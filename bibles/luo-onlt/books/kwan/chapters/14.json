{"data":[{"book":"Kwan","chapter":"14","verse":"1","text":"Otienono oganda duto mag gwengʼ notingʼo dwondgi malo mi giywak matek."},{"book":"Kwan","chapter":"14","verse":"2","text":"Jo-Israel duto nongʼur ne Musa kod Harun, kendo chokruok mar oganda duto nowachonegi niya, “Donge dine ber ka watho Misri? Kata mana e thim ka!"},{"book":"Kwan","chapter":"14","verse":"3","text":"Angʼo momiyo Jehova Nyasaye kelowa e pinyni mondo negwa gi ligangla? Mondewa kod nyithindwa ibiro kaw mana kaka gik moyaki. Donge deber ka wadok Misri?”"},{"book":"Kwan","chapter":"14","verse":"4","text":"Kendo negiwacho e kindgi giwegi niya, “Onego wayier jatelo mondo wadog Misri.”"},{"book":"Kwan","chapter":"14","verse":"5","text":"Eka Musa kod Harun nopodho auma e nyim chokruok mar oganda Israel duto mane ochokore kanyo."},{"book":"Kwan","chapter":"14","verse":"6","text":"Joshua wuod Nun kod Kaleb wuod Jefune, ma gin achiel kuom joma ne odhi nono piny Kanaan, noyiecho lepgi"},{"book":"Kwan","chapter":"14","verse":"7","text":"mi owacho ne chokruok mar oganda jo-Israel duto niya, “Piny mane wakalo e iye kendo wanono ber miwuoro."},{"book":"Kwan","chapter":"14","verse":"8","text":"Ka dipo ni Jehova Nyasaye mor kodwa, to obiro telonwa nyaka e pinyno, piny mopongʼ gi chak kod mor kich, kendo obiro miyowa pinyno."},{"book":"Kwan","chapter":"14","verse":"9","text":"Gima utim en ni kik ungʼanyne Jehova Nyasaye. Kik uluor jopinyno, nikech wabiro mwonyogi duto. Jarit mag-gi osea, to wan to Jehova Nyasaye nikodwa kendo kik uluorgi.”"},{"book":"Kwan","chapter":"14","verse":"10","text":"To chokruok mar oganda duto nowuoyo e kindgi giwegi mondo gichielgi gi kite. Eka duongʼ mar Jehova Nyasaye nothinyore ne jo-Israel duto e Hemb Romo."},{"book":"Kwan","chapter":"14","verse":"11","text":"Jehova Nyasaye nowacho ne Musa niya, “Nyaka karangʼo ma jogi biro jarae? Nyaka karangʼo ma jogi biro tamore yie kuoma, kata bangʼ timo honni mopogore opogore e kindgi?"},{"book":"Kwan","chapter":"14","verse":"12","text":"Abiro negogi gi masira mi atiekgi chuth, to un to abiro miyou ubed oganda maduongʼ kendo motegno moloyogi.”"},{"book":"Kwan","chapter":"14","verse":"13","text":"Musa noywak ne Jehova Nyasaye niya, “Jo-Misri ongʼeyo wachni malongʼo ni in ema nigolo jo-Israel oa kuomgi gi tekoni iwuon."},{"book":"Kwan","chapter":"14","verse":"14","text":"Kendo gibiro nyiso jopinyni wachni. To bende gisewinjo ni in, yaye Jehova Nyasaye, oseneni kitelonegi godiechiengʼ gi boche mag polo, to gotieno itelonegi gi pilni mar mach."},{"book":"Kwan","chapter":"14","verse":"15","text":"Ka inego jogi duto dichiel, to oganda mabiro winjo wach machalo kama kuomi biro wacho niya,"},{"book":"Kwan","chapter":"14","verse":"16","text":"‘Jehova Nyasaye ne ok nyal chopo gi jogi e piny mane osingorenegi kokwongʼore, momiyo ne onegogi e thim.’"},{"book":"Kwan","chapter":"14","verse":"17","text":"“Mad koro teko Jehova Nyasaye oyangre malongʼo, mana kaka isewacho:"},{"book":"Kwan","chapter":"14","verse":"18","text":"‘Jehova Nyasaye ok kech piyo, to en gihera mogundho kendo oweyo ne ji richogi kendo ongʼwono ne joma ongʼanyo. To kata kamano, joma oketho ok nyal we ma ok okum; okumo nyithindo kuom richo mag wuonegi nyaka tiengʼ mar adek kata nyaka tiengʼ mar angʼwen.’"},{"book":"Kwan","chapter":"14","verse":"19","text":"Kaluwore gihera mari maduongʼ, yie iwene jogi richo mag-gi, mana kaka isebedo ka ingʼwononegi chakre gia Misri nyaka sani.”"},{"book":"Kwan","chapter":"14","verse":"20","text":"Jehova Nyasaye nodwoko niya, “Aseweyonegi richogi mana kaka ne ikwayo."},{"book":"Kwan","chapter":"14","verse":"21","text":"Kata kamano, akwongʼora gi nyinga awuon kod duongʼ mara mopongʼo piny,"},{"book":"Kwan","chapter":"14","verse":"22","text":"ni onge kata mana ngʼato achiel kuomgi mane oneno duongʼ mara kod ranyisi mag honni mane atimo Misri kendo e thim, to ne ok owinja kendo otema nyadipar; ma nochopi e piny mane asingonegi."},{"book":"Kwan","chapter":"14","verse":"23","text":"Bende onge kata mana ngʼato achiel kuomgi mabiro neno piny mane asingone kweregi ka akwongʼora. Ngʼato angʼata ma osenyisa achaya ok none pinyno."},{"book":"Kwan","chapter":"14","verse":"24","text":"To nikech jatichna Kaleb nigi chuny mopogore kod mag-gi kendo ma luwa gi chunye duto, abiro tere e piny mane odhiyoeno, kendo nyikwaye nokaw pinyno kaka girkeni margi."},{"book":"Kwan","chapter":"14","verse":"25","text":"To nikech jo-Amalek kod jo-Kanaan odak e kuonde mag holo, dwoguru kiny kendo udhi e thim mantiere e yo mochiko Nam Makwar.”"},{"book":"Kwan","chapter":"14","verse":"26","text":"Jehova Nyasaye nowacho ne Musa kod Harun niya,"},{"book":"Kwan","chapter":"14","verse":"27","text":"“Nyaka karangʼo ma oganda ma timbegi richogi biro ngʼur koda? Asewinjo ngʼur mar jo-Israel ma jo-mibadhigi."},{"book":"Kwan","chapter":"14","verse":"28","text":"Omiyo nyisgiuru ni Jehova Nyasaye owacho ni, ‘Akwongʼora gi nyinga awuon, ni abiro timonu mana gigo mane awinjo kuwacho:"},{"book":"Kwan","chapter":"14","verse":"29","text":"Ringreu nolwar mana e thimni; ngʼato angʼata kuomu ma hike piero ariyo ka dhi nyime mane okwan e ndalo kweno kendo mosengʼur koda."},{"book":"Kwan","chapter":"14","verse":"30","text":"Onge ngʼato angʼata kuomu manodonji e piny mane asingone katingʼo bada malo mondo obed dalau, makmana Kaleb wuod Jefune kod Joshua wuod Nun."},{"book":"Kwan","chapter":"14","verse":"31","text":"To kuom nyithindu mane uwacho ni ibiro kaw kaka gik moyaki, gin to abiro kelogi mondo giyud mor mar piny mane udagi."},{"book":"Kwan","chapter":"14","verse":"32","text":"To un, ringreu nodongʼ e thim."},{"book":"Kwan","chapter":"14","verse":"33","text":"Nyithindu nobed jokwath e pinyni kuom higni piero angʼwen, ka giyudo thagruok nikech bedou maonge gi ratiro, nyaka ane ni ringre ngʼama ogik odongʼ e thim."},{"book":"Kwan","chapter":"14","verse":"34","text":"Ne ubet ka unono pinyno kuom ndalo piero angʼwen, omiyo unuchul richou kuom higni piero angʼwen, ka higa achiel ikwano kar ndalo achiel, mi unufweny malongʼo gima omiyo akwedou.’"},{"book":"Kwan","chapter":"14","verse":"35","text":"An, Jehova Nyasaye, asewacho, kendo abiro timo gigi adieri ne oganda ma timbegi richogi, moseriwore mar kweda. Giko mar ngimagi notimre e thim; kendo kae ema gibiro thoe.”"},{"book":"Kwan","chapter":"14","verse":"36","text":"Omiyo joma Musa ne oseoro mondo odhi onon pinyno, mi odwogo kendo omiyo oganda duto ma timbegi richogi ongʼur kode kaluwore gi wach marach mane gikelo kuom pinyno;"},{"book":"Kwan","chapter":"14","verse":"37","text":"jogi mane okelo wach marachni kuom pinyno noneg-gi gi masira e nyim Jehova Nyasaye."},{"book":"Kwan","chapter":"14","verse":"38","text":"Kuom joma nodhi nono pinyno, Joshua wuod Nun kod Kaleb wuod Jefune kende ema notony."},{"book":"Kwan","chapter":"14","verse":"39","text":"Ka Musa nowacho ne jo-Israel duto wachni kendo ne giywak gi lit ahinya."},{"book":"Kwan","chapter":"14","verse":"40","text":"Kiny gokinyi mangʼich ne giwuok mi gidhi e piny manie got. Negiwacho niya, “Wasetimo richo. Wabiro dhi nyaka kama Jehova Nyasaye nosingo.”"},{"book":"Kwan","chapter":"14","verse":"41","text":"To Musa nowachonegi niya, “Angʼo momiyo utamoru winjo chik Jehova Nyasaye? Mano ok bi timore!"},{"book":"Kwan","chapter":"14","verse":"42","text":"Kik udhi kuno, nikech Jehova Nyasaye oseweyou. Wasiku biro lou,"},{"book":"Kwan","chapter":"14","verse":"43","text":"nimar jo-Amalek kod jo-Kanaan noked kodu kuno. Nikech useweyo Jehova Nyasaye, ok enodhi kodu kendo nonegu gi ligangla.”"},{"book":"Kwan","chapter":"14","verse":"44","text":"To kata kamano, ne ok gidewo wachno, mi gichako dhi malo e piny got, to Musa kata Sandug Muma mar Jehova Nyasaye ne ok owuok e kambi."},{"book":"Kwan","chapter":"14","verse":"45","text":"Eka jo-Amalek kod jo-Kanaan mane odak e piny got nolor mwalo mi omonjogi kendo neginegogi duto ma gichopo nyaka Horma."}]}