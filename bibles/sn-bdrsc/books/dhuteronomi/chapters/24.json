{"data":[{"book":"Dhuteronomi","chapter":"24","verse":"1","text":"Kana murume akawana mukadzi akasafadzwa naye nokuti awana chinhu chisina kufanira paari, akamupa rugwaro rwokumuramba, uye akamudzinga kubva mumba make,"},{"book":"Dhuteronomi","chapter":"24","verse":"2","text":"uye kana mushure mokunge abva mumba make akandowanikwa nomumwe murume,"},{"book":"Dhuteronomi","chapter":"24","verse":"3","text":"uye murume wake wechipiri akasamufarira, akamupa rugwaro rwokumuramba, uye akamudzinga kubva mumba make, kana kuti murume uyu akafa,"},{"book":"Dhuteronomi","chapter":"24","verse":"4","text":"ipapo murume wake wokutanga, akambomuramba, haabvumirwi kumuwana zvakare mushure mokunge asvibiswa. Izvozvo zvinonyangadza pamberi paJehovha. Musauyisa chivi pamusoro penyika yamuri kupiwa naJehovha Mwari wenyu senhaka."},{"book":"Dhuteronomi","chapter":"24","verse":"5","text":"Kana murume achangobva kuwana, haafaniri kuendeswa kuhondo kana kupiwa rimwe basa zvaro rokuita. Kwegore rimwe chete anofanira kusununguka kuti agare pamba agofadza mukadzi wake waakawana."},{"book":"Dhuteronomi","chapter":"24","verse":"6","text":"Usatora guyo kana huyo sorubatso rwechikwereti, nokuti unenge watora zvinoraramisa munhu sorubatso."},{"book":"Dhuteronomi","chapter":"24","verse":"7","text":"Kana munhu akawanikwa achitapa hama yake yomuIsraeri uye achimubata senhapwa kana kumutengesa, nyakubata munhu anofanira kufa. Munofanira kubvisa chakaipa pakati penyu."},{"book":"Dhuteronomi","chapter":"24","verse":"8","text":"Muchenjere kwazvo pachirwere chamaperembudzi kuti muite chaizvoizvo zvamakarayirwa navaprista vanova vaRevhi. Munofanira kuchenjerera kutevera zvandakavarayira."},{"book":"Dhuteronomi","chapter":"24","verse":"9","text":"Murangarire zvakaitwa naJehovha Mwari wenyu kuna Miriamu panzira mushure mokunge mabuda muIjipiti."},{"book":"Dhuteronomi","chapter":"24","verse":"10","text":"Kana ukakweretesa chinhu chipi zvacho kumuvakidzani wako, usapinda mumba momuvakidzani wako kundotora zvaari kukupa sorubatso."},{"book":"Dhuteronomi","chapter":"24","verse":"11","text":"Gara panze urege munhu wauri kupa chikwereti akuvigire rubatso."},{"book":"Dhuteronomi","chapter":"24","verse":"12","text":"Kana munhu uyu ari murombo, usaende kundovata une rubatso rwake."},{"book":"Dhuteronomi","chapter":"24","verse":"13","text":"Dzosera jasi rake kwaari pakuvira kwezuva kuti agovata mariri. Ipapo achakutenda, uye zvigoonekwa sokuita kwakarurama pamberi paJehovha Mwari wako."},{"book":"Dhuteronomi","chapter":"24","verse":"14","text":"Usamanikidza mushandi wako kana ari murombo kana munhu anoshayiwa, hazvinei kuti ihama yako muIsraeri kana kuti mutorwa anogara mune rimwe ramaguta enyu."},{"book":"Dhuteronomi","chapter":"24","verse":"15","text":"Mupe mubayiro wake zuva risati ravira, nokuti iye murombo akatotarirawo pamugove wake. Nokuti angazochema kuna Jehovha pamusoro pako, uye uchazova nemhosva yokutadza."},{"book":"Dhuteronomi","chapter":"24","verse":"16","text":"Madzibaba haafaniri kuurayiwa nokuda kwevana vavo, kana vana kuurayiwa nokuda kwamadzibaba avo; mumwe nomumwe achafira chivi chake."},{"book":"Dhuteronomi","chapter":"24","verse":"17","text":"Usarega kururamisira mutorwa kana nherera, uye usatora nguo yechirikadzi sorubatso."},{"book":"Dhuteronomi","chapter":"24","verse":"18","text":"Murangarire kuti maimbova varanda muIjipiti uye Jehovha Mwari wenyu akakudzikinurai kubva ikoko. Ndokusaka ndichikurayirai kuti muite izvi."},{"book":"Dhuteronomi","chapter":"24","verse":"19","text":"Kana uchikohwa munda wako ukakanganwa chisote, usachidzokera kundochitora. Chisiyire mutorwa, nherera kana chirikadzi, kuitira kuti Jehovha Mwari wako agokuropafadza mumabasa ose amaoko ako."},{"book":"Dhuteronomi","chapter":"24","verse":"20","text":"Kana wazunza miti yako yamaorivhi, usandozunzazve rwechipiri. Siyira asara kumutorwa, nherera nechirikadzi."},{"book":"Dhuteronomi","chapter":"24","verse":"21","text":"Kana uchikohwa mazambiringa mumunda wako womuzambiringa, usadzokorora kukohwa. Siyira zvinosara kumutorwa, nherera nechirikadzi."},{"book":"Dhuteronomi","chapter":"24","verse":"22","text":"Murangarire kuti maiva varanda muIjipiti. Ndokusaka ndichikurayirai kuti muite izvi."}]}