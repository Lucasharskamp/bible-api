{"data":[{"book":"НЭЭМІІ","chapter":"5","verse":"1","text":"І сталася вялікае нараканьне ў народзе і ў жанчын яго на братоў сваіх Юдэяў."},{"book":"НЭЭМІІ","chapter":"5","verse":"2","text":"Былі такія, што казалі: нас, сыноў нашых і дачок нашых многа; і мы хацелі б здабываць хлеб і карміцца і жыць."},{"book":"НЭЭМІІ","chapter":"5","verse":"3","text":"Былі і такія, што казалі: палі свае і вінаграднікі свае і дамы свае мы закладваем, каб здабыць хлеба ад голаду."},{"book":"НЭЭМІІ","chapter":"5","verse":"4","text":"Былі і такія, што казалі: мы пазычаем срэбра на падатак цару пад заклад палёў нашых і вінаграднікаў нашых;"},{"book":"НЭЭМІІ","chapter":"5","verse":"5","text":"у нас такія ж целы, якія целы ў братоў нашых, і сыны нашыя такія самыя, як іхнія сыны, а вось мы павінны аддаваць сыноў нашых і дачок нашых у рабы, і некаторыя з дачок нашых ужо ў рабстве. Няма ніякіх сродкаў на выкуп у руках нашых; і палі нашы і вінаграднікі нашы ў іншых."},{"book":"НЭЭМІІ","chapter":"5","verse":"6","text":"Калі я пачуў нараканьні іхнія і такія словы, я вельмі ўгневаўся."},{"book":"НЭЭМІІ","chapter":"5","verse":"7","text":"Сэрца маё абурылася, і я строга выгаварыў знакамітым і начальнікам і сказаў ім: вы бераце ліхву з братоў сваіх. І склікаў я супроць іх вялікі сход"},{"book":"НЭЭМІІ","chapter":"5","verse":"8","text":"і сказаў ім: мы выкупілі братоў сваіх, Юдэяў, прададзеных народам, колькі было сілы ў нас, а вы прадаяце братоў сваіх, і яны прадаюцца нам? Яны маўчалі, ня маючы што сказаць."},{"book":"НЭЭМІІ","chapter":"5","verse":"9","text":"І сказаў я: нядобра вы робіце. Ці ж ня ў страху Бога нашага павінны хадзіць вы, каб пазьбегнуць наганы ад народаў, ворагаў нашых?"},{"book":"НЭЭМІІ","chapter":"5","verse":"10","text":"І я таксама, браты мае і служкі мае пазычалі ім і срэбра і хлеб: пакінем ім пазыку гэтую."},{"book":"НЭЭМІІ","chapter":"5","verse":"11","text":"Вярнеце ж ім сёньня палі іхнія, вінаграднікі і масьлічныя сады іхнія, і ліхву з срэбра і хлеба, і віна і алею, за які вы пазычылі ім."},{"book":"НЭЭМІІ","chapter":"5","verse":"12","text":"І сказалі яны: вернем і ня будзем зь іх спаганяць; зробім так, як ты кажаш. І паклікаў я сьвятароў і сказаў ім запрысягнуцца, што яны так зробяць."},{"book":"НЭЭМІІ","chapter":"5","verse":"13","text":"І вытрас я вопратку маю і сказаў: так няхай вытрасе Бог кожнага чалавека, які ня стрымае слова гэтага, з дома ягонага і з маёнтка ягонага, і так хай будзе ў яго вытрасена і пуста! І сказаў увесь сход: амін. І праславілі Бога; і народ стрымаў слова гэтае."},{"book":"НЭЭМІІ","chapter":"5","verse":"14","text":"Яшчэ: з таго дня, як назначаны я быў начальнікам вобласьці іхнім у зямлі Юдэйскай, ад дваццатага года да трыццаць другога года цара Артаксэркса, і так дваццаць гадоў я і браты мае ня елі хлеба вобласьценачальніцкага."},{"book":"НЭЭМІІ","chapter":"5","verse":"15","text":"А ранейшыя начальнікі вобласьцяў, якія былі да мяне, абцяжарвалі народ і зьбіралі зь іх хлеб і віно, акрамя сарака сікляў срэбра; нават і слугі іхнія панавалі над народам. А я не рабіў так праз страх Божы."},{"book":"НЭЭМІІ","chapter":"5","verse":"16","text":"Пры гэтым працу на сьцяне гэтай я падтрымліваў; і палёў мы ня куплялі, і ўсе слугі мае зьбіраліся туды на працу."},{"book":"НЭЭМІІ","chapter":"5","verse":"17","text":"Юдэяў і начальнікаў па сто пяцьдзясят чалавек бывала ў мяне за сталом, апрача тых, што прыходзілі да нас з навакольных народаў."},{"book":"НЭЭМІІ","chapter":"5","verse":"18","text":"І вось што гатавалася на адзін дзень: адзін бык, шэсьць адборных авечак і птушкі гатаваліся ў мяне; і за дзесяць дзён спажывалася мноства рознага віна. І пры тым хлеба вобласьценачальніцкага я не патрабаваў, бо цяжкая служба ляжала на народзе гэтым."},{"book":"НЭЭМІІ","chapter":"5","verse":"19","text":"Спамяні, Божа мой, на добрае мне ўсё, што я зрабіў дзеля народу гэтага."}]}