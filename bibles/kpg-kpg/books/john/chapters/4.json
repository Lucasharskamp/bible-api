{"data":[{"book":"John","chapter":"4","verse":"1","text":"Nia Pharisee gu longono bolo digau agoago ala ne babdais go Jesus le e dogologo i nia gau agoago ala ne babdais go John."},{"book":"John","chapter":"4","verse":"2","text":"(Gei di tonu, Jesus la digi babdais dana dangada e dahi, ala hua go ana dama agoago.)"},{"book":"John","chapter":"4","verse":"3","text":"Di madagoaa Jesus ne longono nnelekai digaula, Mee ga hagatanga i Judea, gaa hana gi muli gi Galilee,"},{"book":"John","chapter":"4","verse":"4","text":"gei Mee e hai loo gii hana laa lodo Samaria."},{"book":"John","chapter":"4","verse":"5","text":"Mee gaa dau adu gi Sychar i Samaria, dela e hagalee mogowaa i di gowaa a Jacob ne wanga gi dana dama daane go Joseph.4.5 Genesis 33.19; Joshua 24.32"},{"book":"John","chapter":"4","verse":"6","text":"Di monowai geli Jacob la i golo. Jesus gu duadua i dono heehee, ge Ia gaa noho i baahi di monowai geli, gei gu oodee."},{"book":"John","chapter":"4","verse":"7","text":"Di ahina Samaria ga hanimoi, belee udu ana wai, Jesus ga helekai gi mee, “Gaamai hunu wai e inu.”"},{"book":"John","chapter":"4","verse":"8","text":"(Nia dama agoago a maa guu hula gi lodo di waahale e hui mai nadau meegai.)"},{"book":"John","chapter":"4","verse":"9","text":"Di ahina ga helekai, “Goe tangada o Jew, gei au tangada Samaria, malaa Goe e madau au wai mai gi di au behee?” (Digau o Jew hagalee hai hegau gi nia ibu mo nia boolo o digau Samaria ala e hai hegau ai.)4.9 Ezra 4.1-5; Nehemiah 4.1-2"},{"book":"John","chapter":"4","verse":"10","text":"Jesus ga helekai gi mee, “Maa goe e iloo di mee a God dela e wanga, ge e iloo ma koai dela e madau ana wai, goe gaa dangi gi Mee, gei Mee ga gowadu nia wai haga mouli.”"},{"book":"John","chapter":"4","verse":"11","text":"Di ahina deelaa ga helekai, “Meenei, dau begedu ai, gei di monowai geli le e llala. Gei nia wai haga mouli le e gaamai Kooe i hee?"},{"book":"John","chapter":"4","verse":"12","text":"Ma go di madau damana i mua, go Jacob dela ne gaamai gi gidaadou di monowai geli deenei. Mee mo ana dama mo ana manu huogodoo nogo inu mai i di maa. Malaa, Goe e koia e aamua i Jacob?”"},{"book":"John","chapter":"4","verse":"13","text":"Jesus ga helekai gi mee, “Digau ma ga inu nia wai aanei, e hieinu labelaa."},{"book":"John","chapter":"4","verse":"14","text":"Gei digau ala ga inu nia wai gaa wanga ko Au, ginaadou hagalee hieinu labelaa. Nia wai ala gaa wanga ko Au, gaa hai di monowai mouli i nadau lodo, e wanga gi digaula di mouli dee odi.”"},{"book":"John","chapter":"4","verse":"15","text":"Di ahina ga helekai, “Meenei, gaamai laa nia wai aalaa! Gi dee hieinu hua au, ga hanimoi labelaa gi kinei e udu agu wai.”"},{"book":"John","chapter":"4","verse":"16","text":"Jesus ga helekai gi mee, “Hana, gahigahia mai doo lodo, lloomoi.”"},{"book":"John","chapter":"4","verse":"17","text":"Di ahina ga helekai, “Dogu lodo ai.”"},{"book":"John","chapter":"4","verse":"18","text":"Gei goe gu hai lodo gi nia daane dogolima, gei taane dela e noho goolua dolomeenei, la hagalee di lodo donu ni oou. E donu go au helekai.”"},{"book":"John","chapter":"4","verse":"19","text":"Di ahina deelaa ga helekai, “Meenei, au gu modongoohia bolo Goe di soukohp."},{"book":"John","chapter":"4","verse":"20","text":"Madau maadua Samaria i mua nogo daumaha ang gi God i tomo di gonduu deenei, gei goodou digau o Jew e hai bolo Jerusalem la hua go di gowaa belee daumaha ai nia daangada ang gi God.”"},{"book":"John","chapter":"4","verse":"21","text":"Jesus ga helekai gi mee, “Di ahina nei, hagadonu ina Au, di madagoaa ga dau mai, gei nia daangada ga hagalee daumaha ang gi Tamana i tomo di gonduu deenei, be i lodo Jerusalem."},{"book":"John","chapter":"4","verse":"22","text":"Goodou digau Samaria la digi modongoohia loo be goodou e daumaha gi di ai, gei gimaadou digau o Jew e iloo be di ma koai dela e daumaha ginai gimaadou, idimaa, di hagamouli le e hanimoi i baahi digau o Jew."},{"book":"John","chapter":"4","verse":"23","text":"Di madagoaa ga dau mai, gei gu i kinei, di madagoaa nia daangada ga daumaha ang gi Tamana i di hagataalunga mo di tonu. Idimaa, deenei taumaha e donu dela e hiihai ginai Tamana bolo gidaadou gi daumaha ang gi de Ia."},{"book":"John","chapter":"4","verse":"24","text":"God la di hagataalunga, gei digau ala e daumaha ang gi Mee, la gi daumaha mai i di hagataalunga mo di tonu.”"},{"book":"John","chapter":"4","verse":"25","text":"Di ahina ga helekai gi Mee, “Au e iloo bolo di Mesaia le e hanimoi. Mee ga hanimoi, le e hagamodongoohia nia mee huogodoo.”"},{"book":"John","chapter":"4","verse":"26","text":"Gei Jesus ga helekai, “Deenei Au go Mee, dela e helehelekai adu.”"},{"book":"John","chapter":"4","verse":"27","text":"Di madagoaa hua deelaa, nia dama agoago a Jesus gu lloomoi labelaa, digaula gu homouli huoloo i di nadau gidee a Jesus e hagabooboo gi di ahina deelaa. Gei tangada i digaula ne heeu gi di ahina deelaa ai, boloo, “Ma di aha e hiihai ginai goe?” be e heeu gi Jesus, “Goe e aha, dela e hagabooboo gi mee?”"},{"book":"John","chapter":"4","verse":"28","text":"Di ahina deelaa gaa dugu dana mee udu wai, gaa hana gi muli gi di waahale deelaa, ga odi gi nia daangada,"},{"book":"John","chapter":"4","verse":"29","text":"“Lloomoi, mmada gi Taane dela ne hagi mai agu mee huogodoo ala nogo hai. Mee hagalee go di Mesaia?”"},{"book":"John","chapter":"4","verse":"30","text":"Digaula ga hagatanga i di waahale, gaa hula gi Jesus."},{"book":"John","chapter":"4","verse":"31","text":"Di madagoaa hua deelaa, gei nia dama agoago a Jesus ga helekai gi Mee, “Tangada Agoago, miami!”"},{"book":"John","chapter":"4","verse":"32","text":"Gei Mee ga helekai gi digaula, “Agu meegai i golo ala digi iloo goodou.”"},{"book":"John","chapter":"4","verse":"33","text":"Gei nia dama agoago a Maa ga daamada ga heheeu i nadau mehanga, “Ma tangada gu gaamai ana meegai gi Mee?”"},{"book":"John","chapter":"4","verse":"34","text":"Jesus ga helekai, “Agu meegai la go di daudali di hiihai o Tangada dela ne hagau mai Au, ge e haga lawa ana hegau bolo gi heia."},{"book":"John","chapter":"4","verse":"35","text":"Goodou di godou kai i golo: ‘Nia malama e haa i golo, gei taugai gaa hagi.’ Malaa, au e helekai adu gi goodou: Mmada gi humalia gi di hadagee, nia huwa laagau la gu mmaadua, gu humalia di hagi."},{"book":"John","chapter":"4","verse":"36","text":"Tangada dela e hagi, le e kae dono hui i dana moomee, geia e hagi gi di mouli dee odi. Deenei laa, tangada dela e dogi mo tangada dela e hagi, meemaa huogodoo e tenetene."},{"book":"John","chapter":"4","verse":"37","text":"Di kai deenei le e donu, boloo: ‘Tangada e dahi e dogi, ge dahi e hagi.’"},{"book":"John","chapter":"4","verse":"38","text":"Au ne hagau goodou, belee hagi di hadagee digi ngalua ginai goodou. Nia daangada ne ngalua gi di maa, gei goodou ga hagahumalia mai nadau ngalua.”"},{"book":"John","chapter":"4","verse":"39","text":"Digau Samaria dogologo i lodo di waahale deelaa ne hagadonu a Jesus i nnelekai di ahina dela ne hai: “Mee gu hagi mai agu mee huogodoo nogo hai.”"},{"book":"John","chapter":"4","verse":"40","text":"Gei di madagoaa digau o Samaria ne lloomoi gi Mee, digaula gu tangi gi Mee, bolo gii noho i nadau baahi, gei Jesus gaa noho i golo nia laangi e lua."},{"book":"John","chapter":"4","verse":"41","text":"Digau dogologo gu hagadonu a Mee mai i ana agoago."},{"book":"John","chapter":"4","verse":"42","text":"Gei digaula ga helekai gi di ahina, “Gimaadou gu hagadonu dolomeenei, hagalee mai i au helekai, go gimaadou hua ne bida hagalongo gi Mee. Gimaadou gu iloo bolo ma go Mee go tahida o di Hagamouli o henuailala.”"},{"book":"John","chapter":"4","verse":"43","text":"I muli dono noho i golo i nia laangi e lua, Jesus ga hagatanga, gaa hana gi Galilee."},{"book":"John","chapter":"4","verse":"44","text":"Idimaa, Mee gu helekai, “Soukohp la hagalee hagalaamua i lodo dono guongo donu.”4.44 Matthew 13.57; Mark 6.4; Luke 4.24"},{"book":"John","chapter":"4","verse":"45","text":"Dono dau i Galilee, nia daangada gu hagaahi mai a Mee, idimaa, digaula ne hula gi Tagamiami Pasoobaa i Jerusalem, gu gidee ana mee huogodoo nogo hai i Tagamiami.4.45 John 2.23"},{"book":"John","chapter":"4","verse":"46","text":"Jesus gaa hana labelaa gi Cana i Galilee, di gowaa a Mee ne huli nia wai gii hai nia waini. Tangada aamua oobidi i golo, dana dama daane e magi i Capernaum.4.46 John 2.1-11"},{"book":"John","chapter":"4","verse":"47","text":"Dono longono hua bolo Jesus gu hanimoi i Judea gi Galilee, mee gaa hana gi Mee, gaa dangi gi Mee gii hana gi Capernaum, e hagahili dana dama gu hoohoo gaa made."},{"book":"John","chapter":"4","verse":"48","text":"Jesus ga helekai gi mee, “Tangada i goodou e hagadonu ai, maa goodou digi mmada gi nia mogobuna mono mee haga goboina dangada.”"},{"book":"John","chapter":"4","verse":"49","text":"Tangada aamua ga helekai, “Meenei, hanimoi dalia au i mua di made dagu dama.”"},{"book":"John","chapter":"4","verse":"50","text":"Jesus ga helekai gi mee, “Hana, dau dama la ga mouli.”"},{"book":"John","chapter":"4","verse":"51","text":"I dono hanadu hua gi dono hale, nia hege a maa ga heetugi gi mee mo nadau longo, “Dau dama la gu mouli!”"},{"book":"John","chapter":"4","verse":"52","text":"Mee ga heeu gi digaula di madagoaa behee dela ne humalia ai dana dama. Gei digaula ga helekai, “Di laa e dahi muli di oodee anaahi ne hili ai di magi o maa.”"},{"book":"John","chapter":"4","verse":"53","text":"Tamana gu langahia bolo deelaa di aawaa ne helekai Jesus boloo, “Dau dama la ga mouli.” Malaa, mee mo digau o dono hale huogodoo gu hagadonu."},{"book":"John","chapter":"4","verse":"54","text":"Deenei di lua mogobuna Jesus ne hai i muli dono hanimoi i Judea gi Galilee."}]}