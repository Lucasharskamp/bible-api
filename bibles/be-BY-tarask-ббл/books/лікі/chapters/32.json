{"data":[{"book":"ЛІКІ","chapter":"32","verse":"1","text":"У сыноў Рувімавых і ў сыноў Гадавых статкаў было вельмі многа; і ўбачылі яны, што зямля Язэр і зямля Галаад ёсьць месца прыдатнае статкам;"},{"book":"ЛІКІ","chapter":"32","verse":"2","text":"і прыйшлі сыны Гадавыя і сыны Рувімавыя і сказалі Майсею і Элеазару і князям супольства, кажучы:"},{"book":"ЛІКІ","chapter":"32","verse":"3","text":"Атарот і Дывон, і Язэр і Німра, і Эсэвон і Элале, і Сэвам і Нэво і Вэон,"},{"book":"ЛІКІ","chapter":"32","verse":"4","text":"зямля, якую Гасподзь пабіў перад супольствам Ізраілевым, ёсьць зямля прыдатная для статкаў, а ў рабоў тваіх ёсьць статкі."},{"book":"ЛІКІ","chapter":"32","verse":"5","text":"І сказалі: калі мы здабылі ўпадабаньне ў вачах тваіх, аддай зямлю гэтую рабам тваім у валоданьне; не пераводзь нас праз Ярдан."},{"book":"ЛІКІ","chapter":"32","verse":"6","text":"І сказаў Майсей сынам Гадавым і сынам Рувімавым: браты вашыя пойдуць на вайну, а вы застанецеся тут?"},{"book":"ЛІКІ","chapter":"32","verse":"7","text":"дзеля чаго вы ўхіляеце сэрца сыноў Ізраілевых ад пераходу ў зямлю, якую дае ім Гасподзь?"},{"book":"ЛІКІ","chapter":"32","verse":"8","text":"так рабілі бацькі вашыя, калі я пасылаў іх з Кадэс-Варні на агляд зямлі:"},{"book":"ЛІКІ","chapter":"32","verse":"9","text":"яны даходзілі да даліны Эсхол, і бачылі зямлю і ўхілілі сэрца сыноў Ізраілевых, каб ня йшлі яны ў зямлю, якую Гасподзь дае ім;"},{"book":"ЛІКІ","chapter":"32","verse":"10","text":"і запалаў таго дня гнеў Госпада, і пакляўся ён, кажучы:"},{"book":"ЛІКІ","chapter":"32","verse":"11","text":"людзі гэтыя, якія выйшлі зь Егіпта, ад дваццаці гадоў і вышэй, не пабачаць зямлі, пра якую я запрысягаўся Абрагаму, Ісааку і Якаву, бо яны ня слухаліся Мяне,"},{"book":"ЛІКІ","chapter":"32","verse":"12","text":"апрача Халева, сына Ефаніінага, Кенэзэяніна, і Ісуса, сына Нававага, бо яны слухаліся Госпада."},{"book":"ЛІКІ","chapter":"32","verse":"13","text":"І запалаў гнеў Госпада на Ізраіля, і вадзіў Ён іх па пустыні сорак гадоў, пакуль ня скончыўся ўвесь род, які ўчыніў зло ў вачах Гасподніх."},{"book":"ЛІКІ","chapter":"32","verse":"14","text":"І вось, замест бацькоў вашых паўсталі вы, выродзьдзе грэшнікаў, каб узмацніць яшчэ больш лютасьць гневу Гасподняга на Ізраіля."},{"book":"ЛІКІ","chapter":"32","verse":"15","text":"Калі вы адвернецеся ад Яго, дык Ён зноў пакіне яго ў пустыні, і вы згубіце ўвесь народ гэты."},{"book":"ЛІКІ","chapter":"32","verse":"16","text":"І пайшлі яны да яго і сказалі: мы пабудуем тут авечыя кашары для статкаў нашых і гарады дзецям нашым;"},{"book":"ЛІКІ","chapter":"32","verse":"17","text":"а самыя мы першыя ўзброімся і пойдзем перад сынамі Ізраілевымі, пакуль не прывядзём іх у мясьціны іхнія; а дзеці нашыя няхай застануцца ва ўмацаваных гарадах дзеля бясьпекі ад жыхароў зямлі;"},{"book":"ЛІКІ","chapter":"32","verse":"18","text":"ня вернемся ў дамы нашыя, пакуль ня ўступяць сыны Ізраілевыя кожны ў надзел свой;"},{"book":"ЛІКІ","chapter":"32","verse":"19","text":"бо мы ня возьмем зь імі надзелу па той бок Ярдана і далей, калі надзел нам дастанецца па гэты бок Ярдана, на ўсход."},{"book":"ЛІКІ","chapter":"32","verse":"20","text":"І сказаў ім Майсей: калі вы гэта зробіце, калі ўзброеныя пойдзеце на вайну перад Госпадам,"},{"book":"ЛІКІ","chapter":"32","verse":"21","text":"і пойдзе кожны з вас узброены за Ярдан перад Госпадам, пакуль ня зьнішчыць Ён ворагаў Сваіх перад Сабою,"},{"book":"ЛІКІ","chapter":"32","verse":"22","text":"і ўпакорана будзе зямля перад Госпадам, дык потым вернецеся і будзеце невінаватыя перад Госпадам і перад Ізраілем, і будзе зямля гэтая ў вас у валоданьні перад Госпадам;"},{"book":"ЛІКІ","chapter":"32","verse":"23","text":"а калі ня зробіце так, дык згрэшыце перад Госпадам і зьведаеце кару за грэх ваш, якая спасьцігне вас;"},{"book":"ЛІКІ","chapter":"32","verse":"24","text":"будуйце сабе гарады дзецям вашым і кашары авечкам вашым і рабеце, што вымаўлена вуснамі вашымі."},{"book":"ЛІКІ","chapter":"32","verse":"25","text":"І сказалі сыны Гадавыя і сыны Рувімавыя Майсею: рабы твае зробяць, як загадвае гаспадар наш;"},{"book":"ЛІКІ","chapter":"32","verse":"26","text":"дзеці нашыя, жонкі нашыя, статкі нашыя і ўсё быдла наша застануцца тут у гарадах Галаада,"},{"book":"ЛІКІ","chapter":"32","verse":"27","text":"а рабы твае, усе ўзброіўшыся, як ваяры, пойдуць перад Госпадам на вайну, як кажа гаспадар наш."},{"book":"ЛІКІ","chapter":"32","verse":"28","text":"І даў Майсей пра іх загад Элеазару сьвятару і Ісусу, сыну Нава, і правадырам плямёнаў сыноў Ізраілевых,"},{"book":"ЛІКІ","chapter":"32","verse":"29","text":"і сказаў ім Майсей: калі сыны Гадавыя і сыны Рувімавыя пяройдуць з вамі за Ярдан, усе ўзброіўшыся на вайну перад Госпадам, і ўпакорана будзе перад вамі зямля, дык аддайце ім зямлю Галаад у валоданьне;"},{"book":"ЛІКІ","chapter":"32","verse":"30","text":"а калі ня пойдуць яны з вамі ўзброеныя, і яны атрымаюць валоданьне разам з вамі ў зямлі Ханаанскай."},{"book":"ЛІКІ","chapter":"32","verse":"31","text":"І адказвалі сыны Гадавыя і сыны Рувімавыя і сказалі: як сказаў Гасподзь рабам тваім, так і зробім;"},{"book":"ЛІКІ","chapter":"32","verse":"32","text":"мы пойдзем узброеныя перад Госпадам у зямлю Ханаанскую, а надзел валоданьня нашага хай будзе па гэты бок Ярдана."},{"book":"ЛІКІ","chapter":"32","verse":"33","text":"І аддаў Майсей ім, сынам Гадавым і сынам Рувімавым, і палавіне племя Манасіі, сына Язэпавага, царства Сігона, цара Амарэйскага, і царства Ога, цара Васанскага, зямлю з гарадамі яе і навакольлем, гарады зямлі ва ўсе бакі."},{"book":"ЛІКІ","chapter":"32","verse":"34","text":"І пабудавалі сыны Гадавыя Дывон і Атарот і Араэр,"},{"book":"ЛІКІ","chapter":"32","verse":"35","text":"і Атарот-Шотан і Язэр і Ёгбэгу,"},{"book":"ЛІКІ","chapter":"32","verse":"36","text":"і Бэт-Німру і Бэт Гаран, гарады ўмацаваныя і кашары авечкам."},{"book":"ЛІКІ","chapter":"32","verse":"37","text":"І сыны Рувімавыя пабудавалі Эсэвон, Элэале, Кірыятаім,"},{"book":"ЛІКІ","chapter":"32","verse":"38","text":"і Нэво і Ваал-Мэон, назвы якіх пераменены, і Сімву, і далі назвы гарадам, якія яны пабудавалі."},{"book":"ЛІКІ","chapter":"32","verse":"39","text":"І пайшлі сыны Махіра, сына Манасіінага, у Галаад, і ўзялі яго, і выгналі Амарэяў, якія былі ў ім;"},{"book":"ЛІКІ","chapter":"32","verse":"40","text":"і аддаў Майсей Галаад Махіру, сыну Манасіінаму, і ён пасяліўся ў ім."},{"book":"ЛІКІ","chapter":"32","verse":"41","text":"І Яір, сын Манасіін, пайшоў і ўзяў селішчы іхнія, і назваў іх: селішчы Яіравыя."},{"book":"ЛІКІ","chapter":"32","verse":"42","text":"І Новах пайшоў і ўзяў Кенат і залежныя ад яго гарады, і назваў яго сваім імем: Новах."}]}