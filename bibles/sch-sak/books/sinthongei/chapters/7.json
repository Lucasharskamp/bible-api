{"data":[{"book":"Sinthongei","chapter":"7","verse":"1","text":"Ochai Inlaltak han Stephan kôm, “hi chong hi adik mo?” a tia."},{"book":"Sinthongei","chapter":"7","verse":"2","text":"Stephan'n, “Ka lâibungngei ka pangei rangâi roi, ei richibul Abraham hah Haran khuoa ava om mân, Mesopotamia rama aom lâihan, roiinpuina Pathien hah a kôm ânlâra."},{"book":"Sinthongei","chapter":"7","verse":"3","text":"‘Na ram le ni insûngmingei mâksan inla, ram nang ka la min mûna rang tieng se roh,’ a tipea."},{"book":"Sinthongei","chapter":"7","verse":"4","text":"7:4: Aph 11:31; Aph 12:4Masikin, a ram renga ânphêta, Harana om rangin a sea. Abraham a pa thi suole, ha mun renga atûna nin omna rama hin Pathien'n nangni a min thon ani."},{"book":"Sinthongei","chapter":"7","verse":"5","text":"7:5: Aph 12:7; 13:15; 15:18; 17:8 Pathien'n ite mun luorang, a ke sirna rang dôr luo pêk maka, aniatachu ama le anûka a richisuonpârngei tena pêk rangin ânkhâm ani. Pathien'n ha chong ânkhâm lâihan Abraham chu nâi la dôn mak."},{"book":"Sinthongei","chapter":"7","verse":"6","text":"7:6,7: Aph 15:13,14Pathien'n hi anghin a tia, ‘Nin richisuonpârngei chu mi rama khuolmi la nîng an ta, kum raza minli mi suoka omin asân dûkmintong la nîng an tih."},{"book":"Sinthongei","chapter":"7","verse":"7","text":"7:7: Jôk 3:12Hannirese suoka tuong rang mingei chu keiman jêk ka ta; masuole jôk an tih, hi muna hin ni la biek an tih,’ a tia."},{"book":"Sinthongei","chapter":"7","verse":"8","text":"7:8: Aph 17:10-14; Aph 21:2-4; Aph 25:26; Aph 29:31—35:18Pathien'n Abraham kôm chonginkhitin an sertan rangin chong a pêk zoi. Masikin Abraham han a nâipasal Isaac hah sûn sari suoleh a ser a tanpea; Isaac'n a nâi Jakob a tanpe nôka, Jakob'n a nâi sômleinik ei richibulngei inthang ngei a tanpe nôka."},{"book":"Sinthongei","chapter":"7","verse":"9","text":"“Jakob nâipasalngeiin an lâibungpa Joseph hah an narsa zoia, Egypt rama suok rangin an juora, hannirese, Pathien'n a ompuia."},{"book":"Sinthongei","chapter":"7","verse":"10","text":"7:10: Aph 41:39-41 Intak a tuongna murdia a san minjôka, Egypt rama Rêng Pharoah mitmua mi vârtak le midit omtak a min nia; Pharaoh han Egypt ram le a ina mi murdi chunga râiôt ni rangin a min changa."},{"book":"Sinthongei","chapter":"7","verse":"11","text":"7:11: Aph 42:1,2Hanchu Egypt le Canaan ram pumpuia mâitâm achula, asân intak an tuonga, ei richibulngei han sâk le nêk rang reng man khâimak ngeia."},{"book":"Sinthongei","chapter":"7","verse":"12","text":"Jakob'n Egypt rama bu aom ti a rietin chu a nâingei a tîra, ma hah an se phutna tak alei ni."},{"book":"Sinthongei","chapter":"7","verse":"13","text":"7:13: Aph 45:1; Aph 45:16Avoinikna an se han Joseph han a lâibungngei le inrietna a lei thopui ngeia, Egypt Rêng han khom Joseph insungmingei a lei riet zoia."},{"book":"Sinthongei","chapter":"7","verse":"14","text":"7:14: Aph 45:9,10,17,18; Aph 46:27 (LXX)Hanchu, Joseph han a pa Jakob le a insûngmingei murdi Egypt rama om rangin a koia, an rêngin sômsari-leirangnga anni."},{"book":"Sinthongei","chapter":"7","verse":"15","text":"7:15: Aph 46:1-7; Aph 49:33 Hanchu Jakob hah Egypt rama a va sea ha muna han ama le a nâipasalngei chu an thi zoia."},{"book":"Sinthongei","chapter":"7","verse":"16","text":"7:16: Aph 23:3-16; 33:19; 50:7-13; Jos 24:32A ruok hah Shechem khuo an hong chôia, Hamor rûingei renga Abraham'n suma a rochôk thâna han an phûm zoi."},{"book":"Sinthongei","chapter":"7","verse":"17","text":"“Abraham kôma Pathien chongkhâm ahongtung rang zora ahong nâi tena ha mingei hah Egypt rama an hong pung zoia."},{"book":"Sinthongei","chapter":"7","verse":"18","text":"Anûktaka Egypt rama han rêng dang Joseph riet loi ahong inlal zoia."},{"book":"Sinthongei","chapter":"7","verse":"19","text":"7:19: Jôk 1:10,11; Jôk 1:22Ama han ei richibulngei hah a huong ngeia, dûk amintong ngeia, nâitesenngei ring loina rangin an suok suo pêntieng pai rangin rangrâtin chong a pêka."},{"book":"Sinthongei","chapter":"7","verse":"20","text":"7:20: Jôk 2:2Ma zora tak han Moses ajuon zira nâitesen mêl satak a nia. A pa ina thân thum an donsuia,"},{"book":"Sinthongei","chapter":"7","verse":"21","text":"7:21: Jôk 2:3-10 an in renga an pai suo nûkin, Pharaoh nâinupangin a lâka a nâipasal rangin a vâia."},{"book":"Sinthongei","chapter":"7","verse":"22","text":"Moses hah Egypt rama vârna murdi an minchua, hanchu chongril theitak le sinthothei tak a hongni zoi."},{"book":"Sinthongei","chapter":"7","verse":"23","text":"“Kum sômminli a hong nînchu, a mulung sûnga a sungsuok Israel champuingei kho angin mo an om mu rang nuomin ava pana."},{"book":"Sinthongei","chapter":"7","verse":"24","text":"A va sên chu mi inkhat Egypt min dûk amintong lâi ava mua, masikin a sanna, dûktongpu chunga han phûba a laka Egypt mipa hah a thata."},{"book":"Sinthongei","chapter":"7","verse":"25","text":"(Moses han, ama mangin Pathien'n a mingei mojôk atih ti a sungsuok ngeiin an riet mini tiin a bôka hannirese riet mak ngei.)"},{"book":"Sinthongei","chapter":"7","verse":"26","text":"Anangtûka chu Isreal mi inik insuol lâitak ava tonga ava sel ngeia, ‘Rangâita u sûngsuokngei,’ lâibungrêng kêng nin ni, ithomo hima anga nin insuola? tiin min sûk ngei rang a bôka."},{"book":"Sinthongei","chapter":"7","verse":"27","text":"A theiloi uolpu han Moses hah a nampaia, ‘Kin chunga ruoipu le roijêkpu rangin tumo nang phun?’ a tia."},{"book":"Sinthongei","chapter":"7","verse":"28","text":"‘Majâna Egypt mi na that angdên han ni that nôk rang no bôk mo?’ a tia."},{"book":"Sinthongei","chapter":"7","verse":"29","text":"7:29: Jôk 18:3,4Ma chong hah a riet lehan, Moses a rota, Midian rama ava oma, mahan nâipasal inik a neia."},{"book":"Sinthongei","chapter":"7","verse":"30","text":"“Kum sômminli avun suole chu, Sinai Muol ramchâr kôla chîmbuk akângna han vântîrton a kôm ânlâra."},{"book":"Sinthongei","chapter":"7","verse":"31","text":"Moses'n a neinun mu hah a kamâm tataka, minthâr rang bôkin a va nâia, Pumapa rôl a rieta:"},{"book":"Sinthongei","chapter":"7","verse":"32","text":"‘Keima hih ni richibulngei Pathien, Abraham Pathien Isaac Pathien, Jakob Pathien hah ki ni,’ a lei tia, Moses hah ichîn ânnîka en ngam khâi maka."},{"book":"Sinthongei","chapter":"7","verse":"33","text":"Pumapa'n, a kôm, ‘Ne kekokngei ha khek roh, nên dingna mun hah mun inthieng kêng."},{"book":"Sinthongei","chapter":"7","verse":"34","text":"Egypt rama ki mi omngei dengthei tie ku mua, an inrûmnangei khom ki rieta anni ngei minjôk rangin ku juong ani. Hong ta; Egypt rama nang lei tîr rong,’ a tia."},{"book":"Sinthongei","chapter":"7","verse":"35","text":"“Ha Moses kôma ruoipu le roijêkpu rangin tumo nang phun? tia an makhal hah chîmbuk kângna taka vântîrton a kôma inlâr han a sanna, Pathien'n ama lele hah ruoipu le sanminjôkpu ni rangin ai tîr ani."},{"book":"Sinthongei","chapter":"7","verse":"36","text":"7:36: Jôk 7:3; Jôk 14:21; Tel 14:33Ama han anni hah a ruoisuoka Egypt rama, tuipui sena, ramchâra kum sômminli sûng han Kamânruoi le sininkhêl tamtak thôn a ruoi ngeia."},{"book":"Sinthongei","chapter":"7","verse":"37","text":"7:37: Bal 18:15,18 Moses hah Israel mingei kôm, ‘Pathien'n keima, mi tîr angin nin sûngsuokngei lâia om dêipu nangni la minchang pe atih,’ tipu hah ani."},{"book":"Sinthongei","chapter":"7","verse":"38","text":"7:38: Jôk 19:1—20:17; Bal 5:1-33Ama hah ani ramchâra Israel mi intûp ngei lâia oma; ei richibulngei kôma le Sinai muola a chongpuipu vântîrton kôma, eini mi pêk ranga Pathien chong ring lâkpu hah ani."},{"book":"Sinthongei","chapter":"7","verse":"39","text":"“Hannirese ei richibulngei han a chong jôm nuom mak ngeia; ama hah an nampaia male Egypt ram tieng kîr nôk an nuoma."},{"book":"Sinthongei","chapter":"7","verse":"40","text":"7:40: Jôk 32:1Masikin Aaron kôm, ‘Kin moton ruoipu rangin pathienngei mi sin pe roh. Moses Egypt ram renga mi ruoipu laka a thurchi reng riet khâi mak meh,’ an tia."},{"book":"Sinthongei","chapter":"7","verse":"41","text":"7:41: Jôk 32:2-6  Masuole chu, ma ngei han serât chalte rimil an sina, a rimil hah sa thatin an bieka, male an kut suoka han mirit thonân ruolhoi an thoa an râi an minsâna."},{"book":"Sinthongei","chapter":"7","verse":"42","text":"7:42,43: Amos 5:25-27 (LXX) Hanchu, Pathien'n anni hah nûk a song ngeia, invâna ârsingei an biek theina rangin a rotsan ngeia, dêipu lekhabua:"},{"book":"Sinthongei","chapter":"7","verse":"43","text":"Molech pathien puon-in nin chôia nin pathien"},{"book":"Sinthongei","chapter":"7","verse":"44","text":"“Ramchâra han ei richibulngeiin Pathien omna Puon-in an neia, ma in hah Pathien'n Moses kôm sin rangin a bea, a rimil a min mu lam taka sin ani."},{"book":"Sinthongei","chapter":"7","verse":"45","text":"7:45: Jos 3:14-17Ha ngei hah ei richibulngei khomin an hong dôn banga, Pathien'n ei richibulngei motona ai not pai nâmngei rama an luo lâihan Joshua lût zorân an lûtpui ani. David a zora tena a oma."},{"book":"Sinthongei","chapter":"7","verse":"46","text":"7:46:2 Sam 7:1-16; 1 Rich 17:1-14Ha David hah Pathien mitmua miditin a hong oma, Jacob Pathien ta ranga omna rang sin pe rangin a zonga."},{"book":"Sinthongei","chapter":"7","verse":"47","text":"7:47: 1 Rêng 6:1-38; 2 Rich 3:1-17 Hannirese, in hah chu Solomon'n kêng a sin pe zoi."},{"book":"Sinthongei","chapter":"7","verse":"48","text":"“Nikhomrese, Ânchungtak Pathien chu kuta sin in ngeia om ngâi mak; Dêipu'n,"},{"book":"Sinthongei","chapter":"7","verse":"49","text":"‘Pumapa'n, invân ke Rêngsukmun ania pilchung ke"},{"book":"Sinthongei","chapter":"7","verse":"50","text":"Hi neinun murdi hih keima ki sin nimak mo?’"},{"book":"Sinthongei","chapter":"7","verse":"51","text":"“Khodôra mulung ngar mo nin ni! Mulungrîl le kuor in-ongloi sertanloingei anga, nin richibulngei tho ngâi lam angin Ratha Inthieng nin dem tita!"},{"book":"Sinthongei","chapter":"7","verse":"52","text":"Nin richibulngeiin, dêipungei lâia tumo dûkmintong loia an dar? midik tak juong rang lei juong ril Pathien tîrtonngei hah an thata, atûn nangni hih mi min sûrpu le a thatpu nin ni hi."},{"book":"Sinthongei","chapter":"7","verse":"53","text":"Nangni hi Pathien balam, vântîrtonngeiin an juong thak muchaka jômloi ngei nin ni!” a tia."},{"book":"Sinthongei","chapter":"7","verse":"54","text":"Roijêkpungei han Stephan chong hah an rietin chu an takasia, a chunga an rakam an tâta."},{"book":"Sinthongei","chapter":"7","verse":"55","text":"Hannirese, Stephan hah Ratha Inthienga sip ania, invân tieng a en ngita, Pathien roiinpuina le a changtienga Jisua inding a mua."},{"book":"Sinthongei","chapter":"7","verse":"56","text":"“En ta u! invân in-ong ku mua, Pathien changtienga Miriem Nâipasal inding ku mu!” a tia."},{"book":"Sinthongei","chapter":"7","verse":"57","text":"Hanchu, roijêkpungei han inringtakin an inieka, an kutngei leh an kuorngei an hîpa. Hanchu ha renghan a tieng an tâna."},{"book":"Sinthongei","chapter":"7","verse":"58","text":"Khopuilien sûng renga an mojôk paia, lungin an dênga rietpuipungei han ruotharte inkhat a riming Sual an tih kôm han an puon an mâka."},{"book":"Sinthongei","chapter":"7","verse":"59","text":"Lungin an dêng lâiin Stephan'n Pumapa a koia, “Pumapa Jisua ka Ratha lâk ta roh,” a tia."},{"book":"Sinthongei","chapter":"7","verse":"60","text":"Khûk ânbila, rôl inringtakin ânieka, “Pumapa! hi an sietna hih riet pe ngei khâi no roh!” a tia. Ha chongbâi hah a ti suole chu a thi zoi."}]}