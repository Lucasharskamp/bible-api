{"data":[{"book":"Deuteronomo","chapter":"2","verse":"1","text":"Kenaka tinabwerera ndi kuyamba ulendo wolowera ku chipululu motsatira njira ya ku Nyanja Yofiira, monga mmene Yehova anatilamulira. Kwa nthawi yayitali tinayendayenda cha ku dziko la mapiri la Seiri."},{"book":"Deuteronomo","chapter":"2","verse":"2","text":"Ndipo Yehova anati kwa ine,"},{"book":"Deuteronomo","chapter":"2","verse":"3","text":"“Mwazungulira mokwanira dziko la mapiri, tsopano tembenukirani kumpoto."},{"book":"Deuteronomo","chapter":"2","verse":"4","text":"Apatse anthu malamulo awa: ‘Muli pafupi kudutsa mʼchigawo cha abale anu adzukulu a Esau okhala ku Seiri. Iwowa adzachita nanu mantha koma musamale kwambiri."},{"book":"Deuteronomo","chapter":"2","verse":"5","text":"Musayambane nawo popeza sindidzakupatsani gawo lina lililonse la dziko lawo ngakhale poti mungoyika phazi. Ndamupatsa Esau dziko lamapiri la Seiri kuti likhale lakelake."},{"book":"Deuteronomo","chapter":"2","verse":"6","text":"Inu muyenera kuwalipira ndi siliva pa chakudya chimene mudye ndi madzi amene mumwe.’ ”"},{"book":"Deuteronomo","chapter":"2","verse":"7","text":"Yehova Mulungu wanu wakudalitsani mʼntchito zonse za manja anu. Iye wakuyangʼanirani pa ulendo wanu wodutsa mʼchipululu chachikulu. Yehova Mulungu wanu wakhala nanu mʼzaka makumi anayi, ndipo simunasowe kalikonse."},{"book":"Deuteronomo","chapter":"2","verse":"8","text":"Choncho tinapitiriza ulendo modutsa abale athu, adzukulu a Esau okhala ku Seiri. Tinapatukira njira ya ku Araba imene imachokera ku Elati ndi Ezioni Geberi ndipo tinayenda njira ya ku chipululu cha Mowabu."},{"book":"Deuteronomo","chapter":"2","verse":"9","text":"Ndipo Yehova anati kwa ine, “Musawavutitse Amowabu kapena kuwaputa kuti muchite nawo nkhondo popeza sindidzakupatsani gawo lina lililonse la dziko lawo. Ndinapereka Ari kwa adzukulu a Loti ngati chuma chawo.”"},{"book":"Deuteronomo","chapter":"2","verse":"10","text":"(Aemi, anthu amphamvu ndi ochuluka komanso ataliatali ngati Aanaki amakhala kumeneko."},{"book":"Deuteronomo","chapter":"2","verse":"11","text":"Ngati Aanaki, nawonso ankawayesa kuti anali Arefai, koma Amowabu ankawatcha iwo Aemi."},{"book":"Deuteronomo","chapter":"2","verse":"12","text":"Ahori amakhala ku Seiri koma adzukulu a Esau anawapirikitsa. Iwo anawononga Ahori pamaso pawo nawakhalira pamalo pawo monga Aisraeli anachitira mʼdziko limene Yehova anawapatsa ngati chuma chawo)."},{"book":"Deuteronomo","chapter":"2","verse":"13","text":"Ndipo Yehova anati, “Tsopano nyamukani ndipo muwoloke Chigwa cha Zeredi.” Choncho tinawoloka chigwacho."},{"book":"Deuteronomo","chapter":"2","verse":"14","text":"Panapita zaka 38 kuchokera pa nthawi imene tinachoka ku Kadesi Barinea mpaka pamene tinawoloka Chigwa cha Zeredi. Pa nthawi imeneyi nʼkuti mʼbado wonse wa anthu ankhondowo utawonongeka ku msasa monga Yehova anawalumbirira."},{"book":"Deuteronomo","chapter":"2","verse":"15","text":"Dzanja la Yehova linatsutsana nawo mpaka wonse anathera ku msasa."},{"book":"Deuteronomo","chapter":"2","verse":"16","text":"Tsono atafa munthu wotsiriza mwa anthu ankhondowo,"},{"book":"Deuteronomo","chapter":"2","verse":"17","text":"Yehova anati kwa ine,"},{"book":"Deuteronomo","chapter":"2","verse":"18","text":"“Lero mudutsa malire a Mowabu ku Ari podzera ku Ari."},{"book":"Deuteronomo","chapter":"2","verse":"19","text":"Mukafika kwa Aamoni, musawavutitse kapena kuwaputa, popeza sindidzakupatsani gawo lililonse la dziko la Aamoni. Ine ndalipereka dzikoli ngati chuma kwa adzukulu a Loti.”"},{"book":"Deuteronomo","chapter":"2","verse":"20","text":"(Ilinso ankaliyesa dziko la Arefai amene ankakhala kumeneko. Koma Aamoni ankawatcha iwo Azamuzumi."},{"book":"Deuteronomo","chapter":"2","verse":"21","text":"Iwo anali anthu amphamvu ndiponso ochuluka, ataliatali ngati Aanaki. Yehova anawawononga ndi kuwachotsa pamaso pa Aamoni, amene anawapirikitsa nawakhalira pa malo pawo."},{"book":"Deuteronomo","chapter":"2","verse":"22","text":"Yehova anachitanso chimodzimodzi ndi adzukulu a Esau omwe anakhazikika ku Seiri atawononga Ahori powachotsa pamaso pawo. Iwo anawapirikitsa Ahoriwo ndi kuwakhalira pamalo pawo mpaka lero."},{"book":"Deuteronomo","chapter":"2","verse":"23","text":"Ndipo za Aavi omwe ankakhala mʼmidzi yofika mpaka ku Gaza, anagonjetsedwa ndi Akafitori wochokera ku Akafitori nakhala pamalo pawo)."},{"book":"Deuteronomo","chapter":"2","verse":"24","text":"“Tsopano nyamukani, muwoloke khwawa la Arinoni. Taona ndapereka mʼmanja mwako Sihoni Mwamori mfumu ya Hesiboni ndi dziko lake lonse. Yambapo kutenga chuma chake ndi kumenyana naye nkhondo."},{"book":"Deuteronomo","chapter":"2","verse":"25","text":"Lero lomwe lino ndidzayamba kuyika chiopsezo ndi mantha pa mitundu yonse pansi pa thambo kuti akuope. Iwowo adzamva zambiri yako ndipo adzanjenjemera ndi kuwawidwa mtima chifukwa cha iwe.”"},{"book":"Deuteronomo","chapter":"2","verse":"26","text":"Ine ndinatuma amithenga kuchokera ku chipululu cha Kedemoti kupita kwa Sihoni mfumu ya Hesiboni kukanena mawu ofuna mtendere ndipo ndinati,"},{"book":"Deuteronomo","chapter":"2","verse":"27","text":"“Tiloleni tidutse mʼdziko mwanu. Ife tidzangodutsa ndi msewu waukulu, ndipo sitidzapatukira kumanja kapena kumanzere."},{"book":"Deuteronomo","chapter":"2","verse":"28","text":"Mutigulitse chakudya kuti tidye ndi madzi kuti timwe pa mtengo wa siliva. Mungotilola kuti tidutse, tikuyenda pansi"},{"book":"Deuteronomo","chapter":"2","verse":"29","text":"monga mmene anatichitira adzukulu a Esau okhala ku Seiri ndi Amowabu okhala ku Ari mpaka titawoloka Yorodani kufika ku dziko limene Yehova Mulungu wathu akutipatsa.”"},{"book":"Deuteronomo","chapter":"2","verse":"30","text":"Koma Sihoni mfumu ya Hesiboni sanalole kuti tidutse. Popeza Yehova Mulungu wanu analimbitsa mzimu wake, nawumitsa mtima wake kuti amupereke mʼmanja mwanu monga wachitira lero lino."},{"book":"Deuteronomo","chapter":"2","verse":"31","text":"Yehova anati kwa ine, “Taona ndayamba kumupereka Sihoni ndi dziko lake kwa iwe. Tsopano yamba kugonjetsa ndi kulanda dziko lake.”"},{"book":"Deuteronomo","chapter":"2","verse":"32","text":"Sihoni ndi ankhondo ake atabwera kudzakumana nafe mwankhondo pa Yahazi,"},{"book":"Deuteronomo","chapter":"2","verse":"33","text":"Yehova Mulungu anamupereka iye kwa ife ndipo tinankantha, pamodzi ndi ana ake aamuna ndi gulu lake lonse lankhondo."},{"book":"Deuteronomo","chapter":"2","verse":"34","text":"Pa nthawi imeneyi tinamulanda mizinda yake yonse ndi kuyiwononga kwathunthu, amuna, akazi ndi ana. Palibe amene anapulumuka."},{"book":"Deuteronomo","chapter":"2","verse":"35","text":"Koma ziweto ndi zinthu zonse zimene tinalanda mʼmizinda imene tinagonjetsayo, tinazitenga kukhala zathu."},{"book":"Deuteronomo","chapter":"2","verse":"36","text":"Kuchokera ku Aroeri mʼmphepete mwa mtsinje wa Arinoni ndi ku mzinda wa ku mtsinjeko mpaka kukafika ku Giliyadi, panalibe ndi mzinda ndi umodzi omwe umene unatikanika kuwugonjetsa. Yehova Mulungu wathu anatipatsa onsewo."},{"book":"Deuteronomo","chapter":"2","verse":"37","text":"Molingana ndi lamulo la Yehova Mulungu wathu, simunalowerere dziko lililonse la Aamoni, ngakhale dera lonse la ku mtsinje wa Yaboki kapena dera lozungulira dera la ku mizinda ya ku mapiri."}]}