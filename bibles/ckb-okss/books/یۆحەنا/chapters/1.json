{"data":[{"book":"یۆحەنا","chapter":"1","verse":"1","text":"لە سەرەتادا، وشەکە1‏:1 وشەکە: لە زمانی یۆنانی پێی دەگوترێت لۆگۆس‏ کە واتایەکی فراوانی هەیە، زۆرتر بە واتای دانایی خودا یان پەیامی خودا دێت. بڕوانە 1‏:14 و عیبرانییەکان 11‏:3 و زەبوورەکان 33‏:6 و پەیدابوون 1‏:5‏‏.‏ هەبوو، وشەکە لەلای خودا بوو، وشەکە خۆی خودا بوو."},{"book":"یۆحەنا","chapter":"1","verse":"2","text":"ئەو لە سەرەتاوە لەلای خودا بوو."},{"book":"یۆحەنا","chapter":"1","verse":"3","text":"هەموو شتێک بەو بەدیهاتووە، بێ ئەو هیچ شتێک بەدی نەهاتووە لەوانەی کە بەدیهاتوون."},{"book":"یۆحەنا","chapter":"1","verse":"4","text":"وشەکە سەرچاوەی ژیان بوو، ژیانەکەش ڕووناکی مرۆڤ بوو،"},{"book":"یۆحەنا","chapter":"1","verse":"5","text":"ڕووناکییەکەش لە تاریکیدا دەدرەوشێتەوە و تاریکییەکە بەسەریدا زاڵ نەبووە1‏:5 وشە یۆنانییەکە دوو واتای هەیە: (1) زاڵبوون؛ (2) تێگەیشتن.‏."},{"book":"یۆحەنا","chapter":"1","verse":"6","text":"مرۆڤێک هات کە خودا ناردبووی، ناوی یەحیا بوو."},{"book":"یۆحەنا","chapter":"1","verse":"7","text":"ئەو بۆ شایەتی هات، تاکو شایەتی بۆ ڕووناکییەکە بدات، بۆ ئەوەی هەمووان لە ڕێگەی ئەوەوە باوەڕ بهێنن."},{"book":"یۆحەنا","chapter":"1","verse":"8","text":"ئەو ڕووناکییەکە نەبوو، بەڵکو هات تاکو شایەتی بۆ ڕووناکییەکە بدات."},{"book":"یۆحەنا","chapter":"1","verse":"9","text":"ئەو ڕووناکییە ڕاستەقینەیەی کە بەسەر هەموو مرۆڤێکدا دەدرەوشێتەوە، دەهاتە جیهان."},{"book":"یۆحەنا","chapter":"1","verse":"10","text":"ئەو لە جیهاندا بوو، جیهانیش بەو بەدیهات، کەچی جیهان نەیناسی."},{"book":"یۆحەنا","chapter":"1","verse":"11","text":"ئەو بۆ لای گەلەکەی هات بەڵام ئەوان پێشوازییان لێ نەکرد."},{"book":"یۆحەنا","chapter":"1","verse":"12","text":"لەگەڵ ئەوەشدا هەموو ئەوانەی پێشوازییان لێکرد، ئەوانەی باوەڕیان بە ناوی هێنا، مافی پێدان ببنە ڕۆڵەی خودا،"},{"book":"یۆحەنا","chapter":"1","verse":"13","text":"ئەوانەی نە بە سروشت لەدایک بوون، نە بە خواستی مرۆڤ، نە بە ویستی پیاویش، بەڵکو لە خوداوە لەدایک بوون1‏:13 مەبەستی ئەوەیە کە ڕۆحی خودا کار دەکاتە سەر گیانی مرۆڤ و دەیکاتە بوونەوەرێکی نوێ، واتا دەیکاتە ڕۆڵەی خودا.‏."},{"book":"یۆحەنا","chapter":"1","verse":"14","text":"وشەکەش بوو بە مرۆڤ و لەنێوانماندا نیشتەجێ بوو. شکۆی ئەومان بینی، وەک شکۆی تاقانەیەک لە باوکەوە، پڕ لە نیعمەت1‏:14 نیعمەت: بەخششەکانی خودا بەبێ شایستەبوون، بە تایبەتی لێخۆشبوونی گوناه و ژیانی هەتاهەتایی.‏ و ڕاستی."},{"book":"یۆحەنا","chapter":"1","verse":"15","text":"یەحیا شایەتی بۆ دا و هاواری کرد: «ئەمە ئەوەیە کە گوتم: ئەوەی دوای من دێت پێشم کەوت، چونکە پێش من بووە.»"},{"book":"یۆحەنا","chapter":"1","verse":"16","text":"لە گەنجینەی پڕیی ئەوەوە هەموومان نیعمەت لەدوای نیعمەتمان وەرگرتووە،"},{"book":"یۆحەنا","chapter":"1","verse":"17","text":"چونکە تەورات لە ڕێگەی موساوە درا، بەڵام نیعمەت و ڕاستی لە ڕێگەی عیسای مەسیحەوە هات."},{"book":"یۆحەنا","chapter":"1","verse":"18","text":"هەرگیز کەس خودای نەبینیوە جگە لە کوڕە تاقانەکەی خودا، ئەوەی لە باوەشی باوکدایە، ئەو خودای دەرخست."},{"book":"یۆحەنا","chapter":"1","verse":"19","text":"ئەمەش شایەتییەکەی یەحیایە، کاتێک ڕابەرانی جولەکەی ئۆرشەلیم کاهین1‏:19 کاهین: پیاوێکی ئایینی جولەکەیە کە هەڵدەستێ بە ئەرکی قوربانیکردن لەناو پەرستگا و فێرکردنی خەڵک.‏ و لێڤییان1‏:19 تیرەیەکی جولەکە بوون، ئەرکی خزمەتکردنی پەرستگایان لە ئەستۆ بوو.‏ ناردە لای پرسیاری لێ بکەن: «تۆ کێیت؟»"},{"book":"یۆحەنا","chapter":"1","verse":"20","text":"ئەو دانی پێدا نا و نکۆڵی نەکرد، بەڵکو گوتی: «من مەسیحەکە1‏:20 بە زمانی عیبری پێی دەگوترێ مەشیخ‏ یان مەشیح‏. بە زمانی یۆنانی دەبێتە کریستۆس‏، کە بە واتای (دەستنیشانکراو) لەلای خودا دێت کە ڕزگارکەری گەلەکەیەتی. بڕوانە یەکەم ساموئێل 16.‏ نیم.»"},{"book":"یۆحەنا","chapter":"1","verse":"21","text":"ئینجا لێیان پرسی: «ئەی کێیت؟ ئەلیاسی؟»"},{"book":"یۆحەنا","chapter":"1","verse":"22","text":"لە کۆتاییدا پێیان گوت: «باشە تۆ کێیت؟ تاکو وەڵامێک بدەینەوە ئەوانەی کە ئێمەیان ناردووە، دەربارەی خۆت چی دەڵێی؟»"},{"book":"یۆحەنا","chapter":"1","verse":"23","text":"یەحیا بە وشەکانی ئیشایای پێغەمبەر وەڵامی دانەوە و گوتی: «﴿من ئەو کەسەم کە لە چۆڵەوانی هاوار دەکات: ”ڕێگا بۆ هاتنی یەزدان ئامادە بکەن.“1‏:23 ئیشایا 40‏:3.‏‏﴾»"},{"book":"یۆحەنا","chapter":"1","verse":"24","text":"ئەوانەی لە‏لایەن فەریسییەکانەوە نێردرابوون،"},{"book":"یۆحەنا","chapter":"1","verse":"25","text":"لێیان پرسی: «ئەگەر تۆ مەسیحەکە نیت و ئەلیاس نیت و پێغەمبەرەکەش نیت، ئیتر بۆچی خەڵکی لە ئاو هەڵدەکێشیت1‏:25 یۆنانی: باپتیزۆ‏، بە واتای شوشتن دێت بۆ پاکبوونەوە لە گوناه، وەک (بسمیلکردن).‏؟»"},{"book":"یۆحەنا","chapter":"1","verse":"26","text":"یەحیاش وەڵامی دانەوە: «من خەڵکی لە ئاو هەڵدەکێشم، بەڵام یەکێک لەنێوانتان ڕاوەستاوە کە نایناسن،"},{"book":"یۆحەنا","chapter":"1","verse":"27","text":"ئەو لەدوای من دێت، من شایانی ئەوە نیم کە قەیتانی پێڵاوەکانی بکەمەوە.»"},{"book":"یۆحەنا","chapter":"1","verse":"28","text":"ئەمانە لە بێت‌عەنیا1‏:28 ئەم (بێت‌عەنیا)یە لە ڕۆژهەڵاتی ئوردون بوو، جیاوازە لەوەی نزیکی ئۆرشەلیم.‏ ڕوویدا، لەوبەری ڕووباری ئوردونەوە، لەو شوێنەی یەحیا خەڵکی لە ئاو هەڵدەکێشا."},{"book":"یۆحەنا","chapter":"1","verse":"29","text":"بۆ بەیانی کاتێک یەحیا بینی عیسا بەرەو ڕووی دێت، گوتی: «ئەوەتا بەرخی خودا، ئەوەی گوناهی جیهان لادەبات!"},{"book":"یۆحەنا","chapter":"1","verse":"30","text":"ئەمە ئەوەیە کە باسم کرد، پیاوێک دوای من دێت کە پێشم کەوتووە، چونکە پێش من بووە."},{"book":"یۆحەنا","chapter":"1","verse":"31","text":"منیش نەمدەناسی، بەڵام هاتووم خەڵکی لە ئاو هەڵبکێشم بۆ ئەوەی ئەو بۆ ئیسرائیل دەربکەوێت.»"},{"book":"یۆحەنا","chapter":"1","verse":"32","text":"ئینجا یەحیا شایەتی دا و گوتی: «بینیم ڕۆحی پیرۆز وەک کۆترێک لە ئاسمانەوە دەهاتە خوارەوە و لەسەری نیشتەوە."},{"book":"یۆحەنا","chapter":"1","verse":"33","text":"من نەمدەناسی، بەڵام ئەوەی منی ناردووە خەڵک لەئاوهەڵکێشم، پێی گوتم: ”ئەوەی دەیبینیت ڕۆحی پیرۆز دێتە خوارەوە و لەسەری دەنیشێتەوە، ئەو لە ڕۆحی پیرۆزتان هەڵدەکێشێت1‏:33 بە واتای شوشتن دێت بۆ پاکبوونەوە لە گوناه بەهۆی ڕۆحی پیرۆز.‏.“"},{"book":"یۆحەنا","chapter":"1","verse":"34","text":"خۆم بینیم و شایەتیم دا کە ئەمە کوڕی خودایە.»"},{"book":"یۆحەنا","chapter":"1","verse":"35","text":"بۆ بەیانی دیسان یەحیا لەگەڵ دوو قوتابی خۆی ڕاوەستا بوو."},{"book":"یۆحەنا","chapter":"1","verse":"36","text":"کاتێک عیسای لە کاتی ڕۆیشتندا بینی، گوتی: «ئەوەتا بەرخی خودا!»"},{"book":"یۆحەنا","chapter":"1","verse":"37","text":"کاتێک دوو قوتابییەکە گوێیان لەوە بوو، دوای عیسا کەوتن."},{"book":"یۆحەنا","chapter":"1","verse":"38","text":"عیسا ئاوڕی دایەوە و بینی بەدوایدا دێن، لێی پرسین: «چیتان دەوێت؟»"},{"book":"یۆحەنا","chapter":"1","verse":"39","text":"پێی فەرموون: «وەرن، تەماشا بکەن.»"},{"book":"یۆحەنا","chapter":"1","verse":"40","text":"ئەندراوسی برای شیمۆن پەترۆس، یەکێک بوو لەو دووانەی کە گوێیان لە یەحیا بوو و دوای عیسا کەوتن."},{"book":"یۆحەنا","chapter":"1","verse":"41","text":"یەکەم جار ئەندراوس چوو شیمۆنی برای دۆزییەوە و پێی گوت: «مەسیحمان1‏:41 یۆنانی: مەسیا‏.‏ دۆزییەوە.» واتا دەست‏نیشانکراو."},{"book":"یۆحەنا","chapter":"1","verse":"42","text":"ئینجا شیمۆنی هێنایە لای عیسا."},{"book":"یۆحەنا","chapter":"1","verse":"43","text":"بۆ بەیانی عیسا ویستی بچێتە جەلیل، فیلیپۆسی دۆزییەوە، پێی فەرموو: «دوام بکەوە.»"},{"book":"یۆحەنا","chapter":"1","verse":"44","text":"فیلیپۆس خەڵکی بێت‌سەیدا بوو، شارەکەی ئەندراوس و پەترۆس."},{"book":"یۆحەنا","chapter":"1","verse":"45","text":"فیلیپۆسیش ناتانئیلی دۆزییەوە، پێی گوت: «ئەوەی کە موسا لە تەورات و پێغەمبەرانیش لە پەڕتووکەکانیان لەسەریان نووسیوە دۆزیمانەوە، عیسای کوڕی یوسفی خەڵکی ناسیرەیە.»"},{"book":"یۆحەنا","chapter":"1","verse":"46","text":"ناتانئیل پێی گوت: «ئایا لە ناسیرە شتی چاک هەڵدەکەوێ؟»"},{"book":"یۆحەنا","chapter":"1","verse":"47","text":"عیسا ناتانئیلی بینی بۆ لای دێت، دەربارەی فەرمووی: «ئەوەیە ئیسرائیلیی ڕەسەن، کە هیچ فێڵێکی تێدا نییە!»"},{"book":"یۆحەنا","chapter":"1","verse":"48","text":"ناتانئیل پێی گوت: «چۆن دەمناسیت؟»"},{"book":"یۆحەنا","chapter":"1","verse":"49","text":"ناتانئیل وەڵامی دایەوە: «ڕابی، تۆ کوڕی خودایت! پاشای ئیسرائیلیت!»"},{"book":"یۆحەنا","chapter":"1","verse":"50","text":"عیسا وەڵامی دایەوە: «باوەڕت هێنا، چونکە پێم گوتیت لەژێر دار هەنجیرەکە تۆم بینی؟ شتی گەورەتر دەبینیت!»"},{"book":"یۆحەنا","chapter":"1","verse":"51","text":"ئینجا پێی فەرموو: «ڕاستی ڕاستیتان پێ دەڵێم، دەبینن ئاسمان کراوەتەوە و فریشتەی خوداش لەسەر کوڕی مرۆڤ1‏:51 کوڕی مرۆڤ: مەسیح بەم نازناوە خۆی دەناسێنێت. بڕوانە دانیال 7‏:13‏-14.‏‏ سەردەکەون و دادەبەزن.1‏:51 بڕوانە پەیدابوون 28‏:12‏‏.‏»"}]}