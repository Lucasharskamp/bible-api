{"data":[{"book":"János","chapter":"2","verse":"1","text":"A harmadik napon menyegző volt a galileai Kánában. Ott volt Jézus anyja."},{"book":"János","chapter":"2","verse":"2","text":"Jézust is meghívták az ő tanítványaival együtt a menyegzőre."},{"book":"János","chapter":"2","verse":"3","text":"Mikor elfogyott a bor, Jézus anyja ezt mondta neki: „Nincs boruk.“"},{"book":"János","chapter":"2","verse":"4","text":"Jézus ezt mondta neki: „Mi közöm nekem hozzád, ó, asszony? Nem jött még el az én órám.“"},{"book":"János","chapter":"2","verse":"5","text":"Az anyja a szolgáknak ezt mondta: „Bármit mond néktek, tegyétek meg.“"},{"book":"János","chapter":"2","verse":"6","text":"Volt pedig ott hat kőveder elhelyezve a zsidók tisztálkodási módja szerint, melyek közül egyenként két-három métréta fért."},{"book":"János","chapter":"2","verse":"7","text":"Jézus ezt mondta nekik: „Töltsétek meg a vedreket vízzel.“ És megtöltötték azokat színültig."},{"book":"János","chapter":"2","verse":"8","text":"Azután mondta nekik: „Most merítsetek, és vigyetek a násznagynak.“"},{"book":"János","chapter":"2","verse":"9","text":"Amint pedig megízlelte a násznagy a borrá lett vizet, nem tudta, honnan van (de a szolgák tudták, akik a vizet merítették), szólította a násznagy a vőlegényt,"},{"book":"János","chapter":"2","verse":"10","text":"és mondta neki: „Minden ember a jó bort adja fel először, és mikor megittasodtak, akkor az alábbvalót: te a jó bort ekkorra tartottad.“"},{"book":"János","chapter":"2","verse":"11","text":"Ezt az első jelt a galileai Kánában tette Jézus, megmutatta az ő dicsőségét, és hittek benne a tanítványai."},{"book":"János","chapter":"2","verse":"12","text":"Azután lement Kapernaumba, anyjával, testvéreivel és tanítványaival együtt, és ott maradtak néhány napig."},{"book":"János","chapter":"2","verse":"13","text":"Közel volt a zsidók húsvétja, felment Jézus Jeruzsálembe."},{"book":"János","chapter":"2","verse":"14","text":"Ott találta a templomban az ökrök, juhok és galambok árusait és a pénzváltókat, amint ott ültek."},{"book":"János","chapter":"2","verse":"15","text":"Ekkor kötélből ostort csinálva, kiűzte mindnyájukat a templomból, az ökröket is a juhokat is, és a pénzváltók pénzét kiöntötte, az asztalokat pedig feldöntötte,"},{"book":"János","chapter":"2","verse":"16","text":"a galambárusoknak pedig ezt mondta: „Hordjátok el ezeket innen, ne tegyétek az én Atyámnak házát kalmárság házává.“"},{"book":"János","chapter":"2","verse":"17","text":"Tanítványai pedig emlékeztek, hogy meg van írva: „A te házadhoz való féltő szeretet emészt engem.“"},{"book":"János","chapter":"2","verse":"18","text":"A zsidók ezt felelték és mondták neki: „Micsoda jelt mutatsz nékünk, hogy ezeket cselekszed?“"},{"book":"János","chapter":"2","verse":"19","text":"Jézus ezt felelte és mondta nekik: „Rontsátok le a templomot, és három nap alatt megépítem azt.“"},{"book":"János","chapter":"2","verse":"20","text":"A zsidók erre ezt mondták: „Negyvenhat esztendeig épült ez a templom, és te három nap alatt megépíted azt?“"},{"book":"János","chapter":"2","verse":"21","text":"Ő pedig az ő testének templomáról szólt."},{"book":"János","chapter":"2","verse":"22","text":"Mikor pedig feltámadt a halálból, emlékeztek a tanítványai, hogy ezt mondta, és hittek az Írásnak és a beszédnek, amelyet Jézus mondott."},{"book":"János","chapter":"2","verse":"23","text":"Amikor pedig Jeruzsálemben volt húsvétkor az ünnepen, sokan hittek az ő nevében, látva azokat a jeleket, amelyeket cselekedett."},{"book":"János","chapter":"2","verse":"24","text":"Jézus azonban nem bízta magát reájuk, mert ismerte mindnyájukat,"},{"book":"János","chapter":"2","verse":"25","text":"és nem szorult rá, hogy valaki bizonyságot tegyen az emberről, mert magától is tudta, mi lakik az emberben."}]}