{"data":[{"book":"Mark","chapter":"12","verse":"1","text":"Titia Jisu dristanto pora manu khan ke koise, “Ekjon manu draikha baari ekta bonaise, aru char kona phale bera lagai dise, aru ros khunda jaga bonaise, aru machang bonai kene kunba kaam kora manu ke theka di dikena tai to safar te ulai jaise.12.1 Isa. 5:1-2"},{"book":"Mark","chapter":"12","verse":"2","text":"Jitia ros ulabole somoi ahise, malik pora nokor ke angur pabo pare bhabi kene draikha baari te kaam kora manu khan logote pathaise."},{"book":"Mark","chapter":"12","verse":"3","text":"Kintu taikhan pora nokor ke dhori kene marise, aru taike khali hath pathai dise."},{"book":"Mark","chapter":"12","verse":"4","text":"Titia tai aru dusra ekjon nokor ke pathaise, hoilebi taikhan etu nokor laga matha te pathor pora mari dikena jokhom kori dise aru sorom khilai se."},{"book":"Mark","chapter":"12","verse":"5","text":"Aru tai dusra ekjon ke pathaise, aru etu bar to nokor ke morai dise. Tai bisi manu ke pathaise: kintu taikhan arubi kunba ke marise, aru dusra khan ke morai dise."},{"book":"Mark","chapter":"12","verse":"6","text":"Tai logot pathabole ekjon he thaki jaise, tai laga ekjon morom thaka chokra. Tai eneka bhabona korise, ‘Taikhan bhi ami laga chokra ke to morom koribo.’"},{"book":"Mark","chapter":"12","verse":"7","text":"Kintu kaam kora manu taikhan bhithor te kotha korise, ‘etu to uttoradhikari ase, ahibi amikhan taike morai dibo, aru tai laga sob to amikhan laga hoi jabo.’"},{"book":"Mark","chapter":"12","verse":"8","text":"Aru taikhan taike loijai kene mari dise, aru taike draikha baari bahar te phelai dise."},{"book":"Mark","chapter":"12","verse":"9","text":"Karone etiya draikha baari laga malik ki koribo? Tai ahi kene kaam kora manu khan ke khotom kori dibo, aru draikha baari to dusra ke di dibo."},{"book":"Mark","chapter":"12","verse":"10","text":"Tumikhan Shastro te porha nai naki?"},{"book":"Mark","chapter":"12","verse":"11","text":"Etu Probhu pora he hoise,"},{"book":"Mark","chapter":"12","verse":"12","text":"Aru mukhyo purohit khan, niyom hika khan aru bura khan buji jaise Tai taikhan bhirodh te etu dristanto koise, aru taike dhori bole bhabisele, kintu manu ke bhoi pora chari dise aru jai jaise."},{"book":"Mark","chapter":"12","verse":"13","text":"Titia Yehudi cholauta khan Jisu laga kotha pora Taike dhori bole kunba Pharisee aru Herod laga manu khan ke Tai logote pathaise."},{"book":"Mark","chapter":"12","verse":"14","text":"Aru taikhan koise, “Shika manu, amikhan jane Apuni hosa ase, aru kunke bhi bhoi nakore, kelemane Apuni manu laga mukh saikene kotha nakore, kintu Isor laga hosa rasta he sikhai, karone Caesar12.14 Rome raja laga naam. ke masul diya to thik ase na nai? Moi khan etu dibo lage na nai?”"},{"book":"Mark","chapter":"12","verse":"15","text":"Kintu Tai taikhan laga chalak jani kene koise, “Kile Moike porikha kori ase? Ekta chandi poisa anikena Moike dikhabi.”"},{"book":"Mark","chapter":"12","verse":"16","text":"Karone taikhan ekta anise, aru Tai koise, “Etu kun laga chehera aru naam ase?” Taikhan koise, “Caesar laga ase.”"},{"book":"Mark","chapter":"12","verse":"17","text":"Aru Jisu taikhan ke jowab dise, “Eneka hoile ki Caesar laga ase, Caesar ke di dibi, aru ki Isor laga ase, etu Isor ke dibi.” Aru taikhan Taike asurit hoise."},{"book":"Mark","chapter":"12","verse":"18","text":"Titia Sadducee jun khan mora pora jee na uthibo koi, Tai logote ahise. Aru Taike hudise,"},{"book":"Mark","chapter":"12","verse":"19","text":"“Shika manu, Moses he amikhan ke etu niyom likhi disele, jodi kunba bhai bacha nathaki kene mori jai, aru tai laga maiki to thake, titia tai bhai he etu maiki ke lobo aru tai bhai laga naam age loi jabole koise."},{"book":"Mark","chapter":"12","verse":"20","text":"Tinehoile age te sat-ta bhai asele, prothom bhai shadi kori kene bacha nathaki kene mori jaise."},{"book":"Mark","chapter":"12","verse":"21","text":"Aru dusra bhai etu ke loise aru etu bhi bacha nohoi kene mori jaise, aru tisra bhai ke bhi thik eneka he hoise."},{"book":"Mark","chapter":"12","verse":"22","text":"Aru sat-ta bhai sob taike loise aru bacha nathaki kene sob mori jaise, pichete etu maiki bhi mori jaise."},{"book":"Mark","chapter":"12","verse":"23","text":"Karone jee utha pichete tai kun laga maiki hobo? Kelemane tai sat jon bhai laga maiki thakisele.”"},{"book":"Mark","chapter":"12","verse":"24","text":"Jisu taikhan ke koise, “Tumikhan Shastro te likha kotha khan aru Isor laga hokti najana karone golti kori thake nohoi?"},{"book":"Mark","chapter":"12","verse":"25","text":"Kelemane jitia taikhan mora pora jee uthibo taikhan shadi nakoribo, kintu sorgote Isor laga duth nisena thaki jabo."},{"book":"Mark","chapter":"12","verse":"26","text":"Kintu mora pora jee utha kotha khan nimite tumikhan Moses laga kitab te porha nai, joli thaka jhari te, kineka Isor he taike eneka koisele, ‘Moi Abraham laga Isor, Isaac laga Isor, aru Jacob laga Isor ase?12.26 Exo. 3:2-6.’"},{"book":"Mark","chapter":"12","verse":"27","text":"Isor to mora khan laga Isor nohoi, kintu jinda khan laga Isor ase etu karone tumikhan bisi dangor golti kori thake.”"},{"book":"Mark","chapter":"12","verse":"28","text":"Titia ekjon niyom likha jon pora taikhan etu kotha kori thaka hunise. Aru Jisu pora etu laga thik jowab diya huni kene, tai Jisu ke hudise, “Sob pora prothom hukum to ki ase?”"},{"book":"Mark","chapter":"12","verse":"29","text":"Jisu taike koise, “Sobse poila, ‘Huni bhi Israel, sob pora prothom hukum to amikhan laga Probhu he Isor ase, aru ekjon he Probhu ase12.29 Deu. 6:4.."},{"book":"Mark","chapter":"12","verse":"30","text":"Aru tumi pura mon, pura atma, pura dimag, aru pura takot pora Probhu Isor ke morom koribi.12.30 Deu. 6:5.’"},{"book":"Mark","chapter":"12","verse":"31","text":"Aru dusra hukum to etu kowa ase, ‘Tumi laga ghor usor manu khan ke nijor nisena morom koribi.12.31 Lev. 19:18.’ Etu duita pora dusra dangor hukum aru nai.”"},{"book":"Mark","chapter":"12","verse":"32","text":"Karone likha manu Taike koise, “Bhal Shika manu! Apuni hosa pora koi dise, kelemane Isor ekjon he ase, aru Taike chari kene dusra nai."},{"book":"Mark","chapter":"12","verse":"33","text":"Aru pura mon, pura dimag, pura atma, aru pura takot pora Isor ke morom kora, aru usor manu khan ke nijor nisena morom kora to daan kora aru bolidan diya pora bhi bisi dangor ase.12.33 Deu. 6:4-5; Lev. 19:18; Hos. 6:6.”"},{"book":"Mark","chapter":"12","verse":"34","text":"Jitia Jisu tai bhal jowab diya dikhise, Tai taike koise, “Tumi Isor laga rajyo pora dur nohoi.” Etu pichete, kun bhi Jisu ke aru kiba hudibole mon dangor kora nai."},{"book":"Mark","chapter":"12","verse":"35","text":"Pichete, Jisu mondoli laga bahar jagate sikhai thakise, Tai hudise, “Kanun likha khan to kineka Khrista to David laga chokra ase koi thake?”"},{"book":"Mark","chapter":"12","verse":"36","text":"Kelemane David to Pobitro Atma te bhorta hoi kene eneka koise,"},{"book":"Mark","chapter":"12","verse":"37","text":"David tai nijor Taike ‘Probhu’ koise, to David laga chokra tai kineka hobo? Aru bisi manu khan Tai kotha ke shanti pora huni asele."},{"book":"Mark","chapter":"12","verse":"38","text":"Titia Jisu sikhai thaka somoite taikhan ke koise, “Likha manu khan pora hoshiar thakibi, jun kapra lamba kori lagai berai thake, aru bajar te salam diya bhal pai,"},{"book":"Mark","chapter":"12","verse":"39","text":"mondoli te bhal jaga, aru kha luwa te bhal jaga bisara khan."},{"book":"Mark","chapter":"12","verse":"40","text":"Taikhan bidhowa khan laga ghor hajam kori diye, aru bahana pora lamba prathana kori thake, eitu khan bisi dangor saja pabo.”"},{"book":"Mark","chapter":"12","verse":"41","text":"Titia Jisu mondoli te daan diya daba usorte bohi kene sai thakise jun khan ahikena daba te poisa haali thakise. Aru dhuni khan bisi-bisi di thakise."},{"book":"Mark","chapter":"12","verse":"42","text":"Titia gorib bidhowa ahikena duita paisa dise."},{"book":"Mark","chapter":"12","verse":"43","text":"Titia Tai chela khan ke mati anikena koise, “Moi tumikhan ke hosa kobo. Manu khan daba te daan diya te etu gorib bidhowa he sob pora bisi dise."},{"book":"Mark","chapter":"12","verse":"44","text":"Kelemane sob manu taikhan nijor dhun bisi thaka pora dise. Kintu tai to bisi nathakilebi tai logote ki ase etu sob dise, motlob tai jinda thakibo laga sob di dise.”"}]}