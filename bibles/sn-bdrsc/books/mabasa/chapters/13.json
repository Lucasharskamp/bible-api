{"data":[{"book":"Mabasa","chapter":"13","verse":"1","text":"Mukereke yapaAndioki maiva navaprofita navadzidzisi vaiti: Bhanabhasi, Simeoni ainzi Nigeri, Rusiasi wokuSairini, Manaeni (akanga arerwa naHerodhi mubati) naSauro."},{"book":"Mabasa","chapter":"13","verse":"2","text":"Pavakanga vachinamata Ishe uye vachitsanya, Mweya Mutsvene akati, “Nditsaurirei Bhanabhasi naSauro kuti vabate basa randakavadanira.”"},{"book":"Mabasa","chapter":"13","verse":"3","text":"Saka vakati vapedza kutsanya nokunyengetera, vakaisa maoko avo pamusoro pavo vakavatuma."},{"book":"Mabasa","chapter":"13","verse":"4","text":"Ava vaviri vakati vatumwa naMweya Mutsvene parwendo rwavo, vakaburuka vakaenda kuSerusia, vakazobvako vakakwira chikepe ndokuenda kuSaipurasi."},{"book":"Mabasa","chapter":"13","verse":"5","text":"Vakati vasvika paSaramisi, vakaparidza shoko raMwari musinagoge ravaJudha. Johani akanga achivabatsira."},{"book":"Mabasa","chapter":"13","verse":"6","text":"Vakafamba nomuchiwi chose kudzamara vasvika kuPafosi. Vakasangana neimwe nʼanga yechiJudha ikoko, uye akanga ari muprofita wenhema ainzi Bhari Jesu,"},{"book":"Mabasa","chapter":"13","verse":"7","text":"akanga ari muchengeti womubati wenyika ainzi Segio Paurusi. Mubati akanga ari murume akachenjera, akadana Bhanabhasi naSauro nokuti aida kunzwa shoko raMwari."},{"book":"Mabasa","chapter":"13","verse":"8","text":"Asi Erimasi nʼanga (nokuti ndizvo zvaireva zita rake) akavapikisa akaedza kutsausa mubati uyu pakutenda."},{"book":"Mabasa","chapter":"13","verse":"9","text":"Ipapo Sauro akanga achinziwo Pauro, azere noMweya Mutsvene akatarisisa Erimasi akati,"},{"book":"Mabasa","chapter":"13","verse":"10","text":"“Iwe uri mwana wadhiabhori nomuvengi wezvinhu zvose zvakarurama! Uzere nokunyengera kwose namano akaipa. Hausi kuzorega here kumonyorotsa nzira dzakarurama dzaShe?"},{"book":"Mabasa","chapter":"13","verse":"11","text":"Zvino ruoko rwaShe rwava pamusoro pako. Uchava bofu, uye uchatadza kuona chiedza chezuva kwechinguva.”"},{"book":"Mabasa","chapter":"13","verse":"12","text":"Mubati akati aona zvakanga zvaitika akatenda nokuti akashamiswa nedzidziso yezvaShe."},{"book":"Mabasa","chapter":"13","verse":"13","text":"Vachibva paPafosi, Pauro navanhu vaaifamba navo vakakwira chikepe vakaenda kuPega muPamufiria, uye vava ikoko Johani akavasiya akadzokera kuJerusarema."},{"book":"Mabasa","chapter":"13","verse":"14","text":"Vachibva kuPega vakapfuurira kuAndioki yePisidhia. Nomusi weSabata vakapinda musinagoge vakasvikogara pasi."},{"book":"Mabasa","chapter":"13","verse":"15","text":"Mushure mokuverengwa kwoMurayiro naVaprofita, vabati vomusinagoge vakatuma shoko kwavari vachiti, “Hama, kana mune shoko rokukuridzira vanhu, tapota taurai henyu.”"},{"book":"Mabasa","chapter":"13","verse":"16","text":"Ipapo Pauro akasimuka, akaninira noruoko rwake akati, “Varume veIsraeri nemi mose vedzimwe ndudzi vanonamata Mwari, nditeererei!"},{"book":"Mabasa","chapter":"13","verse":"17","text":"Mwari wavanhu veIsraeri akasarudza madzibaba edu; akaita kuti vanhu vabudirire panguva yavaigara muIjipiti, akavabudisa munyika iyo nesimba guru,"},{"book":"Mabasa","chapter":"13","verse":"18","text":"akava nomwoyo murefu namaitiro avo kwamakore anenge makumi mana vari mugwenga,"},{"book":"Mabasa","chapter":"13","verse":"19","text":"akakunda ndudzi nomwe muKenani akapa nyika yavo kuvanhu vake kuti ive nhaka yavo."},{"book":"Mabasa","chapter":"13","verse":"20","text":"Izvi zvakatora makore anenge mazana mana namakumi mashanu."},{"book":"Mabasa","chapter":"13","verse":"21","text":"Ipapo vanhu vakakumbira mambo, akavapa Sauro mwanakomana waKishi, worudzi rwaBhenjamini, uyo akatonga kwamakore makumi mana."},{"book":"Mabasa","chapter":"13","verse":"22","text":"Shure kwokunge abvisa Sauro, akagadza Dhavhidhi kuti ave mambo wavo. Iye akapupura pamusoro pake achiti, ‘Ndawana Dhavhidhi mwanakomana waJese murume wapamwoyo pangu; iye achaita zvinhu zvose zvandinoda kuti aite.’"},{"book":"Mabasa","chapter":"13","verse":"23","text":"“Kubva kuzvizvarwa zvomurume uyu Mwari akavigira vaIsraeri Muponesi Jesu, sezvaakanga avimbisa."},{"book":"Mabasa","chapter":"13","verse":"24","text":"Jesu asati auya, Johani akaparidza kutendeuka norubhabhatidzo kuvanhu vose veIsraeri."},{"book":"Mabasa","chapter":"13","verse":"25","text":"Johani paakanga ava kupedzisa basa rake, akati, ‘Munofunga kuti ndini ani? Handizi iye uya. Kwete, asi iye ari kuuya shure kwangu, ndiye wandisingakodzeri kusunungura shangu dzake.’"},{"book":"Mabasa","chapter":"13","verse":"26","text":"“Hama dzangu, vana vaAbhurahama nemi vedzimwe ndudzi vanotya Mwari, shoko iri roruponeso rakatumirwa kwatiri."},{"book":"Mabasa","chapter":"13","verse":"27","text":"Vanhu veJerusarema navatongi vavo havana kuziva Jesu, asi pakumupa mhaka kwavo vakazadzisa mashoko avaprofita anoverengwa Sabata rimwe nerimwe."},{"book":"Mabasa","chapter":"13","verse":"28","text":"Kunyange vasina kuwana hwaro chaihwo hwokuti atongerwe rufu, vakakumbira Pirato kuti amuuraye."},{"book":"Mabasa","chapter":"13","verse":"29","text":"Vakati vapedza zvose zvakanga zvakanyorwa pamusoro pake, vakamuburutsa pamuti vakamuradzika muguva."},{"book":"Mabasa","chapter":"13","verse":"30","text":"Asi Mwari akamumutsa kubva kuvakafa,"},{"book":"Mabasa","chapter":"13","verse":"31","text":"uye akaonekwa mazuva mazhinji naavo vakafamba naye kubva kuGarirea kusvikira kuJerusarema. Ndivo zvapupu zvake zvino kuvanhu vokwedu."},{"book":"Mabasa","chapter":"13","verse":"32","text":"“Tiri kukuudzai nhau dzakanaka kuti: Zvakavimbiswa madzibaba edu naMwari,"},{"book":"Mabasa","chapter":"13","verse":"33","text":"akazvizadzisa kwatiri isu, vana vavo, nokumutsa Jesu kubva kuvakafa. Sezvazvakanyorwa muPisarema rechipiri zvichinzi:"},{"book":"Mabasa","chapter":"13","verse":"34","text":"Chokwadi chokuti Mwari akamumutsa kubva kuvakafa, akasazomboora, chinotaurwa mumashoko aya anoti:"},{"book":"Mabasa","chapter":"13","verse":"35","text":"Nokudaro zvinotaurwa pane rimwe pisarema kuti:"},{"book":"Mabasa","chapter":"13","verse":"36","text":"“Nokuti Dhavhidhi akati aita kuda kwaMwari pamazuva ake, akavata; akavigwa namadzibaba ake uye muviri wake wakaora."},{"book":"Mabasa","chapter":"13","verse":"37","text":"Asi uyo akamutswa naMwari haana kuona kuora."},{"book":"Mabasa","chapter":"13","verse":"38","text":"“Naizvozvo, hama dzangu, ndinoda kuti muzive kuti kubudikidza naJesu, kukanganwirwa kwezvivi kunoparidzwa kwamuri."},{"book":"Mabasa","chapter":"13","verse":"39","text":"Kubudikidza naye munhu wose anotenda anoruramiswa pazvinhu zvose zvamanga musingagoni kururamiswa pazviri nomurayiro waMozisi."},{"book":"Mabasa","chapter":"13","verse":"40","text":"Chenjerai kuti zvakataurwa navaprofita zvirege kuitika kwamuri, zvinoti:"},{"book":"Mabasa","chapter":"13","verse":"41","text":"“ ‘Tarirai imi vaseki,"},{"book":"Mabasa","chapter":"13","verse":"42","text":"Pauro naBhanabhasi vava kubuda musinagoge, vanhu vakavakoka kuti vazotaurazve pamusoro pezvinhu izvi paSabata raizotevera."},{"book":"Mabasa","chapter":"13","verse":"43","text":"Gungano rakati rapararira, vazhinji vavaJudha navamwe vakanga vatendeukira kuchiJudha vakatevera Pauro naBhanabhasi, ivo vakataura navo uye vakavakurudzira kuti varambe vari munyasha dzaMwari."},{"book":"Mabasa","chapter":"13","verse":"44","text":"PaSabata rakatevera rinenge guta rose rakaungana kuzonzwa shoko raShe."},{"book":"Mabasa","chapter":"13","verse":"45","text":"VaJudha vakati vaona vanhu vazhinji, vakazadzwa negodo vakataura zvakaipa pamusoro pezvakanga zvichitaurwa naPauro."},{"book":"Mabasa","chapter":"13","verse":"46","text":"Ipapo Pauro naBhanabhasi vakavapindura vasingatyi vakati, “Zvanga zvakafanira kuti titaure shoko raMwari kwamuri imi kutanga. Sezvo mariramba uye mukasazviona savanhu vakafanira upenyu husingaperi, tava kuenda zvino kune veDzimwe Ndudzi."},{"book":"Mabasa","chapter":"13","verse":"47","text":"Nokuti izvi ndizvo zvakarayirwa kwatiri naShe achiti:"},{"book":"Mabasa","chapter":"13","verse":"48","text":"VeDzimwe Ndudzi vakati vanzwa izvozvo, vakafara uye vakakudza shoko raShe; uye vose vakanga vakatarirwa upenyu husingaperi vakatenda."},{"book":"Mabasa","chapter":"13","verse":"49","text":"Shoko raShe rakapararira mudunhu rose."},{"book":"Mabasa","chapter":"13","verse":"50","text":"Asi vaJudha vakakurudzira vakadzi vaitya Mwari uye vaikudzikana navarume vairemekedzwa veguta, vakamutsira Pauro naBhanabhasi kutambudzwa, uye vakavadzinga mudunhu ravo."},{"book":"Mabasa","chapter":"13","verse":"51","text":"Saka vakazunza guruva patsoka dzavo vachiratidza kusafara pamusoro pavo ndokubva vaenda kuIkoniamu."},{"book":"Mabasa","chapter":"13","verse":"52","text":"Uye vadzidzi vakazadzwa nomufaro uye noMweya Mutsvene."}]}