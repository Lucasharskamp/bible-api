{"data":[{"book":"2 Mose","chapter":"30","verse":"1","text":"“Fa ɔkanto yɛ afɔremuka ketewa bi a wobɛhyew aduhuam wɔ so."},{"book":"2 Mose","chapter":"30","verse":"2","text":"Ma ɛnyɛ ahinanan a ne fa biara susuw nsateaa dunwɔtwe, na ne sorokɔ nso nyɛ anammɔn abiɛsa a wɔasen; ne mmɛn a baako tua ho."},{"book":"2 Mose","chapter":"30","verse":"3","text":"Fa sikakɔkɔɔ dura ne soro, ne nkyɛn ne ne mmɛn a ɛwɔ afɔremuka no ho no nyinaa. Na fa sikakɔkɔɔ mmuano twa afɔremuka no ho nyinaa hyia."},{"book":"2 Mose","chapter":"30","verse":"4","text":"Fa sikakɔkɔɔ nkaa abien hyehyɛ mmuano no a ɛwɔ afanu no ase na wɔde nnua a wɔde bɛsoa no awurawura mu."},{"book":"2 Mose","chapter":"30","verse":"5","text":"Wɔmfa ɔkanto na ɛnyɛ nnua no, na wɔmfa sikakɔkɔɔ nnura ho nyinaa."},{"book":"2 Mose","chapter":"30","verse":"6","text":"Fa afɔremuka no si ntwamtam no akyi wɔ mpatabea hɔ a ɛbɔ faako a Apam Adaka a Mmaransɛm Du no wɔ no ho ban. Mehyia mo wɔ hɔ."},{"book":"2 Mose","chapter":"30","verse":"7","text":"“Da biara anɔpa, sɛ Aaron resiesie kanea no a, ɔbɛhyew aduhuam wɔ afɔremuka no so."},{"book":"2 Mose","chapter":"30","verse":"8","text":"Anwummere biara, sɛ ɔsɔ kanea no a, ɔbɛhyew aduhuam wɔ Awurade anim ama awo ntoatoaso a ɛbɛba nyinaa."},{"book":"2 Mose","chapter":"30","verse":"9","text":"Monhyew aduhuam a wɔama ho kwan wɔ afɔremuka no so. Mommmɔ ɔhyew afɔre ne aduan afɔre wɔ so, na mommfa ahwiesa ngu so."},{"book":"2 Mose","chapter":"30","verse":"10","text":"Afe biara, ɛsɛ sɛ Aaron dwira afɔremuka no ho yɛ no kronkron. Ɔde mogya bɛsrasra mmɛn a etuatua ho no so sɛ mpata. Ɛsɛ sɛ afe biara wɔtew afɔremuka no ho yɛ no kronkron ma awo ntoatoaso a ɛbɛba no so kosi awo ntoatoaso so. Ɛyɛ kronkron ma Awurade.”"},{"book":"2 Mose","chapter":"30","verse":"11","text":"Awurade ka kyerɛɛ Mose se,"},{"book":"2 Mose","chapter":"30","verse":"12","text":"“Bere biara a wobɛkan Israelfo no, obiara a wɔbɛkan no no mfa ne kra ho mpata mmrɛ Awurade, sɛnea ɛbɛyɛ a ɔyaredɔm biara remma wɔn mu bi so."},{"book":"2 Mose","chapter":"30","verse":"13","text":"Ɛsɛ sɛ obiara a wɔkan no no ma dwetɛbona fa, a emu duru yɛ gram asia (sɛnea kronkronbea mu dwetɛbona bo te no.)"},{"book":"2 Mose","chapter":"30","verse":"14","text":"Obiara a wadi mfe aduonu rekɔ no na ɔbɛbɔ saa afɔre yi."},{"book":"2 Mose","chapter":"30","verse":"15","text":"Ɛnsɛ sɛ adefo ma ma ɛboro sika a wɔatwa ato hɔ no so. Ɛnsɛ sɛ ahiafo nso ma nea esua sen saa, efisɛ ɛyɛ Awurade afɔre a ɔde retew yɛn ho ama yɛn."},{"book":"2 Mose","chapter":"30","verse":"16","text":"Momfa saa sika yi nsiesie Ahyiae Ntamadan no. Sɛ moyɛ saa a, ɛbɛma Awurade ani aba mo, Israelfo, so na ayɛ mpata nso ama mo.”"},{"book":"2 Mose","chapter":"30","verse":"17","text":"Awurade ka kyerɛɛ Mose se."},{"book":"2 Mose","chapter":"30","verse":"18","text":"“Fa kɔbere yɛ hweaseammɔ a ne nnyinaso nso yɛ kɔbere. Fa si Ahyiae Ntamadan no ne afɔremuka no ntam na fa nsu gu mu."},{"book":"2 Mose","chapter":"30","verse":"19","text":"Ɛhɔ na Aaron ne ne mmabarima bɛhohoro wɔn nsa ne wɔn anan ho"},{"book":"2 Mose","chapter":"30","verse":"20","text":"bere a wɔrekɔ Ahyiae Ntamadan no mu de wɔn ho akɔkyerɛ Awurade, anaasɛ wɔrekɔ akɔbɔ afɔre wɔ afɔremuka no so ama Awurade no. Saa ara na bere biara a wɔrekodi saa dwuma yi no,"},{"book":"2 Mose","chapter":"30","verse":"21","text":"ɛsɛ sɛ wɔhohoro wɔn ho na wɔanwuwu. Ɛsɛ sɛ eyi yɛ mmara a ɛbɛtena hɔ daa ama Aaron ne nʼasefo, awo ntoatoaso a ɛbɛba nyinaa.”"},{"book":"2 Mose","chapter":"30","verse":"22","text":"Afei, Awurade ka kyerɛɛ Mose se,"},{"book":"2 Mose","chapter":"30","verse":"23","text":"“Hwehwɛ nnuhuam papa sɛ kurobow a ɛyɛ kilogram asia, sinamon kilogram abiɛsa ne mmetire huamhuam kilogram abiɛsa."},{"book":"2 Mose","chapter":"30","verse":"24","text":"Kurobow dodow a mobɛfa no nyɛ sɛ sinamon no dodow na momfa ngodua mu ngo lita anan."},{"book":"2 Mose","chapter":"30","verse":"25","text":"Awurade ahyɛ nnuhuamfrafo a wakwadaw ne yɛ mu yiye, sɛ wɔmfra saa nnuhuam yi mma ɛnyɛ ngo kronkron a wɔde tew onipa ho."},{"book":"2 Mose","chapter":"30","verse":"26","text":"Na momfa eyi ntew Ahyiae Ntamadan ne Apam Adaka,"},{"book":"2 Mose","chapter":"30","verse":"27","text":"ɔpon no ne ɛho nkankyee nyinaa, kaneadua no ɛho nneɛma, nnuhuam afɔremuka no,"},{"book":"2 Mose","chapter":"30","verse":"28","text":"ɔhyew afɔre ne ho nkankyee, ne hweaseammɔ ne nea esi so."},{"book":"2 Mose","chapter":"30","verse":"29","text":"Montew ho na ɛnyɛ kronkron na biribiara a ɛbɛka saa nneɛma yi no ho atew."},{"book":"2 Mose","chapter":"30","verse":"30","text":"“Monsra Aaron ne ne mmabarima no sɛnea ɛbɛyɛ a wɔn ho bɛtew na wɔatumi ayɛ asɔfodwuma de asom me."},{"book":"2 Mose","chapter":"30","verse":"31","text":"Na monka nkyerɛ Israelfo se, ‘Eyi bɛyɛ me srango kronkron ama awo ntoatoaso a ɛbɛba no."},{"book":"2 Mose","chapter":"30","verse":"32","text":"Ɛnsɛ sɛ wohwie gu obiara so kwa, na ɛnsɛ sɛ mo ankasa nso moyɛ bi, efisɛ ɛyɛ kronkron enti ɛsɛ sɛ mo nso moyɛ no kronkron."},{"book":"2 Mose","chapter":"30","verse":"33","text":"Obiara a ɔbɛfra aduhuam a ɛte sɛ ɛno na obehwie bi agu obi a ɔnyɛ ɔsɔfo so no, sɛ sɛ wo twa no asu.’ ”"},{"book":"2 Mose","chapter":"30","verse":"34","text":"Awurade hyɛɛ mmara a ɛfa aduhuam no ho maa Mose se, “Fa nnuhuam atomude ne nworahuam ne prɛkɛsɛ huamhuam ne ohuamfufu gyenennyenen na wonsusuw ne nyinaa mu duru mma ɛnyɛ pɛ,"},{"book":"2 Mose","chapter":"30","verse":"35","text":"na fa yɛ aduhuam a wɔhyewee a aduhuamfrani a waben yɛ no bi, na wɔmfa nkyene mfra mu; na ɛbɛyɛ aduhuam kronkron."},{"book":"2 Mose","chapter":"30","verse":"36","text":"Monyam bi mma ɛnyɛ muhumuhu na momfa bi nsi Apam Adaka no anim faako a mehyia mo wɔ Ahyiae Ntamadan no mu hɔ no. Saa aduhuam yi ne nea ɛyɛ kronkron koraa wɔ ne nyinaa mu."},{"book":"2 Mose","chapter":"30","verse":"37","text":"Monnyɛ bi mfa, efisɛ wɔakora ama Awurade enti ɛsɛ sɛ moyɛ no kronkron."},{"book":"2 Mose","chapter":"30","verse":"38","text":"Obiara a ɔbɛyɛ bi afa no, wontwa no asu.”"}]}