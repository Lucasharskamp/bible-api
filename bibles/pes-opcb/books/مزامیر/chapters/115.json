{"data":[{"book":"مزامیر","chapter":"115","verse":"1","text":"ما را نه، ای خداوند، ما را نه، بلکه نام خود را جلال بده، به خاطر محبت و وفاداریت."},{"book":"مزامیر","chapter":"115","verse":"2","text":"چرا مردم خدانشناس از ما بپرسند: «خدای شما کجاست؟»"},{"book":"مزامیر","chapter":"115","verse":"3","text":"خدای ما در آسمانهاست و آنچه را که اراده فرماید انجام می‌دهد."},{"book":"مزامیر","chapter":"115","verse":"4","text":"اما خدایان آنها، بتهای طلا و نقره می‌باشند که با دستهای انسان ساخته شده‌اند."},{"book":"مزامیر","chapter":"115","verse":"5","text":"بتهایشان دهان دارند ولی حرف نمی‌زنند. چشم دارند اما نمی‌بینند."},{"book":"مزامیر","chapter":"115","verse":"6","text":"گوش دارند ولی نمی‌شنوند. بینی دارند، اما نمی‌بویند."},{"book":"مزامیر","chapter":"115","verse":"7","text":"دست دارند، ولی لمس نمی‌کنند. پا دارند اما راه نمی‌روند. از گلویشان صدایی بیرون نمی‌آید."},{"book":"مزامیر","chapter":"115","verse":"8","text":"همه کسانی که این بتها را می‌سازند و آنها را پرستش می‌کنند مانند بتهایشان هستند."},{"book":"مزامیر","chapter":"115","verse":"9","text":"ای قوم اسرائیل، بر خداوند توکل کنید، زیرا او مددکار و سپرِ محافظ شماست."},{"book":"مزامیر","chapter":"115","verse":"10","text":"ای کاهنان نسل هارون، بر خداوند توکل کنید، زیرا او مددکار و سپرِ محافظ شماست."},{"book":"مزامیر","chapter":"115","verse":"11","text":"ای خداترسان بر خداوند توکل کنید، زیرا او مددکار و سپرِ محافظ شماست."},{"book":"مزامیر","chapter":"115","verse":"12","text":"خداوند همیشه به فکر ماست و ما را برکت می‌دهد. او مردم اسرائیل و کاهنان نسل هارون را برکت می‌دهد."},{"book":"مزامیر","chapter":"115","verse":"13","text":"خداوند همهٔ کسانی را که او را گرامی می‌دارند، از کوچک و بزرگ، برکت می‌دهد."},{"book":"مزامیر","chapter":"115","verse":"14","text":"خداوند شما و فرزندانتان را به فراوانی برکت دهد."},{"book":"مزامیر","chapter":"115","verse":"15","text":"او که آسمانها و زمین را آفرید، شما را برکت دهد."},{"book":"مزامیر","chapter":"115","verse":"16","text":"آسمانها از آن خداوند می‌باشند، ولی او زمین را به انسان بخشید."},{"book":"مزامیر","chapter":"115","verse":"17","text":"مردگان و آنانی که به عالم خاموشی می‌روند، خداوند را ستایش نمی‌کنند."},{"book":"مزامیر","chapter":"115","verse":"18","text":"اما ما زندگان، خداوند را از حال تا ابد ستایش خواهیم کرد."}]}