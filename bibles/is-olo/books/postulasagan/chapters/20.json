{"data":[{"book":"Postulasagan","chapter":"20","verse":"1","text":"Eftir uppþotið kallaði Páll saman lærisveinana, uppörvaði þá og kvaddi og hélt síðan til Grikklands."},{"book":"Postulasagan","chapter":"20","verse":"2","text":"Á leiðinni þangað predikaði hann í hverjum bæ, þar sem kristna menn var að finna."},{"book":"Postulasagan","chapter":"20","verse":"3","text":"Eftir þriggja mánaða dvöl í Grikklandi, bjó hann sig undir að sigla til Sýrlands, en komst þá á snoðir um að Gyðingarnir höfðu gert samsæri um að lífláta hann. Hann ákvað því að breyta ferðaáætluninni og fara fyrst norður til Makedóníu."},{"book":"Postulasagan","chapter":"20","verse":"4","text":"Í fylgd með Páli voru þessir menn: Sópater Pýrrusson frá Beroju, Aristarkus og Sekúndus frá Þessaloníku, Gajus frá Derbe, Tímóteus, og Týkíkus og Trófímus, báðir frá Litlu-Asíu."},{"book":"Postulasagan","chapter":"20","verse":"5","text":"Þeir fóru á undan og biðu okkar í Tróas."},{"book":"Postulasagan","chapter":"20","verse":"6","text":"Eftir páskahátíðina sigldum við frá Filippí, áleiðis til Tróas og tók ferðin alls fimm daga. Í Tróas dvöldumst við eina viku."},{"book":"Postulasagan","chapter":"20","verse":"7","text":"Á sunnudeginum komum við saman til heilagrar kvöldmáltíðar. Páll predikaði og vegna þess að hann ætlaði að halda ferðinni áfram næsta dag, talaði hann alveg til miðnættis."},{"book":"Postulasagan","chapter":"20","verse":"8","text":"Loftsalurinn, sem við vorum í, var lýstur upp með mörgum lömpum."},{"book":"Postulasagan","chapter":"20","verse":"9","text":"Páll hafði talað lengi þegar drengur, sem Evtýkus hét og sat í gluggakistunni, sofnaði undir ræðunni og féll út um gluggann, niður af þriðju hæð. Var hann látinn þegar að var komið."},{"book":"Postulasagan","chapter":"20","verse":"10-12","text":"Páll fór niður til hans og tók hann í fangið. „Hafið engar áhyggjur,“ sagði hann, „hann lifir.“ Það reyndist rétt! Fólkið endurheimti gleði sína og síðan fóru allir upp í loftsalinn og neyttu saman kvöldmáltíðar Drottins. Eftir það hélt Páll áfram máli sínu og talaði lengi. Þegar hann hélt loks leiðar sinnar, var kominn morgunn!"},{"book":"Postulasagan","chapter":"20","verse":"13","text":"Páll fór landleiðina til Assus en við fórum á undan honum með skipi."},{"book":"Postulasagan","chapter":"20","verse":"14","text":"Í Assus hittum við hann og sigldum svo saman til Mitýlene."},{"book":"Postulasagan","chapter":"20","verse":"15","text":"Daginn eftir sigldum við fram hjá Kíos, næsta dag komum við til Samos og þar næsta til Míletus."},{"book":"Postulasagan","chapter":"20","verse":"16","text":"Páll hafði ákveðið að koma ekki við í Efesus. Hann vildi flýta sér til Jerúsalem til þess að komast á hvítasunnuhátíðina, ef mögulegt væri."},{"book":"Postulasagan","chapter":"20","verse":"17","text":"Þegar við komum að landi í Míletus sendi hann skilaboð til leiðtoga safnaðarins í Efesus og bað þá að koma og hitta sig."},{"book":"Postulasagan","chapter":"20","verse":"18","text":"Þegar þeir komu sagði hann: „Þið vitið að frá þeirri stundu er ég steig fyrst fæti á Litlu-Asíu og fram á þennan dag,"},{"book":"Postulasagan","chapter":"20","verse":"19","text":"hef ég unnið verk Drottins auðmjúkur og með tárum. Oft hef ég horfst í augu við dauðann vegna þeirra launráða, sem Gyðingarnir hafa bruggað mér."},{"book":"Postulasagan","chapter":"20","verse":"20","text":"Samt skoraðist ég aldrei undan að segja ykkur sannleikann, hvort sem það var opinberlega eða á heimilum ykkar."},{"book":"Postulasagan","chapter":"20","verse":"21","text":"Ég hef vitnað um það, bæði fyrir Gyðingum og heiðingjum, að við verðum að snúa baki við syndinni og gefast Guði á vald, í trúnni á Drottin Jesú Krist."},{"book":"Postulasagan","chapter":"20","verse":"22","text":"Nú er ég á leið til Jerúsalem, þangað knýr heilagur andi mig og við því fæ ég ekkert gert. Ekki veit ég hvað bíður mín þar,"},{"book":"Postulasagan","chapter":"20","verse":"23","text":"en eitt veit ég þó: Heilagur andi segir við mig, hvert sem ég fer, að mín bíði fangelsi og þjáningar."},{"book":"Postulasagan","chapter":"20","verse":"24","text":"En líf mitt er ekki til neins annars en að vinna það verk, sem Drottinn Jesús fól mér – að flytja öðrum fagnaðarerindið um kærleika og náð Guðs."},{"book":"Postulasagan","chapter":"20","verse":"25","text":"Ég kom til ykkar og fræddi ykkur um guðsríki, en nú er mér ljóst, að þetta er í síðasta skipti sem þið sjáið mig."},{"book":"Postulasagan","chapter":"20","verse":"26","text":"Það er skoðun mín að ekki sé það mér að kenna þótt einhverjir glatist,“"},{"book":"Postulasagan","chapter":"20","verse":"27","text":"því að ég flutti ykkur allt Guðs orð og dró ekkert undan."},{"book":"Postulasagan","chapter":"20","verse":"28","text":"Gætið ykkar og safnaðarins vel. Heilagur andi hefur falið ykkur þá ábyrgð að vera leiðtogar fyrir hjörð Guðs og annast hana – kirkjuna, sem hann keypti með sínu dýrmæta blóði."},{"book":"Postulasagan","chapter":"20","verse":"29","text":"Ég veit að þegar ég er farinn frá ykkur, munu falskennendur koma fram á meðal ykkar. Þeir líkjast gráðugum og grimmum úlfum, sem ráðast á hjörðina."},{"book":"Postulasagan","chapter":"20","verse":"30","text":"Sumir úr ykkar hópi munu rangsnúa sannleikanum til að safna að sér fylgjendum."},{"book":"Postulasagan","chapter":"20","verse":"31","text":"Gætið vel að öllu! Minnist þessara þriggja ára er ég dvaldist meðal ykkar. Munið hvernig ég annaðist ykkur dag og nótt og gleymið ekki tárunum, sem runnu ykkar vegna."},{"book":"Postulasagan","chapter":"20","verse":"32","text":"Nú fel ég ykkur Guði og orði máttar hans, sem megnar að efla trú ykkar og gefa ykkur arf með öllum þeim, sem hann hefur helgað sér."},{"book":"Postulasagan","chapter":"20","verse":"33","text":"Hvorki girntist ég fé né fatnað nokkurs manns."},{"book":"Postulasagan","chapter":"20","verse":"34","text":"Þið vitið sjálfir að hendur mínar unnu fyrir lífsviðurværi mínu og jafnvel þörfum þeirra sem með mér voru."},{"book":"Postulasagan","chapter":"20","verse":"35","text":"Ég var ykkur fyrirmynd í því að hjálpa snauðum, minnugur orða Drottins Jesú: „Sælla er að gefa en þiggja.“"},{"book":"Postulasagan","chapter":"20","verse":"36","text":"Þegar Páll hafði lokið máli sínu, kraup hann niður og bað með þeim."},{"book":"Postulasagan","chapter":"20","verse":"37","text":"Þeir grétu og föðmuðu hann að sér að skilnaði,"},{"book":"Postulasagan","chapter":"20","verse":"38","text":"og þótti sárt að heyra að hann mundi aldrei sjá þá framar. Síðan fylgdu þeir honum til skips."}]}