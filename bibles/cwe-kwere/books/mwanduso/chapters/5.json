{"data":[{"book":"Mwanduso","chapter":"5","verse":"1","text":"Uno uwo ludongo lwa welesi wa Adamu. Kwandusila Mulungu viyamulumbile munhu, kamulumba fana yeye mwenyewo,"},{"book":"Mwanduso","chapter":"5","verse":"2","text":"Mulungu kawalumba mulume na muke, maabaho kawatemela mate na kaweng'ha zina “Munhu.”"},{"book":"Mwanduso","chapter":"5","verse":"3","text":"Adamu viyakalile na miyaka gana na malongo matatu, kapata mwana yoyalingile yeye, yeli na chihanga fana chake mwenyewo na kamtanga zina jake Seti."},{"book":"Mwanduso","chapter":"5","verse":"4","text":"Viyakomeleze kumweleka Seti, Adamu kakala miyaka magana manane na keleka wana wamwenga wa chilume na wa chike."},{"book":"Mwanduso","chapter":"5","verse":"5","text":"Adamu kadanganika na miyaka magana kenda na malongo matatu."},{"book":"Mwanduso","chapter":"5","verse":"6","text":"Seti viyakalile na miyaka gana na tano, kamweleka mwana zina jake Enosi."},{"book":"Mwanduso","chapter":"5","verse":"7","text":"Seti viyamweleke Enosi, kakala miyaka magana manane na saba na keleka wana wamwenga wa chilume na wa chike."},{"book":"Mwanduso","chapter":"5","verse":"8","text":"Seti kadanganika na miyaka magana kenda na longo na midi."},{"book":"Mwanduso","chapter":"5","verse":"9","text":"Enosi viyawile na miyaka malongo kenda, kamweleka mwana zina jake Kenani."},{"book":"Mwanduso","chapter":"5","verse":"10","text":"Enosi viyamalile kumweleka Kenani, kakala miyaka magana manane na longo na tano na kaweleka wana wamwenga wa chilume na wa chike."},{"book":"Mwanduso","chapter":"5","verse":"11","text":"Enosi kadanganika na miyaka magana kenda na mitano."},{"book":"Mwanduso","chapter":"5","verse":"12","text":"Kenani viyakalile na miyaka malongo saba, kamweleka mwana zina jake Mahalaleli,"},{"book":"Mwanduso","chapter":"5","verse":"13","text":"maabaho viyamalile kumweleka Mahalaleli kakala na miyaka magana manane na malongo mane na kaweleka wana wamwenga wa chilume na wa chike."},{"book":"Mwanduso","chapter":"5","verse":"14","text":"Kenani kadanganika na miyaka magana kenda na longo."},{"book":"Mwanduso","chapter":"5","verse":"15","text":"Mahalaleli viyakalile na miyaka malongo sita na tano, kamweleka mwana zina jake Yaledi."},{"book":"Mwanduso","chapter":"5","verse":"16","text":"Mahalaleli viyamweleke Yaledi, kakala na miyaka magana manane na malongo matatu, kaweleka wana wamwenga wa chilume na chike,"},{"book":"Mwanduso","chapter":"5","verse":"17","text":"Mahalaleli kadanganika na miyaka magana manane na malongo kenda na tano."},{"book":"Mwanduso","chapter":"5","verse":"18","text":"Yaledi viyakalile na miyaka gana na malongo sita na midi, kamweleka mwana zina jake Henoko."},{"book":"Mwanduso","chapter":"5","verse":"19","text":"Maabaho Yaledi viyamalile kumweleka Henoko kakala na miyaka magana manane. Kaweleka wana wamwenga wa chilume na wa chike."},{"book":"Mwanduso","chapter":"5","verse":"20","text":"Na kadanganika na miyaka magana kenda na malongo sita na midi."},{"book":"Mwanduso","chapter":"5","verse":"21","text":"Henoko viyakalile na miyaka malongo sita na mitano, kamweleka mwana zina jake Mesusela."},{"book":"Mwanduso","chapter":"5","verse":"22","text":"Henoko viyamweleke Mesusela kakala kwa kumnogeza Mulungu kwa miyaka magana matatu na kaweleka wana wamwenga wa chilume na wa chike."},{"book":"Mwanduso","chapter":"5","verse":"23","text":"Henoko kakala miyaka magana matatu na malongo sita na mitano."},{"book":"Mwanduso","chapter":"5","verse":"24","text":"Henoko kakala kwa kumnogeza Mulungu maabaho kasegela, kwaviya Mulungu kamsola."},{"book":"Mwanduso","chapter":"5","verse":"25","text":"Mesusela viyakalile na miyaka gana na malongo manane na saba, kamweleka mwana zina jake Lameki."},{"book":"Mwanduso","chapter":"5","verse":"26","text":"Maabaho viyamalile kumweleka Lameki, Mesusela kakala na miyaka magana saba na malongo manane na midi, kaweleka wana wamwenga wa chilume na wa chike."},{"book":"Mwanduso","chapter":"5","verse":"27","text":"Mesusela kadanganika na miyaka magana kenda na malongo sita na kenda."},{"book":"Mwanduso","chapter":"5","verse":"28","text":"Lameki viyakalile na miyaka gana na malongo manane na midi, kamweleka mwana wa chilume."},{"book":"Mwanduso","chapter":"5","verse":"29","text":"Lameki kamtanga mwana iyo zina jake Nuhu, na kalonga, “Mwana ino niyo yondayachigele moyo kwa kulawa muna isang'hano yetu ndala, yochiitenda kwa makono yetu muna iisi yoyaiduwile Mndewa Mulungu.”"},{"book":"Mwanduso","chapter":"5","verse":"30","text":"Lameki viyamalile kumweleka Nuhu, kakala na miyaka magana matano na malongo kenda na mitano na kaweleka wana wamwenga wa chilume na wa chike."},{"book":"Mwanduso","chapter":"5","verse":"31","text":"Lameki kadanganika na miyaka magana saba na malongo saba na saba."},{"book":"Mwanduso","chapter":"5","verse":"32","text":"Nuhu viyawile na miyaka magana matano, kaweleka wana watatu, Shemu na Hamu na Yafesi."}]}