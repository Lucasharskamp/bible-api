{"data":[{"book":"قْلّ","chapter":"23","verse":"1","text":"سَرَ تٌ حّ كّمّ حّ مْشْحّن عَ نُن سٌلٌقٍرٍ نَن سْتْ سِمَيَ رَ،"},{"book":"قْلّ","chapter":"23","verse":"2","text":"عَ نَشَ لَاشِرَ كِرِيَتِ عَرَبَ، هٍبِرٌن مَبِرِ، كَنَان بْشِ مَ. عِبُرَهِمَ نَشَ عَ شَ فِنّ حْن قٍ رَبَ."},{"book":"قْلّ","chapter":"23","verse":"3","text":"عِبُرَهِمَ تٌ فّ وَدٍ عَ شَ فِنّ بّ، عَ نَشَ سِفَ شِتِكَيٍ شْن مَ، عَ عَ قَلَ عٍ بّ،"},{"book":"قْلّ","chapter":"23","verse":"4","text":"«شْحّ نَن لَنشِ ﭑ مَ وٌ يَ مَ بٍ. ﭑ بَرَ وٌ مَشَندِ، وٌ فَبُرِ يِرٍ قِ ﭑ مَ، ﭑ نْمَ ﭑ مَ فِنّ رَفَتَدٍ دّننَشّ.»"},{"book":"قْلّ","chapter":"23","verse":"5","text":"شِتِكَيٍ نَشَ عَ يَابِ،"},{"book":"قْلّ","chapter":"23","verse":"6","text":"«عِ تُلِ مَتِ مُشُ رَ عَ قَنيِ رَ. عَلَ شَ مِشِ نَن عِ رَ مُشُ يَ مَ. عِ نَ وَ عِ شَ فِنّ رَفَتَقٍ مُشُ شَ فَبُرِ يِرٍ يٌي، عِ سَفٌ نَ عَ رَ. مُشُ تَن يَ مَ بٍ، مِشِ يٌ مُ نَ نَشَن نْمَ تٌندِدٍ عِ بّ عِ شَ فِنّ رَفَتَدٍ عَ شَ فَبُرِ يِرٍ.»"},{"book":"قْلّ","chapter":"23","verse":"7","text":"عِبُرَهِمَ نَشَ كٍلِ، عَ عِفٌرٌ بْشِ مَ شِتِ بْنسْي يَ عِ، نَشٍيٍ نُ سَبَتِشِ نَ بْشِ مَ."},{"book":"قْلّ","chapter":"23","verse":"8","text":"عَ نَشَ عَ قَلَ عٍ بّ، «شَ وٌ بَرَ تِن، ﭑ شَ ﭑ مَ فِنّ رَفَتَ وٌ شَ بْشِ مَ، وٌ شَ ﭑ مَ مَشَندِ رَدَنفِ سٌشَرَ شَ دِ عٍقٍرٌن مَ،"},{"book":"قْلّ","chapter":"23","verse":"9","text":"عَلَكٌ عَ شَ مَكِثٍلَ قْنمّ سٌ ﭑ يِ رَ فَبُرِ رَ نَشَن نَ عَ شَ شّ قّ مَ. ﭑ عَ كٌلٌن عَ تَن نَن فبٍ لَنشِ مّننِ مَ. عَ شَ نَ سَرَ ﭑ مَ وٌ يَ شْرِ، عَلَكٌ بِرِن شَ عَ كٌلٌن نَ بْشِ بَرَ قِندِ ﭑ مَ مِشِ رَفَتَدٍ رَ.»"},{"book":"قْلّ","chapter":"23","verse":"10","text":"عٍقٍرٌن شِتِكَ نُ تِشِ نَا حَمَ تَفِ. عَ نَشَ عِبُرَهِمَ يَابِ عَ شُي عِتٍشِ رَ، عَلَكٌ شِتِكَ نَشٍيٍ بِرِن نُ مَلَنشِ تَا سٌدٍ دّ رَ، عٍ شَ نْ عَ شَ وْيّنيِ رَ مّدٍ."},{"book":"قْلّ","chapter":"23","verse":"11","text":"عَ نَشّ، «ﭑ بَبَ، ﭑ بَرَ عِ مَشَندِ، عِ تُلِ مَتِ ﭑ نَ. ﭑ بَرَ نَ شّ نُن نَ قْنمّ قِ عِ مَ ﭑ بْنسْي يَ شْرِ. عِ شَ عِ شَ فِنّ رَفَتَ مّننِ.»"},{"book":"قْلّ","chapter":"23","verse":"12","text":"عِبُرَهِمَ مَن نَشَ عَ عِفٌرٌ بْشِ مَ حَمَ بِرِن يَ شْرِ،"},{"book":"قْلّ","chapter":"23","verse":"13","text":"عَ عَ قَلَ عٍقٍرٌن بّ، «عِ شَ عِ هَاكّ تٌ ﭑ بّ. عِ شَ شّ مَسُندِ نَن يَ. يَندِ، عَ رَ سُشُ، عَلَكٌ ﭑ شَ نْ ﭑ مَ فِنّ رَفَتَدٍ مّننِ.»"},{"book":"قْلّ","chapter":"23","verse":"14","text":"عٍقٍرٌن نَشَ عَ يَابِ،"},{"book":"قْلّ","chapter":"23","verse":"15","text":"«ﭑ بَبَ، عِ تُلِ مَتِ ﭑ نَ عَ قَنيِ رَ. بْشِ نَشَن سَرٍ لَنمَ فبٍتِ كِلٌ نَانِ نُن عَ تَفِ، سٍسٍ مُ نَ كِ عِ تَن نُن ﭑ تَن تَفِ. عِ شَ فِنّ رَفَتَ نَا تُن!»"},{"book":"قْلّ","chapter":"23","verse":"16","text":"عِبُرَهِمَ نَشَ تِن نَ سَرٍ رَ شِتِكَيٍ يَ شْرِ. عَ نَشَ فبٍتِ كِلٌ نَانِ نُن عَ تَفِ مَنِيَ عَ بّ."},{"book":"قْلّ","chapter":"23","verse":"17","text":"نَ شّ نَشَن نَ مَكِثٍلَ قّ مَ، مَمِرٍ سٌفٍتٍدٍ بِرِ، قْنمّ نَشَن نَ عَ نُن وُرِ بِلِ نَشَن بِرِن سِشِ نَ نَانِنيِ رَ،"},{"book":"قْلّ","chapter":"23","verse":"18","text":"نَ بِرِن نَشَ قِندِ عِبُرَهِمَ فبٍ رَ. نَ شِتِكَ نَشٍيٍ بِرِن نُ مَلَنشِ تَا سٌدٍ دّ رَ، عٍ بِرِن قِندِشِ نَ قٍ سٍيدٍ رَ."},{"book":"قْلّ","chapter":"23","verse":"19","text":"نَ بِرِن دَنفِ شَنبِ، عِبُرَهِمَ نَشَ عَ شَ فِنّ سَرَ رَفَتَ نَ قْنمّ كُي مَكِثٍلَ شّ قّ مَ، نَشَن نَ مَمِرٍ يَتَفِ هٍبِرٌن مَبِرِ كَنَان بْشِ مَ."},{"book":"قْلّ","chapter":"23","verse":"20","text":"نَ شّ نُن نَ قْنمّ نَشَ بَ شِتِكَيٍ فبٍحَ، عَ قِندِ عِبُرَهِمَ فبٍ رَ، عَلَكٌ عَ شَ نْ عَ شَ مِشِيٍ رَفَتَدٍ مّننِ."}]}