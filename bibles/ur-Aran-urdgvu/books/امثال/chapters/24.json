{"data":[{"book":"امثال","chapter":"24","verse":"1","text":"شریروں سے حسد نہ کر، نہ اُن سے صحبت رکھنے کی آرزو رکھ،"},{"book":"امثال","chapter":"24","verse":"2","text":"کیونکہ اُن کا دل ظلم کرنے پر تُلا رہتا ہے، اُن کے ہونٹ دوسروں کو دُکھ پہنچاتے ہیں۔"},{"book":"امثال","chapter":"24","verse":"3","text":"حکمت گھر کو تعمیر کرتی، سمجھ اُسے مضبوط بنیاد پر کھڑا کر دیتی،"},{"book":"امثال","chapter":"24","verse":"4","text":"اور علم و عرفان اُس کے کمروں کو بیش قیمت اور من موہن چیزوں سے بھر دیتا ہے۔"},{"book":"امثال","chapter":"24","verse":"5","text":"دانش مند کو طاقت حاصل ہوتی اور علم رکھنے والے کی قوت بڑھتی رہتی ہے،"},{"book":"امثال","chapter":"24","verse":"6","text":"کیونکہ جنگ کرنے کے لئے ہدایت اور فتح پانے کے لئے متعدد مشیروں کی ضرورت ہوتی ہے۔"},{"book":"امثال","chapter":"24","verse":"7","text":"حکمت اِتنی بلند و بالا ہے کہ احمق اُسے پا نہیں سکتا۔ جب بزرگ شہر کے دروازے میں فیصلہ کرنے کے لئے جمع ہوتے ہیں تو وہ کچھ نہیں کہہ سکتا۔"},{"book":"امثال","chapter":"24","verse":"8","text":"بُرے منصوبے باندھنے والا سازشی کہلاتا ہے۔"},{"book":"امثال","chapter":"24","verse":"9","text":"احمق کی چالاکیاں گناہ ہیں، اور لوگ طعنہ زن سے گھن کھاتے ہیں۔"},{"book":"امثال","chapter":"24","verse":"10","text":"اگر تُو مصیبت کے دن ہمت ہار کر ڈھیلا ہو جائے تو تیری طاقت جاتی رہے گی۔"},{"book":"امثال","chapter":"24","verse":"11","text":"جنہیں موت کے حوالے کیا جا رہا ہے اُنہیں چھڑا، جو قصائی کی طرف ڈگمگاتے ہوئے جا رہے ہیں اُنہیں روک دے۔"},{"book":"امثال","chapter":"24","verse":"12","text":"شاید تُو کہے، ”ہمیں تو اِس کے بارے میں علم نہیں تھا۔“ لیکن یقین جان، جو دل کی جانچ پڑتال کرتا ہے وہ بات سمجھتا ہے، جو تیری جان کی دیکھ بھال کرتا ہے اُسے معلوم ہے۔ وہ انسان کو اُس کے اعمال کا بدلہ دیتا ہے۔"},{"book":"امثال","chapter":"24","verse":"13","text":"میرے بیٹے، شہد کھا کیونکہ وہ اچھا ہے، چھتے کا خالص شہد میٹھا ہے۔"},{"book":"امثال","chapter":"24","verse":"14","text":"جان لے کہ حکمت اِسی طرح تیری جان کے لئے میٹھی ہے۔ اگر تُو اُسے پائے تو تیری اُمید جاتی نہیں رہے گی بلکہ تیرا مستقبل اچھا ہو گا۔"},{"book":"امثال","chapter":"24","verse":"15","text":"اے بےدین، راست باز کے گھر کی تاک لگائے مت بیٹھنا، اُس کی رہائش گاہ تباہ نہ کر۔"},{"book":"امثال","chapter":"24","verse":"16","text":"کیونکہ گو راست باز سات بار گر جائے توبھی ہر بار دوبارہ اُٹھ کھڑا ہو گا جبکہ بےدین ایک بار ٹھوکر کھا کر مصیبت میں پھنسا رہے گا۔"},{"book":"امثال","chapter":"24","verse":"17","text":"اگر تیرا دشمن گر جائے تو خوش نہ ہو، اگر وہ ٹھوکر کھائے تو تیرا دل جشن نہ منائے۔"},{"book":"امثال","chapter":"24","verse":"18","text":"ایسا نہ ہو کہ رب یہ دیکھ کر تیرا رویہ پسند نہ کرے اور اپنا غصہ دشمن پر اُتارنے سے باز آئے۔"},{"book":"امثال","chapter":"24","verse":"19","text":"بدکاروں کو دیکھ کر مشتعل نہ ہو جا، بےدینوں کے باعث کُڑھتا نہ رہ۔"},{"book":"امثال","chapter":"24","verse":"20","text":"کیونکہ شریروں کا کوئی مستقبل نہیں، بےدینوں کا چراغ بجھ جائے گا۔"},{"book":"امثال","chapter":"24","verse":"21","text":"میرے بیٹے، رب اور بادشاہ کا خوف مان، اور سرکشوں میں شریک نہ ہو۔"},{"book":"امثال","chapter":"24","verse":"22","text":"کیونکہ اچانک ہی اُن پر آفت آئے گی، کسی کو پتا ہی نہیں چلے گا جب دونوں اُن پر حملہ کر کے اُنہیں تباہ کر دیں گے۔"},{"book":"امثال","chapter":"24","verse":"23","text":"ذیل میں دانش مندوں کی مزید کہاوتیں قلم بند ہیں۔"},{"book":"امثال","chapter":"24","verse":"24","text":"جو قصوروار سے کہے، ”تُو بےقصور ہے“ اُس پر قومیں لعنت بھیجیں گی، اُس کی سرزنش اُمّتیں کریں گی۔"},{"book":"امثال","chapter":"24","verse":"25","text":"لیکن جو قصوروار کو مجرم ٹھہرائے وہ خوش حال ہو گا، اُسے کثرت کی برکت ملے گی۔"},{"book":"امثال","chapter":"24","verse":"26","text":"سچا جواب دوست کے بوسے کی مانند ہے۔"},{"book":"امثال","chapter":"24","verse":"27","text":"پہلے باہر کا کام مکمل کر کے اپنے کھیتوں کو تیار کر، پھر ہی اپنا گھر تعمیر کر۔"},{"book":"امثال","chapter":"24","verse":"28","text":"بلاوجہ اپنے پڑوسی کے خلاف گواہی مت دے۔ یا کیا تُو اپنے ہونٹوں سے دھوکا دینا چاہتا ہے؟"},{"book":"امثال","chapter":"24","verse":"29","text":"مت کہنا، ”جس طرح اُس نے میرے ساتھ کیا اُسی طرح مَیں اُس کے ساتھ کروں گا، مَیں اُس کے ہر فعل کا مناسب جواب دوں گا۔“"},{"book":"امثال","chapter":"24","verse":"30","text":"ایک دن مَیں سُست اور ناسمجھ آدمی کے کھیت اور انگور کے باغ میں سے گزرا۔"},{"book":"امثال","chapter":"24","verse":"31","text":"ہر جگہ کانٹےدار جھاڑیاں پھیلی ہوئی تھیں، خود رَو پودے پوری زمین پر چھا گئے تھے۔ اُس کی چاردیواری بھی گر گئی تھی۔"},{"book":"امثال","chapter":"24","verse":"32","text":"یہ دیکھ کر مَیں نے دل سے دھیان دیا اور سبق سیکھ لیا،"},{"book":"امثال","chapter":"24","verse":"33","text":"اگر تُو کہے، ”مجھے تھوڑی دیر سونے دے، تھوڑی دیر اونگھنے دے، تھوڑی دیر ہاتھ پر ہاتھ دھرے بیٹھنے دے تاکہ مَیں آرام کر سکوں“"},{"book":"امثال","chapter":"24","verse":"34","text":"تو خبردار، جلد ہی غربت راہزن کی طرح تجھ پر آئے گی، مفلسی ہتھیار سے لیس ڈاکو کی طرح تجھ پر آ پڑے گی۔"}]}