{"data":[{"book":"Wuok","chapter":"12","verse":"1","text":"Jehova Nyasaye nowacho ne Musa gi Harun ka gin Misri niya,"},{"book":"Wuok","chapter":"12","verse":"2","text":"“Dweni ema biro bedonu dwe mokwongo, ma en dwe mokwongo mar hiku."},{"book":"Wuok","chapter":"12","verse":"3","text":"Nyis oganda duto mar Israel ni odiechiengʼ mar apar mar dweni, ngʼato ka ngʼato nyaka gol achiel kuom nyirombe ne joode, nyarombo achiel ne ot ka ot."},{"book":"Wuok","chapter":"12","verse":"4","text":"To ka nitie joot matin ma nyarombo achiel ohingo, to nyaka giriwre e nyarombo achiel gi joot machiegni kodgi, bangʼ ka gisekawo kwan joma ni kanyo. Nyaka ongʼe kar nyirombe madwarore kaluwore gi gima ngʼato ka ngʼato biro chamo."},{"book":"Wuok","chapter":"12","verse":"5","text":"Chiayo ma uyiero nyaka bed madichwo ma ja-higa achiel maonge songa kendo unyalo yierogi kuom rombe kata diek."},{"book":"Wuok","chapter":"12","verse":"6","text":"Neni urito chiayogo nyaka odiechiengʼ mar apar gangʼwen mar dwe, eka oganda jo-Israel duto noyangʼ-gi ka chiengʼ wuok."},{"book":"Wuok","chapter":"12","verse":"7","text":"Eka bangʼe to gikaw remo moko kendo giwirgo sirni mag dhoudi kod wi dhoudi."},{"book":"Wuok","chapter":"12","verse":"8","text":"E otieno nogo nyaka gicham ringʼo mobul kaachiel gi alode makech kod makati ma ok oketie thowi."},{"book":"Wuok","chapter":"12","verse":"9","text":"Kik ucham ringʼo manumu kata motedi gi kado to nyaka ubul lemb chiayogo; wich, tielo kaachiel gi jamb-ich."},{"book":"Wuok","chapter":"12","verse":"10","text":"Kik uwe lemo moro dongʼ ma ok uchamo nyaka okinyi; to kapo nono moro odongʼ to nyaka wangʼe e mach chuth."},{"book":"Wuok","chapter":"12","verse":"11","text":"Ma e kaka onego uchame: Ka utweyo okanda enungou, ka urwako wuoche e tiendu kendo umako luth e lwetu; nyaka une ni uchame piyo nikech en sawo mar Pasaka mar Jehova Nyasaye."},{"book":"Wuok","chapter":"12","verse":"12","text":"“E otienono abiro wuotho e piny Misri duto kendo naneg nyathi ka nyathi madichwo makayo mar dhano kod chiayo, bende nakum nyiseche duto mag jo-Misri, an Jehova Nyasaye ema awacho kamano."},{"book":"Wuok","chapter":"12","verse":"13","text":"Remono nobed kido mar ranyisi makende manyiso kuma udakie kendo ka aneno remogo to anakadhu. Masiche ma agoyogo piny Misri ok nomaku."},{"book":"Wuok","chapter":"12","verse":"14","text":"“Ma en odiechiengʼ manyaka upar ne tiengeu duto mabiro kendo nyaka urite ka sawo mochwere ni Jehova Nyasaye."},{"book":"Wuok","chapter":"12","verse":"15","text":"Kuom ndalo abiriyo nyaka ucham makati ma ok oketie thowi. Odiechiengʼ mokwongo nyaka ugol oko thowi ma ukano e ute, nikech ngʼato angʼata ma ochamo gimoro amora ma oted gi thowi chakre chiengʼ mokwongo nyaka chiengʼ mar abiriyo to nongʼad kare oko kuom oganda jo-Israel."},{"book":"Wuok","chapter":"12","verse":"16","text":"Chiengʼ mokwongo kod chiengʼ mar abiriyo nyaka ubed gi chokruok mowal. Kik utim tich moro amora kuom odiechiengego makmana loso chiemo ma ji duto chamo; mano kende e gima unyalo timo."},{"book":"Wuok","chapter":"12","verse":"17","text":"“Nyaka utim Sawo mar makati ma ok oketie thowi, nikech chiengʼno ema ne agoloue piny Misri. Timuru nyasini odiechiengni kaka sawo mochwere ne tiengeu duto mabiro."},{"book":"Wuok","chapter":"12","verse":"18","text":"Chakre odhiambo mar tarik apar gangʼwen nyaka odhiambo mar tarik piero ariyo gachiel mar dwe mokwongo nyaka ucham makati ma ok oketie thowi."},{"book":"Wuok","chapter":"12","verse":"19","text":"Kuom ndalo abiriyo thowi moro amora kik yud e uteu, kendo ngʼato angʼata mochamo gimoro amora moketie thowi nyaka ngʼad kare oko kuom oganda jo-Israel, bed ni en japiny moro kata ja-Israel."},{"book":"Wuok","chapter":"12","verse":"20","text":"Kik ucham gima olos gi thowi. Kamoro amora mudakie nyaka une ni uchamo makati ma ok oketie thowi.”"},{"book":"Wuok","chapter":"12","verse":"21","text":"Eka Musa noluongo jodong Israel duto mowachonegi niya, “Dhiuru mondo ngʼato ka ngʼato oyier nyarombo kata nyadiel ne joode kendo uyangʼ-gi ka utimogo Pasaka."},{"book":"Wuok","chapter":"12","verse":"22","text":"Eka ukaw oboke mag raywechi ulute remo mar chiayono manie karaya kendo ukir moko ewi sirni mag dhoudi, to moko ukir e sirni mag dhoutu koni gi koni. Kik ngʼato angʼata kuomu wuog oko mar dhoot nyaka okinyi."},{"book":"Wuok","chapter":"12","verse":"23","text":"Ka Jehova Nyasaye biro wuotho e piny Misri duto mondo oneg jo-Misri, to obiro neno remo ewi reru kod e bath dhoutu kendo nokal dhoudigo, ok noyie ne janek mondo odonj e uteu mondo onegu."},{"book":"Wuok","chapter":"12","verse":"24","text":"“Rituru wechegi kaka chike mochwere nyaka ne tienge mabiro."},{"book":"Wuok","chapter":"12","verse":"25","text":"Ka udonjo e piny ma Jehova Nyasaye biro miyou kaka ne osingorenu, to neuru ni utimo nyasi mar sawoni."},{"book":"Wuok","chapter":"12","verse":"26","text":"Kendo ka nyithindu nopenju gima tiend sawoni en,"},{"book":"Wuok","chapter":"12","verse":"27","text":"to nyisgiuru ni, ‘En misango mar Pasaka mitimo ni Jehova Nyasaye, nikech nokadho ut jo-Israel e piny Misri konego jo-Misri to oweyo miechwa.’ ” Eka ji nopodho auma molamo Jehova Nyasaye."},{"book":"Wuok","chapter":"12","verse":"28","text":"Jo-Israel notimo mana kaka Jehova Nyasaye nochiko Musa kod Harun."},{"book":"Wuok","chapter":"12","verse":"29","text":"E dier otieno tir Jehova Nyasaye nonego nyithindo ma yawuowi makayo duto mag jo-Misri, kochakore gi kach ruoth Farao mane ni e kom duongʼ nyaka kach joma ni e od twech, kaachiel gi nyithindo makayo duto mag jamni."},{"book":"Wuok","chapter":"12","verse":"30","text":"Farao kaachiel gi jodonge kod jo-Misri duto nochiewo e dier otieno kendo ne nitie ywak maduongʼ e piny Misri, nikech ne onge ot moro amora e piny Misri mane ngʼato ok othoe."},{"book":"Wuok","chapter":"12","verse":"31","text":"E otienono Farao ne oluongo Musa kod Harun mowachonegi niya, “Wuoguru gi jo-Israel piyo mondo uwe joga mondo udhi ulam Jehova Nyasaye ma Nyasachu kaka usekwayo."},{"book":"Wuok","chapter":"12","verse":"32","text":"Kawuru jambu kod kweth mag dhou mondo udhigo kaka usewacho kendo an bende lemnauru mondo ayud gweth.”"},{"book":"Wuok","chapter":"12","verse":"33","text":"Jo-Misri nokwayo jo-Israel mondo owuog owe pinygi piyo kagiwacho niya, “Ka ok uwuok to waduto wabiro tho!”"},{"book":"Wuok","chapter":"12","verse":"34","text":"Kuom mano jo-Israel nokawo mogo modwal mapok oketie thowi kendo negitingʼogi e gokgi e sufuriache ka giboyogi gi sukni."},{"book":"Wuok","chapter":"12","verse":"35","text":"Jo-Israel notimo kaka Musa ne ochikogi kendo ne gikwayo jo-Misri lewni kod gik molos gi fedha kod dhahabu."},{"book":"Wuok","chapter":"12","verse":"36","text":"Jehova Nyasaye nomiyo jo-Misri otimo ngʼwono ne jo-Israel kendo ne gimiyogi gimoro amora mane gikwayogi; kamano e kaka jo-Israel noyako gige jo-Misri."},{"book":"Wuok","chapter":"12","verse":"37","text":"Jo-Israel nowuok Rameses kochomo Sukoth; ne gin ji madirom alufu mia auchiel ka ok okwan mon kod nyithindo."},{"book":"Wuok","chapter":"12","verse":"38","text":"Oganda mamoko mathoth bende nodhi kodgi kaachiel gi kweth mangʼeny mag chiayo ma gin jamni kod kweth mangʼeny mag dhok."},{"book":"Wuok","chapter":"12","verse":"39","text":"Ne gitedo makati ma ok oketie thowi gi mogo modwal mane giago e piny Misri. Ne ok oketie thowi nikech ne oriembgi gia e piny Misri apoya kendo ne ok giyudo thuolo kata mar tedo chiemo mane ginyalo chamo e kor yo."},{"book":"Wuok","chapter":"12","verse":"40","text":"Jo-Israel nodak e piny Misri kuom higni mia angʼwen gi piero adek."},{"book":"Wuok","chapter":"12","verse":"41","text":"Chiengʼ mane higni mia angʼwen gi piero adekgo orumo ema ne oganda Jehova Nyasaye duto owuokie piny Misri."},{"book":"Wuok","chapter":"12","verse":"42","text":"Ne en otieno mane Jehova Nyasaye oritogie mondo ogolgie piny Misri. Otieno onogono en otieno moket mondo jo-Israel duto obed kaparo Jehova Nyasaye nyaka ne tienge mabiro."},{"book":"Wuok","chapter":"12","verse":"43","text":"Jehova Nyasaye nowacho ne Musa gi Harun niya, “Magi e chike monego urit ka utimo Pasaka."},{"book":"Wuok","chapter":"12","verse":"44","text":"Misumba moro amora mungʼiewo nyalo chame to mana bangʼ kusetere nyangu,"},{"book":"Wuok","chapter":"12","verse":"45","text":"to wendo moro mobuoro iru kata jatichu ok onego chame."},{"book":"Wuok","chapter":"12","verse":"46","text":"“Ring chiayo mar misango nyaka cham mana e ot achiel, kik lemo kata achiel gol oko mar odno kendo kik utur choke moro amora."},{"book":"Wuok","chapter":"12","verse":"47","text":"Oganda duto mar jo-Israel nyaka tim sawoni."},{"book":"Wuok","chapter":"12","verse":"48","text":"“Koponi nitie japiny moro modak e dieru modwaro timo ne Jehova Nyasaye Pasaka, to en kaachiel gi joge machwo nyaka tergi nyangu, eka onyalo riwore kodu e timo sawoni bangʼe nokwane kaka achiel kuom jo-Israel. Onge ngʼato angʼata madichwo ma ok oter nyangu ma oyiene chamo sawo mar Pasakani."},{"book":"Wuok","chapter":"12","verse":"49","text":"Chikni oket ne jo-Israel duto gi jopinje mamoko duto machalre.”"},{"book":"Wuok","chapter":"12","verse":"50","text":"Jo-Israel duto notimo gik moko duto mane Jehova Nyasaye ochiko Musa gi Harun,"},{"book":"Wuok","chapter":"12","verse":"51","text":"mi chiengʼno ema Jehova Nyasaye nogolo jo-Israel e piny Misri kochan-gi e dhoutgi."}]}