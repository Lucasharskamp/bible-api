{"data":[{"book":"1 USamuyeli","chapter":"12","verse":"1","text":"USamuyeli wathi kubo bonke abako-Israyeli, “Ngikuzwile konke elikukhulumileyo kimi njalo sengilibekele inkosi."},{"book":"1 USamuyeli","chapter":"12","verse":"2","text":"Khathesi selilenkosi engumkhokheli wenu. Mina sengiluphele lenwele sezimpunga, lamadodana ami lilawo khonapha. Kade ngingumkhokheli wenu kusukela ebutsheni bami kuze kube lamhla."},{"book":"1 USamuyeli","chapter":"12","verse":"3","text":"Ngikhonapha. Fakazani okubi ngami phambi kukaThixo logcotshiweyo wakhe. Ngubani engake ngathatha inkabi yakhe na? Ngubani engake ngathatha ubabhemi wakhe na? Ngubani engake ngamqilibezela? Ngubani engake ngamncindezela na? Kukwezikabani izandla engake ngamukela isivalamlomo ukuba ngivale amehlo ami na? Nxa ngake ngenza okunye kwalokhu, ngizakubuyisela.”"},{"book":"1 USamuyeli","chapter":"12","verse":"4","text":"Baphendula bathi, “Kawuzange usiqilibezele loba usincindezele. Kawuthathanga lutho esandleni somuntu.”"},{"book":"1 USamuyeli","chapter":"12","verse":"5","text":"USamuyeli wasesithi kubo, “Uthixo ungufakazi umelane lani, logcotshiweyo wakhe ungufakazi ngalelilanga, ukuthi kalitholanga lutho esandleni sami.”"},{"book":"1 USamuyeli","chapter":"12","verse":"6","text":"USamuyeli wasesithi ebantwini, “NguThixo owakhetha uMosi lo-Aroni wakhupha oyihlomkhulu eGibhithe."},{"book":"1 USamuyeli","chapter":"12","verse":"7","text":"Khathesi-ke, manini khonapha, ngoba ngizamelana lani ngobufakazi phambi kukaThixo ngazozonke izenzo ezilungileyo uThixo owazenzela lina laboyihlo."},{"book":"1 USamuyeli","chapter":"12","verse":"8","text":"Emva kokuba uJakhobe esefikile eGibhithe, bakhalela usizo kuThixo, uThixo wasethuma uMosi lo-Aroni, abakhupha okhokho benu eGibhithe bazabahlalisa kule indawo."},{"book":"1 USamuyeli","chapter":"12","verse":"9","text":"Kodwa bamkhohlwa uThixo uNkulunkulu wabo; ngakho wabanikela esandleni sikaSisera, umlawuli webutho laseHazori, lasezandleni zamaFilistiya kanye lasenkosini yamaMowabi, balwa labo."},{"book":"1 USamuyeli","chapter":"12","verse":"10","text":"Bakhala kuThixo bathi, ‘Sonile, simdelile uThixo sakhonza oBhali labo-Ashithorethi. Kodwa khathesi ake usikhulule ezandleni zezitha zethu, sizakukhonza.’"},{"book":"1 USamuyeli","chapter":"12","verse":"11","text":"Lapho-ke uThixo wathuma uJerubhi-Bhali, loBhedani, loJeftha kanye loSamuyeli, walikhulula ezandleni zezitha zenu inxa zonke, yikho lahlala livikelekile."},{"book":"1 USamuyeli","chapter":"12","verse":"12","text":"Kodwa kwathi lapho libona ukuthi uNahashi inkosi yama-Amoni wayesizalihlasela, lathi kimi, ‘Hatshi, sifuna inkosi yokusibusa,’ lanxa uThixo uNkulunkulu wenu wayeyinkosi yenu."},{"book":"1 USamuyeli","chapter":"12","verse":"13","text":"Khathesi nansi inkosi eliyikhethileyo, yona elayicelayo; khangelani, uThixo uselibekele inkosi phezu kwenu."},{"book":"1 USamuyeli","chapter":"12","verse":"14","text":"Nxa limesaba uThixo limkhonze njalo limlalele lingahlamukeli imilayo yakhe, njalo nxa lina kanye lenkosi elibusayo lilandela uThixo uNkulunkulu wenu, kuhle!"},{"book":"1 USamuyeli","chapter":"12","verse":"15","text":"Kodwa nxa uThixo lingamlaleli, njalo nxa lihlamukela imilayo yakhe, isandla sakhe sizamelana lani, njengoba sasimelane laboyihlo."},{"book":"1 USamuyeli","chapter":"12","verse":"16","text":"Khathesi-ke manini lithule libone into enkulu uThixo asezayenza phambi kwamehlo enu!"},{"book":"1 USamuyeli","chapter":"12","verse":"17","text":"Kanti khathesi akusisikhathi sokuvuna ingqoloyi na? Ngizakhuleka kuThixo ukuba athumele umdumo lezulu. Njalo lizabona ukuthi yinto embi njani elayenzayo emehlweni kaThixo lapho licela inkosi.”"},{"book":"1 USamuyeli","chapter":"12","verse":"18","text":"Emva kwalokho uSamuyeli wakhuleka kuThixo, njalo khona mhlalokho uThixo wathumela umdumo lezulu. Ngakho abantu bonke bamesaba uThixo loSamuyeli."},{"book":"1 USamuyeli","chapter":"12","verse":"19","text":"Bonke abantu bathi kuSamuyeli, “Khulekela izinceku zakho kuThixo uNkulunkulu wakho ukuze singafi, ngoba sesengeze kwezinye zonke izono zethu ngobubi bokucela inkosi.”"},{"book":"1 USamuyeli","chapter":"12","verse":"20","text":"USamuyeli waphendula wathi, “Lingesabi. Selibenzile bonke lobububi; kodwa lingamfulatheli uThixo; kodwa khonzani uThixo ngezinhliziyo zenu zonke."},{"book":"1 USamuyeli","chapter":"12","verse":"21","text":"Lingaphendukeli ezithombeni ezingasizi lutho. Zingeke zilenzele lutho, kumbe zilihlenge, ngoba kazilasizo."},{"book":"1 USamuyeli","chapter":"12","verse":"22","text":"Ngenxa yebizo lakhe elikhulu uThixo kayikubalahla abantu bakhe, ngoba uThixo wathokoziswa yikulenza libe ngabakhe."},{"book":"1 USamuyeli","chapter":"12","verse":"23","text":"Mina-ke kangiyikukwenza ukuthi ngenze isono kuThixo ngokungalikhulekeli. Njalo ngizalifundisa indlela enhle lelungileyo."},{"book":"1 USamuyeli","chapter":"12","verse":"24","text":"Kodwa mesabeni ngeqiniso uThixo, limkhonze ngobuqotho ngezinhliziyo zenu zonke. Khumbulani izinto ezinkulu alenzela zona."},{"book":"1 USamuyeli","chapter":"12","verse":"25","text":"Kodwa lingaphikelela ukwenza okubi, lina lenkosi yenu lizakhukhulwa.”"}]}