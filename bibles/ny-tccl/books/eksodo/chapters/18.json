{"data":[{"book":"Eksodo","chapter":"18","verse":"1","text":"Yetero wansembe wa ku Midiyani amenenso anali mpongozi wa Mose, anamva zonse zimene Mulungu anachitira Mose ndi anthu ake a Aisraeli ndi mmene Yehova anawatulutsira mʼdziko la Igupto."},{"book":"Eksodo","chapter":"18","verse":"2","text":"Mose atamubweza Zipora, mkazi wake, Yetero, mpongozi wake anamulandira"},{"book":"Eksodo","chapter":"18","verse":"3","text":"mwana wake wamkaziyo pamodzi ndi ana ake aamuna awiri. Mose anamupatsa mwana wachisamba dzina loti Geresomu popeza anati, “Ndakhala mlendo mʼdziko lachilendo.”"},{"book":"Eksodo","chapter":"18","verse":"4","text":"Ndipo mwana wake wachiwiri anamupatsa dzina loti Eliezara, pakuti anati, “Mulungu wa makolo anga anali thandizo langa. Iye anandipulumutsa ku lupanga la Farao.”"},{"book":"Eksodo","chapter":"18","verse":"5","text":"Yetero, mpongozi wa Mose pamodzi ndi ana a Mose aamuna awiri ndi mkazi wake anabwera kwa Mose ku chipululu pa phiri la Mulungu kumene Mose anamanga misasa."},{"book":"Eksodo","chapter":"18","verse":"6","text":"Yetero anali atatumiza uthenga kwa Mose kuti, “Ine Yetero, mpongozi wako, ndikubwera ndi mkazi wako ndi ana ake awiri.”"},{"book":"Eksodo","chapter":"18","verse":"7","text":"Kotero Mose anatuluka kukakumana ndi mpongozi wake ndipo anawerama ndi kupsompsona. Atalonjerana anakalowa mu tenti"},{"book":"Eksodo","chapter":"18","verse":"8","text":"Mose anafotokozera mpongozi wake zonse zimene Yehova anamuchita Farao ndi Aigupto chifukwa cha Israeli komanso zowawa zonse anakumana nazo mʼnjira. Mose anafotokozanso momwe Yehova anawapulumutsira."},{"book":"Eksodo","chapter":"18","verse":"9","text":"Yetero anakondwa kwambiri atamva zabwino zonse zimene Yehova anachitira Aisraeli powapulumutsa mʼdzanja la Aigupto."},{"book":"Eksodo","chapter":"18","verse":"10","text":"Iye anati, “Alemekezeke Yehova amene wakupulumutsani mʼdzanja la Aigupto ndi Farao. Wapulumutsanso anthuwa mʼdzanja la Aigupto."},{"book":"Eksodo","chapter":"18","verse":"11","text":"Tsopano ndikudziwa kuti Yehova ndi wopambana milungu ina yonse, pakuti anachita izi kwa amene ananyoza Israeli.”"},{"book":"Eksodo","chapter":"18","verse":"12","text":"Ndipo Yetero, mpongozi wa Mose anapereka nsembe yopsereza ndi nsembe zina kwa Mulungu. Aaroni ndi akuluakulu onse a Israeli anabwera kudzadya chakudya pamodzi ndi mpongozi wa Mose pamaso pa Mulungu."},{"book":"Eksodo","chapter":"18","verse":"13","text":"Mmawa mwake, Mose anakhala pa mpando kuti aweruze milandu ya anthu. Anthu anayima momuzungulira kuyambira mmawa mpaka madzulo."},{"book":"Eksodo","chapter":"18","verse":"14","text":"Mpongozi wa Mose ataona zonse zimene iye amawachitira anthu anati, “Nʼchiyani chimene mukuwachitira anthuwa? Nʼchifukwa chiyani mulipo nokha woweruza, pamene anthu onsewa ayimirira kuyambira mmawa mpaka madzulo?”"},{"book":"Eksodo","chapter":"18","verse":"15","text":"Mose anamuyankha kuti, “Chifukwa anthuwa anabwera kwa ine kudzafunsa zimene Mulungu akufuna."},{"book":"Eksodo","chapter":"18","verse":"16","text":"Ngati munthu akangana ndi mʼbale wake, onse awiri amabwera kwa ine, ndipo ine ndimawaweruza. Ndimawawuzanso malamulo a Mulungu ndi malangizo ake.”"},{"book":"Eksodo","chapter":"18","verse":"17","text":"Mpongozi wa Mose anayankha kuti, “Zimene mukuchitazi si zabwino."},{"book":"Eksodo","chapter":"18","verse":"18","text":"Ntchitoyi ndi yayikulu kuposa mphamvu zanu. Inu simungathe kuyigwira nokha. Inu pamodzi ndi anthuwa amene amabwera kwa inu mudzatopa."},{"book":"Eksodo","chapter":"18","verse":"19","text":"Tsono tamverani ndikulangizeni, ndipo Mulungu akhale nanu. Inu muziwayimirira anthuwa pamaso pa Mulungu, ndipo mikangano yawo muzibwera nayo kwa Iye."},{"book":"Eksodo","chapter":"18","verse":"20","text":"Aphunzitseni mawu ndi malangizo a Mulungu. Aphunzitseni mmene ayenera kukhalira ndi zimene ayenera kuchita."},{"book":"Eksodo","chapter":"18","verse":"21","text":"Koma sankhani amuna odziwa ntchito yawo, anthu owopa Mulungu, anthu odalirika amene amadana ndi kupeza phindu mwachinyengo. Tsono muwayike kuti akhale oyangʼanira anthu motere: atsogoleri a anthu 1,000, ena a anthu 100, ena a anthu 50 ndi ena a anthu khumi."},{"book":"Eksodo","chapter":"18","verse":"22","text":"Tsono amenewa aziweruza anthu nthawi zonse. Mlandu uliwonse waukulu azibwera nawo kwa inu, koma mlandu waungʼono aziweruza okha. Izi zidzachititsa kuti ntchito yanu ipepuke, popeza mudzagwira ntchito mothandizana."},{"book":"Eksodo","chapter":"18","verse":"23","text":"Ngati mutsatira malangizowa monga mmene Mulungu wakulamulirani ndiye kuti simudzafowoka ndipo anthu onsewa adzapita kwawo mu mtendere.”"},{"book":"Eksodo","chapter":"18","verse":"24","text":"Mose anamvera mpongozi wake ndi kuchita zonse zimene iye ananena."},{"book":"Eksodo","chapter":"18","verse":"25","text":"Iye anasankha amuna odziwa bwino ntchito zawo ndipo anawayika kuti akhale atsogoleri, oyangʼanira anthu motere: atsogoleri a anthu 1,000, ena a anthu 500, ena a anthu makumi asanu ndi ena a anthu khumi."},{"book":"Eksodo","chapter":"18","verse":"26","text":"Iwowa ankaweruza anthu nthawi zonse. Milandu yovuta ankabwera nayo kwa Mose, koma yosavuta ankayiweruza okha."},{"book":"Eksodo","chapter":"18","verse":"27","text":"Kenaka Mose analola kuti mpongozi wake, Yetero anyamuke kubwerera ku dziko la kwawo."}]}