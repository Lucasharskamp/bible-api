{"data":[{"book":"Hebrews","chapter":"6","verse":"1","text":"Gidaadou gi dugua nia agoago matagidagi o di Longo Humalia, gi kae ina nia agoago mmaadua. Gidaadou hagalee belee hagaduu labelaa di hagamau o di huli gi daha o nnegau balumee mo di hagadonu a God,"},{"book":"Hebrews","chapter":"6","verse":"2","text":"di hagamau o di agoago di babdais, mo di dugu o nia lima, di hagamau o di haga mouli aga digau mmade, mo di hagi aga a God dela e hana hua beelaa."},{"book":"Hebrews","chapter":"6","verse":"3","text":"Gidaadou gii hula gi mua. Deenei tadau mee gaa hai, maa God ga dumaalia."},{"book":"Hebrews","chapter":"6","verse":"4","text":"Dehee di hai o digau ala ne kili gi daha nadau hagadonu, e loomoi labelaa e huli hoou? Digaula nogo i lodo di maalama o God, guu momi di wanga dehuia di langi, guu kae ngaadahi di Hagataalunga Dabu."},{"book":"Hebrews","chapter":"6","verse":"5","text":"Digaula gu iloo mai nadau modongoohia humalia bolo nia helekai a God le e humalia, ge gu longoneia ginaadou nia mogobuna o di madagoaa dela ma ga hanimoi."},{"book":"Hebrews","chapter":"6","verse":"6","text":"Malaa, digaula guu kili gi daha nadau hagadonu! E deemee loo di laha mai digaula e hagahuli hoou, idimaa, digaula guu ala be digau ne daudau haga lua di Tama a God, gu hagateetee i mua teenua."},{"book":"Hebrews","chapter":"6","verse":"7","text":"God e hagahumalia nia gelegele ala e noho mau e doodoo ginai di uwa, ge e haga tomo aga nia huwa laagau, e hagahumalia digau ala ne ngalua gi nia maa."},{"book":"Hebrews","chapter":"6","verse":"8","text":"Maa di gelegele ga haga tomo aga nia laagau duduia mo nia geinga huaidu, di gelegele le e balumee hua, gei God e haga halauwa di maa, di hagaodi gi muli gei di maa gaa dudu.6.8 Genesis 3.17-18"},{"book":"Hebrews","chapter":"6","verse":"9","text":"Madau ihoo hagaaloho, gimaadou e helehelekai beenei i madau hagadagadagagee hua adu gi goodou. Gimaadou gu iloo bolo goodou guu kae di maluagina koia humalia, dalia godou haga mouli."},{"book":"Hebrews","chapter":"6","verse":"10","text":"God le e hai donu huoloo, Mee hagalee de langahia godou hegau humalia mo godou aloho i Mee, i lodo godou hagamaamaa ne wanga gi Mee, gei e wanga hua igolo gi godou duaahina dama Christ."},{"book":"Hebrews","chapter":"6","verse":"11","text":"Deenei di madau hiihai, bolo tangada nei mo tangada nei gi hagamahi, gaa dae loo gi di hagaodi, gei godou mee ala e hagadagadagagee ginai gaa mee di gila."},{"book":"Hebrews","chapter":"6","verse":"12","text":"Goodou hudee hagatoo, kawe i digau ala e hagadonu ge hagakono nadau manawa, gii kae di mee a God dela ne hagababa ang gi digaula."},{"book":"Hebrews","chapter":"6","verse":"13","text":"Di madagoaa God ne hai dana hagababa gi Abraham, Mee gu hagamodu bolo Ia ga haga gila aga dana hagababa dela ne hai. Di hagababa deenei ne hai i dono ingoo donu, idimaa, go Mee hua dela e aamua i hongo nia mee huogodoo."},{"book":"Hebrews","chapter":"6","verse":"14","text":"Mee ne helekai,"},{"book":"Hebrews","chapter":"6","verse":"15","text":"Abraham gu hagakono dono manawa, guu kae di hagababa a God dela ne hai."},{"book":"Hebrews","chapter":"6","verse":"16","text":"Tangada ma gaa hai dana hagamodu, le e hagamodu i di ingoo dela e aamua i deia, gei di hagamodu deenei la gaa mee di dugu nia lagalagamaaloo huogodoo."},{"book":"Hebrews","chapter":"6","verse":"17","text":"Idimaa God gu hiihai e haga modongoohia aga gii donu humalia ang gi digau ala ga hai mee gi nia maluagina o dana hagababa bolo Ia hagalee huli dono manawa, malaa, Mee ne haga puni anga dana hagamodu gi dana hagababa."},{"book":"Hebrews","chapter":"6","verse":"18","text":"Di hagababa mo di hagamodu le e deemee di huli, gei God e deemee di helekai tilikai i nia mee e lua aanei. Gidaadou ala guu noho baba i baahi o Mee, gidaadou gi maaloo, gi daahia hua di hagadagadagagee dela i tadau mua."},{"book":"Hebrews","chapter":"6","verse":"19","text":"Di hagadagadagagee deenei la go taula o tadau mouli. Taula deenei le e duuli ge hagadagadagagee ginai, e hana laa lodo di gahu duuli o di Hale Daumaha dela i di langi, gi lodo di gowaa dabuaahia dela e noho ai a God.6.19 Leviticus 16.2"},{"book":"Hebrews","chapter":"6","verse":"20","text":"Jesus guu hana gi golo i tadau mua, guu hai tagi aamua hai mee dabu gaa hana hua beelaa, i di ala hai mee dabu o Melchizedek.6.20 Pisalem 110.4"}]}