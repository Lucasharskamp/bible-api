{"data":[{"book":"Luka","chapter":"5","verse":"1","text":"Zuwa dimwenga Yesu andaga kakimala hank'handa he diziwa dya Genezaleti. Want'hu wengi nawammemela no kukefint'hafint'ha wakategeleza Mbuli ya Mnungu."},{"book":"Luka","chapter":"5","verse":"2","text":"Niyo aona ngalawa mbili zandile mnk'handa mwe diziwa zilekigwe ni walowa wandile wakasunt'ha zinyavu zawe."},{"book":"Luka","chapter":"5","verse":"3","text":"Yesu niyo engila mwe ngalawa imwenga, naho neinda yakwe Simoni, niyo amuunga aigale hale ludodo kulawa mnk'handa mwe diziwa. Yesu ekalaga mnanga mwe ngalawa no kukonga kuhiniza."},{"book":"Luka","chapter":"5","verse":"4","text":"Eze abinde kulonga, niyo amgamba, “Simoni igale, ingalawa kwa mazi matali vileke mkalowe zisamaki.”"},{"book":"Luka","chapter":"5","verse":"5","text":"Simoni niyo amhitula, “Zumbe,” “kidamanya ndima kilo kigima haheina kupata kint'hu chochose. Mna kwaviya weye kulonga, nakidule ziwavu!”"},{"book":"Luka","chapter":"5","verse":"6","text":"Weze wadule zinyavu, niyo wavula samaki nyingi vitendile zinyavu zawe zaunga kukant'hika."},{"book":"Luka","chapter":"5","verse":"7","text":"Niyo wawahungila mikono weyawe wandile mwe ngalawa nt'huhu weze wawambize. Niyo weza no kumemeza samaki mwe ngalawa zose mbili, nazo zaungaga kudidimila mwe mazi."},{"book":"Luka","chapter":"5","verse":"8","text":"Simoni Petulo eze aone diya dilaile, niyo amfikila madi Yesu, agamba, “Zumbe, halawe hangu! Miye ni mta wavu!”"},{"book":"Luka","chapter":"5","verse":"9","text":"Simoni hamwenga na weyawe niyo wehelwa kwa zisamaki zinyingi wapatile."},{"book":"Luka","chapter":"5","verse":"10","text":"Naho weyawe wa Simoni, Yakobo na Yohana wana wa Zebedayo nawo wehelwa. Yesu niyo amgamba Simoni, “Usekogoha, kukongela ivi haluse nounde walowa want'hu.”"},{"book":"Luka","chapter":"5","verse":"11","text":"Niyo zingalawa zawe wazigamiza mp'wani, walekaga kila kint'hu niyo wamtimila Yesu."},{"book":"Luka","chapter":"5","verse":"12","text":"Yesu eze atende emwe mzi umwenga, nahenda na mnt'hu mta matana. Naye eze amwone Yesu, niyo amfikila madi no kumnombeza, niyo agamba, “Zumbe, ukaunga, wadaha kunisunt'ha!”"},{"book":"Luka","chapter":"5","verse":"13","text":"Yesu naye niyo akusula umkono wakwe, amdosa na kumgamba, “Naunga, sunt'hika!” Ahadya matana niyo yamlawa mnt'hu yudya."},{"book":"Luka","chapter":"5","verse":"14","text":"Yesu niyo amgamba, “Usekumgambila mnt'hu yoyose imbuli ino. Mna ita ukakilagise kwa mlava nt'hambiko, ukalave malavo kwa mbuli ya kusunt'hika kwako enga viya Musa alagize uleke want'hu wose wamanye kugamba kuhona.”"},{"book":"Luka","chapter":"5","verse":"15","text":"Mna izimbuli za Yesu niyo zatendesa kugendezwa kila hant'hu. Want'hu wengi niyo weza wakamtegeleza na kuhonyigwa maine yawe."},{"book":"Luka","chapter":"5","verse":"16","text":"Mna Yesu niyo aita hant'hu haheina want'hu, niyo amlombeza Mnungu."},{"book":"Luka","chapter":"5","verse":"17","text":"Zuwa dimwenga Yesu andaga akahiniza. Mafalisayo wamwenga hamwenga na wahinizi wa Sigilizi walaile mwe kila mzi wa Galilaya na Yudeya na Yelusalemu nawanda aho. Na udahi wa Zumbe nawinda aho uleke ahonye."},{"book":"Luka","chapter":"5","verse":"18","text":"Niyo weza want'hu wenule mwo lusazi mnt'hu aholomp'hale. Nawakaunga wamwigale kundani hameso ha Yesu."},{"book":"Luka","chapter":"5","verse":"19","text":"Mna kwaviya want'hu nawamema, niyo wadunduga kumwigala kundani. Ivo wamkwezaga kulanga kwe nyumba, niyo waponk'hola langa no kumseleza mwo lusazi lwakwe na kumwika hagati he difyo dya want'hu, hameso ha Yesu."},{"book":"Luka","chapter":"5","verse":"20","text":"Yesu eze aone mhuwi wawe, niyo amgamba yudya mnyoge, “Mbuyangu, kuusilwa wavu wako.”"},{"book":"Luka","chapter":"5","verse":"21","text":"Niyo wahinizi we zimiko hamwenga na Mafalisayo wakongaga kulafya wakagamba, “Uyu ni ani akumlonga vihile Mnungu? Ni ani akudaha kuusila uwavu? Mnungu ekedu niye akudaha kuusila uwavu!”"},{"book":"Luka","chapter":"5","verse":"22","text":"Yesu nakamanya viya wakubanikanyanya, niyo awagamba, “Nii mwafanyanya mbuli izo mwe mioyo yenyu?"},{"book":"Luka","chapter":"5","verse":"23","text":"Dihuhile ni dihi, kugamba, ‘Kuusilwa uwavu wako,’ hegu kugamba, ‘Inuka uite’?"},{"book":"Luka","chapter":"5","verse":"24","text":"Mna naunga mmanye kugamba, Mwana wa Mnt'hu ananao udahi wo kuwausila want'hu uwavu wawe.” Niyo amgamba yudya mnt'hu aholomp'hale, “Nakugamba, kimala, inula lusazi lwako wite kaya kwako!”"},{"book":"Luka","chapter":"5","verse":"25","text":"Ahadya mnt'hu yudya niyo akimaala hameso yawe, niyo aketwika lusazi lwakwe, niyo aita kaya kwake uku akamtogola Mnungu."},{"book":"Luka","chapter":"5","verse":"26","text":"Want'hu wose niyo weheleswa na kwingilwa ni wogofi, niyo wamtogola Mnungu wakagamba, “Dyelo kiona mbuli za kwehela!”"},{"book":"Luka","chapter":"5","verse":"27","text":"Akajika, Yesu niyo afosa kuse. Amuonaga mnt'hu andile akakisanya kodi akwitangwa Lawi kekala he nyumba ya kukisanyila kodi. Yesu niyo amgamba, “Nitimile.”"},{"book":"Luka","chapter":"5","verse":"28","text":"Lawi niyo enuka, niyo aleka kila kint'hu no kumtimila Yesu."},{"book":"Luka","chapter":"5","verse":"29","text":"Akajika Lawi niyo amdamanyila Yesu wila mkulu mwe nyumba yakwe. Fyo kulu dya watoza kodi hamwenga na want'hu watuhu wandaga aho."},{"book":"Luka","chapter":"5","verse":"30","text":"Niyo Mafalisayo wamwenga hamwenga na wahinizi wamwenga we miko walaile mwe difyo dyawe wakongaga kuwakalaliza wanamp'hina wa Yesu wakagamba, “Nii mwadya no kunywa hamwenga na wakutoza kodi na wata uwavu?”"},{"book":"Luka","chapter":"5","verse":"31","text":"Yesu niyo awahitula, “Want'hu wagima hawakumuunga mlaguzi, mna wanyonge nayo wakumuunga mlaguzi."},{"book":"Luka","chapter":"5","verse":"32","text":"Hizile kuwetanga want'hu wedi ila wata wavu wakweiile wavu wawe, ila wata wavu.”"},{"book":"Luka","chapter":"5","verse":"33","text":"Niyo want'hu wamwenga wamgambaga Yesu, “Nkanana nyingi wahamp'hina wa Yohana hamwenga na wa Mafalisayo wafunga na kumlombeza Mnungu, mna wanamp'hina wako wadya no ukunywa!”"},{"book":"Luka","chapter":"5","verse":"34","text":"Mna Yesu niyo awagamba, “Ivi want'hu walalikwe kwe ndoza wadaha vivihi kufunga wakanda hamwenga no mlombi? Haikudahika!"},{"book":"Luka","chapter":"5","verse":"35","text":"Mna mazuwa nayeze hadya mlombi akuunga ahauswe. Mna nedize zuwa aho mlombi neze auswe kwawe, aho niho nawafunge.”"},{"book":"Luka","chapter":"5","verse":"36","text":"Niyo Yesu awagambila mliganyizo, “Hahali mnt'hu akusenga kilaka kulawa mwe suke mp'hya na kukigela mwe suke isakale. Uneva anadamanya ivo, naatatule idya suke mp'hya, naho kiya kilaka che idya suke mp'hya hakiligane ne suke ibunt'hike."},{"book":"Luka","chapter":"5","verse":"37","text":"Naho hahali mnt'hu akugela divai mp'hya mwe vizembe visakale. Uneva anatenda ivo, idya idivai imp'ya neivitule viya vizembe, naho neiitike, vizembe navo nevibanike."},{"book":"Luka","chapter":"5","verse":"38","text":"Mna divai mp'hya yaungigwa kugeligwa mwe vizembe vihya."},{"book":"Luka","chapter":"5","verse":"39","text":"Naho hahali mnt'hu akuunga kunywa idivai mp'hya ananywa idya ya kale. Kwaviya naagambe, ‘Divai ya kale niyo iyedi.’ ”"}]}