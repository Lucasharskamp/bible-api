{"data":[{"book":"Matayo","chapter":"4","verse":"1","text":"Muye ywa Mnungu niyo amwigalaga Yesu kwe dijangwa vileke akagezigwe nu Mwavu."},{"book":"Matayo","chapter":"4","verse":"2","text":"Eze ekale mazuwa milongo mine kilo na msi haheina kudya chochose, akeivaga sala."},{"book":"Matayo","chapter":"4","verse":"3","text":"Niyo Mgezi amwiizila niyo amgamba, “Uneva kindedi weye ywi Mwana Mnungu, yagambe maiwe aya yande nk'hande.”"},{"book":"Matayo","chapter":"4","verse":"4","text":"Mna Yesu niyo amgamba, “Iwandikwa kugamba, ‘Mnt'hu haaikwe ni kudya nk'hande du, mna naaikwe ni kiya akulonga Mnungu.’ ”"},{"book":"Matayo","chapter":"4","verse":"5","text":"Naho Mwavu niyo amwigala Yesu uko Yelusalemu, mzi ukukile, niyo amkweza kwo lunenengwa lwe Nyumba ya Mnungu,"},{"book":"Matayo","chapter":"4","verse":"6","text":"Niyo amgamba, “Uneva ywi Mwana Mnungu, keduule hasi, kwaviya iwandikwa kugamba,"},{"book":"Matayo","chapter":"4","verse":"7","text":"Yesu niyo amgamba, “Iwandikwa kugamba, ‘Use kumgeza Zumbe Mnungu ywako.’ ”"},{"book":"Matayo","chapter":"4","verse":"8","text":"Mwavu niyo amwigala Yesu kwo mnima mtali, no kumlagisa useuta wose umwe isi hamwenga no uwedi wakwe utendedse."},{"book":"Matayo","chapter":"4","verse":"9","text":"Mwavu niyo amgamba, “Nohwink'he ivi vose,” “uneva unanifikila madi na kunivika.”"},{"book":"Matayo","chapter":"4","verse":"10","text":"Yesu niyo amgamba, “Halawe aha, weye Mwavu! Iwandikwa kugamba, ‘Umfikile madi Zumbe Mnungu ekedu, naho umdamanyile ndima yehe du!’ ”"},{"book":"Matayo","chapter":"4","verse":"11","text":"Niyo Mwavu amleka Yesu, watumigwa wa kwe mbingu wamwizilaga Yesu, niyo wamwambiza."},{"book":"Matayo","chapter":"4","verse":"12","text":"Yesu eze eve Yohana kavugailwa kwe divugailo, aitaga Galilaya."},{"book":"Matayo","chapter":"4","verse":"13","text":"Hekalaga Nazaleti, ivo agendaga kwikala Kapelinaumu, mzi umnk'handa ye diziwa dya Galilaya, mwe mihaka ye wilaya ya Zabuloni na Nafutali."},{"book":"Matayo","chapter":"4","verse":"14","text":"Idi dyadamanyika vileke yadya alongaga mlotezi ywa Mnungu Isaya yakint'he kugamba,"},{"book":"Matayo","chapter":"4","verse":"15","text":"“Si za Zabuloni na si za Nafutali,"},{"book":"Matayo","chapter":"4","verse":"16","text":"Want'hu wakwikala mwo lwiza,"},{"book":"Matayo","chapter":"4","verse":"17","text":"Kukongela aho, Yesu andaga akabilikiza akagamba, “Lekeni wavu wenyu, kwaviya Useuta wa Mnungu uhagihi!”"},{"book":"Matayo","chapter":"4","verse":"18","text":"Yesu andaga akagenda mwe mp'wani ye diziwa dya Galilaya, aonaga wandugu waidi wandaga wakalowa samaki, Simoni etangagwa Petulo, na nduguye Anduleya wandaga wakaika lumwe zinyavu zawe kwaviya wandaga ni walowa samaki."},{"book":"Matayo","chapter":"4","verse":"19","text":"Yesu niyo awagamba, “Nitimileni, name neni watendeni walowa want'hu.”"},{"book":"Matayo","chapter":"4","verse":"20","text":"Aaho, wazilekaga zinyavu zawe, niyo wamtimila."},{"book":"Matayo","chapter":"4","verse":"21","text":"Agendeelaga halongole, niyo aona wandugu watuhu waidi, Yakobo na Yohana, wana Zebedayo hamwenga na Zebedayo tati yawe, wandaga mwe ngalawa wakaika lumwe zinyavu zawe. Yesu niyo awetanga."},{"book":"Matayo","chapter":"4","verse":"22","text":"Aaho niyo waileka ingalawa na tati yawe niyo wamtimila Yesu."},{"book":"Matayo","chapter":"4","verse":"23","text":"Yesu agendaga mwe isi yose ya Galilaya akahiniza mwe zinyumba zo kumvika Mnungu, akabilikiza Mbuli Yedi yo Useuta naho ahonyaga wakulumwa wengi no kuwahonya wose wandaga na maine."},{"book":"Matayo","chapter":"4","verse":"24","text":"Zimbuli zakwe niyo zenela mwe isi yose ya Silia, vitendile want'hu wamwigaile want'hu wose wandile wakahuma nawadya nawakakunt'hizwa ni maine yose na hewe kukedaha, wata mp'hepo, wata vifafa, na wadya waholole. Yesu awahonyaga wose."},{"book":"Matayo","chapter":"4","verse":"25","text":"Fyo kulu dya want'hu kulawa Galilaya na Mizi mlongo dyamtimilaga Yesu. Isi ina mizi mlongo, kulawa Yelusalemu, Uyahudi, ne digundi dituhu dya Yolodani."}]}