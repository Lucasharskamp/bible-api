{"data":[{"book":"Genesis","chapter":"35","verse":"1","text":"God ga helekai gi Jacob, “Hana gi Bethel dolomeenei, gaa noho i golo. Hagaduulia i golo di gowaa hai tigidaumaha mai gi di Au, go di God dela ne haga gila adu do madagoaa nogo lele gi daha mo do duaahina go Esau.”"},{"book":"Genesis","chapter":"35","verse":"2","text":"Jacob ga helekai gi dono madahaanau mo digau huogodoo i dono baahi, “Kilia gi daha nia god gee ala i godou baahi, haga madammaa ina goodou, ulu nia gahu mmaa."},{"book":"Genesis","chapter":"35","verse":"3","text":"Gidaadou ga hagatanga gaa hula gi Bethel, gei au ga hagaduu aga di gowaa hai tigidaumaha ang gi di God dela ne hagamaamaa au i ogu haingadaa ge nogo madalia au i nia gowaa huogodoo ne hana ginai au.”"},{"book":"Genesis","chapter":"35","verse":"4","text":"Digaula gaa wanga gi Jacob nadau god gee huogodoo, mo nia buulei dalinga nogo ulu ginaadou. Gei Jacob gaa danu nia maa i lala di laagau ‘oak’ hoohoo gi Shechem."},{"book":"Genesis","chapter":"35","verse":"5","text":"Di madagoaa a Jacob mo ana dama daane ne daamada ga hagatanga, di madagu damanaiee gu i hongo nia daangada o nia waahale ala e hoohoo mai, gei digaula digi waluwalu ina digaula."},{"book":"Genesis","chapter":"35","verse":"6","text":"Jacob ne hanimoi mo ana daangada huogodoo gi Luz dela dolomeenei e haga ingoo bolo Bethel i Canaan."},{"book":"Genesis","chapter":"35","verse":"7","text":"Mee gaa hau dana gowaa hai tigidaumaha i golo, ga haga ingoo di gowaa gi di God o Bethel, idimaa God gu hagagila Ia gi mee i golo i dono lele gi daha mo dono duaahina."},{"book":"Genesis","chapter":"35","verse":"8","text":"Deborah, go di hege ahina madua Rebecca, guu made, gaa danu i lala di laagau ‘oak’ i bahi i ngaaga Bethel. Deelaa di hai di laagau deelaa ne hagaingoo bolo di “Laagau ‘Oak’ o di Madatangi.”"},{"book":"Genesis","chapter":"35","verse":"9","text":"Di madagoaa Jacob ne hanimoi gi muli i Mesopotamia, God ga haga gila gi mee labelaa, ga haga humalia a mee."},{"book":"Genesis","chapter":"35","verse":"10","text":"God ga helekai gi mee, “Do ingoo lago Jacob, gei dolomeenei gaa huli gi muli, do ingoo gaa hai bolo Israel.” Malaa, God gu hagaingoo a mee bolo Israel."},{"book":"Genesis","chapter":"35","verse":"11","text":"God ga helekai gi mee, “Au go di God Mogobuna. Hagadilia gi dogologo. Nia henua llauehe ga hagadili mai i di goe, gei goe gaa hai tamana madua o nia king."},{"book":"Genesis","chapter":"35","verse":"12","text":"Au ga gowadu tenua ne wanga ko Au gi Abraham mo Isaac, e wanga labelaa gi o hagadili i oo muli.”"},{"book":"Genesis","chapter":"35","verse":"13","text":"Nomuli, gei God gaa hana gi daha mo mee."},{"book":"Genesis","chapter":"35","verse":"14","text":"Gei Jacob ga hagaduu aga dana hadu hagalangahia i golo, i di gowaa dela ne helekai a God gi mee, ga hagatulu ginai nia waini mono lolo olib e haga dabu di maa."},{"book":"Genesis","chapter":"35","verse":"15","text":"Mee ga hagaingoo di gowaa deelaa bolo Bethel."},{"book":"Genesis","chapter":"35","verse":"16","text":"Jacob mo dono madahaanau ga hagatanga i Bethel. Di nadau madagoaa e mogowaa i Ephrath, Rachel gu dau mai dono madagoaa belee haanau, geia nogo mmae huoloo."},{"book":"Genesis","chapter":"35","verse":"17","text":"Dono mmae ne damanaiee, di ahina hagahaanau a maa ga helekai gi mee, “Rachel, goe hudee madagu, ma tama daane labelaa.”"},{"book":"Genesis","chapter":"35","verse":"18","text":"Gei Rachel e dogi haga muliagina idimaa mee dela la gaa made, gei mee gaa gahi dana dama daane bolo Benoni,35.18 Benoni: Di ingoo deenei dono hadinga i nnelekai Hebrew boloo, “Tama o dogu Hagaduadua”. gei tamana o maa ga haga ingoo a mee bolo Benjamin.35.18 Benjamin: Di ingoo deenei dono hadinga i nnelekai Hebrew boloo, “Tama dela ga Haadanga lamalia”."},{"book":"Genesis","chapter":"35","verse":"19","text":"Di madagoaa Rachel ne made, mee ne danu i baahi di ala e hana gi Ephrath, di waahale e hai bolo Bethlehem dolomeenei."},{"book":"Genesis","chapter":"35","verse":"20","text":"Jacob ga hagaduu dana hadu hagalangahia i golo, e haga ingoo mai gi dangi nei bolo di lua ni Rachel."},{"book":"Genesis","chapter":"35","verse":"21","text":"Jacob ga hagamenege ga hagaduu ono hale laa di baahi gi golo o di angulaa i Eder."},{"book":"Genesis","chapter":"35","verse":"22","text":"Di madagoaa Jacob nogo noho i tenua deelaa, Reuben guu hai di hai hagahailodo gi Bilhah, di ahina i nia lodo hege dono damana. Jacob ga longono, gu hagawelewele huoloo.35.22 Genesis 49.4"},{"book":"Genesis","chapter":"35","verse":"23","text":"Nia dama daane Leah:"},{"book":"Genesis","chapter":"35","verse":"24","text":"Nia dama daane Rachel:"},{"book":"Genesis","chapter":"35","verse":"25","text":"Nia dama daane Bilhah, di hege Rachel:"},{"book":"Genesis","chapter":"35","verse":"26","text":"Nia dama daane Zilpah, di hege a Leah:"},{"book":"Genesis","chapter":"35","verse":"27","text":"Jacob gaa hana gi dono damana go Isaac i Mamre, hoohoo gi Hebron, di gowaa nogo noho ai Abraham mo Isaac.35.27 Genesis 13.18"},{"book":"Genesis","chapter":"35","verse":"28","text":"Isaac nogo mouli nia ngadau e 180,"},{"book":"Genesis","chapter":"35","verse":"29","text":"gaa made i dono madua, ge ana dama daane go Esau mo Jacob gaa danu a mee."}]}