{"data":[{"book":"הבשורה על-פי יוחנן","chapter":"5","verse":"1","text":"כעבור זמן מה חזר ישוע לירושלים לרגל אחד החגים."},{"book":"הבשורה על-פי יוחנן","chapter":"5","verse":"2","text":"ליד שער הצאן בירושלים הייתה ברכה שנקראת בעברית5‏.2 ה 2 בארץ ישראל בתקופה הזו היהודים דיברו בעברית ובארמית. כאשר מופיע תעתיק ביוונית המקורית בברית החדשה, מלבד מקרים בודדים (התגלות ט 11, טז 16), הציטוט מובא בארמית ולא בעברית (גם כאשר כתוב שזה עברית). עובדה זו מומחשת במעשי השליחים א 19: ”הדבר הזה נודע לכל יושבי ירושלים ולפיכך נקרא אותו שדה בלשונם ’חקל דמא‘, שפירושו שדה הדם“. ”בית־חסדא“, וסביבה חמישה רציפים."},{"book":"הבשורה על-פי יוחנן","chapter":"5","verse":"3","text":"על רציפים אלה שכבו חולים רבים, עיוורים, פיסחים, משותקים וכדומה (כשהם מחכים שהמים יסערו,"},{"book":"הבשורה על-פי יוחנן","chapter":"5","verse":"4","text":"כי מדי פעם ירד מלאך ה׳ אל הברכה והסעיר את המים, והחולה הראשון שנכנס אל המים לאחר מכן נרפא)."},{"book":"הבשורה על-פי יוחנן","chapter":"5","verse":"5","text":"בין החולים הרבים היה אדם שסבל ממחלתו במשך שלושים ושמונה שנים."},{"book":"הבשורה על-פי יוחנן","chapter":"5","verse":"6","text":"ישוע הביט באיש ומיד ידע את משך מחלתו. ”אתה רוצה להירפא?“ שאל ישוע."},{"book":"הבשורה על-פי יוחנן","chapter":"5","verse":"7","text":"”איני יכול!“ השיב האיש בייאוש. ”אין מי שיעזור לי להיכנס למים בעת הסערה, ובזמן שאני מנסה להיכנס לברכה בכוחות עצמי, מישהו זריז ממני מקדים אותי ונכנס למים לפני.“"},{"book":"הבשורה על-פי יוחנן","chapter":"5","verse":"8","text":"”קום, קפל את האלונקה שלך והתהלך!“ פקד ישוע."},{"book":"הבשורה על-פי יוחנן","chapter":"5","verse":"9","text":"האיש נרפא מיד, עמד על רגליו, קיפל את האלונקה והלך לדרכו. מאחר שהמעשה התרחש בשבת,"},{"book":"הבשורה על-פי יוחנן","chapter":"5","verse":"10","text":"לא מצא הדבר חן בעיני היהודים.5‏.10 ה 10 בברית החדשה כאשר משתמשים במונח ”היהודים“, לעתים הכוונה לכלל העם היהודי או לתושבי ירושלים והאזור, הרשויות היהודיות בירושלים, או למתנגדיו של ישוע. כאן, כמו ברוב המקרים בספר זה, הכוונה לרשויות של היהודים בירושלים. ”אסור לך לשאת את האלונקה, כי שבת היום!“ קראו לעבר הנרפא."},{"book":"הבשורה על-פי יוחנן","chapter":"5","verse":"11","text":"”האיש שריפא אותי פקד עלי לקפל את האלונקה וללכת“, ענה האיש."},{"book":"הבשורה על-פי יוחנן","chapter":"5","verse":"12","text":"”מיהו האיש הזה?“ שאלו."},{"book":"הבשורה על-פי יוחנן","chapter":"5","verse":"13","text":"אך הנרפא לא יכול היה להשיב להם, כי הוא בעצמו לא ידע מי הוא כי בינתיים נעלם ישוע בקהל הרב שהיה במקום."},{"book":"הבשורה על-פי יוחנן","chapter":"5","verse":"14","text":"מאוחר יותר פגש ישוע את הנרפא בבית־המקדש ואמר לו: ”עתה, לאחר שהבראת, אל תמשיך לחטוא, פן יבוא עליך משהו יותר רע.“"},{"book":"הבשורה על-פי יוחנן","chapter":"5","verse":"15","text":"האיש הלך מהר וסיפר ליהודים כי ישוע הוא זה שריפא אותו."},{"book":"הבשורה על-פי יוחנן","chapter":"5","verse":"16","text":"ואז החלו מנהיגי היהודים לרדוף את ישוע, מפני שחילל את השבת."},{"book":"הבשורה על-פי יוחנן","chapter":"5","verse":"17","text":"אבל ישוע אמר להם: ”אבי לא הפסיק לעבוד עד עתה, ואני נוהג כמוהו!“"},{"book":"הבשורה על-פי יוחנן","chapter":"5","verse":"18","text":"דבריו עוררו עוד יותר את חמת מנהיגי היהודים, והם רצו להרגו לא רק על שום שחילל את השבת, אלא גם על שקרא לאלוהים ”אביו“, ובכך השווה את עצמו לאלוהים."},{"book":"הבשורה על-פי יוחנן","chapter":"5","verse":"19","text":"”הבן אינו יכול לעשות דבר בעצמו,“ אמר ישוע, ”הוא עושה רק מה שראה את אביו עושה, ובאותה דרך."},{"book":"הבשורה על-פי יוחנן","chapter":"5","verse":"20","text":"כי האב אוהב את בנו ומלמד אותו את כל מעשיו, ואפילו מלמדו לעשות מעשים גדולים יותר מריפוי האיש הזה. אתם יודעים מדוע? כדי שתתפלאו ותשתוממו!"},{"book":"הבשורה על-פי יוחנן","chapter":"5","verse":"21","text":"הבן אף יקים מהמתים את מי שירצה, ממש כפי שעושה האב."},{"book":"הבשורה על-פי יוחנן","chapter":"5","verse":"22","text":"האב לא ישפוט איש – הוא נתן לבנו את סמכות המשפט, כדי שכולם יכבדו את הבן כפי שהם מכבדים את האב."},{"book":"הבשורה על-פי יוחנן","chapter":"5","verse":"23","text":"מי שאינו מכבד את הבן אינו מכבד גם את האב אשר שלח אותו."},{"book":"הבשורה על-פי יוחנן","chapter":"5","verse":"24","text":"”אני מבטיח לכם שכל השומע את דברי ומאמין באלוהים אשר שלח אותי, יחיה חיי נצח ולא יישפט על חטאיו לעולם, משום שהוא כבר עבר מהמוות לחיים."},{"book":"הבשורה על-פי יוחנן","chapter":"5","verse":"25","text":"אני מבטיח לכם, יגיע הזמן, ולמעשה הוא כבר הגיע, שהמתים ישמעו את קולו של בן־האלוהים – וכל השומעים יחיו."},{"book":"הבשורה על-פי יוחנן","chapter":"5","verse":"26","text":"כשם שלאב עצמו יש כוח המעניק חיים, כך גם לבן יש אותו כוח, שהוא מתנת האב."},{"book":"הבשורה על-פי יוחנן","chapter":"5","verse":"27","text":"כבן־האדם יש לו זכות וסמכות לשפוט את חטאיהם של כל בני־האדם."},{"book":"הבשורה על-פי יוחנן","chapter":"5","verse":"28","text":"אל תתפלאו על כך, כי יבוא הזמן שכל המתים ישמעו בקבריהם את קולו של בן האלוהים,"},{"book":"הבשורה על-פי יוחנן","chapter":"5","verse":"29","text":"והם יקומו מקבריהם – עושי הטוב לחיי נצח, ועושי הרע למשפט."},{"book":"הבשורה על-פי יוחנן","chapter":"5","verse":"30","text":"”איני שופט איש לפני התייעצות עם אבי; אני שופט רק לפי מה שהוא אומר לי. משפטי ישר וצודק, כי איני מבקש את טובת עצמי, אלא את רצון אבי שבשמים אשר שלחני."},{"book":"הבשורה על-פי יוחנן","chapter":"5","verse":"31","text":"”אם אני מעיד על עצמי, תאמרו שעדותי אינה מהימנה."},{"book":"הבשורה על-פי יוחנן","chapter":"5","verse":"32","text":"אולם מישהו אחר מעיד עלי – יוחנן המטביל, ואני יודע שאפשר לסמוך על דבריו."},{"book":"הבשורה על-פי יוחנן","chapter":"5","verse":"33","text":"אתם שלחתם את אנשיכם אל יוחנן כדי להקשיב לדבריו, ויוחנן אמר את האמת."},{"book":"הבשורה על-פי יוחנן","chapter":"5","verse":"34","text":"אל תחשבו שאני זקוק לעדות בני־אדם; אני מספר לכם כל זאת רק כדי שתאמינו ותיוושעו."},{"book":"הבשורה על-פי יוחנן","chapter":"5","verse":"35","text":"”יוחנן הפיץ אור כנר דולק כדי להאיר לכם את הדרך, ולזמן קצר אף שמחתם להתענג על האור הזה."},{"book":"הבשורה על-פי יוחנן","chapter":"5","verse":"36","text":"ברם יש לי עדות גדולה יותר מעדותו של יוחנן: המעשים שאני עושה. אלוהים אבי הטיל עלי לעשות את המעשים האלה, והם מוכיחים שהוא שלח אותי."},{"book":"הבשורה על-פי יוחנן","chapter":"5","verse":"37","text":"האב עצמו מעיד עלי, למרות שמעולם לא שמעתם את קולו, ואת מראהו לא ראיתם."},{"book":"הבשורה על-פי יוחנן","chapter":"5","verse":"38","text":"אולם דברו אינו שוכן בכם כלל, כי אתם מסרבים להאמין שאני שליחו."},{"book":"הבשורה על-פי יוחנן","chapter":"5","verse":"39","text":"”אתם דורשים בכתובים מתוך תקווה למצוא בהם חיי נצח, אך הכתובים מצביעים עלי!"},{"book":"הבשורה על-פי יוחנן","chapter":"5","verse":"40","text":"למרות זאת אינכם רוצים לבוא אלי כדי שאעניק לכם חיי נצח."},{"book":"הבשורה על-פי יוחנן","chapter":"5","verse":"41","text":"”איני לוקח כבוד ושבחים מבני־אדם ואיני דואג לדעתכם עלי,"},{"book":"הבשורה על-פי יוחנן","chapter":"5","verse":"42","text":"אבל אני רוצה לומר לכם שאינכם אוהבים את אלוהים."},{"book":"הבשורה על-פי יוחנן","chapter":"5","verse":"43","text":"אני באתי בשם אבי ולא קיבלתם אותי; אך אם יבוא מישהו אחר בשם עצמו, כן תקבלו אותו."},{"book":"הבשורה על-פי יוחנן","chapter":"5","verse":"44","text":"אין פלא שאינכם מאמינים, שכן אתם מבקשים כבוד איש מרעהו, וכלל אינכם דואגים לכבוד שחולק אלוהים."},{"book":"הבשורה על-פי יוחנן","chapter":"5","verse":"45","text":"”אל תחשבו שאטען עליכם לפני אבי. משה רבנו – שבו אתם מאמינים – הוא הטוען עליכם!"},{"book":"הבשורה על-פי יוחנן","chapter":"5","verse":"46","text":"אילו האמנתם למשה הייתם מאמינים גם לי, שהרי הוא כתב עלי."},{"book":"הבשורה על-פי יוחנן","chapter":"5","verse":"47","text":"ואם אינכם מאמינים למה שכתב משה, איני מתפלא שאינכם מאמינים לדברי.“"}]}