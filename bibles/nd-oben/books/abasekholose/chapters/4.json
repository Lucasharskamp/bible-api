{"data":[{"book":"AbaseKholose","chapter":"4","verse":"1","text":"Makhosi, nikani izigqili zenu okulungileyo lokufaneleyo ngoba liyakwazi ukuthi lani lileNkosi ezulwini."},{"book":"AbaseKholose","chapter":"4","verse":"2","text":"Zinikeleni ekukhulekeni ngokuqaphela langokubonga."},{"book":"AbaseKholose","chapter":"4","verse":"3","text":"Lisikhulekele lathi futhi ukuba uNkulunkulu avulele ilizwi lethu umnyango ukuze sitshumayele imfihlakalo kaKhristu engayibotshelwayo."},{"book":"AbaseKholose","chapter":"4","verse":"4","text":"Khulekelani ukuba ngiyitshumayele ngokucaca okufanele ngikwenze."},{"book":"AbaseKholose","chapter":"4","verse":"5","text":"Hlakaniphani kulokho elikwenzayo kwabangaphandle lisebenzisa amathuba wonke ngokugcweleyo."},{"book":"AbaseKholose","chapter":"4","verse":"6","text":"Ingxoxo yenu kayihlale igcwele umusa, ifakwe itswayi ukuze likwazi ukuphendula umuntu wonke."},{"book":"AbaseKholose","chapter":"4","verse":"7","text":"UThikhikhasi uzalitshela izindaba zonke ngami. Ungumzalwane othandekayo, umfundisi othembekileyo loyinceku eNkosini."},{"book":"AbaseKholose","chapter":"4","verse":"8","text":"Ngimthuma kini ngenjongo enxwanele ukuthi lazi ngomumo wethu lokuthi akhuthaze inhliziyo zenu."},{"book":"AbaseKholose","chapter":"4","verse":"9","text":"Ubuya lo-Onesimasi, umzalwane wethu othembekileyo lothandekayo njalo ongomunye wenu. Bazalitshela konke okwenzakala lapha."},{"book":"AbaseKholose","chapter":"4","verse":"10","text":"U-Aristakhasi engibotshwe laye loMakho umzawakhe kaBhanabhasi bayalibingelela. (Selamukela iziqondiso ngaye; angabuya kini limamukele.)"},{"book":"AbaseKholose","chapter":"4","verse":"11","text":"UJesu othiwa nguJustusi laye uyalibingelela. Laba yibo kuphela abangamaJuda kulabo engisebenzela umbuso kaNkulunkulu labo njalo sebebonakalise ukuthi bayinduduzo kimi."},{"book":"AbaseKholose","chapter":"4","verse":"12","text":"U-Ephafrasi ongomunye wenu lenceku kaKhristu uJesu uyalibingelela. Uhlezi elikhulekela kakhulu ukuba liqine kuyo yonke intando kaNkulunkulu liphelele njalo lithembile."},{"book":"AbaseKholose","chapter":"4","verse":"13","text":"Ngiyamfakazela ukuthi uyalisebenzela kakhulu lina kanye lalabo abaseLodikheya leHiyerapholisi."},{"book":"AbaseKholose","chapter":"4","verse":"14","text":"Umngane wethu othandekayo uLukha ongudokotela, loDemasi bayalibingelela."},{"book":"AbaseKholose","chapter":"4","verse":"15","text":"Ngibingelelelani abazalwane abaseLodikheya loNimfa kanye lebandla endlini yakhe."},{"book":"AbaseKholose","chapter":"4","verse":"16","text":"Emva kokuba incwadi le seliyifundelwe, bonani ukuthi iyafundwa lasebandleni laseLodikheya lokuthi lani libale incwadi evela eLodikheya."},{"book":"AbaseKholose","chapter":"4","verse":"17","text":"Tshelani u-Akhiphasi lithi: “Bona ukuba uyawuqeda umsebenzi owamukele eNkosini.”"},{"book":"AbaseKholose","chapter":"4","verse":"18","text":"Mina Phawuli, ngiloba ukuvalelisa lokhu ngesami isandla. Khumbulani ukubotshwa kwami. Umusa kawube lani."}]}