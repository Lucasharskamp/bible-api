{"data":[{"book":"Walumi","chapter":"3","verse":"1","text":"Elo Myahudi ana chihi chitendese kujinka wantu sawo Wayahudi? Hegu kujelwa ngasu kuna utana wani?"},{"book":"Walumi","chapter":"3","verse":"2","text":"Kwawagila vidala kwa chila sila. Nkongo, Chohile kawenka Wayahudi ulosi wakwe."},{"book":"Walumi","chapter":"3","verse":"3","text":"Mna navitende vivihi uneva wamwenga wawo hawazumile? Kuleka kuzumila kwawo nakuhunguze ukanuni wa Chohile?"},{"book":"Walumi","chapter":"3","verse":"4","text":"Bule! Chohile nasigaile kutenda mchindedi mazuwa yose, hata hegu chila mntu ni mdanti, saviya viwandikwe mwa Mawandiko Yakukile,"},{"book":"Walumi","chapter":"3","verse":"5","text":"Mna, uneva wihi wetu walagisa pwilili kugamba Chohile adamanya wedi, nachigeze? Togola, nachigambe kugamba hana wedi akachilaha? Hano nalonga chimntu."},{"book":"Walumi","chapter":"3","verse":"6","text":"Bule! Hegu Chohile hendile mchindedi nakadaha vivihi kukantila wantu we isi?"},{"book":"Walumi","chapter":"3","verse":"7","text":"Mna “Uneva udanti wangu walagisa pwilili uchindedi wa Chohile, elo ni mbwani naho miye nikantilwe saviya mta masa?”"},{"book":"Walumi","chapter":"3","verse":"8","text":"Chigeze! “Chidamanye vihiye chani kulaile vyedi”? Chindedi kuna wantu wamwenga wakunihuluta vihiye kugamba silonga ivyo. Wantu awo nawakantilwe saviya vikuwawagila."},{"book":"Walumi","chapter":"3","verse":"9","text":"Chigeze? Suwe Chiwayahudi wedi kujinka wantu wa si ntuhu? Bule! Siwalagisa kale kugamba Wayahudi na sawo Wayahudi wose walongozwa ni masa."},{"book":"Walumi","chapter":"3","verse":"10","text":"Saviya viwandikwe kugamba."},{"book":"Walumi","chapter":"3","verse":"11","text":"Hahali mntu mta umanyi,"},{"book":"Walumi","chapter":"3","verse":"12","text":"Wose wamhituka Chohile,"},{"book":"Walumi","chapter":"3","verse":"13","text":"Milosi yawo imema wihi,"},{"book":"Walumi","chapter":"3","verse":"14","text":"milomo yawo imema maligito na ukali."},{"book":"Walumi","chapter":"3","verse":"15","text":"Viga vyawo vyagulukila kukoma wantu,"},{"book":"Walumi","chapter":"3","verse":"16","text":"aho nawaite wahosa ndilo na masulumizo."},{"book":"Walumi","chapter":"3","verse":"17","text":"Sila ya utondowazi hawaimanyize,"},{"book":"Walumi","chapter":"3","verse":"18","text":"Hawakumogoha Chohile.”"},{"book":"Walumi","chapter":"3","verse":"19","text":"Chivimanya kugamba Sigilizi ni ya wadya wakulongozwa ni Sigilizi iyo, hahana hata yumwenga natende nachakwegombela isi yose naikantilwe ni Chohile."},{"book":"Walumi","chapter":"3","verse":"20","text":"Kwaviya hahali mntu yeyose akuwoneka ywedi kulongozi kwa Chohile kwa kudamanya viya Sigilizi zakwe zikunga. Ndima ya Sigilizi ni kumlagisa du mntu kugamba kadamanya masa."},{"book":"Walumi","chapter":"3","verse":"21","text":"Mna haluse, sila ya Chohile ya kuwazumila wantu kutenda wedi igubulwa kale, naho siyo kwa sila ya sigilizi, hata ivyo mawandiko ya Sigilizi na ya wawoni yaukula mwe mbuli ino."},{"book":"Walumi","chapter":"3","verse":"22","text":"Chohile awatenda wantu wawoneke wedi kwa sila ya uzumizi mwa Yesu Kulisito. Chohile adamanya vino kwa woseni wakumzumila Kulisito, kwaviya hahana vyesimile mgati mwawo,"},{"book":"Walumi","chapter":"3","verse":"23","text":"kwaviya wose wadamanya masa naho wehale na ukulu wa Chohile."},{"book":"Walumi","chapter":"3","verse":"24","text":"Mna kwa mbazi za Chohile ziya ni majeleko du, wantu woseni watendwa wawoneke wedi kulongozi kwa Chohile kwa sila ya Yesu Kulisito, akuwakombola."},{"book":"Walumi","chapter":"3","verse":"25","text":"Chohile kamlavya lavyo Yesu, chani kujinkila uzumizi wa sakame yakwe atende sila ya kuwausiza wantu masa kwa uzumizi wawo kwakwe. Chikale icho Chohile nanimjijimizi nakulekela masa ya wantu, mna haluse asinya masa yawo, chani alagise wedi wakwe."},{"book":"Walumi","chapter":"3","verse":"26","text":"Chohile kadamanya vino chani alagise kugamba kawoneka ywedi. Mwe isila ino Chohile mwenye elagisa kugamba ni ywedi naho amtenda mntu yoyose kutenda ywedi chila akumzumila Yesu."},{"book":"Walumi","chapter":"3","verse":"27","text":"Elo, chadaha kwefenyeza mbwani? Hahana! Vino viletwa nini? Kwaviya chatimila Sigilizi? Bule. Mna kwa uzumizi."},{"book":"Walumi","chapter":"3","verse":"28","text":"Kwaviya chawoneka wedi kulongozi kwa Chohile kwa sila ya uzumizi, siyo kwa kutimila vikulagizwa ni Sigilizi."},{"book":"Walumi","chapter":"3","verse":"29","text":"Hegu, Chohile ni Chohile ywa Wayahudi awodu? Suyo Chohile ywa sawo Wayahudi? Heye, ichindedi ni ywawo nawo."},{"book":"Walumi","chapter":"3","verse":"30","text":"Chohile ni yumwenga du, naho nuyo nawatendile Wayahudi na wantu sawo Wayahudi kuwoneka wedi kulongozi kwakwe kwa sila ya uzumizi wa chila yumwenga."},{"book":"Walumi","chapter":"3","verse":"31","text":"Elo nuko kugamba kwa uzumizi uno chaleka kutongela Sigilizi? Bule, mna chaitunya Sigilizi vichintile."}]}