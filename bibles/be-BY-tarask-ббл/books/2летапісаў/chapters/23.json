{"data":[{"book":"2 ЛЕТАПІСАЎ","chapter":"23","verse":"1","text":"А на сёмым годзе ўзбадзёрыўся Ёдай і прыняў у саюз з сабою начальнікаў сотняў: Азарыю, сына Ерахамавага, і Ісмаіла, сына Егахананавага, і Азарыю, сына Авэдавага, і Маасэю, сына Адаі, і Элішафата, сына Зіхры."},{"book":"2 ЛЕТАПІСАЎ","chapter":"23","verse":"2","text":"І яны прайшлі па Юдэі і сабралі лявітаў з усіх гарадоў Юдэі і ўзначальцаў пакаленьняў Ізраілевых, і прыйшлі ў Ерусалім."},{"book":"2 ЛЕТАПІСАЎ","chapter":"23","verse":"3","text":"І заключыў увесь сход спрымірэнства ў доме Божым з царом. І сказаў ім Ёдай: вось сын цара павінен быць царом, як сказаў Гасподзь пра сыноў Давідавых."},{"book":"2 ЛЕТАПІСАЎ","chapter":"23","verse":"4","text":"Вось што вы зрабеце: траціна вас, што прыходзяць у суботу, са сьвятароў і лявітаў, будзе брамнікамі каля парогаў,"},{"book":"2 ЛЕТАПІСАЎ","chapter":"23","verse":"5","text":"і траціна пры доме царскім, і траціна каля брамы Есод, а ўвесь народ на дварах дома Гасподняга."},{"book":"2 ЛЕТАПІСАЎ","chapter":"23","verse":"6","text":"І ніхто хай не заходзіць у дом Гасподні, акрамя сьвятароў і служак зь лявітаў. Яны могуць увайсьці, бо асьвечаныя; а ўвесь народ хай стаіць на варце Гасподняй."},{"book":"2 ЛЕТАПІСАЎ","chapter":"23","verse":"7","text":"І хай лявіты абступяць цара з усіх бакоў, кожны са зброяй сваёй у руцэ сваёй, і хто будзе ўваходзіць у храм, хай будзе забіты. І будзьце вы пры цары, калі ён будзе ўваходзіць і выходзіць."},{"book":"2 ЛЕТАПІСАЎ","chapter":"23","verse":"8","text":"І зрабілі лявіты і ўсе Юдэі, што загадаў Ёдай сьвятар; і ўзялі кожны людзей сваіх, якія прыходзяць у суботу з тымі, што адыходзяць у суботу, бо не адпусьціў сьвятар Ёдай чэргаў, якія зьмяніліся."},{"book":"2 ЛЕТАПІСАЎ","chapter":"23","verse":"9","text":"І раздаў Ёдай сьвятар начальнікам сотняў дзіды і малыя і вялікія шчыты цара Давіда, якія былі ў доме Божым;"},{"book":"2 ЛЕТАПІСАЎ","chapter":"23","verse":"10","text":"і паставіў увесь народ, кожнага са зброяю ягонай у руцэ ягонай, ад правага боку храма да левага боку храма, каля ахвярніка і каля дома, вакол цара."},{"book":"2 ЛЕТАПІСАЎ","chapter":"23","verse":"11","text":"І вывелі сына цара, і ўсклалі на яго вянок і аздобы, і паставілі яго царом; і памазалі яго Ёдай і сыны ягоныя і сказалі: хай жыве цар!"},{"book":"2 ЛЕТАПІСАЎ","chapter":"23","verse":"12","text":"І пачула Гатолія голас народу, які бег і абвяшчаў пра цара, і выйшла да народу ў дом Гасподні,"},{"book":"2 ЛЕТАПІСАЎ","chapter":"23","verse":"13","text":"і ўбачыла: і вось цар стаіць на ўзвышэньні сваім каля ўваходу, і князі і трубы каля цара, і ўвесь народ зямлі весяліцца, і трубяць у трубы, і сьпевакі са спарудамі музычнымі і ўмелыя ў славаслоўі. І падрала Гатолія вопратку на сабе і закрычала: змова! змова!"},{"book":"2 ЛЕТАПІСАЎ","chapter":"23","verse":"14","text":"І выклікаў Ёдай сьвятар начальнікаў сотняў, начальнікаў над войскам, і сказаў ім: выведзіце яе прэч, і хто пойдзе за ёю, хай будзе забіты мечам. Бо сьвятар сказаў: ня ўсьмерціце яе ў доме Гасподнім."},{"book":"2 ЛЕТАПІСАЎ","chapter":"23","verse":"15","text":"І далі ёй месца, і калі яна прайшла да ўваходу конскае брамы царскага дома, там забілі яе."},{"book":"2 ЛЕТАПІСАЎ","chapter":"23","verse":"16","text":"І заключыў Ёдай запавет паміж сабою і ўсім народам і царом, каб быць народам Гасподнім."},{"book":"2 ЛЕТАПІСАЎ","chapter":"23","verse":"17","text":"І пайшоў увесь народ у капішча Ваала, і разбурылі яго, і ахвярнікі ягоныя і балванаў ягоных пабілі, і Матана, жраца Ваалавага, забілі перад ахвярнікамі."},{"book":"2 ЛЕТАПІСАЎ","chapter":"23","verse":"18","text":"І даручыў Ёдай справы дома Гасподняга сьвятарам і лявітам, як размеркаваў Давід у доме Гасподнім, дзеля прынашэньня цэласпаленьняў Госпаду, як напісана ў законе Майсеевым, з радасьцю і сьпевамі, паводле статуту Давідавага."},{"book":"2 ЛЕТАПІСАЎ","chapter":"23","verse":"19","text":"І паставіў ён брамнікаў каля брамы дома Гасподняга, каб не ўваходзіў нячысты ў чым-небудзь."},{"book":"2 ЛЕТАПІСАЎ","chapter":"23","verse":"20","text":"І ўзяў начальнікаў сотняў, і вяльможаў, і начальнікаў у народзе, і ўвесь народ зямлі, і правёў цара з дома Гасподняга і прайшлі праз верхнюю браму ў дом царскі, і пасадзілі цара на царскі трон."},{"book":"2 ЛЕТАПІСАЎ","chapter":"23","verse":"21","text":"І весяліўся ўвесь народ, і горад супакоіўся. А Гатолію забілі мечам."}]}