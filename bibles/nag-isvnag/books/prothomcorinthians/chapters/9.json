{"data":[{"book":"Prothom Corinthians","chapter":"9","verse":"1","text":"Moi ajad nohoi naki? Moi apostle nohoi naki? Moi amikhan laga Probhu Jisu ke dikhai nai naki? Apnikhan ami logote Probhu nimite kaam kora manu khan nohoi naki?"},{"book":"Prothom Corinthians","chapter":"9","verse":"2","text":"Jodi ami dusra khan nimite ekjon apostle nohoi koile bhi, apnikhan nimite to ase. Kilekoile ami Probhu laga apostle kaam kora to apnikhan he ami laga gawahi ase."},{"book":"Prothom Corinthians","chapter":"9","verse":"3","text":"Etu he ami laga raksha ase jun khan para amike sai thake:"},{"book":"Prothom Corinthians","chapter":"9","verse":"4","text":"Kha luwa kori bole amikhan adhikar nai naki?"},{"book":"Prothom Corinthians","chapter":"9","verse":"5","text":"Amikhan ekjon biswasi maiki ke shadi kori bole amikhan laga adhikar nai naki, aru dusra apostle khan nisena, aru Probhu te bhai thaka khan, aru Cephas9.5 Peter laga dusra naam. nisena?"},{"book":"Prothom Corinthians","chapter":"9","verse":"6","text":"Nohoile, khali Barnabas aru moi he kaam kori bole adhikar nathaka duijon ase?"},{"book":"Prothom Corinthians","chapter":"9","verse":"7","text":"Kun sipahi kaam kori kene nijorke tangkha diye? Kun bagan kora manu bagan kori kene nijor bagan laga guti khabole napare? Nohoile kun ekjon roikhya manu nijor laga mer khan ke saikene taikhan laga dudh nakhai?"},{"book":"Prothom Corinthians","chapter":"9","verse":"8","text":"Eitu khan kowa to manu laga adhikar hisab te kowa nohoi naki? Nohoile niyom te bhi eneka ase nohoi?"},{"book":"Prothom Corinthians","chapter":"9","verse":"9","text":"Kilekoile Moses laga niyom te eneka likhi kene ase, “Goru laga mukh te rusi pora bandhi kene bondh kori nadibi jitia tak tai dhaan uporte theng chipai kene ghuri thake.” Isor to goru khan nimite eku chinta ase, na chinta kore9.9 Deu. 25:4.?"},{"book":"Prothom Corinthians","chapter":"9","verse":"10","text":"Na, khali amikhan nimite he likhi kene ase? Kile mane etu amikhan nimite likhi kene ase, kun kheti khunde aru kun dhaan guti ke alag kore, tai duijon bhi hajira pabo lage."},{"book":"Prothom Corinthians","chapter":"9","verse":"11","text":"Jodi amikhan atma laga bijon khan apnikhan majote phelai, tinehoile apnikhan amikhan ke duniya laga jinis khan bhi dibole napare naki?"},{"book":"Prothom Corinthians","chapter":"9","verse":"12","text":"Jodi dusra khan apuni uporte kiba pabole adhikar ase koile, apnikhan bhi taikhan uporte pabole adhikar ase nohoi? Kintu amikhan etu adhikar to lobole para nai. Ulta Khrista laga susamachar kaam digdar nohobole nimite amikhan dhorjo korise."},{"book":"Prothom Corinthians","chapter":"9","verse":"13","text":"Apnikhan najane, jun mondoli nimite kaam kore, tai to mondoli laga kaam khan he khai; aru jun bedi te kha luwa khan sai, tai to bedi laga kha luwa he khai9.13 Lev. 6:26, 18:1-3.?"},{"book":"Prothom Corinthians","chapter":"9","verse":"14","text":"Thik etu nisena, Probhu pora hukum dise jun Khrista laga susamachar koi diya kaam kore tai laga hajira to susamachar pora he pabo9.14 Mat. 10:10, Luke 10:7, 1 Tim. 5:18. ."},{"book":"Prothom Corinthians","chapter":"9","verse":"15","text":"Kintu moi etu adhikar khan eku bhi luwa nai. Kilekoile ami etu likha to kiba pabole nimite likha nohoi, kele koile etu likhi kene phutani kora pora to ami nimite morija to he bhal hobo."},{"book":"Prothom Corinthians","chapter":"9","verse":"16","text":"Kilekoile jitia moi susamachar prochar kore, etu te ami eku phutani dikha bole motlob nai, kelemane etu to ami laga jimedari he ase. Aru ami uporte dukh hobole dibi jodi ami susamachar to prochar nakore!"},{"book":"Prothom Corinthians","chapter":"9","verse":"17","text":"Kilekoile jodi ami khushi pora prochar korile, moi nimite inam ase. Kintu jodi moi khushi nai joborjosti pora, titia hoile moi uporte sabole jimedari di dise."},{"book":"Prothom Corinthians","chapter":"9","verse":"18","text":"Tinehoile ami laga inam to ki ase? Ami jitia susamachar prochar kore ami eku bhi daam noloi, eneka hoile he ami susamachar laga naam pora khushi-khushi kori bole sesta nakoribo."},{"book":"Prothom Corinthians","chapter":"9","verse":"19","text":"Kilekoile ami to sob pora ajad hoi kene thakile bhi, ami nijorke dusra khan laga nokor bonai dise, eneka hoile ami aru bhi bisi pabo."},{"book":"Prothom Corinthians","chapter":"9","verse":"20","text":"Yehudi khan nimite ami Yehudi hoi jaise, eneka hoile Yehudi khan ke jiti lobo. Aru ami nijor bhi niyom bhitor te thaka nai, kintu jun khan niyom bhitor te ase, taikhan uporte jitibo nimite ami nijorke niyom bhitor te thaka ekjon kori loise."},{"book":"Prothom Corinthians","chapter":"9","verse":"21","text":"Aru jun khan niyom bahar te ase, ami nijorke niyom bahar te thaka ekjon hoi jaise eneka hoile niyom bahar te thaka khan ke jiti lobo (asol te ami Isor laga niyom bahar te nohoi, kintu Khrista laga niyom bhitor te ase)."},{"book":"Prothom Corinthians","chapter":"9","verse":"22","text":"Komjur khan nimite ami bhi komjur hoi jaise, eneka hoile komjur khan ke jiti lobo. Moi sob khan nimite sob hoi jaise, eneka hoile ami kineka hoile bhi kunba khan ke bacha bole paribo."},{"book":"Prothom Corinthians","chapter":"9","verse":"23","text":"Ami eitu khan sob to susamachar nimite he kori ase, eneka hoile ami bhi etu laga ekta bhag hobo."},{"book":"Prothom Corinthians","chapter":"9","verse":"24","text":"Apnikhan najane, polabole laga khila te sob khilari khan polai, kintu khali ekjon he inam loi? Etu nimite eneka pora polabi jineka pora apuni jitibo."},{"book":"Prothom Corinthians","chapter":"9","verse":"25","text":"Jun khan etu khila te bhag loi, taikhan to sob jinis te nijorke rukhabo para laga taiyari kure. Taikhan etu kura to harai jabole mukut9.25 Corith sheher usorte hoi thaka, Isthmian games jita khan ke pine ghas pora bona mukut di thakisele, juntu olop din pichete biya hoijai.  pabole nimite kore, kintu amikhan to ketia bhi naharabole mukut pabo nimite kore."},{"book":"Prothom Corinthians","chapter":"9","verse":"26","text":"Etu karone moi polai, ekjon eku motlob nathaki kene nohoi; moi lorai kore, ekjon hawa te mari thaka nisena nohoi."},{"book":"Prothom Corinthians","chapter":"9","verse":"27","text":"Kintu ami nijor gaw ke dhuri loi aru moi laga noukar bonai loi, eneka hoile jitia ami dusra khan ke prochar kora pichete, ami nijorke hari bole nadibo."}]}