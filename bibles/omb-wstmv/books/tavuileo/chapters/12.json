{"data":[{"book":"Tavui Leo","chapter":"12","verse":"1","text":"Siu Huqe mo veve lawe Ebram, “Ko vano ko siregi na tanomu mei rehavamu me valei tamamu huri na vanue ngehi nain haharagi nie lawego."},{"book":"Tavui Leo","chapter":"12","verse":"2","text":"Nain vei rehavamu vin lawua me vin sao garagara, nain vei tabetabegi niko. Nain vei na henamu vin lawua, me niko goin voragi na gareana."},{"book":"Tavui Leo","chapter":"12","verse":"3","text":"Nain vei gareagi nire hi ram vaigareagi niko, ngehi mo tangaroagi asisigi niko, nain arahie, me a sinobu doluegi lo ure lehe gareana vin huri re duruhigo.”"},{"book":"Tavui Leo","chapter":"12","verse":"4","text":"Siu i Ebram mo vano mwere hi a Huqe mo horae. Lot mo hurie ram vano bulu. I Ebram a higaona ngavulu geibitu domwagi gailime tavohe nge mo mwalue dena vanue Haran."},{"book":"Tavui Leo","chapter":"12","verse":"5","text":"Siu aie Ebram mo lai gaihorana Serai mei Lot netui tuana nora vivilangogi doluegi ngere hi rau teu bubugi nire mena tangaloi ngere rau leire lolo Haran, me ram vano sulolo vanue Kenan, siu ngere ram dadari aie."},{"book":"Tavui Leo","chapter":"12","verse":"6","text":"Me Ebram mo vano turu lo vanue hi a vuigei lawua hi Moreh tahi Sekem. Ngere tau Kenan ram toga lolo vanue hi lo taro hi."},{"book":"Tavui Leo","chapter":"12","verse":"7","text":"Siu a Huqe mo haharagi nie lawe Ebram siu mo veve vena, “Nain bete na vanue lehe lawe renetumu.” Lune hi mo hau na vonda gogona lawe na Huqe nge mo haharagi nie lawea taie."},{"book":"Tavui Leo","chapter":"12","verse":"8","text":"Siu mo maraga mo siregi taie hi mo vano lo vusi kakarani Betel me mo vutu na nona siusiu lo livugei Betel mena ute Ai lo matenaho kalo. Nge mo tau na vonda gogona lawe na Huqe taie hi, me mo ware gareagi na henai Huqe."},{"book":"Tavui Leo","chapter":"12","verse":"9","text":"I Ebram mo maraga mo vano rorongo matai dueliu."}]}