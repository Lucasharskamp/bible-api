{"data":[{"book":"قْلّ","chapter":"45","verse":"1","text":"يُسُقُ تٌ مُ نُ وَ مَ وَقٍ عَ شَ كٌنيِيٍ يَ شْرِ، عَ نَشَ عٍ يَمَرِ عٍ بِرِن شَ مِنِ. نَ كُي، عَ نُ عَ يّتّ مَسٍنمَ عَ تَارَيٍ بّ تّمُي نَشّ، مِشِ فبّتّ يٌ مُ نُ نَ نَا."},{"book":"قْلّ","chapter":"45","verse":"2","text":"يُسُقُ نَشَ وَ عَ شُي عِتٍشِ رَ، هَن مِسِرَكَيٍ نُن مِسِرَ مَنفّ شَ مِشِ بِرِن نَشَ نَ قٍ كٌلٌن."},{"book":"قْلّ","chapter":"45","verse":"3","text":"يُسُقُ نَشَ عَ مَسٍن عَ تَارَيٍ بّ، «يُسُقُ نَن ﭑ نَ! ﭑ بَبَ مَن نَ دُنِحّ؟» كْنْ عَ تَارَيٍ مُ نْ عَ يَابِدٍ قٍقٍ مَ. عٍ دّ بَرَ عِشَرَ، عٍ فَاشُ عَ يَ رَ."},{"book":"قْلّ","chapter":"45","verse":"4","text":"يُسُقُ نَشَ عَ قَلَ عَ تَارَيٍ بّ، «ﭑ بَرَ وٌ مَشَندِ، وٌ شَ وٌ مَسٌ ﭑ نَ.» عٍ نَشَ عٍ مَسٌ عَ رَ. عَ نَشَ عَ قَلَ، «ﭑ تَن نَن نَ يُسُقُ رَ، وٌ شُنيَ، وٌ نَشَن مَتِ عَ شَ قِندِ كٌنيِ رَ مِسِرَكَيٍ بّ."},{"book":"قْلّ","chapter":"45","verse":"5","text":"يَكْسِ وٌ بْحّ نَشَ مِنِ، وٌ نَشَ فَاشُ، وٌ تٌ بَرَ ﭑ مَتِ كٌنيِ رَ، ﭑ سَرَ مَيٍ نَشَ قَ ﭑ نَ يِ بْشِ مَ. عَلَ نَن نَ رَفِرِشِ. عَ تَن نَن ﭑ شّيشِ وٌ يَ رَ عَلَكٌ ﭑ شَ وٌ رَكِسِ."},{"book":"قْلّ","chapter":"45","verse":"6","text":"وٌ بَرَ عَ تٌ، حّ قِرِن نَن يِ كِ كَامّ نَ بْشِ مَ، كْنْ حّ سُولِ مَن لُشِ. بْشِ مُ رَوَلِمَ، سَنسِ مُ شَبَمَ."},{"book":"قْلّ","chapter":"45","verse":"7","text":"عَلَ ﭑ نَسَنبَشِ نّ وٌ يَ رَ، عَلَكٌ ﭑ شَ بْشِ دٌنسٍ ندٍ رَفَتَ وٌ بّ، وٌ شَ نْ بَلٌدٍ مَرَتَنفّ كُي."},{"book":"قْلّ","chapter":"45","verse":"8","text":"وٌ تَن شَ مُ قَشِ ﭑ نَ بٍ. عَلَ نَ عَ رَ. عَ تَن نَن ﭑ قِندِ مِسِرَ مَنفّ بَبَ رَ، عَ شَ بَنشِ نُن عَ شَ بْشِ بِرِن شَ لُ ﭑ مَ يَامَرِ بُن مَ.»"},{"book":"قْلّ","chapter":"45","verse":"9","text":"«وٌ شُلُن، وٌ شَ سِفَ ﭑ بَبَ يِرٍ. وٌ شَ عَ قَلَ عَ بّ، ‹عِ شَ دِ يُسُقُ يِ نَن قَلَشِ، «عَلَ بَرَ ﭑ قِندِ مِسِرَ مَنفّ رَ. عِ شَ سِفَ ﭑ يِرٍ، عِ نَشَ دُفُندِ."},{"book":"قْلّ","chapter":"45","verse":"10","text":"عِ قَمَ لُدٍ فٌسٍن بْشِ نَن مَ ﭑ قّ مَ، عِ تَن، عِ شَ دِيٍ، عِ شَ مَمَدِيٍ، عِ شَ شُرُ سٍيٍ، نُن عِ هَرِفٍ بِرِن."},{"book":"قْلّ","chapter":"45","verse":"11","text":"حّ سُولِ كَامّ مَن لُشِ. ﭑ عِ هَيِ بِرِن قَنمَ نّ فٌسٍن، عَلَكٌ عِ نُن عِ شَ دٍنبَيَ نَشَ قِندِ سٍتَرٍيٍ رَ.»›»"},{"book":"قْلّ","chapter":"45","verse":"12","text":"«وٌ بَرَ عَ تٌ وٌ يّتّ يَ رَ، ﭑ شُنيَ بُنيَمِن قَن بَرَ عَ تٌ، عَ ﭑ تَن يَتِ نَن وْيّنقٍ وٌ بّ."},{"book":"قْلّ","chapter":"45","verse":"13","text":"وٌ شَ ﭑ مَ مَنفّيَ سّنبّ تَفِ رَبَ ﭑ بَبَ بّ، ﭑ نَ نَشَن كُي مِسِرَ بْشِ مَ، عَ نُن وٌ قٍ نَشَن بِرِن تٌشِ. وٌ وٌ شُلُن، وٌ شَ قَ ﭑ بَبَ رَ هَن بٍ.»"},{"book":"قْلّ","chapter":"45","verse":"14","text":"يُسُقُ نَشَ قِندِفِلِن عَ شُنيَ بُنيَمِن مَ، عٍ قِرِن نَشَ وَ عَ شْرْشْي رَ."},{"book":"قْلّ","chapter":"45","verse":"15","text":"يُسُقُ نَشَ عَ تَارَيٍ قَن مَسُنبُ، عٍ بِرِن نَشَ وَ. نَ شَنبِ، عَ تَارَيٍ نَشَ سُو سَ وْيّندٍ عَ بّ."},{"book":"قْلّ","chapter":"45","verse":"16","text":"مِسِرَ مَنفّ نَشَ كٌلٌن سْتْ عَ مَ، عَ يُسُقُ تَارَيٍ بَرَ قَ. نَ نَشَ رَقَن مِسِرَ مَنفّ نُن عَ شَ مِشِ بِرِن مَ."},{"book":"قْلّ","chapter":"45","verse":"17","text":"عَ نَشَ عَ مَسٍن يُسُقُ بّ، «عَ قَلَ عِ تَارَيٍ بّ، ‹وٌ كٌتٍ بَكِ وٌ شَ سٌقَلٍيٍ قَرِ، وٌ شَ سِفَ كَنَان بْشِ مَ."},{"book":"قْلّ","chapter":"45","verse":"18","text":"نَ تّمُي وٌ شَ فبِلٍن وٌ نُن وٌ بَبَ نُن وٌ شَبِلّ رَ ﭑ يِرٍ. سٍ قَنيِ نَشَن بِرِن نَ مِسِرَ بْشِ مَ، ﭑ نَ عَ سٌمَ نّ وٌ يِ رَ، وٌ مَن قَ بْشِ دَشَمُي قَنيِ دٌن.›"},{"book":"قْلّ","chapter":"45","verse":"19","text":"عِ شَ عَ قَلَ عِ تَارَيٍ بّ، ‹وٌ شَ مِسِرَ فِسٍيٍ شَنِن، وٌ شَ وٌ بَبَ، وٌ شَ دِيٍ، نُن وٌ شَ فِنّيٍ بَكِ عٍ كُي، وٌ شَ قَ عٍ رَ."},{"book":"قْلّ","chapter":"45","verse":"20","text":"وٌ نَشَ مْنّ سٍسٍ شَ قٍ رَ، بَرِ مَ سٍ قَنيِ نَشَن بِرِن نَ مِسِرَ بْشِ مَ، عَ قِندِ مَ وٌ فبٍ نَن نَ.›»"},{"book":"قْلّ","chapter":"45","verse":"21","text":"عِسِرَيِلَ شَ دِيٍ نَشَ نَ رَبَ. يُسُقُ نَشَ فِسٍيٍ سٌ عَ تَارَيٍ يِ رَ عَلْ مِسِرَ مَنفّ عَ قَلَ عَ بّ كِ نَشّ. عَ نَشَ قَندّ قَن سٌ عٍ يِ رَ عٍ نَشَن دٌنمَ كِرَ رَ."},{"book":"قْلّ","chapter":"45","verse":"22","text":"عَ نَشَ دٌنمَ قَنيِيٍ قِ عَ تَارَيٍ بِرِن مَ. كْنْ عَ كْبِرِ كٌلٍ كّمّ سَشَن نَن قِ بُنيَمِن تَن مَ، عَ نُن دٌنمَ سُولِ."},{"book":"قْلّ","chapter":"45","verse":"23","text":"عَ نَشَ مِسِرَ دَشَمُي قَنيِ بَكِ سٌقَلٍ قُ قَرِ عَ بَبَ شَ سَنبّ. عَ مَن نَشَ دٌنسٍ شْرِ، تَامِ، نُن قَندّ فبّتّيٍ بَكِ سٌقَلٍ فِنّ قُ قَرِ عَ بَبَ شَ بِيَاسِ شَ قٍ رَ."},{"book":"قْلّ","chapter":"45","verse":"24","text":"نَ دَنفِ شَنبِ، عَ نَشَ عَ تَارَيٍ لُ عٍ شَ سِفَ. عَ نَشَ عَ قَلَ عٍ بّ، «وٌ نَشَ فَلَنبُ كِرَ شْن مَ دٍ!»"},{"book":"قْلّ","chapter":"45","verse":"25","text":"عٍ نَشَ كٍلِ مِسِرَ، عٍ تٍ كَنَان بْشِ مَ عٍ بَبَ يَشُبَ يِرٍ."},{"book":"قْلّ","chapter":"45","verse":"26","text":"عٍ نَشَ عَ قَلَ عَ بّ، «يُسُقُ مُ قَشَشِ! عَ تَن نَن مِسِرَ بْشِ بِرِن يَمَرِ مَ!» يَشُبَ تٌ نَ مّ، عَ مُ نْ لَدٍ نَ رَ."},{"book":"قْلّ","chapter":"45","verse":"27","text":"كْنْ عٍ تٌ يُسُقُ شَ مَسٍنيِ بِرِن دّنتّفّ عَ بّ، عَ يَ قَن نَشَ فِسٍيٍ تٌ يُسُقُ نَشٍيٍ رَ سَنبَشِ عَ شَنِنقٍ رَ، يَشُبَ نَشَ سّيوَ."},{"book":"قْلّ","chapter":"45","verse":"28","text":"عِسِرَيِلَ نَشَ عَ قَلَ، «ﭑ بَرَ حّلّشِن، ﭑ مَ دِ يُسُقُ مَن نَ حّنفِقٍ. بٍينُن ﭑ شَ قَشَ، ﭑ قَمَ نّ عَ تٌدٍ.»"}]}