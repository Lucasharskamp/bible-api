{"data":[{"book":"Matayo","chapter":"24","verse":"1","text":"Che Yesu ŵakopweche pa Nyuumba ja Akunnungu, ni paŵajaulaga, ŵakulijiganya ŵao ŵajaulile ni kwalosya majumba ga Nyuumba ja Akunnungu."},{"book":"Matayo","chapter":"24","verse":"2","text":"Che Yesu ŵaasalile, “Elo, gose gankugawona ga! Isyene ngunsalila kuti, ngapagwa liganga namuno limo lichilisigale pa line, kila chindu chichijonasikwe.”"},{"book":"Matayo","chapter":"24","verse":"3","text":"Che Yesu paŵatemi ku chitumbi cha Miseituni, ŵakulijiganya ŵajaulile pa chisyepela, ŵausisye, “Ntusalile ana gelega chigatyochele chakachi? Ni chimanyisyo chi chakutulosya kwika kwenu ni kumbesi kwa chilambo chino?”"},{"book":"Matayo","chapter":"24","verse":"4","text":"Che Yesu ŵajanjile, “Nlilolechesye kuti akaika kunnambusya mundu."},{"book":"Matayo","chapter":"24","verse":"5","text":"Pakuŵa achajinji chakopochele aninkuti, une ndili Kilisito nombewo chachasoyasya ŵandu ŵajinji."},{"book":"Matayo","chapter":"24","verse":"6","text":"Chimpikane yankati ngondo ni kusongona yankati ngondo, nambo nkatojima, pakuŵa gelega gakusachilwa gatyochele kaje, nambo kumbesi kwakwe kukanaŵe."},{"book":"Matayo","chapter":"24","verse":"7","text":"Chilambo chimo chichiputane ni chine, umwenye umo chiuputane ni wine. Kosekose kuchichiŵa ni sala ni chindendemesi cha chilambo."},{"book":"Matayo","chapter":"24","verse":"8","text":"Aga ganagose ga gali mpela kutanda kwa chilungusi."},{"book":"Matayo","chapter":"24","verse":"9","text":"“Nipele chachintyosya kuti ansausye ni kummulaga. Chinchichimwa ni ŵandu ŵa ilambo yose ligongo lya liina lyangu."},{"book":"Matayo","chapter":"24","verse":"10","text":"Sooni, achajinji chachileche chikulupi chao, chachigalaukana ni kuchimana jwine ni jwine."},{"book":"Matayo","chapter":"24","verse":"11","text":"Chachikopochela ŵakulondola ŵa unami achajinji chiŵalambusye ŵandu ŵajinji"},{"book":"Matayo","chapter":"24","verse":"12","text":"Ligongo lya winji wa ungalimate, unonyelo wa ŵandu ŵajinji chiuchinandupa."},{"book":"Matayo","chapter":"24","verse":"13","text":"Nambo jwalijose juchapililile mpaka kumbesi, jwelejo ni juchakulupuche."},{"book":"Matayo","chapter":"24","verse":"14","text":"Nambo, kukanaŵe kwika kumbesi, aji Ngani Jambone ja umwenye wa Akunnungu chijilalichikwe pa chilambo chose jiŵe umboni kwa ilambo yose."},{"book":"Matayo","chapter":"24","verse":"15","text":"“Nipele, pachinchione ‘Chindu cha soni chachikusakasya Nyuumba ja Akunnungu’ chichaŵechetekwe ni che Danieli, jwakulondola jwa Akunnungu kuti chijimi peuto papaswela, ŵakusyoma amanyilile malumbo gakwe."},{"book":"Matayo","chapter":"24","verse":"16","text":"Pelepo, ŵaali ku Yudea autuchile kumatumbi."},{"book":"Matayo","chapter":"24","verse":"17","text":"Jwaali pachanya nyuumba akatuluka ni kwinjila nkati kukwigala chindu."},{"book":"Matayo","chapter":"24","verse":"18","text":"Jwaali ku migunda akauja panyuma kukwigala nguo jao."},{"book":"Matayo","chapter":"24","verse":"19","text":"Ulaje kukwao ŵele utachiŵa pachiilu ni ŵachajonjesye gele moŵa go!"},{"book":"Matayo","chapter":"24","verse":"20","text":"Mpopele kuti kuutuka kwenu kunaŵe katema ka mbepo, atamuno Lyuŵa lya Kupumulila!"},{"book":"Matayo","chapter":"24","verse":"21","text":"Pakuŵa kele katema ko chikupagwe kulaga kwakukulungwa kwati nganikupagwe chitandile kugumbikwa chilambo chino mpaka sambano, atamuno ngali pachikutyochele sooni."},{"book":"Matayo","chapter":"24","verse":"22","text":"Iŵaga gele moŵa go ngagakapunguchikwe, ngapagwa mundu jwakakulupwiche, nambo gele moŵa go chigapunguchikwe kwa ligongo lya ŵele ŵaŵasagulikwe."},{"book":"Matayo","chapter":"24","verse":"23","text":"“Nipele, kele katema ko mundu aikaga kunsalila, ‘Kilisito ali apa’ pane ‘Ali akuno,’ nkakulupilila."},{"book":"Matayo","chapter":"24","verse":"24","text":"Pakuŵa chachikopochela ŵanya kilisito ŵa unami ni ŵakulondola ŵa unami. Chachitenda imanyisyo yaikulungwa ni yakusimonjeka ya kwalambusya ŵandu yakombolekaga namose ŵasagulikwe ŵa Akunnungu."},{"book":"Matayo","chapter":"24","verse":"25","text":"Mpilikane, nanjamwiche chile kakanaŵe katema."},{"book":"Matayo","chapter":"24","verse":"26","text":"Nipele, ansalilaga kuti, ‘Nnole, ali mwipululu,’ nkajaula kweleko, pane ‘Nnole, ali munkati,’ nkakulupilila."},{"book":"Matayo","chapter":"24","verse":"27","text":"Pakuŵa, mpela njasi ijikuti kumesya kutyochela kungopochelo lyuŵa mpaka kulikutiŵila lyuŵa, iyoyo peyo ni ichijile kwika kwa Mwana jwa Mundu."},{"book":"Matayo","chapter":"24","verse":"28","text":"Pele pauli ntembo, ni patachisongangana achikapungu."},{"book":"Matayo","chapter":"24","verse":"29","text":"“Nambo nkumala kulaga kwa ge moŵa go, lyuŵa chilipilile, ni lwesi ngalulanguchisya, ni ndondwa sisipatuche kutyochela kwinani ni machili ga kwinani chigachitinganyika."},{"book":"Matayo","chapter":"24","verse":"30","text":"Nipele, chimanyisyo cha Mwana jwa Mundu chichioneche kwinani, pelepo ŵandu wose ŵa pa chilambo chalile, Chachimmona Mwana jwa Mundu ali nkwika pachanya maunde ga kwiunde, ni machili ni ukulu wekulungwa."},{"book":"Matayo","chapter":"24","verse":"31","text":"Nombe chachatuma achikatumetume ŵao ŵa kwinani ali akamulile mapenga ga kusona nnope, ni ŵanyawo chachasonganganya ŵandu ŵao uŵasagulikwe kutyochela mbande syose ncheche sya chilambo, chitandile aji mbesi ja kwinani mpaka aji mbesi ji."},{"book":"Matayo","chapter":"24","verse":"32","text":"“Kwa chitela cha ntini nlijiganye achi chitagu chi, Paukutanda kola nyambi ni kusipuka masamba, ŵanyamwe nkumanyilila kuti katema ka chuuku kaŵandichile."},{"book":"Matayo","chapter":"24","verse":"33","text":"Iyoyo peyo ŵanyamwe pachingaone aga gose ga gali nkutendekwa, mmanyilile kuti katema ka une kuuja kaŵandichile."},{"book":"Matayo","chapter":"24","verse":"34","text":"Isyene ngunsalila, Au uŵelesi u ngaupita gakanaŵe kutendekwa aga gose ga."},{"book":"Matayo","chapter":"24","verse":"35","text":"Kwinani ni chilambo chiichipita, nambo maloŵe gangu ngagapita ng'o."},{"book":"Matayo","chapter":"24","verse":"36","text":"“Nambo, yankati lyuŵa ni saa, ngapagwa ŵakuimanyilila chakachi chiikopochele, atamuno achikatumetume ŵa kwinani, atamuno Mwana, Atati jika pe ni ŵakumanyilila."},{"book":"Matayo","chapter":"24","verse":"37","text":"Pakuŵa yaitite mmoŵa ga che Nuhu, ni iyoyo ichichiŵa kwika kwa Mwana jwa Mundu."},{"book":"Matayo","chapter":"24","verse":"38","text":"Pakuŵa gele moŵa go, chikumba meesi chachikulungwa chikanaŵe, ŵandu ŵalyaga ni kung'wa, ni ŵalombelaga ni kulombwa, mpaka lye lyuŵa lyo che Nuhu paŵajinjile mu safina."},{"book":"Matayo","chapter":"24","verse":"39","text":"Nganamanyilila mpaka chikumba meesi pachaiche ni kwakumba wose. Ni iyoyo ichichiŵa kwika kwa Mwana jwa Mundu."},{"book":"Matayo","chapter":"24","verse":"40","text":"Kele katema ko ŵandu ŵaŵili chachiŵa ku ngunda, jumo chachijigalikwa ni jwine kulekwa."},{"book":"Matayo","chapter":"24","verse":"41","text":"Achakongwe ŵaŵili chachiŵa aninkusyaga, jumo chachijigalikwa ni jwine kulekwa."},{"book":"Matayo","chapter":"24","verse":"42","text":"Nipele, nlilolechesye, pakuŵa ngankumanyilila lyuŵa chi litaiche Ambuje wenu."},{"book":"Matayo","chapter":"24","verse":"43","text":"Nambo nkumbuchile lyeleli, kuti akaimanyi nsyene nyuumba katema chi jwawiyi pataiche, akachesisye, ngakajileche nyuumba jakwe jijonasikwe."},{"book":"Matayo","chapter":"24","verse":"44","text":"Kwalye ligongo lyo, ŵanyamwe nliŵiche chile, pakuŵa ngankumanyilila katema kachaiche Mwana jwa Mundu.”"},{"book":"Matayo","chapter":"24","verse":"45","text":"Che Yesu ŵapundile kuŵecheta, “Nipele nduni jwali jwakutumichila jwakukulupilichika ni lunda, jwati ambujegwe chammiche pachanya pa ŵandu ŵao, ŵape chakulya katema kakwe?"},{"book":"Matayo","chapter":"24","verse":"46","text":"Jwana upile jwakutumichila jo pataiche ambujegwe juchansimane aninkutendekanya yeleyo."},{"book":"Matayo","chapter":"24","verse":"47","text":"Isyene ngunsalila, chachimmika jwele katumetume jo alindilile chipanje chakwe chose."},{"book":"Matayo","chapter":"24","verse":"48","text":"Nambo jwakutumichila aŵaga jwangalumbana atiji muntima mwakwe kuti, ‘Ambuje ŵangu akukaŵa kuuja,’"},{"book":"Matayo","chapter":"24","verse":"49","text":"ni kutanda kwaputa achikapolo achinjakwe ni kulya ni kung'wa pamo ni ŵakolelwa,"},{"book":"Matayo","chapter":"24","verse":"50","text":"ambujegwe kapolo jula chachiika lyuŵa lyangakulilolela ni saa jangakujimanya."},{"book":"Matayo","chapter":"24","verse":"51","text":"Chachinjamuka wamba ni kummika mu mpingo umo ni ŵaulamba. Kweleko chikuŵe ni kulila ni kuchilimya meeno."}]}