{"data":[{"book":"1 Saamuʼeel","chapter":"23","verse":"1","text":"Daawit yommuu, “Kunoo, Filisxeemonni Qeyiilaatti waraana bananii oobdii saamaa jiru” jedhanii itti himanitti,"},{"book":"1 Saamuʼeel","chapter":"23","verse":"2","text":"“Ani dhaqee Filisxeemota kanneen waraanuu?” jedhee Waaqayyoon gaafate."},{"book":"1 Saamuʼeel","chapter":"23","verse":"3","text":"Namoonni Daawit garuu, “Nu as Yihuudaa keessatti iyyuu sodaachaa jirra. Yoo loltoota Filisxeemotaa waraanuuf Qeyiilaa dhaqne immoo hammam haa sodaannu!” jedhaniin."},{"book":"1 Saamuʼeel","chapter":"23","verse":"4","text":"Daawit ammas deebiʼee Waaqayyoon gaafate; Waaqayyos, “Qeyiilaatti gad buʼi; ani Filisxeemota dabarsee harka keetti nan kennaatii” jedhee deebiseef."},{"book":"1 Saamuʼeel","chapter":"23","verse":"5","text":"Kanaafuu Daawitii fi namoonni isaa Qeyiilaa dhaqanii Filisxeemota waraananii horii isaanii boojiʼan. Daawitis miidhaa guddaa Filisxeemotatti fidee akkasiin saba Qeyiilaa baraare."},{"book":"1 Saamuʼeel","chapter":"23","verse":"6","text":"Abiyaataar ilmi Ahiimelek sunis yeroo gara Qeyiilaa gara Daawititti baqatetti dirata fudhatee dhufe."},{"book":"1 Saamuʼeel","chapter":"23","verse":"7","text":"Akka Daawit Qeyiilaa dhaqe Saaʼolitti himan; innis, “Waan Daawit magaalaa karraa fi danqaraa qabdu keessa seenuudhaan ofitti cufeef Waaqni isa dabarsee natti kenneera” jedhe."},{"book":"1 Saamuʼeel","chapter":"23","verse":"8","text":"Saaʼolis akka isaan Qeyiilaatti gad buʼanii Daawitii fi namoota isaa marsaniif jedhee loltoota isaa hunda duulaaf walitti waammate."},{"book":"1 Saamuʼeel","chapter":"23","verse":"9","text":"Daawitis yeroo akka Saaʼol hammina isatti yaade beeketti Abiyaataar lubichaan, “Dirata sana as fidi” jedhe."},{"book":"1 Saamuʼeel","chapter":"23","verse":"10","text":"Ergasiis Daawit akkana jedhe; “Yaa Waaqayyo, Waaqa Israaʼel akka Saaʼol gara Qeyiilaa dhufee sababii kootiif jedhee magaalattii barbadeessuuf karoorfate garbichi kee dhugumaan dhagaʼeera."},{"book":"1 Saamuʼeel","chapter":"23","verse":"11","text":"Jiraattonni Qeyiilaa isatti dabarsanii na kennuu? Akkuma garbichi kee dhagaʼe sana Saaʼol ni dhufaa? Yaa Waaqayyo Waaqa Israaʼel mee garbicha keetti himi.”"},{"book":"1 Saamuʼeel","chapter":"23","verse":"12","text":"Daawit ammas, “Jiraattonni Qeyiilaa anaa fi namoota koo dabarsanii Saaʼolitti ni kennuu?” jedhee gaafate."},{"book":"1 Saamuʼeel","chapter":"23","verse":"13","text":"Kanaafuu Daawitii fi namoonni isaa kanneen gara dhibba jaʼa taʼan Qeyiilaadhaa kaʼanii gara dhaquu dandaʼan hunda dhaqan. Saaʼolis yommuu akka Daawit Qeyiilaa keessaa baqate dhagaʼetti achi hin dhaqne."},{"book":"1 Saamuʼeel","chapter":"23","verse":"14","text":"Daawitis daʼannoowwan gammoojjii keessaatii fi gaarran Gammoojjii Ziif keessa ture. Saaʼolis guyyuma guyyaan isa barbaadaa ture; Waaqni garuu dabarsee harka isaatti Daawitin hin kennine."},{"book":"1 Saamuʼeel","chapter":"23","verse":"15","text":"Daawit utuu Gammoojjii Ziif keessa iddoo Hooreshaa jedhamu tokko jiruu akka Saaʼol isa ajjeesuuf dhufe beeke."},{"book":"1 Saamuʼeel","chapter":"23","verse":"16","text":"Yoonaataan ilmi Saaʼolis Daawit bira Hooreshaa dhaqe; maqaa Waaqaatiinis isa jajjabeesse."},{"book":"1 Saamuʼeel","chapter":"23","verse":"17","text":"Innis, “Hin sodaatin; abbaan koo Saaʼol harkumaanuu si hin tuqu. Ati mootii Israaʼel taata; ani immoo itti aanaa kee nan taʼa. Abbaan koo Saaʼol iyyuu waan kana ni beeka” jedheen."},{"book":"1 Saamuʼeel","chapter":"23","verse":"18","text":"Isaan lamaanuu fuula Waaqayyoo duratti kakuu walii galan. Ergasii Yoonaataan mana ofii isaatti gale; Daawit immoo Hooreshaatti hafe."},{"book":"1 Saamuʼeel","chapter":"23","verse":"19","text":"Namoonni Ziif gara Gibeʼaa gara Saaʼol dhaqanii akkana jedhan; “Daawit kibba Yasemooniin gaara Hakiilaa irra daʼannoowwan Hooreshaa keessa dhokatee gidduu keenya jira mitii?"},{"book":"1 Saamuʼeel","chapter":"23","verse":"20","text":"Yaa mootii, ati gaafa dhufuu feete kottu; nu isa dabarsinee sitti ni kennina.”"},{"book":"1 Saamuʼeel","chapter":"23","verse":"21","text":"Saaʼolis deebisee akkana jedhe; “Waan isin naa yaaddaniif Waaqayyo isin haa eebbisu."},{"book":"1 Saamuʼeel","chapter":"23","verse":"22","text":"Dhaqaatii ittuma fufaa qophaaʼaa. Iddoo Daawit yeroo baayʼee dhaquu fi nama achitti isa argu illee hubadhaa. Akka inni nama daba hojjetu taʼe natti himaniiru."},{"book":"1 Saamuʼeel","chapter":"23","verse":"23","text":"Iddoo inni itti dhokatu hundumaa barbaadaatii oduu mirkanaaʼaa fidaa kottaa. Ergasii ani isin wajjin nan deema; yoo inni naannoo sana jiraate ani kumaatama Yihuudaa hunda keessaa barbaadee isa nan arga.”"},{"book":"1 Saamuʼeel","chapter":"23","verse":"24","text":"Kanaafuu isaan kaʼanii Saaʼol dursanii Ziif dhaqan. Daawitii fi namoonni isaa gama kibba Yasemooniin Gammoojjii Maaʼoon kan Arabbaatti argamtu keessa turan."},{"book":"1 Saamuʼeel","chapter":"23","verse":"25","text":"Saaʼolii fi namoonni isaa Daawitin barbaaduu jalqaban; Daawitis yommuu waan kana itti himanitti gara kattaatti gad buʼee Gammoojjii Maaʼoon keessa ture. Saaʼolis yeroo waan kana dhagaʼetti Daawitin ariʼuuf Gammoojjii Maaʼoon seene."},{"book":"1 Saamuʼeel","chapter":"23","verse":"26","text":"Saaʼol gaara gubbaa karaa tokkoon deemaa ture; Daawitii fi namoonni isaa immoo Saaʼol duraa baqachuuf jedhanii ariifachaa tulluu sana irra karaa kaaniin deeman. Yeroo Saaʼolii fi namoonni isaa itti dhiʼaatanii Daawitii fi namoota isaa qabachuu gaʼanitti,"},{"book":"1 Saamuʼeel","chapter":"23","verse":"27","text":"ergamaan tokko gara Saaʼol dhufee, “Dafiitii kottu! Filisxeemonni biyyattii weeraranii jiruutii” jedhe."},{"book":"1 Saamuʼeel","chapter":"23","verse":"28","text":"Saaʼolis Daawitin ariʼuu dhiisee Filisxeemotatti gara gale. Kanaafuu iddoon sun, “Kattaa gargar baʼumsaa” jedhame."},{"book":"1 Saamuʼeel","chapter":"23","verse":"29","text":"Daawitis achii deemee daʼannoowwan Een Gaadii keessa jiraate."}]}