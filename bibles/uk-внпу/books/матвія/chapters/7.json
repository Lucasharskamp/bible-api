{"data":[{"book":"Матвія","chapter":"7","verse":"1","text":"Не судіть, щоб і вас не судили."},{"book":"Матвія","chapter":"7","verse":"2","text":"Бо яким судом судите, таким і вас судитимуть. І якою мірою міряєте ви, такою і вам виміряють."},{"book":"Матвія","chapter":"7","verse":"3","text":"Чому ж ти дивишся на скалку в оці твого брата, а колоди у своєму оці не помічаєш?"},{"book":"Матвія","chapter":"7","verse":"4","text":"Або як скажеш братові своєму: „Дозволь вийняти скалку з твого ока“, коли он колода у твоєму оці."},{"book":"Матвія","chapter":"7","verse":"5","text":"Лицеміре, витягни спочатку колоду зі свого ока, а тоді побачиш, як вийняти скалку з ока твого брата."},{"book":"Матвія","chapter":"7","verse":"6","text":"Не давайте святого псам і не кидайте перлин ваших перед свинями, щоб вони не потоптали їх ногами своїми й, обернувшись, не розірвали вас."},{"book":"Матвія","chapter":"7","verse":"7","text":"Просіть – і буде дано вам, шукайте – і знайдете, стукайте – і відчинять вам."},{"book":"Матвія","chapter":"7","verse":"8","text":"Бо кожен, хто просить, отримує, і хто шукає, знаходить, і тому, хто стукає, відчинять."},{"book":"Матвія","chapter":"7","verse":"9","text":"Чи є між вами людина, яка, коли її син просить хліба, подасть йому камінь?"},{"book":"Матвія","chapter":"7","verse":"10","text":"І коли попросить риби, чи подасть йому гадюку?"},{"book":"Матвія","chapter":"7","verse":"11","text":"Отже, якщо ви, будучи злими, вмієте давати добрі дари вашим дітям, то наскільки більше ваш Отець Небесний дасть добра тим, хто просить у Нього?"},{"book":"Матвія","chapter":"7","verse":"12","text":"Отже, усе, чого бажаєте, щоб вам робили люди, так само й ви робіть їм, бо в цьому Закон та Пророки."},{"book":"Матвія","chapter":"7","verse":"13","text":"Входіть через вузькі ворота, бо широкі ті ворота й широка та дорога, які ведуть до загибелі, і багато є тих, хто входить ними."},{"book":"Матвія","chapter":"7","verse":"14","text":"Але вузькі ті ворота й вузька та дорога, які ведуть до життя, і мало тих, хто знаходить їх."},{"book":"Матвія","chapter":"7","verse":"15","text":"Стережіться лжепророків, які приходять до вас в овечих шкурах, а всередині вони – хижі вовки."},{"book":"Матвія","chapter":"7","verse":"16","text":"За їхніми плодами впізнаєте їх. Хіба збирають виноград із терну чи смокву з будяків?"},{"book":"Матвія","chapter":"7","verse":"17","text":"Так, усяке добре дерево приносить добрий плід, а всяке погане дерево приносить поганий плід."},{"book":"Матвія","chapter":"7","verse":"18","text":"Не може добре дерево приносити поганий плід ані погане дерево приносити добрий плід."},{"book":"Матвія","chapter":"7","verse":"19","text":"Кожне дерево, яке не приносить доброго плоду, зрубують і кидають у вогонь."},{"book":"Матвія","chapter":"7","verse":"20","text":"Отже, за їхніми плодами впізнаєте їх."},{"book":"Матвія","chapter":"7","verse":"21","text":"Не кожен, хто говорить Мені: „Господи! Господи!“, увійде до Царства Небесного, а лише той, хто виконує волю Мого Небесного Отця."},{"book":"Матвія","chapter":"7","verse":"22","text":"Багато хто буде казати Мені того дня: „Господи! Господи! Чи не Твоїм ім’ям ми пророкували? Чи не Твоїм ім’ям виганяли демонів? І чи не Твоїм ім’ям робили багато чудес?“"},{"book":"Матвія","chapter":"7","verse":"23","text":"Тоді скажу їм: „Я ніколи не знав вас! Відійдіть від Мене ви, що чините беззаконня!“"},{"book":"Матвія","chapter":"7","verse":"24","text":"Кожен, хто чує ці Мої слова й виконує їх, схожий на чоловіка розумного, який збудував свій дім на камені."},{"book":"Матвія","chapter":"7","verse":"25","text":"Коли пішов дощ, ринули ріки, здійнялися вітри й вдарили в дім той, він не впав, бо мав основу на камені."},{"book":"Матвія","chapter":"7","verse":"26","text":"А кожен, хто чує ці Мої слова й не виконує їх, схожий на чоловіка нерозумного, який збудував свій дім на піску."},{"book":"Матвія","chapter":"7","verse":"27","text":"Коли пішов дощ, ринули ріки, здійнялися вітри й вдарили в дім той, він впав, і його падіння було велике»."},{"book":"Матвія","chapter":"7","verse":"28","text":"Коли Ісус закінчив промовляти ці слова, люди дивувалися Його вченню,"},{"book":"Матвія","chapter":"7","verse":"29","text":"бо Він навчав їх як Той, Хто має владу, а не як їхні книжники."}]}