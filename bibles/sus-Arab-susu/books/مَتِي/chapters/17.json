{"data":[{"book":"مَتِي","chapter":"17","verse":"1","text":"شِ سٍننِ دَنفِ شَنبِ، عِسَ نَشَ ثِيّرِ، يَكِ، نُن يَكِ شُنيَ يَيَ شَنِن عٍ دٌرٌ مَ فٍيَ عِتٍشِ ندٍ قَرِ."},{"book":"مَتِي","chapter":"17","verse":"2","text":"مّننِ عِسَ نَشَ مَسَرَ، عَ نْرْ عٍ يَ شْرِ. عَ يَتَفِ نَشَ يَنبَ عَلْ سٌفٍ، عَ شَ سٌسٍيٍ نَشَ قِيشّ عَلْ نَءِيَلَنيِ."},{"book":"مَتِي","chapter":"17","verse":"3","text":"نَ تّمُي، عَننَبِ عٍلِيَ نُن عَننَبِ مُنسَ نَشَ مِنِ قْشِرَبِرّيٍ يَ شْرِ، عٍ نَشَ عٍ تٌ عٍ نُن عِسَ وْيّنقٍ."},{"book":"مَتِي","chapter":"17","verse":"4","text":"ثِيّرِ نَشَ عَ قَلَ عِسَ بّ، «مَرِفِ، قٍ قَنيِ نَن عَ رَ مُشُ تٌ نَ بٍ يِ كِ. شَ عِ وَ، ﭑ لِنفِرَ سَشَن يَءِلَنمَ بٍ، كٍرٍن عِ فبٍ، كٍرٍن عَننَبِ مُنسَ فبٍ، كٍرٍن عَننَبِ عٍلِيَ فبٍ.»"},{"book":"مَتِي","chapter":"17","verse":"5","text":"عَ نُ وْيّنقٍ تّمُي نَشّ، نُشُي يَنبَشِ نَشَ فٌرٌ عٍ شُن نَ، شُي ندٍ قَن نَشَ مِنِ نُشُي كُي، عَ عَ مَسٍن، «ﭑ مَ دِ مَشَنُشِ نَن يِ كِ نَشَن ﭑ كّنّنشِ كِ قَنيِ رَ. وٌ وٌ تُلِ مَتِ عَ رَ.»"},{"book":"مَتِي","chapter":"17","verse":"6","text":"قْشِرَبِرّيٍ تٌ نَ شُي مّ، عٍ نَشَ فَاشُ كِ قَنيِ، عٍ عٍ يَتَفِ رَقٍلٍن بْشِ مَ."},{"book":"مَتِي","chapter":"17","verse":"7","text":"كْنْ عِسَ نَشَ عَ مَسٌ عٍ رَ، عَ عَ بّلّشّ سَ عٍ مَ، عَ عَ قَلَ، «وٌ كٍلِ. وٌ نَشَ فَاشُ.»"},{"book":"مَتِي","chapter":"17","verse":"8","text":"عٍ تٌ عٍ يَ رَكٍلِ، عٍ مُ مِشِ يٌ تٌ قٌ عِسَ."},{"book":"مَتِي","chapter":"17","verse":"9","text":"عٍ تٌ نُ نَ فٌرٌقٍ فٍيَ قَرِ، عِسَ نَشَ عَ مَتِنتِن عٍ رَ، «وٌ قٍ نَشَن تٌشِ، وٌ نَشَ عَ قَلَ مِشِ يٌ بّ، هَن بٍيمَنُن عَدَ مَ شَ دِ شَ كٍلِ قَشّ مَ.»"},{"book":"مَتِي","chapter":"17","verse":"10","text":"عِسَ قْشِرَبِرّيٍ نَشَ عَ مَشْرِن، «مُنقٍ رَ سّرِيّ كَرَ مْشْيٍ عَ قَلَمَ عَ قٌ عَننَبِ عٍلِيَ نَن سِنفٍ شَ قَ؟»"},{"book":"مَتِي","chapter":"17","verse":"11","text":"عَ نَشَ عٍ يَابِ، «نْندِ نَن عَ رَ. عَننَبِ عٍلِيَ نَن سِنفٍ قَمَ يَتِ، عَ قٍ بِرِن يَءِلَن."},{"book":"مَتِي","chapter":"17","verse":"12","text":"كْنْ ﭑ شَ عَ قَلَ وٌ بّ، عَننَبِ عٍلِيَ حَن بَرَ قَ، كْنْ عٍ مُ عَ كٌلٌنشِ، عٍ بَرَ عٍ وَشْنقٍ بِرِن نِيَ عَ رَ. عٍ مَن قَقٍ عَدَ مَ شَ دِ تْورْدٍ نَ كِ نّ.»"},{"book":"مَتِي","chapter":"17","verse":"13","text":"نَ كُي، عِسَ قْشِرَبِرّيٍ نَشَ عَ كٌلٌن عَ عَ نُ نَ يَيَ شُنشَ نَن مَ قٍ قَلَقٍ عٍ بّ."},{"book":"مَتِي","chapter":"17","verse":"14","text":"عٍ تٌ حَمَ يِرٍ لِ، شّمّ ندٍ نَشَ قَ عِسَ شْن، عَ عَ شِنبِ سِن عَ بُن مَ،"},{"book":"مَتِي","chapter":"17","verse":"15","text":"عَ عَ قَلَ، «مَرِفِ، كِنِكِنِ ﭑ مَ دِ مَ، شَشِلِ قُرٍ عَ حَشَنكَتَشِ كِ قَنيِ. عَ لُمَ بِرَ رَ تّ شْورَ، عَ نُن يٍ شْورَ. عَ نَ رَبَمَ هَن."},{"book":"مَتِي","chapter":"17","verse":"16","text":"ﭑ بَرَ قَ عَ رَ عِ قْشِرَبِرّيٍ شْن، كْنْ عٍ مُ نْشِ عَ رَيَلَندٍ.»"},{"book":"مَتِي","chapter":"17","verse":"17","text":"عِسَ نَشَ عٍ يَابِ، «وٌ تَن بْنسْي دَنشَنِيَتَرٍ، وٌ كٌبِ! ﭑ شَ لُ وٌ سّيتِ مَ هَن مُن تّمُي؟ ﭑ شَ تِ وٌ بُن مَ هَن مُن لْشْي؟ وٌ قَ نَ دِ رَ ﭑ شْن.»"},{"book":"مَتِي","chapter":"17","verse":"18","text":"عِسَ نَشَ حِننّ يَمَرِ، حِننّ نَشَ فبِلٍن دِ مّدِ قْشْ رَ، دِ مّدِ نَشَ يَلَن كٍرٍن نَ."},{"book":"مَتِي","chapter":"17","verse":"19","text":"عِسَ قْشِرَبِرّيٍ نَشَ عٍ مَسٌ عِسَ رَ، عٍ عَ مَشْرِن عٍ دٌرٌ مَ، «مُنقٍ رَ مُشُ تَن مُ نْ نَ حِننّ كٍرِدٍ؟»"},{"book":"مَتِي","chapter":"17","verse":"20","text":"عِسَ نَشَ عٍ يَابِ، «وٌ شَ دَنشَنِيَ نَن شُرُن. ﭑ شَ نْندِ قَلَ وٌ بّ، شَ دَنشَنِيَ نَ وٌ بّ، هَلِ عَ شُرُن عَلْ كٌندٍ شْرِ، وٌ نَ عَ قَلَ يِ فٍيَ بّ، ‹كٍلِ بٍ، عِ عِ مَسِفَ مّننِ،› عَ مَسِفَمَ نّ. قٍقٍ مُ نَ وٌ مُ نْمَ نَشَن نَبَدٍ."},{"book":"مَتِي","chapter":"17","verse":"21","text":"كْنْ يِ حِننّ مْولِ تَن مُ كٍرِ مَ قٌ عَلَ مَشَندِ نُن سُنيِ سَابُي رَ.»"},{"book":"مَتِي","chapter":"17","verse":"22","text":"عِسَ قْشِرَبِرّيٍ تٌ مَلَن فَلِلٍ، عِسَ نَشَ عَ قَلَ عٍ بّ، «عَدَ مَ شَ دِ سَمَ نّ مِشِيٍ بّلّشّ،"},{"book":"مَتِي","chapter":"17","verse":"23","text":"عٍ عَ قَشَ. عَ شَ قَشّ شِ سَشَن ندٍ مَ، عَ مَن كٍلِمَ نّ قَشّ مَ.» عَ شَ وْيّنيِ نَشَ عَ قْشِرَبِرّيٍ نِمِسَ كِ قَنيِ."},{"book":"مَتِي","chapter":"17","verse":"24","text":"عِسَ نُن عَ قْشِرَبِرّيٍ تٌ سٌ كَثّرّنَمُ، هْرْ مْبَنشِ دُوتِ مَشِلِيٍ نَشَ ثِيّرِ مَشْرِن، «ثٍ، عِ كَرَ مْشْ مُ هْرْ مْبَنشِ دُوتِ قِمَ؟»"},{"book":"مَتِي","chapter":"17","verse":"25","text":"ثِيّرِ نَشَ عٍ يَابِ، «عِيٌ، عَ عَ قِمَ.» ثِيّرِ تٌ سٌ بَنشِ، عِسَ نَن سِنفٍ وْيّن عَ بّ، «ثِيّرِ، عِ عَ تٌشِ دِ؟ دُنِحَ مَنفّيٍ دُوتِ مَشِلِمَ ندٍ مَ، عٍ شَ دِيٍ كَ مِشِ فبّتّيٍ؟»"},{"book":"مَتِي","chapter":"17","verse":"26","text":"ثِيّرِ نَشَ عَ يَابِ، «مِشِ فبّتّيٍ.» عِسَ قَن نَشَ عَ مَسٍن، «نَ كُي، مَنفّ شَ دِيٍ تَن مُ دُوتِ قِمَ."},{"book":"مَتِي","chapter":"17","verse":"27","text":"كْنْ عَلَكٌ وٌن نَشَ يِ مِشِيٍ رَشْنْ، عِ شَ سِفَ بَا دّ رَ، عِ كْنيِ وٌلِ. عِ نَ يّشّ نَشَن سِنفٍ سُشُ، عَ رَتٍ، عِ عَ دّ رَبِ. عِ كْبِرِ كٌلٍ تٌمَ نّ عَ دّ كُي. عِ شَ نَ سٌ دُوتِ مَشِلِيٍ يِ رَ، عَ شَ قِندِ وٌن قِرِن مَ دُوتِ رَ.»"}]}