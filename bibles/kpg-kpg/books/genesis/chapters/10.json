{"data":[{"book":"Genesis","chapter":"10","verse":"1","text":"Aanei nia hagadili o nia dama daane Noah, go Shem, Ham mo Japheth. Digau dogodolu aanei guu hai nadau dama daane i muli toloo."},{"book":"Genesis","chapter":"10","verse":"2","text":"Nia dama daane o Japheth la go Gomer, Magog, Madai, Javan, Tubal, Meshech, mo Tiras. Digaula nia maadua mmaadua ni digau ala e hai hegau gi nadau ingoo."},{"book":"Genesis","chapter":"10","verse":"3","text":"Nia hagadili Gomer la nia daangada o Ashkenaz, Riphath mo Togarmah."},{"book":"Genesis","chapter":"10","verse":"4","text":"Nia hagadili o Javan la go nia daangada o Elishah, Spain, Cyprus mo Rhodes."},{"book":"Genesis","chapter":"10","verse":"5","text":"Digaula nia maadua mmaadua o nia daangada ala e noho i tongotai mo i hongo nia henua. Aanei la nia hagadili ni Japheth, e noho i nadau madawaawa mo nnenua hai geegee, e helehelekai i nadau helekai dagidahi."},{"book":"Genesis","chapter":"10","verse":"6","text":"Nia dama daane o Ham la go Cush, Egypt, Libya mo Canaan. Digaula la nia maadua mmaadua ni digau ala e hai hegau gi nadau ingoo."},{"book":"Genesis","chapter":"10","verse":"7","text":"Nia hagadili o Cush la nia daangada o Seba, Havilah, Sabtah, Raamah, mo Sabteca. Nia hagadili o Raamah la nia daangada o Sheba mo Dedan."},{"book":"Genesis","chapter":"10","verse":"8","text":"Cush dana dama daane go Nimrod, dela ne hai tangada dauwa aamua matagidagi o henuailala."},{"book":"Genesis","chapter":"10","verse":"9","text":"Mai di hagamaamaa Dimaadua, Nimrod guu hai tangada e iloo huoloo di puupuu mee, dela e helekai ai nia daangada, “Dimaadua gi heia goe gii hai be Nimrod dela e iloo huoloo di puu mee!”"},{"book":"Genesis","chapter":"10","verse":"10","text":"Matagidagi, tenua o maa e daabui mai Babylon, Erech mo Accad, nia waahale e dolu huogodoo aanei la i lodo Babylonia."},{"book":"Genesis","chapter":"10","verse":"11","text":"Mai tenua deelaa, mee ne hana gi Assyria, ga haga duu aga nia waahale Nineveh, Rehoboth Ir, Calah,"},{"book":"Genesis","chapter":"10","verse":"12","text":"mo Resen, dela i mehanga Nineveh mo di waahale damana go Calah."},{"book":"Genesis","chapter":"10","verse":"13","text":"Nia hagadili o Egypt la nia daangada o Lydia, Anam, Lehab, Naphtuh,"},{"book":"Genesis","chapter":"10","verse":"14","text":"Pathrus, Casluh mo Crete, dela ne hidi mai ai digau Philistia."},{"book":"Genesis","chapter":"10","verse":"15","text":"Nia dama daane Canaan la go Sidon, di ulu madua, mo Heth. Digaula la nia maadua mmaadua o digau ala e hai hegau gi nau ingoo."},{"book":"Genesis","chapter":"10","verse":"16","text":"Canaan la tamana madua labelaa ni digau Jebus, Amor, Girgash,"},{"book":"Genesis","chapter":"10","verse":"17","text":"Hivite, Arkite, Sinite,"},{"book":"Genesis","chapter":"10","verse":"18","text":"Arvad, Zemar mo Hamath. Nia madawaawa Canaan le e modoho gi daha,"},{"book":"Genesis","chapter":"10","verse":"19","text":"gaa dau adu loo gi tagageinga o Canaan ga daamada mai i Sidon i bahi i ngeia, gaa hana ngaaga gaa dau i Gerar, hoohoo gi Gaza, ga hanadu gi dua gi Sodom, Gomorrah, Admah, mo Zeboiim hoohoo gi Lasha."},{"book":"Genesis","chapter":"10","verse":"20","text":"Aanei la nia hagadili o Ham, e noho i lodo nadau madawaawa mono henua geegee, e helehelekai i nadau helekai dagidahi."},{"book":"Genesis","chapter":"10","verse":"21","text":"Shem, tuaahina madua o Japheth, la tamana madua o digau Hebrew huogodoo."},{"book":"Genesis","chapter":"10","verse":"22","text":"Nia dama daane Shem la go Elam, Asshur, Arpachshad, Lud mo Aram. Digaula la nia maadua mmaadua o digau ala e hai hegau gi nadau ingoo."},{"book":"Genesis","chapter":"10","verse":"23","text":"Nia hagadili o Aram la nia daangada o Uz, Hul, Gether mo Meshech."},{"book":"Genesis","chapter":"10","verse":"24","text":"Arpachshad la go tamana o Shelah, go tamana o Eber."},{"book":"Genesis","chapter":"10","verse":"25","text":"Eber ana dama daane dogolua: e dahi go Peleg,10.25 Peleg: Di ingoo deenei le e hai dono lee be telekai Hebrew boloo, waewae idimaa i lodo dono madagoaa, digau henuailala la gu waewae, dono duaahina go Joktan."},{"book":"Genesis","chapter":"10","verse":"26","text":"Nia hagadili o Joktan la nia daangada o Almodad, Sheleph, Hazarmaveth, Jerah,"},{"book":"Genesis","chapter":"10","verse":"27","text":"Hadoram, Uzal, Diklah,"},{"book":"Genesis","chapter":"10","verse":"28","text":"Obal, Abimael, Sheba"},{"book":"Genesis","chapter":"10","verse":"29","text":"Ophir, Havilah mo Jobab. Digaula huogodoo ne hagadili mai Joktan."},{"book":"Genesis","chapter":"10","verse":"30","text":"Tenua e noho digaula e daamada mai i Mesha gaa hana gi Sephar i lodo tenua gonduu i bahi i dua."},{"book":"Genesis","chapter":"10","verse":"31","text":"Aanei la nia hagadili o Shem e noho i lodo nia madawaawa mo nnenua geegee, e helehelekai i nadau helekai dagidahi."},{"book":"Genesis","chapter":"10","verse":"32","text":"Digau huogodoo aanei la nia hagadili ni Noah, e noho i nnenua e hagatau gii hai be nia adu laini madawaawa hai geegee. I muli toloo, nia daangada o henuailala huogodoo la ne hidi mai i nia dama daane a Noah."}]}