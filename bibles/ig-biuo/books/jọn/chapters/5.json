{"data":[{"book":"Jọn","chapter":"5","verse":"1","text":"Mgbe nke a gasịrị, otu mmemme ndị Juu ruru, Jisọs agaa Jerusalem."},{"book":"Jọn","chapter":"5","verse":"2","text":"Ma otu ọdọ mmiri nta dị nʼime Jerusalem nʼakụkụ Ọnụ ụzọ ama Atụrụ. Aha ọdọ mmiri ahụ nʼasụsụ Hibru bụ Betsaida, nke nwere mgbe ọnụ ụzọ ise."},{"book":"Jọn","chapter":"5","verse":"3","text":"Nʼime ya ka igwe ndị ahụ na-esighị ike na-edina; ndị ìsì, ndị ngwụrọ, na ndị akụkụ ahụ ha kpọnwụrụ akpọnwụ, ha na-eche mgbe mmiri ahụ ga-enugharị."},{"book":"Jọn","chapter":"5","verse":"4","text":"Nʼihi na mmụọ ozi Onyenwe anyị na-agbadata site na mgbe ruo na mgbe gbarụọ mmiri ahụ. Onye ọrịa ọbụla buru ụzọ daba nʼime mmiri ahụ ma a gbarụọ ya, ka a na-agwọ ihe ọbụla bụ ọrịa ya.5:3,4 Ụfọdụ akwụkwọ na-edebanye ụfọdụ ma ọ bụkwanụ amaokwu niile a, Nʼime ya ka igwe ndị ahụ na-esighị ike na-edina; ndị ìsì, ndị ngwụrọ, na ndị akụkụ ahụ ha kpọnwụrụ akpọnwụ, ha na-eche mgbe mmiri ahụ ga-enugharị. Tinyere amaokwu nke anọ."},{"book":"Jọn","chapter":"5","verse":"5","text":"Otu nwoke nọ nʼebe ahụ bụ onye nọrọla nʼọrịa iri afọ atọ na asatọ."},{"book":"Jọn","chapter":"5","verse":"6","text":"Mgbe Jisọs hụrụ ya, matakwa na ọ nọọla nʼọnọdụ a ogologo oge, ọ jụrụ ya sị, “Ị chọrọ ka a gwọọ gị ọrịa?”"},{"book":"Jọn","chapter":"5","verse":"7","text":"Onye ọrịa ahụ zara, “Nna m ukwu, enweghị m onye ọbụla ga-enyere m aka kuba m nʼime ọdọ mmiri a ma a gbarụọ ya, mgbe o bụla m chọrọ ka m danye, onye ọzọ na-eburu m ụzọ danye.”"},{"book":"Jọn","chapter":"5","verse":"8","text":"Jisọs gwara ya, “Bilie, chilie ute gị jegharịa.”"},{"book":"Jọn","chapter":"5","verse":"9","text":"Nʼotu oge ahụ, ahụ dịrị nwoke ahụ mma, ọ chịlịri ute ya, malite ijegharị."},{"book":"Jọn","chapter":"5","verse":"10","text":"Ma ndị Juu gwara nwoke ahụ a gwọrọ ọrịa, “Taa bụ ụbọchị izuike, o megidere iwu na ị ga-ebu ute gị.”"},{"book":"Jọn","chapter":"5","verse":"11","text":"Ma ọ zaghachiri ha, “Nwoke ahụ mere ka ahụ dị m mma sịrị m, ‘Chilie ute gị laa.’ ”"},{"book":"Jọn","chapter":"5","verse":"12","text":"Ha jụrụ ya, “Onye bụ onye ahụ gwara gị ka ị chilie ya laa?”"},{"book":"Jọn","chapter":"5","verse":"13","text":"Ma nwoke ahụ a gwọrọ amataghị onye ọ bụ nʼihi na Jisọs zoro onwe ya banye nʼetiti igwe mmadụ."},{"book":"Jọn","chapter":"5","verse":"14","text":"Emesịa, Jisọs hụrụ ya nʼime ụlọnsọ ukwu sị ya, “Lee, e mela ka ahụ dị gị mma, emehiekwala ọzọ ka nke dị njọ karịa nke a hapụ ịbịakwasị gị.”"},{"book":"Jọn","chapter":"5","verse":"15","text":"Nwoke a siri nʼebe ahụ pụọ gaa gwa ndị Juu na ọ bụ Jisọs gwọrọ ya."},{"book":"Jọn","chapter":"5","verse":"16","text":"Ya mere, nʼihi na Jisọs na-eme ihe ndị a nʼụbọchị izuike, ndị Juu malitere isogbu ya."},{"book":"Jọn","chapter":"5","verse":"17","text":"Jisọs sịrị ha, “Nna m na-arụ ọrụ mgbe niile ruo ugbu a, mụ onwe m kwa, ana m arụ ọrụ.”"},{"book":"Jọn","chapter":"5","verse":"18","text":"Nʼihi nke a, ndị Juu chọsịrị ike igbu ya. Ọ bụghị naanị na o mebiri ụbọchị izuike, kama ọ na-akpọkwa Chineke Nna ya, sitekwa otu a na-eme ka ya na Chineke hara."},{"book":"Jọn","chapter":"5","verse":"19","text":"Jisọs zara ha sị, “Nʼezie, nʼezie agwa m unu, o nweghị ihe ọbụla Ọkpara pụrụ ime nʼonwe ya; naanị ihe o nwere ike ime bụ ihe ọ hụrụ Nna ya na-eme, nʼihi na ihe ọbụla Nna ahụ na-eme ka Ọkpara ya na-emekwa."},{"book":"Jọn","chapter":"5","verse":"20","text":"Nʼihi na Nna ahụ hụrụ Ọkpara ya nʼanya ma na-egosikwa ya ihe niile ọ na-eme. Nʼezie ọ ga-agbagwoju unu anya nʼihi na ọ ga-egosi ya ihe karịrị ndị a."},{"book":"Jọn","chapter":"5","verse":"21","text":"Nʼihi na dị ka nna ahụ si akpọte ndị nwụrụ anwụ na-enyekwa ha ndụ, otu ahụ ka Ọkpara ya si enye onye ọbụla ọ masịrị ya ndụ."},{"book":"Jọn","chapter":"5","verse":"22","text":"Nna anaghị ekpe onye ọbụla ikpe, kama o nyefere ikpe niile nʼaka Ọkpara."},{"book":"Jọn","chapter":"5","verse":"23","text":"Ka mmadụ niile nye Ọkpara ahụ nsọpụrụ dị ka ha na-asọpụrụ Nna ahụ. Onye ọbụla nke na-adịghị asọpụrụ Ọkpara ahụ adịghị asọpụrụ Nna nke zitere ya."},{"book":"Jọn","chapter":"5","verse":"24","text":"“Nʼezie, nʼezie agwa m unu, onye ọbụla na-anụ okwu m ma kwerekwa nʼonye zitere m nwere ndụ ebighị ebi, a gaghị amakwa ya ikpe, ọ gafeela site nʼọnwụ banye na ndụ."},{"book":"Jọn","chapter":"5","verse":"25","text":"Nʼezie, nʼezie agwa m unu, oge na-abịa, ọ bịakwala ugbu a mgbe ndị nwụrụ anwụ ga-anụ olu Ọkpara Chineke, ndị ahụ nụrụ ya ga-adịkwa ndụ."},{"book":"Jọn","chapter":"5","verse":"26","text":"Dị ka Nna ahụ nwere ndụ nʼime onwe ya, otu a ka o nyekwara Ọkpara ahụ ike inwe ndụ nʼime onwe ya."},{"book":"Jọn","chapter":"5","verse":"27","text":"O nyekwala ya ikike ikpe ikpe nʼihi na ọ bụ Nwa nke Mmadụ."},{"book":"Jọn","chapter":"5","verse":"28","text":"“Ka nke a hapụ iju unu anya, nʼihi na oge na-abịa, mgbe ndị niile nọ nʼili ha ga-anụ olu ya"},{"book":"Jọn","chapter":"5","verse":"29","text":"ma pụta, ndị mere ihe dị mma ga-ebili dịrị ndụ. Ma ndị mere ihe ọjọọ ga-ebili bụrụ ndị a ga-ama ikpe."},{"book":"Jọn","chapter":"5","verse":"30","text":"Enweghị m ike ime ihe ọbụla nʼonwe m, ikpe m na-ekpe bụ naanị dị ka m nụrụ, ikpe m bụkwa nke ziri ezi, nʼihi na anaghị m eme ihe ga-amasị m, kama ọ bụ ihe ga-amasị onye ahụ zitere m."},{"book":"Jọn","chapter":"5","verse":"31","text":"“Ọ bụrụ na m na-agba ama banyere onwe m, ama m abụghị eziokwu."},{"book":"Jọn","chapter":"5","verse":"32","text":"Enwere m onye ọzọ na-agbara m ama, amatakwara m na ama ya banyere m bụ eziokwu."},{"book":"Jọn","chapter":"5","verse":"33","text":"“Unu zigaara Jọn ndị ozi, ọ gbakwaala ama maka eziokwu ahụ."},{"book":"Jọn","chapter":"5","verse":"34","text":"Ọ bụghị na m na-anabata ama nke mmadụ, kama a na m ekwu ya ka enwe ike ịzọpụta unu."},{"book":"Jọn","chapter":"5","verse":"35","text":"Ọ bụ oriọna nke na-enwu na-amụkekwa, unu họrọkwara ịṅụrị ọṅụ nʼìhè ya nʼoge nta."},{"book":"Jọn","chapter":"5","verse":"36","text":"“Ma e nwere m ama dị ukwuu karịa nke Jọn, nʼihi na ọrụ ahụ ya bụ Nna nyere m ka m rụchapụ, bụkwa nke m na-arụ, na-agbara m ama na ọ bụ Nna ahụ zitere m."},{"book":"Jọn","chapter":"5","verse":"37","text":"Ya bụ Nna ahụ zitere m na-agbakwa ama nʼonwe ya banyere m. Unu anụbeghị olu maọbụ hụ ụdịdị ya."},{"book":"Jọn","chapter":"5","verse":"38","text":"Okwu ya anọkwaghị nʼime unu nʼihi na unu ekweghị nʼonye o zitere."},{"book":"Jọn","chapter":"5","verse":"39","text":"Unu na-enyocha akwụkwọ nsọ nʼihi na unu chere na unu ga-esite na ha nwee ndụ ebighị ebi maọbụ ha na-agba ama banyere m."},{"book":"Jọn","chapter":"5","verse":"40","text":"Ma unu jụrụ ịbịakwute m ka unu nwee ndụ."},{"book":"Jọn","chapter":"5","verse":"41","text":"“Anaghị m anabata otuto nke ụmụ mmadụ."},{"book":"Jọn","chapter":"5","verse":"42","text":"Ma amatara m na unu enweghị ịhụnanya Chineke nʼobi unu."},{"book":"Jọn","chapter":"5","verse":"43","text":"Abịala m nʼaha Nna m ma unu anabataghị m. Ma ọ bụrụ na onye ọzọ abịa nʼaha nke onwe ya, unu ga-anabata ya."},{"book":"Jọn","chapter":"5","verse":"44","text":"Olee otu unu ga-esi kwere ebe unu na-anara otuto site nʼaka ibe unu, ma unu adịghị achọ otuto nke si nʼaka onye naanị ya bụ Chineke?"},{"book":"Jọn","chapter":"5","verse":"45","text":"“Unu echela na m ga-ebo unu ebubo nʼihu Nna ahụ. Onye ga-ebo unu ebubo bụ Mosis, bụ onye unu tụkwasịrị obi na ya."},{"book":"Jọn","chapter":"5","verse":"46","text":"Ọ bụrụ na unu kwenyeere Mosis, unu gakwara ekwere na m, nʼihi na o dere banyere m."},{"book":"Jọn","chapter":"5","verse":"47","text":"Ma ebe unu na-ekweghị nʼihe o dere, olee otu unu ga-esi kwere nʼihe m kwuru?”"}]}