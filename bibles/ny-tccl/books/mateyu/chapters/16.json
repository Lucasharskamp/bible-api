{"data":[{"book":"Mateyu","chapter":"16","verse":"1","text":"Afarisi ndi Asaduki anabwera kwa Yesu ndi kumuyesa pomufunsa kuti awaonetse chizindikiro chochokera kumwamba."},{"book":"Mateyu","chapter":"16","verse":"2","text":"Iye anayankha kuti, “Kunja kukamada, inu mumati, kudzakhala nyengo yabwino popeza thambo ndi lofiira."},{"book":"Mateyu","chapter":"16","verse":"3","text":"Ndipo mmawa mumati, ‘Lero kudzakhala mvula yamphepo popeza thambo ndi lofiira ndi mitambo ya mvula.’ Inu mumadziwa kutanthauzira maonekedwe a thambo koma simungathe kutanthauzira zizindikiro za nthawi."},{"book":"Mateyu","chapter":"16","verse":"4","text":"Mʼbado woyipa ndi wachigololo umafuna chizindikiro chodabwitsa koma palibe ngakhale chimodzi chidzapatsidwa kupatula chizindikiro cha Yona.” Pamenepo Yesu anawasiya nachoka."},{"book":"Mateyu","chapter":"16","verse":"5","text":"Koma atawoloka nyanja, ophunzira anayiwala kutenga buledi."},{"book":"Mateyu","chapter":"16","verse":"6","text":"Yesu anawawuza kuti, “Chenjerani, khalani tcheru ndi yisiti wa Afarisi ndi Asaduki.”"},{"book":"Mateyu","chapter":"16","verse":"7","text":"Iwo anakambirana pakati pawo za izi ndipo anati, “Ichi nʼchifukwa chakuti sitinatenge buledi aliyense.”"},{"book":"Mateyu","chapter":"16","verse":"8","text":"Yesu atadziwa zokambirana zawo, anawafunsa kuti, “Chifukwa chiyani mukukambirana zakuti, ‘mulibe buledi?’ Inu achikhulupiriro chochepa."},{"book":"Mateyu","chapter":"16","verse":"9","text":"Kodi inu simukumvetsetsabe? Kodi simukukumbukira za buledi musanu amene anadya anthu 5,000 ndi madengu amene munadzaza?"},{"book":"Mateyu","chapter":"16","verse":"10","text":"Kapena buledi musanu ndi muwiri amene anadya anthu 4,000, nanga ndi madengu angati amene munadzaza?"},{"book":"Mateyu","chapter":"16","verse":"11","text":"Zitheka bwanji kuti inu simukumvetsetsa kuti Ine sindinkayankhula nanu za buledi? Koma inu chenjerani ndi yisiti wa Afarisi ndi Asaduki.”"},{"book":"Mateyu","chapter":"16","verse":"12","text":"Kenaka iwo anazindikira kuti Iye samawawuza kuti achenjere ndi yisiti wa buledi koma ndi chiphunzitso cha Afarisi ndi Asaduki."},{"book":"Mateyu","chapter":"16","verse":"13","text":"Yesu atafika ku chigawo cha Kaisareya Filipo, Iye anafunsa ophunzira ake kuti, “Kodi anthu amati Mwana wa Munthu ndi ndani?”"},{"book":"Mateyu","chapter":"16","verse":"14","text":"Iwo anayankha kuti, “Ena amati ndi Yohane Mʼbatizi; ena amati ndi Eliya; komanso ena amati Yeremiya kapena mmodzi wa aneneri.”"},{"book":"Mateyu","chapter":"16","verse":"15","text":"Iye anafunsa kuti, “Nanga inuyo mumati ndine yani?”"},{"book":"Mateyu","chapter":"16","verse":"16","text":"Simoni Petro anayankha kuti, “Inu ndinu Khristu, Mwana wa Mulungu wamoyo.”"},{"book":"Mateyu","chapter":"16","verse":"17","text":"Yesu anati kwa iye, “Ndiwe wodala Simoni mwana wa Yona, popeza si munthu amene anakuwululira izi koma Atate anga akumwamba."},{"book":"Mateyu","chapter":"16","verse":"18","text":"Ndipo Ine ndikuwuza iwe kuti ndiwe Petro ndipo pa thanthwe ili Ine ndidzamangapo mpingo wanga ndipo makomo a ku gehena sadzawugonjetsa."},{"book":"Mateyu","chapter":"16","verse":"19","text":"Ine ndidzakupatsa makiyi a Ufumu wakumwamba, ndipo chilichonse chimene iwe udzachimanga pansi pano chidzamangidwanso kumwamba.”"},{"book":"Mateyu","chapter":"16","verse":"20","text":"Pamenepo Iye anachenjeza ophunzira ake kuti asawuze wina aliyense kuti ndi Khristu."},{"book":"Mateyu","chapter":"16","verse":"21","text":"Kuyambira nthawi imeneyo Yesu anayamba kuwafotokozera ophunzira ake kuti Iye ayenera kupita ku Yerusalemu ndi kukazunzidwa kwambiri mʼmanja mwa akulu a ansembe ndi aphunzitsi amalamulo kuti ayenera kuphedwa, ndi kuti tsiku lachitatu adzaukitsidwa."},{"book":"Mateyu","chapter":"16","verse":"22","text":"Petro anamutengera Iye pambali nayamba kumudzudzula kuti, “Dzichitireni chifundo Ambuye, sizingachitike kwa Inu ayi.”"},{"book":"Mateyu","chapter":"16","verse":"23","text":"Yesu anatembenuka nati kwa Petro, “Choka pamaso panga Satana! Iwe ndi chokhumudwitsa kwa Ine; iwe suganizira zinthu za Mulungu koma zinthu za anthu.”"},{"book":"Mateyu","chapter":"16","verse":"24","text":"Pamenepo Yesu anati kwa ophunzira ake, “Ngati wina aliyense abwera pambuyo panga ayenera kudzikana ndi kutenga mtanda wake ndi kunditsata Ine."},{"book":"Mateyu","chapter":"16","verse":"25","text":"Pakuti aliyense amene afuna kupulumutsa moyo wake adzawutaya koma aliyense amene ataya moyo wake chifukwa cha Ine adzawupeza."},{"book":"Mateyu","chapter":"16","verse":"26","text":"Kodi munthu adzapindula chiyani ngati atapeza zonse za dziko lapansi nataya moyo wake? Kapena munthu angapereke chiyani chosinthana ndi moyo wake?"},{"book":"Mateyu","chapter":"16","verse":"27","text":"Pakuti Mwana wa Munthu adzabwera mu ulemerero wa Atate ake ndi angelo ake ndipo pamenepo Iye adzapereka mphotho kwa munthu mofanana ndi zimene anachita."},{"book":"Mateyu","chapter":"16","verse":"28","text":"“Ine ndikuwuzani inu choonadi, ena amene akuyimirira pano sadzalawa imfa asanaone Mwana wa Munthu akudza mu ufumu.”"}]}