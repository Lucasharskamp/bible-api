{"data":[{"book":"ДРУГІ ЗАКОН","chapter":"22","verse":"1","text":"Калі ўбачыш вала брата твайго альбо авечку ягоную, што заблудзілася, не пакідай іх, а вярні іх брату твайму;"},{"book":"ДРУГІ ЗАКОН","chapter":"22","verse":"2","text":"калі ж няблізка да цябе будзе брат твой, альбо ты ня ведаеш яго, дык прыбяры іх у двор свой, і няхай яны будуць у цябе, пакуль брат твой не пачне шукаць іх, і тады вярні іх яму;"},{"book":"ДРУГІ ЗАКОН","chapter":"22","verse":"3","text":"так рабі і з аслом ягоным, так рабі і з вопраткаю ягонай, так рабі і з усякай згубленай рэччу брата твайго, якая будзе ім згублена і якую ты знойдзеш: нельга табе ўхіляцца ад гэтага."},{"book":"ДРУГІ ЗАКОН","chapter":"22","verse":"4","text":"Калі ўбачыш асла брата твайго альбо вала ягонага, якія ўпалі на дарозе, не пакідай іх, а падымі іх зь ім разам."},{"book":"ДРУГІ ЗАКОН","chapter":"22","verse":"5","text":"На жанчыне не павінна быць мужчынскай вопраткі, і мужчына не павінен апранацца ў жаночае адзеньне, бо агідны прад Госпадам, Богам тваім, кожны, хто робіць гэта."},{"book":"ДРУГІ ЗАКОН","chapter":"22","verse":"6","text":"Калі трапіцца табе на дарозе птушынае гняздо на якім-небудзь дрэве альбо на зямлі, з птушанятамі альбо яйкамі, і маці сядзіць на птушанятах альбо на яйках, дык не бяры маці разам зь дзецьмі:"},{"book":"ДРУГІ ЗАКОН","chapter":"22","verse":"7","text":"маці пусьці, а дзяцей вазьмі сабе, каб табе было добра, і каб падоўжыліся дні твае."},{"book":"ДРУГІ ЗАКОН","chapter":"22","verse":"8","text":"Калі будзеш будаваць новы дом, дык зрабі парэнчы каля даху твайго, каб не навесьці табе крыві на дом твой, калі хто-небудзь упадзе зь яго."},{"book":"ДРУГІ ЗАКОН","chapter":"22","verse":"9","text":"Не засявай вінаградніка твайго двума родамі насеньня, каб не закляў ты збору насеньня, якія ты пасееш разам з пладамі вінаградніка."},{"book":"ДРУГІ ЗАКОН","chapter":"22","verse":"10","text":"Не ары на вале і асьле разам."},{"book":"ДРУГІ ЗАКОН","chapter":"22","verse":"11","text":"Не апранай адзеньня, зробленага з розных рэчываў, з воўны і лёну разам."},{"book":"ДРУГІ ЗАКОН","chapter":"22","verse":"12","text":"Зрабі сабе кутасікі на чатырох рагах покрыва твайго, якім ты накрываешся."},{"book":"ДРУГІ ЗАКОН","chapter":"22","verse":"13","text":"Калі хто возьме жонку, і ўвойдзе да яе, і ўзьненавідзіць яе,"},{"book":"ДРУГІ ЗАКОН","chapter":"22","verse":"14","text":"і будзе ўзводзіць на яе заганныя паклёпы, і пусьціць пра яе благія чуткі, і скажа: «я ўзяў гэтую жонку, і ўвайшоў да яе, і не знайшоў у яе дзявоцкасьці»,"},{"book":"ДРУГІ ЗАКОН","chapter":"22","verse":"15","text":"дык бацька дзяўчыны і маці яе няхай возьмуць і вынесуць знакі дзявоцкасьці дзяўчыны да старэйшынаў горада, да брамы;"},{"book":"ДРУГІ ЗАКОН","chapter":"22","verse":"16","text":"і бацька дзяўчыны скажа старэйшынам: дачку маю я аддаў за жонку гэтаму чалавеку, і ён зьненавідзеў яе,"},{"book":"ДРУГІ ЗАКОН","chapter":"22","verse":"17","text":"і вось, ён узводзіць на яе заганныя паклёпы, кажучы: «я не знайшоў у дачкі тваёй дзявоцкасьці»; але вось знакі дзявоцкасьці дачкі маёй. І расьсьцелюць вопратку перад старэйшынамі горада."},{"book":"ДРУГІ ЗАКОН","chapter":"22","verse":"18","text":"Тады старэйшыны таго горада няхай возьмуць мужа і пакараюць яго,"},{"book":"ДРУГІ ЗАКОН","chapter":"22","verse":"19","text":"і накладуць на яго сто сікляў срэбра пені і аддадуць бацьку дзяўчыны за тое, што ён пусьціў благую чутку пра дзяўчыну Ізраільскую; а яна няхай застанецца ягонай жонкай, і ён ня можа разьвесьціся зь ёю праз усё жыцьцё сваё."},{"book":"ДРУГІ ЗАКОН","chapter":"22","verse":"20","text":"Калі ж сказана будзе слушна, і ня знойдзецца дзявоцкасьці ў дзяўчыны,"},{"book":"ДРУГІ ЗАКОН","chapter":"22","verse":"21","text":"дык дзяўчыну няхай прывядуць да дзьвярэй дома бацькі яе, і жыхары горада яе паб'юць яе камянямі да сьмерці, бо яна зрабіла вартае сораму сярод Ізраіля, калі блудадзеяла ў доме ў бацькі свайго; і так вынішчы зло спасярод сябе."},{"book":"ДРУГІ ЗАКОН","chapter":"22","verse":"22","text":"Калі знойдзены будзе хто лежачы з жонкаю замужняю, дык трэба аддаць сьмерці абаіх, і мужчыну, які ляжаў з жанчынаю, і жанчыну; і так вынішчы зло зь Ізраіля."},{"book":"ДРУГІ ЗАКОН","chapter":"22","verse":"23","text":"Калі будзе маладая дзяўчына заручана з мужам, і хто-небудзь спаткаецца зь ёю ў горадзе і ляжа зь ёю,"},{"book":"ДРУГІ ЗАКОН","chapter":"22","verse":"24","text":"дык абаіх іх прывядзеце да брамы таго горада і пабеце іх камянямі да сьмерці: дзяўчыну за тое, што яна ня крычала ў горадзе, а мужчыну за тое, што ён зганьбіў жонку блізкага свайго; і так вынішчы зло спасярод сябе."},{"book":"ДРУГІ ЗАКОН","chapter":"22","verse":"25","text":"А калі хто ў полі спаткаецца зь дзяўчынай заручанай і, схапіўшы яе, ляжа зь ёю, дык трэба аддаць сьмерці толькі мужчыну, які ляжаў зь ёю,"},{"book":"ДРУГІ ЗАКОН","chapter":"22","verse":"26","text":"а дзяўчыне нічога не рабі; на дзяўчыне няма злачынства сьмяротнага: бо гэта тое самае, як калі б хто паўстаў на блізкага свайго і забіў яго;"},{"book":"ДРУГІ ЗАКОН","chapter":"22","verse":"27","text":"бо ён спаткаўся зь ёю ў полі, і хоць дзяўчына заручаная крычала, ня было каму выратаваць яе."},{"book":"ДРУГІ ЗАКОН","chapter":"22","verse":"28","text":"Калі хто-небудзь спаткаецца зь дзяўчынаю незаручанаю і схопіць яе і ляжа зь ёю, і засьпеюць іх, -"},{"book":"ДРУГІ ЗАКОН","chapter":"22","verse":"29","text":"дык той, хто ляжаў зь ёю, павінен даць бацьку дзяўчыны пяцьдзясят сікляў срэбра, а яна няхай будзе яму жонкаю, бо ён зганьбіў яе; праз усё жыцьцё сваё ня можа ён разьвесьціся зь ёю."},{"book":"ДРУГІ ЗАКОН","chapter":"22","verse":"30","text":"Ніхто не павінен браць жонкі бацькі свайго і адхінаць край вопраткі бацькі свайго."}]}