{"data":[{"book":"1 Wakorintho","chapter":"10","verse":"1","text":"Ndugu zangu, sitaki mkose kufahamu ukweli huu kwamba baba zetu walikuwa wote chini ya wingu na kwamba wote walipita katikati ya bahari."},{"book":"1 Wakorintho","chapter":"10","verse":"2","text":"Wote wakabatizwa kuwa wa Mose ndani ya lile wingu na ndani ya ile bahari."},{"book":"1 Wakorintho","chapter":"10","verse":"3","text":"Wote walikula chakula kile kile cha roho,"},{"book":"1 Wakorintho","chapter":"10","verse":"4","text":"na wote wakanywa kile kile kinywaji cha roho, kwa maana walikunywa kutoka ule mwamba wa roho uliofuatana nao, nao ule mwamba ulikuwa Kristo."},{"book":"1 Wakorintho","chapter":"10","verse":"5","text":"Lakini Mungu hakupendezwa na wengi wao, kwa hiyo miili yao ilitapakaa jangwani."},{"book":"1 Wakorintho","chapter":"10","verse":"6","text":"Basi mambo haya yalitokea kama mifano ili kutuzuia tusiweke mioyo yetu katika mambo maovu kama wao walivyofanya."},{"book":"1 Wakorintho","chapter":"10","verse":"7","text":"Msiwe waabudu sanamu, kama baadhi yao walivyokuwa, kama ilivyoandikwa, “Watu waliketi chini kula na kunywa, kisha wakainuka kucheza na kufanya sherehe za kipagani.”"},{"book":"1 Wakorintho","chapter":"10","verse":"8","text":"Wala tusifanye uzinzi kama baadhi yao walivyofanya, wakafa watu 23,000 kwa siku moja."},{"book":"1 Wakorintho","chapter":"10","verse":"9","text":"Wala tusimjaribu Kristo, kama baadhi yao walivyofanya, wakafa kwa kuumwa na nyoka."},{"book":"1 Wakorintho","chapter":"10","verse":"10","text":"Msinungʼunike kama baadhi yao walivyofanya, wakaangamizwa na mharabu."},{"book":"1 Wakorintho","chapter":"10","verse":"11","text":"Mambo haya yote yaliwapata wao ili yawe mifano kwa wengine, nayo yaliandikwa ili yatuonye sisi ambao mwisho wa nyakati umetufikia."},{"book":"1 Wakorintho","chapter":"10","verse":"12","text":"Hivyo, yeye ajidhaniaye amesimama, aangalie asianguke."},{"book":"1 Wakorintho","chapter":"10","verse":"13","text":"Hakuna jaribu lolote lililowapata ambalo si la kawaida kwa wanadamu. Naye Mungu ni mwaminifu; hataruhusu mjaribiwe kupita mnavyoweza. Lakini mnapojaribiwa atawapa njia ya kutokea ili mweze kustahimili."},{"book":"1 Wakorintho","chapter":"10","verse":"14","text":"Kwa hiyo wapenzi wangu, zikimbieni ibada za sanamu."},{"book":"1 Wakorintho","chapter":"10","verse":"15","text":"Nasema watu wenye ufahamu, amueni wenyewe kuhusu haya niyasemayo."},{"book":"1 Wakorintho","chapter":"10","verse":"16","text":"Je, kikombe cha baraka ambacho tunakibariki, si ushirika katika damu ya Kristo? Mkate tuumegao, si ushirika wa mwili wa Kristo?"},{"book":"1 Wakorintho","chapter":"10","verse":"17","text":"Kwa kuwa mkate ni mmoja, sisi tulio wengi tu mwili mmoja, kwa kuwa wote twashiriki mkate mmoja."},{"book":"1 Wakorintho","chapter":"10","verse":"18","text":"Waangalieni watu wa Israeli: Je, wale wote walao dhabihu si ni wale watendao kazi madhabahuni?"},{"book":"1 Wakorintho","chapter":"10","verse":"19","text":"Je, nina maana kwamba kafara iliyotolewa kwa sanamu ni kitu chenye maana yoyote? Au kwamba sanamu ni kitu chenye maana yoyote?"},{"book":"1 Wakorintho","chapter":"10","verse":"20","text":"La hasha! Lakini kafara za watu wasiomjua Mungu hutolewa kwa mashetani, wala si kwa Mungu. Nami sitaki ninyi mwe na ushirika na mashetani."},{"book":"1 Wakorintho","chapter":"10","verse":"21","text":"Hamwezi kunywa katika kikombe cha Bwana na cha mashetani pia. Hamwezi kuwa na sehemu katika meza ya Bwana na katika meza ya mashetani pia."},{"book":"1 Wakorintho","chapter":"10","verse":"22","text":"Je, tunataka kuamsha wivu wa Bwana? Je, sisi tuna nguvu kuliko yeye?"},{"book":"1 Wakorintho","chapter":"10","verse":"23","text":"“Vitu vyote ni halali,” lakini si vitu vyote vilivyo na faida. “Vitu vyote ni halali,” lakini si vyote vinavyojenga."},{"book":"1 Wakorintho","chapter":"10","verse":"24","text":"Mtu yeyote asitafute yaliyo yake mwenyewe, bali kila mtu atafute yale yanayowafaa wengine."},{"book":"1 Wakorintho","chapter":"10","verse":"25","text":"Kuleni chochote kinachouzwa sokoni, bila kuuliza swali lolote kwa ajili ya dhamiri."},{"book":"1 Wakorintho","chapter":"10","verse":"26","text":"Kwa maana, “Dunia na vyote vilivyomo ni mali ya Bwana.”"},{"book":"1 Wakorintho","chapter":"10","verse":"27","text":"Kama ukikaribishwa chakula na mtu asiyeamini nawe ukikubali kwenda, kula kila kitu kitakachowekwa mbele yako bila kuuliza maswali kwa ajili ya dhamiri."},{"book":"1 Wakorintho","chapter":"10","verse":"28","text":"Lakini kama mtu yeyote akikuambia, “Hiki kimetolewa kafara kwa sanamu,” basi usikile kwa ajili ya huyo aliyekuambia na kwa ajili ya dhamiri."},{"book":"1 Wakorintho","chapter":"10","verse":"29","text":"Nina maana dhamiri ya huyo aliyekuambia, wala si kwa ajili ya dhamiri yako. Lakini kwa nini uhuru wangu uhukumiwe na dhamiri ya mtu mwingine?"},{"book":"1 Wakorintho","chapter":"10","verse":"30","text":"Kama nikila kwa shukrani, kwa nini nashutumiwa kwa kile ambacho kwa hicho ninamshukuru Mungu?"},{"book":"1 Wakorintho","chapter":"10","verse":"31","text":"Basi, lolote mfanyalo, kama ni kula au kunywa, fanyeni yote kwa utukufu wa Mungu."},{"book":"1 Wakorintho","chapter":"10","verse":"32","text":"Msiwe kikwazo kwa mtu yeyote, wawe Wayahudi au Wayunani, au kwa kanisa la Mungu,"},{"book":"1 Wakorintho","chapter":"10","verse":"33","text":"kama hata mimi ninavyojaribu kumpendeza kila mtu kwa kila namna. Kwa maana sitafuti mema kwa ajili yangu mwenyewe bali kwa ajili ya wengi, ili waweze kuokolewa."}]}