{"data":[{"book":"UJeremiya","chapter":"52","verse":"1","text":"UZedekhiya waba yinkosi eleminyaka engamatshumi amabili lanye, njalo wabusa eJerusalema okweminyaka elitshumi lanye. Ibizo likanina lalinguHamuthali indodakazi kaJeremiya waseLibhina."},{"book":"UJeremiya","chapter":"52","verse":"2","text":"Wenza okubi emehlweni kaThixo, njengalokho okwakwenziwe nguJehoyakhimi."},{"book":"UJeremiya","chapter":"52","verse":"3","text":"Kwakungenxa yokuthukuthela kukaThixo ukuze kwenzakale konke lokhu eJerusalema lakoJuda, njalo ekucineni kwabangela ukuthi uThixo abachithe."},{"book":"UJeremiya","chapter":"52","verse":"4","text":"Ngakho ngenyanga yesificamunwemunye yokubusa kukaZedekhiya, ngosuku lwetshumi lwenyanga yetshumi, uNebhukhadineza inkosi yaseBhabhiloni, waya eJerusalema lebutho lakhe lonke. Bahlala ngaphandle kwedolobho, bakha izinqaba zokulivimbezela kuzozonke inhlangothi zalo."},{"book":"UJeremiya","chapter":"52","verse":"5","text":"Idolobho lavinjezelwa kwaze kwaba ngumnyaka wetshumi lanye kaZedekhiya inkosi."},{"book":"UJeremiya","chapter":"52","verse":"6","text":"Ngosuku lwesificamunwemunye lwenyanga yesine indlala yayisinzima edolobheni, abantu bengaselakudla."},{"book":"UJeremiya","chapter":"52","verse":"7","text":"Umduli wedolobho wafohlwa, ibutho lonke labaleka. Basuka edolobheni ebusuku bephuma ngesango eliphakathi kwemiduli emibili, phansi kwesivande senkosi, lanxa nje amaKhaladiya ayeligombolozele idolobho. Babaleka beqonde e-Arabha,"},{"book":"UJeremiya","chapter":"52","verse":"8","text":"kodwa ibutho lamaKhaladiya laxotshana lenkosi uZedekhiya layamfica emagcekeni aseJerikho. Wonke amabutho akhe ehlukana laye njalo ahlakazeka,"},{"book":"UJeremiya","chapter":"52","verse":"9","text":"yena wathunjwa."},{"book":"UJeremiya","chapter":"52","verse":"10","text":"Khona eRibhila inkosi yaseBhabhiloni yabulala amadodana kaZedekhiya emehlweni akhe; yabulala lezikhulu zakoJuda zonke."},{"book":"UJeremiya","chapter":"52","verse":"11","text":"Emva kwalokho, yamkhupha amehlo uZedekhiya, yambopha ngamaketane ethusi, yamusa eBhabhiloni, lapho eyamfaka khona entolongweni kwaze kwafika usuku lokufa kwakhe."},{"book":"UJeremiya","chapter":"52","verse":"12","text":"Ngosuku lwetshumi ngenyanga yesihlanu, ngomnyaka wetshumi lasificamunwemunye kaNebhukhadineza inkosi yaseBhabhiloni, uNebhuzaradani umlawuli wabalindi besikhosini, owayesebenzela inkosi yaseBhabhiloni, wafika eJerusalema."},{"book":"UJeremiya","chapter":"52","verse":"13","text":"Wathungela ithempeli likaThixo ngomlilo, lesigodlo senkosi lezindlu zonke zaseJerusalema. Zonke izindlu eziqakathekileyo wazitshisa."},{"book":"UJeremiya","chapter":"52","verse":"14","text":"Lonke ibutho laseBhabhiloni elalingaphansi komlawuli wabalindi besikhosini layidiliza yonke imiduli eyayigombolozele iJerusalema."},{"book":"UJeremiya","chapter":"52","verse":"15","text":"UNebhuzaradani umlawuli wabalindi wathatha abanye babayanga bokucina wabasa ekuthunjweni lalabo ababesele edolobheni, lenengi lezingcwethi kanye lalabo abasebeye enkosini yaseBhabhiloni."},{"book":"UJeremiya","chapter":"52","verse":"16","text":"Kodwa uNebhuzaradani watshiya inengi labantu ababengabayanga bokucina elizweni ukuba basebenze ezivinini lasemasimini."},{"book":"UJeremiya","chapter":"52","verse":"17","text":"AbeBhabhiloni baphahlaza izinsika zethusi lezinti zezibane loLwandle lwethusi, okwakusethempelini likaThixo. Bathwalela ithusi lelo eBhabhiloni."},{"book":"UJeremiya","chapter":"52","verse":"18","text":"Bathatha njalo imbiza, lamafotsholo, lezindlawu lemiganu yezichelo, lezinditshi lazozonke izitsha zethusi ezazisetshenziswa enkonzweni yasethempelini."},{"book":"UJeremiya","chapter":"52","verse":"19","text":"Umlawuli wabalindi besigodlo wathatha izinditshi, izitsha zokutshisela impepha, imiganu yezichelo, imbiza, izinti zezibane, izinditshi lemiganu okusetshenziswa eminikelweni yokunathwayo konke okwakwenziwe ngegolide elicengekileyo loba isiliva."},{"book":"UJeremiya","chapter":"52","verse":"20","text":"Ithusi elalivela ensikeni ezimbili, loLwandle lelenkunzi zethusi ezilitshumi lambili ezazingaphansi kwalo kanye lelezidindi ezisusekayo konke okwakwenzelwe ithempeli likaThixo yinkosi uSolomoni, kwakulesisindo esasingelinganiswe."},{"book":"UJeremiya","chapter":"52","verse":"21","text":"Ubude bensika ngayinye babuzingalo ezilitshumi lasificaminwembili, ubuqatha buzingalo ezilitshumi lambili, uhlonzi luyiminwe emine njalo ilomhome."},{"book":"UJeremiya","chapter":"52","verse":"22","text":"Isiduku sethusi phezu kwenye insika sasizingalo ezinhlanu ubude baso njalo siceciswe ngomeluko lamaphomegranathi ethusi nxazonke. Enye insika, lamaphomegranathi ayo, layo yayinjalo."},{"book":"UJeremiya","chapter":"52","verse":"23","text":"Emaceleni kwakulamaphomegranathi angamatshumi ayisificamunwemunye munye lesithupha; esewonke amaphomegranathi ayengaphezu kobufikifiki obabuzungezile, ayelikhulu."},{"book":"UJeremiya","chapter":"52","verse":"24","text":"Umlawuli wabalindi wathumba uSeraya induna yabaphristi, loZefaniya umsekeli wakhe kanye labalindi bomnyango abathathu."},{"book":"UJeremiya","chapter":"52","verse":"25","text":"Kulabo ababelokhu besedolobheni wathatha isikhulu esasiphethe amadoda okulwa, labacebisi besikhosini abayisikhombisa. Wathatha lonobhala owayeyinduna eyayiphethe ukubuthwa kwabantu elizweni kanye labanye abantu bakhe abangamatshumi ayisithupha ababeficwe edolobheni."},{"book":"UJeremiya","chapter":"52","verse":"26","text":"UNebhuzaradani umlawuli wabathatha bonke wabasa enkosini yaseBhabhiloni eRibhila."},{"book":"UJeremiya","chapter":"52","verse":"27","text":"Khonale eRibhila, elizweni laseHamathi, inkosi yathi kabaqunywe."},{"book":"UJeremiya","chapter":"52","verse":"28","text":"Nanka amanani abantu uNebhukhadineza abasa ekuthunjweni:"},{"book":"UJeremiya","chapter":"52","verse":"29","text":"ngomnyaka kaNebhukhadineza wetshumi lasificaminwembili mibili,"},{"book":"UJeremiya","chapter":"52","verse":"30","text":"ngomnyaka wakhe wamatshumi amabili lantathu,"},{"book":"UJeremiya","chapter":"52","verse":"31","text":"Ngomnyaka wamatshumi amathathu lesikhombisa uJehoyakhini inkosi yakoJuda esekuthunjweni, ngomnyaka u-Evili-Merodakhi aba yinkosi yaseBhabhiloni ngawo, wakhulula uJehoyakhini inkosi yakoJuda, wamkhupha entolongweni ngosuku lwamatshumi amabili lanhlanu lwenyanga yetshumi lambili."},{"book":"UJeremiya","chapter":"52","verse":"32","text":"Wakhuluma laye ngomusa, wamnika isihlalo esihloniphekayo esasingaphezu kwezamanye amakhosi ayelaye eBhabhiloni."},{"book":"UJeremiya","chapter":"52","verse":"33","text":"Ngakho uJehoyakhini wakhupha izigqoko zakhe zasentolongweni, wadla lenkosi izikhathi zonke okwempilo yakhe yonke."},{"book":"UJeremiya","chapter":"52","verse":"34","text":"Nsuku zonke inkosi yaseBhabhiloni yayinika uJehoyakhini isabelo esimisiweyo malanga wonke empilweni yakhe, kwaze kwafika ilanga lokufa kwakhe."}]}