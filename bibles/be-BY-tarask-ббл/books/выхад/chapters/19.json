{"data":[{"book":"ВЫХАД","chapter":"19","verse":"1","text":"На трэцім месяцы пасьля выхаду сыноў Ізраіля зь зямлі Егіпецкай, у самы дзень маладзіка, прыйшлі яны ў пустыню Сінайскую."},{"book":"ВЫХАД","chapter":"19","verse":"2","text":"І рушылі яны з Рэфідыма, і прыйшлі ў пустыню Сінайскую, і сталі там табарам у пустыні: і стаў там Ізраіль табарам насупраць гары."},{"book":"ВЫХАД","chapter":"19","verse":"3","text":"Майсей узышоў да Бога, і заклікаў яго Гасподзь з гары, кажучы: так скажы дому Якава і абвясьці сынам Ізраіля:"},{"book":"ВЫХАД","chapter":"19","verse":"4","text":"вы бачылі, што Я зрабіў Егіпцянам, і як Я насіў вас на арліных крылах, і прынёс вас да Сябе;"},{"book":"ВЫХАД","chapter":"19","verse":"5","text":"дык вось, калі вы будзеце слухацца голасу Майго і шанаваць запавет Мой, дык будзеце Маім скарбам з усіх народаў, бо Мая ўся зямля,"},{"book":"ВЫХАД","chapter":"19","verse":"6","text":"а вы будзеце ў Мяне царствам сьвятароў і народам сьвятым; вось словы, якія ты скажаш сынам Ізраілевым."},{"book":"ВЫХАД","chapter":"19","verse":"7","text":"І прыйшоў Майсей і склікаў старэйшынаў народу і прапанаваў ім усе гэтыя словы, якія наказаў яму Гасподзь."},{"book":"ВЫХАД","chapter":"19","verse":"8","text":"І ўвесь народ адказаў у адзін голас, кажучы: усё, што сказаў Гасподзь, выканаем. І данёс Майсей словы народу да Госпада."},{"book":"ВЫХАД","chapter":"19","verse":"9","text":"І сказаў Гасподзь Майсею: вось, Я прыйду да цябе ў густым воблаку, каб чуў народ, як Я буду гаварыць з табою, і паверыў табе назаўсёды. І Майсей абвясьціў словы народу да Госпада."},{"book":"ВЫХАД","chapter":"19","verse":"10","text":"І сказаў Гасподзь Майсею: ідзі да народу, і асьвяці яго сёньня і заўтра; хай вымыюць вопратку сваю,"},{"book":"ВЫХАД","chapter":"19","verse":"11","text":"каб быць гатовымі да трэцяга дня: бо на трэці дзень сыйдзе Гасподзь на вачах ва ўсяго народу на гару Сінай;"},{"book":"ВЫХАД","chapter":"19","verse":"12","text":"і правядзі народу рысу з усіх бакоў і скажы: сьцеражэцеся ўзыходзіць на гару і дакранацца да падножжа яе: кожны, хто дакранецца да гары, аддадзены будзе сьмерці;"},{"book":"ВЫХАД","chapter":"19","verse":"13","text":"хай рука не дакранецца да яго, а хай пабэюць яго камянямі, альбо застрэляць стралою; хай то быдла, хай чалавек, а хай не застанецца жывы; у час працяглага трубнага гуку, могуць яны ўзысьці на гару."},{"book":"ВЫХАД","chapter":"19","verse":"14","text":"І сышоў Майсей з гары да людзей і асьвяціў людзей, і яны вымылі вопратку сваю."},{"book":"ВЫХАД","chapter":"19","verse":"15","text":"І сказаў народу: будзьце гатовыя да трэцяга дня; не дакранайцеся да жонак."},{"book":"ВЫХАД","chapter":"19","verse":"16","text":"На трэці дзень, як занялася раніца, былі грымоты і маланкі, і густая хмара над гарою і трубны гук даволі моцны: і затрымцеў увесь народ, які быў у табары."},{"book":"ВЫХАД","chapter":"19","verse":"17","text":"І вывеў Майсей людзей з табара насустрач Богу, і сталі каля падножжа гары."},{"book":"ВЫХАД","chapter":"19","verse":"18","text":"А гара Сінай уся дымілася ад таго, што Гасподзь сышоў на яе ў агні; і падымаўся ад яе дым, як дым зь печы, і ўся гара моцна хісталася:"},{"book":"ВЫХАД","chapter":"19","verse":"19","text":"і гук трубны рабіўся мацнейшы і мацнейшы. Майсей гаварыў, і Бог адказваў яму голасам."},{"book":"ВЫХАД","chapter":"19","verse":"20","text":"І сышоў Гасподзь на гару Сінай, на вяршыню гары, і заклікаў Гасподзь Майсея на вяршыню гары, і ўзышоў Майсей."},{"book":"ВЫХАД","chapter":"19","verse":"21","text":"І сказаў Гасподзь Майсею: сыйдзі і пацьвердзі народу, каб ён не парываўся да Госпада ўбачыць Яго, і каб не загінулі многія зь яго:"},{"book":"ВЫХАД","chapter":"19","verse":"22","text":"а сьвятары, якія набліжаюцца да Госпада, павінны асьвяціць сябе, каб ня ўразіў іх Гасподзь."},{"book":"ВЫХАД","chapter":"19","verse":"23","text":"І сказаў Майсей Госпаду: ня можа народ узысьці на гару Сінай: бо Ты папярэдзіў нас, сказаўшы: правядзі мяжу вакол гары і асьвяці яе."},{"book":"ВЫХАД","chapter":"19","verse":"24","text":"І Гасподзь сказаў яму: ідзі, сыйдзі, потым узыйдзі ты і з табою Аарон: а сьвятары і народ няхай не парываюцца ўзыходзіць да Госпада, каб Гасподзь ня ўразіў іх."},{"book":"ВЫХАД","chapter":"19","verse":"25","text":"І сышоў Майсей да людзей і пераказаў ім."}]}