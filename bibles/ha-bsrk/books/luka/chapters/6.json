{"data":[{"book":"Luka","chapter":"6","verse":"1","text":"A wata ranar Asabbaci, Yesu yana bi ta gonakin hatsi, sai almajiran suka fara kakkarya kan hatsi suna murjewa a hannuwansu suna ci."},{"book":"Luka","chapter":"6","verse":"2","text":"Sai waɗansu Farisiyawa suka ce, “Me ya sa kuke yin abin da doka ta hana yi a ranar Asabbaci?”"},{"book":"Luka","chapter":"6","verse":"3","text":"Yesu ya amsa musu ya ce, “Ashe, ba ku taɓa karanta abin da Dawuda ya yi, sa’ad da shi da abokan tafiyarsa suka ji yunwa ba?"},{"book":"Luka","chapter":"6","verse":"4","text":"Ya shiga gidan Allah, ya ɗauki keɓaɓɓen burodi, sa’an nan ya ci abin da firistoci kaɗai sukan ci bisa ga doka. Ya kuma ba wa abokan tafiyarsa?”"},{"book":"Luka","chapter":"6","verse":"5","text":"Sai Yesu ya ce musu, “Ai, Ɗan Mutum ne Ubangijin Asabbaci.”"},{"book":"Luka","chapter":"6","verse":"6","text":"A wata ranar Asabbaci kuma, Yesu ya shiga majami’a yana koyarwa. To, a nan kuwa akwai wani mutumin da hannun damansa ya shanye."},{"book":"Luka","chapter":"6","verse":"7","text":"Farisiyawa da malaman dokoki suka zuba wa Yesu ido, su ga ko zai warkar a ranar Asabbaci, don su sami dalilin zarginsa."},{"book":"Luka","chapter":"6","verse":"8","text":"Amma Yesu ya san abin da suke tunani. Sai ya ce wa mutumin mai shanyayyen hannun, “Tashi ka tsaya a gaban kowa.” Sai ya tashi ya tsaya."},{"book":"Luka","chapter":"6","verse":"9","text":"Yesu ya ce musu, “Ina tambayarku, me ya kamata a yi bisa ga doka, a ranar Asabbaci, a aikata alheri ko a aikata mugunta, a ceci rai, ko a hallaka shi?”"},{"book":"Luka","chapter":"6","verse":"10","text":"Sai ya kalle su duka, sa’an nan ya ce wa mutumin, “Miƙo hannunka.” Sai ya miƙe, hannunsa kuwa ya koma lafiyayye."},{"book":"Luka","chapter":"6","verse":"11","text":"Amma Farisiyawa da malaman Doka suka fusata, suka fara tattauna da junansu a kan abin da za su yi wa Yesu."},{"book":"Luka","chapter":"6","verse":"12","text":"Wata rana, a cikin kwanakin nan, Yesu ya je wani dutse domin yă yi addu’a, ya kuma kwana yana addu’a ga Allah."},{"book":"Luka","chapter":"6","verse":"13","text":"Da gari ya waye, sai ya kira almajiransa zuwa wurinsa, ya zaɓi guda goma sha biyu daga cikinsu, waɗanda ya kira su, Manzanni."},{"book":"Luka","chapter":"6","verse":"14","text":"Siman (wanda ya kira Bitrus), ɗan’uwansa Andarawus,"},{"book":"Luka","chapter":"6","verse":"15","text":"Mattiyu,"},{"book":"Luka","chapter":"6","verse":"16","text":"Yahuda ɗan Yaƙub,"},{"book":"Luka","chapter":"6","verse":"17","text":"Sai ya sauko tare da su, ya tsaya a wani fili. A can, akwai taro mai yawa na almajiransa, da kuma mutane masu yawan gaske daga ko’ina a Yahudiya, Urushalima da kuma Taya da Sidon da suke bakin teku,"},{"book":"Luka","chapter":"6","verse":"18","text":"waɗanda suka zo domin su ji shi, a kuma warkar da cututtukansu. Waɗanda suke fama da mugayen ruhohi kuwa aka warkar da su."},{"book":"Luka","chapter":"6","verse":"19","text":"Kuma dukan mutane suka yi ƙoƙari su taɓa shi, domin iko yana fitowa daga gare shi, ya kuwa warkar da su duka."},{"book":"Luka","chapter":"6","verse":"20","text":"Da ya dubi almajiransa, sai ya ce,"},{"book":"Luka","chapter":"6","verse":"21","text":"Masu albarka ne ku da kuke jin yunwa yanzu,"},{"book":"Luka","chapter":"6","verse":"22","text":"Masu albarka ne sa’ad da mutane suka ƙi ku,"},{"book":"Luka","chapter":"6","verse":"23","text":"“Ku yi farin ciki a wannan rana, ku kuma yi tsalle don murna, saboda ladarku yana da yawa a sama. Gama haka kakanninsu suka yi wa annabawa."},{"book":"Luka","chapter":"6","verse":"24","text":"“Amma kaitonku da kuke da arziki,"},{"book":"Luka","chapter":"6","verse":"25","text":"Kaitonku da kuke ƙosassu yanzu,"},{"book":"Luka","chapter":"6","verse":"26","text":"Kaitonku sa’ad da dukan mutane suna magana mai kyau a kanku,"},{"book":"Luka","chapter":"6","verse":"27","text":"“Amma ina faɗa muku, ku da kuke ji na, ku ƙaunaci abokan gābanku, ku yi wa masu ƙinku alheri."},{"book":"Luka","chapter":"6","verse":"28","text":"Ku albarkaci waɗanda suke la’anta ku, ku kuma yi wa waɗanda suke wulaƙanta ku addu’a."},{"book":"Luka","chapter":"6","verse":"29","text":"In wani ya mare ka a wannan kumatu, juya masa ɗayan ma, in wani ya ƙwace maka babban riga, kada ma ka hana masa ’yar cikin ma."},{"book":"Luka","chapter":"6","verse":"30","text":"Duk wanda ya roƙe ka abu, ka ba shi. In kuma wani ya yi maka ƙwace, kada ka nema yă mayar maka."},{"book":"Luka","chapter":"6","verse":"31","text":"Ka yi wa waɗansu abin da kai kake so su yi maka."},{"book":"Luka","chapter":"6","verse":"32","text":"“In kana ƙaunar masu ƙaunarka ne kawai, ina ribar wannan? Ko masu zunubi ma suna ƙaunar waɗanda suke ƙaunarsu."},{"book":"Luka","chapter":"6","verse":"33","text":"In kuma kana yin alheri ga masu yi maka ne kaɗai, ina ribar wannan? Ko masu zunubi ma suna yin haka."},{"book":"Luka","chapter":"6","verse":"34","text":"In kana ba da bashi ga mutanen da za su iya biyan ka ne kawai, ina ribar wannan? Ko masu zunubi ma, suna ba da bashi ga masu zunubi, da fata za a biya su tsab."},{"book":"Luka","chapter":"6","verse":"35","text":"Amma, ku ƙaunaci abokan gābanku, ku kuma yi musu alheri, ku ba su bashi, ba da sa zuciya sai an biya ku ba. Ta yin haka ne kawai, za ku sami lada mai yawa, ku kuma zama ’ya’yan Mafi Ɗaukaka, gama shi mai alheri ne ga marasa godiya da mugaye."},{"book":"Luka","chapter":"6","verse":"36","text":"Ku zama masu jinƙai, kamar yadda Ubanku mai jinƙai ne."},{"book":"Luka","chapter":"6","verse":"37","text":"“Kada ku ɗora wa wani, ku ma ba za a ɗora muku ba. Kada ku yanke wa wani hukunci, ku ma ba za a yanke muku ba. Ku gafarta, ku ma za a gafarta muku."},{"book":"Luka","chapter":"6","verse":"38","text":"Ku bayar, ku ma sai a ba ku mudu a cike, a danƙare, har yă yi tozo, yana zuba, za a juye muku a hannun riga. Mudun da kuka auna da shi, da shi za a auna muku.”"},{"book":"Luka","chapter":"6","verse":"39","text":"Ya kuma faɗa musu wannan misali cewa, “Makaho yana iya jagoran makaho ne? Ba sai dukansu biyu su fāɗa a rami ba?"},{"book":"Luka","chapter":"6","verse":"40","text":"Ɗalibi bai fi malaminsa ba, sai dai kowane ɗalibi wanda ya sami cikakkiyar koyarwa, zai zama kamar malaminsa."},{"book":"Luka","chapter":"6","verse":"41","text":"“Don me kake duban ɗan tsinke da yake idon ɗan’uwanka, amma ba ka kula da gungumen da yake a naka ido ba?"},{"book":"Luka","chapter":"6","verse":"42","text":"Yaya za ka ce wa ɗan’uwanka, ‘Ɗan’uwa, bari in cire maka ɗan tsinke da yake idonka,’ alhali kuwa, kai kanka ka kāsa ganin gungumen da yake a naka ido? Kai munafuki! Ka fara cire gungumen daga idonka, sa’an nan za ka iya gani sosai, ka kuma cire ɗan tsinken da yake a idon ɗan’uwanka.”"},{"book":"Luka","chapter":"6","verse":"43","text":"“Ba itace mai kyau da yake ba da munanan ’ya’ya. Mummunan itace kuma ba ya ba da ’ya’ya masu kyau."},{"book":"Luka","chapter":"6","verse":"44","text":"Kowane itace da irin ’ya’yansa ne ake saninsa. Mutane ba sa tsinke ’ya’yan ɓaure daga ƙaya, ko kuwa ’ya’yan inabi daga sarƙaƙƙiya."},{"book":"Luka","chapter":"6","verse":"45","text":"Mutumin nagari yakan nuna abubuwa nagari daga cikin nagarta da yake a ɓoye a zuciyarsa, mugun mutum kuwa yakan nuna mugayen abubuwa daga muguntar da take a ɓoye a zuciyarsa. Gama baki yakan faɗa abin da ya cika zuciya ne.”"},{"book":"Luka","chapter":"6","verse":"46","text":"“Don me kuke ce da ni, ‘Ubangiji, Ubangiji,’ amma ba kwa yin abin da na faɗa?"},{"book":"Luka","chapter":"6","verse":"47","text":"Zan nuna muku kwatancin mutumin da yakan zo wurina, yă ji kalmomina, yă kuma aikata."},{"book":"Luka","chapter":"6","verse":"48","text":"Yana kama da mutumin da ya gina gida, wanda ya haƙa ƙasa da zurfi, sa’an nan ya kafa tushen ginin a kan dutse. Da ambaliyar ruwa ta taso, ƙarfin ruwa kuwa ya buga gidan, wannan bai jijjiga shi ba, domin an yi masa tushen gini na ainihi."},{"book":"Luka","chapter":"6","verse":"49","text":"Amma wanda yakan ji kalmomina, ba ya kuma aikata su, yana kama da mutumin da ya gina gida a ƙasa, ba tare da ya kafa tushen gini ba. A sa’ad da ƙarfin ruwa ya buga gidan, sai gidan yă rushe, mummunar rushewa kuwa.”"}]}