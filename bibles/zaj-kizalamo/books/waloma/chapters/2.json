{"data":[{"book":"WALOMA","chapter":"2","verse":"1","text":"Avo haduhu kuigombela hata uhawile munhu yalihi ihawa komtagusa uvwizi miyago, kwavija vuubitiza nhaguso ha miyago, kokiitagusa mwenyego, kwavija na gweye kotenda gagaja gayatendile heyo."},{"book":"WALOMA","chapter":"2","verse":"2","text":"Tovitanga kamba nhaguso ya Mulungu mwa awo wotenda vinhu kamba avo ikala muikweli."},{"book":"WALOMA","chapter":"2","verse":"3","text":"Ila gweye, munhu, uwatagusa waja wotenda mbuli kamba zino ihawa na gweye mwenyego kotenda mbuli zizo, kogelegeza kodaha kuikimbila nhaguso ya Mulungu?"},{"book":"WALOMA","chapter":"2","verse":"4","text":"Ama kodizabuza bwando da ugoli wa unozi wake na mwazaganyo wake? Huvimanya kamba unozi wa Mulungu wokulongoza gweye uleke vilozo?"},{"book":"WALOMA","chapter":"2","verse":"5","text":"Ila sama ya udala wa moyo wako na vija vuuli na moyo wa kulema kuleka vilozo, kokiimemekezela lusango gwegwe mwenyego kuna dizua da lusango aho nhaguso ya Mulungu ilibule uzenzeleganye vondaigubuligwe."},{"book":"WALOMA","chapter":"2","verse":"6","text":"Kwavija Mulungu komuliha kila munhu kamba vija viyasang'hanike.2:6 Mbuli zino zolawa mkitabu cha ZABULI 62:12; LONZI 24:12."},{"book":"WALOMA","chapter":"2","verse":"7","text":"Awo wokwazaganya mkutenda ganogile wozahila yenzi, hishima, na ugima, Mulungu kowagwelela ugima wa digunge."},{"book":"WALOMA","chapter":"2","verse":"8","text":"Wanhu wayagwe wozahila mbuli zao wenyego na awo woilema ikweli na kuzikweleleza mbuli zihile, Mulungu kowonela lusango na ng'hasilika."},{"book":"WALOMA","chapter":"2","verse":"9","text":"Kuja kowa na mgayo na kugazika ha wanhu wose wotenda gehile, tanhu Wayahudi, abaho Wamhazi."},{"book":"WALOMA","chapter":"2","verse":"10","text":"Ila Mulungu kowagwaa yenzi na hishima na tindiwalo wanhu wose wotenda ganogile, tanhu Wayahudi, abaho Wamhazi."},{"book":"WALOMA","chapter":"2","verse":"11","text":"Kwavija Mulungu hasagula wa kumnogela."},{"book":"WALOMA","chapter":"2","verse":"12","text":"Wanhu wose walozile bila kugatanga Malagizo ga Musa wokwangama hata kamba hawagatangile Gamalagizo, na wose walozile mkugatanga Malagizo wotagusigwa na Gamalagizo."},{"book":"WALOMA","chapter":"2","verse":"13","text":"Kwavija si kamba awo wogahulika Malagizo wawo walibule uzenzeleganye hameso ga Mulungu, ila waja wagagogile Malagizo wawo wapetigwe kamba wabule uzenzeleganye."},{"book":"WALOMA","chapter":"2","verse":"14","text":"Hata Wamhazi, awo walibule Malagizo ga Musa, yokoneka kamba wagatanga Malagizo ahaja vowagawinza bila kufundizwa na munhu, hata kamba hawanagahulika."},{"book":"WALOMA","chapter":"2","verse":"15","text":"Yolagusa kamba gaja golondigwa na Malagizo gandikwa mmioyo yao, na udaho wao wa kusambula gehile na ganogile vivija wolava usindila, na ngelegeza zao kipigiti kiyagwe zowatagusa na kipigiti kiyagwe zowakikiwiza."},{"book":"WALOMA","chapter":"2","verse":"16","text":"Mbuli zino zolawilila mdizua dija Mulungu vondayazitaguse ngelegeza zifisike za wanhu kubitila Yesu Kilisto kamba Usenga wangu Unogile vuulonga."},{"book":"WALOMA","chapter":"2","verse":"17","text":"Gweye ukiikema mwenyego Muyahudi, na kogatamanila Malagizo ga Musa na kuigodela uhamoja na Mulungu,"},{"book":"WALOMA","chapter":"2","verse":"18","text":"kamba vija kugatanga gaja goyolonda, na kugatogola gaja ganogile, kwavija kulagizigwa na Gamalagizo ga Musa."},{"book":"WALOMA","chapter":"2","verse":"19","text":"Kokwagiza kamba gweye kwa kilangizi wa vimbugumbugu, mulangaza mwa awo wali mdiziza,"},{"book":"WALOMA","chapter":"2","verse":"20","text":"mkulufunzi wa wabozi, na mfundiza wana. Kokwagiza kamba kunago Malagizo gali na ilimu na kweli."},{"book":"WALOMA","chapter":"2","verse":"21","text":"Gweye uwafundiza wanhu wayagwe, habali hukiifundiza gweye mwenyego? Gweye uwapetela wanhu sambiwebe, habali gweye kokwiba?"},{"book":"WALOMA","chapter":"2","verse":"22","text":"Gweye ulonga kamba wanhu sambiwatende ugoni, habali gweye kotenda ugoni? Gweye uihila miwegu, habali gweye kokwiba kulawa mzing'anda zao?"},{"book":"WALOMA","chapter":"2","verse":"23","text":"Gweye ukiitopela Malagizo ga Musa, habali gweye komzabuza Mulungu mkugakeng'enha Malagizo?"},{"book":"WALOMA","chapter":"2","verse":"24","text":"Kamba viyandikigwe Mzinyandiko Zing'alile, “Twaga da Mulungu dofukuligwa hagatigati ya Wamhazi sama yenu mweye.”2:24 Mbuli zino zolawa mkitabu cha ISAYA 52:5; EZEKIELI 36:22."},{"book":"WALOMA","chapter":"2","verse":"25","text":"Kwingila kumbi kololwa kamba muhagagoga Malagizo ga Musa, ila kamba muhagakeng'enha Gamalagizo ga Musa, kwingila kumbi kumwenu kogaluka kuleka kwingila kumbi kamba Wamhazi."},{"book":"WALOMA","chapter":"2","verse":"26","text":"Kamba awo walekile kwingila kumbi wahagagoga Malagizo ga Musa, kuleka kwingila kumbi hakupetigwa kamba kwingila kumbi kamba viwali wanhu wa Mulungu?"},{"book":"WALOMA","chapter":"2","verse":"27","text":"Awo walekile kwingila kumbi da lukuli ila wogagoga Malagizo ga Musa wokutagusa gweye hata kamba kunago Gamalagizo gandikigwe na kwingila kumbi, kwavija kogakeng'enha Gamalagizo ga Musa."},{"book":"WALOMA","chapter":"2","verse":"28","text":"Munhu hapetigwa kuwa Muyahudi mkuvumbuka ama mkwingila kumbi kwiyeka."},{"book":"WALOMA","chapter":"2","verse":"29","text":"Munhu kowa Muyahudi wa kweli kamba yahawa Muyahudi kulawa mgati, ihawa moyo wake wingizigwa kumbi, na sang'hano ino yotendigwa na Loho wa Mulungu, na sio na Malagizo gandikigwe. Munhu kamba ino kobokela nhogolwa kulawa ha Mulungu, na sio kulawa ha wanhu."}]}