{"data":[{"book":"Luka","chapter":"19","verse":"1","text":"Yesu kajendeleza kwingila Yeliko naho nakajinkanya."},{"book":"Luka","chapter":"19","verse":"2","text":"Nakuna mchisanya kodi mkulu kudya akwitangwa Zakayo, endaga mgoli."},{"book":"Luka","chapter":"19","verse":"3","text":"Nakajeza kusinya Yesu nani yuhi, mna nani mntu mjihi naho hadahile kumwona Yesu kwachausa che difyo."},{"book":"Luka","chapter":"19","verse":"4","text":"Ivyo kalongola kulongozi kwe difyo nakukwela kulanga kwe mkuyu amwone Yesu, kwaviya Yesu nakaunga ajinkile mwe sila iyo."},{"book":"Luka","chapter":"19","verse":"5","text":"Umo Yesu eze abule hadya hantu, kasinya kulanga nakumgamba Zakayo, “Zakayo sunguza usele, kwaviya naungwa dyelo nikale mwe nyumba yako.”"},{"book":"Luka","chapter":"19","verse":"6","text":"Zakayo kasunguza kusela na kumhokela kwa chinyemi."},{"book":"Luka","chapter":"19","verse":"7","text":"Wantu wose wawone ivyo wakonga kung'ung'uzika wakagamba, “Mntu yuno kaita na kwikala na mntu mta masa!”"},{"book":"Luka","chapter":"19","verse":"8","text":"Mna Zakayo niyo achimala nakumgamba Zumbe, “Zumbe! Tegeleza, naniwenke wachiwa nusu yo ugoli wangu, naho hegu namhokaga mntu yoyose chakwe, nanilihe nkanana nne kujinka.”"},{"book":"Luka","chapter":"19","verse":"9","text":"Yesu amgamba, “Dyelo wambulwa wingila mwe nyumba ino, kwaviya mntu yuno, naye, ni mwelekwa ywa Bulahimu."},{"book":"Luka","chapter":"19","verse":"10","text":"Kwaviya Mwana ywa Mntu keza kuzungula na kwambula wagile.”"},{"book":"Luka","chapter":"19","verse":"11","text":"Umo wantu waketegeleza yano, Yesu kajendeleza na kuwagambila mliganyo. Kwaviya nehaguhi no mzi wa Yelusalemu, nawo nawakafanyanya kugamba mazuwa yo Useuta wa Chohile nawihajihi na kulaila."},{"book":"Luka","chapter":"19","verse":"12","text":"Ivyo agamba, “Kwendaga na mntu yumwenga mkulu atambaga kwita mwe si ya hale vidala chani akatendwe seuta, akaheza auye kukaya."},{"book":"Luka","chapter":"19","verse":"13","text":"Umo henati kuhalawa, kawetanga wandima wakwe mlongo nakuwenka chila yumwenga tundu dya zahabu nakuwagamba, ‘Kaulani mwadaha kudamanya mbwani mwe chino chani mwingize umo miye sihali.’"},{"book":"Luka","chapter":"19","verse":"14","text":"Mna, wantu wa kwawo niyo wamwihiwa, ivyo wasigila wantu kwakwe kugamba, ‘Hachikunga mntu atende seuta ywetu.’"},{"book":"Luka","chapter":"19","verse":"15","text":"“Yudya mntu niyo atendwa seuta nakuya. Akaheza alagiza wadya wandima wakwe enkile yadya matundu weze, chani akaule chila yumwenga icho engize."},{"book":"Luka","chapter":"19","verse":"16","text":"Ywa nkongo keza nakulonga, ‘Zumbe, miye singiza matundu ya zahabu mlongo mwe imwenga waninkaga.’"},{"book":"Luka","chapter":"19","verse":"17","text":"Agamba, ‘Kudamanya vyedi,’ ‘wimndima ywedi! Kwaviya na wi mkanuni kwa vintu vidodo, nahutende mchimaila ywa mizi mlongo.’"},{"book":"Luka","chapter":"19","verse":"18","text":"Mndima ywa kaidi keza nakugamba, ‘Zumbe, miye singiza matundu mashano ya zahabu mwe imwenga waninkaga.’"},{"book":"Luka","chapter":"19","verse":"19","text":"Uyo naye amgamba, ‘Nahutende mkulu mwe mizi mishano.’”"},{"book":"Luka","chapter":"19","verse":"20","text":"“Mndima mtuhu keza nakugamba, ‘Zumbe, tundu dyako dya zahabu dino dihano, nasidifisa mwe katambala ka mo mkono."},{"book":"Luka","chapter":"19","verse":"21","text":"Nahakogoha, kwaviya wi mntu mdala. Waguha sicho chako naho wavuna hwihandile.’"},{"book":"Luka","chapter":"19","verse":"22","text":"Amgamba, ‘Wimndima ehiye! Nahukantile kwa ulosi wako mwenye! Kuvimanya kugamba ni mdala, kuguha sicho changu nakuvuna sihandile."},{"book":"Luka","chapter":"19","verse":"23","text":"Nivyedi, elo, nimbwani hwikiye hela zangu kwa wakulavya vyongezekele? Niyo nahokela chongezekele umo ukanivuziza.’"},{"book":"Luka","chapter":"19","verse":"24","text":"“Niyo alonga kwa wadya nawachimale hadya, ‘Guhani idyo iditundu dye zahabu kulaila kwakwe mmwinke mndima yudya mta matundu mlongo.’"},{"book":"Luka","chapter":"19","verse":"25","text":"Mna wamgamba, ‘Zumbe, ana matundu mlongo kale!’"},{"book":"Luka","chapter":"19","verse":"26","text":"Awahitula, ‘Nawagambilani,’ ‘kugamba mtu mta chintu, nongezezwe, mna wadya hewena chintu, hata chiya chidodo wananacho nawahokwe."},{"book":"Luka","chapter":"19","verse":"27","text":"Haluse, kwa wadya wankondo wangu hawaungile miye nitende seuta ywawo, waleteni hano muwakome mwa meso yangu!’ ”"},{"book":"Luka","chapter":"19","verse":"28","text":"Yesu eze alonge vino, kawalongweila kwita Yelusalemu."},{"book":"Luka","chapter":"19","verse":"29","text":"Umo akabula hajihi na Betifage na Besaniya ho lugulu lwa Mizeituni, kasigila wanampina waidi walongole,"},{"book":"Luka","chapter":"19","verse":"30","text":"awasigila vino, “Hitani kudya ko mzi wikulongozi kwenyu, umo mkengila, namlondole mwana mpunda atalizwe henati kukwelwa. Mchohweleni mumwigala hano."},{"book":"Luka","chapter":"19","verse":"31","text":"Uneva mntu anawauzani ni mbwani mwamchohola, mgambeni kugamba Zumbe amunga.”"},{"book":"Luka","chapter":"19","verse":"32","text":"Waita intambo yawo nakubwila chilachintu saviya Yesu awagambile."},{"book":"Luka","chapter":"19","verse":"33","text":"Umo wakamchohola yudya mwana mpunda, umwenye awauza, “Ni mbwani mkumchohola?”"},{"book":"Luka","chapter":"19","verse":"34","text":"Wahitula, “Zumbe, amunga,”"},{"book":"Luka","chapter":"19","verse":"35","text":"niyo wamwigala mwana mpunda uyo kwa Yesu. Wadula suche zawo mwe mpunda iyo nakumwambiza Yesu kukwela."},{"book":"Luka","chapter":"19","verse":"36","text":"Umo akajendeleza, wantu watandaza suche zawo mwe sila."},{"book":"Luka","chapter":"19","verse":"37","text":"Eze abule haguhi na Yelusalemu, hantu hana seleza kwita kolugulu lwe Mizeituni, fyo kulu dya wanampina wakwe welelwa na kukonga kumhongeza Chohile na kumtogola kwa izwi kulu kwa mpituko zose wawone."},{"book":"Luka","chapter":"19","verse":"38","text":"Wakagamba, “Ajimbikwe seuta akwiza kwa zina dya Zumbe! Utondowazi kwembingu na ukuka kwa Chohile!”"},{"book":"Luka","chapter":"19","verse":"39","text":"Niyo Mafalisayo wamwenga mwe difyo walonga wamgamba Yesu. Wagamba, “Mhinya,” “wakwahile wanampina wako wanyamale!”"},{"book":"Luka","chapter":"19","verse":"40","text":"Yesu awahitula, “Nawagambilani kugamba uneva wananyamala, mayuwe nayagute.”"},{"book":"Luka","chapter":"19","verse":"41","text":"Yesu eze abule haguhi no umzi, na eze auwone, kawila,"},{"book":"Luka","chapter":"19","verse":"42","text":"akagamba, “Hegu du wamanyize dyelo dino chintu chikudaha kukwigaila utondowazi! Mna haluse hukudaha kuchiwona!"},{"book":"Luka","chapter":"19","verse":"43","text":"Kwaviya mazuwa yeza umo wankondo wenyu nawawazunguluke kwa nkondo, aho nawazenge chiwambaza cha kuwachinda nakuwavugaila ntendele zose."},{"book":"Luka","chapter":"19","verse":"44","text":"Nawawakomeni vitendese na wantu we mwe viwambaza vyenyu, hahana yuwe dikunga disigazwe hantu hakwe, kwaviya hawakombaganye chipindi umo Chohile akunga eze awambuleni!”"},{"book":"Luka","chapter":"19","verse":"45","text":"Yesu niyo engila mwe Nyumba nkulu ya Chohile nakukonga kugulusa wakutaga mayombe,"},{"book":"Luka","chapter":"19","verse":"46","text":"akawagamba, “Iwandikwa mwa mawandiko kugamba Chohile kagamba, ‘Nyumba nkulu ya Chohile ya Kuvikila naitende nyumba ya kulombezeza.’ Mna nyuwe mwihitula hantu hakwefisiza wabavi!”"},{"book":"Luka","chapter":"19","verse":"47","text":"Yesu na kahinya chila zuwa mwe Nyumba nkulu ya Chohile. Walavyantambiko wakulu, wahinya Sigilizi, na vilongozi wa wantu nawakaunga wamkome,"},{"book":"Luka","chapter":"19","verse":"48","text":"mna hawabunkule sila yakumkoma, kwaviya wantu wose nawakamwetegeleza, wasekuleka kwiva ulosi wowose."}]}