{"data":[{"book":"Yɛtɛ sɔtɔɛ","chapter":"14","verse":"1","text":"Alatala naxa a masen Munsa bɛ,"},{"book":"Yɛtɛ sɔtɔɛ","chapter":"14","verse":"2","text":"«A fala Isirayilakae bɛ e xa gbilen, e xa fa yonkin Pi Haxirɔti mabiri ra, Migidoli nun baa tagi. E xa lu baa dɛ ra Baali Sefon ya ra."},{"book":"Yɛtɛ sɔtɔɛ","chapter":"14","verse":"3","text":"Firawuna a maɲɔxunma nɛ, a Isirayilakae bara lɔɛ gbengberenyi mabiri."},{"book":"Yɛtɛ sɔtɔɛ","chapter":"14","verse":"4","text":"N Firawuna xaxili raxɔrɔxɔma nɛ, alako a xa bira wo fɔxɔ ra. Na kui n fama matɔxɔɛ sɔtɔde Firawuna nun a xa sɔɔrie saabui ra. Misirakae fama nɛ a kolonde a n tan nan na Alatala ra.» Isirayilakae a raba na ki nɛ."},{"book":"Yɛtɛ sɔtɔɛ","chapter":"14","verse":"5","text":"Misira mangɛ nun a xa kuntigie to a kolon, a Isirayilakae bara siga, e naxa natɛ masara, a falafe ra, «Won munse rabaxi yi ki? Won to Isirayilakae bɛɲinxi, e mu walima won bɛ sɔnɔn!»"},{"book":"Yɛtɛ sɔtɔɛ","chapter":"14","verse":"6","text":"Firawuna naxa yaamari fi soe xa xiri sɔɔri ragisee ra, sɔɔrie xa malan yire keren."},{"book":"Yɛtɛ sɔtɔɛ","chapter":"14","verse":"7","text":"A naxa sɔɔri ragise fanyi kɛmɛ senni sugandi, sɔɔri ragise naxan birin na Misira e fa bira e fɔxɔ ra. Sɔɔri kuntigi nu bakixi e birin kui."},{"book":"Yɛtɛ sɔtɔɛ","chapter":"14","verse":"8","text":"Alatala naxa Misira mangɛ Firawuna xaxili raxɔrɔxɔ, a fa bira Isirayilakae fɔxɔ ra, naxee nu sigafe xun nakeli kui."},{"book":"Yɛtɛ sɔtɔɛ","chapter":"14","verse":"9","text":"Firawuna nun a xa sɔɔri birin naxa bira Isirayilakae fɔxɔ ra e xa soe nun e xa sɔɔri ragisee ra. Misirakae naxa e li baa dɛ ra, e nu yonkinxi dɛnnaxɛ, Pi Haxirɔti mabiri ra, Baali Sefon ya ra."},{"book":"Yɛtɛ sɔtɔɛ","chapter":"14","verse":"10","text":"Firawuna to makɔrɛ e ra, Isirayilakae naxa e ya rakeli, e naxa Misirakae to fa ra. E naxa gaaxu ki fanyi ra, e fa e mawa Alatala bɛ."},{"book":"Yɛtɛ sɔtɔɛ","chapter":"14","verse":"11","text":"E naxa a fala Munsa bɛ, «I won naminixi Misira bɔxi ra munfe ra? Yakɔsi won faxama nɛ gbengberen yire. A mu nu fisa won xa faxa Misira?"},{"book":"Yɛtɛ sɔtɔɛ","chapter":"14","verse":"12","text":"Won nu na Misira bɔxi ma tɛmui naxɛ, muxu a fala nɛ i bɛ, ‹Muxu walife Misirakae bɛ, na fisa muxu bɛ dinɛ faxafe ra gbengberenyi ma.›»"},{"book":"Yɛtɛ sɔtɔɛ","chapter":"14","verse":"13","text":"Munsa naxa ɲama yaabi, «Wo naxa gaaxu, wo xa limaniya. To wo fama Alatala xa kisi tode. Misirakae naxee yi ki, wo mu e toma sɔnɔn."},{"book":"Yɛtɛ sɔtɔɛ","chapter":"14","verse":"14","text":"Alatala nan gere soma wo bɛ. Wo sabari.»"},{"book":"Yɛtɛ sɔtɔɛ","chapter":"14","verse":"15","text":"Alatala naxa a masen Munsa bɛ, «I mawafe n bɛ munfe ra? A fala Isirayilakae bɛ, e xa ti kira xɔn ma."},{"book":"Yɛtɛ sɔtɔɛ","chapter":"14","verse":"16","text":"I xa yisuxuwuri rate, a itala baa xun ma, alako baa xa rabi, Isirayilakae xa igiri bɔxi xaraxi ra."},{"book":"Yɛtɛ sɔtɔɛ","chapter":"14","verse":"17","text":"N Misirakae xaxili raxɔrɔxɔma nɛ, alako e xa bira wo fɔxɔ ra. Na kui n matɔxɔɛ sɔtɔma Firawuna, a xa sɔɔrie, a xa sɔɔri ragisee, nun a xa soe ragimae saabui ra."},{"book":"Yɛtɛ sɔtɔɛ","chapter":"14","verse":"18","text":"N na gɛ matɔxɔɛ sɔtɔde Firawuna, a xa sɔɔri ragisee, nun a xa soe ragimae saabui ra, Misirakae a kolonma nɛ a n tan nan na Alatala ra.»"},{"book":"Yɛtɛ sɔtɔɛ","chapter":"14","verse":"19","text":"Ala xa malekɛ naxan nu na sigafe Isirayila ɲama ya ra, a naxa gbilen e xanbi ra. Nuxui fan naxa keli e ya ra, a fa ti e xanbi ra"},{"book":"Yɛtɛ sɔtɔɛ","chapter":"14","verse":"20","text":"Misirakae nun Isirayilakae tagi. Na nuxui naxa a niya Misirakae xa lu dimi kui, Isirayilakae tan xa lu naiyalanyi kui. E mu nɔ e makɔrɛde e boore ra na kɔɛ ra."},{"book":"Yɛtɛ sɔtɔɛ","chapter":"14","verse":"21","text":"Munsa to a bɛlɛxɛ itala baa xun ma, Alatala naxa baa tutun kɔɛ birin na foye xungbe ra kelife sogetede. A naxa kira xaraxi ramini baa tagi."},{"book":"Yɛtɛ sɔtɔɛ","chapter":"14","verse":"22","text":"Isirayilakae dangima dɛnnaxɛ, baa yee naxa malan e yirefanyi ma nun e kɔɔla ma."},{"book":"Yɛtɛ sɔtɔɛ","chapter":"14","verse":"23","text":"Misirakae naxa e sagata. Firawuna xa soe, a xa sɔɔri ragisee, nun a xa soe ragimae birin naxa bira e fɔxɔ ra baa tagi."},{"book":"Yɛtɛ sɔtɔɛ","chapter":"14","verse":"24","text":"Subaxɛ ma, Alatala naxa a ya rasiga Misira xa sɔɔrie ma kelife koore ma, tɛ nun nuxui na dɛnnaxɛ, a fa e ifu."},{"book":"Yɛtɛ sɔtɔɛ","chapter":"14","verse":"25","text":"A naxa a ragiri sɔɔrie ragisee sanyie xa ba na, e xa ɲɛrɛ xa xɔrɔxɔ. Na kui, Misirakae naxa a fala, «Won xa won gi Isirayilakae ma, barima Alatala nan na e xa gere sofe.»"},{"book":"Yɛtɛ sɔtɔɛ","chapter":"14","verse":"26","text":"Alatala naxa a masen Munsa bɛ, «I bɛlɛxɛ itala baa xun ma, ye xa radin Misirakae, e xa sɔɔri ragisee, nun e xa soe ragimae xun na.»"},{"book":"Yɛtɛ sɔtɔɛ","chapter":"14","verse":"27","text":"Munsa to na raba subaxɛ ma, baa naxa gbilen a yire. Misirakae nu na e gife tɛmui naxɛ, Alatala naxa ye dusu e birin xun na."},{"book":"Yɛtɛ sɔtɔɛ","chapter":"14","verse":"28","text":"Ye naxa Firawuna xa sɔɔrie, a xa ragisee, soe ragimae, nun a xa sɔɔri birin makoto. Naxee nu biraxi Isirayilakae fɔxɔ ra baa kui, nee birin naxa lɔɛ."},{"book":"Yɛtɛ sɔtɔɛ","chapter":"14","verse":"29","text":"Kɔnɔ Isirayilakae naxa baa igiri kira xaraxi xɔn ma. Ye nu malanxi e yirefanyi ma nun e kɔɔla ma."},{"book":"Yɛtɛ sɔtɔɛ","chapter":"14","verse":"30","text":"Na lɔxɔɛ Alatala naxa Isirayilakae ratanga Misirakae ma. Isirayilakae naxa Misirakae furee to baa dɛ ra."},{"book":"Yɛtɛ sɔtɔɛ","chapter":"14","verse":"31","text":"Isirayilakae to Alatala sɛnbɛ to a naxan nawalixi Misirakae xili ma, e naxa gaaxu Alatala ya ra, e fa e taxu Alatala nun a xa xɛɛra Munsa ra."}]}