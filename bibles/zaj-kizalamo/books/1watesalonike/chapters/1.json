{"data":[{"book":"1WATESALONIKE","chapter":"1","verse":"1","text":"Lupwilili luno lolawa ha Paulo, Sila, na Timoteo."},{"book":"1WATESALONIKE","chapter":"1","verse":"2","text":"Mazua gose tomgwelela hewela Mulungu sama yenu mweye mose, na mzinhambiko zetu towatambikila mianza yose."},{"book":"1WATESALONIKE","chapter":"1","verse":"3","text":"Tuhawatambikila ha Mulungu Tata wetu, tokumbuka sang'hano yenu ileligwe na nhamanila yenu, sang'hano zenu zimtendile sama ya noge dimulinajo, na mwazaganyo utendigwe na tamanilo dimulinajo sama ya Mndewa wetu Yesu Kilisto."},{"book":"1WATESALONIKE","chapter":"1","verse":"4","text":"Ndugu zetu, tuvitanga kamba Mulungu kowanogela mweye, na kawasagula mweye kuwa wanhu zake,"},{"book":"1WATESALONIKE","chapter":"1","verse":"5","text":"kwavija vituwagalile Usenga Unogile wa Yesu Kilisto, haukalile Usenga wa mmulomo tu, ila vivija na mhiko na Loho wa Mulungu na nhamanila ng'hulu. Na m'vitanga vija vitukalile tukala kipigiti vitukalile na mweye, kwavija ikala sama ya manogelwa genu mweye."},{"book":"1WATESALONIKE","chapter":"1","verse":"6","text":"Mweye mtwiga tweye na Mndewa, hata kamba mgaya ng'hani, muubokela usenga na deng'ho dilawa ha Loho wa Mulungu."},{"book":"1WATESALONIKE","chapter":"1","verse":"7","text":"Avo mgaluka ningo ha wanhu wose wamtogole Kilisto wa muisi za Makedonia na Akaya."},{"book":"1WATESALONIKE","chapter":"1","verse":"8","text":"Kulawa kumwenu usenga wa Mndewa wenela, sio tu muisi za Makedonia na Akaya, ila kila hanhu nhamanila yenu ya kumtamanila Mulungu itangigwa. Avo hatulonda kulonga chochose mmbuli ino."},{"book":"1WATESALONIKE","chapter":"1","verse":"9","text":"Kwavija wanhu wa isi zino wolonga vija vimtubokele vinogile na vija vimumgalukile Mulungu kulawa mmiwegu na kumsang'hanikila Mulungu wa ikweli yali na ugima."},{"book":"1WATESALONIKE","chapter":"1","verse":"10","text":"Na vivija wolonga vija vumum'beta Mwanage kulawa kuulanga, ayo yamzusile kulawa mkudanganhika, iyo Yesu, ayo yotukombola kulawa mulusango lukwiza."}]}