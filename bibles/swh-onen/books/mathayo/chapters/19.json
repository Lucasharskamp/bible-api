{"data":[{"book":"Mathayo","chapter":"19","verse":"1","text":"Yesu alipomaliza kusema maneno haya, aliondoka Galilaya, akaenda sehemu za Uyahudi, ngʼambo ya Mto Yordani."},{"book":"Mathayo","chapter":"19","verse":"2","text":"Umati mkubwa wa watu ukamfuata, naye akawaponya huko."},{"book":"Mathayo","chapter":"19","verse":"3","text":"Baadhi ya Mafarisayo wakamjia ili kumjaribu, wakamuuliza, “Ni halali mtu kumwacha mke wake kwa sababu yoyote?”"},{"book":"Mathayo","chapter":"19","verse":"4","text":"Akawajibu, “Je, hamkusoma kwamba hapo mwanzo Muumba aliwaumba mwanaume na mwanamke,"},{"book":"Mathayo","chapter":"19","verse":"5","text":"naye akasema, ‘Kwa sababu hii mwanaume atamwacha baba yake na mama yake, naye ataambatana na mkewe, na hao wawili watakuwa mwili mmoja’?"},{"book":"Mathayo","chapter":"19","verse":"6","text":"Hivyo si wawili tena, bali mwili mmoja. Kwa hiyo alichokiunganisha Mungu, mwanadamu asikitenganishe.”"},{"book":"Mathayo","chapter":"19","verse":"7","text":"Wakamuuliza, “Kwa nini basi Mose aliagiza mtu kumpa mkewe hati ya talaka na kumwacha?”"},{"book":"Mathayo","chapter":"19","verse":"8","text":"Yesu akawajibu, “Mose aliwaruhusu kuwaacha wake zenu kwa sababu ya ugumu wa mioyo yenu. Lakini tangu mwanzo haikuwa hivyo."},{"book":"Mathayo","chapter":"19","verse":"9","text":"Mimi nawaambia, yeyote amwachaye mkewe isipokuwa kwa sababu ya uasherati naye akaoa mke mwingine, anazini. Naye amwoaye yule mwanamke aliyeachwa pia anazini.”"},{"book":"Mathayo","chapter":"19","verse":"10","text":"Wanafunzi wake wakamwambia, “Kama hali ndiyo hii kati ya mume na mke, ni afadhali mtu asioe!”"},{"book":"Mathayo","chapter":"19","verse":"11","text":"Yesu akawaambia, “Si watu wote wanaoweza kupokea neno hili, isipokuwa wale tu waliojaliwa na Mungu."},{"book":"Mathayo","chapter":"19","verse":"12","text":"Kwa maana wengine ni matowashi kwa sababu wamezaliwa hivyo; wengine wamefanywa matowashi na wanadamu; na wengine wamejifanya matowashi kwa ajili ya Ufalme wa Mbinguni. Yeye awezaye kulipokea neno hili na alipokee.”"},{"book":"Mathayo","chapter":"19","verse":"13","text":"Kisha watoto wadogo wakaletwa kwa Yesu ili aweke mikono yake juu yao na awaombee. Lakini wanafunzi wake wakawakemea wale waliowaleta."},{"book":"Mathayo","chapter":"19","verse":"14","text":"Yesu akasema, “Waacheni watoto wadogo waje kwangu, wala msiwazuie, kwa maana Ufalme wa Mbinguni ni wa wale walio kama hawa.”"},{"book":"Mathayo","chapter":"19","verse":"15","text":"Naye akaweka mikono yake juu yao, na akaondoka huko."},{"book":"Mathayo","chapter":"19","verse":"16","text":"Mtu mmoja akamjia Yesu na kumuuliza, “Mwalimu mwema, nifanye jambo gani jema ili nipate uzima wa milele?”"},{"book":"Mathayo","chapter":"19","verse":"17","text":"Yesu akamjibu, “Mbona unaniuliza habari ya mema? Aliye mwema ni Mmoja tu. Lakini ukitaka kuingia uzimani, zitii amri.”"},{"book":"Mathayo","chapter":"19","verse":"18","text":"Yule mtu akamuuliza, “Amri zipi?”"},{"book":"Mathayo","chapter":"19","verse":"19","text":"waheshimu baba yako na mama yako, na umpende jirani yako kama nafsi yako.”"},{"book":"Mathayo","chapter":"19","verse":"20","text":"Yule kijana akasema, “Hizi zote nimezishika. Je, bado nimepungukiwa na nini?”"},{"book":"Mathayo","chapter":"19","verse":"21","text":"Yesu akamwambia, “Kama ukitaka kuwa mkamilifu, nenda, ukauze vitu vyote ulivyo navyo, na hizo fedha uwape maskini, nawe utakuwa na hazina mbinguni. Kisha njoo, unifuate.”"},{"book":"Mathayo","chapter":"19","verse":"22","text":"Yule kijana aliposikia hayo, akaenda zake kwa huzuni, kwa sababu alikuwa na mali nyingi."},{"book":"Mathayo","chapter":"19","verse":"23","text":"Ndipo Yesu akawaambia wanafunzi wake, “Amin, nawaambia, itakuwa vigumu kwa mtu tajiri kuingia katika Ufalme wa Mbinguni."},{"book":"Mathayo","chapter":"19","verse":"24","text":"Tena nawaambia, ni rahisi zaidi kwa ngamia kupita kwenye tundu la sindano kuliko mtu tajiri kuingia katika Ufalme wa Mungu.”"},{"book":"Mathayo","chapter":"19","verse":"25","text":"Wanafunzi wake waliposikia haya, walishangaa sana na kuuliza, “Ni nani basi awezaye kuokoka?”"},{"book":"Mathayo","chapter":"19","verse":"26","text":"Lakini Yesu akawatazama, akawaambia, “Kwa mwanadamu jambo hili haliwezekani, lakini mambo yote yanawezekana kwa Mungu.”"},{"book":"Mathayo","chapter":"19","verse":"27","text":"Ndipo Petro akamjibu, “Tazama, sisi tumeacha kila kitu na kukufuata! Tutapata nini basi?”"},{"book":"Mathayo","chapter":"19","verse":"28","text":"Yesu akawaambia, “Amin, nawaambia, wakati wa kufanywa upya vitu vyote, Mwana wa Adamu atakapoketi kwenye kiti chake kitukufu cha enzi, ninyi mlionifuata pia mtaketi katika viti vya enzi kumi na viwili, mkiyahukumu makabila kumi na mawili ya Israeli."},{"book":"Mathayo","chapter":"19","verse":"29","text":"Kila mtu aliyeacha nyumba, au ndugu zake wa kiume au wa kike, baba au mama, watoto au mashamba kwa ajili yangu, atapokea mara mia zaidi ya hayo, na ataurithi uzima wa milele."},{"book":"Mathayo","chapter":"19","verse":"30","text":"Lakini wengi walio wa kwanza watakuwa wa mwisho, na walio wa mwisho watakuwa wa kwanza."}]}