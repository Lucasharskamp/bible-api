{"data":[{"book":"LINJIILA MARKUUSA","chapter":"4","verse":"1","text":"Iisaa woni kadi e waajagol ka daande weendu. Hakkee ko jamaa mooɓinooɗo takko makko on ɗuuɗi, o bakii e laakun ka nder weendu, o jooɗii, jamaa on fow woni ka daande weendu."},{"book":"LINJIILA MARKUUSA","chapter":"4","verse":"2","text":"O janniri ɓe piiji buy mise. E nder ko o waajotoo kon, o wi'i:"},{"book":"LINJIILA MARKUUSA","chapter":"4","verse":"3","text":"«Heɗee, ko remoowo yaltunoo sankugol."},{"book":"LINJIILA MARKUUSA","chapter":"4","verse":"4","text":"E nder ko o sankata kon, gabbe goo yani ka ɗatal, colli ɗin ari moɗi ɗe."},{"book":"LINJIILA MARKUUSA","chapter":"4","verse":"5","text":"Goɗɗe ɗen yani e hoore kaaƴe, ka leydi ɗuuɗaa, ɗe fuɗi heɲa sabu ɗewlugol leydi ndin."},{"book":"LINJIILA MARKUUSA","chapter":"4","verse":"6","text":"Ɓay naange ngen yaltii, ɗe sumi ɗe yoori sabu angal ka ɗaɗi ɗin siŋoo."},{"book":"LINJIILA MARKUUSA","chapter":"4","verse":"7","text":"Goɗɗe goo kadi yani ka sooƴoore, ɗe fuɗidi e mayre, sooƴoore nden moɗi ɗe, laatii ɗe rimaali few."},{"book":"LINJIILA MARKUUSA","chapter":"4","verse":"8","text":"Goɗɗe goo yani ka leydi moƴƴiri. Ɗe fuɗi, ɗe mawni, ɗe sawti, cawti goo gabbe cappanɗe tati, cawti goo cappanɗe jeegoo, cawti goo teemedere.»"},{"book":"LINJIILA MARKUUSA","chapter":"4","verse":"9","text":"E hoore ɗun, o wi'i: «Mo no mari noppi nanirɗi yo nanu!»"},{"book":"LINJIILA MARKUUSA","chapter":"4","verse":"10","text":"Ɓay luttii mo kanko tun, ɗowtunooɓe mo ɓen e *sahaabaaɓe sappoo e ɗiɗooɓe ɓen woni e landagol mo firo ɗee mise."},{"book":"LINJIILA MARKUUSA","chapter":"4","verse":"11","text":"O wi'i ɓe: «Onon on yeɗaama gundoo *laamu Alla ngun, kono ɓee ka yaasi, ɓe wowlirante fow mise,"},{"book":"LINJIILA MARKUUSA","chapter":"4","verse":"12","text":"fii yo ɓe ndaaru, hara ɓe yi'ataa, yo ɓe nanu, hara ɓe faamataa, fii wota ɓe tuubu, junuubaaji maɓɓe ɗin yaafee.»"},{"book":"LINJIILA MARKUUSA","chapter":"4","verse":"13","text":"O wi'i ɓe kadi: «On faamaali ngal misal ɗoo? Ko honno non faamiroyton ɗeya mise fow?"},{"book":"LINJIILA MARKUUSA","chapter":"4","verse":"14","text":"Remoowo on sanki awdi ndin, ɗun ko daalol ngol."},{"book":"LINJIILA MARKUUSA","chapter":"4","verse":"15","text":"Woɓɓe no wa'i wa nde awdi sankaa ka ɗatal ka daalol ngol sankaa ɗon. Ɓe nana ngol tun, Ibuliisa ara, itta daalol sankaangol e maɓɓe ngol."},{"book":"LINJIILA MARKUUSA","chapter":"4","verse":"16","text":"Woɓɓe goo kadi no wa'i wa nde awdi sankaa ka kaaƴe. Nde ɓe nani daalol ngol, ɓe jaɓa ngol heɲa e nder weltaare."},{"book":"LINJIILA MARKUUSA","chapter":"4","verse":"17","text":"Kono ɓe alaa ɗaɗi, ko fii hinaa ɓe tabituɓe. Nde satteendeeji maa cukkeede aroyi sabu jokkugol maɓɓe daalol ngol, ɓe tertoto kisan."},{"book":"LINJIILA MARKUUSA","chapter":"4","verse":"18","text":"Woɓɓe goo kadi no wa'i wa nde awdi sankaa ka sooƴoore. Ko ɓen woni nanooɓe daalol ngol,"},{"book":"LINJIILA MARKUUSA","chapter":"4","verse":"19","text":"kono ngol ronka rimude e maɓɓe, ko fii haray ngol moɗiraama anndeeji aduna e ɗayniro jawle e faaleeji ngurndan goo."},{"book":"LINJIILA MARKUUSA","chapter":"4","verse":"20","text":"Ɓeya ɓen non no wa'i wa nde awdi sankaa ka leydi moƴƴiri. Ko ɓen woni nanooɓe daalol ngol, jaɓa, ngol rima e maɓɓe, woɓɓe goo laabi cappanɗe tati, woɓɓe goo laabi cappanɗe jeegoo, ɓeya ɓen laabi teemedere.»"},{"book":"LINJIILA MARKUUSA","chapter":"4","verse":"21","text":"O wi'i ɓe kadi: «Taw si hara lampu ko ka wirnii waɗetee maa ko e ley danki? E hara hinaa ka kene?"},{"book":"LINJIILA MARKUUSA","chapter":"4","verse":"22","text":"Ko fii alaa ko suuɗii ko feeɲataa, awa kadi kala gundoo ko sakkitorta ko feeɲugol."},{"book":"LINJIILA MARKUUSA","chapter":"4","verse":"23","text":"Mo no mari noppi nanirɗi yo nanu!»"},{"book":"LINJIILA MARKUUSA","chapter":"4","verse":"24","text":"O wi'i ɓe kadi: «Wattanee yiila e ko heɗotoɗon kon. Ko fii ko sariyaare nde etirɗon nden etiranteɗon, ɓeyditaneɗon kadi."},{"book":"LINJIILA MARKUUSA","chapter":"4","verse":"25","text":"Ko fii ko marɗo ɓeydantee, kono mo maraa on jaɓitante hay yeru ko o mari kon.»"},{"book":"LINJIILA MARKUUSA","chapter":"4","verse":"26","text":"O wi'i ɓe kadi: «Laamu Alla ngun no wa'i wa nde neɗɗo ƴetti awdi, sanki ka leydi."},{"book":"LINJIILA MARKUUSA","chapter":"4","verse":"27","text":"Woni o ɗaanii woo, o ɗaanaaki woo, jemma e ɲalorma awdi ndin fuɗay, njanɗa, hara ko no o andiraa."},{"book":"LINJIILA MARKUUSA","chapter":"4","verse":"28","text":"Leydi ndin fuɗinanay hoore mun, ndi adora puɗol ngol, hikka cawtol ngol, si gabbe ɗen kadi moƴƴinoo moƴƴa ka cawtol."},{"book":"LINJIILA MARKUUSA","chapter":"4","verse":"29","text":"No gabbe ɗen ɓendiri, wortowal ngal no ƴetteede, ko fii haray baagol ngol fewndike.»"},{"book":"LINJIILA MARKUUSA","chapter":"4","verse":"30","text":"O wi'i kadi: «Ko honɗun eɓɓindirten e laamu Alla ngun, maa ko misal hongal hollirten ɗun?"},{"book":"LINJIILA MARKUUSA","chapter":"4","verse":"31","text":"Hingu wa'i wa abbere bene, kon ko ɓuri fanɗude e ko aawetee kon fow ka leydi."},{"book":"LINJIILA MARKUUSA","chapter":"4","verse":"32","text":"Kono si wonii nde aawaama, nde hawtoo, nde njanɗa, nde ɓura ko aawetee e naakoo kon fow, nde waɗa calɗi njani haa ka tawata colli ɗin ka weeyo waaway hoɗude ka ley ɗowdi makki.»"},{"book":"LINJIILA MARKUUSA","chapter":"4","verse":"33","text":"Ko mise buy wa'itaynooɗe nii o yewtiraynoo ɓe daaluyee on, noone no ɓe waawiraynoo faamirde."},{"book":"LINJIILA MARKUUSA","chapter":"4","verse":"34","text":"O yewtirtaano ɓe si wonaa mise, kono si wonii ka weddii o sifantono fow taalibaaɓe makko ɓen."},{"book":"LINJIILA MARKUUSA","chapter":"4","verse":"35","text":"Nden ɲande kiikiiɗe Iisaa wi'i ɓe: «Lumbiten gaɗa.»"},{"book":"LINJIILA MARKUUSA","chapter":"4","verse":"36","text":"Ɓe acciti jamaa on, ɓe naɓori Iisaa ka weendu e nder laakun kun o wonnoo e mun kun, laaɗe goo ɗowti ɓe."},{"book":"LINJIILA MARKUUSA","chapter":"4","verse":"37","text":"Tun waabiliire tiiɗunde wondunde e hendu woni e wifugol, tawi morlooɗe ndiyan ɗen no piyoo e laakun kun, kun heewa ndiyan."},{"book":"LINJIILA MARKUUSA","chapter":"4","verse":"38","text":"Tawi kanko Iisaa himo awlii ngawlu, ɗaanii ɓaawo. Ɓe findini mo, ɓe wi'i: «Karamoko'en, e on kippataa fii ko men woni mulude kon?»"},{"book":"LINJIILA MARKUUSA","chapter":"4","verse":"39","text":"O immii, o toŋani hendu ndun, o wi'i ndiyan ɗan: «Deeƴu, fankaa!» Hendu ndun deƴƴi, deeƴaango tiiɗungo waɗi."},{"book":"LINJIILA MARKUUSA","chapter":"4","verse":"40","text":"E hoore ɗun o wi'i ɓe: «Ko fii honɗun hulanɗon? E hara on alaa gomɗinal haa jooni?»"},{"book":"LINJIILA MARKUUSA","chapter":"4","verse":"41","text":"Ɓe huli kulol tiiɗungol, ɓe wi'indiri: «Ko hombo woni oo? Ko fii hay keneeli ɗin e baharu on ɗoftoto mo!»"}]}