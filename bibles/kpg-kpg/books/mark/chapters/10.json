{"data":[{"book":"Mark","chapter":"10","verse":"1","text":"Jesus ga hagatanga i di gowaa deelaa, gaa hana gi lodo di gowaa Judea, e hana laa lodo di monowai Jordan. Digau dogologowaahee gu dagabuli labelaa gi baahi o Mee, gei Mee ga agoago gi digaula be dana hai."},{"book":"Mark","chapter":"10","verse":"2","text":"Nia Pharisee ga lloomoi belee hai a Mee gii hala, ga heeu gi Mee, “Hagia mai be tadau haganoho le e dumaalia gi taane di hudu dono lodo gi daha?”"},{"book":"Mark","chapter":"10","verse":"3","text":"Gei Jesus ga heeu, “Nnaganoho Moses ne gowadu gi goodou le e hai bolo aha?”"},{"book":"Mark","chapter":"10","verse":"4","text":"Digaula ga helekai, “Moses guu wanga di mogobuna gi taane e hai di beebaa haga maewae, gei taane la gaa mee di diiagi dono lodo.”10.4 Deuteronomy 24.1-4; Matthew 5.31"},{"book":"Mark","chapter":"10","verse":"5","text":"Jesus ga helekai gi digaula, “Moses ne hihi taganoho deenei, idimaa, goodou ala e aago ngadaa."},{"book":"Mark","chapter":"10","verse":"6","text":"Mai taamada i di madagoaa nia mee ne hai, di Beebaa Dabu gu helekai boloo,"},{"book":"Mark","chapter":"10","verse":"7","text":"Deenei tadinga taane gaa tanga gi daha"},{"book":"Mark","chapter":"10","verse":"8","text":"Meemaa dogolua guu hai hua tuaidina e dahi.’"},{"book":"Mark","chapter":"10","verse":"9","text":"Di mee a God dela ne haga puni, gi hudee wwae ina go tangada.”"},{"book":"Mark","chapter":"10","verse":"10","text":"Di nadau ulu labelaa gi lodo di hale, gei ana dama agoago ga heeu gi Mee i di agoago deenei."},{"book":"Mark","chapter":"10","verse":"11","text":"Mee ga helekai gi digaula, “Taane ga diiagi dono lodo, gaa lodo gi tuai ahina, mee guu hai di huaidu hai be di manu, gu hai baahi gi dono lodo donu.10.11 Matthew 5.32; 1 Corinthians 7.10-11"},{"book":"Mark","chapter":"10","verse":"12","text":"E hai be di ahina ma ga diiagi dono lodo, gaa lodo gi tuai daane, mee guu hai di huaidu hai be di manu labelaa.”"},{"book":"Mark","chapter":"10","verse":"13","text":"Digau ne laha mai nadau damagiigi gi Jesus, bolo Mee gi hagadau dugu ina ono lima gi hongo digaula, gei ana dama agoago gaa wwou gi digaula."},{"book":"Mark","chapter":"10","verse":"14","text":"Jesus ga iloo, gei Mee gu de hiihai, ga helekai gi ana dama agoago, “Heia nia damagiigi gi lloomoi gi di Au, hudee bule ina digaula, idimaa Teenua King o God la ni digau beenei."},{"book":"Mark","chapter":"10","verse":"15","text":"Au e hagi adu gi goodou di tonu bolo tangada dela hagalee kae Teenua King o God be di hai o nia damagiigi, la deemee dana ulu i Teenua King o God.”10.15 Matthew 18.3"},{"book":"Mark","chapter":"10","verse":"16","text":"Gei mee ga dahi mai nia damagiigi gi lodo ono lima, ga hagadau dugu ono lima gi hongo digaula, ga haga maluagina digaula."},{"book":"Mark","chapter":"10","verse":"17","text":"Di madagoaa Jesus e hana labelaa i hongo di ala, taane ga lele mai, ga dogoduli i ono mua, ga heeu gi Mee, “Tangada Agoago humalia, au e hai dagu aha, gei au ga hai mee gi di mouli dee odi?”"},{"book":"Mark","chapter":"10","verse":"18","text":"Jesus ga helekai, “Goe e aha dela e gahi Au bolo tangada agoago humalia? Deai tangada e humalia, dela hua go God modogoia."},{"book":"Mark","chapter":"10","verse":"19","text":"Goe e iloo nia haganoho:"},{"book":"Mark","chapter":"10","verse":"20","text":"Taane deelaa ga helekai, “Nia mee aanaa la guu hai huogodoo ko au mai i dogu mouli damagiigi.”"},{"book":"Mark","chapter":"10","verse":"21","text":"Jesus ga daumada adu a mee i dono aloho, ga helekai, “Di mee e dahi i golo digi heia kooe: Hana, huia o goloo gi daha, wanga ina nia bahi hadu gi digau hagaloale, gei goe gaa kae o maluagina i di langi. Nomuli, hanimoi, daudali mai Au.”"},{"book":"Mark","chapter":"10","verse":"22","text":"Taane deelaa ga longono eia, gei mee guu mmada hagadugina, guu hana manawa gee, idimaa, mee taane maluagina."},{"book":"Mark","chapter":"10","verse":"23","text":"Jesus gaa mmada gi ana dama agoago, ga helekai gi digaula, “E haingadaa huoloo gi digau maluagina di ulu i Teenua King o God.”"},{"book":"Mark","chapter":"10","verse":"24","text":"Nia dama agoago a Maa gu gologolo gi ana helekai. Jesus ga helekai, “Agu dama, e haingadaa huoloo di ulu i Teenua King o God!"},{"book":"Mark","chapter":"10","verse":"25","text":"Tangada maluagina ma ga ulu i Teenua King o God le e koia e haingadaa i di manu ‘camel’ ma ga ulu laa lodo di bongoo di iwi dui mee.”"},{"book":"Mark","chapter":"10","verse":"26","text":"Gei nia dama agoago gu gologolo huoloo, ga leelee boloo, “Malaa, koai dela gaa mee di mouli?”"},{"book":"Mark","chapter":"10","verse":"27","text":"Jesus ga mmada adu gi digaula, ga helekai, “Di mee deenei e deemee i baahi tangada, gei e mee hua i baahi o God. Nia mee huogodoo e mee i baahi o God.”"},{"book":"Mark","chapter":"10","verse":"28","text":"Gei Peter ga helekai, “Mmada, gimaadou guu dugu madau mee huogodoo, gu daudali hua Goe.”"},{"book":"Mark","chapter":"10","verse":"29","text":"Jesus ga helekai, “Uaa, e donu, gei Au e hagi adu gi goodou bolo be koai ma ga diiagi dono hale, be ono duaahina daane mo ahina, be dono dinana be dono damana, be ana dama, be ana gowaa, i dogu gili mo di Longo Humalia,"},{"book":"Mark","chapter":"10","verse":"30","text":"mee gaa kae ana mee logowaahee i lodo di mouli deenei. Mee ga hai mee haga lau holongo gi nonua i ono hale, mono duaahina daane mo ahina, mono dinana, mono dama, mono gowaa, ge e kae di hagaduadua labelaa. Gei di madagoaa dela ma gaa dae mai, gei mee ga hai mee gi di mouli dee odi."},{"book":"Mark","chapter":"10","verse":"31","text":"E dogologo digau ala i mugi mua dolomeenei, gaa hula laa muli, gei e dogologo digau ala i mugi muli dolomeenei, gaa hula laa mua.”10.31 Matthew 20.16; Luke 13.30"},{"book":"Mark","chapter":"10","verse":"32","text":"Jesus mo ana dama agoago e hula i hongo di ala gi Jerusalem, gei Jesus e hana i mua. Digaula e hula uli nadau gai, gei nia daangada ala e lloo adu i nadau muli le e mmaadagu. Gei Jesus ga haga dagabuli ana dama agoago gi mada ginaadou, ga hagi anga gi digaula nia mee ala gaa hai ang gi de Ia."},{"book":"Mark","chapter":"10","verse":"33","text":"Ge Ia ga helekai, “Mmada, gidaadou e hula gi Jerusalem, dela di gowaa Tama Tangada gaa wanga gi nia lima o nia dagi aamua hai mee dabu, mo digau haga donudonu haganoho. Digaula ga haga balumee a Mee belee daaligi gii made, gaa wanga a Mee gi digau tuadimee."},{"book":"Mark","chapter":"10","verse":"34","text":"Digaula gaa hai hagahuaidu a Mee mo di buibui nadau haawale gi Mee, ge e haga mamaawa a Mee, ga daaligi a Mee gii made, gei i muli nia laangi e dolu, ge Ia ga mouli aga.”"},{"book":"Mark","chapter":"10","verse":"35","text":"Gei James mo John, go nia dama daane a Zebedee, ga lloomoi gi Jesus, ga helekai, “Tangada Agoago, di mee i golo gimaua e hiihai bolo Goe gi heia mai gi gimaua.”"},{"book":"Mark","chapter":"10","verse":"36","text":"Jesus ga heeu gi meemaa, “Ma di aha dela e hiihai ginai goolua?”"},{"book":"Mark","chapter":"10","verse":"37","text":"Gei meemaa ga helekai anga, “Do madagoaa dela ma gaa noho i hongo do lohongo king, gimaua e hiihai bolo Goe gi haga noho ina gimaua i do baahi, e dahi i do baahi gau donu, ge e dahi i do baahi gau ihala.”"},{"book":"Mark","chapter":"10","verse":"38","text":"Gei Jesus ga helekai gi meemaa, “Goolua e de iloo di gulu mee dela e tangi ai. Goolua e mee di inu di ibu o di hagaduadua dela ga inu iei Au? Goolua e mee di babdais i di babdais dela ga babdais iei Au?”10.38 Luke 12.50"},{"book":"Mark","chapter":"10","verse":"39","text":"Gei meemaa ga helekai, “Gimaua e mee.”"},{"book":"Mark","chapter":"10","verse":"40","text":"Gei Au ogu donu ai e hili tangada e noho i dogu baahi gau donu mo gau ihala. Ma go God hua dela gaa wanga nia lohongo aanei gi ana gau ala gu hagatogomaalia ginai nia maa.”"},{"book":"Mark","chapter":"10","verse":"41","text":"Nia dama agoago dilongoholu ala i golo ne longono ginaadou di mee deenei, gu hagawelewele gi James mo John."},{"book":"Mark","chapter":"10","verse":"42","text":"Gei Jesus ga haga dagabuli digaula, ga helekai, “Goodou e iloo bolo nia dagi o digau tuadimee le e mogobuna di dagi digau tuadimee. Gei nia dagi le e hai mee gi nia mogobuna dagi huogodoo.10.42 Luke 22.25-26"},{"book":"Mark","chapter":"10","verse":"43","text":"Di hai deenei la hagalee go di godou hai dela e hai hegau ai. Tangada i godou baahi dela bolo ia gi aamua, geia gii hai tangada hai hegau ni goodou.10.43 Matthew 23.11; Mark 9.35; Luke 22.26"},{"book":"Mark","chapter":"10","verse":"44","text":"Tangada dela bolo ia gii hai tangada aamua, geia gii hai di hege ni digau huogodoo."},{"book":"Mark","chapter":"10","verse":"45","text":"Tama Tangada hogi la hagalee ne hanimoi bolo nia daangada gi hai hegau ang gi de Ia, ge Ia ne haneia belee hai hegau gi digau huogodoo, gaa wanga dehuia dono mouli gi mouli ai digau dogologo.”"},{"book":"Mark","chapter":"10","verse":"46","text":"Digaula ne dau i Jericho. Di madagoaa Jesus mo ana dama agoago, mo tagabuli damana ga hagatanga gi daha mo di waahale deelaa, taane deegida dono ingoo go Bartimaeus, tama ni Timaeus, e noho i taalinga di ala e madamadau ana mee."},{"book":"Mark","chapter":"10","verse":"47","text":"Dono longono hua bolo ma go Jesus o Nazareth, geia gaa wolo gi nua, “Jesus, tama a David, dumaalia mai gi di au!”"},{"book":"Mark","chapter":"10","verse":"48","text":"Digau dogologo guu wwou gi mee gi hudee leelee, geia koia ne wolo gi nonua, “Goe go Tama a David, Goe dumaalia mai gi di au!”"},{"book":"Mark","chapter":"10","verse":"49","text":"Gei Jesus gaa duu, ga helekai, “Goodou laha mai a mee gi di Au.”"},{"book":"Mark","chapter":"10","verse":"50","text":"Gei mee gaa hobo gi nua, gaa hudu gi daha dono gahu laa daha, gaa hana gi Jesus."},{"book":"Mark","chapter":"10","verse":"51","text":"Gei Jesus ga heeu gi mee, “Ma di aha dela e hiihai ginai goe bolo Au gi heia adu gi di goe?”"},{"book":"Mark","chapter":"10","verse":"52","text":"Gei Jesus ga helekai, “Hana. Ma go do hagadonu dela ne hagahumalia goe.”"}]}