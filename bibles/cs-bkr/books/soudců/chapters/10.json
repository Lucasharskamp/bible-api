{"data":[{"book":"Soudců","chapter":"10","verse":"1","text":"Povstal pak po Abimelechovi k obhajování Izraele Tola, syn Fua, syna Dodova, muž z pokolení Izachar, a ten bydlil v Samir na hoře Efraim."},{"book":"Soudců","chapter":"10","verse":"2","text":"I soudil Izraele za třimecítma let, a umřev, pochován jest v Samir."},{"book":"Soudců","chapter":"10","verse":"3","text":"Po něm povstal Jair Galádský, a soudil Izraele za dvamecítma let."},{"book":"Soudců","chapter":"10","verse":"4","text":"A měl třidceti synů, kteříž jezdili na třidcíti mezcích; a měli třidceti měst, kteráž sloula vsi Jairovy až do dnešního dne, a ty jsou v zemi Galád."},{"book":"Soudců","chapter":"10","verse":"5","text":"I umřel Jair, a pochován jest v Kamon."},{"book":"Soudců","chapter":"10","verse":"6","text":"Opět pak synové Izraelští činili to, což jest zlého před očima Hospodinovýma; nebo sloužili Bálům a Astarot, to jest, bohům Syrským, bohům Sidonským a bohům Moábským, tolikéž i bohům synů Ammon, i bohům Filistinským, tak že opustili Hospodina, a nesloužili jemu."},{"book":"Soudců","chapter":"10","verse":"7","text":"Protož roznítila se prchlivost Hospodinova na Izraele, a vydal je v ruku Filistinských a v ruku Ammonitských,"},{"book":"Soudců","chapter":"10","verse":"8","text":"Kteříž stírali a potlačovali syny Izraelské toho roku, i potom za osmnácte let, všecky syny Izraelské, kteříž byli před Jordánem v zemi Amorejského, kteráž jest v Galád."},{"book":"Soudců","chapter":"10","verse":"9","text":"Přešli pak Ammonitští i Jordán, aby bojovali také proti Judovi, a proti Beniaminovi, i proti domu Efraimovu; i byl Izrael náramně ssoužen."},{"book":"Soudců","chapter":"10","verse":"10","text":"Tedy volali synové Izraelští k Hospodinu, řkouce: Zhřešiliť jsme tobě, tak že jsme opustili tě Boha svého, a sloužili jsme Bálům."},{"book":"Soudců","chapter":"10","verse":"11","text":"Ale Hospodin řekl synům Izraelským: Zdaliž jsem od Egyptských a od Amorejských a od Ammonitských a Filistinských,"},{"book":"Soudců","chapter":"10","verse":"12","text":"Tolikéž od Sidonských, a Amalechitských, i od Maonitských, vás ssužujících, když jste volali ke mně, nevysvobodil vás z ruky jejich?"},{"book":"Soudců","chapter":"10","verse":"13","text":"A vy opustili jste mne a sloužili jste bohům cizím, protož nevysvobodím vás více."},{"book":"Soudců","chapter":"10","verse":"14","text":"Jděte a volejte k bohům, kteréž jste sobě zvolili; oni nechť vás vysvobodí v čas ssoužení vašeho."},{"book":"Soudců","chapter":"10","verse":"15","text":"I řekli synové Izraelští Hospodinu: Zhřešili jsme; učiň s námi, cožť se dobře líbí, a však vysvoboď nás, prosíme, v tento čas."},{"book":"Soudců","chapter":"10","verse":"16","text":"Protož vyvrhše bohy cizí z prostředku svého, sloužili Hospodinu, a zželelo se duši jeho nad trápením Izraele."},{"book":"Soudců","chapter":"10","verse":"17","text":"Svolali se pak Ammonitští, a položili se v Galád; shromáždili se také synové Izraelští, a položili se v Masfa."},{"book":"Soudců","chapter":"10","verse":"18","text":"I řekli lid s knížaty Galád jedni druhým: Kdokoli počne bojovati proti Ammonitským, bude vůdce všech obyvatelů Galád."}]}