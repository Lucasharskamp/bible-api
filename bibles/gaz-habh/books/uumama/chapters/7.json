{"data":[{"book":"Uumama","chapter":"7","verse":"1","text":"Waaqayyos Nohiin akkana jedhe; “Ani akka ati dhaloota kana keessaa na duratti qajeelaa taate argeeraatii maatii kee hundumaa wajjin doonicha seeni."},{"book":"Uumama","chapter":"7","verse":"2","text":"Bineensa qulqulluu gosa hunda keessaa kormaa fi dhalaa cimdii torba, bineensa qulqulluu hin taʼin gosa hunda keessaa cimdii tokko,"},{"book":"Uumama","chapter":"7","verse":"3","text":"gosa simbirrootaa hunda keessaa illee akka sanyiin lafa hunda irratti hafee jiraatuuf kormaa fi dhalaa cimdii torba fudhadhuu seeni."},{"book":"Uumama","chapter":"7","verse":"4","text":"Ani guyyaa torba booddee halkan afurtamaa fi guyyaa afurtama bokkaa nan roobsa; uumama jiraataa ani mataan koo uume hunda lafa irraa nan haxaaʼa.”"},{"book":"Uumama","chapter":"7","verse":"5","text":"Nohis waan Waaqayyo isa ajaje hunda ni hojjete."},{"book":"Uumama","chapter":"7","verse":"6","text":"Yeroo bishaan badiisaa dhufetti Nohi nama waggaa dhibba jaʼa ture."},{"book":"Uumama","chapter":"7","verse":"7","text":"Nohii fi ilmaan isaa, niitii isaatii fi niitonni ilmaan isaa bishaan badiisaa jalaa baʼuuf doonii seenan."},{"book":"Uumama","chapter":"7","verse":"8","text":"Bineensonni qulqulluu fi kan qulqulluu hin taʼin, simbirroonnii fi uumamawwan lafa irra munyuuqan hundi, cimdii cimdiidhaan,"},{"book":"Uumama","chapter":"7","verse":"9","text":"kormaa fi dhalaan gara Nohi dhufanii akkuma Waaqni Nohiin ajajetti doonicha seenan."},{"book":"Uumama","chapter":"7","verse":"10","text":"Guyyaa torba booddee bishaan badiisaa lolaʼee lafa guute."},{"book":"Uumama","chapter":"7","verse":"11","text":"Bara jireenya Nohi waggaa dhibba jaʼaffaa keessa, jiʼa lammaffaatti, jiʼa sana keessaas guyyaa kudha torbaffaatti burqaawwan tuujuba gurguddaa hundi ni dhoʼan; foddaawwan bishaan samiis ni banaman."},{"book":"Uumama","chapter":"7","verse":"12","text":"Bokkaanis guyyaa afurtamaa fi halkan afurtama lafatti roobe."},{"book":"Uumama","chapter":"7","verse":"13","text":"Guyyuma sana Nohii fi ilmaan isaa, Seem, Haamii fi Yaafet, niitii isaatii fi niitota ilmaan isaa sadanii wajjin doonicha seenan."},{"book":"Uumama","chapter":"7","verse":"14","text":"Isaanis bineensota hunda, akkuma gosa isaaniitti, horii hunda akkuma gosa isaaniitti, uumamawwan lafa irra munyuuqan hundaa fi simbirroota hunda akkuma gosa isaaniitti, waan qoochoo qabu hundas of faana fudhatanii seenan."},{"book":"Uumama","chapter":"7","verse":"15","text":"Uumamawwan hafuura jireenyaa of keessaa qaban hundinuus cimdii cimdiidhaan gara Nohi dhufanii doonicha seenan."},{"book":"Uumama","chapter":"7","verse":"16","text":"Bineensonni akkuma Waaqni Nohin ajajetti dooniitti galan kormaa fi dhalaa uumamawwan lubbu qabeeyyii hundaa turan; ergasii immoo Waaqayyo alaan itti cufe."},{"book":"Uumama","chapter":"7","verse":"17","text":"Bishaan badiisaas ittuma fufee guyyaa afurtamaaf lafa irra ture; bishaan sunis dabalaa deemee doonii sana lafa irraa ol kaase."},{"book":"Uumama","chapter":"7","verse":"18","text":"Bishaanichis ol kaʼee lafa irratti akka malee baayʼate; dooniin sunis bishaanicha irra deeme."},{"book":"Uumama","chapter":"7","verse":"19","text":"Bishaanichis akka malee ol kaʼaa deemee tulluuwwan samii jala jiran hunda haguuge."},{"book":"Uumama","chapter":"7","verse":"20","text":"Bishaanichi dhundhuma kudha shan caalaa ol kaʼuudhaan tulluuwwan dhokse."},{"book":"Uumama","chapter":"7","verse":"21","text":"Uumamawwan lubbu qabeeyyiin lafa irra jiraatan hundi jechuunis, simbirroonni, horiin, bineensonni, uumamawwan lafa irra munyuuqan hundii fi namoonni hundi ni barbadaaʼan."},{"book":"Uumama","chapter":"7","verse":"22","text":"Wanni lafa gogaa irra jiraatu kan funyaan isaatiin hafuura jireenyaa baafatu hundinuu ni duʼe."},{"book":"Uumama","chapter":"7","verse":"23","text":"Uumamawwan lubbu qabeeyyiin lafa irra jiraatan hundinuu ni haxaaʼaman; namnii fi horiin, uumamawwan lafa irra munyuuqanii fi simbirroonni samii, lafa irraa ni haxaaʼaman. Nohii fi warra isa wajjin doonii keessa turan qofattu hafe."},{"book":"Uumama","chapter":"7","verse":"24","text":"Bishaan sunis bultii dhibba tokkoo fi shantama lafa irra lolaʼe."}]}