{"data":[{"book":"Luka","chapter":"15","verse":"1","text":"Yanzu fa, masu karɓar haraji da “masu zunubi” duka suna taruwa don jin koyarwar Yesu."},{"book":"Luka","chapter":"15","verse":"2","text":"Amma Farisiyawa da malaman dokoki suka yi gunaguni, suna cewa, “Wannan mutum yana karɓan ‘masu zunubi,’ kuma yana ci tare da su.”"},{"book":"Luka","chapter":"15","verse":"3","text":"Sai Yesu ya faɗa musu wannan misali ya ce,"},{"book":"Luka","chapter":"15","verse":"4","text":"“In ɗayanku yana da tumaki ɗari, sa’an nan ɗayansu ta ɓace. Ashe, ba zai bar tasa’in da tara a fili ya je neman wadda ta ɓace, har sai ya same ta ba?"},{"book":"Luka","chapter":"15","verse":"5","text":"In ya same ta, zai sa ta a kafaɗa da murna,"},{"book":"Luka","chapter":"15","verse":"6","text":"ya dawo gida. Sa’an nan zai kira abokansa da maƙwabtansa wuri ɗaya ya ce, ‘Ku taya ni murna, na sami tunkiyana da ta ɓata.’"},{"book":"Luka","chapter":"15","verse":"7","text":"Ina gaya muku, haka za a yi murna sosai a sama, a kan mai zunubi guda ɗaya da ya tuba, fiye da masu adalci tasa’in da tara, waɗanda ba su bukatan tuba."},{"book":"Luka","chapter":"15","verse":"8","text":"“Ko kuwa in wata mace tana da kuɗi na azurfa guda goma, sa’an nan ɗaya ya ɓata, ashe, ba za tă ƙuna fitila, ta share gidan, ta nema a hankali, har sai ta samu ba?"},{"book":"Luka","chapter":"15","verse":"9","text":"In ta same shi, sai ta kira ƙawayenta da maƙwabtanta wuri ɗaya, ta ce musu, ‘Ku taya ni murna, na sami kuɗina da ya ɓata.’"},{"book":"Luka","chapter":"15","verse":"10","text":"Haka, ina gaya muku, akwai murna a gaban mala’ikun Allah a kan mai zunubi guda ɗaya, da ya tuba.”"},{"book":"Luka","chapter":"15","verse":"11","text":"Yesu ya ci gaba da cewa, “Akwai wani mutum wanda yake da ’ya’ya biyu maza."},{"book":"Luka","chapter":"15","verse":"12","text":"Ƙaramin ya ce wa mahaifinsu, ‘Baba, ba ni rabon gādona.’ Sai mahaifin ya raba musu dukiyarsa."},{"book":"Luka","chapter":"15","verse":"13","text":"“Bayan ’yan kwanaki, sai ƙaramin ɗan ya tattara kayansa duk, ya tashi ya tafi wata ƙasa mai nisa. A can, ya ɓatar da dukiyarsa duka a rayuwar banza."},{"book":"Luka","chapter":"15","verse":"14","text":"Bayan ya ɓatar da kome, sai ga muguwar yunwa a dukan ƙasar, har ya shiga rashi."},{"book":"Luka","chapter":"15","verse":"15","text":"Sai ya je ya sami aiki a wurin wani mutumin ƙasar, wanda ya aike shi a gonakinsa, ya yi kiwon aladu."},{"book":"Luka","chapter":"15","verse":"16","text":"Ya yi marmarin cin dusan da aladun suke ci, amma ba wanda ya ba shi wani abu."},{"book":"Luka","chapter":"15","verse":"17","text":"“Da hankalinsa ya dawo, sai ya ce, ‘Kai, bayin mahaifina guda nawa ne, da suke da abinci fiye da isashe, ni kuma ina nan, zan mutu don yunwa!"},{"book":"Luka","chapter":"15","verse":"18","text":"Zan tashi in koma wurin mahaifina, in ce masa, “Baba, na yi wa sama, na kuma yi maka zunubi."},{"book":"Luka","chapter":"15","verse":"19","text":"Ni ban isa a ƙara kira na ɗanka ba. Ka mai da ni kamar ɗaya daga cikin bayinka.” ’"},{"book":"Luka","chapter":"15","verse":"20","text":"Sai ya tashi ya kama hanya ya koma wurin mahaifinsa."},{"book":"Luka","chapter":"15","verse":"21","text":"“Sai ɗan ya ce masa, ‘Baba, na yi wa sama, na kuma yi maka zunubi. Ni ban isa a ƙara kira na ɗanka ba.’"},{"book":"Luka","chapter":"15","verse":"22","text":"“Amma mahaifin ya ce wa bayinsa, ‘Maza! Ku kawo riga mafi kyau ku sa masa. Ku sa zobe a yatsarsa, da takalma kuma a ƙafafunsa."},{"book":"Luka","chapter":"15","verse":"23","text":"Ku kawo ɗan saniya mai ƙiba ku yanka. Bari mu yi biki mu yi shagali."},{"book":"Luka","chapter":"15","verse":"24","text":"Gama ɗan nan nawa, da ya mutu, amma yanzu yana da rai kuma. Da ya ɓata, amma yanzu an same shi.’ Sai suka fara shagali."},{"book":"Luka","chapter":"15","verse":"25","text":"“Yayinda ake haka, babban ɗan yana gona. Da ya zo kusa da gida, sai ya ji ana kiɗi ana rawa."},{"book":"Luka","chapter":"15","verse":"26","text":"Sai ya kira ɗaya daga cikin bayin, ya tambaye shi abin da yake faruwa."},{"book":"Luka","chapter":"15","verse":"27","text":"Bawan ya ce, ‘Ai, ɗan’uwanka ne ya dawo, shi ne mahaifinka ya yanka ɗan saniya mai ƙiba, gama ya yi murna ya karɓi ɗansa da ya dawo gida lafiyayye, ba abin da ya same shi.’"},{"book":"Luka","chapter":"15","verse":"28","text":"“Sai yayan ya yi fushi, ya ƙi shiga gida. Sai mahaifinsa ya fita ya roƙe shi."},{"book":"Luka","chapter":"15","verse":"29","text":"Amma ya amsa wa mahaifinsa ya ce, ‘Duba! Duk waɗannan shekaru, ina yin maka aiki kamar bawa, ban taɓa maka rashin biyayya ba. Duk da haka, ba ka taɓa ba ni ko ɗan akuya domin in yi shagali da abokaina ba."},{"book":"Luka","chapter":"15","verse":"30","text":"Amma da wannan ɗan naka, wanda ya ɓatar da dukiyarka a kan karuwai ya dawo, ka yanka masa ɗan saniya mai ƙiba!’"},{"book":"Luka","chapter":"15","verse":"31","text":"“Sai mahaifin ya ce masa, ‘Ɗana, kullum kana nan tare da ni, kuma duk abin da nake da shi, naka ne."},{"book":"Luka","chapter":"15","verse":"32","text":"Amma ya zama mana dole, mu yi shagali, mu yi murna, domin ɗan’uwan nan naka, da ya mutu, yanzu kuwa yana da rai, da ya ɓata, amma yanzu an same shi.’ ”"}]}