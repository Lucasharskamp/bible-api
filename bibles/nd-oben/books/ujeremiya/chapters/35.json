{"data":[{"book":"UJeremiya","chapter":"35","verse":"1","text":"Leli yilizwi elafika kuJeremiya livela kuThixo ekubuseni kukaJehoyakhimi indodana kaJosiya inkosi yakoJuda, elathi,"},{"book":"UJeremiya","chapter":"35","verse":"2","text":"“Yana endlini yamaRekhabi uwabize ukuba eze kwelinye lamakamelo endlu kaThixo uwanike iwayini anathe.”"},{"book":"UJeremiya","chapter":"35","verse":"3","text":"Ngakho ngayathatha uJazaniya indodana kaJeremiya, indodana kaHabhaziniya, labafowabo kanye lamadodana akhe wonke lomuzi wonke wamaRekhabi."},{"book":"UJeremiya","chapter":"35","verse":"4","text":"Ngabasa endlini kaThixo, ekamelweni lamadodana kaHanani indoda ka-Igidaliya umuntu kaNkulunkulu. Laliseduze lekamelo lezikhulu elalingaphezu kwelikaMaseya indodana kaShalumi umlindi wesango."},{"book":"UJeremiya","chapter":"35","verse":"5","text":"Emva kwalokho ngabeka imiganu eyayigcwele iwayini lezinkezo phambi kwabantu bomndeni wamaRekhabi, ngathi kubo, “Nathani iwayini.”"},{"book":"UJeremiya","chapter":"35","verse":"6","text":"Kodwa bona baphendula bathi, “Iwayini kasilinathi ngoba ukhokho wethu uJehonadabi indodana kaRekhabi wasinika umlayo lo othi: ‘Lina loba inzalo yenu akumelanga linathe iwayini."},{"book":"UJeremiya","chapter":"35","verse":"7","text":"Njalo lingakhi zindlu, lingahlanyeli kumbe lilime izivini; lingabi lokunye kwalezizinto, kodwa kumele lihlale emathenteni kokuphela. Ngalokho lizaphila isikhathi eside elizweni elizinzulane kulo.’"},{"book":"UJeremiya","chapter":"35","verse":"8","text":"Sakulalela konke ukhokho wethu uJehonadabi indodana kaRekhabi asilaya khona. Thina labomkethu lamadodana ethu kanye lamadodakazi ethu asikaze silinathe iwayini,"},{"book":"UJeremiya","chapter":"35","verse":"9","text":"kumbe sakhe izindlu zokuhlala kuzo loba sibe lezivini, amasimu kumbe amabele."},{"book":"UJeremiya","chapter":"35","verse":"10","text":"Sihlala emathenteni njalo siyakulalela konke ukhokho wethu uJehonadabi asilaya khona."},{"book":"UJeremiya","chapter":"35","verse":"11","text":"Kodwa ekuhlaseleni kukaNebhukhadineza inkosi yaseBhabhiloni ilizwe leli, sathi, ‘Wozani siye eJerusalema sibalekele amabutho amaKhaladiya kanye lawama-Aramu.’ Sahlala kanjalo eJerusalema.”"},{"book":"UJeremiya","chapter":"35","verse":"12","text":"Ilizwi likaThixo laselifika kuJeremiya lisithi:"},{"book":"UJeremiya","chapter":"35","verse":"13","text":"“UThixo uSomandla, uNkulunkulu ka-Israyeli, uthi: Hamba uyetshela abantu bakoJuda labahlala eJerusalema ukuthi, ‘Kalifundi sifundo lilalele amazwi ami na?’ kutsho uThixo."},{"book":"UJeremiya","chapter":"35","verse":"14","text":"‘UJehonadabi indodana kaRekhabi walaya amadodana akhe ukuba anganathi iwayini, njalo umlayo lo wagcinwa. Kuze kube lamhla iwayini kabalinathi ngoba balalela umlayo kakhokho wabo. Kodwa mina sengakhuluma lani njalonjalo, kodwa kalingilalelanga."},{"book":"UJeremiya","chapter":"35","verse":"15","text":"Ngathuma izinceku zami abaphrofethi kini kanenginengi. Bathi, “Ngamunye wenu kumele liphenduke ezindleleni zenu ezimbi lilungise lezenzo zenu; lingalandeli abanye onkulunkulu ukuba libakhonze. Ngalokho lizahlala elizweni engalipha lona lina labokhokho benu.” Kodwa kalinakanga, njalo kalingilalelanga."},{"book":"UJeremiya","chapter":"35","verse":"16","text":"Inzalo kaJehonadabi indodana kaRekhabi iwulandele umlayo eyawuphiwa ngukhokho wayo, kodwa abantu laba mina kabangilalelanga.’"},{"book":"UJeremiya","chapter":"35","verse":"17","text":"Ngakho uThixo, uNkulunkulu uSomandla, uNkulunkulu ka-Israyeli uthi; ‘Lalelani, ngizakwehlisela phezu kukaJuda laphezu komuntu wonke ohlala eJerusalema wonke umonakalo engabathembisa wona. Ngabatshela, kodwa kabalalelanga; ngababiza, kodwa kabasabelanga.’ ”"},{"book":"UJeremiya","chapter":"35","verse":"18","text":"UJeremiya wasesithi kwabomndeni wamaRekhabi, “UThixo uSomandla, uNkulunkulu ka-Israyeli uthi, ‘Liwulalele umlayo kakhokho wenu uJehonadabi layilandela yonke imfundiso yakhe njalo lenza konke alilaya khona.’"},{"book":"UJeremiya","chapter":"35","verse":"19","text":"Ngakho uThixo uSomandla, uNkulunkulu ka-Israyeli, uthi: ‘UJehonadabi indodana kaRekhabi kayikuswela umuntu wokungikhonza.’ ”"}]}