{"data":[{"book":"Дії Апостолів","chapter":"14","verse":"1","text":"В Іконії Павло та Варнава увійшли також в юдейську синагогу та говорили так переконливо, що багато юдеїв та греків увірувало."},{"book":"Дії Апостолів","chapter":"14","verse":"2","text":"Ті ж юдеї, які відмовилися повірити, підбурили та роз’ятрили душі язичників проти братів."},{"book":"Дії Апостолів","chapter":"14","verse":"3","text":"Однак Павло та Варнава залишалися там досить довго. Вони сміливо говорили про Господа, Який свідчив про Слово благодаті, роблячи чудеса та знамення через їхні руки."},{"book":"Дії Апостолів","chapter":"14","verse":"4","text":"Мешканці міста розділилися: одні підтримували юдеїв, а інші – апостолів."},{"book":"Дії Апостолів","chapter":"14","verse":"5","text":"Язичники та юдеї разом із керівниками задумали закидати їх камінням."},{"book":"Дії Апостолів","chapter":"14","verse":"6","text":"Дізнавшись про це, Павло та Варнава втекли до міст Лікаонії – Лістри, Дервії та околиць,"},{"book":"Дії Апостолів","chapter":"14","verse":"7","text":"де продовжували проповідувати Добру Звістку."},{"book":"Дії Апостолів","chapter":"14","verse":"8","text":"У Лістрі сидів безсилий чоловік, який ніколи не ходив, тому що був калікою від народження."},{"book":"Дії Апостолів","chapter":"14","verse":"9","text":"Він слухав, як говорив Павло. Поглянувши на нього уважно й побачивши, що той має віру для зцілення,"},{"book":"Дії Апостолів","chapter":"14","verse":"10","text":"Павло голосно промовив: «Встань прямо на ноги!» Той піднявся й почав ходити."},{"book":"Дії Апостолів","chapter":"14","verse":"11","text":"Люди, побачивши, що зробив Павло, почали голосно говорити лікаонською: «Боги до нас зійшли в людській подобі!»"},{"book":"Дії Апостолів","chapter":"14","verse":"12","text":"Вони назвали Варнаву Зевсом, а Павла Гермесом, оскільки він був головним у промові."},{"book":"Дії Апостолів","chapter":"14","verse":"13","text":"Жрець Зевса, храм якого був перед містом, привів биків із вінками до воріт, бажаючи разом із народом принести жертву."},{"book":"Дії Апостолів","chapter":"14","verse":"14","text":"Коли апостоли Варнава та Павло почули про це, то роздерли свій одяг, кинулися до натовпу та закричали:"},{"book":"Дії Апостолів","chapter":"14","verse":"15","text":"«Люди, навіщо ви це робите? Ми такі ж люди, як і ви! Ми звіщаємо вам Добру Звістку, щоб ви відвернулися від цих марнот до живого Бога, Який створив небеса, землю, море й усе, що в них.14:15 Див. Вих. 20:11; Пс. 145:6."},{"book":"Дії Апостолів","chapter":"14","verse":"16","text":"У минулому Він дозволяв усім народам ходити своїми шляхами,"},{"book":"Дії Апостолів","chapter":"14","verse":"17","text":"хоч і не залишав їх без свідоцтва про Себе, роблячи добро, даючи дощі з неба та врожайні часи, наповняючи їжею й радощами серця ваші»."},{"book":"Дії Апостолів","chapter":"14","verse":"18","text":"І, говорячи це, ледве переконали народ, щоб не приносили їм жертви."},{"book":"Дії Апостолів","chapter":"14","verse":"19","text":"Однак деякі юдеї, які прийшли з Антіохії та Іконії, схилили натовп на свій бік. Вони побили Павла камінням та виволікли його за місто, думаючи, що він уже помер."},{"book":"Дії Апостолів","chapter":"14","verse":"20","text":"Але коли учні зібралися навколо нього, він піднявся та повернувся в місто. Наступного дня він разом із Варнавою вирушив у Дервію."},{"book":"Дії Апостолів","chapter":"14","verse":"21","text":"У цьому місті вони проповідували Добру Звістку й набули чимало учнів. Потім повернулися до Лістри, Іконії та Антіохії."},{"book":"Дії Апостолів","chapter":"14","verse":"22","text":"Павло та Варнава зміцнювали душі учнів, закликаючи їх продовжувати твердо вірити, та навчали, що через великі скорботи нам треба увійти в Царство Боже."},{"book":"Дії Апостолів","chapter":"14","verse":"23","text":"Вони обрали пресвітерів для кожної церкви й постом та молитвою передали їх Господеві, в Якого увірували."},{"book":"Дії Апостолів","chapter":"14","verse":"24","text":"Далі, пройшовши Пісідію, Павло та Варнава прийшли до Памфілії."},{"book":"Дії Апостолів","chapter":"14","verse":"25","text":"Звістивши Слово в Пергії, прийшли до Атталії."},{"book":"Дії Апостолів","chapter":"14","verse":"26","text":"Звідти відпливли до Антіохії, де були передані благодаті Божій для справи, яку виконали."},{"book":"Дії Апостолів","chapter":"14","verse":"27","text":"Повернувшись, вони скликали всю церкву та розповіли, як багато Бог зробив через них і як Він відчинив для язичників двері віри."},{"book":"Дії Апостолів","chapter":"14","verse":"28","text":"Вони залишалися з учнями чимало часу."}]}