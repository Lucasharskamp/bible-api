{"data":[{"book":"Luk'as Dooshishiyo","chapter":"8","verse":"1","text":"Maniyere il Iyesus kitwotsnat gál gálotse Ik'i mengsti jango nabfere doo shishiyo keewfere b́beshir, tatse gitwotswere bíntoni botesh."},{"book":"Luk'as Dooshishiyo","chapter":"8","verse":"2","text":"Mankoó kim shayirwotsnat bo shodatsnowere kashts máátswots Iyesus shutsatse bo sha'efere botesh. Bowere fo'era shawatwots biatsotse keshtsu Megdelawi datstsu Mariyami eteetsu,"},{"book":"Luk'as Dooshishiyo","chapter":"8","verse":"3","text":"8:2-3 Mat. 27:55-56; Mar. 15:40-44; Luk'. 23:49  Herodis mootse alat teshtso Kuz máátsunu, Yohanna, Sosnanat k'oshwots ayuwots fa'ano botesh, máánots Iyesusnat b́ danifwotssh bo gizona bofinefo."},{"book":"Luk'as Dooshishiyo","chapter":"8","verse":"4","text":"Ay asho kitwotsitse keshit b́ maants waat ikok kakwe bowtstsok'on Iyesus hank'o ett jewrdek't b́ keew."},{"book":"Luk'as Dooshishiyo","chapter":"8","verse":"5","text":"«Goshts iko shooko shookosh dek't b́keshi, b́ shokferowe maay shook ik iko weerindi gúrats fed'at net'eb́gutsi, kaf kafwtswere mec'dek' maabok'r,"},{"book":"Luk'as Dooshishiyo","chapter":"8","verse":"6","text":"Shook k'oshonwere dats t'orats fed'b́gutsi, b́ bos'tsok'onowere daats shuuk' b́wottsotse bos'ts bos'man shuk'b́gutsi."},{"book":"Luk'as Dooshishiyo","chapter":"8","verse":"7","text":"K'osh shookonwere angitsi dagots fed' b́wutsi, angits manwere bínton eent guk' dek' oryib́dek'i"},{"book":"Luk'as Dooshishiyo","chapter":"8","verse":"8","text":"K'osh shokonmó sheeng datsats fed'at bos' b́gutsi, b́ bos'manwere eent ik ik shiro bal shuwo b́shuwi.»"},{"book":"Luk'as Dooshishiyo","chapter":"8","verse":"9","text":"B́ danifwots Iyesussh, «Ariydek'at nkeewts keewhan biitso eega etee?» ett bo aati."},{"book":"Luk'as Dooshishiyo","chapter":"8","verse":"10","text":"8:10 Isa. 6:9-10  Iyesuswere hank'o ett boosh bí aaniy «Ik'i mengsti jango dano itsh imeke, k'oshwotsshmó keew jamo jewrone keeweti, ernmó bo be'eftsr t'iwintsratsno, shisho shifetsr nibn bode'awok'oye.»"},{"book":"Luk'as Dooshishiyo","chapter":"8","verse":"11","text":"Jewuron keewets keewman bitsonúwere hank'oyiye, «Shooko Ik'i aap'oniye»"},{"book":"Luk'as Dooshishiyo","chapter":"8","verse":"12","text":"Werind gúrats fed'ts shooko ariyetsman b́ kitsir Ik'i aap'o manórush k'ebirwotsi, ernmó bo amanar bokasherawok'o Diyablos waár Ik'i aap'tso bo nibotse k'a'udek'tsonye."},{"book":"Luk'as Dooshishiyo","chapter":"8","verse":"13","text":"Dats t'orats fed'ts shooko b́kitsirwo Ik'i aap'o boshishtsok'on gene'on dek'iru ashuwotsiye, bomó boamanit manórusha, s'ap'o bodeshawotse fadewo boats b́ waal manoor bíne bohaaliti."},{"book":"Luk'as Dooshishiyo","chapter":"8","verse":"14","text":"Angitsi dagotse fed'tswotsi artso b́kitsir Ik'i aap'o manorush k'ebiru ashuwotsi, ernmó datsanatsi beyosh shiyanonat gaalon, datsatsi sheeng beyo gú'de'er shuwlon boon orib́k'rti."},{"book":"Luk'as Dooshishiyo","chapter":"8","verse":"15","text":"Dats sheengats fed'ts shooko artsonmó b́ kitsirwots Ik'i aap'tso shisht nib sheengonat kááwon k'ebdek't kotdek'tswotsi, boowere bíaapts aap'atse kup'at shuu shuwirwotsiye."},{"book":"Luk'as Dooshishiyo","chapter":"8","verse":"16","text":"Manatsdabt Iyesus hank'owa bí et, «C'eesho c'eeshde oosho bí ats gup'shfo wee es'ishirots gedfo konwor aaliye, maniyere dab úratse moots kindiru jamwots b́ shááno bobek'etwok'o s'ogatsa b́gedfoni."},{"book":"Luk'as Dooshishiyo","chapter":"8","verse":"17","text":"«Mank'owo aatsetso be'erani, aashtso daneeraniye orituwo aaliye."},{"book":"Luk'as Dooshishiyo","chapter":"8","verse":"18","text":"«Eshe Ik'i aap'tso it k'ebor it atso korde'ere, detsts ashosh daabde'erni bísh imeti, deshawoshmó dab detsfe bíetirwnor bíatse k'a'uni dek'eti.»"},{"book":"Luk'as Dooshishiyo","chapter":"8","verse":"19","text":"Iyesus indnat bí eshuwotsn b́ maants bowaa, ernmó ash aytsatse tuutson bín daatsratsno."},{"book":"Luk'as Dooshishiyo","chapter":"8","verse":"20","text":"Mann, «Hambne! nindnat n eshuwotsn úratse need' dek't neen bek'o geefne.» ett ashuwots bísh bokeew."},{"book":"Luk'as Dooshishiyo","chapter":"8","verse":"21","text":"Iyesuswere «Ik'i aap'o k'eb́dek't finats jitsitu jamwots bona tindu ti eshuwotsiye.» bí et."},{"book":"Luk'as Dooshishiyo","chapter":"8","verse":"22","text":"Ikaw Iyesus b́ danifwotsnton jeelobuts kind dek't «Bak'ets kimone» bí et, boowere amoosh botuu."},{"book":"Luk'as Dooshishiyo","chapter":"8","verse":"23","text":"Aatsk'ari abaatse jookdek't bo kimfere Iyesus tokrb́gutsi, manoor kup' eguraho aats k'armanatse tuub́wts, atsonwere jelbuts s'enfere b́waare shatbowtsi."},{"book":"Luk'as Dooshishiyo","chapter":"8","verse":"24","text":"B́ danifwotswere, «Age danifono! danifono! s'uuroone!» eton Iyesusi tuzbodek'i."},{"book":"Luk'as Dooshishiyo","chapter":"8","verse":"25","text":"Maniye il Iyesus b́ danifwotssh, «Aawne it amantsoni?» bí et. Boomó ayidek't adt shatt, boatsatsewo, «Jongonat angi eenon giwuts aatsonor ale bíaliri, boowere bíshe boaleyiri, ashaan kone bí?» bo et."},{"book":"Luk'as Dooshishiyo","chapter":"8","verse":"26","text":"Aats k'aro kimt Geliliye bak'etse fa'a Gergesenoni am bobodi,"},{"book":"Luk'as Dooshishiyo","chapter":"8","verse":"27","text":"Iyesus jelbutse dats b́ oot'tsok'on fo'erawo bíatsots s'eents ash iko kitotse kesht bín gonkb́dek'i, ashman araatson b́ beyihakon aydúro teshka, b́befonwere doow doowi beyoka bako mootsali,"},{"book":"Luk'as Dooshishiyo","chapter":"8","verse":"28","text":"Iyesusi b́ bek'tsok'on b́ kuhi, Iyesus shinatsowere dats diht b́k'aaro eenshdek't, «Nee jamoniyere damb bogts Ik'o naay Iyesuso, ti atse eege ndetsi? oona neesha taan gondo bek'shk'aye,» bí et."},{"book":"Luk'as Dooshishiyo","chapter":"8","verse":"29","text":"Man bí'etwere Iyesus kim shayirmansh asho atsotse b́keshetwok'o bí azaztsotsna. Maniye shinon kim shayironwere ashmanatse ayota b́ tuufo, muk'onat habliyon tifderni kotefo, ernmó habliyono b́k'ut'fo, muk'ono b́titsfoni. Fo'erawonwere bín joohde'er woruwotsa b́ damfo."},{"book":"Luk'as Dooshishiyo","chapter":"8","verse":"30","text":"Iyesuswere «N shúútso kone?» ett bí aati, bíwere ay fo'erawwots bí'ats oot'dek't́ b́teshtsotse «T shúútso Legiyoniye8:30 Legiwoni: Legiyoni eto kes' keshiru ik jirwotsi. » ett bíaaniy."},{"book":"Luk'as Dooshishiyo","chapter":"8","verse":"31","text":"Manoor fo'erawonwere «Oona neesha ayidek't dashan gop'ts gop'ots noon damik'aye» eton bín bok'oni."},{"book":"Luk'as Dooshishiyo","chapter":"8","verse":"32","text":"Gohi gúúratse jiniru guritsi s'eeno fa'e b́tesh, fo'erawotswere, «Guritswotsits nokindish noosh eekowe» ett Iyesusi bok'oni, bí were boosh «Kindwere» bí eti."},{"book":"Luk'as Dooshishiyo","chapter":"8","verse":"33","text":"Mann fo'erawwots ashmanitse kesht Guritswotsts bokindí, Guritswots gohatse t'olefere bo'ot', aats k'arots kindt limbowtsi."},{"book":"Luk'as Dooshishiyo","chapter":"8","verse":"34","text":"Gurits jinirwotswere wottsman bobek'tsok'on shatoon k'azbowos'i kit kitonat gál gáltse keewman shishiy."},{"book":"Luk'as Dooshishiyo","chapter":"8","verse":"35","text":"Ash ashuwotswere wotts keewman s'ilosh bo maa mootse kesht Iyesus maants boweyi, fo'erawwots bíatsotse keshts ashonwere bíatso dandek't taho tahdek't Iyesus tufishirotse b́ befere bek't shatbowts."},{"book":"Luk'as Dooshishiyo","chapter":"8","verse":"36","text":"Áawon bek'tswotswere fo'erawwotsn detseyat teshts ashman awuk'on b́kashtsok'o bokeewi."},{"book":"Luk'as Dooshishiyo","chapter":"8","verse":"37","text":"Maniye il Gergesenon dats ash jamwots Iyesus bo datsatse k'aybíametwok'o bok'oni. Man bo etirwere ayi dek't shat t botehstsotsna, mansh Iyesus jlbots kínd dek't b́ waats datsomand aanat k'azbíami."},{"book":"Luk'as Dooshishiyo","chapter":"8","verse":"38","text":"Fo'erawo bíatsotse keshts ashman Iyesussh «Oona neesha n shuutso sha'ona,» ett b́k'on. Iyesusmó hank'o ett jami b́k'ri."},{"book":"Luk'as Dooshishiyo","chapter":"8","verse":"39","text":"«N galomand amr Ik'o neesh b́ k'alts jamo keewwe» ashmanwere Iyesus bísh b́k'alts keewi eenman kit jamotse keewfere bí ami."},{"book":"Luk'as Dooshishiyo","chapter":"8","verse":"40","text":"Ash jamo bí b́kotirwotse Iyesus aanat b́waatsok'on jametso gene'ona bín bodek'i."},{"book":"Luk'as Dooshishiyo","chapter":"8","verse":"41","text":"Manoor Ayhudi Ik' k'oni maatse naash wottso Iya'irosi eteets asho b́waeyi, Iyesus tufi shirots diht, «Oona neesha t gal wowe,» ett b́k'oni."},{"book":"Luk'as Dooshishiyo","chapter":"8","verse":"42","text":"Han bí'etirwe tatse git nat wottsu b́ na'a ik s'uzu shodat k'irosh biettsotsna."},{"book":"Luk'as Dooshishiyo","chapter":"8","verse":"43","text":"Mááts iku tatse git nat jamo s'atso kud'at need'o b́k'aye ayi dek'at kic'iru fa'a btesh, b detsts gizo jamo atetswotssh im ishat boyitse konwor bin kashiyo falratse."},{"book":"Luk'as Dooshishiyo","chapter":"8","verse":"44","text":"Biwere Iyesus maants wáat b́shutsatse bíyok t'iinat b́ shemi jilo b t'awi, manoor b s'atsi kuud'o ned'b́wts."},{"book":"Luk'as Dooshishiyo","chapter":"8","verse":"45","text":"Iyesuwere «Kone tiats bodtsoni?» ett bí aati."},{"book":"Luk'as Dooshishiyo","chapter":"8","verse":"46","text":"Iyesusmó «Ango ti atsotse b́keshtsok'o tdantsotse arikon ash iko tiats bodre,» bí et."},{"book":"Luk'as Dooshishiyo","chapter":"8","verse":"47","text":"Máátsmanwere ááshar b oorerawok'o bdantsok'on k'ewefetsat Iyesus maants waat b́tufishirots b dih, maniye il eegosh bín bt'awitsok'onat manoor bkashtsok'o ash jami shinatse kish b́ keewi."},{"book":"Luk'as Dooshishiyo","chapter":"8","verse":"48","text":"Iyesuswere «T ni'e, n aman amano neen kashire, jamon amee!» bí et."},{"book":"Luk'as Dooshishiyo","chapter":"8","verse":"49","text":"Iyesus man keewoke b́ befere ash iko ayhudiyots Ik' k'oni maa naasho mootse kesht «N na'ú k'irgutseraniye, eshe danifo datsmec'ro shambik'aye!» bí et."},{"book":"Luk'as Dooshishiyo","chapter":"8","verse":"50","text":"Iyesusmó han shisht Iya'irossh, «Shenono shatk'aye, amanowe bako, n na'ú kashitwaniye,» bíet."},{"book":"Luk'as Dooshishiyo","chapter":"8","verse":"51","text":"Iyesus Iya'iros mook b́bodtsok'on P'et'rosiye, Yohansiye, Yak'obiye, na'ú nihnat indna boko k'osho konwor bínton gitsomaand b́ kindrawok'owa bí eti."},{"book":"Luk'as Dooshishiyo","chapter":"8","verse":"52","text":"Manokno fa'a ash jamwots na'ú jangosh eepfetst, indowe indowe boetfera botesh. Iyesusmó, «Eepk'ayere, na'ú tokra btokri bako k'irratsaniye,» bí et."},{"book":"Luk'as Dooshishiyo","chapter":"8","verse":"53","text":"Boomó na'ú bk'irtsok'o bo dantsotse bo jamets bíatsa bomis'i."},{"book":"Luk'as Dooshishiyo","chapter":"8","verse":"54","text":"Iyesus na'ú kisho dets dek't, «T ni'e, tuuwe!» bí et."},{"book":"Luk'as Dooshishiyo","chapter":"8","verse":"55","text":"Bíwere b kasho bíatsots bí'aanere manoor jobk' etaat b tuwi, Iyesuswere «Bmetwo bísh imere!» ett b́ keewi."},{"book":"Luk'as Dooshishiyo","chapter":"8","verse":"56","text":"Na'ú nihonat indun ayidek't bo adi, bímó wotts jamo konshor bo kewrawok'owa ett boosh b́keewi."}]}