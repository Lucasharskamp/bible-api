{"data":[{"book":"Rom","chapter":"7","verse":"1","text":"Tieshuwotso! han danatsteya? Tkeewir nemo dants ashuwotsshe, nemo ashaatse alo b́ detset asho kashon b́befetso s'uziye."},{"book":"Rom","chapter":"7","verse":"2","text":"Aab s'iilere mááts amts máátsu b́kenih kashon b́befetsosh bínton nemon tipekiye, bkenih b́k'iriyalmó btipets nemotse s'aynat keshraniye."},{"book":"Rom","chapter":"7","verse":"3","text":"Mansh bkenih kashon b́befere k'osh kenihosh máátso bi amal widetsuniye bish eteti. Bkenih b́k'iryalmó bínton btipets nemotse nas'o keshetuwane, k'osh kenihosh máátso biamalor widetsuni eteeratse."},{"book":"Rom","chapter":"7","verse":"4","text":"Ti eshuwotso! it keewonuwere hank'oyiye, it Krstos atsi kaywotsi it wottsotse k'iron k'alewok'o k'alewon nematse k'alerte, mansh Ik'i finon shuwo noshuwitwok'o k'osho k'irotse tuutsosh b́ jirwotsi woterte."},{"book":"Rom","chapter":"7","verse":"5","text":"Meets shunon ananat noteshor nemon tuwiru morri tewuno k'irosh shuwo noshuwish noatsi kayutsitse finefe b́teshi."},{"book":"Rom","chapter":"7","verse":"6","text":"Andmó noon tipdek' teshts nemo k'iron galetsok'o no'atse b́ galetsotse nemi tipotse keshrone, mansh haniyere oki bísh nofinit handr shayiri jishona bako shin guut'etsnat wotts nemi jishonaliye."},{"book":"Rom","chapter":"7","verse":"7","text":"Eshe eebi no eteti? Nemo b́tookon morreya? woteratse! ernmó morro eeg b́ wotok'o nodanish woshtso nemoniye. Nemo «Tewunk'aye» eto b́k'azik'e tewuno eeg b́wotok'o danawuk'e b́teshi."},{"book":"Rom","chapter":"7","verse":"8","text":"Morro nemoke waats tzaziyon gowo daatsdek't jam naari tewuno ti'atsotse b́tuwitwok'o b́woshi. Nemo bíalink'ermó morro k'irke."},{"book":"Rom","chapter":"7","verse":"9","text":"Shinon nemo bí aalor taa kashone tbeefoni, nemi tzaziyo b́ watsok'onmó taa tk'irre morro kasho b́daatsi."},{"book":"Rom","chapter":"7","verse":"10","text":"Kashosh imetso nemi tzaziyo tiats k'iro b́doy."},{"book":"Rom","chapter":"7","verse":"11","text":"7:11 Aze. 3:13  Morro nemi tzaziyo weeb woshdk't taan b́ ant'elci, tzaziyanatse tuutsonowere taan b́úd'i."},{"book":"Rom","chapter":"7","verse":"12","text":"Mansh nemo S'ayine, tzaziyonuwere S'ayinona, k'ááwonat sheenge."},{"book":"Rom","chapter":"7","verse":"13","text":"Bére sheeng wotts keewan tiats k'iro dek'waare eteya? Iya'a! ernmó morro, morr wotar b́be'etuwok'o sheeng keewatse tuutson k'iro tiats dek'b́weyi, mansha morro tzaziyatse tuutson iki bog morretso b́woti."},{"book":"Rom","chapter":"7","verse":"14","text":"Nemo shayiri weero b́wottsok'o danfone. Taamó morri guutso wotosh kemeets meetsik taane."},{"book":"Rom","chapter":"7","verse":"15","text":"7:15 Gel. 5:17  Taa t k'aliruwo danatse, t shunts keewo k'alo k'azat tshit'ts keewo k'alirwe."},{"book":"Rom","chapter":"7","verse":"16","text":"Eshe taa t k'alir tshunaaw keewoni wotiyal nemo sheeng b́wottsok'o gawituwe."},{"book":"Rom","chapter":"7","verse":"17","text":"K'alo tgeeraw keewo k'aliruwo tiatsotse fa'a morroni bako taanaliye."},{"book":"Rom","chapter":"7","verse":"18","text":"Tigitsotse wee tmeets doyotse eegor sheeng keewo k'alosh falaatsetsee."},{"book":"Rom","chapter":"7","verse":"19","text":"K'alosh tgeyiru sheeng keewo k'alratse, ernmó tgeerawu gond keewoniye tk'aliri."},{"book":"Rom","chapter":"7","verse":"20","text":"K'alosh t geerawu gond keewoni tk'aliri wotiyal han k'aliruwo tgitsotse fa'o morroni bako taanaliye etee."},{"book":"Rom","chapter":"7","verse":"21","text":"Eshe nemo finats b́jine bek'etuwe, sheeng keewo tgeefere gond keewo tik'altwok'o taan b́woshiri"},{"book":"Rom","chapter":"7","verse":"22","text":"Tgitsi atson Ik'i nemon geneúwituwe."},{"book":"Rom","chapter":"7","verse":"23","text":"Wotowa eree nibots nemonton k'efefetst ti'atsotsi kayuwotsitse finiru morri nemosh tipetso taan woshiru k'osho azeewon taan jeep'iruwo ti atsi kayuwotsitse b́ beyok'o bek'iruwe."},{"book":"Rom","chapter":"7","verse":"24","text":"Aawuk'o woteraw ash taane! k'iritu tiatsanowere kone taan kashiti?"},{"book":"Rom","chapter":"7","verse":"25","text":"No doonz Iyesus Krstos weeron Ik'osh údo wotowe!"}]}