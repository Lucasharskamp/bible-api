{"data":[{"book":"Kuekuligwa","chapter":"2","verse":"1","text":"“Munhwandiki yene mpakachi ju kumbengu jwa kikuta cha bandu abunhwamini Kilisto buku Efeso,"},{"book":"Kuekuligwa","chapter":"2","verse":"2","text":"nagamanyi gankamula, manyi ukachana kwinu na kuimbalila kwinu. Manyi kutenda kajeketeje bandu akabaja na kajiga abikikema achandundame nambu achandundameje na mabweni kutenda akawangi."},{"book":"Kuekuligwa","chapter":"2","verse":"3","text":"Mwenga nhwimbalile, na mpotekigwe magambu gu kumegelela nenga, wala matotakije."},{"book":"Kuekuligwa","chapter":"2","verse":"4","text":"Nambu kibi kilebe chimwe tu kunnengela, nkotwike kumbala andi kalakala."},{"book":"Kuekuligwa","chapter":"2","verse":"5","text":"Nkombakela pamakiba tango nukugweje, makalape nu kutenda andi pamatenda pukutumbula. Anda nukotokaje ubaja gwinu nhika kutola kinala chinu chukubeke lumuli kuboke pikikiba."},{"book":"Kuekuligwa","chapter":"2","verse":"6","text":"Nambu nannumbali kilebe chimwe, mwenga magachimwa agabatenda Akanikolai andi nenga panagachimwa."},{"book":"Kuekuligwa","chapter":"2","verse":"7","text":"“Ojwabi na machikilo, ajoe Uhuke jwa Nnoongo agalenga kuikuta ya bandu abunhwamini Kilisto!"},{"book":"Kuekuligwa","chapter":"2","verse":"8","text":"“Munhwandiki yene mpakachi ju kumbengu jwa bandu abunhwamini Kilisto buku Similina.”"},{"book":"Kuekuligwa","chapter":"2","verse":"9","text":"nukumanyi kulaga kwinu na manyi kutenda maocho gwinu, nambu kweli mwenga manikipato! Manyi kutukanigwa kwinu kubantukana ababikikema Akayahudi nambu nga Akayahudi ba kwelije, nambu kikuta chi Lichetani."},{"book":"Kuekuligwa","chapter":"2","verse":"10","text":"Makajogopaje kupotekigwa kumpakupata. Nannenge, Mmaja apakunnondoya kukummeka mukipungo kati jinu, namangweto mpakulaga kukingobu cha machoba komi. Mmaganga nukuaminika mpaka kuwe, nane nimpa luchengo lwa bwomi.”"},{"book":"Kuekuligwa","chapter":"2","verse":"11","text":"“Ojwabi na machikilo, na ajoe Uhuke jwa Nnoongo pailenge ikuta ya bandu abunhwamini Kilisto!”"},{"book":"Kuekuligwa","chapter":"2","verse":"12","text":"“Munhwandiki yene mpakachi ju kumbengu jukikuta cha bandu abunhwamini Kilisto buku Peligamo,"},{"book":"Kuekuligwa","chapter":"2","verse":"13","text":"Nu kumanyi kuntama, pantama nga kukibi kitebu chikingwana chi Lichetani! Nambu tango makaagabala lina lyango, nambu nkotwikije kunhyobalela, ata kingobu cha Antipa nchaili juna kuaminika kwango jwakomigwa kati jinu penia pilitama Lichetani."},{"book":"Kuekuligwa","chapter":"2","verse":"14","text":"Nambu ngweti nhwalo nchoko gukunnengela, bange kati jinu bakengama maboulo ga Balaamu. Ojwammola Balaki balongaleye bandu buku Isilaeli batendi ubaja kukulye yakulya igongaligwe ni inyago nu kutenda ngongola."},{"book":"Kuekuligwa","chapter":"2","verse":"15","text":"Uyo, babi bange kati jinu abakengama maboulo Gakanikolai."},{"book":"Kuekuligwa","chapter":"2","verse":"16","text":"Nnape. Anda nukulapaje, nhika kwinu chokwe ne mbakuputana na bandu benia nu upanga guboka mukano jango."},{"book":"Kuekuligwa","chapter":"2","verse":"17","text":"“Ojwabi na machikilo, ajoe Uhuke jwa Nnoongo balenge kikuta cha bandu abunhwamini Kilisto!"},{"book":"Kuekuligwa","chapter":"2","verse":"18","text":"“Munhwandiki yene mpakachi ju kumbengu jukikuta cha bandu abunhwamini Kilisto buku Tiatila,"},{"book":"Kuekuligwa","chapter":"2","verse":"19","text":"Nimanyi itendwa inu. Manyi mapalano ginu, manyi imani jinu. Manyi kujangatana kwinu na manyi kuimbalila kwinu. Ngoe ntenda gambone muno kupeta pitumbulaga."},{"book":"Kuekuligwa","chapter":"2","verse":"20","text":"Nambu ngweti kilebe chimwe chukunkelebuya, mwenga munhimbali munkege Yezebeli jwakikema mwene nnondoli. Babola na kaoya bandu bango batendi ngongola nu kulye yakulya eigongaleigwe inyago."},{"book":"Kuekuligwa","chapter":"2","verse":"21","text":"Nenga nampile kingobu chukulapa ngongola yakwe, nambu akanite kuileka ngongola yakwe."},{"book":"Kuekuligwa","chapter":"2","verse":"22","text":"Penia, mbampoteka ku kitamwe, jwenio pamwe na akajakwe abatei nakwe ngongola bapakupotekigwa muno, mpaka pabapakileka itendwa yabe ibaja yabatei nakwe."},{"book":"Kuekuligwa","chapter":"2","verse":"23","text":"Uhyo mbakakoma abankengama, kupala kikuta cha bandu boa abanhamini nenga bamanye kutenda nenga nagamanyi agabi umyojo na agabi umutwe ja bandu. Maninnepa kila mundu tela na chateile.”"},{"book":"Kuekuligwa","chapter":"2","verse":"24","text":"“Nambu mangweto mantamanga kukilambo chuku Tiatila nkengamingije maboulo gakwe. Na mikibolite chache chibikikema chili ji Lichetani. Nannengelanga kutenda nintwekangaje gonge nhwigo."},{"book":"Kuekuligwa","chapter":"2","verse":"25","text":"Nambu magaagabale agammoligwe ngoe mpaka pambakuika."},{"book":"Kuekuligwa","chapter":"2","verse":"26","text":"“Jwapakuotola nu kujendeke kamwa ilebe einipala, manimpa kinala chakalongalea bandu bilambo yenge."},{"book":"Kuekuligwa","chapter":"2","verse":"27","text":"Matawala ku bokola ja choma na kapwindulana angweto biba andi ijonjo."},{"book":"Kuekuligwa","chapter":"2","verse":"28","text":"Na jwapakuotola aipokela kinala uchache chambokila kuboka ka Awabango, manampa lutondwa lu nng'andu."},{"book":"Kuekuligwa","chapter":"2","verse":"29","text":"“Ojwabi na machikilo, ajoe Uhuke jwa Nnoongo pailenge ikuta ya bandu abunhwamini Kilisto!"}]}