{"data":[{"book":"Jenesis","chapter":"25","verse":"1","text":"Ebraham lụrụ nwunye ọzọ, onye aha ya bụ Ketura."},{"book":"Jenesis","chapter":"25","verse":"2","text":"Ọ mụụrụ ya Zimran, Jokshan, Medan, Midian, Ishbak na Shua."},{"book":"Jenesis","chapter":"25","verse":"3","text":"Jokshan bụ nna Sheba na Dedan. Ụmụ ndị ikom Dedan bụ Ashurim, Letushim, na Leumim."},{"book":"Jenesis","chapter":"25","verse":"4","text":"Ụmụ ndị ikom Midian bụ Efaa, Efe, Hanok, Abida, na Eldaa. Ndị a niile bụ ụmụ Ketura."},{"book":"Jenesis","chapter":"25","verse":"5","text":"Ebraham nyere Aịzik ihe niile o nwere."},{"book":"Jenesis","chapter":"25","verse":"6","text":"Ebraham nyere ụmụ ndị ikom ndị iko ya nwanyị mụtara onyinye dị iche iche, zipụ ha nʼala dị nʼebe ọwụwa anyanwụ, mgbe ọ ka nọ ndụ, ka ha ghara ịnọ nwa ya nwoke Aịzik nso."},{"book":"Jenesis","chapter":"25","verse":"7","text":"Ebraham dị ndụ ruo narị afọ na iri afọ asaa na ise."},{"book":"Jenesis","chapter":"25","verse":"8","text":"Ebraham kubiri ume ndụ nwụọ mgbe o mere nnọọ ezigbo agadi, agadi nwoke nke ndụ juru afọ, e mere ka ọ lakwuru ndị ya."},{"book":"Jenesis","chapter":"25","verse":"9","text":"Ụmụ ya, Aịzik na Ishmel, liri ya nʼọgba Makipela nʼakụkụ Mamre, nʼala ubi Efrọn nwa Zoha onye Het,"},{"book":"Jenesis","chapter":"25","verse":"10","text":"ala ahụ Ebraham zụrụ site nʼaka ndị Het. Ebe ahụ ka e liri Ebraham ya na Sera nwunye ya."},{"book":"Jenesis","chapter":"25","verse":"11","text":"Mgbe Ebraham nwụrụ, Chineke gọziri nwa ya nwoke Aịzik onye bi nʼoge ahụ na nso nso Bịa-Lahai-Rọị."},{"book":"Jenesis","chapter":"25","verse":"12","text":"Nke a bụ akụkọ banyere usoro ezinaụlọ Ishmel nwa Ebraham onye Hega, nwanyị Ijipt ahụ na-ejere Sera ozi mụụrụ ya."},{"book":"Jenesis","chapter":"25","verse":"13","text":"Ndị a bụ aha ụmụ ndị ikom Ishmel nʼusoro ọmụmụ ha."},{"book":"Jenesis","chapter":"25","verse":"14","text":"Mishma, Duma, Masa,"},{"book":"Jenesis","chapter":"25","verse":"15","text":"Hadad, Tema, Jetua,"},{"book":"Jenesis","chapter":"25","verse":"16","text":"Ndị a bụ ụmụ Ishmel, ndị a bụkwa aha ndịisi ikwu iri na abụọ ha, dịka ebe obibi ha si dị, na dịka ọmụma ụlọ ikwu ha si dị."},{"book":"Jenesis","chapter":"25","verse":"17","text":"Ishmel biri ndụ ruo narị afọ na iri afọ na asaa. Ọ nwụrụ, e mere ka ọ lakwuru ndị ya."},{"book":"Jenesis","chapter":"25","verse":"18","text":"Ụmụ ụmụ ya bi nʼala dị site na Havila ruo Shua nso nso oke ala ndị Ijipt, nʼụzọ e si aga Ashọ. Ha na ụmụnna ha ndị ọzọ ebighị nʼudo."},{"book":"Jenesis","chapter":"25","verse":"19","text":"Nke a bụ akụkọ banyere usoro agbụrụ Aịzik nwa Ebraham."},{"book":"Jenesis","chapter":"25","verse":"20","text":"Aịzik gbara iri afọ anọ mgbe ọ lụrụ Ribeka, nwa Betuel, onye Aram si nʼobodo Padan Aram, nwanne Leban, onye Aram."},{"book":"Jenesis","chapter":"25","verse":"21","text":"Aịzik kpere ekpere rịọọ Onyenwe anyị ka o nye nwunye ya nwa nʼihi na ọ bụ nwanyị aga. Onyenwe anyị zara ekpere ya. Nwunye ya, Ribeka dịịrị ime."},{"book":"Jenesis","chapter":"25","verse":"22","text":"Ụmụ o bu nʼafọ bidoro na-alụ ọgụ nʼime afọ ya. Nʼihi nke a, o kwuru sị, “Gịnị mere ihe dị otu a ji eme m?” Ya mere, ọ gara jụta ase nʼaka Onyenwe anyị."},{"book":"Jenesis","chapter":"25","verse":"23","text":"Onyenwe anyị gwara ya sị,"},{"book":"Jenesis","chapter":"25","verse":"24","text":"Mgbe oge ime ya zuru, ụmụ abụọ dị nʼakpanwa ya."},{"book":"Jenesis","chapter":"25","verse":"25","text":"Ahụ nwa nke mbụ buru ụzọ pụta na-acha uhie uhie, ahụ ya niile dịka uwe ajị. Nʼihi ya, ha kpọrọ aha ya Ịsọ."},{"book":"Jenesis","chapter":"25","verse":"26","text":"Emesịa, nwanne ya pụtara, ma aka ya jidere ikiri ụkwụ Ịsọ. Nʼihi ya, a kpọrọ aha ya Jekọb. Aịzik gbara iri afọ isii mgbe Ribeka mụrụ ha."},{"book":"Jenesis","chapter":"25","verse":"27","text":"Ha abụọ toro, Ịsọ ghọrọ onye ọka nʼịchụ nta, onye na-epiogharị nʼọhịa, ebe Jekọb bụ nwoke dị nwayọọ, onye na-anọ nʼetiti ụlọ ikwu."},{"book":"Jenesis","chapter":"25","verse":"28","text":"Aịzik hụrụ Ịsọ nʼanya nʼihi na ụtọ anụ Ịsọ na-egbute nʼọhịa na-adị ya mma, ma Ribeka hụrụ Jekọb nʼanya."},{"book":"Jenesis","chapter":"25","verse":"29","text":"Otu ụbọchị, Jekọb nọ na-esi ofe mgbe Ịsọ si nʼọhịa bata. Agụụ na-agụkwa ya nke ukwuu."},{"book":"Jenesis","chapter":"25","verse":"30","text":"Ịsọ rịọrọ Jekọb sị, “Nyetụ m ụfọdụ nʼime nri a na-acha uhie uhie ị na-esi ka m rie, nʼihi na agụụ na-agụ m hie nne.” (Ọ bụ ihe a mere e ji na-akpọ ya Edọm.25:30 Edọm pụtara uhie.)"},{"book":"Jenesis","chapter":"25","verse":"31","text":"Ma Jekọb zara ya, “Buru ụzọ resi m ọnọdụ ịbụ ọkpara gị.”"},{"book":"Jenesis","chapter":"25","verse":"32","text":"Ịsọ sịrị, “Gịnị bụ uru ọnọdụ ịbụ ọkpara bara mgbe m na-anwụ nʼagụụ?”"},{"book":"Jenesis","chapter":"25","verse":"33","text":"Jekọb sịrị ya, “Buru ụzọ ṅụọrọ m iyi.” Ya mere, ọ ṅụụrụ ya iyi, sị otu a resi Jekọb ọnọdụ ọkpara ya."},{"book":"Jenesis","chapter":"25","verse":"34","text":"Mgbe ahụ, Jekọb nyere Ịsọ achịcha na ofe lentil o siri. O riri, ṅụọkwa, bilie ọtọ pụọ."}]}