{"data":[{"book":"2 Timotewu","chapter":"3","verse":"1","text":"Umanyi kucha majuva va mbelu dakuvi na chipindi cha gobuleku."},{"book":"2 Timotewu","chapter":"3","verse":"2","text":"Nongwa vandu davayitami veni na kusitama mbiya na vana kwijuma na lukilu na vanakujowola na vangajila kuvapikana valeli vawu na vangajila kulumba wuwula wula na vawafu."},{"book":"2 Timotewu","chapter":"3","verse":"3","text":"Vangajila kuvatama vayawu na vangajila kuvapomela vengi na yivahegha na yiva vangajila kuyiwunishila na vabafu na vakali na yivachinyekwa chochonda chivelili chinofu,"},{"book":"2 Timotewu","chapter":"3","verse":"4","text":"davavashengeti vayawu, vangajila kuyipwelesha yivamemili kwijuma na yivadayila kufwama pitu kumtama Chapanga."},{"book":"2 Timotewu","chapter":"3","verse":"5","text":"Kwa kuvalola davawoneki kucha vandu yivamjuma Chapanga na dadavu, lakini vakulilema liwovi lyaki. Wuvayilyepi vandu ava."},{"book":"2 Timotewu","chapter":"3","verse":"6","text":"Vandu vamonga gati ya ava vakwingila munyumba sha vandu na kuvajanga vadadala ili vavapikani veni hela vadadala ava ndi vala vapufi yivamemili sambi na kulongushiwa na ndambu sha dobukelu."},{"book":"2 Timotewu","chapter":"3","verse":"7","text":"Vadala ava pavayiwula majuva vosi, lakini ndambu wuvavelili davaweshi ng'odu kuumanya unakaka."},{"book":"2 Timotewu","chapter":"3","verse":"8","text":"Vandu ava vakuulimba unakaka ngimu wula Yani na Yambi wuvamulimbili Musa"},{"book":"2 Timotewu","chapter":"3","verse":"9","text":"Lakini davayendi kutali ha, kwanongwa upufi wawu dawuwoneki lipala hela kwa vandu vosi, ngimu wuyivelili kwa Yani na Yamba."},{"book":"2 Timotewu","chapter":"3","verse":"10","text":"Lakini yuwi kukombikesha ng'ulilu yangu na ngalilu yangu na chindiyilatili mungalilu na ujumilwa wangu na uwunilifu wangu na utami wangu na metelu yangu,"},{"book":"2 Timotewu","chapter":"3","verse":"11","text":"na ndeshiwu pamu na gobuleku yangu. Kumanya findu fyonda yifing'onili kula Antiyokiya na Ikoniu na Lusta. Ndeshiwu asi ndasiwunishilili na Bambu anowulili mufyonda afi."},{"book":"2 Timotewu","chapter":"3","verse":"12","text":"Kila mundu yadayila kwikala ngalilu ya kumjuma Chapanga mukwilumba na Yesu Kilistu, agobuliwi."},{"book":"2 Timotewu","chapter":"3","verse":"13","text":"Lakini vandu va wafu na vajangi davavi vawafu munu, pavavajanga vandu vamonga na veni kujangiwa na vamonga."},{"book":"2 Timotewu","chapter":"3","verse":"14","text":"Lakini yuwi kamulili chiwuwuliwili na kuvajumila nakamu. Kumanya kucha ghani yakuwulili,"},{"book":"2 Timotewu","chapter":"3","verse":"15","text":"na kukandila vana waku kumanya Mayandiku Mang'alili yivawesha kuyegha luhunja luyegha ulowuliwi kwa deha ya kumjumila Yesu Kilistu."},{"book":"2 Timotewu","chapter":"3","verse":"16","text":"Mayandiku vosi vang'alili vayandikiwa kwa kulongoshiwa na Chapanga na vajakwa kwa kuwula unakaka na kukayika nakuvalagha kukombikesha na kuvagola vandu vayikali ngalilu ya ugoleki,"},{"book":"2 Timotewu","chapter":"3","verse":"17","text":"ili mundu yagola chichuku cha Chapanga ghavi na findu fyosi yifidayiliwa mukumkimbanikila Chapanga na kwikala ndemindemi kugola fichuku fyosi finofu."}]}