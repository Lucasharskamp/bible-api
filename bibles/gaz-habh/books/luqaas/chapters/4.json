{"data":[{"book":"Luqaas","chapter":"4","verse":"1","text":"Yesuus Hafuura Qulqulluudhaan guutamee Yordaanosii kaʼee Hafuuruma sanaan gammoojjiitti geeffame;"},{"book":"Luqaas","chapter":"4","verse":"2","text":"achittis guyyaa afurtama diiyaabiloosiin qorame. Innis guyyoota sana keessa homaa hin nyaanne; dhuma irrattis ni beelaʼe."},{"book":"Luqaas","chapter":"4","verse":"3","text":"Diiyaabiloosis, “Ati yoo Ilma Waaqaa taate, akka dhagaan kun buddeena taʼu ajaji” jedheen."},{"book":"Luqaas","chapter":"4","verse":"4","text":"Yesuus immoo deebisee, “ ‘Namni buddeena qofaan hin jiraatu’4:4 KeD 8:3 jedhamee barreeffameera” jedheen."},{"book":"Luqaas","chapter":"4","verse":"5","text":"Diiyaabiloosis gaara dheeraa tokkotti ol isa baasee hamma liphsuu ijaatti mootummoota addunyaa hunda isatti argisiise."},{"book":"Luqaas","chapter":"4","verse":"6","text":"Akkanas jedheen; “Ani taayitaa isaaniitii fi ulfina isaanii hundumaa siifin kenna; taayitaa fi ulfinni kun waan naa kennameef ani abbaa kennuufii barbaadeef kennuu nan dandaʼa."},{"book":"Luqaas","chapter":"4","verse":"7","text":"Yoo ati naa sagadde, wanni kun hundinuu kan kee taʼa.”"},{"book":"Luqaas","chapter":"4","verse":"8","text":"Yesuus immoo, “ ‘Waaqa kee Gooftichaaf sagadi, isuma qofa tajaajili’4:8 KeD 6:13 jedhamee barreeffameera” jedhee deebiseef."},{"book":"Luqaas","chapter":"4","verse":"9","text":"Diiyaabiloosis Yerusaalemitti isa geessee, fiixee mana qulqullummaa irra dhaabachiise. Akkanas jedheen; “Ati yoo Ilma Waaqaa taate, asii gad of darbadhu."},{"book":"Luqaas","chapter":"4","verse":"10","text":"Akkana jedhamee barreeffameeraatii:"},{"book":"Luqaas","chapter":"4","verse":"11","text":"isaanis akka ati miilla keetiin dhagaatti hin buuneef,"},{"book":"Luqaas","chapter":"4","verse":"12","text":"Yesuus immoo deebisee, “ ‘Waaqa kee Goofticha hin qorin’4:12 KeD 6:16 jedhameera” jedheen."},{"book":"Luqaas","chapter":"4","verse":"13","text":"Diiyaabiloos immoo erga qorumsa kana hunda raawwatee booddee hamma yeroo mijaaʼaa argatutti isa dhiisee deeme."},{"book":"Luqaas","chapter":"4","verse":"14","text":"Yesuus humna Hafuuraatiin Galiilaatti deebiʼe; oduun waaʼee isaas baadiyyaa guutuu keessa faffacaʼe."},{"book":"Luqaas","chapter":"4","verse":"15","text":"Inni manneen sagadaa isaanii keessatti barsiisaa ture; namni hundinuus isa jaje."},{"book":"Luqaas","chapter":"4","verse":"16","text":"Innis Naazreeti iddoo itti guddate dhaqe; guyyaa Sanbataas akkuma amala isaa mana sagadaa seene. Kitaaba dubbisuufis kaʼee dhaabate;"},{"book":"Luqaas","chapter":"4","verse":"17","text":"kitaabni raajicha Isaayyaas isatti kenname. Innis kitaabicha banee kutaa akkana jedhamee barreeffame argate:"},{"book":"Luqaas","chapter":"4","verse":"18","text":"“Hafuurri Gooftaa narra jira;"},{"book":"Luqaas","chapter":"4","verse":"19","text":"Isa 61:1,2"},{"book":"Luqaas","chapter":"4","verse":"20","text":"Innis kitaabicha cufee tajaajiltichatti deebisee kennee taaʼe; warri mana sagadaa sana keessa turan hundinuus xiyyeeffatanii isa ilaalaa turan."},{"book":"Luqaas","chapter":"4","verse":"21","text":"Innis, “Barreeffamni kun harʼa gurra keessanitti raawwatame” isaaniin jechuu jalqabe."},{"book":"Luqaas","chapter":"4","verse":"22","text":"Hundi isaanii waaʼee isaa waan gaarii dubbachaa turan; dubbii ayyaan qabeessa afaan isaatii baʼus ni dinqisiifatan. Isaanis, “Kun ilma Yoosef mitii?” jedhanii gaafatan."},{"book":"Luqaas","chapter":"4","verse":"23","text":"Yesuusis, “Akka isin, ‘Yaa abbaa qorichaa, of fayyisi! Waan Qifirnaahomitti hojjechuu kee dhageenye sana as biyya keettis hojjedhu’ jettanii natti mammaaktan ani shakkii hin qabu” isaaniin jedhe."},{"book":"Luqaas","chapter":"4","verse":"24","text":"Innis itti fufee akkana jedhe; “Ani dhuguma isinitti nan hima; raajiin tokko iyyuu iddoo itti dhalatetti fudhatama hin qabu."},{"book":"Luqaas","chapter":"4","verse":"25","text":"Ani dhuguman isiniin jedha; bara Eeliyaas yeroo samiin waggaa sadii fi walakkaa cufamee beelli hamaan buʼeetti haadhota hiyyeessaa baayʼeetu Israaʼel keessa ture."},{"book":"Luqaas","chapter":"4","verse":"26","text":"Taʼus Eeliyaas gara haadha hiyyeessaa magaalaa Saraaphtaa biyya Siidoon keessa jiraattu tokkootti ergame malee haadhota hiyyeessaa sana keessaa gara tokkoo isaaniitti illee hin ergamne."},{"book":"Luqaas","chapter":"4","verse":"27","text":"Bara Elsaaʼi raajichaas namoota lamxaaʼan hedduutu Israaʼel keessa ture; garuu Naʼamaan, namicha Sooriyaa tokkicha sana malee warra kaan keessaa namni tokko iyyuu hin qulqulloofne ture.”"},{"book":"Luqaas","chapter":"4","verse":"28","text":"Namoonni manicha sagadaa keessa turan hundinuu yommuu waan kana dhagaʼanitti akka malee aaran."},{"book":"Luqaas","chapter":"4","verse":"29","text":"Isaanis kaʼanii magaalaa sana keessaa gad isa baasan; gad isa darbachuuf jedhaniis ededa tulluu magaalaan isaanii irratti ijaaramteetti ol isa baasan."},{"book":"Luqaas","chapter":"4","verse":"30","text":"Inni garuu gidduudhuma isaanii baʼee deeme."},{"book":"Luqaas","chapter":"4","verse":"31","text":"Innis gara Qifirnaahom, magaalaa Galiilaa keessaatti gad buʼe; guyyaa Sanbataas namoota barsiise."},{"book":"Luqaas","chapter":"4","verse":"32","text":"Isaanis waan dubbiin isaa taayitaa qabuuf barsiisa isaa ni dinqisiifatan."},{"book":"Luqaas","chapter":"4","verse":"33","text":"Namichi hafuura hamaa xuraaʼaadhaan qabame tokko mana sagadaa keessa ture. Innis sagalee guddaadhaan iyyee akkana jedhe;"},{"book":"Luqaas","chapter":"4","verse":"34","text":"“Uffi! Yaa Yesuus nama Naazreeti, ati maal nurraa qabda? Nu balleessuu dhufte moo? Ati eenyu akka taate ani nan beeka, yaa Qulqullicha Waaqaa!”"},{"book":"Luqaas","chapter":"4","verse":"35","text":"Yesuus immoo, “Calʼisii isa keessaa baʼi!” jedhee ifate. Hafuurri hamaan sunis isaan hunda duratti namicha kuffisee utuu hin miidhin isa keessaa baʼe."},{"book":"Luqaas","chapter":"4","verse":"36","text":"Namoonni hundinuu dinqifatanii, “Maal barsiisni akkanaa! Inni taayitaadhaan, humnaanis hafuurota xuraaʼoo ni ajaja; isaanis ni baʼu” waliin jedhan."},{"book":"Luqaas","chapter":"4","verse":"37","text":"Oduun waaʼee isaas biyya naannoo sanaa guutuu keessa faffacaʼe."},{"book":"Luqaas","chapter":"4","verse":"38","text":"Yesuus mana sagadaatii baʼee mana Simoon dhaqe. Haati niitii Simoonis dhukkuba dhagna gubaa hamaadhaan qabamtee dhiphachaa turte; isaanis akka Yesuus ishee gargaaru isa kadhatan."},{"book":"Luqaas","chapter":"4","verse":"39","text":"Innis isheetti gad jedhee, dhagna gubaa sana ifate; dhagna gubaan sunis ishee dhiise. Isheenis yeruma sana kaatee isaan tajaajiluu jalqabde."},{"book":"Luqaas","chapter":"4","verse":"40","text":"Namoonnis yeroo aduun lixxetti namoota dhukkuba gosa garaa garaa qaban hunda gara Yesuus fidan; innis tokkoo tokkoo isaanii irra harka isaa kaaʼee isaan fayyise."},{"book":"Luqaas","chapter":"4","verse":"41","text":"Akkasumas hafuuronni hamoon iyyanii, “Ati Ilma Waaqaa ti!” jedhanii namoota baayʼee keessaa baʼan. Inni garuu sababii isaan akka inni Kiristoos4:41yookaan Masiihii taʼe beekaniif isaan ifate; akka isaan dubbatanis hin eeyyamneef."},{"book":"Luqaas","chapter":"4","verse":"42","text":"Yommuu bariʼettis Yesuus achii baʼee, iddoo namni hin jirre tokko dhaqe. Namoonnis isa barbaadaa turan; yommuu gara isaa dhufanittis akka inni isaan dhiisee hin deemneef isa dhowwuu yaalan."},{"book":"Luqaas","chapter":"4","verse":"43","text":"Inni garuu, “Ani magaalaawwan kaanittis wangeela mootummaa Waaqaa lallabuun qaba; sababiin ani ergameefis kanuma” jedhe."},{"book":"Luqaas","chapter":"4","verse":"44","text":"Innis ittuma fufee manneen sagadaa Yihuudaa keessatti lallabaa ture."}]}