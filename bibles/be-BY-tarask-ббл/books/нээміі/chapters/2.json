{"data":[{"book":"НЭЭМІІ","chapter":"2","verse":"1","text":"У месяцы Нісане, на дваццатым годзе цара Артаксэркса, было перад ім віно. І я ўзяў віно і падаў цару, і здавалася, ня быў засмучаны перад ім."},{"book":"НЭЭМІІ","chapter":"2","verse":"2","text":"Але цар сказаў мне: чаму твар твой засмучаны: ты ня хворы, гэтага няма, а, мусіць, скруха на сэрцы? Я вельмі спалохаўся"},{"book":"НЭЭМІІ","chapter":"2","verse":"3","text":"і сказаў цару: хай жыве цар вавекі! Як ня быць засмучаным твару майму, калі горад, дом магіл бацькоў маіх, у запусьценьні, і брама яго спалена агнём!"},{"book":"НЭЭМІІ","chapter":"2","verse":"4","text":"І сказаў мне цар: чаго ж ты хочаш? Я памаліўся Богу нябеснаму"},{"book":"НЭЭМІІ","chapter":"2","verse":"5","text":"і сказаў цару: калі цару заўгодна, і калі ва ўпадабаньні раб твой перад абліччам тваім, дык пашлі мяне ў Юдэю, у горад магіл бацькоў маіх, каб я адбудаваў яго."},{"book":"НЭЭМІІ","chapter":"2","verse":"6","text":"І сказаў мне цар і царыца, якая сядзела каля яго: колькі часу задоўжыцца дарога твая і калі вернешся? І заўгодна было цару паслаць мяне, пасьля таго як я вызначыў час."},{"book":"НЭЭМІІ","chapter":"2","verse":"7","text":"І сказаў я цару: калі цару заўгодна, дык даў бы мне ліст да зарэцкіх начальнікаў вобласьцей, каб яны давалі мне пропуск, пакуль не дайду да Юдэі,"},{"book":"НЭЭМІІ","chapter":"2","verse":"8","text":"і ліст да Асафа, ахоўцы царскіх лясоў, каб ён даў мне дрэва на браму крэпасьці, якая пры доме Божым, і на гарадскую сьцяну, і на дом, у якім мне жыць. І даў мне цар, бо ж дабрадзейная рука Бога майго была над мною."},{"book":"НЭЭМІІ","chapter":"2","verse":"9","text":"І прыйшоў я да зарэцкіх начальнікаў вобласьцей і аддаў ім царскія лісты. А паслаў са мною цар воінскіх начальнікаў зь верхаўцамі."},{"book":"НЭЭМІІ","chapter":"2","verse":"10","text":"Калі пачуў пра гэта Санавалат, Хараніт і Товія, Аманіцкі раб, дык ім было даволі прыкра, што прыйшоў чалавек паклапаціцца пра дабро сыноў Ізраілевых."},{"book":"НЭЭМІІ","chapter":"2","verse":"11","text":"І прыйшоў я ў Ерусалім. І прабыўшы там тры дні,"},{"book":"НЭЭМІІ","chapter":"2","verse":"12","text":"устаў я ўначы зь нямногімі людзьмі, якія былі пры мне, і нікому не сказаў, што Бог мой паклаў мне на сэрца зрабіць для Ерусаліма; а жывёлы ня было са мною ніякае, акрамя той, на якой я ехаў."},{"book":"НЭЭМІІ","chapter":"2","verse":"13","text":"І праехаў я ўначы праз браму Даліны перад крыніцай Драконавай да брамы Гнаявой, і агледзеў я сьцены Ерусаліма разбураныя і брамы, спаленыя агнём."},{"book":"НЭЭМІІ","chapter":"2","verse":"14","text":"І падэехаў я да брамы Крыніцы і да царскага вадаёму; але ня было месца прайсьці жывёле, якая была пад мною,"},{"book":"НЭЭМІІ","chapter":"2","verse":"15","text":"і я падняўся назад па лагчыне ўначы і аглядаў сьцяну, і праехаўшы брамаю Даліны, вярнуўся."},{"book":"НЭЭМІІ","chapter":"2","verse":"16","text":"І начальнікі ня ведалі, куды я хадзіў і што я раблю; ні Юдэям, ні сьвятарам, ні знакамітым, ні начальнікам, ні іншым майстрам работ я датуль нічога не адкрываў."},{"book":"НЭЭМІІ","chapter":"2","verse":"17","text":"І сказаў я ім: вы бачыце бедства, у якім мы знаходзімся; Ерусалім пусты і брамы яго спалены агнём; пойдзем, пабудуем сьцяну Ерусаліма, і ня будзем наперад у такім занядбаньні."},{"book":"НЭЭМІІ","chapter":"2","verse":"18","text":"І я расказаў ім пра руку Бога майго, якая спрыяла мне, а таксама і словы цара, якія ён казаў мне. І сказалі яны: будзем будаваць, - і змацавалі рукі свае на добрае."},{"book":"НЭЭМІІ","chapter":"2","verse":"19","text":"Дачуўшыся пра гэта, Санавалат, Хараніт і Товія, Аманіцкі раб, і Гешэм Аравіцянін сьмяяліся з нас і з пагардай казалі: што гэта за дзея, якую вы чыніце? Ужо ці ня думаеце вы ўзбунтавацца супроць цара?"},{"book":"НЭЭМІІ","chapter":"2","verse":"20","text":"Я даў ім адказ і сказаў ім: Бог Нябесны, Ён дасьць нам посьпех, і мы, рабы Ягоныя, будзем будаваць, а вам няма долі і права і памяці ў Ерусаліме."}]}