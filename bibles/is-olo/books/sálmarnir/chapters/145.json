{"data":[{"book":"Sálmarnir","chapter":"145","verse":"1-2","text":"Ég vil lofa þig, þú Guð minn og konungur, og vegsama nafn þitt hvern einasta dag, já að eilífu!"},{"book":"Sálmarnir","chapter":"145","verse":"3","text":"Mikill er Drottinn! Lofið hann án afláts! Dýrð hans er meiri en við fáum skilið!"},{"book":"Sálmarnir","chapter":"145","verse":"4","text":"Sérhver kynslóð fræðir börn sín um hans mörgu dásemdarverk."},{"book":"Sálmarnir","chapter":"145","verse":"5","text":"Ég vil íhuga dýrð þína og vegsemd, glæsileik þinn og kraftaverk."},{"book":"Sálmarnir","chapter":"145","verse":"6","text":"Undur þín eru á allra vörum, ég vil tala um stórvirki þín."},{"book":"Sálmarnir","chapter":"145","verse":"7","text":"Öllum er ljúft að segja frá kærleika þínum, syngja um réttlæti þitt."},{"book":"Sálmarnir","chapter":"145","verse":"8","text":"Náðugur og miskunnsamur er Drottinn, seinn til reiði og fullur góðvildar."},{"book":"Sálmarnir","chapter":"145","verse":"9","text":"Drottinn er öllum góður og miskunn hans hvílir yfir öllu sem hann hefur skapað."},{"book":"Sálmarnir","chapter":"145","verse":"10","text":"Öll sköpunin þakkar þér Drottinn, og þjóð þín lofar þig."},{"book":"Sálmarnir","chapter":"145","verse":"11","text":"Þau segja frá dýrð ríkis þíns, og tala um kraft þinn og mátt."},{"book":"Sálmarnir","chapter":"145","verse":"12","text":"Þau víðfrægja mikilleik þinn og máttarverk – dýrð konungdóms þíns."},{"book":"Sálmarnir","chapter":"145","verse":"13","text":"Því að á ríki þínu er enginn endir, veldi þitt nær frá kynslóð til kynslóðar."},{"book":"Sálmarnir","chapter":"145","verse":"14","text":"Drottinn reisir við hina föllnu og styður þá sem ætla að hníga."},{"book":"Sálmarnir","chapter":"145","verse":"15","text":"Allra augu mæna á þig eftir hjálp, því að þú gefur þeim fæðu þeirra á réttum tíma."},{"book":"Sálmarnir","chapter":"145","verse":"16","text":"Þú uppfyllir þarfir þeirra og blessar þá."},{"book":"Sálmarnir","chapter":"145","verse":"17","text":"Drottinn er réttlátur og miskunnsamur í öllu sem hann gerir."},{"book":"Sálmarnir","chapter":"145","verse":"18","text":"Hann er nálægur öllum sem ákalla hann í einlægni."},{"book":"Sálmarnir","chapter":"145","verse":"19","text":"Hann uppfyllir þarfir þeirra sem óttast hann og elska. Hann heyrir hróp þeirra og hjálpar þeim."},{"book":"Sálmarnir","chapter":"145","verse":"20","text":"Hann verndar alla þá sem elska hann, en útrýmir öllum óguðlegum."},{"book":"Sálmarnir","chapter":"145","verse":"21","text":"Ég vil lofa Drottin! Og þið öll, vegsamið hans heilaga nafn á meðan ævi ykkar endist."}]}