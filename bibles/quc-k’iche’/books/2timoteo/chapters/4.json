{"data":[{"book":"2 Timoteo","chapter":"4","verse":"1","text":"Kinchilibꞌej chawe qas cho ri Dios rachiꞌl ri Cristo Jesús, ri kape na pa ri rajawarem xuqujeꞌ kuqꞌat na tzij pa kiwiꞌ ri e kꞌaslik xuqujeꞌ ri e kaminaqibꞌ."},{"book":"2 Timoteo","chapter":"4","verse":"2","text":"Chatzijoj ri utzij ri Dios, are chawilij amaqꞌel, we kꞌu are uqꞌotaj o man are ta neꞌ, chaꞌtaqchiꞌj chi nikꞌaj, man katyojtaj ta aninaq, man kattaniꞌ ta che uyaꞌik kꞌutuꞌn."},{"book":"2 Timoteo","chapter":"4","verse":"3","text":"Rumal cher kꞌu ri qa na qꞌij ri man kakꞌamawaꞌx ta chi ri utz laj kꞌutuꞌn, xane keꞌkꞌam bꞌik rumal ri urayibꞌal kikꞌuꞌx, kebꞌe kukꞌ aꞌjtijabꞌ che utatabꞌexik ri qꞌolobꞌal ri kakaj kakito."},{"book":"2 Timoteo","chapter":"4","verse":"4","text":"Ketaniꞌ na che utatabꞌexik ri qas tzij, ketzalij kan chutatabꞌexik ri jastaq ri man tzij taj."},{"book":"2 Timoteo","chapter":"4","verse":"5","text":"At kꞌut, qas chachajij awibꞌ pa ronojel ri jastaq ri kakꞌulmatajik, chaqꞌiꞌaꞌ ri kꞌax, are chawilij utzijoxik ri utzij ri Dios, utz chabꞌana che ri achak ri xuya ri Dios."},{"book":"2 Timoteo","chapter":"4","verse":"6","text":"Are kꞌu ri in, xuriq ri qꞌotaj kinkamisaxik jacha jun sipanik, xuqujeꞌ xuriq ri qꞌotaj rech ri nubꞌenam."},{"book":"2 Timoteo","chapter":"4","verse":"7","text":"Xinchꞌoꞌjij ri utz laj chꞌoꞌj, xintoꞌtaj che ri nuchak, xinjeqiꞌ pa ri nukojobꞌal."},{"book":"2 Timoteo","chapter":"4","verse":"8","text":"Xaq jeriꞌ in rayeꞌm ri korona rech sukꞌal, pa ri kꞌisbꞌal qꞌij, ri kuya na ri Ajawxel, sukꞌalaj qꞌatal tzij. Man xaq xwi ta kꞌu in kaya we, xane kaya ke konojel ri kakayeꞌj apanoq ri upetibꞌal."},{"book":"2 Timoteo","chapter":"4","verse":"9","text":"Chabꞌana toqꞌobꞌ chatpet chiwilik aninaq."},{"book":"2 Timoteo","chapter":"4","verse":"10","text":"Ri Demas, rumal uloqꞌaxik ri jastaq rech uwachulew, xinutzaq kanoq, xeꞌ pa ri tinimit Tesalónica. Ri Crescente xeꞌ pa ri tinimit Galacia, xuqujeꞌ ri Tito xeꞌ pa ri tinimit Dalmacia."},{"book":"2 Timoteo","chapter":"4","verse":"11","text":"Xaq xwi ri Lucas kꞌo wukꞌ. Chakꞌama loq ri Marcos rumal cher kꞌo kutayij chwe pa we chak riꞌ."},{"book":"2 Timoteo","chapter":"4","verse":"12","text":"Xintaq bꞌik ri Tíquico pa ri tinimit Éfeso."},{"book":"2 Timoteo","chapter":"4","verse":"13","text":"Are katpetik, chakꞌama loq ri nukaton ri xinya kan pa ri tinimit Troas, pa rachoch ri Carpo. Chakꞌama xuqujeꞌ loq ri nikꞌaj tzꞌuꞌm ri kꞌo tzꞌibꞌ choch."},{"book":"2 Timoteo","chapter":"4","verse":"14","text":"Ri Alejandro ri chꞌayal chꞌichꞌ, sibꞌalaj ubꞌanom kꞌax chwe, are bꞌa ri Dios katojow na ukꞌaxel che."},{"book":"2 Timoteo","chapter":"4","verse":"15","text":"Chachajij xuqujeꞌ awibꞌ at che, rumal cher xukꞌopij ribꞌ are xqatzijoj ri utz laj taq tzij che."},{"book":"2 Timoteo","chapter":"4","verse":"16","text":"Are xintoꞌ wibꞌ nabꞌe mul cho ri qꞌatbꞌal tzij, xa ta ne jun xinutoꞌo, xane konojel xinkitzaq kanoq. Mat bꞌa kakoj pa kwenta."},{"book":"2 Timoteo","chapter":"4","verse":"17","text":"Ri Ajawxel kꞌut xkꞌojiꞌ wukꞌ xuqujeꞌ xuya nuchuqꞌabꞌ, rech kintzijoj na ri utz laj tzij, rech kakita konojel ri winaq ri man aꞌj Israel taj. Ri Ajawxel xuqujeꞌ xinutoꞌo rech man xinkikamisaj ta ri winaq ri jer kenoꞌjin koj."},{"book":"2 Timoteo","chapter":"4","verse":"18","text":"Ri Ajawxel kinuchajij na che ronojel etzelal, xuqujeꞌ kinuyak na rech kinok rukꞌ pa ri rajawarem chilaꞌ chikaj. Che areꞌ yoꞌq wi juluwem chibꞌe qꞌij saq. Jeriꞌ."},{"book":"2 Timoteo","chapter":"4","verse":"19","text":"Chaya rutzil kiwach ri Priscila4:19 Prisca are jun ubꞌiꞌ chi ri Priscila. Hechos 18:2. xuqujeꞌ ri Aquila, je xuqujeꞌ ri Onesíforo."},{"book":"2 Timoteo","chapter":"4","verse":"20","text":"Ri Erasto xkanaj kan pa ri tinimit Corinto. Are kꞌu ri Trófimo, xinya kan pa ri tinimit Mileto rumal cher yawabꞌ."},{"book":"2 Timoteo","chapter":"4","verse":"21","text":"Chabꞌana toqꞌobꞌ chatpet kan pa taq ri qꞌij are majaꞌ kuchapleꞌj ri qꞌalaj. Kakitaq bꞌik rutzil awach ri Eubulo, ri Pudente, ri Lino, ri Claudia, xuqujeꞌ konojel ri alaxik."},{"book":"2 Timoteo","chapter":"4","verse":"22","text":"Are ri Ajawxel kakanaj pa ri awanimaꞌ. Are ri toqꞌobꞌ kakanaj iwukꞌ."}]}