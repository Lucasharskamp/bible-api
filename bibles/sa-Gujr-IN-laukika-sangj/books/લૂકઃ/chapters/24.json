{"data":[{"book":"લૂકઃ","chapter":"24","verse":"1","text":"અથ સપ્તાહપ્રથમદિનેઽતિપ્રત્યૂષે તા યોષિતઃ સમ્પાદિતં સુગન્ધિદ્રવ્યં ગૃહીત્વા તદન્યાભિઃ કિયતીભિઃ સ્ત્રીભિઃ સહ શ્મશાનં યયુઃ|"},{"book":"લૂકઃ","chapter":"24","verse":"2","text":"કિન્તુ શ્મશાનદ્વારાત્ પાષાણમપસારિતં દૃષ્ટ્વા"},{"book":"લૂકઃ","chapter":"24","verse":"3","text":"તાઃ પ્રવિશ્ય પ્રભો ર્દેહમપ્રાપ્ય"},{"book":"લૂકઃ","chapter":"24","verse":"4","text":"વ્યાકુલા ભવન્તિ એતર્હિ તેજોમયવસ્ત્રાન્વિતૌ દ્વૌ પુરુષૌ તાસાં સમીપે સમુપસ્થિતૌ"},{"book":"લૂકઃ","chapter":"24","verse":"5","text":"તસ્માત્તાઃ શઙ્કાયુક્તા ભૂમાવધોમુખ્યસ્યસ્થુઃ| તદા તૌ તા ઊચતુ ર્મૃતાનાં મધ્યે જીવન્તં કુતો મૃગયથ?"},{"book":"લૂકઃ","chapter":"24","verse":"6","text":"સોત્ર નાસ્તિ સ ઉદસ્થાત્|"},{"book":"લૂકઃ","chapter":"24","verse":"7","text":"પાપિનાં કરેષુ સમર્પિતેન ક્રુશે હતેન ચ મનુષ્યપુત્રેણ તૃતીયદિવસે શ્મશાનાદુત્થાતવ્યમ્ ઇતિ કથાં સ ગલીલિ તિષ્ઠન્ યુષ્મભ્યં કથિતવાન્ તાં સ્મરત|"},{"book":"લૂકઃ","chapter":"24","verse":"8","text":"તદા તસ્ય સા કથા તાસાં મનઃસુ જાતા|"},{"book":"લૂકઃ","chapter":"24","verse":"9","text":"અનન્તરં શ્મશાનાદ્ ગત્વા તા એકાદશશિષ્યાદિભ્યઃ સર્વ્વેભ્યસ્તાં વાર્ત્તાં કથયામાસુઃ|"},{"book":"લૂકઃ","chapter":"24","verse":"10","text":"મગ્દલીનીમરિયમ્, યોહના, યાકૂબો માતા મરિયમ્ તદન્યાઃ સઙ્ગિન્યો યોષિતશ્ચ પ્રેરિતેભ્ય એતાઃ સર્વ્વા વાર્ત્તાઃ કથયામાસુઃ"},{"book":"લૂકઃ","chapter":"24","verse":"11","text":"કિન્તુ તાસાં કથામ્ અનર્થકાખ્યાનમાત્રં બુદ્ધ્વા કોપિ ન પ્રત્યૈત્|"},{"book":"લૂકઃ","chapter":"24","verse":"12","text":"તદા પિતર ઉત્થાય શ્મશાનાન્તિકં દધાવ, તત્ર ચ પ્રહ્વો ભૂત્વા પાર્શ્વૈકસ્થાપિતં કેવલં વસ્ત્રં દદર્શ; તસ્માદાશ્ચર્ય્યં મન્યમાનો યદઘટત તન્મનસિ વિચારયન્ પ્રતસ્થે|"},{"book":"લૂકઃ","chapter":"24","verse":"13","text":"તસ્મિન્નેવ દિને દ્વૌ શિય્યૌ યિરૂશાલમશ્ચતુષ્ક્રોશાન્તરિતમ્ ઇમ્માયુગ્રામં ગચ્છન્તૌ"},{"book":"લૂકઃ","chapter":"24","verse":"14","text":"તાસાં ઘટનાનાં કથામકથયતાં"},{"book":"લૂકઃ","chapter":"24","verse":"15","text":"તયોરાલાપવિચારયોઃ કાલે યીશુરાગત્ય તાભ્યાં સહ જગામ"},{"book":"લૂકઃ","chapter":"24","verse":"16","text":"કિન્તુ યથા તૌ તં ન પરિચિનુતસ્તદર્થં તયો ર્દૃષ્ટિઃ સંરુદ્ધા|"},{"book":"લૂકઃ","chapter":"24","verse":"17","text":"સ તૌ પૃષ્ટવાન્ યુવાં વિષણ્ણૌ કિં વિચારયન્તૌ ગચ્છથઃ?"},{"book":"લૂકઃ","chapter":"24","verse":"18","text":"તતસ્તયોઃ ક્લિયપાનામા પ્રત્યુવાચ યિરૂશાલમપુરેઽધુના યાન્યઘટન્ત ત્વં કેવલવિદેશી કિં તદ્વૃત્તાન્તં ન જાનાસિ?"},{"book":"લૂકઃ","chapter":"24","verse":"19","text":"સ પપ્રચ્છ કા ઘટનાઃ? તદા તૌ વક્તુમારેભાતે યીશુનામા યો નાસરતીયો ભવિષ્યદ્વાદી ઈશ્વરસ્ય માનુષાણાઞ્ચ સાક્ષાત્ વાક્યે કર્મ્મણિ ચ શક્તિમાનાસીત્"},{"book":"લૂકઃ","chapter":"24","verse":"20","text":"તમ્ અસ્માકં પ્રધાનયાજકા વિચારકાશ્ચ કેનાપિ પ્રકારેણ ક્રુશે વિદ્ધ્વા તસ્ય પ્રાણાનનાશયન્ તદીયા ઘટનાઃ;"},{"book":"લૂકઃ","chapter":"24","verse":"21","text":"કિન્તુ ય ઇસ્રાયેલીયલોકાન્ ઉદ્ધારયિષ્યતિ સ એવાયમ્ ઇત્યાશાસ્માભિઃ કૃતા| તદ્યથા તથાસ્તુ તસ્યા ઘટનાયા અદ્ય દિનત્રયં ગતં|"},{"book":"લૂકઃ","chapter":"24","verse":"22","text":"અધિકન્ત્વસ્માકં સઙ્ગિનીનાં કિયત્સ્ત્રીણાં મુખેભ્યોઽસમ્ભવવાક્યમિદં શ્રુતં;"},{"book":"લૂકઃ","chapter":"24","verse":"23","text":"તાઃ પ્રત્યૂષે શ્મશાનં ગત્વા તત્ર તસ્ય દેહમ્ અપ્રાપ્ય વ્યાઘુટ્યેત્વા પ્રોક્તવત્યઃ સ્વર્ગીસદૂતૌ દૃષ્ટાવસ્માભિસ્તૌ ચાવાદિષ્ટાં સ જીવિતવાન્|"},{"book":"લૂકઃ","chapter":"24","verse":"24","text":"તતોસ્માકં કૈશ્ચિત્ શ્મશાનમગમ્યત તેઽપિ સ્ત્રીણાં વાક્યાનુરૂપં દૃષ્ટવન્તઃ કિન્તુ તં નાપશ્યન્|"},{"book":"લૂકઃ","chapter":"24","verse":"25","text":"તદા સ તાવુવાચ, હે અબોધૌ હે ભવિષ્યદ્વાદિભિરુક્તવાક્યં પ્રત્યેતું વિલમ્બમાનૌ;"},{"book":"લૂકઃ","chapter":"24","verse":"26","text":"એતત્સર્વ્વદુઃખં ભુક્ત્વા સ્વભૂતિપ્રાપ્તિઃ કિં ખ્રીષ્ટસ્ય ન ન્યાય્યા?"},{"book":"લૂકઃ","chapter":"24","verse":"27","text":"તતઃ સ મૂસાગ્રન્થમારભ્ય સર્વ્વભવિષ્યદ્વાદિનાં સર્વ્વશાસ્ત્રે સ્વસ્મિન્ લિખિતાખ્યાનાભિપ્રાયં બોધયામાસ|"},{"book":"લૂકઃ","chapter":"24","verse":"28","text":"અથ ગમ્યગ્રામાભ્યર્ણં પ્રાપ્ય તેનાગ્રે ગમનલક્ષણે દર્શિતે"},{"book":"લૂકઃ","chapter":"24","verse":"29","text":"તૌ સાધયિત્વાવદતાં સહાવાભ્યાં તિષ્ઠ દિને ગતે સતિ રાત્રિરભૂત્; તતઃ સ તાભ્યાં સાર્દ્ધં સ્થાતું ગૃહં યયૌ|"},{"book":"લૂકઃ","chapter":"24","verse":"30","text":"પશ્ચાદ્ભોજનોપવેશકાલે સ પૂપં ગૃહીત્વા ઈશ્વરગુણાન્ જગાદ તઞ્ચ ભંક્ત્વા તાભ્યાં દદૌ|"},{"book":"લૂકઃ","chapter":"24","verse":"31","text":"તદા તયો ર્દૃષ્ટૌ પ્રસન્નાયાં તં પ્રત્યભિજ્ઞતુઃ કિન્તુ સ તયોઃ સાક્ષાદન્તર્દધે|"},{"book":"લૂકઃ","chapter":"24","verse":"32","text":"તતસ્તૌ મિથોભિધાતુમ્ આરબ્ધવન્તૌ ગમનકાલે યદા કથામકથયત્ શાસ્ત્રાર્થઞ્ચબોધયત્ તદાવયો ર્બુદ્ધિઃ કિં ન પ્રાજ્વલત્?"},{"book":"લૂકઃ","chapter":"24","verse":"33","text":"તૌ તત્ક્ષણાદુત્થાય યિરૂશાલમપુરં પ્રત્યાયયતુઃ, તત્સ્થાને શિષ્યાણામ્ એકાદશાનાં સઙ્ગિનાઞ્ચ દર્શનં જાતં|"},{"book":"લૂકઃ","chapter":"24","verse":"34","text":"તે પ્રોચુઃ પ્રભુરુદતિષ્ઠદ્ ઇતિ સત્યં શિમોને દર્શનમદાચ્ચ|"},{"book":"લૂકઃ","chapter":"24","verse":"35","text":"તતઃ પથઃ સર્વ્વઘટનાયાઃ પૂપભઞ્જનેન તત્પરિચયસ્ય ચ સર્વ્વવૃત્તાન્તં તૌ વક્તુમારેભાતે|"},{"book":"લૂકઃ","chapter":"24","verse":"36","text":"ઇત્થં તે પરસ્પરં વદન્તિ તત્કાલે યીશુઃ સ્વયં તેષાં મધ્ય પ્રોત્થય યુષ્માકં કલ્યાણં ભૂયાદ્ ઇત્યુવાચ,"},{"book":"લૂકઃ","chapter":"24","verse":"37","text":"કિન્તુ ભૂતં પશ્યામ ઇત્યનુમાય તે સમુદ્વિવિજિરે ત્રેષુશ્ચ|"},{"book":"લૂકઃ","chapter":"24","verse":"38","text":"સ ઉવાચ, કુતો દુઃખિતા ભવથ? યુષ્માકં મનઃસુ સન્દેહ ઉદેતિ ચ કુતઃ?"},{"book":"લૂકઃ","chapter":"24","verse":"39","text":"એષોહં, મમ કરૌ પશ્યત વરં સ્પૃષ્ટ્વા પશ્યત, મમ યાદૃશાનિ પશ્યથ તાદૃશાનિ ભૂતસ્ય માંસાસ્થીનિ ન સન્તિ|"},{"book":"લૂકઃ","chapter":"24","verse":"40","text":"ઇત્યુક્ત્વા સ હસ્તપાદાન્ દર્શયામાસ|"},{"book":"લૂકઃ","chapter":"24","verse":"41","text":"તેઽસમ્ભવં જ્ઞાત્વા સાનન્દા ન પ્રત્યયન્| તતઃ સ તાન્ પપ્રચ્છ, અત્ર યુષ્માકં સમીપે ખાદ્યં કિઞ્ચિદસ્તિ?"},{"book":"લૂકઃ","chapter":"24","verse":"42","text":"તતસ્તે કિયદ્દગ્ધમત્સ્યં મધુ ચ દદુઃ"},{"book":"લૂકઃ","chapter":"24","verse":"43","text":"સ તદાદાય તેષાં સાક્ષાદ્ બુભુજે"},{"book":"લૂકઃ","chapter":"24","verse":"44","text":"કથયામાસ ચ મૂસાવ્યવસ્થાયાં ભવિષ્યદ્વાદિનાં ગ્રન્થેષુ ગીતપુસ્તકે ચ મયિ યાનિ સર્વ્વાણિ વચનાનિ લિખિતાનિ તદનુરૂપાણિ ઘટિષ્યન્તે યુષ્માભિઃ સાર્દ્ધં સ્થિત્વાહં યદેતદ્વાક્યમ્ અવદં તદિદાનીં પ્રત્યક્ષમભૂત્|"},{"book":"લૂકઃ","chapter":"24","verse":"45","text":"અથ તેભ્યઃ શાસ્ત્રબોધાધિકારં દત્વાવદત્,"},{"book":"લૂકઃ","chapter":"24","verse":"46","text":"ખ્રીષ્ટેનેત્થં મૃતિયાતના ભોક્તવ્યા તૃતીયદિને ચ શ્મશાનાદુત્થાતવ્યઞ્ચેતિ લિપિરસ્તિ;"},{"book":"લૂકઃ","chapter":"24","verse":"47","text":"તન્નામ્ના યિરૂશાલમમારભ્ય સર્વ્વદેશે મનઃપરાવર્ત્તનસ્ય પાપમોચનસ્ય ચ સુસંવાદઃ પ્રચારયિતવ્યઃ,"},{"book":"લૂકઃ","chapter":"24","verse":"48","text":"એષુ સર્વ્વેષુ યૂયં સાક્ષિણઃ|"},{"book":"લૂકઃ","chapter":"24","verse":"49","text":"અપરઞ્ચ પશ્યત પિત્રા યત્ પ્રતિજ્ઞાતં તત્ પ્રેષયિષ્યામિ, અતએવ યાવત્કાલં યૂયં સ્વર્ગીયાં શક્તિં ન પ્રાપ્સ્યથ તાવત્કાલં યિરૂશાલમ્નગરે તિષ્ઠત|"},{"book":"લૂકઃ","chapter":"24","verse":"50","text":"અથ સ તાન્ બૈથનીયાપર્ય્યન્તં નીત્વા હસ્તાવુત્તોલ્ય આશિષ વક્તુમારેભે"},{"book":"લૂકઃ","chapter":"24","verse":"51","text":"આશિષં વદન્નેવ ચ તેભ્યઃ પૃથગ્ ભૂત્વા સ્વર્ગાય નીતોઽભવત્|"},{"book":"લૂકઃ","chapter":"24","verse":"52","text":"તદા તે તં ભજમાના મહાનન્દેન યિરૂશાલમં પ્રત્યાજગ્મુઃ|"},{"book":"લૂકઃ","chapter":"24","verse":"53","text":"તતો નિરન્તરં મન્દિરે તિષ્ઠન્ત ઈશ્વરસ્ય પ્રશંસાં ધન્યવાદઞ્ચ કર્ત્તમ્ આરેભિરે| ઇતિ||"}]}