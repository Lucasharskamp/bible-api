{"data":[{"book":"Filipperne","chapter":"4","verse":"1","text":"Derfor, mine kjære søsken, skal dere holde fast ved troen på Herren Jesus, dere som jeg elsker og lengter etter, dere som er min glede og stolthet."},{"book":"Filipperne","chapter":"4","verse":"2","text":"Jeg vil be Evodia og Syntyke om å forsøke å inngå forlik, etter som begge lever i fellesskap med Herren Jesus."},{"book":"Filipperne","chapter":"4","verse":"3","text":"Jeg ber deg, min trofaste medarbeider4:3 Eller: Syzygos. Navnet betyr ”medarbeider”, og Paulus gjorde kanskje en ordlek av hans navn., om å hjelpe disse kvinnene etter som de har spredd det glade budskapet om Jesus sammen med meg. De har arbeidet sammen med Klemens og mine øvrige medarbeidere som har sine navn skrevet i livets bok4:3 Et register over alle som får evig liv. Se Andre Mosebok 32:32 og Salmenes bok 69:29.."},{"book":"Filipperne","chapter":"4","verse":"4","text":"Kjenn glede over fellesskapet med Herren Jesus! Ja, jeg sier det en gang til: Kjenn glede i fellesskapet med Herren Jesus!"},{"book":"Filipperne","chapter":"4","verse":"5","text":"La alle se hvor vennlige og omtenksomme dere er mot andre. Tenk på at Herren kommer snart!"},{"book":"Filipperne","chapter":"4","verse":"6","text":"Ikke vær bekymret for noe som helst, men be til Gud og spør om hjelp. Be til ham om det dere trenger og takk jevnt og trutt."},{"book":"Filipperne","chapter":"4","verse":"7","text":"Da vil Gud gi dere av sin fred, den som går dypere enn vi noen gang kan forstå. Hans fred skal beskytte hjertene og tankene deres, etter som dere lever i fellesskap med Jesus Kristus."},{"book":"Filipperne","chapter":"4","verse":"8","text":"Og nå, mine søsken, vil jeg oppfordre dere til å fylle sinnet med det som er sant, det som er verdt respekt og det som er rett. La tankene være opptatt med slikt som er bra i Guds øyne, slikt som er verdt å elske og snakke godt om, ja, alt som er prisverdig og verdt ros og ære."},{"book":"Filipperne","chapter":"4","verse":"9","text":"Fortsett å leve i tråd med den undervisningen dere har fått av meg, muntlig eller i brevs form. Praktiser troen på samme måten som dere så jeg gjorde mens jeg var hos dere. Da skal Gud, han som gir fred, støtte og hjelpe dere."},{"book":"Filipperne","chapter":"4","verse":"10","text":"Jeg er så glad og takker Herren Jesus, for at dere nå endelig igjen har fått anledning til å vise at dere vil hjelpe meg."},{"book":"Filipperne","chapter":"4","verse":"11","text":"Det betyr ikke at jeg før led noen nød, for jeg har lært meg å være fornøyd med det jeg har."},{"book":"Filipperne","chapter":"4","verse":"12","text":"Jeg kan mestre både fattigdom og overflod siden jeg har erfaring med begge deler. Jeg vet hvordan det er å føle seg mett, og jeg vet hvordan det er å gå sulten. Iblant har jeg hatt for mye og iblant har jeg hatt for lite."},{"book":"Filipperne","chapter":"4","verse":"13","text":"Alt mestrer jeg, etter som Herren Jesus gir meg styrke."},{"book":"Filipperne","chapter":"4","verse":"14","text":"Men jeg er likevel veldig takknemlig for at dere ville hjelpe meg i min vanskelige situasjon."},{"book":"Filipperne","chapter":"4","verse":"15","text":"Dere i Filippi vet selv hvordan det var rett etter at dere hadde tatt imot det glade budskapet om Jesus. Dere var den eneste menigheten som ga meg økonomisk hjelp da jeg dro fra Makedonia for å spre budskapet på andre steder."},{"book":"Filipperne","chapter":"4","verse":"16","text":"Ja, til og med før jeg hadde reist fra Makedonia og var alene i Tessaloniki, sendte dere meg hjelp mer enn en gang."},{"book":"Filipperne","chapter":"4","verse":"17","text":"Selv om jeg er takknemlig over gavene deres, så gleder jeg meg mest over at dere en dag vil få lønn for gavmildheten deres."},{"book":"Filipperne","chapter":"4","verse":"18","text":"Nå har jeg fått alt jeg trenger, og mer enn som så. Jeg mangler ikke noe etter at jeg fikk gaven dere sendte med Epafroditus. Dere kan være sikre på at gaven er et offer som gleder og tilfredsstiller Gud."},{"book":"Filipperne","chapter":"4","verse":"19","text":"Den Gud jeg tjener, er over alle grenser rik. Gjennom Jesus Kristus vil han også gi dere alt det dere trenger, etter som dere lever i fellesskap med Kristus."},{"book":"Filipperne","chapter":"4","verse":"20","text":"Æren tilhører vår Gud og Far i himmelen i all evighet. Ja, det er sant!4:20 I grunnteksten: Amen!"},{"book":"Filipperne","chapter":"4","verse":"21","text":"Hils alle de som tilhører Gud gjennom fellesskapet med Jesus Kristus. De troende brødre som er hos meg, hilser til dere."},{"book":"Filipperne","chapter":"4","verse":"22","text":"Alle de troende her hilser til dere, spesielt de som arbeider ved hoffet til Keiseren."},{"book":"Filipperne","chapter":"4","verse":"23","text":"Med ønske om at godheten og kjærligheten i Herren Jesus Kristus skal beskytte dere."}]}