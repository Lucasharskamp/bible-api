{"data":[{"book":"ዮሃኒሴ ፃኣፔ ኮዦ ሃይሶ","chapter":"10","verse":"1","text":"ሄሊሳዖ ዬሱሴ፦ «ጎኔ ታ ዒንሢም ጋዓኔ፤ ማራቶ ባርቶኮ ካሮናቱዋንቴ ሜሌ ዛላና ጌላ ዓሲ ዉሲ ሃሣ ሱላኬ።"},{"book":"ዮሃኒሴ ፃኣፔ ኮዦ ሃይሶ","chapter":"10","verse":"2","text":"ካሮና ጌላሢ ጋዓንቴ ማራቶ ሄንቃሢኬ።"},{"book":"ዮሃኒሴ ፃኣፔ ኮዦ ሃይሶ","chapter":"10","verse":"3","text":"ካሮ ካፓሢ ዬያም ካሮ ቡላንዳኔ፤ ማራታኣ ዒዛኮ ዑኡዞ ዋይዛንዳኔ፤ ዒዚያ ፔኤኮ ማራቶ ሱንፆና ሱንፆና ዔኤላንዳኔ፤ ሃሣ ዔያቶ ዔኪ ሄንፆዋ ዓኣዻንዳኔ።"},{"book":"ዮሃኒሴ ፃኣፔ ኮዦ ሃይሶ","chapter":"10","verse":"4","text":"ዒዚ ፔኤኮ ማራቶ ቡላዖ ቤርታ ቤርታ ዓኣዻንዳኔ፤ ማራታኣ ዒዛኮ ዑኡዞ ዔራሢሮ ዒዛ ጊንፆ ዓኣዻንዳኔ።"},{"book":"ዮሃኒሴ ፃኣፔ ኮዦ ሃይሶ","chapter":"10","verse":"5","text":"ቢሪ ማዔሢኮ ጋዓንቴ ዑኡዞ ዔያታ ዔሩዋኣሢሮ ዬያይዳፓ ዣኣሊ ባይቃንዳኣፓዓቴም ዒዛ ጊንፆ ዴንዲንዱዋሴ» ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"10","verse":"6","text":"ዬሱሴ ዬያ ማላቶ ዔያቶም ኬኤዛዛ ዔያታ ጋዓንቴ ዒዚ ዔያቶም ኬኤዜሢ ዔሪባኣሴ።"},{"book":"ዮሃኒሴ ፃኣፔ ኮዦ ሃይሶ","chapter":"10","verse":"7","text":"ዬያሮ ዬሱሴ ላሚ ዔያቶም፦ «ጎኔ ታ ዒንሢም ጋዓኔ፤ ታኣኒ ማራቶኮ ካራሢኬ፤"},{"book":"ዮሃኒሴ ፃኣፔ ኮዦ ሃይሶ","chapter":"10","verse":"8","text":"ታኣኮ ቤርታ ሙኬዞንሢ ዉዞና ሱሎናኬ፤ ማራታ ጋዓንቴ ዔያቶም ዋይዚባኣሴ።"},{"book":"ዮሃኒሴ ፃኣፔ ኮዦ ሃይሶ","chapter":"10","verse":"9","text":"ካራሢ ታናኬ፤ ታ ዛሎና ጌላሢ ዻቃንዳኔ፤ ጌላንዳኔ፥ ኬስካንዳኔ፥ ሄንቆ ቤሲያ ዴንቃንዳኔ።"},{"book":"ዮሃኒሴ ፃኣፔ ኮዦ ሃይሶ","chapter":"10","verse":"10","text":"ዉዛሢ ሙካሢ ዉኡቃኒና ሹካኒ ሃሣ ባይዛኒ ሌሊኬ፤ ታኣኒ ጋዓንቴ ሙኬሢ ናንጊ ዔያታ ዴንቃንዳጉዲና ፓጬ ባኣዚባኣ፥ ኩሙሢ ናንጊ ናንጋንዳጉዲኬ» ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"10","verse":"11","text":"ሃሣ ዬሱሴ፦ «ኮዦ ሄንቃሢ ታናኬ፤ ኮዦ ሄንቃሢ ፔኤኮ ሼምፓሢ ማራቶ ዛሎ ዓኣሢ ዒንጋንዳኔ።"},{"book":"ዮሃኒሴ ፃኣፔ ኮዦ ሃይሶ","chapter":"10","verse":"12","text":"ማራታ ዒዛሮ ማዒባኣያ፥ ሚኢሾ ዴንቃኒ ሄንቃሢ ጋዓንቴ ያኣያሢ ሙካሢ ዛጋዖ ማራቶ ሃሺ ጳሽካንዳኔ፤ ያኣያሢያ ማራቶይዳፓ ዓርቂ ዎዻንዳኔ፤ ዣኣሊሲያ ዣኣሊሳንዳኔ፤"},{"book":"ዮሃኒሴ ፃኣፔ ኮዦ ሃይሶ","chapter":"10","verse":"13","text":"ሄንቃያታዖ ጳሽኬሢ ሚኢሼ ዴንቃኒ ሄንቃሢሮና ሃሣ ማራቶማኣ ዒ ማሉዋኣሢሮኬ።"},{"book":"ዮሃኒሴ ፃኣፔ ኮዦ ሃይሶ","chapter":"10","verse":"14","text":"ኮዦ ሄንቃሢ ታናኬ፤ ታኣኒ ታኣኮ ማራቶ ዔራኔ፤ ታ ማራታኣ ታና ዔራኔ።"},{"book":"ዮሃኒሴ ፃኣፔ ኮዦ ሃይሶ","chapter":"10","verse":"15","text":"ታኣኒ ዔያቶ ዔራሢ ታና ታ ዓዴ ዔራሢና ታኣኒያ ታ ዓዶ ዔራሢ ጎይፆ ጉዴያናኬ፤ ታኣኒ ታ ማራቶ ዛሎሮ ታኣኮ ሼምፓሢ ዓኣሢ ዒንጋንዳኔ። 10፡15 ማቲ. 11፡27፤ ሉቃ. 22፡33፤ ሌዊ. ዓኬ 24፡16።"},{"book":"ዮሃኒሴ ፃኣፔ ኮዦ ሃይሶ","chapter":"10","verse":"16","text":"ሃያ ቆልሞ ባኣካ ማዒባኣ ሜሌ ዓቴ ማራይ ታኣኮ ዓኣኔ፤ ዔያቶዋ ታ ዔኪ ሙካንዳያ ታና ኮይሳኔ፤ ዔያታኣ ታኣኮ ዑኡዞ ዋይዛንዳኔ፤ ፔቴ ባርታይዳ ዓኣ ቆሎዋ ማዓንዳኔ፤ ሄንቃሢያ ሃሣ ፔቴ ማዓንዳኔ» ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"10","verse":"17","text":"ዬሱሴ ላሚ ሃሣ፦ «ታ ማሂ ዔካንዳ፥ ታኣኮ ሼምፔሎ ዓኣሢ ታ ዒንጋኒ ናሽካያ ማዔሢሮ ታ ዓዴ ታና ናሽካኔ።"},{"book":"ዮሃኒሴ ፃኣፔ ኮዦ ሃይሶ","chapter":"10","verse":"18","text":"ታኣኮ ሼምፔሎ ታኣሮ ታ ናሽኪ ዓኣሢ ዒንጋፓዓቴም ታ ጊዳፓ ዔካንዳይ ዖኦኒያ ባኣሴ፤ ታኣኮ ሼምፔሎ ዓኣሢ ታ ዒንጋኒና ማሂ ጊንሣ ዔካኒ ቢታንቶ ታኣኮ ዓኣኔ፤ ዬይ፦ ታ ዓዴ ታ ማዻንዳጉዲ ዓይሤሢኬ» ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"10","verse":"19","text":"ዬያ ዒ ጌዔሢሮ ዓይሁዶ ዓሶ ባኣኮይዳ ላሚ ሃሣ ፓቂንቲሢ ማዢንቴኔ።"},{"book":"ዮሃኒሴ ፃኣፔ ኮዦ ሃይሶ","chapter":"10","verse":"20","text":"ዔያቶይዳፓ ሚርጌዞንሢ፦ «ዒዛይዳ ፑርታ ዓያና ዓኣኔ፤ ሃሣ ዒ ዣኣሽካኔ፤ ዒንሢ ዒዛሲ ዓይጎሮ ዋይዛይ?» ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"10","verse":"21","text":"ዛላ ሃሣ፦ «ሃይ ጌኤዛ ፑርታ ዓያና ዓኣ ዓሲ ጌስታ ጌኤሲቱዋሴ፤ ፑርታ ዓያና ዓኣፒ ባይቄ ዓሲኮ ዓኣፒ ቡላኒ ዳንዳዓ?» ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"10","verse":"22","text":"ዬሩሳላሜይዳ ጌኤዦ ማኣራ ዒኢቴንቴ ጊንሣ ጌኤሾና ኬሎ ማሊ ቦንቾ ኬላ ሄሌኔ፤ ዬና ዎዳ ባርጊ ዎዴኬ፤"},{"book":"ዮሃኒሴ ፃኣፔ ኮዦ ሃይሶ","chapter":"10","verse":"23","text":"ዒማና ዬሱሴ ጌኤዦ ማኣሮይዳ ካኣቲ ሴሎሞኔ ሃንታ ቤዞይዳ ሃንታንቴ፥"},{"book":"ዮሃኒሴ ፃኣፔ ኮዦ ሃይሶ","chapter":"10","verse":"24","text":"ዓይሁዶ ዓሳ ዒዛ ኮራ ቡካዖ፦ «ዓይዲ ሄላንዳኣና ‹ዒ ዖናሞ?› ጌይሲ ኔ ኑና ናንጊሳይ? ኔኤኒ ሜሲሄ ማዔቴ ፔጋሲ ኑም ኬኤዜ» ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"10","verse":"25","text":"ዬሱሴ ዔያቶም ማሃዖ፦ «ታኣኒ ዒንሢም ቤርታ ኬኤዜኔ፤ ዒንሢ ጋዓንቴ ታኣሲ ጎኔኬ ጎዑዋሴ፤ ታ ዓዶ ሱንፆና ታ ማዻ ዓኮ ባካ ታ ዛሎ ማርካዻኔ።"},{"book":"ዮሃኒሴ ፃኣፔ ኮዦ ሃይሶ","chapter":"10","verse":"26","text":"ዒንሢ ጋዓንቴ ታኣኮ ማራቶ ማዒባኣሢሮ ጉሙርቁዋሴ።"},{"book":"ዮሃኒሴ ፃኣፔ ኮዦ ሃይሶ","chapter":"10","verse":"27","text":"ታኣኮ ማራታ ታ ዑኡዞ ዋይዛኔ፤ ታኣኒያ ዔያቶ ዔራኔ፤ ዔያታኣ ታ ጊንፆ ሙካኔ።"},{"book":"ዮሃኒሴ ፃኣፔ ኮዦ ሃይሶ","chapter":"10","verse":"28","text":"ታኣኒ ናንጊና ናንጊ ሼምፖ ዔያቶም ዒንጋንዳኔ፤ ዬያሮ ፔቴታዖ ዔያታ ባይቃዓኬ፤ ታ ኩጫፓ ዖኦኒያ ዔያቶ ቡሪ ዔካዓኬ።"},{"book":"ዮሃኒሴ ፃኣፔ ኮዦ ሃይሶ","chapter":"10","verse":"29","text":"ዔያቶ ታኣም ዒንጌ፥ ታ ዓዴ ቢያፓ ባሼታሢሮ ታ ዓዶ ኩጫፓ ዔያቶ ቡሪ ዔካኒ ዳንዳዓይ ዖኦኒያ ባኣሴ።"},{"book":"ዮሃኒሴ ፃኣፔ ኮዦ ሃይሶ","chapter":"10","verse":"30","text":"ታኣና ታ ዓዶና ኑ ዎላ ፔቴኬ» ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"10","verse":"31","text":"ዬማና ዓይሁዶ ዓሳ ዬሱሴ ሹቻ ዹዓኒ ላሚ ሃሣ ሹቺ ዔኬኔ።"},{"book":"ዮሃኒሴ ፃኣፔ ኮዦ ሃይሶ","chapter":"10","verse":"32","text":"ዬሱሴ ጋዓንቴ፦ «ታ ዓዶይዳፓ ታኣም ዒንጊንቴም፥ ሚርጌ ዓኪ ባኣዚ ታ ማዺ ዒንሢ ዻዌኔ፤ ዓካሪ ዒንሢ ታና ሹጮና ዹዓዛ ዎኖ ማዾ ዛሎሮዳይ?» ዔያቶ ኮራ ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"10","verse":"33","text":"ዔያታኣ፦ «ኔና ኑ ዹዓሢ ፆኦሲ ኔ ጫሽኬሢሮ ማዓንዳኣፓዓቴም ኔ ማዼ ማዾሮቱዋሴ፤ ሃሣ ኔኤኒ ዓሲታዖ ኔና ኔ ፆኦሲ ማሄሢሮኬ» ጌይ ዒዛም ማሄኔ።"},{"book":"ዮሃኒሴ ፃኣፔ ኮዦ ሃይሶ","chapter":"10","verse":"34","text":"ዬሱሴ ዔያቶም፦ «ዒንሢኮ ዎጎይዳ ‹ዒንሢ ካኣሽኮ ፆኦዞኬ› ፆኦሲ ጌዔኔ ጌይንቲ ፃኣፒንቲባይ? 10፡34 ዓይኑ. 82፡6።"},{"book":"ዮሃኒሴ ፃኣፔ ኮዦ ሃይሶ","chapter":"10","verse":"35","text":"ፆኦሲ ቃኣላ ኬኤዚንቴዞንሢ ፆኦሲ ‹ካኣሽኮ ፆኦዞኬ› ጌዔያታቶ ሃሣ ማፃኣፓ ጌዔ ባካኣ ላኣሚንቱዋያ ማዔቶ፥"},{"book":"ዮሃኒሴ ፃኣፔ ኮዦ ሃይሶ","chapter":"10","verse":"36","text":"ዓካሪ ‹ታኣኒ ፆኦሲ ናይኬ› ጌዔሢሮ ዓዴ ፔኤም ዱማሲ፥ ዓጮ ባንሢ ዳኬሢ፦ ‹ኔኤኒ ፆኦሲ ጫሽኪ ዻቢንቴኔ› ዒንሢ ታና ዎይቲ ጋዓይ?"},{"book":"ዮሃኒሴ ፃኣፔ ኮዦ ሃይሶ","chapter":"10","verse":"37","text":"ታ ዓዴ ማዻ ባኮ ታ ማዹዋያ ማዔቶ ታና ጉሙርቂፖቴ።"},{"book":"ዮሃኒሴ ፃኣፔ ኮዦ ሃይሶ","chapter":"10","verse":"38","text":"ዬያ ታ ማዻያ ማዔቶ ጋዓንቴ ታና ዒንሢ ጉሙርቂባኣቴያ ዓዴ ታኣና፥ ታኣኒያ ዓዶና ማዔሢ ኮሺ ዔራኒ ዒዛ ዎልቆና ማዺንቴ ዓኮ ባኮ ጉሙርቁዋቴ» ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"10","verse":"39","text":"ዔያታ ላሚ ሃሣ ዒዛ ዓርቃኒ ኮዔኔ፤ ዒዚ ጋዓንቴ ቶሊ ዴንዴኔ።"},{"book":"ዮሃኒሴ ፃኣፔ ኮዦ ሃይሶ","chapter":"10","verse":"40","text":"ዬካፓ ላሚ ዮርዳኖሴ ዎሮና ፒንቂ ዮሃኒሴ ቤርታ ዓሶ ዋኣፆና ማስካ ቤዞ ሙካዖ ዒኢካ ዴዔኔ። 10፡40 ዮሃ. 1፡28።"},{"book":"ዮሃኒሴ ፃኣፔ ኮዦ ሃይሶ","chapter":"10","verse":"41","text":"ዒማና ሚርጌ ዓሲ ዒዛ ኮራ ሙኪ፦ «ዮሃኒሴ ዓይጎዋ ፆኦሲ ዎልቄና ማዺንታ ዓኪ ባኣዚ ማዺባኣሴ፤ ጋዓንቴ ዮሃኒሴ ሃያ ዓሢ ዛሎ ኬኤዜ ባካ ቢያ ጎኔኬ» ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"10","verse":"42","text":"ዒኢካ ሚርጌ ዓሲ ዒዛ ጉሙርቄኔ።"}]}