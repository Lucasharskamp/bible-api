{"data":[{"book":"Romah","chapter":"12","verse":"1","text":"Acunakyase, ka püie aw, Pamhnama dämduhkia mpyeneinak am ning jah nghuinak ta, nami mät kung cän Pamhnama veia xüngseikia ngkengnaka mäia ng’apei lü Pamhnama khut bi ua. Acuna khut nami binak naw Pamhnam jesaki ni. Ahin cun akcanga nami pet vaia hjawkhahnak ni."},{"book":"Romah","chapter":"12","verse":"2","text":"Hin khawmdeka thuma käh ve u lü, Pamhnam naw akthaia nami mlung ning jah thunghlai se. Acun üngva Pamhnama ngjakhlü akdaw i ti ja ani cun kümkawikia jenaksak hin i tia nami ksing khai."},{"book":"Romah","chapter":"12","verse":"3","text":"Pamhnam naw amdanga a na peta a bäkhäknaka phäha nangmi üng u naw pi a vea kthaka hlüng khai käh ngai ua ti veng. Acuna kthaka ta aknema ngai u lü Pamhnam naw a ning jah peta jumnaka kba nami mät ngaiei ua."},{"book":"Romah","chapter":"12","verse":"4","text":"12:4,5: 1Kor 12:12Pumsa mat üng ngban khawhah mi taki, mi ngbane naküt a ami bilawh am täng u."},{"book":"Romah","chapter":"12","verse":"5","text":"Acukba kunga mimi khawjah mi law sepi Khritaw üng mtisa mata mi kyaki; lüpi mimi cun mi nghngalang lüpi mat ja mat mtisa mat üng mi ngsuki."},{"book":"Romah","chapter":"12","verse":"6","text":"12:6-8: 1Kor 12:4-11 A bäkhäknak am a jah pet mi khyaihnak phäh phäh üng khut mi bi vai u. Pamhnama ngthu pyennak vai a jah pet üng ta jumnak mi taka kba mi pyen vai u."},{"book":"Romah","chapter":"12","verse":"7","text":"Khüibi bi khaia akya üng khüibi mi bi vai u; mtheiki naw pi mtheinak mi bi vai u;"},{"book":"Romah","chapter":"12","verse":"8","text":"khyang ngjuktha peki naw pi ngjuktha petnak bi se; petmsawtki naw pi käh pam lü pe se; ana mah naw pi ktha na lü bilo se; khyang mpyeneiki naw pi jekyainak am mpyenei se."},{"book":"Romah","chapter":"12","verse":"9","text":"Mhläkphyanak cun mhläkphyanak kcanga kyase. Mkhyekatnak hneng u lü dawnak kpang ua."},{"book":"Romah","chapter":"12","verse":"10","text":"Khritjanea nami kya kba mat ja mat hnün ata kba mhläkphya na u lü ngkhawtei ua."},{"book":"Romah","chapter":"12","verse":"11","text":"Khüinak lam üng käh dam u lü; mlungkyawng ap lü Bawipa khut bi ua,"},{"book":"Romah","chapter":"12","verse":"12","text":"äpeinak üng jekyai u lü; khuikha khameinak cun cunei u lü, angläta ktaiyü ua."},{"book":"Romah","chapter":"12","verse":"13","text":"A hlükaw veki khritjane üng jah petmsawt u lü; khine pi nami jah khinnak vai."},{"book":"Romah","chapter":"12","verse":"14","text":"Ning jah mkhuimkhakie, dawkyanak am jah kbe u; käh jah yünce u lü dawkyanak nami ja kbe vai."},{"book":"Romah","chapter":"12","verse":"15","text":"Jekie jah jepüi u lü; kyapkie jah kyahpüi u."},{"book":"Romah","chapter":"12","verse":"16","text":"12:16: Ngthk 3:7Ngaihnak thei avana khana atäng ta ua. Käh awhcah u. Mlung nemnak üng dokham ua. 12:16: mdihmsuia mtae cun do lü; am ani üngmlung mhnemki khyange am ngpüiei u.Themkia namimät käh ngai ua."},{"book":"Romah","chapter":"12","verse":"17","text":"Khyang naw a ning hmakatsak üngpi käh thungei be u. Khyang avan naw daw khaia ngaih cän pawh a."},{"book":"Romah","chapter":"12","verse":"18","text":"Khyang naküt am nami ngkhawt vaia anaküt cän bi a."},{"book":"Romah","chapter":"12","verse":"19","text":"12:19: Deut 32:35Ka püie aw, u pi käh thungei be u, Pamhnama naw thung be se, “Phu naküt cun keia thung vaia kyaki, kei naw thung be lü kei naw ka pe bekhai ti lü Bawipa naw” Cangcim üng a ti."},{"book":"Romah","chapter":"12","verse":"20","text":"12:20: Ngthk 25:21,22 (LXX)Acunakyase, na ye a ei a cawi üng, a ei vai pea, tui a xai üng a awk vai pea; acukba na bi üngva ngkekhyakei khaie ni."},{"book":"Romah","chapter":"12","verse":"21","text":"Akse naw käh ning jah näng lü akdaw am akse cän näng ua."}]}