{"data":[{"book":"Lakkoobsa","chapter":"26","verse":"1","text":"Dhaʼicha sana booddee Waaqayyo Musee fi Eleʼaazaar ilma Aroon lubichaatiin akkana jedhe;"},{"book":"Lakkoobsa","chapter":"26","verse":"2","text":"“Waldaa saba Israaʼel warra umuriin isaanii waggaa digdamaa fi hammasii ol taʼe kanneen loltoota Israaʼel keessa tajaajiluu dandaʼan hunda maatii maatiidhaan lakkaaʼaa.”"},{"book":"Lakkoobsa","chapter":"26","verse":"3","text":"Musee fi Eleʼaazaar lubichi dirreewwan Moʼaab irratti, Yordaanos biratti, Yerikoo gamatti akkana jedhanii isaan wajjin dubbatan;"},{"book":"Lakkoobsa","chapter":"26","verse":"4","text":"“Akkuma Waaqayyo Musee ajajetti namoota umuriin isaanii waggaa digdamaatii fi hammasii olii lakkaaʼaa.”"},{"book":"Lakkoobsa","chapter":"26","verse":"5","text":"Ilmaan Ruubeen ilma Israaʼel hangaftichaa:"},{"book":"Lakkoobsa","chapter":"26","verse":"6","text":"karaa Hezrooniitiin, balbala Asroonotaa;"},{"book":"Lakkoobsa","chapter":"26","verse":"7","text":"Jarri kunneen balbalawwan Ruubeen; baayʼinni isaaniis 43,730 ture."},{"book":"Lakkoobsa","chapter":"26","verse":"8","text":"Ilmi Faluus Eliiyaab;"},{"book":"Lakkoobsa","chapter":"26","verse":"9","text":"ilmaan Eliiyaabis Nemuuʼeel, Daataanii fi Aberoon. Daataanii fi Abiiraam kunneen qondaaltota waldaa kanneen Musee fi Aroonitti fincilanii dha; isaan yeroo Qooraahii fi duukaa buutonni isaa Waaqayyotti fincilan sanas achi keessa turan."},{"book":"Lakkoobsa","chapter":"26","verse":"10","text":"Laftis afaan banattee Qooraahii fi isaan illee liqimsite; warri garee Qooraahi immoo yeroo ibiddii namoota 250 fixe sana dhuman. Isaanis mallattoo namoonni ittiin of eeggatan taʼan."},{"book":"Lakkoobsa","chapter":"26","verse":"11","text":"Ilmaan Qooraahi garuu hin duune."},{"book":"Lakkoobsa","chapter":"26","verse":"12","text":"Ilmaan Simiʼoon akkuma balbala balbala isaaniitti kanneenii dha:"},{"book":"Lakkoobsa","chapter":"26","verse":"13","text":"karaa Zeraan, balbala Zerootaa;"},{"book":"Lakkoobsa","chapter":"26","verse":"14","text":"Jarri kunneen balbalawwan Simiʼoonii ti; isaanis namoota 22,200 turan."},{"book":"Lakkoobsa","chapter":"26","verse":"15","text":"Ilmaan Gaad akkuma balbala balbala isaaniitti kanneenii dha:"},{"book":"Lakkoobsa","chapter":"26","verse":"16","text":"karaa Oznii, balbala Oznootaa;"},{"book":"Lakkoobsa","chapter":"26","verse":"17","text":"karaa Arood, balbala Aroodotaa;"},{"book":"Lakkoobsa","chapter":"26","verse":"18","text":"Jarri kunneen balbalawwan Gaadii ti; baayʼinni isaaniis 40,500 ture."},{"book":"Lakkoobsa","chapter":"26","verse":"19","text":"Eerii fi Oonaan ilmaan Yihuudaa ti; isaan garuu Kanaʼaan keessatti duʼan."},{"book":"Lakkoobsa","chapter":"26","verse":"20","text":"Ilmaan Yihuudaa akkuma balbala balbala isaaniitti kanneenii dha:"},{"book":"Lakkoobsa","chapter":"26","verse":"21","text":"Ilmaan Faaresis kanneenii dha:"},{"book":"Lakkoobsa","chapter":"26","verse":"22","text":"Jarri kunneen balbalawwan Yihuudaa ti; baayʼinni isaaniis 76,500 ture."},{"book":"Lakkoobsa","chapter":"26","verse":"23","text":"Ilmaan Yisaakor akkuma balbala balbala isaaniitti kanneenii dha:"},{"book":"Lakkoobsa","chapter":"26","verse":"24","text":"karaa Yaashuub, balbala Yaashuubotaa;"},{"book":"Lakkoobsa","chapter":"26","verse":"25","text":"Jarri kunneen balbalawwan Yisaakor; baayʼinni isaaniis 64,300 ture."},{"book":"Lakkoobsa","chapter":"26","verse":"26","text":"Ilmaan Zebuuloon akkuma balbala balbala isaaniitti kanneenii dha:"},{"book":"Lakkoobsa","chapter":"26","verse":"27","text":"Jarri kunneen balbalawwan Zebuuloon; baayʼinni isaaniis 60,500 ture."},{"book":"Lakkoobsa","chapter":"26","verse":"28","text":"Ilmaan Yoosef akkuma balbala balbala isaaniitti: Minaasee fi Efreem."},{"book":"Lakkoobsa","chapter":"26","verse":"29","text":"Ilmaan Minaasee:"},{"book":"Lakkoobsa","chapter":"26","verse":"30","text":"Ilmaan Giliʼaad isaan kanneenii dha:"},{"book":"Lakkoobsa","chapter":"26","verse":"31","text":"karaa Asriʼeel, balbala Asriiʼeelotaa,"},{"book":"Lakkoobsa","chapter":"26","verse":"32","text":"karaa Shemiidaa, balbala Shemiidaa;"},{"book":"Lakkoobsa","chapter":"26","verse":"33","text":"Zelofehaad ilmi Heefer ilmaan hin qabu ture; inni intallan qofa qaba ture; maqaan isaaniis Mahilaa, Nohii, Hoglaa, Miilkaa fi Tiirzaa dha."},{"book":"Lakkoobsa","chapter":"26","verse":"34","text":"Jarri kunneen balbalawwan Minaasee ti; baayʼinni isaaniis 52,700 ture."},{"book":"Lakkoobsa","chapter":"26","verse":"35","text":"Ilmaan Efreem akkuma balbala balbala isaaniitti kanneenii dha:"},{"book":"Lakkoobsa","chapter":"26","verse":"36","text":"Ilmaan Shuutelaa isaan kanneenii dha:"},{"book":"Lakkoobsa","chapter":"26","verse":"37","text":"Jarri kunneen balbalawwan Efreem; baayʼinni isaaniis 32,500 ture."},{"book":"Lakkoobsa","chapter":"26","verse":"38","text":"Ilmaan Beniyaam akkuma balbala balbala isaaniitti kanneenii dha:"},{"book":"Lakkoobsa","chapter":"26","verse":"39","text":"karaa Shefuufaami, balbala Shefuufaamotaa;"},{"book":"Lakkoobsa","chapter":"26","verse":"40","text":"Ilmaan Belaa, karaa Ardii fi Naʼamaan:"},{"book":"Lakkoobsa","chapter":"26","verse":"41","text":"Jarri kunneen balbalawwan Beniyaam; baayʼinni isaaniis 45,600 ture."},{"book":"Lakkoobsa","chapter":"26","verse":"42","text":"Ilmaan Daan akkuma balbala balbala isaaniitti kanneenii dha:"},{"book":"Lakkoobsa","chapter":"26","verse":"43","text":"Isaan hundinuu balbalawwan Shuuhaamotaa ti; baayʼinni isaaniis 64,400 ture."},{"book":"Lakkoobsa","chapter":"26","verse":"44","text":"Ilmaan Aasheer akkuma balbala balbala isaaniitti kanneenii dha:"},{"book":"Lakkoobsa","chapter":"26","verse":"45","text":"karaa ilmaan Beriiyaa immoo:"},{"book":"Lakkoobsa","chapter":"26","verse":"46","text":"Aasheer intala Seraa jedhamtu tokko qaba ture."},{"book":"Lakkoobsa","chapter":"26","verse":"47","text":"Jarri kunneen balbalawwan Aasheer; baayʼinni isaaniis 53,400 ture."},{"book":"Lakkoobsa","chapter":"26","verse":"48","text":"Ilmaan Niftaalem akkuma balbala balbala isaaniitti kanneenii dha:"},{"book":"Lakkoobsa","chapter":"26","verse":"49","text":"karaa Yeexer, balbala Yeexirotaa;"},{"book":"Lakkoobsa","chapter":"26","verse":"50","text":"Jarri kunneen balbalawwan Niftaalem; baayʼinni isaaniis 45,400 ture."},{"book":"Lakkoobsa","chapter":"26","verse":"51","text":"Walumaa galatti baayʼinni dhiira Israaʼel 601,730 ture."},{"book":"Lakkoobsa","chapter":"26","verse":"52","text":"Waaqayyo Museedhaan akkana jedhe;"},{"book":"Lakkoobsa","chapter":"26","verse":"53","text":"“Biyyi sun akkuma baayʼina maqaa namaatti dhaala taʼee isaan kanneeniif haa qoodamu."},{"book":"Lakkoobsa","chapter":"26","verse":"54","text":"Balbala guddaadhaaf dhaala guddaa, balbala xinnaadhaaf immoo dhaala xinnaa kenni; tokkoon tokkoon balbalaa akkuma baayʼina namoota galmeeffamaniitti dhaala isaa haa argatu."},{"book":"Lakkoobsa","chapter":"26","verse":"55","text":"Garuu biyyi sun ixaadhaan haa qoqoodamtu. Isaanis akkuma maqaawwan gosoota abbootii isaaniitti ni dhaalu."},{"book":"Lakkoobsa","chapter":"26","verse":"56","text":"Tokkoon tokkoon dhaala sanaa garee guddaa fi garee xinnaa gidduutti ixaadhaan haa qoodamu.”"},{"book":"Lakkoobsa","chapter":"26","verse":"57","text":"Lewwonni balbala balbalaan lakkaaʼaman kanneenii dha:"},{"book":"Lakkoobsa","chapter":"26","verse":"58","text":"Jarri kunneenis balbalawwan Lewwotaa ti:"},{"book":"Lakkoobsa","chapter":"26","verse":"59","text":"maqaan niitii Amraam Yookebeed. Isheen intala Lewwii kan biyya Gibxitti Lewwiif dhalattee dha. Amraamiifis Aroon, Musee fi obboleettii isaanii Miiriyaam deesse."},{"book":"Lakkoobsa","chapter":"26","verse":"60","text":"Aroon abbaa Naadaab, Abiihuu, Eleʼaazaarii fi Iitaamaar."},{"book":"Lakkoobsa","chapter":"26","verse":"61","text":"Naadaabii fi Abiihuu garuu yeroo ibidda hin eeyyamamin fuula Waaqayyoo duratti dhiʼeessan sana duʼan."},{"book":"Lakkoobsa","chapter":"26","verse":"62","text":"Dhiironni umuriin isaanii jiʼa tokkoo fi hammasii ol taʼe kanneen lakkaaʼaman hundi 23,000 turan. Isaanis sababii gidduu isaaniitti dhaala hin argatiniif Israaʼeloota kaan wajjin hin lakkaaʼamne."},{"book":"Lakkoobsa","chapter":"26","verse":"63","text":"Isaan kunneen warra yeroo Musee fi Eleʼaazaar lubichi dirreewwan Moʼaab irratti, Yordaanos biratti, Yerikoo gamatti Israaʼeloota lakkaaʼan sana lakkaaʼamanii dha."},{"book":"Lakkoobsa","chapter":"26","verse":"64","text":"Namoota karaa Museetii fi Aroon lubichaan Gammoojjii Siinaa keessatti lakkaaʼaman keessaa namni tokko iyyuu isaan gidduu hin turre."},{"book":"Lakkoobsa","chapter":"26","verse":"65","text":"Sababii Waaqayyo waaʼee isaanii, “Isaan Gammoojjii keessatti ni dhumu” jedhee dubbatee tureef, Kaaleb ilma Yefunee fi Iyyaasuu ilma Nuuni malee isaan keessaa namni tokko iyyuu hin hafne."}]}