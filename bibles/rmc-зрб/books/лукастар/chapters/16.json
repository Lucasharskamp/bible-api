{"data":[{"book":"Лукастар","chapter":"16","verse":"1","text":"Ісус пгендя Пескєре сікаденґє:"},{"book":"Лукастар","chapter":"16","verse":"2","text":"Акор ода хулай вічіндя лес і пгендя лескє: «Со када ме шунав пал туте? Ізде пескєрі бувті. Ту іма на дикгєга пал мійро хулаїпе»."},{"book":"Лукастар","chapter":"16","verse":"3","text":"Ода бувтяріс подуміндя: «Со канакє манґє те кєрен? О хулай чівел ман тейле пале бувті. Те джян, те ваїнен нане ман зор, а те манґавкєрен ладжявман."},{"book":"Лукастар","chapter":"16","verse":"4","text":"Канакє джянав, со кампел те кєрен, гой вареко мі лел ман кє песте андро кгєр, кана ачава бі е бувті»."},{"book":"Лукастар","chapter":"16","verse":"5","text":"Акор ов кєздиндя те вічінкєрен саконе єкгєс, ко ачіля те камен лескєре хулаєскє. Ов пгучля першонестар: «Кєці ту камес мійре хулаєскє?»"},{"book":"Лукастар","chapter":"16","verse":"6","text":"Ода отпгендя: «Шел гордова олівково олєйос». Бувтяріс пгендя лескє: «Ле тийрі розпіска, і сіґєредер беш і пісін пенда»."},{"book":"Лукастар","chapter":"16","verse":"7","text":"Паліш пгендя те дуйтонескє: «А ту кєці камес?» Када отпгендя: «Езерос ґовне дів». Те лескє пгендя: «Ле тийрі розпіска, а пісін охтошел»."},{"book":"Лукастар","chapter":"16","verse":"8","text":"І хундя хулай те ашарен біпатівакєре бувтяріс, важ ода кай ов авка ґодяверонес кєрдя. Кале векоскєре чаве федер пес ахальон, сар те ліджянпес ле манушенца, сар о чаве ле шветлоскєре."},{"book":"Лукастар","chapter":"16","verse":"9","text":"Ме туменґє пгенав, аракгєн пескє ле баратен нажувже барваліпнага, гой, кана лес на ейла, мі прелен тумен андро вечне кгєра."},{"book":"Лукастар","chapter":"16","verse":"10","text":"Ко патівало андро цікно, ода патівало те андро баро, а ко напатівало андро цікно, ода напатівало те андро баро."},{"book":"Лукастар","chapter":"16","verse":"11","text":"Те тумен андро нажувжо барваліпе на санас патівале, акор ко туменґє допатяла чачуно?"},{"book":"Лукастар","chapter":"16","verse":"12","text":"Те тумен на санас патівале андро цузо, акор ко дела туменґє тумаро?"},{"book":"Лукастар","chapter":"16","verse":"13","text":"Нісаво совґас наший совґалінел дує хулаєнґє. Ов єкгєс кєздинела те мержінен, а дуйтонес камела, або єкгєга ліджялапес патівалонес, а дуйтонес дикгєла тейле. Тумен наший совґалінен те ле Девлескє, те ле барваліпнаскє."},{"book":"Лукастар","chapter":"16","verse":"14","text":"Фарісєї, саве каменас о лове, шуненас саворо ода і асанас ле Ісусостар."},{"book":"Лукастар","chapter":"16","verse":"15","text":"А Ісус ленґє пгендя:"},{"book":"Лукастар","chapter":"16","verse":"16","text":"Законос те о пророка есас джі ко Іоанн, а акадала овратар вакєрелпес Радишаґоскєро Гійрос пало Краліпе ле Девлескєро, і сако дотговел пескєрі зор, гой те заджян андре лесте."},{"book":"Лукастар","chapter":"16","verse":"17","text":"Сіґєредер о нєбос те е пгув проперена, сар кана хоч єкг чорточка нашльола андало Законос!"},{"book":"Лукастар","chapter":"16","verse":"18","text":"Сако єкг, ко мукєл пескєра ромня, а паліш лел пескє авра ромня, кєрел лубіпен. І сако єкг, ко лел пескє ромня, саві розґейляпес пескєре ромега, кєрел лубіпен."},{"book":"Лукастар","chapter":"16","verse":"19","text":"Есас єкг барвало мануш. Ов кіделаспес андре єкг кучедер і андро єкг раїканедер голмі і сако дівес іґєн мулатинелас."},{"book":"Лукастар","chapter":"16","verse":"20","text":"Одя есас єкг чоро мануш про нав Лазар, саво пашльолас паж лескєрі капура, а ле насвалібнастар на есас жувжо тєлос пре лесте."},{"book":"Лукастар","chapter":"16","verse":"21","text":"Ов іґєн камелас те чальон ле которенца пало скамін, кай бешелас барвало. Руконе авенас і чаркєренас лескє рані."},{"book":"Лукастар","chapter":"16","verse":"22","text":"Ачіляпес, со мувля чоро мануш, і одліґєнде лес о анґєла пашес ко Авраам. Мувля те о барвало, те лес парунде."},{"book":"Лукастар","chapter":"16","verse":"23","text":"Кана барвало есас андро адос, андре барі дукг, ов ваздня пескєре якга і дуралестар дикгля ле Авраам, а паж лесте те ле Лазар."},{"book":"Лукастар","chapter":"16","verse":"24","text":"Ов завріскіндя і манґляпес: «Даде Авраам! Посаїн ман і бічав ле Лазар, мі ціндярел пескєро анґушто андро пані, гой те шілісальол манґє е чіб, бо ме аде мучінавпес андре аді яґ»."},{"book":"Лукастар","chapter":"16","verse":"25","text":"Та Авраам отпгендя: «Чаворея! Лепер, ту іма хундял са лачо андро тийро джівіпе, а Лазар дикгля єкг подліпе. Канакє ов аде радисальол, а ту семвединес."},{"book":"Лукастар","chapter":"16","verse":"26","text":"Та те авка машкар аменде гіні барі ховр, і важ ода, ко камел те преджян адарік кє туменде, на бійрінел, а те одарік кє аменде на авен»."},{"book":"Лукастар","chapter":"16","verse":"27","text":"Барвало пгендя: «Акор ме тут іґєн манґав, дадорея, бічав ле Лазар ко мійро дадескєро кгєр,"},{"book":"Лукастар","chapter":"16","verse":"28","text":"бо кє манде минґ гін панч пграла. Мі джял, мі пгенел ленґє анґлал, гой те оне те на поперен андре ада мучішаґоскєро тган»."},{"book":"Лукастар","chapter":"16","verse":"29","text":"Авраам лескє отпгендя: «Кє ленде гін Моїсєй те о пророка, лен мі шунен»."},{"book":"Лукастар","chapter":"16","verse":"30","text":"Та ов лескє пгендя: «Наа, даде Авраам, те вареко ле мувлендар авела кє ленде, покаїненапес»."},{"book":"Лукастар","chapter":"16","verse":"31","text":"Про ода Авраам лескє отпгендя: «Те оне ле Моїсєй те ле пророкен на шунен, та хоч ушілялас вареко опре ле мувлендар, оне те авка на патяна»."}]}