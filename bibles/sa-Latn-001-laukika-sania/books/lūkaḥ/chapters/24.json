{"data":[{"book":"lūkaḥ","chapter":"24","verse":"1","text":"atha saptāhaprathamadine'tipratyūṣe tā yoṣitaḥ sampāditaṁ sugandhidravyaṁ gṛhītvā tadanyābhiḥ kiyatībhiḥ strībhiḥ saha śmaśānaṁ yayuḥ|"},{"book":"lūkaḥ","chapter":"24","verse":"2","text":"kintu śmaśānadvārāt pāṣāṇamapasāritaṁ dṛṣṭvā"},{"book":"lūkaḥ","chapter":"24","verse":"3","text":"tāḥ praviśya prabho rdehamaprāpya"},{"book":"lūkaḥ","chapter":"24","verse":"4","text":"vyākulā bhavanti etarhi tejomayavastrānvitau dvau puruṣau tāsāṁ samīpe samupasthitau"},{"book":"lūkaḥ","chapter":"24","verse":"5","text":"tasmāttāḥ śaṅkāyuktā bhūmāvadhomukhyasyasthuḥ| tadā tau tā ūcatu rmṛtānāṁ madhye jīvantaṁ kuto mṛgayatha?"},{"book":"lūkaḥ","chapter":"24","verse":"6","text":"sotra nāsti sa udasthāt|"},{"book":"lūkaḥ","chapter":"24","verse":"7","text":"pāpināṁ kareṣu samarpitena kruśe hatena ca manuṣyaputreṇa tṛtīyadivase śmaśānādutthātavyam iti kathāṁ sa galīli tiṣṭhan yuṣmabhyaṁ kathitavān tāṁ smarata|"},{"book":"lūkaḥ","chapter":"24","verse":"8","text":"tadā tasya sā kathā tāsāṁ manaḥsu jātā|"},{"book":"lūkaḥ","chapter":"24","verse":"9","text":"anantaraṁ śmaśānād gatvā tā ekādaśaśiṣyādibhyaḥ sarvvebhyastāṁ vārttāṁ kathayāmāsuḥ|"},{"book":"lūkaḥ","chapter":"24","verse":"10","text":"magdalīnīmariyam, yohanā, yākūbo mātā mariyam tadanyāḥ saṅginyo yoṣitaśca preritebhya etāḥ sarvvā vārttāḥ kathayāmāsuḥ"},{"book":"lūkaḥ","chapter":"24","verse":"11","text":"kintu tāsāṁ kathām anarthakākhyānamātraṁ buddhvā kopi na pratyait|"},{"book":"lūkaḥ","chapter":"24","verse":"12","text":"tadā pitara utthāya śmaśānāntikaṁ dadhāva, tatra ca prahvo bhūtvā pārśvaikasthāpitaṁ kevalaṁ vastraṁ dadarśa; tasmādāścaryyaṁ manyamāno yadaghaṭata tanmanasi vicārayan pratasthe|"},{"book":"lūkaḥ","chapter":"24","verse":"13","text":"tasminneva dine dvau śiyyau yirūśālamaścatuṣkrośāntaritam immāyugrāmaṁ gacchantau"},{"book":"lūkaḥ","chapter":"24","verse":"14","text":"tāsāṁ ghaṭanānāṁ kathāmakathayatāṁ"},{"book":"lūkaḥ","chapter":"24","verse":"15","text":"tayorālāpavicārayoḥ kāle yīśurāgatya tābhyāṁ saha jagāma"},{"book":"lūkaḥ","chapter":"24","verse":"16","text":"kintu yathā tau taṁ na paricinutastadarthaṁ tayo rdṛṣṭiḥ saṁruddhā|"},{"book":"lūkaḥ","chapter":"24","verse":"17","text":"sa tau pṛṣṭavān yuvāṁ viṣaṇṇau kiṁ vicārayantau gacchathaḥ?"},{"book":"lūkaḥ","chapter":"24","verse":"18","text":"tatastayoḥ kliyapānāmā pratyuvāca yirūśālamapure'dhunā yānyaghaṭanta tvaṁ kevalavideśī kiṁ tadvṛttāntaṁ na jānāsi?"},{"book":"lūkaḥ","chapter":"24","verse":"19","text":"sa papraccha kā ghaṭanāḥ? tadā tau vaktumārebhāte yīśunāmā yo nāsaratīyo bhaviṣyadvādī īśvarasya mānuṣāṇāñca sākṣāt vākye karmmaṇi ca śaktimānāsīt"},{"book":"lūkaḥ","chapter":"24","verse":"20","text":"tam asmākaṁ pradhānayājakā vicārakāśca kenāpi prakāreṇa kruśe viddhvā tasya prāṇānanāśayan tadīyā ghaṭanāḥ;"},{"book":"lūkaḥ","chapter":"24","verse":"21","text":"kintu ya isrāyelīyalokān uddhārayiṣyati sa evāyam ityāśāsmābhiḥ kṛtā|tadyathā tathāstu tasyā ghaṭanāyā adya dinatrayaṁ gataṁ|"},{"book":"lūkaḥ","chapter":"24","verse":"22","text":"adhikantvasmākaṁ saṅginīnāṁ kiyatstrīṇāṁ mukhebhyo'sambhavavākyamidaṁ śrutaṁ;"},{"book":"lūkaḥ","chapter":"24","verse":"23","text":"tāḥ pratyūṣe śmaśānaṁ gatvā tatra tasya deham aprāpya vyāghuṭyetvā proktavatyaḥ svargīsadūtau dṛṣṭāvasmābhistau cāvādiṣṭāṁ sa jīvitavān|"},{"book":"lūkaḥ","chapter":"24","verse":"24","text":"tatosmākaṁ kaiścit śmaśānamagamyata te'pi strīṇāṁ vākyānurūpaṁ dṛṣṭavantaḥ kintu taṁ nāpaśyan|"},{"book":"lūkaḥ","chapter":"24","verse":"25","text":"tadā sa tāvuvāca, he abodhau he bhaviṣyadvādibhiruktavākyaṁ pratyetuṁ vilambamānau;"},{"book":"lūkaḥ","chapter":"24","verse":"26","text":"etatsarvvaduḥkhaṁ bhuktvā svabhūtiprāptiḥ kiṁ khrīṣṭasya na nyāyyā?"},{"book":"lūkaḥ","chapter":"24","verse":"27","text":"tataḥ sa mūsāgranthamārabhya sarvvabhaviṣyadvādināṁ sarvvaśāstre svasmin likhitākhyānābhiprāyaṁ bodhayāmāsa|"},{"book":"lūkaḥ","chapter":"24","verse":"28","text":"atha gamyagrāmābhyarṇaṁ prāpya tenāgre gamanalakṣaṇe darśite"},{"book":"lūkaḥ","chapter":"24","verse":"29","text":"tau sādhayitvāvadatāṁ sahāvābhyāṁ tiṣṭha dine gate sati rātrirabhūt; tataḥ sa tābhyāṁ sārddhaṁ sthātuṁ gṛhaṁ yayau|"},{"book":"lūkaḥ","chapter":"24","verse":"30","text":"paścādbhojanopaveśakāle sa pūpaṁ gṛhītvā īśvaraguṇān jagāda tañca bhaṁktvā tābhyāṁ dadau|"},{"book":"lūkaḥ","chapter":"24","verse":"31","text":"tadā tayo rdṛṣṭau prasannāyāṁ taṁ pratyabhijñatuḥ kintu sa tayoḥ sākṣādantardadhe|"},{"book":"lūkaḥ","chapter":"24","verse":"32","text":"tatastau mithobhidhātum ārabdhavantau gamanakāle yadā kathāmakathayat śāstrārthañcabodhayat tadāvayo rbuddhiḥ kiṁ na prājvalat?"},{"book":"lūkaḥ","chapter":"24","verse":"33","text":"tau tatkṣaṇādutthāya yirūśālamapuraṁ pratyāyayatuḥ, tatsthāne śiṣyāṇām ekādaśānāṁ saṅgināñca darśanaṁ jātaṁ|"},{"book":"lūkaḥ","chapter":"24","verse":"34","text":"te procuḥ prabhurudatiṣṭhad iti satyaṁ śimone darśanamadācca|"},{"book":"lūkaḥ","chapter":"24","verse":"35","text":"tataḥ pathaḥ sarvvaghaṭanāyāḥ pūpabhañjanena tatparicayasya ca sarvvavṛttāntaṁ tau vaktumārebhāte|"},{"book":"lūkaḥ","chapter":"24","verse":"36","text":"itthaṁ te parasparaṁ vadanti tatkāle yīśuḥ svayaṁ teṣāṁ madhya protthaya yuṣmākaṁ kalyāṇaṁ bhūyād ityuvāca,"},{"book":"lūkaḥ","chapter":"24","verse":"37","text":"kintu bhūtaṁ paśyāma ityanumāya te samudvivijire treṣuśca|"},{"book":"lūkaḥ","chapter":"24","verse":"38","text":"sa uvāca, kuto duḥkhitā bhavatha? yuṣmākaṁ manaḥsu sandeha udeti ca kutaḥ?"},{"book":"lūkaḥ","chapter":"24","verse":"39","text":"eṣohaṁ, mama karau paśyata varaṁ spṛṣṭvā paśyata, mama yādṛśāni paśyatha tādṛśāni bhūtasya māṁsāsthīni na santi|"},{"book":"lūkaḥ","chapter":"24","verse":"40","text":"ityuktvā sa hastapādān darśayāmāsa|"},{"book":"lūkaḥ","chapter":"24","verse":"41","text":"te'sambhavaṁ jñātvā sānandā na pratyayan| tataḥ sa tān papraccha, atra yuṣmākaṁ samīpe khādyaṁ kiñcidasti?"},{"book":"lūkaḥ","chapter":"24","verse":"42","text":"tataste kiyaddagdhamatsyaṁ madhu ca daduḥ"},{"book":"lūkaḥ","chapter":"24","verse":"43","text":"sa tadādāya teṣāṁ sākṣād bubhuje"},{"book":"lūkaḥ","chapter":"24","verse":"44","text":"kathayāmāsa ca mūsāvyavasthāyāṁ bhaviṣyadvādināṁ grantheṣu gītapustake ca mayi yāni sarvvāṇi vacanāni likhitāni tadanurūpāṇi ghaṭiṣyante yuṣmābhiḥ sārddhaṁ sthitvāhaṁ yadetadvākyam avadaṁ tadidānīṁ pratyakṣamabhūt|"},{"book":"lūkaḥ","chapter":"24","verse":"45","text":"atha tebhyaḥ śāstrabodhādhikāraṁ datvāvadat,"},{"book":"lūkaḥ","chapter":"24","verse":"46","text":"khrīṣṭenetthaṁ mṛtiyātanā bhoktavyā tṛtīyadine ca śmaśānādutthātavyañceti lipirasti;"},{"book":"lūkaḥ","chapter":"24","verse":"47","text":"tannāmnā yirūśālamamārabhya sarvvadeśe manaḥparāvarttanasya pāpamocanasya ca susaṁvādaḥ pracārayitavyaḥ,"},{"book":"lūkaḥ","chapter":"24","verse":"48","text":"eṣu sarvveṣu yūyaṁ sākṣiṇaḥ|"},{"book":"lūkaḥ","chapter":"24","verse":"49","text":"aparañca paśyata pitrā yat pratijñātaṁ tat preṣayiṣyāmi, ataeva yāvatkālaṁ yūyaṁ svargīyāṁ śaktiṁ na prāpsyatha tāvatkālaṁ yirūśālamnagare tiṣṭhata|"},{"book":"lūkaḥ","chapter":"24","verse":"50","text":"atha sa tān baithanīyāparyyantaṁ nītvā hastāvuttolya āśiṣa vaktumārebhe"},{"book":"lūkaḥ","chapter":"24","verse":"51","text":"āśiṣaṁ vadanneva ca tebhyaḥ pṛthag bhūtvā svargāya nīto'bhavat|"},{"book":"lūkaḥ","chapter":"24","verse":"52","text":"tadā te taṁ bhajamānā mahānandena yirūśālamaṁ pratyājagmuḥ|"},{"book":"lūkaḥ","chapter":"24","verse":"53","text":"tato nirantaraṁ mandire tiṣṭhanta īśvarasya praśaṁsāṁ dhanyavādañca karttam ārebhire| iti||"}]}