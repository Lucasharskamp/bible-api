{"data":[{"book":"مزامیر","chapter":"71","verse":"1","text":"ای خداوند، به تو پناه آورده‌ام، نگذار هرگز سرافکنده شوم."},{"book":"مزامیر","chapter":"71","verse":"2","text":"تو عادلی، پس مرا برهان و نجات ده."},{"book":"مزامیر","chapter":"71","verse":"3","text":"به دعای من گوش ده و نجاتم ببخش. برای من پناهگاهی مطمئن باش تا همه وقت به تو پناه آورم. ای صخره و قلعه من، فرمان نجات مرا صادر کن!"},{"book":"مزامیر","chapter":"71","verse":"4","text":"خدایا، مرا از دست اشخاص شرور و بدکار و ظالم برهان!"},{"book":"مزامیر","chapter":"71","verse":"5","text":"ای خداوند، تنها امید من تو هستی و از زمان کودکی اعتماد من تو بوده‌ای!"},{"book":"مزامیر","chapter":"71","verse":"6","text":"زمانی که در شکم مادرم بودم، تو از من نگهداری می‌کردی و پیش از آنکه متولد شوم، تو خدای من بوده‌ای؛ پس تو را پیوسته ستایش خواهم کرد."},{"book":"مزامیر","chapter":"71","verse":"7","text":"زندگی من برای بسیاری سرمشق شده است، زیرا تو پشت و پناه من بوده‌ای!"},{"book":"مزامیر","chapter":"71","verse":"8","text":"خدایا، تمام روز تو را شکر می‌گویم و جلالت را اعلام می‌کنم."},{"book":"مزامیر","chapter":"71","verse":"9","text":"اکنون که پیر و ناتوان شده‌ام مرا دور مینداز و ترک نکن."},{"book":"مزامیر","chapter":"71","verse":"10","text":"دشمنانم بر ضد من سخن می‌گویند و قصد جانم را دارند."},{"book":"مزامیر","chapter":"71","verse":"11","text":"می‌گویند: «خدا او را ترک کرده است، پس برویم و او را گرفتار سازیم، چون کسی نیست که او را نجات دهد!»"},{"book":"مزامیر","chapter":"71","verse":"12","text":"ای خدا، از من دور مشو! خدایا، به یاری من بشتاب!"},{"book":"مزامیر","chapter":"71","verse":"13","text":"دشمنان جانم رسوا و نابود شوند. آنانی که می‌کوشند به من آسیب برسانند سرافکنده و بی‌آبرو شوند!"},{"book":"مزامیر","chapter":"71","verse":"14","text":"من پیوسته به تو امیدوارم و بیش از پیش تو را ستایش خواهم کرد."},{"book":"مزامیر","chapter":"71","verse":"15","text":"از عدالت تو سخن خواهم گفت و هر روز برای مردم تعریف خواهم کرد که تو بارها مرا نجات داده‌ای!"},{"book":"مزامیر","chapter":"71","verse":"16","text":"ای خداوند با قدرت تو خواهم رفت و به همه اعلام خواهم کرد که تنها تو عادل هستی."},{"book":"مزامیر","chapter":"71","verse":"17","text":"خدایا، از دوران کودکی معلم من تو بوده‌ای و من همیشه دربارهٔ کارهای شگفت‌انگیز تو با دیگران سخن گفته‌ام."},{"book":"مزامیر","chapter":"71","verse":"18","text":"پس خدایا اکنون که پیر شده‌ام و موهایم سفید گردیده است، مرا ترک نکن. کمکم کن تا بتوانم به نسلهای آینده از قدرت و معجزات تو خبر دهم."},{"book":"مزامیر","chapter":"71","verse":"19","text":"ای خدا، عدالت تو تا به آسمانها می‌رسد. تو کارهای بزرگ انجام داده‌ای. خدایا کسی مانند تو نیست."},{"book":"مزامیر","chapter":"71","verse":"20","text":"ای که سختیها و زحمات بسیار به من نشان دادی، می‌دانم که به من نیروی تازه خواهی بخشید و مرا از این وضع فلاکت‌بار بیرون خواهی آورد."},{"book":"مزامیر","chapter":"71","verse":"21","text":"مرا بیش از پیش سرافراز خواهی نمود و بار دیگر مرا دلداری خواهی داد."},{"book":"مزامیر","chapter":"71","verse":"22","text":"ای خدای من، با نوای بربط صداقت تو را خواهم ستود! ای خدای مقدّس اسرائیل، با صدای عود برای تو سرود خواهم خواند."},{"book":"مزامیر","chapter":"71","verse":"23","text":"با تمام وجود برای تو سرود خواهم خواند و از شادی فریاد برخواهم آورد، زیرا تو مرا نجات داده‌ای."},{"book":"مزامیر","chapter":"71","verse":"24","text":"تمام روز از عدالت تو سخن خواهم گفت، زیرا کسانی که در پی آزار من بودند، رسوا و سرافکنده شدند."}]}