{"data":[{"book":"योहन","chapter":"8","verse":"1","text":"और येशु जैतून पर्वत पर चले गये."},{"book":"योहन","chapter":"8","verse":"2","text":"भोर को वह दोबारा मंदिर में आए और लोगों के मध्य बैठकर उनको शिक्षा देने लगे."},{"book":"योहन","chapter":"8","verse":"3","text":"उसी समय फ़रीसियों व शास्त्रियों ने व्यभिचार के कार्य में पकड़ी गई एक स्त्री को लाकर मध्य में खड़ा कर दिया"},{"book":"योहन","chapter":"8","verse":"4","text":"और मसीह येशु से प्रश्न किया, “गुरु, यह स्त्री व्यभिचार करते हुए पकड़ी गई है."},{"book":"योहन","chapter":"8","verse":"5","text":"मोशेह ने व्यवस्था में हमें ऐसी स्त्रियों को पथराव द्वारा मार डालने की आज्ञा दी है; किंतु आप क्या कहते हैं?”"},{"book":"योहन","chapter":"8","verse":"6","text":"उन्होंने मसीह येशु को परखने के लिए यह प्रश्न किया था कि उन पर आरोप लगाने के लिए उन्हें कोई आधार मिल जाए."},{"book":"योहन","chapter":"8","verse":"7","text":"जब वे मसीह येशु से बार-बार प्रश्न करते रहे, मसीह येशु ने सीधे खड़े होकर उनसे कहा, “तुममें से जिस किसी ने कभी कोई पाप न किया हो, वही उसे सबसे पहला पत्थर मारे.”"},{"book":"योहन","chapter":"8","verse":"8","text":"और वह दोबारा झुककर भूमि पर लिखने लगे."},{"book":"योहन","chapter":"8","verse":"9","text":"यह सुनकर वरिष्ठ से प्रारंभ कर एक-एक करके सब वहां से चले गए—केवल वह स्त्री और मसीह येशु ही वहां रह गए."},{"book":"योहन","chapter":"8","verse":"10","text":"मसीह येशु ने सीधे खड़े होते हुए स्त्री की ओर देखकर उससे पूछा, “हे स्त्री! वे सब कहां हैं? क्या तुम्हें किसी ने भी दंडित नहीं किया?”"},{"book":"योहन","chapter":"8","verse":"11","text":"उसने उत्तर दिया, “किसी ने भी नहीं, प्रभु.”"},{"book":"योहन","chapter":"8","verse":"12","text":"मंदिर में अपनी शिक्षा को दोबारा आरंभ करते हुए मसीह येशु ने लोगों से कहा, “संसार की ज्योति मैं ही हूं. जो कोई मेरे पीछे चलता है, वह अंधकार में कभी न चलेगा क्योंकि जीवन की ज्योति उसी में बसेगी.”"},{"book":"योहन","chapter":"8","verse":"13","text":"तब फ़रीसियों ने उनसे कहा, “तुम अपने ही विषय में गवाही दे रहे हो इसलिये तुम्हारी गवाही स्वीकार नहीं की जा सकती है.”"},{"book":"योहन","chapter":"8","verse":"14","text":"मसीह येशु ने उन्हें उत्तर दिया, “यदि मैं स्वयं अपने विषय में गवाही दे भी रहा हूं, तो भी मेरी गवाही स्वीकार की जा सकती है क्योंकि मुझे मालूम है कि मैं कहां से आया हूं और कहां जा रहा हूं; किंतु तुम लोग नहीं जानते कि मैं कहां से आया और कहां जा रहा हूं."},{"book":"योहन","chapter":"8","verse":"15","text":"तुम लोग मानवीय सोच से अन्य लोगों का न्याय करते हो; मैं किसी का न्याय नहीं करता."},{"book":"योहन","chapter":"8","verse":"16","text":"यदि मैं किसी का न्याय करूं भी तो वह सही ही होगा, क्योंकि इसमें मैं अकेला नहीं—इसमें मैं और मेरे भेजने वाला पिता भी शामिल हैं."},{"book":"योहन","chapter":"8","verse":"17","text":"तुम्हारी व्यवस्था में ही यह लिखा है कि दो व्यक्तियों की गवाही सच के रूप में स्वीकार की जा सकती है."},{"book":"योहन","chapter":"8","verse":"18","text":"एक गवाह तो मैं ही हूं, जो स्वयं अपने विषय में गवाही दे रहा हूं और मेरे विषय में अन्य गवाह—मेरे भेजनेवाले—पिता परमेश्वर हैं.”"},{"book":"योहन","chapter":"8","verse":"19","text":"तब उन्होंने मसीह येशु से पूछा, “कहां है तुम्हारा यह पिता?”"},{"book":"योहन","chapter":"8","verse":"20","text":"मसीह येशु ने ये वचन मंदिर परिसर में शिक्षा देते समय कहे, फिर भी किसी ने उन पर हाथ नहीं डाला क्योंकि उनका समय अभी नहीं आया था."},{"book":"योहन","chapter":"8","verse":"21","text":"मसीह येशु ने उनसे फिर कहा, “मैं जा रहा हूं. तुम मुझे खोजते-खोजते अपने ही पाप में मर जाओगे. जहां मैं जा रहा हूं, तुम वहां नहीं आ सकते.”"},{"book":"योहन","chapter":"8","verse":"22","text":"तब यहूदी अगुए आपस में विचार करने लगे, “कहीं वह आत्महत्या तो नहीं करेगा क्योंकि वह कह रहा है, ‘जहां मैं जा रहा हूं, वहां तुम नहीं आ सकते’?”"},{"book":"योहन","chapter":"8","verse":"23","text":"मसीह येशु ने उनसे कहा, “तुम नीचे के हो, मैं ऊपर का हूं, तुम इस संसार के हो, मैं इस संसार का नहीं हूं."},{"book":"योहन","chapter":"8","verse":"24","text":"मैं तुमसे कह चुका हूं कि तुम्हारे पापों में ही तुम्हारी मृत्यु होगी. क्योंकि जब तक तुम यह विश्वास न करोगे कि मैं ही हूं, जो मैं कहता हूं, तुम्हारी अपने ही पापों में मृत्यु होना निश्चित है.”"},{"book":"योहन","chapter":"8","verse":"25","text":"तब उन्होंने उनसे पूछा, “कौन हो तुम?”"},{"book":"योहन","chapter":"8","verse":"26","text":"तुम्हारे विषय में मुझे बहुत कुछ कहना और निर्णय करना है. मैं संसार से वही कहता हूं, जो मैंने अपने भेजनेवाले से सुना है. मेरे भेजनेवाले विश्वासयोग्य हैं.”"},{"book":"योहन","chapter":"8","verse":"27","text":"वे अब तक यह समझ नहीं पाए थे कि मसीह येशु उनसे पिता परमेश्वर के विषय में कह रहे थे."},{"book":"योहन","chapter":"8","verse":"28","text":"मसीह येशु ने उनसे कहा, “जब तुम मनुष्य के पुत्र को ऊंचा उठाओगे तब तुम जान लोगे कि मैं वही हूं और यह भी कि मैं स्वयं कुछ नहीं कहता, मैं वही कहता हूं, जो पिता ने मुझे सिखाया है."},{"book":"योहन","chapter":"8","verse":"29","text":"मेरे भेजनेवाले मेरे साथ हैं, उन्होंने मुझे अकेला नहीं छोड़ा क्योंकि मैं सदा वही करता हूं, जिसमें उनकी खुशी है.”"},{"book":"योहन","chapter":"8","verse":"30","text":"ये सब सुनकर अनेकों ने मसीह येशु में विश्वास किया."},{"book":"योहन","chapter":"8","verse":"31","text":"तब मसीह येशु ने उन यहूदियों से, जिन्होंने उन्हें मान्यता दे दी थी, कहा, “यदि तुम मेरी शिक्षाओं का पालन करते रहोगे तो वास्तव में मेरे शिष्य होगे."},{"book":"योहन","chapter":"8","verse":"32","text":"तुम सत्य को जानोगे और सत्य तुम्हें स्वतंत्र करेगा.”"},{"book":"योहन","chapter":"8","verse":"33","text":"उन्होंने मसीह येशु को उत्तर दिया, “हम अब्राहाम के वंशज हैं और हम कभी भी किसी के दास नहीं हुए. तुम यह कैसे कहते हो ‘तुम स्वतंत्र हो जाओगे’?”"},{"book":"योहन","chapter":"8","verse":"34","text":"मसीह येशु ने उन्हें उत्तर दिया, “मैं तुम पर यह अटल सच्चाई प्रकट कर रहा हूं: हर एक व्यक्ति, जो पाप करता है, वह पाप का दास है."},{"book":"योहन","chapter":"8","verse":"35","text":"दास हमेशा घर में नहीं रहता; पुत्र हमेशा रहता है."},{"book":"योहन","chapter":"8","verse":"36","text":"इसलिये यदि पुत्र तुम्हें स्वतंत्र करे तो तुम वास्तव में स्वतंत्र हो जाओगे."},{"book":"योहन","chapter":"8","verse":"37","text":"मैं जानता हूं कि तुम अब्राहाम के वंशज हो, फिर भी तुम मेरी हत्या करने की ताक में हो; यह इसलिये कि तुमने मेरे संदेश को ह्रदय में ग्रहण नहीं किया."},{"book":"योहन","chapter":"8","verse":"38","text":"मैं वही कहता हूं, जो मैंने साक्षात अपने पिता को करते हुए देखा है, परंतु तुम वह करते हो, जो तुमने अपने पिता से सुना है.”"},{"book":"योहन","chapter":"8","verse":"39","text":"उन्होंने मसीह येशु से कहा, “हमारे पिता अब्राहाम हैं.”"},{"book":"योहन","chapter":"8","verse":"40","text":"तुम मेरी हत्या करना चाहते हो—मैं, जिसने परमेश्वर से प्राप्‍त सच तुम पर प्रकट किया है. अब्राहाम का व्यवहार ऐसा नहीं था."},{"book":"योहन","chapter":"8","verse":"41","text":"तुम्हारा व्यवहार तुम्हारे ही पिता के समान है.”"},{"book":"योहन","chapter":"8","verse":"42","text":"मसीह येशु ने उनसे कहा, “यदि परमेश्वर तुम्हारे पिता होते तो तुम मुझसे प्रेम करते क्योंकि मैं परमेश्वर से हूं. मैं अपनी इच्छा से नहीं आया; परमेश्वर ने मुझे भेजा है."},{"book":"योहन","chapter":"8","verse":"43","text":"मेरी बातें तुम इसलिये नहीं समझते कि तुममें मेरा संदेश सुनने की क्षमता नहीं है."},{"book":"योहन","chapter":"8","verse":"44","text":"तुम अपने पिता शैतान से हो और उसी पिता की इच्छाओं को पूरा करना चाहते हो. वह प्रारंभ से ही हत्यारा है और सच उसका आधार कभी रहा ही नहीं क्योंकि सच उसमें है ही नहीं. जब वह कुछ भी कहता है, अपने स्वभाव के अनुसार झूठ ही कहता है, क्योंकि वह झूठा और झूठ का पिता है."},{"book":"योहन","chapter":"8","verse":"45","text":"मैं सच कहता हूं इसलिये तुम मेरा विश्वास नहीं करते."},{"book":"योहन","chapter":"8","verse":"46","text":"तुममें से कौन मुझे पापी प्रमाणित कर सकता है? तो जब मैं सच कहता हूं तो तुम मेरा विश्वास क्यों नहीं करते?"},{"book":"योहन","chapter":"8","verse":"47","text":"वह, जो परमेश्वर का है, परमेश्वर के वचनों को सुनता है. ये वचन तुम इसलिये नहीं सुनते कि तुम परमेश्वर के नहीं हो.”"},{"book":"योहन","chapter":"8","verse":"48","text":"इस पर यहूदी अगुए बोले, “तो क्या हमारा यह मत सही नहीं कि तुम शमरियावासी हो और तुममें दुष्टात्मा समाया हुआ है?”"},{"book":"योहन","chapter":"8","verse":"49","text":"मसीह येशु ने उत्तर दिया, “मुझमें दुष्टात्मा नहीं है. मैं अपने पिता का सम्मान करता हूं और तुम मेरा अपमान करते हो."},{"book":"योहन","chapter":"8","verse":"50","text":"मैं अपनी महिमा के लिए प्रयास नहीं करता हूं; एक हैं, जो इसके लिए प्रयास करते हैं और निर्णय भी वही करते हैं."},{"book":"योहन","chapter":"8","verse":"51","text":"मैं तुम पर यह अटल सच्चाई प्रकट कर रहा हूं: यदि कोई मेरी शिक्षा का पालन करेगा, उसकी मृत्यु कभी न होगी.”"},{"book":"योहन","chapter":"8","verse":"52","text":"इस पर यहूदियों ने मसीह येशु से कहा, “अब हमें निश्चय हो गया कि तुममें दुष्टात्मा है. अब्राहाम और भविष्यद्वक्ताओं की मृत्यु हो चुकी और तुम कहते हो कि जो कोई तुम्हारी शिक्षा का पालन करेगा, उसकी मृत्यु कभी न होगी."},{"book":"योहन","chapter":"8","verse":"53","text":"क्या तुम हमारे पिता अब्राहाम से भी बड़े हो? उनकी मृत्यु हुई और भविष्यद्वक्ताओं की भी. तुम अपने आपको समझते क्या हो?”"},{"book":"योहन","chapter":"8","verse":"54","text":"मसीह येशु ने उत्तर दिया, “यदि मैं स्वयं को गौरवान्वित करता हूं तो मेरी महिमा व्यर्थ है. जिन्होंने मुझे गौरवान्वित किया है वह मेरे पिता हैं, जिन्हें तुम अपना परमेश्वर मानते हो."},{"book":"योहन","chapter":"8","verse":"55","text":"तुम उन्हें नहीं जानते, मैं उन्हें जानता हूं. यदि मैं यह कहता कि मैं उन्हें नहीं जानता तो मैं भी तुम्हारे समान झूठा साबित हो जाऊंगा. मैं उन्हें जानता हूं, इसलिये उनके आदेशों का पालन करता हूं."},{"book":"योहन","chapter":"8","verse":"56","text":"तुम्हारे पिता अब्राहाम मेरा दिन देखने की आशा में मगन हुए थे. उन्होंने इसे देखा और आनंदित हुए.”"},{"book":"योहन","chapter":"8","verse":"57","text":"तब यहूदियों ने कटाक्ष किया, “तुम्हारी आयु तो अभी पचास वर्ष की भी नहीं है और तुमने अब्राहाम को देखा है?”"},{"book":"योहन","chapter":"8","verse":"58","text":"मसीह येशु ने उनसे कहा, “मैं तुम पर यह अटल सच्चाई प्रकट कर रहा हूं: अब्राहाम के जन्म के पूर्व से ही मैं हूं.”"},{"book":"योहन","chapter":"8","verse":"59","text":"यह सुनते ही उन्होंने मसीह येशु का पथराव करने के लिए पत्थर उठा लिए किंतु मसीह येशु उनकी दृष्टि से बचते हुए मंदिर से निकल गए."}]}