{"data":[{"book":"Luk","chapter":"18","verse":"1","text":"Kɔ Yesu oloku ŋa capafɔ, kəmentər ŋa fɔ mɛnɛ ŋaclok-lokər Kanu tɛm o tɛm ta dis dɔlɔl ŋa."},{"book":"Luk","chapter":"18","verse":"2","text":"K'oloku: «Dare dɔlɔma dɛnayi dɔyɔ wəboc kiti nwɛ ɛnatɔ kəcnesɛ Kanu mɔ, ali fum ta eleləs-ɛ."},{"book":"Luk","chapter":"18","verse":"3","text":"Dare dadɔkɔ dɔyɔ sɔ wəran wətɔlɔ wəlɔma nwɛ encder pəcloku kɔ: ‹Məboc'em kiti kɔ wəyɛfərɛnɛ kem dacɔ!›"},{"book":"Luk","chapter":"18","verse":"4","text":"Kɔ wəboc kiti nwɛ ɛfatər kɔ haŋ, k'ende pəlokunɛ dɛbəkəc: ‹Ali ntɛ intɔcərɛ Kanu, ta ileləs nwɛ o nwɛ mɔ,"},{"book":"Luk","chapter":"18","verse":"5","text":"ntɛ wəran nwɛ wos efi, ɔlɔləs'im dis mɔ, ibocɛ kɔ kiti kɔ wəyɛfərɛnɛ kɔn dacɔ, ntɛ tendesɔŋɛ kɔ kətɔ-gbɔkərɛ-gbɔkərɛ sɔ kəder mɔ, pədenaŋkanɛ kəlɔləs'im dis mɔ.›»"},{"book":"Luk","chapter":"18","verse":"6","text":"Kɔ Mariki ɔnɔcər: «Nəcəŋkəl ntɛ wəboc kiti wətɔlomp oŋloku mɔ."},{"book":"Luk","chapter":"18","verse":"7","text":"Kanu nkɔn ɔfɔdekɔbocɛ afum ɔn aŋɛ kiti ba, aŋɛ ŋambokər kɔ pibi kɔ daŋ mɔ? Endesɔŋɛ ŋa kəwon kəkar ba?"},{"book":"Luk","chapter":"18","verse":"8","text":"Iclok'un: Ɔfɔdesɔŋɛ ŋa kəwon kəkar, endebocɛ ŋa kiti katəna-katəna. Mba kɔ Wan ka Wərkun endeder-ɛ, endebəp kəlaŋ doru ba?»"},{"book":"Luk","chapter":"18","verse":"9","text":"Kɔ Yesu oloku sɔ capafɔ ncɛ afum alɔma aŋɛ ŋanacɛm-cɛmnɛ kəlomp, a ŋacfəfərəs akɔ mɔ:"},{"book":"Luk","chapter":"18","verse":"10","text":"«Kɔ afum mɛrəŋ ŋampɛ kəkɔtola Kanu nde kəlɔ kəpɔŋ ka Kanu, wəkin nwɛ pəyɔnɛ wəFarisi, wəkɔ pəyɔnɛ wəwerəs dut."},{"book":"Luk","chapter":"18","verse":"11","text":"WəFarisi nwɛ pəcəmɛ pəclok-lokər Kanu dɛbəkəc ntɛ: ‹Kanu, iyif'əm barka18.11 «iyek-yekəs'əm» = «iyif'əm barka teta . . .»  ntɛ intɔyi pəmɔ afum alpəs akɔ ŋayɔnɛ abaŋəs ca ya afum mɔ, ta ŋalomp, ŋacsumpər dalakɔ, kɔ intɔyi pəmɔ wəwerəs dut nwɛ mɔ."},{"book":"Luk","chapter":"18","verse":"12","text":"Kəmɛrəŋ k'iŋsuŋ dɔsɔk doluksər disrɛ, icsɔŋ sɔ farilɛ fəp fa yɔsɔtɔ yem.›"},{"book":"Luk","chapter":"18","verse":"13","text":"Wəwerəs dut nwɛ nkɔn pəcəmɛ pəbɔlɛ, pəcnesɛ kəyekti fɔr darenc yati, mba pəcsut-sutnɛ abəkəc kəcloku: ‹Kanu məŋaŋnɛn'em, ina wəciya!›"},{"book":"Luk","chapter":"18","verse":"14","text":"Iclok'un: Fum wəkakɔ ɛnalomp nnɔ Kanu kəyi mɔ, a k'endelukus nde ndɔrɔn. Mba wəFarisi ɛnalomp fɛ nnɔ Kanu kəyi mɔ. Nwɛ o nwɛ ɛlɛknɛ, andetorɛ kɔ, nwɛ o nwɛ otontnɛ, andepɛnɛ kɔ.»"},{"book":"Luk","chapter":"18","verse":"15","text":"Afum ŋanckɛrɛ Yesu ali cənaka ntɛ tɔŋsɔŋɛ pəcdeŋər ŋa waca pətolanɛ ŋa mɔ. Ntɛ acɛpsɛ ɔn darəŋ ŋanəŋk ti mɔ, kɔ ŋaŋgbəŋ-gbəŋər ŋa."},{"book":"Luk","chapter":"18","verse":"16","text":"Mba kɔ Yesu ɔlɔtərnɛnɛ awut pəcloku: «Nəsak awut ŋader nnɔ iyi mɔ! Ta nəyamsər ŋa kəder, bawo afum gbəcərəm, aŋɛ ŋayi pəmɔ awut mɔ, ŋa ŋandekɔbɛrɛ akip ŋa dɛbɛ da Kanu dəntɔf."},{"book":"Luk","chapter":"18","verse":"17","text":"Awa! Kance icloku nu: Nwɛ o nwɛ ɔntɔfaynɛ dɛbɛ da Kanu pəmɔ wanfɛt mɔ, ɔfɔdekɔbɛrɛ di disrɛ.»"},{"book":"Luk","chapter":"18","verse":"18","text":"Kɔ wəbɛ wəlɔma eyif kɔ: «Wətəksɛ wətɔt, cəke cɔ pəmar im kəyɔ, isɔtɔ kiyi wəyeŋ ka doru o doru-ɛ?»"},{"book":"Luk","chapter":"18","verse":"19","text":"Kɔ Yesu eyif kɔ: «Ta ake tɔ məwen'em ‹Wətɔt›-ɛ? Ali fum ɔyɔnɛ fɛ wətɔt, mɛnɛ Kanu sona gboŋ."},{"book":"Luk","chapter":"18","verse":"20","text":"Məncərɛ mosom ma Kanu: Ta məsumpər dalakɔ, ta mədif fum, ta məkiyɛ, ta məsumpərɛ fum sede sa yem, məleləs wisi kɔ wiri.»"},{"book":"Luk","chapter":"18","verse":"21","text":"«Ileləs mosom mamɔkɔ fəp kəyɛfɛ isɔrɔfɛtɛ,» fum wəkakɔ pəcloku."},{"book":"Luk","chapter":"18","verse":"22","text":"Ntɛ Yesu ene kɔ dim mɔ, k'oloku kɔ: «Awa tes tin gboŋ tobut əm: Məcaməs daka ndɛ məyɔ mɔ fəp, məyer pəsam papɔkɔ atɔyɔ daka, məndekɔsɔtɔ daka dɛlarəm nde darenc. Kɔ tɛyɛfɛ dənda-ɛ, məder məcɛps'em darəŋ.»"},{"book":"Luk","chapter":"18","verse":"23","text":"Ntɛ fum nwɛ ene moloku ma Yesu mɔ, kɔ abɔc ŋɛmbɛrɛ kɔ, bawo ɛnayɔ daka pəcepərər."},{"book":"Luk","chapter":"18","verse":"24","text":"Ntɛ Yesu ɛnəŋk abɔc ŋɛmbɛrɛ kɔ mɔ, k'oloku: «Pəncuca aka daka kəbɛrɛ ka akip ŋa dɛbɛ da Kanu dəntɔf."},{"book":"Luk","chapter":"18","verse":"25","text":"Pəfəfərɛnɛ yɔkɔmɛ kəbɛrɛ ka abi ŋa tɛsɛmbɛ pətas wəka daka kəbɛrɛ ka akip ŋa dɛbɛ da Kanu dəntɔf.»"},{"book":"Luk","chapter":"18","verse":"26","text":"Aŋɛ ŋanccəŋkəl Yesu mɔ ŋayif kɔ: «An'antam oŋ kəyac-ɛ?»"},{"book":"Luk","chapter":"18","verse":"27","text":"Kɔ Yesu oloku ŋa: «Ntɛ tɛntambər afum mɔ, Kanu kəntam ti.»"},{"book":"Luk","chapter":"18","verse":"28","text":"Kɔ Piyɛr oloku: «Səna səsak yosɔtɔ yosu ntɛ tɔŋsɔŋɛ səncəm'am darəŋ mɔ.»"},{"book":"Luk","chapter":"18","verse":"29","text":"K'oloku ŋa: «Awa! Kance icloku nu: Fum eyi fɛ, nwɛ ɛŋsak kəlɔ, wəran, awɛnc, akomɛnɛ, kɔ awut teta dɛbɛ da Kanu,"},{"book":"Luk","chapter":"18","verse":"30","text":"ta wəkayi ɔŋkɔsɔtɔ pəla pəcepərər doru dandɛ, pəsɔtɔ sɔ kiyi wəyeŋ ka doru o doru tɛm tekiriŋ.»"},{"book":"Luk","chapter":"18","verse":"31","text":"Kɔ Yesu ɛlɛk Asom ɔn wəco kɔ mɛrəŋ, k'oloku ŋa: «Yerusalɛm ayi kəpɛ. Mes mmɛ sayibɛ a Kanu ŋanacicəs teta Wan ka Wərkun mɔ fəp, mendekɔlarɛ."},{"book":"Luk","chapter":"18","verse":"32","text":"Bawo andekɔbɛr kɔ atɔyɔnɛ aSuyif dəwaca. Andekɔfani kɔ, andekɔtɔrəs kɔ, andekɔyuksər kɔ lin,"},{"book":"Luk","chapter":"18","verse":"33","text":"andekɔsutɛ kɔ tɔrɔŋkɔn, a padedif kɔ. Tataka ta maas ta defi dɔn pəfɔtɛ afi dacɔ.»"},{"book":"Luk","chapter":"18","verse":"34","text":"Mba Asom ɔn ŋanane fɛ ti tɔlɔm o tɔlɔm. Ŋanacərɛ fɛ ntɛ tatɔkɔ toloku mɔ."},{"book":"Luk","chapter":"18","verse":"35","text":"Ntɛ ŋayi kəlɔtərnɛ Yeriko mɔ, tɛtəŋnɛ wətɔnəŋk wəlɔma pəndɛ dɔpɔ kəsək pəctola."},{"book":"Luk","chapter":"18","verse":"36","text":"K'ene pɔkɔt pa kənay, k'eyif daka ndɛ dender mɔ."},{"book":"Luk","chapter":"18","verse":"37","text":"K'aloku kɔ: «Yesu wəka Nasarɛt eyi kəcepər!»"},{"book":"Luk","chapter":"18","verse":"38","text":"K'oŋkulərnɛ: «Yesu wan ka 18.38 «Wan ka Dawuda,» Ti tɔyɔnɛ tokulɛ ta aYisrayel = «wəyac kəŋan.»  Dawuda, məyɔn'em nɔnɔfɔr!»"},{"book":"Luk","chapter":"18","verse":"39","text":"Aŋɛ ŋanasol kɔ Yesu ŋayi kɔ tekiriŋ mɔ, ŋayɛfɛ kəgbəŋ-gbəŋər kɔ a pəcaŋk, mba pəcnaŋkanɛ kəkulɛ-kulɛ: «Wan ka Dawuda, məyɔn'em nɔnɔfɔr!»"},{"book":"Luk","chapter":"18","verse":"40","text":"Kɔ Yesu ɛncəmɛ, k'osom a pakɛrɛ kɔ fum nwɛ. Ntɛ alɔtərnɛnɛ kɔ mɔ, k'eyif kɔ:"},{"book":"Luk","chapter":"18","verse":"41","text":"«Cəke cɔ məfaŋ a iyɔn'am-ɛ?» K'oloku: «Mariki, iluksərnɛ sɔ kənəŋk!»"},{"book":"Luk","chapter":"18","verse":"42","text":"Kɔ Yesu oloku kɔ: «Məluksərnɛ sɔ kənəŋk! Kəlaŋ kam kəyac əm.»"},{"book":"Luk","chapter":"18","verse":"43","text":"Gbəncana babɔkɔ kɔ fum nwɛ oluksərnɛ sɔ kənəŋk, k'ɛyɛfɛ k'ɛncəmɛ Yesu darəŋ pəccam debeki da Kanu. Ntɛ afum fəp ŋanəŋk tatɔkɔ mɔ, kɔ ŋayɛfɛ kəkor-koru Kanu."}]}