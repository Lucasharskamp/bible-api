{"data":[{"book":"Matteus","chapter":"11","verse":"1","text":"Þegar Jesús hafði gefið lærisveinunum tólf þessi fyrirmæli hélt hann áfram að ferðast um og predika í bæjum og þorpum."},{"book":"Matteus","chapter":"11","verse":"2","text":"Jóhannes skírari sat um þessar mundir í fangelsi. Þegar hann frétti af kraftaverkunum, sem Kristur vann, sendi hann lærisveina sína til hans til að spyrja:"},{"book":"Matteus","chapter":"11","verse":"3","text":"„Ert þú í raun og veru sá sem við höfum beðið eftir, eða eigum við að vænta annars?“"},{"book":"Matteus","chapter":"11","verse":"4","text":"Jesús svaraði þeim og sagði: „Farið og segið Jóhannesi frá kraftaverkunum sem þið hafið séð mig gera:"},{"book":"Matteus","chapter":"11","verse":"5","text":"Ég hef læknað blinda og holdsveika, og þeir sem lamaðir voru ganga nú óstuddir. Heyrnarlausir heyra, dauðir lifna við og fátækum eru fluttar gleðifréttir."},{"book":"Matteus","chapter":"11","verse":"6","text":"Segið honum líka: „Guð blessar þann sem dregur orð mín ekki í efa.“ “"},{"book":"Matteus","chapter":"11","verse":"7","text":"Þegar lærisveinar Jóhannesar voru farnir, fór Jesús að tala um hann við mannfjöldann og sagði: „Hvað bjuggust þið við að sjá þegar þið fóruð út í eyðimörkina til Jóhannesar? Strá, skekið af vindi?"},{"book":"Matteus","chapter":"11","verse":"8","text":"Eða áttuð þið von á að sjá mann klæddan konungsskrúða?"},{"book":"Matteus","chapter":"11","verse":"9","text":"Eða spámann Guðs? Já, hann er meira en spámaður."},{"book":"Matteus","chapter":"11","verse":"10","text":"Hann er sá sem sagt var fyrir um í Biblíunni: „boðberinn sem tilkynnti komu mína og bjó fólk undir að taka á móti mér.“"},{"book":"Matteus","chapter":"11","verse":"11","text":"Ég segi ykkur satt: Enginn þeirra manna, sem enn hafa fæðst, jafnast á við Jóhannes skírara, þó eru hinir minnstu í himnaríki honum meiri!"},{"book":"Matteus","chapter":"11","verse":"12","text":"Frá þeirri stundu er Jóhannes skírari hóf að predika og skíra hafa menn viljað ná guðsríki undir sig með valdi."},{"book":"Matteus","chapter":"11","verse":"13","text":"Lög Móse og spámennirnir sögðu fyrir um þetta. Síðan kom Jóhannes og sagði það sama."},{"book":"Matteus","chapter":"11","verse":"14","text":"Ef þið viljið skilja mig rétt, þá er hann sá Elía sem spámennirnir sögðu að koma mundi (áður en guðsríki kæmi)."},{"book":"Matteus","chapter":"11","verse":"15","text":"Ef þið viljið hlusta, takið þá eftir því sem ég segi nú:"},{"book":"Matteus","chapter":"11","verse":"16","text":"Hvað á ég að segja um þessa þjóð? Hún er eins og börn að leik, sem segja við félaga sína:"},{"book":"Matteus","chapter":"11","verse":"17","text":"„Við lékum brúðkaupslag, en þið glöddust ekki, þá lékum við sorgarlag, en samt grétuð þið ekki!“"},{"book":"Matteus","chapter":"11","verse":"18","text":"Jóhannes skírari drakk ekki vín og fastaði oft. Þá sögðu menn: „Hann er geðveikur!“"},{"book":"Matteus","chapter":"11","verse":"19","text":"En ef ég, Kristur, tek þátt í veislum og drekk, þá er kvartað og ég kallaður átvagl, vínsvelgur og vinur stórsyndara! – Slíkum vitringum finnst allt rétt sem þeir gera sjálfir!“"},{"book":"Matteus","chapter":"11","verse":"20","text":"Þá tók hann að ávíta borgirnar, þar sem hann hafði gert flest kraftaverkin, því þær höfðu ekki snúið sér til Guðs. Hann sagði:"},{"book":"Matteus","chapter":"11","verse":"21","text":"„Ég kalla dóm yfir þig Kórasín og þig Betsaída! Ef kraftaverk þau sem ég hef gert á strætum ykkar, hefðu gerst í Týrus og Sídon, þá hefðu þær fyrir löngu iðrast og auðmýkt sig."},{"book":"Matteus","chapter":"11","verse":"22","text":"Betur mun fara fyrir Týrus og Sídon á dómsdegi en ykkur."},{"book":"Matteus","chapter":"11","verse":"23","text":"Kapernaum, þér hlotnaðist mikill heiður, en þér verður eytt! Ef öll kraftaverkin, sem ég hef gert í þér, hefðu gerst í Sódómu, stæði hún enn í dag."},{"book":"Matteus","chapter":"11","verse":"24","text":"Því segi ég að betur mun fara fyrir Sódómu á degi dómsins en þér, Kapernaum!“"},{"book":"Matteus","chapter":"11","verse":"25","text":"Um þetta leyti bað Jesús þessarar bænar: „Þökk sé þér, faðir, Drottinn himins og jarðar, að þú hefur opinberað börnum það sem þú huldir spekingum og fræðimönnum."},{"book":"Matteus","chapter":"11","verse":"26","text":"Já, faðir, þannig vildir þú hafa það.“"},{"book":"Matteus","chapter":"11","verse":"27","text":"„Faðir minn hefur falið mér að gera allt sem ég geri. Faðirinn einn gjörþekkir soninn og sonurinn einn þekkir föðurinn, svo og þeir sem sonurinn hefur opinberað hann."},{"book":"Matteus","chapter":"11","verse":"28","text":"Komið til mín, allir þið sem erfiðið og berið þungar byrðar, og ég mun veita ykkur hvíld."},{"book":"Matteus","chapter":"11","verse":"29-30","text":"Takið á ykkur ok mitt og lærið af mér, ég er lítillátur og auðmjúkur. Þá munuð þið finna sálum ykkar hvíld. Mitt ok er indælt og byrði mín létt.“"}]}