{"data":[{"book":"تِتٌ","chapter":"2","verse":"1","text":"كْنْ عِ تَن شَ نُ دَنشَنِيَتْييٍ شَرَن نْندِ مَسٍنيِ نَن نَ."},{"book":"تِتٌ","chapter":"2","verse":"2","text":"عِ شَ عَ مَسٍن شّمْشِيٍ بّ عٍ شَ تَشَسِ، عٍ شَ حّرّ عَ بِنيَمِشِ كِ مَ، عٍ شَ عٍ يّتّ شَنِن شَشِلِمَيَ رَ، عٍ شَ بِرَ نْندِ نَن قْشْ رَ عٍ شَ دَنشَنِيَ كُي، شَنُنتٍيَ كُي، عَ نُن تُننَبّشِيَ كُي."},{"book":"تِتٌ","chapter":"2","verse":"3","text":"نَ كُي، عِ مَن شَ عَ مَسٍن فِنّ مْشِيٍ بّ، عٍ شَ حّرّ سّنِيّنيِ كُي، عٍ نَشَ قِندِ مِشِ مَقَلّيٍ رَ، عٍ نَشَ سِيسِ. عٍ شَ نُ مَرَ سِ قَنيِ قِ"},{"book":"تِتٌ","chapter":"2","verse":"4","text":"سُنفبُتُنيِيٍ مَ عَلَكٌ عٍ شَ عٍ شَ مْرِيٍ نُن عٍ شَ دِيٍ شَنُ."},{"book":"تِتٌ","chapter":"2","verse":"5","text":"عٍ مَن شَ عٍ رَ سِ عٍ شَ عٍ يّتّ شَنِن شَشِلِمَيَ رَ، عٍ شَ سّنِيّن، عٍ شَ بَنشِ وَلِيٍ سُشُ، عٍ يُفٍ شَ قَن، عٍ شَ عٍ يّتّ مَفٌرٌ عٍ شَ مْرِيٍ بّ، عَلَكٌ عَلَ شَ مَسٍنيِ نَشَ بّشُ."},{"book":"تِتٌ","chapter":"2","verse":"6","text":"عِ مَن شَ سّفّتَلَيٍ قَن نَسِ عٍ شَ عٍ يّتّ شَنِن شَشِلِمَيَ رَ"},{"book":"تِتٌ","chapter":"2","verse":"7","text":"قٍ بِرِن كُي. عِ تَن يّتّ شَ قِندِ مِسَالِ رَ عٍ بّ عِ شَ وَلِ قَنيِيٍ سَابُي رَ. عِ شَ كَوَندِ شَ قِندِ نْندِ نُن سْوبّ رَ."},{"book":"تِتٌ","chapter":"2","verse":"8","text":"عِ شَ مَسٍنيِ شَ تِنشِن، عَلَكٌ عِ مَتَندِ مَيٍ شَ يَافِ، بَرِ مَ عٍ مُ قٍقٍ كٌبِ كٌلٌن عٍ نَشَن قَلَمَ وٌن مَ قٍ رَ."},{"book":"تِتٌ","chapter":"2","verse":"9","text":"عِ شَ عَ مَسٍن كٌنيِيٍ بّ، عٍ شَ عٍ يّتّ مَفٌرٌ عٍ مَرِفِيٍ بّ قٍ بِرِن كُي. عٍ شَ عٍ رَحّلّشِن، عٍ نَشَ عٍ مَتَندِ،"},{"book":"تِتٌ","chapter":"2","verse":"10","text":"عٍ نَشَ سٍسٍ مُحَ، عٍ شَ عَ مَسٍن عَ عٍ مَرِفِيٍ نْمَ لَدٍ عٍ رَ كِ قَنيِ. نَ كٌنيِ مْولِ بِنيّ قِمَ نّ وٌن نَكِسِمَ عَلَ شَ مَسٍنيِ مَ قٍ بِرِن كُي."},{"book":"تِتٌ","chapter":"2","verse":"11","text":"عَ لَنمَ وٌن شَ حّرّ يِ مْولِ رَ بَرِ مَ عَلَ شَ هِننّ بَرَ مَكّنّن، نَشَن نْمَ قِندِدٍ كِسِ رَ مِشِ بِرِن بّ."},{"book":"تِتٌ","chapter":"2","verse":"12","text":"عَ شَ هِننّ وٌن شَرَنمَ عَلَكٌ وٌن شَ فبِلٍن تِنشِنتَرٍيَ نُن دُنِحَ قٍيٍ قْشْ رَ، وٌن شَ وٌن يّتّ شَنِن شَشِلِمَيَ رَ، وٌن شَ وٌن مَ دُنِحّءِفِرِ رَحّرّ تِنشِنيِ نُن عَلَ يَرَفَاشُي كُي."},{"book":"تِتٌ","chapter":"2","verse":"13","text":"وٌن تٌ نَ يِ دُنِحَ مَ، وٌن نَ قٍ قَنيِ نَن مَمّقٍ وٌن شَشِلِ تِشِ نَشَن نَ. وٌن نَ عَلَ شَ مِشِ سُفَندِشِ عِسَ شَ نْرّ نَن مَمّقٍ، وٌن نَكِسِمَ مَرِفِ عَلَ."},{"book":"تِتٌ","chapter":"2","verse":"14","text":"عَ تَن نَن عَ يّتّ قِ وٌن بّ، عَلَكٌ عَ شَ وٌن شُنسَرَ وٌن مَ يُنُبِيٍ شَ قٍ رَ، عَ شَ حَمَ ندٍ رَ سّنِيّن عٍ شَ قِندِ عَ يّتّ فبٍ رَ، نَشٍيٍ سّنبّ سٌشِ وَلِ قَنيِيٍ رَبَقٍ مَ."},{"book":"تِتٌ","chapter":"2","verse":"15","text":"عِ شَ مِشِيٍ كَوَندِ يِ قٍيٍ رَ. عِ شَ مِشِيٍ رَلِمَنِيَ. عِ شَ عٍ رَ سِ. عِ شَ نْندِ مَكّنّن عٍ بّ عِ سّنبّ بِرِن نَ. مِشِ يٌ نَشَ يٌ عِ مَ."}]}