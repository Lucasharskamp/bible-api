{"data":[{"book":"Jon","chapter":"7","verse":"1","text":"Kɨdek pen Juda bɨawl okok, Jisas nop ñagɨnɨg gel nɨŋɨd, Judiya plopens ma ajolɨgup. Galili plopens nep ajolɨgup."},{"book":"Jon","chapter":"7","verse":"2","text":"7.2 Wkp 23.24, Lo 16.13 Pen Juda ñɨn awl kɨli, kal bad olap gɨl apnan gɨl mɨñmɨñ gelɨgɨpal ak, wulep wulep gak."},{"book":"Jon","chapter":"7","verse":"3-5","text":"7.3-5 Mat 13.55, Mak 3.21, Apo 1.14 Gaknɨŋ, Jisas nɨmam sɨkop, kɨli nop abe gos ma lɨnɨgɨlak tek, apɨl agɨlak, Nad man awl kelɨgɨl Judiya amnoŋ agɨlak. Amɨl, bɨ nad tap mageptek gɨpan tek ge nɨgɨnɨgabal agɨlak. Bɨ olap ne bɨawl mɨdɨnɨg gɨnɨgab ak, tap ne okok we gɨl ma gɨnɨgab agɨlak. Mɨseŋ yɨbɨl gɨnɨgab agɨlak. Anɨb ak nad tap mageptek ogɨnap gɨnɨgayn agɨl, mɨseŋ sɨŋak gɨnɨmɨn binɨb mɨdupsek nɨgɨnɨgel agɨlak."},{"book":"Jon","chapter":"7","verse":"6","text":"Anɨb agel, Jisas kɨlop agak, Yɨp aglup ñɨn ak ma owup agak. Pen ñɨn yokɨp okok, ñɨn nɨbi ak nɨm, amnɨg amnɨgabɨm agak."},{"book":"Jon","chapter":"7","verse":"7","text":"7.7 Jon 3.19, 15.18-19 Binɨb lum awl okok, nɨbop nɨŋɨd mɨlɨk nɨgɨnɨgel tek ma mɨdeb agak. Pen yad tap si tap tɨmel gɨpal okok agen nɨŋɨd, yɨp mɨlɨk nepal agak."},{"book":"Jon","chapter":"7","verse":"8","text":"Juda ñɨn awl ak, nɨbi Jelusalem amnɨmɨb agak. Pen ñɨn yad ak mɨñɨl ma owup tek, yad ma amebin agak."},{"book":"Jon","chapter":"7","verse":"9","text":"Anɨb agɨl, ne Galili plopens yolɨgup."},{"book":"Jon","chapter":"7","verse":"10","text":"Pen anɨb agek, nɨmam sɨkop ned amnɨlak. Kɨdek ne amnɨg, mɨseŋ ma amnak, we we gɨlɨg amnak."},{"book":"Jon","chapter":"7","verse":"11","text":"7.11 Jon 11.56 Pen Juda bɨawl okok, Jisas akal agɨl, binɨb Juda ñɨn awl ak ap yelak okok kɨlop agnɨŋɨd agɨlak, Bɨ anɨb ak akal mɨdeb agɨlak?"},{"book":"Jon","chapter":"7","verse":"12","text":"7.12 Mat 21.46, Luk 7.16, Jon 10.19 Pen binɨb okok, takaw kɨmɨgel agɨlɨg agɨlak. Ogɨnap agɨlak, Ne bɨ tep mɨdeb agɨlak. Ogɨnap pen agɨlak, Mel, ne binɨb okok kɨlop yepɨs agup tek agɨlak."},{"book":"Jon","chapter":"7","verse":"13","text":"7.13 Jon 9.22, 12.42, 19.38, 20.19 Pen binɨb anɨb agɨlak okok, kɨli Juda bɨawl okok kɨlop pɨlɨkɨlak anɨb ak tek, nop tay gup takaw ak mɨseŋ ma agɨlak."},{"book":"Jon","chapter":"7","verse":"14","text":"Ñɨn awl kɨli anɨb ak, apnan gɨl gelɨgɨpal ñɨn nab sɨŋak nep mɨdaknɨŋ, Jisas apjakɨl, God agnɨgep kal awl kab wali kus gɨl yek ak mɨgan ayaŋ amɨl, kɨlop takaw agñolɨgup."},{"book":"Jon","chapter":"7","verse":"15","text":"7.15 Mat 13.54, Luk 2.47 Agñek nɨŋɨd, Juda bɨawl okok gos pal awl lɨl agɨlak, Bɨ nɨm awl sikul ma agak ak pen, taydɨl takaw okok mɨdupsek nɨŋɨd agñub agɨlak."},{"book":"Jon","chapter":"7","verse":"16","text":"Anɨb agelak, Jisas pen agak, Takaw agñɨbin okok, yad ke nɨŋɨd ma apin agak. Bɨ yɨp agyokek ownek ak nep gos ñek apin agak."},{"book":"Jon","chapter":"7","verse":"17","text":"7.17 Jon 8.43 Binɨb olap God agup tek gin agɨl gɨ dad amnɨgab ak, takaw apin jɨj ak nɨgtep gɨnɨgab agak. Takaw anɨb ak God nɨb akaŋ, yad ke apin ak nɨgɨnɨgab agak."},{"book":"Jon","chapter":"7","verse":"18","text":"7.18 Jon 5.41, 5.44, 8.50 Bɨ takaw ne ke agup ak, yɨb ne dad aplanɨmuŋ agɨl gos nɨgup agak. Pen bɨ olap nop agyokek, yɨb nop dad aplanɨnɨg owup ak, bɨ takaw yɨpɨd gɨl yɨbɨl agɨl, yepɨs agɨnɨmuŋ tek ma mɨdeb agak."},{"book":"Jon","chapter":"7","verse":"19","text":"7.19 Kis 24.3, Lo 33.4, Mat 12.14, Mak 3.6, Apo 7.38, 7.53, Lom 2.21-24 Mosis takaw ñu kɨl tɨkak ak nɨbop ñak ak pen, nɨbi olap takaw adek anɨb okok kɨdek ma gɨpɨm agak. Pen taynen yɨp ñag lɨnɨgebɨm agak."},{"book":"Jon","chapter":"7","verse":"20","text":"Jisas agek, binɨb okok kɨli agɨlak, Nep an ñag lɨnɨgeb agɨlak? Nad bɨ kɨcheki mulɨk sɨkek mɨdeban ak agɨlak."},{"book":"Jon","chapter":"7","verse":"21","text":"Agel Jisas pen agak, Yad tap mageptek nokom olap genek, nɨbi mɨdupsek gos pal awl lɨpek agak."},{"book":"Jon","chapter":"7","verse":"22","text":"7.22 Stt 17.9-13, Wkp 12.3 Nɨbi Mosis agak tek, ñɨ okok tɨkɨl mɨdɨl, wak tɨbɨlɨkɨpɨm agak. Pen nɨgɨm, gɨpɨm anɨb ak Mosis ne ned mel, nased yes sɨkop ned jɨj gɨl gel nɨm anɨgɨpɨm agak. Pen wak tɨbɨlɨkɨpɨm anɨb ak, ñɨn ogɨnap Juda añɨŋ lep ñɨn awl ak apek, ma kelɨgɨpɨm, monmon wak tɨbɨlɨkɨpɨm agak."},{"book":"Jon","chapter":"7","verse":"23","text":"7.23 Jon 5.8-10, 5.16 Mosis agak tek gɨpɨm anɨb ak tek, añɨŋ lep ñɨn awl chɨn ak bɨ olap nop gen pɨsnep suŋ lak ak, yɨp taynen mɨlɨk nepɨm agak?7.22-23 Jisas ne yolɨgup ñɨn ak, Juda ñɨn awl kɨli anɨb ak wog ma gep agelɨgɨpal. Pen kɨli ñɨ olap tɨkɨl, wak tɨbɨlɨkep ñɨn ak Juda ñɨn awl apek, wak tɨbɨlɨkelɨgɨpal. Wak tɨbɨlɨkelɨgɨpal anɨb ak, wog olap gelɨgɨpal ak pen, ñɨn awl anɨb ak ma gɨnɨgun agɨl ma agelɨgɨpal. Mel. Juda ñɨn awl ak abe wak tɨbɨlɨkelɨgɨpal."},{"book":"Jon","chapter":"7","verse":"24","text":"7.24 Wkp 19.15, Lo 1.16-17, Ais 11.3-4, Jon 8.15, Jem 2.1 Anɨb ak tap seŋ okok wɨdɨn mɨdup nɨŋɨd ma bɨlokɨnɨmɨb agak. Nɨgtep gɨl, takaw yɨpɨd gɨl pal ak nɨŋɨd agɨnɨmɨb agak."},{"book":"Jon","chapter":"7","verse":"25","text":"Pen Jelusalem binɨb ogɨnap, kɨli takaw anɨb ak nɨŋɨd anɨb agɨlak, Bɨawl chɨn okok, bɨ ñag lun agɨl nepal ak, nɨm awl tek lup agɨlak?"},{"book":"Jon","chapter":"7","verse":"26","text":"Pen nɨgɨm. Bɨ anɨb ak ne binɨb nab awl takaw agup ak pen, kɨli takaw olap ma agebal agɨlak. Anɨb ak bɨawl chɨn okok kɨli ke, ne Bɨ God nop aglup ak tek agɨl gos nepal akaŋ agɨlak?"},{"book":"Jon","chapter":"7","verse":"27","text":"7.27 Mat 13.55, Mak 6.3, Luk 4.22, Jon 7.41, 9.29 Pen bɨ nɨm awl, akal nɨb owup ak chɨn nopun agɨlak. Bɨ God nop aglup ak wakay olap opɨkop ak, akal nɨb owup ak chɨn ma nopɨnop agɨlak."},{"book":"Jon","chapter":"7","verse":"28","text":"Pen Jisas God agnɨgep kal awl kab wali kus gɨl yek ak mɨgan ayaŋ mɨdɨl, binɨb okok kɨlop takaw agñɨ mɨdɨlɨg, meg mɨgan dad aplanɨl agak, Nɨbi yɨp nɨgtep gɨl, akal nɨb ownek ak nepɨm akaŋ agak? Pen yad ke gos nɨŋɨd ma ownek agak. Bɨ nɨŋɨd yɨbɨl ak nep, yɨp agyokek ownek agak. Pen nɨbi nop ma nepɨm agak."},{"book":"Jon","chapter":"7","verse":"29","text":"7.29 Mat 11.27, Jon 10.15 Yad ke nop nepin agak. Yad ne ayɨp mɨdɨl, yɨp agyokek ownek agak."},{"book":"Jon","chapter":"7","verse":"30","text":"Anɨb agek, nop dɨl dad amɨl nag lun agɨl nɨgɨlak ak pen, nop anɨgup ñɨn ak ma owak tek, binɨb olap nop ma dɨlak."},{"book":"Jon","chapter":"7","verse":"31","text":"7.31 Jon 2.23, 8.30, 10.42, 11.45, 12.11, 12.42 Pen binɨb kuŋay yɨbɨl kɨli agɨlak, Bɨ anɨb awl ne tap mageptek kuŋay gup agɨlak. Pen ne Bɨ God nop aglup ak, chɨn tay agɨnɨgun agɨlak. Bɨ God nop aglup ak ne kɨdek ownɨgab ñɨn ak, bɨ anɨb awl ne gup tek ma gɨnɨgab agɨlak. Anɨb ak binɨb kuŋay yɨbɨl kɨli Jisas ne ke Bɨ God nop aglup ak agɨl, nop gos lɨnɨgɨlak."},{"book":"Jon","chapter":"7","verse":"32","text":"Pen bɨ Pelisi okok nɨgɨlak, binɨb okok kɨli Jisas tɨtay gup ak takaw anɨb ak kɨmɨgel agelak. Anɨb ak nɨŋɨd, bɨ Pelisi okok sek, bɨ God nop sɨbogep bɨawl okok sek, kɨli Juda polis okok kɨlop agyokel Jisas nop nag lɨnɨg owlak."},{"book":"Jon","chapter":"7","verse":"33","text":"7.33 Jon 13.33, 16.16 Apel Jisas agak, Yad sɨkol won olap nɨb ayɨp mɨdɨl, bɨ yɨp agyokak ownek ak yɨl tep adɨkɨd amnɨgayn agak."},{"book":"Jon","chapter":"7","verse":"34","text":"7.34 Hos 5.6, Jon 8.21, 13.33, 13.36, 17.24 Yɨp akal amub agɨl pɨyownɨgabɨm ak pen, ma nɨgɨnɨgabɨm agak. Yad akal yenɨgayn ak, nɨbi kɨdek amnɨmɨb tek ma lup agak."},{"book":"Jon","chapter":"7","verse":"35","text":"Anɨb agek, Juda bɨawl okok kɨli ke agnɨg agnɨg gɨl agɨlak, Ne akal amek, nop pɨyow ma nɨgɨnɨgabun agɨlak? Ne amɨl, binɨb chɨn kɨli Glik man okok ju am mɨdebal okok mɨdɨl, binɨb man anɨb okok kɨlop takaw agñɨlɨg yenɨgab akaŋ agɨlak?"},{"book":"Jon","chapter":"7","verse":"36","text":"Ne agup, Yɨp akal amub agɨl pɨyownɨgabɨm ak pen, ma nɨgɨnɨgabɨm agup agɨlak. Yad akal yenɨgayn ak, nɨbi kɨdek amnɨmɨb tek ma lup agup agɨlak. Takaw anɨb ak taynen agup agɨlak."},{"book":"Jon","chapter":"7","verse":"37","text":"Juda ñɨn awl kɨli gɨjunɨg gɨpal ñɨn ak, kɨdek apjakak. Ñɨn anɨb ak ñɨn awl yɨbɨl apjakak. Ñɨn nɨm ak apek, Jisas tɨkjakɨl, meg mɨgan dad aplanɨl agak, Binɨb an kuŋam mɨlep gek, yɨp yɨl apɨl ñɨg ñɨŋɨnɨmuŋ agak."},{"book":"Jon","chapter":"7","verse":"38","text":"7.38 Ais 12.3, 58.11, Ese 47.1, Sek 14.8 God takaw ñu kɨl tɨkɨl agɨl anɨb agak, Binɨb an yɨp gos lɨnɨgɨnɨgab ak, ñɨg ñɨbɨl pelpel yenɨgabal ak nab nop ayaŋ kɨlam juwɨl ownɨgab agak."},{"book":"Jon","chapter":"7","verse":"39","text":"7.39 Ais 44.3, Jol 2.28, Jon 12.16, 16.7, 20.22, Apo 2.4, 2.17, 2.33 Ñɨg kɨlam juwɨl ownɨgab takaw agak anɨb ak, Jisas nop gos lɨnɨgel God Kawnan ne ak kɨlop yokɨnɨgab tek agak. Ñɨn anɨb ak pen, Jisas yɨb awl ma dak ak nɨm, God Kawnan ne ak binɨb okok kɨlop ma yokak."},{"book":"Jon","chapter":"7","verse":"40","text":"Jisas anɨb agek, binɨb kuŋay yɨbɨl anɨb okok, ogɨnap takaw agak anɨb ak nɨŋɨd agɨlak, Nɨŋɨd apun. Bɨ nɨm awl, bɨ God gos ñek agñeb pel kod mɨdobun ak agɨlak."},{"book":"Jon","chapter":"7","verse":"41","text":"7.41 Jon 1.46, 4.29 Ogɨnap agɨlak, Ne Bɨ God nop aglup ak, binɨb okok kɨlop dɨl kod yenɨgab ak agɨlak. Ogɨnap pen agɨlak, Mel yɨbɨl. Bɨ God nop aglup ak Galili plopens nɨb ma ownɨgab agɨlak."},{"book":"Jon","chapter":"7","verse":"42","text":"7.42 2 Sml 7.12, Sng 89.3-4, 132.11, Jer 23.5, Mai 5.2, Mat 2.5-6, Luk 2.4 God takaw ñu kɨl tɨkɨl agɨl anɨb agak, Bɨ God nop aglup ak, Depid tɨkek tɨk dad amɨl apɨl gɨl, tɨkɨnɨgabal Depid man ne Betlehem agak agɨlak. Pen bɨ anɨb awl, ne Galili plopens nɨb owup ak nɨm, ne Bɨ God nop aglup ak mel agɨlak."},{"book":"Jon","chapter":"7","verse":"43","text":"7.43 Jon 9.16 Jisas nop nen agɨl, binɨb kuŋay yelak anɨb okok, tɨg asɨk pɨs ak ke, pɨs ak ke lɨlak."},{"book":"Jon","chapter":"7","verse":"44","text":"7.44 Jon 7.30 Ogɨnap nop dɨl dad amɨl nag lun agɨl nɨgɨlak ak pen, binɨb olap nop ma dɨlak."},{"book":"Jon","chapter":"7","verse":"45","text":"Pen Juda polis okok adɨkɨd amel, bɨ Pelisi okok sek, bɨ God nop sɨbogep bɨawl okok sek kɨli agɨlak, Bɨ anɨb anop taynen ma dad opɨm agɨlak?"},{"book":"Jon","chapter":"7","verse":"46","text":"7.46 Mat 7.29, Mak 1.22 Agel, bɨ polis okok pen agɨlak, Bɨ olap, bɨ anɨb ak takaw tep yɨbɨl agup tek ma apal agɨlak."},{"book":"Jon","chapter":"7","verse":"47","text":"Anɨb agel, bɨ Pelisi okok pen agɨlak, Nɨbi bɨ yepɨs gup anɨb ak nɨŋɨd agup agɨl nepɨm akaŋ agɨlak?"},{"book":"Jon","chapter":"7","verse":"48","text":"7.48 Jon 12.42 Bɨ chɨn Juda bɨawl olap akaŋ, bɨ Pelisi olap nop gos ma lɨnepal. Mel yɨbɨl agɨlak."},{"book":"Jon","chapter":"7","verse":"49","text":"Binɨb pen nop gos nepal okok, kɨli Mosis takaw ñu kɨl tɨkak ak ma nepal agɨlak. Anɨb ak God ne gek yul awl dɨnɨgabal agɨlak."},{"book":"Jon","chapter":"7","verse":"50","text":"Pen bɨ kɨli olap Nikodemus, ne ned Jisas nop nɨgɨnɨg amnak ak, kɨlop agak,"},{"book":"Jon","chapter":"7","verse":"51","text":"7.51 Lo 1.16-17, 19.15 Mosis takaw ñu kɨl tɨkak adek ak anɨb agup, Bɨ olap nop gɨ tɨmel gɨnɨgun agɨl, yokɨp ma ag gɨnɨgun agup agak. Anɨb ak chɨn ned takaw nop nɨŋɨd tɨg asɨkɨl, jɨj olap nɨŋɨd yɨbɨl nɨm, anɨgɨnɨgun agak."},{"book":"Jon","chapter":"7","verse":"52","text":"7.52 Jon 7.41-42 Agek, kɨli pen agɨl agɨlak, Nak abe Galili nɨb tek agɨlak? Buk Baybol ak nɨgtep gɨl nɨg dad amɨl nɨgɨnɨgaban, bɨ God gos ñek agñeb olap Galili nɨb ma ownɨgab agɨlak."},{"book":"Jon","chapter":"7","verse":"53","text":"[Bɨawl okok takaw ag juwɨl, kɨli mɨdupsek kal kɨli keke amnɨlak."}]}