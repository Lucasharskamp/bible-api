{"data":[{"book":"4 ЦАРСТВАЎ","chapter":"13","verse":"1","text":"У дваццаць трэці год Ёаса, сына Ахозіінага, цара Юдэйскага, зацараваў Ёахаз, сын Іуя, над Ізраілем у Самарыі, і валадарыў сямнаццаць гадоў,"},{"book":"4 ЦАРСТВАЎ","chapter":"13","verse":"2","text":"і рабіў благое ў вачах Гасподніх, і хадзіў у грахах Ераваама, сына Наватавага, які ўвёў Ізраіля ў грэх, і не адставаў ад іх."},{"book":"4 ЦАРСТВАЎ","chapter":"13","verse":"3","text":"І загарэўся гнеў Госпада на Ізраіля, і Ён аддаваў іх у руку Азаіла, цара Сірыйскага, і ў руку Венадада, сына Азаілавага, ва ўсе дні."},{"book":"4 ЦАРСТВАЎ","chapter":"13","verse":"4","text":"І памаліўся Ёахаз абліччу Гасподняму, і пачуў яго Гасподзь, бо бачыў прыгнечанасьць Ізраільцян, бо цясьніў іх цар Сірыйскі."},{"book":"4 ЦАРСТВАЎ","chapter":"13","verse":"5","text":"І даў Гасподзь Ізраільцянам збаўцу, і выйшлі яны з-пад рукі Сірыйцаў, і жылі сыны Ізраілевыя ў намётах сваіх, як учора і заўчора."},{"book":"4 ЦАРСТВАЎ","chapter":"13","verse":"6","text":"Аднак не адступалі ад грахоў дома Ераваама, які ўвёў Ізраіля ў грэх; хадзілі ў іх, і дуброва стаяла ў Самарыі."},{"book":"4 ЦАРСТВАЎ","chapter":"13","verse":"7","text":"У Ёахаза заставалася войска толькі пяцьдзясят вершнікаў, дзесяць калясьніц і дзесяць тысяч пешых, бо вынішчыў іх цар Сірыйскі і абярнуў іх у пыл на патаптаньне."},{"book":"4 ЦАРСТВАЎ","chapter":"13","verse":"8","text":"Астатняе пра Ёахаза і пра ўсё, што ён зрабіў, і пра мужныя подзьвігі ягоныя, напісана ў летапісе цароў Ізраільскіх."},{"book":"4 ЦАРСТВАЎ","chapter":"13","verse":"9","text":"І спачыў Ёахаз з бацькамі сваімі, і пахавалі яго ў Самарыі. І зацараваў Ёас, сын ягоны, замест яго."},{"book":"4 ЦАРСТВАЎ","chapter":"13","verse":"10","text":"У трыццаць сёмы год Ёаса, цара Юдэйскага, зацараваў Ёас, сын Ёахазаў, над Ізраілем у Самарыі, і валадарыў шаснаццаць гадоў,"},{"book":"4 ЦАРСТВАЎ","chapter":"13","verse":"11","text":"і рабіў благое ў вачах Гасподніх; не адставаў ад усіх грахоў Ераваама, сына Наватавага, які ўвёў Ізраіля ў грэх, а хадзіў у іх."},{"book":"4 ЦАРСТВАЎ","chapter":"13","verse":"12","text":"Астатняе пра Ёаса і пра ўсё, што ён зрабіў, і пра мужныя подзьвігі ягоныя, як ён ваяваў з Амасіем, царом Юдэйскім, напісана ў летапісе цароў Ізраільскіх."},{"book":"4 ЦАРСТВАЎ","chapter":"13","verse":"13","text":"І спачыў Ёас з бацькамі сваімі, а Ераваам сеў на троне яго. І пахаваны Ёас у Самарыі з царамі Ізраільскімі."},{"book":"4 ЦАРСТВАЎ","chapter":"13","verse":"14","text":"Елісей захварэў на хваробу, ад якое пасьля і памёр. І прыйшоў да яго Ёас, цар Ізраільскі, і плакаў над ім, і казаў: бацька мой! бацька мой! калясьніца Ізраіля і коньніца ягоная!"},{"book":"4 ЦАРСТВАЎ","chapter":"13","verse":"15","text":"І сказаў яму Елісей: вазьмі лук і стрэлы. І ўзяў ён лук і стрэлы."},{"book":"4 ЦАРСТВАЎ","chapter":"13","verse":"16","text":"І сказаў цару Ізраільскаму: пакладзі руку тваю на лук. І паклаў ён руку сваю. І паклаў Елісей рукі свае на рукі цара,"},{"book":"4 ЦАРСТВАЎ","chapter":"13","verse":"17","text":"і сказаў: адчыні акно на ўсход. І ён адчыніў. І сказаў Елісей: стрэльні. І ён стрэліў. І сказаў: гэта страла збавеньня ад Госпада і страла збавеньня супроць Сірыі, і ты паб'еш Сірыйцаў у Атэку дарэшты."},{"book":"4 ЦАРСТВАЎ","chapter":"13","verse":"18","text":"І сказаў Елісей: вазьмі стрэлы. І ён узяў. І сказаў цару Ізраільскаму: бі па зямлі. І ўдарыў ён тры разы, і спыніўся."},{"book":"4 ЦАРСТВАЎ","chapter":"13","verse":"19","text":"І ўгневаўся на яго чалавек Божы і сказаў: трэба было біць пяць ці шэсьць разоў, тады ты пабіў бы Сірыйцаў зусім, а цяпер толькі тры разы паб'еш Сірыйцаў."},{"book":"4 ЦАРСТВАЎ","chapter":"13","verse":"20","text":"І памёр Елісей, і пахавалі яго. І полчышчы Маавіцян прыйшлі ў зямлю на другі год."},{"book":"4 ЦАРСТВАЎ","chapter":"13","verse":"21","text":"І было, што калі хавалі аднаго чалавека, дык, убачыўшы гэта полчышча, пахавальнікі кінулі таго чалавека ў магілу Елісеевую, і ён, падаючы, дакрануўся да касьцей Елісея, і ажыў, і ўстаў на ногі свае."},{"book":"4 ЦАРСТВАЎ","chapter":"13","verse":"22","text":"Азаіл, цар Сірыйскі, цясьніў Ізраільцян ва ўсе дні Ёахаза."},{"book":"4 ЦАРСТВАЎ","chapter":"13","verse":"23","text":"Але Гасподзь умілажаліўся зь іх і памілаваў іх, і зьвярнуўся да іх дзеля запавету Свайго з Абрагамам, Ісакам і Якавам, і не хацеў зьнішчыць іх, і не адхіліў іх ад аблічча Свайго дагэтуль."},{"book":"4 ЦАРСТВАЎ","chapter":"13","verse":"24","text":"І памёр Азаіл, цар Сірыйскі, і зацараваў Венадад, сын ягоны, замест яго."},{"book":"4 ЦАРСТВАЎ","chapter":"13","verse":"25","text":"І ўзяў назад Ёас, сын Ёахаза, з рукі Венадада, сына Азаілавага, гарады, якія ён узяў вайною з рукі бацькі ягонага, Ёахаза. Тры разы разьбіў яго Ёас і вярнуў гарады Ізраілевыя."}]}