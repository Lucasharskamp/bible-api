{"data":[{"book":"Saraxaraline","chapter":"16","verse":"1","text":"Harunaa dii firinna naxanye siga Alatala yɛtagi, ne faxa xanbini, Alatala yi falan ti Musa xa."},{"book":"Saraxaraline","chapter":"16","verse":"2","text":"Alatala yi a fala Musa xa, a naxa, “A fala i tada Haruna xa, a a nama so yire sariɲanxi fisamantenni yɛ yo yɛ, yɛ masansan dugin xanbi ra Layiri Kankiraan yɛtagi, Ala solonama dɛnaxan yi. Xa a na liga, n minima a ma nɛn kundaan yiyani Layiri Kankiraan dɛraganla xun ma, a yi faxa.”16.2 Layiri Kankirana fe mɔn sɛbɛxi Xɔrɔyaan 25.10-22 kui."},{"book":"Saraxaraline","chapter":"16","verse":"3","text":"“Haruna xa feni itoe nan liga alogo a xa so yire sariɲanxi fisamantenni: A lan a tura bulanna ba yulubi xafari saraxan na, e nun kontonna saraxa gan daxin na."},{"book":"Saraxaraline","chapter":"16","verse":"4","text":"A lan a yi taa dugi guba sariɲanxin nagodo a ma, a yi a taa dugi wantanna so. A xa a tagi xidi taa dugi tagixidin na, a yi taa dugi namun so. Na dugine sariɲan, nanara a lan a yi a maxa benun a xa e so."},{"book":"Saraxaraline","chapter":"16","verse":"5","text":"Isirayila yamaan lan e kɔtɔ firin so a yii yulubi xafari saraxan na, e nun konton keden saraxa gan daxin na."},{"book":"Saraxaraline","chapter":"16","verse":"6","text":"Haruna xa turaan ba a yɛtɛna yulubi xafari saraxan na alogo a xa Ala solona a yɛtɛ xa e nun a denbayana."},{"book":"Saraxaraline","chapter":"16","verse":"7","text":"Na xanbi ra, a yi kɔtɔ firinne xali Alatala yɛtagi, Naralan Bubun dɛɛn na."},{"book":"Saraxaraline","chapter":"16","verse":"8","text":"A xa kɔtɔne masɛnsɛn alogo a xa a kolon naxan lan a findi Alatala gbeen na e nun naxan sigan yire ɲaxini."},{"book":"Saraxaraline","chapter":"16","verse":"9","text":"Masɛnsɛnna na kɔtɔn naxan suxu Alatala gbeen na, Haruna xa fa na ra, a a ba yulubi xafari saraxan na."},{"book":"Saraxaraline","chapter":"16","verse":"10","text":"Masɛnsɛnna na kɔtɔn naxan suxu yire ɲaxin gbeen na, a ɲɛɲɛn nan nalima Alatala ma a solona seen na, e sa a beɲin yire ɲaxini burunna ra."},{"book":"Saraxaraline","chapter":"16","verse":"11","text":"Haruna xa fa turaan na, a a ba a yɛtɛna yulubi xafari saraxan na, a Ala solona a yɛtɛ xa e nun a denbayana. A xa na turaan kɔɛ raxaba a yɛtɛna yulubi xafari saraxan na."},{"book":"Saraxaraline","chapter":"16","verse":"12","text":"A xa tɛɛ kɔ seen nafe tɛɛ wolonna ra naxan tongoxi saraxa ganden fari Alatala yɛtagi. A yi wusulan fuɲin yiin yɛ firin tongo, a yi e xali yɛ masansan dugin xanbi ra, yire sariɲanxi fisamantenni."},{"book":"Saraxaraline","chapter":"16","verse":"13","text":"A xa wusulanna sa tɛɛn na Alatala yɛtagi, alogo tutin naxan tema, na xa Layiri Kankiraan dɛraganla luxun alogo a nama faxa."},{"book":"Saraxaraline","chapter":"16","verse":"14","text":"A xa turaan wunla nde tongo a yii sonla ra, a yi a xuya Layiri Kankiraan dɛraganla yɛtagin ma. A mɔn yi a xuya Layiri Kankiraan yɛtagi dɔxɔɲa ma solofere."},{"book":"Saraxaraline","chapter":"16","verse":"15","text":"Na xanbi ra, a xa kɔtɔn kɔɛ raxaba yamaan yulubi xafari saraxan na, a yi a wunla xali yɛ masansan dugin xanbi ra, a yi a liga alo turaan wunla, a a xuya Layiri Kankiraan ma e nun a yɛtagi.”"},{"book":"Saraxaraline","chapter":"16","verse":"16","text":"“Na kiini, a xa Ala solona yire sariɲanxi fisamantenna xa alogo a xa rasariɲan Isirayila kaane xɔsi feene nun e murutɛ feene nun e yulubine birin ma. A mɔn xa a liga na kiini Naralan Bubun xa, naxan tixi Isirayila kaa xɔsixine tagi."},{"book":"Saraxaraline","chapter":"16","verse":"17","text":"Muxu yo nama lu Naralan Bubun kui a na so Ala solonadeni yire sariɲanxi fisamantenni, han a yi mini. A xa Ala solona a yɛtɛɛn xa e nun a denbayaan nun Isirayila yamaan birin.”"},{"book":"Saraxaraline","chapter":"16","verse":"18","text":"“Na xanbi ra, a yi mini, siga saraxa ganden yireni dɛnaxan Alatala yɛtagi. A yi na fan nasariɲan, a turaan nun kɔtɔn wunla sa saraxa ganden tongonna fenne birin ma."},{"book":"Saraxaraline","chapter":"16","verse":"19","text":"A xa wunla xuya a yii sonla ra dɔxɔ solofere saraxa ganden ma, alogo a xa a rasariɲan Isirayila kaane xɔsine ma.”"},{"book":"Saraxaraline","chapter":"16","verse":"20","text":"“Haruna na yelin xɔsine bɛ yire sariɲanxi fisamantenna ma, e nun Naralan Bubuna, e nun saraxa gandena, a xa kɔtɔ ɲɛɲɛn fan maso."},{"book":"Saraxaraline","chapter":"16","verse":"21","text":"Haruna xa a yii firinne sa kɔtɔ ɲɛɲɛn xunna fari, a yi Isirayila kaane hakɛne nun murutɛ feene nun yulubine birin fala a ma, a yi e sa kɔtɔn xunna fari. A yi muxuna nde xɛ, alogo a xa sa kɔtɔn beɲin burunna ra,"},{"book":"Saraxaraline","chapter":"16","verse":"22","text":"a yi e hakɛne birin xali wulani. A xa kɔtɔn kedi, a siga burunna ra.”"},{"book":"Saraxaraline","chapter":"16","verse":"23","text":"“Na xanbi ra, Haruna xa so Naralan Bubun kui, a yi taa dugine ba a ma, a naxanye so benun a xa so yire sariɲanxini. A xa ne lu na."},{"book":"Saraxaraline","chapter":"16","verse":"24","text":"A xa a maxa yire sariɲanxina nde yi, a yi a dugin bonne ragodo a ma. Na xanbi ra, a xa sa saraxa gan daxi firinna bonne ba a yɛtɛ xa e nun yamaan xa, a Ala solona a yɛtɛ xa e nun yamaan xa."},{"book":"Saraxaraline","chapter":"16","verse":"25","text":"A mɔn xa yulubi xafari saraxan turene sa tɛɛni saraxa ganden fari.”"},{"book":"Saraxaraline","chapter":"16","verse":"26","text":"“Naxan kɔtɔn beɲinxi yire ɲaxini, na lan a yi a dugine xa, a yi a maxa, a fa fa yamaan daaxadeni."},{"book":"Saraxaraline","chapter":"16","verse":"27","text":"Turaan nun kɔtɔn naxanye baxi yulubi xafari saraxan na, naxanye wuli rawalixi yire sariɲanxini Ala solona seen na, ne lan e xali yamaan daaxaden fari ma, e kidine nun e suben nun e gbiine yi sa tɛɛni."},{"book":"Saraxaraline","chapter":"16","verse":"28","text":"Naxan na e gan, na lan a yi a dugine xa, a yi a maxa. Na xanbi ra, a yi so yamaan daaxadeni.”"},{"book":"Saraxaraline","chapter":"16","verse":"29","text":"“Habadan sariyan na a ra ɛ xa. Kike solofereden xii fuden lɔxɔni, ɛ xa sunna suxu, ɛ tan Isirayila kaane ba, xɔɲɛn naxanye dɔxi ɛ konni ba, ɛ xa wanla birin beɲin."},{"book":"Saraxaraline","chapter":"16","verse":"30","text":"Amasɔtɔ Ala solonama ɛ xa na lɔxɔn nin, alogo ɛ xa sariɲan. Nayi, ɛ sariɲanma nɛn ɛ yulubine birin ma Alatala yɛɛ ra yi."},{"book":"Saraxaraline","chapter":"16","verse":"31","text":"A xa findi Matabu Lɔxɔn nun sanla ra. Ɛ xa sunna suxu na lɔxɔni. Habadan sariyan na a ra.”"},{"book":"Saraxaraline","chapter":"16","verse":"32","text":"“Saraxaraliin naxan bata masusan a sugandi feen na, a dɔxɔ saraxaraliyani a baba funfuni, na nan Ala solonama. A tan nan taa dugi doma rasariɲanxine soma,"},{"book":"Saraxaraline","chapter":"16","verse":"33","text":"a Ala solona yire sariɲanxin nun Naralan Bubun nun saraxa ganden nun saraxaraline nun Isirayila yamaan birin xa."},{"book":"Saraxaraline","chapter":"16","verse":"34","text":"Habadan sariyan na a ra ɛ xa. Ala solonama Isirayila kaane yulubine birin ma fe ra lɔxɔ kedenni ɲɛɛn bun ma.”"}]}