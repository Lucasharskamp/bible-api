{"data":[{"book":"Wafilipi","chapter":"4","verse":"1","text":"Ndugu zangu waniwanogele ng'hani, nolonda ng'hani kuwona, mweye munhenda ndeng'helele na kuigoda mbuli ya mweye! Avo ndugu zangu, gangamaleni kwa kuilumba na Mndewa."},{"book":"Wafilipi","chapter":"4","verse":"2","text":"Nowapula Eudia na Sintike, waitogolele kamba ndugu kwa kuilumba na Mndewa."},{"book":"Wafilipi","chapter":"4","verse":"3","text":"Na gweye msang'hanaji miyangu utamaniligwa, nokulonda uwataze watwanzi wano, kwavija wasang'hana ng'hani hamoja na niye kuwapetela wanhu mbuli inogile, hamoja na Kilementi na wasang'hanaji wayangu wayagwe wose, waja matwaga gao gandikigwa mna ikitabu cha ugima."},{"book":"Wafilipi","chapter":"4","verse":"4","text":"Avo, siku zose deng'heleleni kwa kuilumba kwenu na Mndewa. Nobwelela kulonga, deng'heleleni!"},{"book":"Wafilipi","chapter":"4","verse":"5","text":"Muwe wahole kwa wanhu wose, kwavija Mndewa ka mmabehi kwiza."},{"book":"Wafilipi","chapter":"4","verse":"6","text":"Sikumunyawenyawe kwa kinhu chochose, ila mpuleni Imulungu kwa kinhu chochose, na gaja gomulonda kuno momgwaa nhogolwa."},{"book":"Wafilipi","chapter":"4","verse":"7","text":"Na tindiwalo da Imulungu dibanza nzewele zose za wanhu, doika goya mizoyo yenu na nzewele zenu, kwa kuilumba na Yesu Kilisito."},{"book":"Wafilipi","chapter":"4","verse":"8","text":"Ndugu zangu, nomambukiza kulonga, nzewele zenu zigese mbuli zinogile na zija zilondigwa kutogoligwa. Mbuli azo ziwe za ukweli na ganogile na kutenda golondigwa na kung'ala na kuinogela na kutegelezigwa."},{"book":"Wafilipi","chapter":"4","verse":"9","text":"Zisang'haneni mbuli zose zimuifunzile kumwangu na zimubokele na zimuhulike na zimone kumwangu. Na Imulungu yowagwaa wanhu tindiwalo kokuwa hamoja na mweye."},{"book":"Wafilipi","chapter":"4","verse":"10","text":"Kwa kuilumba kwangu na Mndewa sambi nodeng'helela ng'hani kwavija mong'humbuka. Kulonga ukweli mukala mong'humbuka, ila ikala vidala kulagusa mbuli ayo."},{"book":"Wafilipi","chapter":"4","verse":"11","text":"Silonga vino kwavija nolonda kinhu, ila niifunza kuleka kutonga kwa vinhu vinilinavo hata kamba vidodo."},{"book":"Wafilipi","chapter":"4","verse":"12","text":"Nojuwa, kuleka kuwa na kinhu hebu kuwa na vinhu vingi. Niifunza kuleka kutonga kwa mbuli yoyose, nahawa nacho hebu nahawa nzala, nahawa na vinhu vingi hebu nabule kinhu."},{"book":"Wafilipi","chapter":"4","verse":"13","text":"Nogadaha gose kubitila Kilisito yonigangamiza."},{"book":"Wafilipi","chapter":"4","verse":"14","text":"Hata ivo, mweye mutenda goya kunitaza mna ukugaya kwangu."},{"book":"Wafilipi","chapter":"4","verse":"15","text":"Mweye Wafilipi, mujuwa goya vinisongile kuwapetela wanhu Mbuli Inogile, ving'halile nosegela ako Makedonia, mweye waiyeka wao kibumbila cha wanhu wamtogole Yesu munitazile na kuilumba na niye kubokela na kuwagwaa wanhu wayagwe."},{"book":"Wafilipi","chapter":"4","verse":"16","text":"Vinikalile Sesalonike vinondile kutazigwa, mweye munhaza miyanza mingi."},{"book":"Wafilipi","chapter":"4","verse":"17","text":"Niye sizahila nhunza, lakini nolonda mweye mongezeligwe mna igaja gose ganogile gamutendile."},{"book":"Wafilipi","chapter":"4","verse":"18","text":"Sambi mbokela vinhu vose vimungwelele na mbokela kubanza vija vinondile! Sambi nina kila kinhu kwavija Epafuladito kangalila nhunza zenu. Nhunza zino ziigala na nhosa imnug'hila goya Imulungu, nhosa yoitogola na imnogela."},{"book":"Wafilipi","chapter":"4","verse":"19","text":"Avo, Imulungu wangu kowagwaa kila kinhu kimulonda kulawa muugoli wake wa vinhu vingi vinogile viyali navo, kubitila Yesu Kilisito."},{"book":"Wafilipi","chapter":"4","verse":"20","text":"Ukulu uwe kwa Imulungu Tataetu siku zose! Ona."},{"book":"Wafilipi","chapter":"4","verse":"21","text":"Nowalamusa wanhu wose wa Imulungu, waja weli wa Yesu Kilisito. Na ndugu wose weli hamoja na niye owalamusa."},{"book":"Wafilipi","chapter":"4","verse":"22","text":"Wanhu wose wa Imulungu owalamusa, ng'hani ng'hani wanhu weli mng'anda ya mndewa wa Lumi."},{"book":"Wafilipi","chapter":"4","verse":"23","text":"Ng'hekewa ya Mndewa Yesu Kilisito ikale na mweye mose."}]}