{"data":[{"book":"Tobit","chapter":"7","verse":"1","text":"Daarna gingen zij bij Raguël binnen, die hen vol vreugde ontving."},{"book":"Tobit","chapter":"7","verse":"2","text":"Toen Raguël nu Tobias goed aankeek, zei hij tot Anna, zijn vrouw: Wat lijkt die jongeman op mijn neef!"},{"book":"Tobit","chapter":"7","verse":"3","text":"Daarom vroeg hij: Waar komt gij vandaan, jonge mannen, onze broeders? Zij antwoordden: Wij zijn uit de stam van Neftali, en behoren tot de ballingen van Ninive."},{"book":"Tobit","chapter":"7","verse":"4","text":"Raguël vroeg verder: Kent gij dan Tobit, mijn broeder? Zij zeiden: Welzeker."},{"book":"Tobit","chapter":"7","verse":"5","text":"En toen Raguël nu veel goeds over hem begon te vertellen, sprak de engel tot hem: Die Tobit, naar wien gij vraagt, is zijn vader."},{"book":"Tobit","chapter":"7","verse":"6","text":"Toen sprong Raguël op en kuste hem onder tranen; wenend viel hij hem om de hals en riep uit:"},{"book":"Tobit","chapter":"7","verse":"7","text":"Wees gezegend, mijn zoon; want gij zijt het kind van een goed en voortreffelijk man."},{"book":"Tobit","chapter":"7","verse":"8","text":"Ook Anna, zijn vrouw, en Sara, hun dochter, begonnen te schreien."},{"book":"Tobit","chapter":"7","verse":"9","text":"Nadat zij waren uitgesproken, liet Raguël een ram slachten en een feestmaal bereiden. Maar toen hij hen uitnodigde, zich aan tafel te zetten,"},{"book":"Tobit","chapter":"7","verse":"10","text":"sprak Tobias: Ik eet of drink hier niet vandaag, vóórdat gij mijn verzoek hebt ingewilligd en mij belooft, Sara, uw dochter, te geven."},{"book":"Tobit","chapter":"7","verse":"11","text":"Toen Raguël dat hoorde, werd hij dodelijk verschrikt; want hij wist, wat die zeven mannen was overkomen, die bij haar waren binnengegaan; daarom beving hem de vrees, dat ook hem wellicht hetzelfde zou overkomen. Daar hij dus aarzelde en op die vraag maar geen antwoord gaf,"},{"book":"Tobit","chapter":"7","verse":"12","text":"sprak de engel hem toe: Wees niet bevreesd, haar aan hem hier te geven; want omdat hij God vreest, is uw dochter voor hem tot vrouw bestemd; daarom juist kon geen ander haar bezitten."},{"book":"Tobit","chapter":"7","verse":"13","text":"Toen sprak Raguël: Nu weet ik zeker, dat God mijn gebeden en mijn tranen voor zijn aanschijn heeft aanvaard."},{"book":"Tobit","chapter":"7","verse":"14","text":"En ik ben er van overtuigd, dat Hij u daarom tot mij heeft gezonden, opdat zij in de echt verbonden zou worden met haar bloedverwant, zoals de wet van Moses dat eist; twijfel er daarom niet aan, ik geef haar aan u."},{"book":"Tobit","chapter":"7","verse":"15","text":"Toen nam hij de rechterhand van zijn dochter, legde die in de rechterhand van Tobias, en sprak: De God van Abraham, de God van Isaäk en de God van Jakob zij met u, en Hij verenige u; moge Hij zijn zegen ten volle over u uitstorten!"},{"book":"Tobit","chapter":"7","verse":"16","text":"En zij namen perkament en maakten de huwelijksoorkonde op."},{"book":"Tobit","chapter":"7","verse":"17","text":"Daarna gingen zij aan tafel en prezen God."},{"book":"Tobit","chapter":"7","verse":"18","text":"Intussen riep Raguël zijn vrouw Anna binnen, en zeide haar, de andere kamer gereed te maken."},{"book":"Tobit","chapter":"7","verse":"19","text":"Toen zij echter haar dochter Sara daar binnen bracht, begon deze te schreien."},{"book":"Tobit","chapter":"7","verse":"20","text":"Maar zij sprak tot haar: Houd moed, mijn kind; de Heer des Hemels zal u vreugde geven in ruil voor al het verdriet, dat gij verduurd hebt."}]}