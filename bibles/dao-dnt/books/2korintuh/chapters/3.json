{"data":[{"book":"2 Korintuh","chapter":"3","verse":"1","text":"Kamimät kami awhcah bekia mäih lawki aw? Khyang avang hea kba nangmi üngka, am acunüng nangmi üng ngaihsimnaka ca hlü beki aw?"},{"book":"2 Korintuh","chapter":"3","verse":"2","text":"Nangmi cun, kami ca , kami mlungmthin üng ng’yuki khyang naküt naw ksing lü ami kheha nami kyaki ni."},{"book":"2 Korintuh","chapter":"3","verse":"3","text":"Nangmi cun, ca yuknaktui am yuka caa am kya u lü xüngkia Pamhnama Ngmüimkhya am yuka nami kyaki. Lunga khana yuka am kya lü mtisa mlungmthin cauk üng yuk, Khritaw amät naw a yuka ca keimi naw kami lawa ca nami kyaki ti ngsingki."},{"book":"2 Korintuh","chapter":"3","verse":"4","text":"Acukba kami pyenak cun Khritaw üngka Pamhnam üng mlung üpnak kami taka phäha kyaki."},{"book":"2 Korintuh","chapter":"3","verse":"5","text":"Kami mäta khyaihnak am, kami mäta ngaiha iyaw kami bilo theikia am kya. Bilawh thei vaia kami khyaihnak cun Pamhnam üngka naw ni a law ve."},{"book":"2 Korintuh","chapter":"3","verse":"6","text":"Amät kung naw, ngthumkhän kthai khutbi kami bilo khaia jah ngkawihsaki; yuk sawxata ca am kya lü, Ngmüimkhya am kyaki; thum naw thinak lawpüi se ngmüimkhya naw xünak peki."},{"book":"2 Korintuh","chapter":"3","verse":"7","text":"Lunga khana thum yu lü peta kyase Mhnama hlüngtainak ngdang lawki. Mosia müiha vainak a dim law be üng pi Isarel he naw am teng thei u. Thihnak theia thum pi aktäa hlüngtaikia akya üng,"},{"book":"2 Korintuh","chapter":"3","verse":"8","text":"Ngmüimkhya bilawhnak cun ihlawka hlüngtai bawk khai ni?"},{"book":"2 Korintuh","chapter":"3","verse":"9","text":"Khyang mkatkia khutbinak pi a hlüngtai üng, küikyanak lawpüikia khutbi binak cun ihlawka hlüngtai bawk khai ni."},{"book":"2 Korintuh","chapter":"3","verse":"10","text":"Anghnua ve lawkia hlüngtainak cun hlüngtai bawkia kyase, a na hlüngtai khawiki cun bäihki."},{"book":"2 Korintuh","chapter":"3","verse":"11","text":"Asängca khängki üng pi hlüngtainak a awm khawi üng, angläta khängki üng ta ihlawka hlüngtainak awm ksetam khai ni."},{"book":"2 Korintuh","chapter":"3","verse":"12","text":"Acukba äpnak awmkia kyase ahmäi üng kami lingki."},{"book":"2 Korintuh","chapter":"3","verse":"13","text":"Isarel he naw akvai am hmu u lü ami khyühnak vaia Mosi naw a hmai a bua kba keimi naw ta am bilo ve ung."},{"book":"2 Korintuh","chapter":"3","verse":"14","text":"Ami mlungmthin ä ngsümkia kyaki; atuh vei cäpa ngthumkhän kphyüm ami kheh üng pi ami mlung ä ngsüm khaia acuna jih am ngbueiki he. Khritaw üng ngpang käna ni acuna bunaka jih cun mkhyüha akya ve."},{"book":"2 Korintuh","chapter":"3","verse":"15","text":"Atuh cäpa, Mosia yuk ami kheh üng ami mlungmthin bua kya hamki."},{"book":"2 Korintuh","chapter":"3","verse":"16","text":"Cunsepi, cangcim naw, “Bawipa veia a nghlat la a mlungmthin bunak cun khyüki,” 3:16 Upi Bawipa veia a nghlat be la a mlungmthin bunak khyüki: tia pi pyen üng yahki.  tia Mosia mawng a pyena kba khyük theiki."},{"book":"2 Korintuh","chapter":"3","verse":"17","text":"Hin üng, “Bawipa” cun Ngmüimkhyaa kyaki; Bawipa Ngmüimkhya awmnak naküta lätnak awmki."},{"book":"2 Korintuh","chapter":"3","verse":"18","text":"Acunakyase, mi hmai cun am ngbuei. Bawipaa ngmüimkhya kung naw ani üng mi täng khaia jah pawhki. Acun naw Bawipaa hlüngtainak akvai cun mdan lü."}]}