{"data":[{"book":"Yakobo","chapter":"3","verse":"1","text":"Walukolo weyangu, msekutenda wahinyi mlozize mgati mwenyu. Mkamanya kugamba wahinyi nachinkwe nkanto ikulise kujinka watuhu."},{"book":"Yakobo","chapter":"3","verse":"2","text":"Suwe chose chazaganyisa kwa sila zesimile. Mntu hekuzaganya mo kulonga kwakwe uyo kachuma, naho adaha kuchinda umwili wakwe wose."},{"book":"Yakobo","chapter":"3","verse":"3","text":"Suwe chazijela falasi nkamba mwe milomo yawo chani zichiive, mwe isila iyo chadaha kuzilongoza kokose chikunga."},{"book":"Yakobo","chapter":"3","verse":"4","text":"Naho kaulani ngalawa nazo, hata hegu ni nkulu zitendese, naho zasindikwa ni nkung'unto nkali, zadaha kuhitulwa kwa chihande cha lubao, zihinge kokose akunga yudya akuzilongaza."},{"book":"Yakobo","chapter":"3","verse":"5","text":"Saivyo, lulimi ni chitago chidodo mo mwili, lwetogola ntogozi nkulu zitendese."},{"book":"Yakobo","chapter":"3","verse":"6","text":"Lulimi nalo ni saviya moto. Lulimi ni chitago chikuchimaila wavu wa chila namna, lwimgati mwe vitago vyetu, nulo lukubalanga umwili wose. Lwabalanga wikazi wetu wose kwa moto ukulaila kwe bome hedina uhelo."},{"book":"Yakobo","chapter":"3","verse":"7","text":"Mntu adaha kudima wanyama wesimile wa kumbago na wadege na nyoka na vyumbe vya mwe bahali naho kavifuga kale."},{"book":"Yakobo","chapter":"3","verse":"8","text":"Mna hahana mntu akudaha kudima lulimi. Lulimi lwiha, halukuchindika naho lumema sumu ikukoma."},{"book":"Yakobo","chapter":"3","verse":"9","text":"Kwa lulimi suwe chamtogola Zumbe uyo Tati yetu. Naho ko ulo ululimi chaligita wantu waumbigwe kwa mliganyo wa Chohile."},{"book":"Yakobo","chapter":"3","verse":"10","text":"Milosi ya kujimbika na ya kuligita yalaila mwe mlomo umwenga. Walukolo weyangu, mbuli zino hazikungwa zitende saivyo."},{"book":"Yakobo","chapter":"3","verse":"11","text":"Togola, sokwe imwenga yadaha kulavya mazi yempeho na yemunyu hamwenga?"},{"book":"Yakobo","chapter":"3","verse":"12","text":"Walukolo weyangu, togolani, mkuyu wadaha kweleka zabibu? Hegu, mzabibu kweleka nkuyu? Sokwe ya mazi yemunyu haikudaha kulavya mazi yempeho."},{"book":"Yakobo","chapter":"3","verse":"13","text":"Togola, ni yuhi mnta ubala na umanyi mgati mwenyu? Elo, nalagise imbuli iyo mo lujendo lwakwe lwedi naho kwa ndima yakwe yedi ikudamanyika kwa unyanyahala na ubala."},{"book":"Yakobo","chapter":"3","verse":"14","text":"Mna uneva imyoyo yenyu imema finju ihangane na chinyulu na ubafu msekweduvya naho msekudanta mwe chindedi."},{"book":"Yakobo","chapter":"3","verse":"15","text":"Ubala sauwo haukulaila kwembingu, ubala uwo ni wa mwe isi naho suwo wa Muye wa Chohile ni wa mpepo."},{"book":"Yakobo","chapter":"3","verse":"16","text":"Kwa viya hohose hana finju ihangane na chinyulu na ubafu, aho hana nkumbizi na chila wavu."},{"book":"Yakobo","chapter":"3","verse":"17","text":"Mna ubala ukulaila kwembingu, nkongo ulenguka, waunga utondowazi, kuhola na kwiva na ufambazi na ntendwa zedi hewina kuhingiza naho ya chindedi."},{"book":"Yakobo","chapter":"3","verse":"18","text":"Mbuli zikumuwagila Chohile ni ulailo wa mbeyu zihandigwe ni wantu wakulonda utundowazi wahanda mwe utondowazi."}]}