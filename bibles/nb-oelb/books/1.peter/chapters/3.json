{"data":[{"book":"1. Peter","chapter":"3","verse":"1","text":"Dere gifte kvinner må sette mennene deres foran dere selv. Det gjelder også de kvinnene som er gifte med menn som ikke tror på budskapet om Jesus. For dersom mannen ser at dere handler uselvisk og lever et rent liv for Gud,"},{"book":"1. Peter","chapter":"3","verse":"2","text":"kan dere påvirke ham til å tro uten å si et eneste ord."},{"book":"1. Peter","chapter":"3","verse":"3","text":"Strev ikke etter å fange oppmerksomheten på det ytre, som kostbare smykker, vakre klær og kunstferdig frisyre."},{"book":"1. Peter","chapter":"3","verse":"4","text":"Nei, prioriter heller de indre verdiene og ha et mykt og behagelig vesen. Det er en skjønnhet som aldri forsvinner, og noe som er kostbart i Guds øyne."},{"book":"1. Peter","chapter":"3","verse":"5","text":"Den skjønnheten preget de kvinnene som levde for lenge siden og tilhørte Gud. De stolte på Gud og satte mannen over seg selv."},{"book":"1. Peter","chapter":"3","verse":"6","text":"Sara for eksempel, var lydig mot Abraham som var mannen hennes, og kalte ham herre. Ta henne til et ideal og gjør det som er godt uten å være redd for noe som helst."},{"book":"1. Peter","chapter":"3","verse":"7","text":"Dere gifte menn, dere har ansvaret for å leve sammen med konene deres på en måte som stemmer med den undervisningen dere har fått. Vis omsorg for henne, etter som hun er svakere og mer utsatt. Husk på at også hun en dag vil få del i gaven som er det evige livet. Vis henne respekt. Ja, dere må behandle konene deres slik som Gud vil, ellers kommer han ikke til å svare på bønnene dere ber."},{"book":"1. Peter","chapter":"3","verse":"8","text":"Og nå ett ord til dere alle: Forsøk å leve i fullkommen harmoni med hverandre. Tenk alltid på det som er best for andre. Elsk hverandre som søsken bør gjøre. Vis hverandre medfølelse og erkjenn hverandre sine behov."},{"book":"1. Peter","chapter":"3","verse":"9","text":"Pass på at ingen tar hevn over noen, og at ingen svarer med hån selv om han blir hånet. Nei, be i stedet om at Gud må gi alt godt til fiendene dere måtte ha. En slik innstilling vil Gud at dere skal ha, etter som dere selv har blitt innbudt til en dag å få del i alle godene hans."},{"book":"1. Peter","chapter":"3","verse":"10","text":"Det står i Skriften:"},{"book":"1. Peter","chapter":"3","verse":"11","text":"Slutt å gjøre det som er ondt,"},{"book":"1. Peter","chapter":"3","verse":"12","text":"Herrens øyne våker over dem som er lydige mot ham,"},{"book":"1. Peter","chapter":"3","verse":"13","text":"Hvem vil gjøre dere noe ondt dersom dere er ivrige til å gjøre godt?"},{"book":"1. Peter","chapter":"3","verse":"14","text":"Dersom noen gjør dere ondt fordi dere følger Guds vilje, da skal dere se på dette som et privilegium. Vær ikke redd for noen og la dere ikke skremme."},{"book":"1. Peter","chapter":"3","verse":"15","text":"Dere skal ære og opphøye Jesus Kristus, han som er Herre i livet deres. Dersom noen spør dere om troen, skal dere være beredt til å gjøre greie for håpet dere har om evig liv."},{"book":"1. Peter","chapter":"3","verse":"16","text":"Dere skal svare med respekt, og uten å virke overlegne. Pass på at dere alltid har god samvittighet. Da må de som anklager dere, gå skamfull bort. De har snakket nedsettende om alt det gode dere gjør fordi dere tilhører Kristus."},{"book":"1. Peter","chapter":"3","verse":"17","text":"Iblant kan det være Guds vilje at vi må lide på grunn av at vi har gjort noe godt. Det er i alle fall bedre å ha det slik, enn å lide for å ha gjort noe ondt."},{"book":"1. Peter","chapter":"3","verse":"18","text":"Kristus selv måtte lide. Han døde for å ta straffen for syndene våre på seg, en gang for alle. Ja, han som aldri hadde gjort noe ondt, døde for at vi som var onde mennesker, skulle få tilgivelse og komme til Gud. Kroppen hans ble drept, men Guds Ånd gjorde ham levende igjen.3:18 Eller: hans Ånd ble levende igjen, 19så at han kunne…"},{"book":"1. Peter","chapter":"3","verse":"19","text":"Gjennom Guds Ånds kraft kunne han seinere oppsøke og befale åndene som Gud holder fanget.3:19 Disse fengslede ånder er enten døde menneskene, eller noen slags åndelige vesener."},{"book":"1. Peter","chapter":"3","verse":"20","text":"Det var disse åndene som på Noah sin tid nektet å være lydig mot Gud, til tross for at han tålmodig ventet mens Noah bygde sin båt. Bare åtte personer ble reddet da vannet oversvømte jorden."},{"book":"1. Peter","chapter":"3","verse":"21","text":"Dette vannet er et bilde på dåpen, som nå redder dere på grunn av at Jesus Kristus har stått opp fra de døde. Dåpen handler ikke om at kroppen bli vasket ren fra smuss, men om at vi vender oss til Gud og ber om å få syndene renset bort."},{"book":"1. Peter","chapter":"3","verse":"22","text":"Ja, Jesus Kristus sto opp fra de døde og vendte tilbake til himmelen. Der sitter han nå på Guds høyre side og regjerer, etter at alle englene, maktene og kreftene har blitt lagt under ham.3:22 Se Salmenes bok 110:1. Den som sitter på Guds høyre side, deler hans makt og regjerer sammen med ham."}]}