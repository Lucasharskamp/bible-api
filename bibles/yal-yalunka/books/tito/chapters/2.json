{"data":[{"book":"Tito","chapter":"2","verse":"1","text":"Koni i tan ma falane xa lan xaran kɛndɛn nan ma."},{"book":"Tito","chapter":"2","verse":"2","text":"A fala xɛmɛ fonne xa, a e xa e yɛtɛ suxu, e findi muxu binyene ra, e nun muxu xuruxine. E yi e sɔbɛ so dɛnkɛlɛyaan nun xanuntenyaan nun tunnafanna ma."},{"book":"Tito","chapter":"2","verse":"3","text":"A fala ɲaxalan fonne fan xa, a e kɛɲaan xa lan Ala batun ma. E nama findi muxu xili kalane nun dɔlɔ minne ra. E xa muxune xaran fe faɲin ma"},{"book":"Tito","chapter":"2","verse":"4","text":"alogo e xa nɔ sungutunne maxaranɲɛ e xɛmɛne nun e diine xanun kiin ma,"},{"book":"Tito","chapter":"2","verse":"5","text":"e findi ɲaxalan xuruxine ra, naxanye luma sariɲanni, naxanye walima denbayani, e ɲɛnigen fan, e xuru e xɛmɛne ma alogo muxu yo nama Alaa falan nayelefu."},{"book":"Tito","chapter":"2","verse":"6","text":"I mɔn xa banxulanne fan nalimaniya na kiini, a e xa xuru feen birin yi."},{"book":"Tito","chapter":"2","verse":"7","text":"I tan yɛtɛɛn xa findi misali faɲin na i kɛwali faɲine yi. I ya xaranna xa findi ɲɔndin na binyeni."},{"book":"Tito","chapter":"2","verse":"8","text":"I fala kɛndɛne ti, yalagi mi naxanye yi, alogo i yɛngɛfane xa yagi amasɔtɔ e mi fɛ yo toxi en tan na e naxan falɛ."},{"book":"Tito","chapter":"2","verse":"9","text":"A fala konyine xa, a e xa xuru e kanne ma, e yi e kɛnɛn feen birin yi. E nama e tandi,"},{"book":"Tito","chapter":"2","verse":"10","text":"e nama e muɲa, koni e xa e lannayaan yita e ra waxatin birin alogo en nakisimana Alaa xaranna xa xunnayerenna sɔtɔ feen birin yi."},{"book":"Tito","chapter":"2","verse":"11","text":"Ala bata a hinanna makɛnɛn muxun birin xa kisin sɔtɔma naxan xɔn."},{"book":"Tito","chapter":"2","verse":"12","text":"Na en xaranma nɛn, a en xa xɛtɛ Ala kolontareyaan fɔxɔ ra e nun dunuɲa rafan feene, en yi en xuru tinxinna nun Ala kolonna ma dunuɲani ito yi,"},{"book":"Tito","chapter":"2","verse":"13","text":"en nɛma hɛrin mamɛ en yengi naxan ma, en ma Ala sɛnbɛ kanna nun en nakisimaan Yesu a Muxu Sugandixina binyen makɛnɛnma lɔxɔn naxan yi."},{"book":"Tito","chapter":"2","verse":"14","text":"A bata a yɛtɛ fi en ma fe ra alogo a xa en xunba en ma sariya suxutareyaan birin yi, a yi yama rasariɲanxin sɔtɔ a yɛtɛ xa, naxanye sɔbɛ soxi wali faɲine rabaan ma."},{"book":"Tito","chapter":"2","verse":"15","text":"I lan i xa falan ti muxune xa na kii nin, i yi e ralimaniya, i yi e sɔnna fala i sɛnbɛn birin na. Muxu yo nama i raɲaxu."}]}