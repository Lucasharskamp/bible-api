{"data":[{"book":"1 Samuel","chapter":"27","verse":"1","text":"Na Dawid dwen ho se, “Da bi, mɛtɔ wɔ Saulo nsa ano. Na nea mɛyɛ a eye pa ara ne sɛ, meguan akɔ Filistifo nkyɛn. Ɛba saa a, Saulo begyae mʼakyidi na menya bammɔ.”"},{"book":"1 Samuel","chapter":"27","verse":"2","text":"Na Dawid ne mmarima ahansia tutu kɔtenaa Gat kɔhyɛɛ Maok babarima ɔhene Akis ase."},{"book":"1 Samuel","chapter":"27","verse":"3","text":"Na Dawid de ne yerenom baanu a wɔyɛ Ahinoam a ofi Yesreel ne Abigail a ofi Karmel a na ɔyɛ Nabal kunabea no kɔe."},{"book":"1 Samuel","chapter":"27","verse":"4","text":"Saulo tee sɛ Dawid aguan kɔ Gat no, wanni nʼakyi anhwehwɛ no bio."},{"book":"1 Samuel","chapter":"27","verse":"5","text":"Na Dawid ka kyerɛɛ Akis se, “Sɛ ɛrenhaw wo a, ma yɛn baabi wɔ nkurow no bi so na yɛnkɔtena hɔ sen sɛ yɛbɛtena ahenkurow yi mu.”"},{"book":"1 Samuel","chapter":"27","verse":"6","text":"Enti Akis de Siklag kurow maa no, (na efi saa da no, ɛhɔ abɛyɛ Yuda ahemfo atenae de besi nnɛ),"},{"book":"1 Samuel","chapter":"27","verse":"7","text":"na wɔtenaa Filistifo no mu afe ne asram anan."},{"book":"1 Samuel","chapter":"27","verse":"8","text":"Afei, Dawid ne ne dɔm kɔtow hyɛɛ Gesurfo, Girsifo ne Amalekfo so. Saa nnipa yi na na kan no, wɔtete asase a ɛtrɛw kɔ Sur a ɛwɔ Misraim kwan so no."},{"book":"1 Samuel","chapter":"27","verse":"9","text":"Dawid annyaw onipa baako anikann wɔ nkuraa a ɔkɔtow hyɛɛ wɔn so no mu. Ɔfaa nguan, anantwi, mfurum, yoma ne ntade nyinaa ansa na ɔresan akɔ Akis nkyɛn."},{"book":"1 Samuel","chapter":"27","verse":"10","text":"Akis bisaa Dawid se, “Ɛhe na nnɛ mofom nneɛma kodui?”"},{"book":"1 Samuel","chapter":"27","verse":"11","text":"Dawid kum wɔn nyinaa. Wannyaw obiara a obetumi aba Gat abɛkyerɛ faako a ɔkɔe. Saa ade yi kɔɔ so ara wɔ bere a na Dawid te Filistifo mu no."},{"book":"1 Samuel","chapter":"27","verse":"12","text":"Akis gyee Dawid dii, na ɔkaa wɔ ne tirim se, “Saa bere yi de, Israelfo bekyi no kɔkɔɔkɔ, na ɛbɛma no atena ha, na wasom me afebɔɔ.”"}]}