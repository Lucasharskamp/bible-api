{"data":[{"book":"Ugubutulu","chapter":"2","verse":"1","text":"Vayandikili afi makungu wa lipinga lya vandu limjumilili Kilistu lya Ifesu,"},{"book":"Ugubutulu","chapter":"2","verse":"2","text":"Manya fichuku fyaku fyosi, manya nguvilishu yaku na uwunilifu waku, manya kucha ukuwesha ha kuvayiwunishila vandu va wafu na kuvajovanisha vala vakwideta kucha veni vandundami kumbi ha, manya kucha vafyangu."},{"book":"Ugubutulu","chapter":"2","verse":"3","text":"Yuwi kuva na uwunishilu, kwiwunishila gobuleku sitangalili kwanongwa ya litawa lyangu, wala kubung'unyuka ha fisingu."},{"book":"Ugubutulu","chapter":"2","verse":"4","text":"Lakini chikupota chimu, yuwi ukundama ha kucha pakwandi."},{"book":"Ugubutulu","chapter":"2","verse":"5","text":"Topi, wuyi kumbelu wiholi pawuwili poti, upomeli na kugola ngimu pakwandi. Leki naha ng'odu, ngwisa na kuchiwusha chindangawala chaku cha luliku mahali paki."},{"book":"Ugubutulu","chapter":"2","verse":"6","text":"Lakini yuwi ngukujuma kwa chindu chimu chinofu, ukufilema fila figoli fya Chinikolayi kucha wundifilema nenga."},{"book":"Ugubutulu","chapter":"2","verse":"7","text":"Yaveli na majeji va kupikanilila, topi, apikani fila Mfuki akuliwombela lipinga lya vandu yivamjumilili Kilistu!"},{"book":"Ugubutulu","chapter":"2","verse":"8","text":"Vayandikili naha makungu wa lipinga lya vandu yivamjumilili Kilistu lya Salidisi,"},{"book":"Ugubutulu","chapter":"2","verse":"9","text":"Ndisimanya gobuleku shaku, manya wuwowu ugaju wuveli nawu, lakini nakaka yuwi mlundamali, manya jowolu sivakujowulili vala yivayigola Vayawudi lakini Vayawudi va nakaka ha, ila lipinga lya Lijangavandu."},{"book":"Ugubutulu","chapter":"2","verse":"10","text":"Kotoo kutila chindu chochonda chila dachikugoli yuwi ugobuleki. Pikanishi! Lijangavandu davayeshi yumwi na vamu daavatayi muchijaka na yumwi damugobuleki kwa majuva lilongu. Mjumiliki hata musovi na nenga dandivapi likokoma lya uweshi."},{"book":"Ugubutulu","chapter":"2","verse":"11","text":"Yaveli na majeji, topi apikanishi fila Mfuki fyavawombela mipinga ya vandu yivamjumilili Kilistu!"},{"book":"Ugubutulu","chapter":"2","verse":"12","text":"Vayandikili naha, “Makungu wa Chapanga wa lipinga lya vandu yivamjumilili Kilistu lya Peligamu yandiki,"},{"book":"Ugubutulu","chapter":"2","verse":"13","text":"Manya kuwikala, yuwi ukwikala kuchigoda cha wutwa cha Lijangavandu! Lakini ukukamulila litawa lyangu ujumilwa wangu, hata majuva vala pawikalagha Antipa mtovileli wangu, nenga manya pawikala ndi pala mahali Lijangavandu patavala kucha mutwa."},{"book":"Ugubutulu","chapter":"2","verse":"14","text":"Lakini fikupota fimu, kwanongwa vamu va yumwi mukukamulila ng'ulilu ya Balamu yamuwulili Balaka kuvalongosha vana va Isilaeli valyi filivi fitambikiwili ling'omung'omu na kugola uwoni."},{"book":"Ugubutulu","chapter":"2","verse":"15","text":"Wuwowu kuvanawu vandu yivakamula ng'ulilu ya Vanikolayi."},{"book":"Ugubutulu","chapter":"2","verse":"16","text":"Topi, pomeli. Leki naha ng'odu, danyisi kwa yuwi kalopu kuleva na vandu ava kwa limayi yilifuma mumlomu yangu."},{"book":"Ugubutulu","chapter":"2","verse":"17","text":"“Yaveli na majeji, topi apikani fila Mfuki fyavawombela lipinga lya vandu yilimjumilili Kilistu!"},{"book":"Ugubutulu","chapter":"2","verse":"18","text":"“Yandiki naha kwa makungu wa lipinga lya vandu limjumilili Kilistu lya Tiatila,"},{"book":"Ugubutulu","chapter":"2","verse":"19","text":"Manya fichuku fyaku fyosi. Manya utami waku, ujumilwa waku na undumindumi waku na uwunilifu waku. Yuwi ukugola unofu munu pitu pala pakwandi."},{"book":"Ugubutulu","chapter":"2","verse":"20","text":"Lakini chikupota chindu chimu, yuwi ukumjumisha yula mdadala Yesibeli yayikema muhumbu wa Chapanga, yawula na kuvayaghamisha vandumindumi va Chapanga vagoli uwoni na kulya filivi fitambikiwili na ming'omung'omu."},{"book":"Ugubutulu","chapter":"2","verse":"21","text":"Ndimupa majuva va kupomela, lakini kalema kupomela uwoni waki."},{"book":"Ugubutulu","chapter":"2","verse":"22","text":"Pikanishi! Ponopa ngumuyasilila pawulili kwa matami mweni pamu na vayaki vosi yivagolili uwoni na mweni davapati gobuleku ngomi, kucha pavapomela ng'odu fila fivagolili."},{"book":"Ugubutulu","chapter":"2","verse":"23","text":"Topi dandivawulayi vosi yivamkovikela mweni ili fipinga fya vandu fimjumilili Kilistu fyosi vamanyi kucha nenga ndi yinembesha ndima na hoshu dandimuhighi kila mundu ngimu ya figoli fyaki."},{"book":"Ugubutulu","chapter":"2","verse":"24","text":"“Lakini yumwi vamonga yimuveli aku Tiatila yimukovikela ng'odu ng'ulilu yaki Yesibeli na yimungajila kwiwula chila chivachikema, ‘Chifisu cha Lijangavandu,’ Nguvawombela kucha dandivapi ha msiwu wingi."},{"book":"Ugubutulu","chapter":"2","verse":"25","text":"Lakini mukombikeshi fila fimukamulili mbaka panyisa."},{"book":"Ugubutulu","chapter":"2","verse":"26","text":"Ngimu wula wuunyanyili kufuma kwa tati muna uwesu na mundu yakombikesha mbaka mbelu fichuku findimuwombilili agoli, dandimupi wutwa kwa vandu va milima."},{"book":"Ugubutulu","chapter":"2","verse":"27","text":"Datavali kwa lukweku lwa chuma na kuvametula metula kucha findu fya miganga,"},{"book":"Ugubutulu","chapter":"2","verse":"28","text":"kandi dandimupi limang'andu."},{"book":"Ugubutulu","chapter":"2","verse":"29","text":"“Yaveli na majeji, topi apikani fila Mfuki akuvawombela lipinga lya vandu yivamjumilili Kilistu!"}]}