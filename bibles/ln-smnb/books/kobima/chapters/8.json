{"data":[{"book":"Kobima","chapter":"8","verse":"1","text":"Yawe alobaki na Moyize : « Loba na Aron ete asembola loboko na ye mpe lingenda na ye na ngambo ya mayi, ya miluka mpe ya maziba, mpo ete abimisa magorodo na mokili ya Ejipito. »"},{"book":"Kobima","chapter":"8","verse":"2","text":"Boye Aron asembolaki loboko na ye na ngambo ya mayi ya Ejipito ; bongo magorodo ebimaki mpe etondisaki mokili ya Ejipito."},{"book":"Kobima","chapter":"8","verse":"3","text":"Kasi bato ya maji ya Ejipito mpe basalaki bikamwa ya ndenge moko na nzela ya misala na bango ya soloka : bango mpe babimisaki magorodo na mokili ya Ejipito."},{"book":"Kobima","chapter":"8","verse":"4","text":"Faraon abengisaki Moyize mpe Aron, alobaki na bango :"},{"book":"Kobima","chapter":"8","verse":"5","text":"Moyize alobaki na Faraon :"},{"book":"Kobima","chapter":"8","verse":"6","text":"Faraon azongisaki :"},{"book":"Kobima","chapter":"8","verse":"7","text":"Magorodo ekolongwa pene na yo, pene na bandako na yo, ya basali na yo mpe ya bato na yo ; kasi ekotikala kaka na ebale Nili."},{"book":"Kobima","chapter":"8","verse":"8","text":"Sima, Moyize mpe Aron batikaki Faraon. Bongo Moyize agangaki epai na Yawe na tina na magorodo oyo atindelaki Faraon."},{"book":"Kobima","chapter":"8","verse":"9","text":"Yawe asalaki makambo oyo Moyize asengaki : magorodo ekufaki na bandako, na mapango mpe na bilanga."},{"book":"Kobima","chapter":"8","verse":"10","text":"Basangisaki yango na maboke mpe mabele elumbaki solo ya kopola."},{"book":"Kobima","chapter":"8","verse":"11","text":"Kasi tango Faraon amonaki ete kimia ekoti, ayeisaki lisusu motema na ye makasi lokola libanga mpe ayokelaki te Moyize mpe Aron ndenge kaka Yawe alobaki."},{"book":"Kobima","chapter":"8","verse":"12","text":"Yawe alobaki na Moyize :"},{"book":"Kobima","chapter":"8","verse":"13","text":"Basalaki kaka ndenge wana. Tango Aron asembolaki loboko mpe lingenda na ye, abetaki yango na putulu ya mabele ; bongo putulu yango ekomaki bangungi oyo ematelaki bato mpe banyama. Putulu nyonso ya mokili ya Ejipito ebongwanaki bangungi."},{"book":"Kobima","chapter":"8","verse":"14","text":"Kasi tango bato ya maji bamekaki kobimisa bangungi na nzela ya misala na bango ya soloka, balongaki te. Bongo bangungi ematelaki bato mpe banyama."},{"book":"Kobima","chapter":"8","verse":"15","text":"Boye bato ya maji balobaki na Faraon : « Oyo ezali penza mosapi ya Nzambe ! » Kasi Faraon ayeisaki lisusu motema na ye makasi lokola libanga mpe aboyaki koyoka, ndenge kaka Yawe alobaki."},{"book":"Kobima","chapter":"8","verse":"16","text":"Yawe alobaki na Moyize :"},{"book":"Kobima","chapter":"8","verse":"17","text":"Soki oboyi kotika bato na Ngai kokende, nakotinda banzinzi epai na yo, epai ya bakalaka na yo, epai ya bato na yo mpe kino na bandako na yo. Boye bandako ya bato na Ejipito, ezala mabele epai wapi bazali, ekotonda na banzinzi oyo eswaka."},{"book":"Kobima","chapter":"8","verse":"18","text":"Na mokolo wana, nakosala bokeseni mpo na etuka ya Gosheni epai wapi bato na Ngai bazali kovanda ; banzinzi oyo eswaka ekozala kuna te, mpo oyeba ete, Ngai Yawe, nazali kati na etuka yango."},{"book":"Kobima","chapter":"8","verse":"19","text":"Bongo nakotia bokeseni kati na bato na Ngai mpe bato na yo. Elembo yango ekosalema lobi. »"},{"book":"Kobima","chapter":"8","verse":"20","text":"Yawe asalaki bongo : banzinzi ebele oyo eswaka ekotaki mpe epanzanaki kati na ndako ya Faraon, na bandako ya bakalaka na ye mpe kati na mokili mobimba ya Ejipito. Boye mokili ebebisamaki na banzinzi oyo eswaka."},{"book":"Kobima","chapter":"8","verse":"21","text":"Faraon abengisaki Moyize mpe Aron, alobaki na bango :"},{"book":"Kobima","chapter":"8","verse":"22","text":"Kasi Moyize azongisaki :"},{"book":"Kobima","chapter":"8","verse":"23","text":"Tosengeli kotambola mikolo misato kati na esobe, sima tokobonzela Yawe, Nzambe na biso, mbeka ndenge atindaki biso."},{"book":"Kobima","chapter":"8","verse":"24","text":"Faraon alobaki :"},{"book":"Kobima","chapter":"8","verse":"25","text":"Moyize azongisaki :"},{"book":"Kobima","chapter":"8","verse":"26","text":"Tango Moyize abimaki na ndako ya Faraon, abondelaki Yawe"},{"book":"Kobima","chapter":"8","verse":"27","text":"mpe Yawe akokisaki makambo oyo Moyize asengaki : banzinzi oyo eswaka etikaki Faraon, bakalaka na ye mpe bato na ye. Ata nzinzi moko te etikalaki."},{"book":"Kobima","chapter":"8","verse":"28","text":"Kasi na mbala oyo, Faraon ayeisaki lisusu motema na ye makasi lokola libanga mpe aboyaki kaka kotika bato kokende."}]}