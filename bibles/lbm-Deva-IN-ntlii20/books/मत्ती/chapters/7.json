{"data":[{"book":"मत्ती","chapter":"7","verse":"1","text":"“दोष मत लगावो कि तुम्हरो पर भी दोष नहीं लगायो जाये,"},{"book":"मत्ती","chapter":"7","verse":"2","text":"७:२ मरकुस ४:२४कहालीकि जो तरह तुम दोष लगावय हय, उच तरह सी तुम पर भी दोष लगायो जायेंन; अऊर जो नाप सी तुम नापय हय, उच नाप सी तुम्हरो लायी भी नाप्यो जायेंन।”"},{"book":"मत्ती","chapter":"7","verse":"3","text":"“तय कहाली अपनो भाऊ की आंखी को तिनका ख देखय हय, अऊर अपनी आंखी को लट्ठा तोख नहीं सूझय?"},{"book":"मत्ती","chapter":"7","verse":"4","text":"जब तोरीच आंखी म लट्ठा हय, त तय अपनो भाऊ सी कसो कह्य सकय हय, ‘लाव मय तोरी आंखी सी तिनका निकाल देऊ?’"},{"book":"मत्ती","chapter":"7","verse":"5","text":"हे कपटी, पहिले अपनी आंखी म सी लट्ठा निकाल ले, तब तय अपनो भाऊ की आंखी को तिनका अच्छो सी देख क निकाल सकजो।”"},{"book":"मत्ती","chapter":"7","verse":"6","text":"“पवित्र चिज कुत्ता ख मत दे, अऊर अपनो मोती डुक्करों को आगु मत डालो; असो न होय कि हि उन्ख पाय खल्लो खुंदेन अऊर पलट क तुम ख फाड़ डालेंन।"},{"book":"मत्ती","chapter":"7","verse":"7","text":"“मांगो, त तुम्ख दियो जायेंन; ढूंढो त तुम पावों; खटखटावों, त तुम्हरो लायी खोल्यो जायेंन।"},{"book":"मत्ती","chapter":"7","verse":"8","text":"कहालीकि जो कोयी मांगय हय, ओख मिलय हय; अऊर जो ढूंढय हय, ऊ पावय हय; अऊर जो खटखटावय हय, ओको लायी खोल्यो जायेंन।"},{"book":"मत्ती","chapter":"7","verse":"9","text":"तुम म सी असो कौन आदमी हय, कि यदि ओको बेटा ओको सी रोटी मांगेंन, त ऊ ओख गोटा देयेंन?"},{"book":"मत्ती","chapter":"7","verse":"10","text":"यां मच्छी मांगेंन, त ओख सांप देयेंन?"},{"book":"मत्ती","chapter":"7","verse":"11","text":"येकोलायी जब तुम बुरो होय क, अपनो बच्चां ख अच्छी चिजे देनो जानय हय, त तुम्हरो स्वर्गीय पिता अपनो मांगन वालो ख अच्छी चिजे कहाली नहीं देयेंन?"},{"book":"मत्ती","chapter":"7","verse":"12","text":"“यो वजह जो कुछ तुम चाहवय हय कि लोग तुम्हरो संग करे, तुम भी उन्को संग वसोच करो; कहालीकि मूसा की व्यवस्था अऊर भविष्यवक्तावों की शिक्षा याच आय।"},{"book":"मत्ती","chapter":"7","verse":"13","text":"“निरून्द द्वार सी सिरो, कहालीकि चौड़ो हय ऊ फाटक अऊर सरल हय ऊ रस्ता जो नाश को तरफ लिजावय हय; अऊर बहुत सो हंय जो ओको सी सिरय हंय।"},{"book":"मत्ती","chapter":"7","verse":"14","text":"कहालीकि निरून्द हय ऊ फाटक अऊर कठिन हय ऊ रस्ता जो जीवन को तरफ लिजावय हय; अऊर थोड़ो हंय जो ओख पावय हंय।"},{"book":"मत्ती","chapter":"7","verse":"15","text":"“झूठो भविष्यवक्तावों सी चौकस रहो, जो मेंढीं को रूप म तुम्हरो जवर आवय हंय, पर आखरी म हि फाड़न वालो भेड़िया आय।"},{"book":"मत्ती","chapter":"7","verse":"16","text":"उन्को फर सी तुम उन्ख जान जावो। का लोग झाड़ियों सी अंगूर, यां काटा को झुड़ूपो सी अंजीर तोड़य हंय?"},{"book":"मत्ती","chapter":"7","verse":"17","text":"असो तरह हर एक अच्छो झाड़ अच्छो फर लावय हय अऊर बुरो झाड़ बुरो फर लावय हय।"},{"book":"मत्ती","chapter":"7","verse":"18","text":"अच्छो झाड़ बुरो फर नहीं लाय सकय, अऊर न बुरो झाड़ अच्छो फर लाय सकय हय।"},{"book":"मत्ती","chapter":"7","verse":"19","text":"७:१९ मत्ती ३:१०; लूका ३:९जो जो झाड़ अच्छो फर नहीं लावय, ऊ काट क आगी म डाल दियो जावय हय।"},{"book":"मत्ती","chapter":"7","verse":"20","text":"७:२० मत्ती १२:३३यो तरह उन्को फर सी तुम भविष्यवक्तावों ख जान लेवो।"},{"book":"मत्ती","chapter":"7","verse":"21","text":"“जो मोरो सी, ‘हे प्रभु! हे प्रभु!’ कह्य हय, उन्म सी हर एक स्वर्ग को राज्य म सिर नहीं सकेंन, पर उच जो मोरो स्वर्गीय पिता की इच्छा पर चलय हय।"},{"book":"मत्ती","chapter":"7","verse":"22","text":"न्याय को दिन बहुत सो लोग मोरो सी कहेंन, ‘हे प्रभु, हे प्रभु, का हम्न तोरो नाम सी भविष्यवानी नहीं करी, अऊर तोरो नाम सी दुष्ट आत्मावों ख नहीं निकाल्यो, अऊर तोरो नाम सी सामर्थ को काम नहीं करयो?’"},{"book":"मत्ती","chapter":"7","verse":"23","text":"तब मय उन्को सी खुल क कह्य देऊं, ‘मय न तुम्ख कभी नहीं जान्यो। हे कुकर्मियों मोरो जवर सी चली जावो।’"},{"book":"मत्ती","chapter":"7","verse":"24","text":"“येकोलायी जो कोयी मोरी या बाते सुन क उन्ख मानय हय, ऊ उन बुद्धिमान आदमी को जसो ठहरेंन जेन अपनो घर चट्टान पर बनायो।"},{"book":"मत्ती","chapter":"7","verse":"25","text":"अऊर पानी बरस्यो, अऊर बाढ़ आयी, अऊर आन्धिया चली, अऊर यो सब ऊ घर सी टकरायी, तब भी ऊ नहीं गिरयो, कहालीकि ओको नींव चट्टान पर डाल्यो गयो होतो।"},{"book":"मत्ती","chapter":"7","verse":"26","text":"“पर जो कोयी मोरी या बाते सुनय हय अऊर उन पर नहीं चलय, यो ऊ मूर्ख आदमी को जसो ठहरेंन जेन अपनो घर रेतु पर बनायो।"},{"book":"मत्ती","chapter":"7","verse":"27","text":"अऊर पानी बरस्यो, अऊर बाढ़ आयी, अऊर आन्धिया चली, अऊर ऊ घर सी टकरायी अऊर ऊ गिर क नाश भय गयो।”"},{"book":"मत्ती","chapter":"7","verse":"28","text":"जब यीशु या बाते कह्य चुक्यो, त असो भयो कि भीड़ ओको उपदेश सी चकित भयी,"},{"book":"मत्ती","chapter":"7","verse":"29","text":"कहालीकि ऊ उन्को धर्मशास्त्रियों को जसो नहीं पर अधिकार को जसो उन्ख उपदेश देत होतो।"}]}