{"data":[{"book":"lūkaḥ","chapter":"17","verse":"1","text":"itaḥ paraṁ yīśuḥ śiṣyān uvāca, vighnairavaśyam āgantavyaṁ kintu vighnā yena ghaṭiṣyante tasya durgati rbhaviṣyati|"},{"book":"lūkaḥ","chapter":"17","verse":"2","text":"eteṣāṁ kṣudraprāṇinām ekasyāpi vighnajananāt kaṇṭhabaddhapeṣaṇīkasya tasya sāgarāgādhajale majjanaṁ bhadraṁ|"},{"book":"lūkaḥ","chapter":"17","verse":"3","text":"yūyaṁ sveṣu sāvadhānāstiṣṭhata; tava bhrātā yadi tava kiñcid aparādhyati tarhi taṁ tarjaya, tena yadi manaḥ parivarttayati tarhi taṁ kṣamasva|"},{"book":"lūkaḥ","chapter":"17","verse":"4","text":"punarekadinamadhye yadi sa tava saptakṛtvo'parādhyati kintu saptakṛtva āgatya manaḥ parivartya mayāparāddham iti vadati tarhi taṁ kṣamasva|"},{"book":"lūkaḥ","chapter":"17","verse":"5","text":"tadā preritāḥ prabhum avadan asmākaṁ viśvāsaṁ varddhaya|"},{"book":"lūkaḥ","chapter":"17","verse":"6","text":"prabhuruvāca, yadi yuṣmākaṁ sarṣapaikapramāṇo viśvāsosti tarhi tvaṁ samūlamutpāṭito bhūtvā samudre ropito bhava kathāyām etasyām etaduḍumbarāya kathitāyāṁ sa yuṣmākamājñāvaho bhaviṣyati|"},{"book":"lūkaḥ","chapter":"17","verse":"7","text":"aparaṁ svadāse halaṁ vāhayitvā vā paśūn cārayitvā kṣetrād āgate sati taṁ vadati, ehi bhoktumupaviśa, yuṣmākam etādṛśaḥ kosti?"},{"book":"lūkaḥ","chapter":"17","verse":"8","text":"varañca pūrvvaṁ mama khādyamāsādya yāvad bhuñje pivāmi ca tāvad baddhakaṭiḥ paricara paścāt tvamapi bhokṣyase pāsyasi ca kathāmīdṛśīṁ kiṁ na vakṣyati?"},{"book":"lūkaḥ","chapter":"17","verse":"9","text":"tena dāsena prabhorājñānurūpe karmmaṇi kṛte prabhuḥ kiṁ tasmin bādhito jātaḥ? netthaṁ budhyate mayā|"},{"book":"lūkaḥ","chapter":"17","verse":"10","text":"itthaṁ nirūpiteṣu sarvvakarmmasu kṛteṣu satmu yūyamapīdaṁ vākyaṁ vadatha, vayam anupakāriṇo dāsā asmābhiryadyatkarttavyaṁ tanmātrameva kṛtaṁ|"},{"book":"lūkaḥ","chapter":"17","verse":"11","text":"sa yirūśālami yātrāṁ kurvvan śomiroṇgālīlpradeśamadhyena gacchati,"},{"book":"lūkaḥ","chapter":"17","verse":"12","text":"etarhi kutracid grāme praveśamātre daśakuṣṭhinastaṁ sākṣāt kṛtvā"},{"book":"lūkaḥ","chapter":"17","verse":"13","text":"dūre tiṣṭhanata uccai rvaktumārebhire, he prabho yīśo dayasvāsmān|"},{"book":"lūkaḥ","chapter":"17","verse":"14","text":"tataḥ sa tān dṛṣṭvā jagāda, yūyaṁ yājakānāṁ samīpe svān darśayata, tataste gacchanto rogāt pariṣkṛtāḥ|"},{"book":"lūkaḥ","chapter":"17","verse":"15","text":"tadā teṣāmekaḥ svaṁ svasthaṁ dṛṣṭvā proccairīśvaraṁ dhanyaṁ vadan vyāghuṭyāyāto yīśo rguṇānanuvadan taccaraṇādhobhūmau papāta;"},{"book":"lūkaḥ","chapter":"17","verse":"16","text":"sa cāsīt śomiroṇī|"},{"book":"lūkaḥ","chapter":"17","verse":"17","text":"tadā yīśuravadat, daśajanāḥ kiṁ na pariṣkṛtāḥ? tahyanye navajanāḥ kutra?"},{"book":"lūkaḥ","chapter":"17","verse":"18","text":"īśvaraṁ dhanyaṁ vadantam enaṁ videśinaṁ vinā kopyanyo na prāpyata|"},{"book":"lūkaḥ","chapter":"17","verse":"19","text":"tadā sa tamuvāca, tvamutthāya yāhi viśvāsaste tvāṁ svasthaṁ kṛtavān|"},{"book":"lūkaḥ","chapter":"17","verse":"20","text":"atha kadeśvarasya rājatvaṁ bhaviṣyatīti phirūśibhiḥ pṛṣṭe sa pratyuvāca, īśvarasya rājatvam aiśvaryyadarśanena na bhaviṣyati|"},{"book":"lūkaḥ","chapter":"17","verse":"21","text":"ata etasmin paśya tasmin vā paśya, iti vākyaṁ lokā vaktuṁ na śakṣyanti, īśvarasya rājatvaṁ yuṣmākam antarevāste|"},{"book":"lūkaḥ","chapter":"17","verse":"22","text":"tataḥ sa śiṣyān jagāda, yadā yuṣmābhi rmanujasutasya dinamekaṁ draṣṭum vāñchiṣyate kintu na darśiṣyate, īdṛkkāla āyāti|"},{"book":"lūkaḥ","chapter":"17","verse":"23","text":"tadātra paśya vā tatra paśyeti vākyaṁ lokā vakṣyanti, kintu teṣāṁ paścāt mā yāta, mānugacchata ca|"},{"book":"lūkaḥ","chapter":"17","verse":"24","text":"yatastaḍid yathākāśaikadiśyudiya tadanyāmapi diśaṁ vyāpya prakāśate tadvat nijadine manujasūnuḥ prakāśiṣyate|"},{"book":"lūkaḥ","chapter":"17","verse":"25","text":"kintu tatpūrvvaṁ tenānekāni duḥkhāni bhoktavyānyetadvarttamānalokaiśca so'vajñātavyaḥ|"},{"book":"lūkaḥ","chapter":"17","verse":"26","text":"nohasya vidyamānakāle yathābhavat manuṣyasūnoḥ kālepi tathā bhaviṣyati|"},{"book":"lūkaḥ","chapter":"17","verse":"27","text":"yāvatkālaṁ noho mahāpotaṁ nārohad āplāvivāryyetya sarvvaṁ nānāśayacca tāvatkālaṁ yathā lokā abhuñjatāpivan vyavahan vyavāhayaṁśca;"},{"book":"lūkaḥ","chapter":"17","verse":"28","text":"itthaṁ loṭo varttamānakālepi yathā lokā bhojanapānakrayavikrayaropaṇagṛhanirmmāṇakarmmasu prāvarttanta,"},{"book":"lūkaḥ","chapter":"17","verse":"29","text":"kintu yadā loṭ sidomo nirjagāma tadā nabhasaḥ sagandhakāgnivṛṣṭi rbhūtvā sarvvaṁ vyanāśayat"},{"book":"lūkaḥ","chapter":"17","verse":"30","text":"tadvan mānavaputraprakāśadinepi bhaviṣyati|"},{"book":"lūkaḥ","chapter":"17","verse":"31","text":"tadā yadi kaścid gṛhopari tiṣṭhati tarhi sa gṛhamadhyāt kimapi dravyamānetum avaruhya naitu; yaśca kṣetre tiṣṭhati sopi vyāghuṭya nāyātu|"},{"book":"lūkaḥ","chapter":"17","verse":"32","text":"loṭaḥ patnīṁ smarata|"},{"book":"lūkaḥ","chapter":"17","verse":"33","text":"yaḥ prāṇān rakṣituṁ ceṣṭiṣyate sa prāṇān hārayiṣyati yastu prāṇān hārayiṣyati saeva prāṇān rakṣiṣyati|"},{"book":"lūkaḥ","chapter":"17","verse":"34","text":"yuṣmānahaṁ vacmi tasyāṁ rātrau śayyaikagatayo rlokayoreko dhāriṣyate parastyakṣyate|"},{"book":"lūkaḥ","chapter":"17","verse":"35","text":"striyau yugapat peṣaṇīṁ vyāvarttayiṣyatastayorekā dhāriṣyate parātyakṣyate|"},{"book":"lūkaḥ","chapter":"17","verse":"36","text":"puruṣau kṣetre sthāsyatastayoreko dhāriṣyate parastyakṣyate|"},{"book":"lūkaḥ","chapter":"17","verse":"37","text":"tadā te papracchuḥ, he prabho kutretthaṁ bhaviṣyati? tataḥ sa uvāca, yatra śavastiṣṭhati tatra gṛdhrā milanti|"}]}