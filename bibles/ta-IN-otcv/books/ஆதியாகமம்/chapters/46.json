{"data":[{"book":"ஆதியாகமம்","chapter":"46","verse":"1","text":"இஸ்ரயேல் தன் உடைமைகளுடன் புறப்பட்டுப் பெயெர்செபாவை அடைந்தபோது, அங்கே தன் தகப்பன் ஈசாக்கின் இறைவனுக்குப் பலிகளைச் செலுத்தினான்."},{"book":"ஆதியாகமம்","chapter":"46","verse":"2","text":"அன்றிரவே இறைவன் இஸ்ரயேலுடன் தரிசனத்தில் பேசி, “யாக்கோபே! யாக்கோபே!” என்று கூப்பிட்டார்."},{"book":"ஆதியாகமம்","chapter":"46","verse":"3","text":"அப்பொழுது அவர், “நான் இறைவன், நானே உன் தகப்பனின் இறைவன். நீ எகிப்திற்குப் போகப் பயப்படாதே, அங்கே நான் உன்னை ஒரு பெரிய நாடாக்குவேன்."},{"book":"ஆதியாகமம்","chapter":"46","verse":"4","text":"நீ எகிப்திற்குப் போகையில் உன்னுடன்கூட வருவேன், நிச்சயமாக உன்னை மறுபடியும் இங்கே கொண்டுவருவேன். யோசேப்பே தன் கையினால் உன் கண்களை மூடுவான்” என்றார்."},{"book":"ஆதியாகமம்","chapter":"46","verse":"5","text":"பின்பு யாக்கோபு பெயெர்செபாவை விட்டுப் புறப்பட்டான்; இஸ்ரயேலின் மகன்கள் தங்களுடைய தகப்பன் யாக்கோபையும், தங்கள் பிள்ளைகளையும், தங்கள் மனைவிகளையும் பார்வோன் அனுப்பிய வண்டிகளில் ஏற்றிச் சென்றார்கள்."},{"book":"ஆதியாகமம்","chapter":"46","verse":"6","text":"அத்துடன் தங்களுடைய வளர்ப்பு மிருகங்களுடனும், கானானில் சம்பாதித்த எல்லா பொருட்களுடனும், யாக்கோபும் அவன் சந்ததிகளும் எகிப்திற்குப் போனார்கள்."},{"book":"ஆதியாகமம்","chapter":"46","verse":"7","text":"யாக்கோபு தன்னுடன் தன் சந்ததிகளான மகன்களையும், பேரன்களையும், மகள்களையும், பேத்திகளையும் அழைத்துக்கொண்டு எகிப்திற்குப் போனான்."},{"book":"ஆதியாகமம்","chapter":"46","verse":"8","text":"யாக்கோபுடன் எகிப்திற்குப்போன அவனுடைய சந்ததிகளான, இஸ்ரயேலரின் பெயர்களாவன:"},{"book":"ஆதியாகமம்","chapter":"46","verse":"9","text":"ரூபனின் மகன்கள்:"},{"book":"ஆதியாகமம்","chapter":"46","verse":"10","text":"சிமியோனின் மகன்கள்:"},{"book":"ஆதியாகமம்","chapter":"46","verse":"11","text":"லேவியின் மகன்கள்:"},{"book":"ஆதியாகமம்","chapter":"46","verse":"12","text":"யூதாவின் மகன்கள்:"},{"book":"ஆதியாகமம்","chapter":"46","verse":"13","text":"இசக்காருடைய மகன்கள்:"},{"book":"ஆதியாகமம்","chapter":"46","verse":"14","text":"செபுலோனுடைய மகன்கள்:"},{"book":"ஆதியாகமம்","chapter":"46","verse":"15","text":"பதான் அராமிலே மகள் தீனாளைத் தவிர யாக்கோபுக்கு லேயாள் பெற்றெடுத்த மகன்கள் இவர்களே. அவனுடைய மகன்களும் மகள்களும் எல்லாரும் முப்பத்து மூன்றுபேர்."},{"book":"ஆதியாகமம்","chapter":"46","verse":"16","text":"காத்துடைய மகன்கள்:"},{"book":"ஆதியாகமம்","chapter":"46","verse":"17","text":"ஆசேருடைய மகன்கள்:"},{"book":"ஆதியாகமம்","chapter":"46","verse":"18","text":"லாபான் தன்னுடைய மகள் லேயாளுக்குக் கொடுத்த பெண்ணான, சில்பாள் மூலம் யாக்கோபுக்குக் கிடைத்த பிள்ளைகள் இவர்களே. அவர்கள் எல்லாரும் பதினாறுபேர்."},{"book":"ஆதியாகமம்","chapter":"46","verse":"19","text":"யாக்கோபின் மனைவி ராகேலின் மகன்கள்:"},{"book":"ஆதியாகமம்","chapter":"46","verse":"20","text":"எகிப்திலே யோசேப்புக்கு மனாசேயும் எப்பிராயீமும் பிறந்தார்கள். இவர்களை ஓன் பட்டணத்து ஆசாரியனான போத்திபிராவின் மகள் ஆஸ்நாத் யோசேப்புக்குப் பெற்றாள்."},{"book":"ஆதியாகமம்","chapter":"46","verse":"21","text":"பென்யமீனின் மகன்கள்:"},{"book":"ஆதியாகமம்","chapter":"46","verse":"22","text":"யாக்கோபுக்கு ராகேல் பெற்றெடுத்த மகன்கள் இவர்களே. அவர்கள் எல்லாமாக பதினாலு பேர்."},{"book":"ஆதியாகமம்","chapter":"46","verse":"23","text":"தாணுடைய மகன்:"},{"book":"ஆதியாகமம்","chapter":"46","verse":"24","text":"நப்தலியின் மகன்கள்:"},{"book":"ஆதியாகமம்","chapter":"46","verse":"25","text":"லாபான் தன் மகள் ராகேலுக்குக் கொடுத்த பெண் பில்காள் யாக்கோபுக்கு பெற்றெடுத்த மகன்கள் இவர்களே. அவர்கள் எல்லாரும் ஏழுபேர்."},{"book":"ஆதியாகமம்","chapter":"46","verse":"26","text":"யாக்கோபுடன் எகிப்திற்குப்போன மகன்களின் மனைவிகளைத் தவிர, நேரடியான சந்ததிகள் எல்லோரும் அறுபத்தாறு பேர்."},{"book":"ஆதியாகமம்","chapter":"46","verse":"27","text":"யோசேப்புக்கு எகிப்தில் பிறந்த இரண்டு மகன்கள் இருந்தார்கள். அவர்களுடன் யாக்கோபின் குடும்ப அங்கத்தினர்களும் சேர்த்து எல்லாருமாக எழுபதுபேர்."},{"book":"ஆதியாகமம்","chapter":"46","verse":"28","text":"அதன்பின் யாக்கோபு கோசேனுக்குப் போகும் வழியை அறியும்படி, யூதாவைத் தனக்கு முன் யோசேப்பிடம் அனுப்பினான். அவர்கள் கோசேன் பிரதேசத்துக்கு வந்தபோது,"},{"book":"ஆதியாகமம்","chapter":"46","verse":"29","text":"யோசேப்பு தன் தகப்பன் இஸ்ரயேலைச் சந்திக்க தனது தேரை ஆயத்தப்படுத்தி, கோசேனுக்குப் போனான். யோசேப்பு தன் தகப்பன் முன் போனதுமே தன் தகப்பனைக் கட்டிப்பிடித்து வெகுநேரம் அழுதான்."},{"book":"ஆதியாகமம்","chapter":"46","verse":"30","text":"இஸ்ரயேல் யோசேப்பிடம், “நான் உன் முகத்தைக் கண்டதால், நீ உயிரோடிருக்கிறாய் என்பதை அறிந்துகொண்டேன்; இனி நான் சாகவும் ஆயத்தமாயிருக்கிறேன்” என்றான்."},{"book":"ஆதியாகமம்","chapter":"46","verse":"31","text":"பின்பு யோசேப்பு தன் சகோதரரிடமும் தன் தகப்பன் குடும்பத்தாரிடமும், “நான் பார்வோனிடம் போய், ‘கானான் நாட்டில் வாழ்ந்த என் சகோதரரும் என் தகப்பனின் குடும்பத்தாரும் என்னிடம் வந்திருக்கிறார்கள்."},{"book":"ஆதியாகமம்","chapter":"46","verse":"32","text":"அவர்கள் மேய்ப்பர்கள்; அவர்கள் கால்நடைகளை கவனித்துக்கொள்கிறார்கள்; அவர்கள் தங்கள் ஆட்டு மந்தைகளுடனும் மாட்டு மந்தைகளுடனும், தங்களுக்குச் சொந்தமான எல்லாவற்றுடனும் வந்திருக்கிறார்கள்’ என்று சொல்வேன்."},{"book":"ஆதியாகமம்","chapter":"46","verse":"33","text":"பார்வோன் உங்களைக் கூப்பிட்டு, ‘உங்கள் தொழில் என்ன?’ என்று கேட்கும்போது,"},{"book":"ஆதியாகமம்","chapter":"46","verse":"34","text":"நீங்கள், ‘உமது அடியாராகிய நாங்களும் எங்கள் முற்பிதாக்களைப் போலவே, சிறுவயதுமுதல் மந்தை மேய்ப்பவர்கள்’ என்று சொல்லுங்கள். அப்போது நீங்கள் கோசேன் நாட்டில் குடியிருக்க அனுமதிக்கப்படுவீர்கள். ஏனெனில், எகிப்தியருக்கு மேய்ப்பர்கள் அருவருப்பானவர்கள்” என்றான்."}]}