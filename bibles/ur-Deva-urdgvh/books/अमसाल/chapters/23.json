{"data":[{"book":"अमसाल","chapter":"23","verse":"1","text":"अगर तू किसी हुक्मरान के खाने में शरीक हो जाए तो ख़ूब ध्यान दे कि तू किसके हुज़ूर है।"},{"book":"अमसाल","chapter":"23","verse":"2","text":"अगर तू पेटू हो तो अपने गले पर छुरी रख।"},{"book":"अमसाल","chapter":"23","verse":"3","text":"उस की उम्दा चीज़ों का लालच मत कर, क्योंकि यह खाना फ़रेबदेह है।"},{"book":"अमसाल","chapter":"23","verse":"4","text":"अपनी पूरी ताक़त अमीर बनने में सर्फ़ न कर, अपनी हिकमत ऐसी कोशिशों से ज़ाया मत कर।"},{"book":"अमसाल","chapter":"23","verse":"5","text":"एक नज़र दौलत पर डाल तो वह ओझल हो जाती है, और पर लगाकर उक़ाब की तरह आसमान की तरफ़ उड़ जाती है।"},{"book":"अमसाल","chapter":"23","verse":"6","text":"जलनेवाले की रोटी मत खा, उसके लज़ीज़ खानों का लालच न कर।"},{"book":"अमसाल","chapter":"23","verse":"7","text":"क्योंकि यह गले में बाल की तरह होगा। वह तुझसे कहेगा, “खाओ, पियो!” लेकिन उसका दिल तेरे साथ नहीं है।"},{"book":"अमसाल","chapter":"23","verse":"8","text":"जो लुक़मा तूने खा लिया उससे तुझे क़ै आएगी, और तेरी उससे दोस्ताना बातें ज़ाया हो जाएँगी।"},{"book":"अमसाल","chapter":"23","verse":"9","text":"अहमक़ से बात न कर, क्योंकि वह तेरी दानिशमंद बातें हक़ीर जानेगा।"},{"book":"अमसाल","chapter":"23","verse":"10","text":"ज़मीन की जो हुदूद क़दीम ज़माने में मुक़र्रर हुईं उन्हें आगे पीछे मत करना, और यतीमों के खेतों पर क़ब्ज़ा न कर।"},{"book":"अमसाल","chapter":"23","verse":"11","text":"क्योंकि उनका छुड़ानेवाला क़वी है, वह उनके हक़ में ख़ुद तेरे ख़िलाफ़ लड़ेगा।"},{"book":"अमसाल","chapter":"23","verse":"12","text":"अपना दिल तरबियत के हवाले कर और अपने कान इल्म की बातों पर लगा।"},{"book":"अमसाल","chapter":"23","verse":"13","text":"बच्चे को तरबियत से महरूम न रख, छड़ी से उसे सज़ा देने से वह नहीं मरेगा।"},{"book":"अमसाल","chapter":"23","verse":"14","text":"छड़ी से उसे सज़ा दे तो उस की जान मौत से छूट जाएगी।"},{"book":"अमसाल","chapter":"23","verse":"15","text":"मेरे बेटे, अगर तेरा दिल दानिशमंद हो तो मेरा दिल भी ख़ुश होगा।"},{"book":"अमसाल","chapter":"23","verse":"16","text":"मैं अंदर ही अंदर ख़ुशी मनाऊँगा जब तेरे होंट दियानतदार बातें करेंगे।"},{"book":"अमसाल","chapter":"23","verse":"17","text":"तेरा दिल गुनाहगारों को देखकर कुढ़ता न रहे बल्कि पूरे दिन रब का ख़ौफ़ रखने में सरगरम रहे।"},{"book":"अमसाल","chapter":"23","verse":"18","text":"क्योंकि तेरी उम्मीद जाती नहीं रहेगी बल्कि तेरा मुस्तक़बिल यक़ीनन अच्छा होगा।"},{"book":"अमसाल","chapter":"23","verse":"19","text":"मेरे बेटे, सुनकर दानिशमंद हो जा और सहीह राह पर अपने दिल की राहनुमाई कर।"},{"book":"अमसाल","chapter":"23","verse":"20","text":"शराबी और पेटू से दरेग़ कर,"},{"book":"अमसाल","chapter":"23","verse":"21","text":"क्योंकि शराबी और पेटू ग़रीब हो जाएंगे, और काहिली उन्हें चीथड़े पहनाएगी।"},{"book":"अमसाल","chapter":"23","verse":"22","text":"अपने बाप की सुन जिसने तुझे पैदा किया, और अपनी माँ को हक़ीर न जान जब बूढ़ी हो जाए।"},{"book":"अमसाल","chapter":"23","verse":"23","text":"सच्चाई ख़रीद ले और कभी फ़रोख़्त न कर, उसमें शामिल हिकमत, तरबियत और समझ अपना ले।"},{"book":"अमसाल","chapter":"23","verse":"24","text":"रास्तबाज़ का बाप बड़ी ख़ुशी मनाता है, और दानिशमंद बेटे का वालिद उससे लुत्फ़अंदोज़ होता है।"},{"book":"अमसाल","chapter":"23","verse":"25","text":"चुनाँचे अपने माँ-बाप के लिए ख़ुशी का बाइस हो, ऐसी ज़िंदगी गुज़ार कि तेरी माँ जशन मना सके।"},{"book":"अमसाल","chapter":"23","verse":"26","text":"मेरे बेटे, अपना दिल मेरे हवाले कर, तेरी आँखें मेरी राहें पसंद करें।"},{"book":"अमसाल","chapter":"23","verse":"27","text":"क्योंकि कसबी गहरा गढ़ा और ज़िनाकार औरत तंग कुआँ है,"},{"book":"अमसाल","chapter":"23","verse":"28","text":"डाकू की तरह वह ताक लगाए बैठकर मर्दों में बेवफ़ाओं का इज़ाफ़ा करती है।"},{"book":"अमसाल","chapter":"23","verse":"29","text":"कौन आहें भरता है? कौन हाय हाय करता और लड़ाई-झगड़े में मुलव्वस रहता है? किस को बिलावजह चोटें लगती, किसकी आँखें धुँधली-सी रहती हैं?"},{"book":"अमसाल","chapter":"23","verse":"30","text":"वह जो रात गए तक मै पीने और मसालेदार मै से मज़ा लेने में मसरूफ़ रहता है।"},{"book":"अमसाल","chapter":"23","verse":"31","text":"मै को तकता न रह, ख़ाह उसका सुर्ख़ रंग कितनी ख़ूबसूरती से प्याले में क्यों न चमके, ख़ाह उसे बड़े मज़े से क्यों न पिया जाए।"},{"book":"अमसाल","chapter":"23","verse":"32","text":"अंजामकार वह तुझे साँप की तरह काटेगी, नाग की तरह डसेगी।"},{"book":"अमसाल","chapter":"23","verse":"33","text":"तेरी आँखें अजीबो-ग़रीब मंज़र देखेंगी और तेरा दिल बेतुकी बातें हकलाएगा।"},{"book":"अमसाल","chapter":"23","verse":"34","text":"तू समुंदर के बीच में लेटनेवाले की मानिंद होगा, उस जैसा जो मस्तूल पर चढ़कर लेट गया हो।"},{"book":"अमसाल","chapter":"23","verse":"35","text":"तू कहेगा, “मेरी पिटाई हुई लेकिन दर्द महसूस न हुआ, मुझे मारा गया लेकिन मालूम न हुआ। मैं कब जाग उठूँगा ताकि दुबारा शराब की तरफ़ रुख़ कर सकूँ?”"}]}