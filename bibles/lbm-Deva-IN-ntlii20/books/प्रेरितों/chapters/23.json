{"data":[{"book":"प्रेरितों","chapter":"23","verse":"1","text":"पौलुस न महासभा को तरफ टकटकी लगाय क देख्यो अऊर कह्यो, “हे भाऊ, मय न अज तक परमेश्वर लायी बिल्कुल अच्छो मन सी जीवन बितायो हय।”"},{"book":"प्रेरितों","chapter":"23","verse":"2","text":"येको पर हनन्याह महायाजक न उन्ख जो ओको जवर खड़ो होतो, ओको मुंह पर थापड़ मारन की आज्ञा दी।"},{"book":"प्रेरितों","chapter":"23","verse":"3","text":"२३:३ मत्ती २३:२७,२८तब पौलुस न ओको सी कह्यो, “हे चूना पोती हुयी भीत, परमेश्वर तोख मारेंन। तय व्यवस्था को अनुसार मोरो न्याय करन ख बैठ्यो हय, अऊर फिर का व्यवस्था को खिलाफ मोख मारन की आज्ञा देवय हय?”"},{"book":"प्रेरितों","chapter":"23","verse":"4","text":"जो जवर खड़ो होतो उन्न कह्यो, “का तय परमेश्वर को महायाजक ख बुरो-भलो कह्य हय?”"},{"book":"प्रेरितों","chapter":"23","verse":"5","text":"पौलुस न कह्यो, “हे भाऊ, मय नहीं जानत होतो कि यो महायाजक आय; कहालीकि लिख्यो हय: ‘अपनो लोगों को मुखिया ख बुरो मत कह्य।’”"},{"book":"प्रेरितों","chapter":"23","verse":"6","text":"तब पौलुस न यो जान क कि एक दल सदूकियों अऊर दूसरों फरीसियों को हय, सभा म पुकार क कह्यो, “हे भाऊ, मय फरीसी अऊर फरीसियों को वंश को आय, मरयो हुयो की आशा अऊर जीन्दो होन को बारे म मोरो मुकद्दमा चल रह्यो हय।”"},{"book":"प्रेरितों","chapter":"23","verse":"7","text":"जब ओन या बात कहीं त फरीसियों अऊर सदूकियों म झगड़ा होन लग्यो; अऊर सभा म फूट पड़ गयी।"},{"book":"प्रेरितों","chapter":"23","verse":"8","text":"२३:८ मत्ती २२:२३; मरकुस १२:१८; लूका २०:२७कहालीकि सदूकी त यो कह्य हंय, कि नहीं मरयो म सी जीन्दो होनो हय, नहीं स्वर्गदूत अऊर नहीं आत्मा हय; पर फरीसी इन सब ख मानय हंय।"},{"book":"प्रेरितों","chapter":"23","verse":"9","text":"तब बड़ो हल्ला भयो अऊर कुछ धर्मशास्त्री जो फरीसियों को दल को होतो, उठ खड़ो भयो अऊर यो कह्य क झगड़ा करन लग्यो, “हम यो आदमी म कोयी बुरायी नहीं देखजे, अऊर यदि कोयी आत्मा यां स्वर्गदूत ओको सी बोल्यो हय त फिर का?”"},{"book":"प्रेरितों","chapter":"23","verse":"10","text":"जब बहुत झगड़ा भयो, त सिपाही को मुखिया न यो डर सी कि हि पौलुस को टुकड़ा टुकड़ा मत कर डाले, पलटन ख आज्ञा दी कि उतर क ओख उन्को बीच म सी जबरदस्ती निकाल क, अऊर किला म ले जाये।"},{"book":"प्रेरितों","chapter":"23","verse":"11","text":"वाच रात प्रभु न ओको जवर खड़ो होय क कह्यो, “हे पौलुस, हिम्मत बान्ध; कहालीकि जसो तय न यरूशलेम म मोरी गवाही दियो, वसोच तोख रोम म भी गवाही देनो पड़ेंन।”"},{"book":"प्रेरितों","chapter":"23","verse":"12","text":"जब दिन भयो त यहूदियों न साजीश रच्यो अऊर कसम खायी कि जब तक हम पौलुस ख मार नहीं डाले, तब तक खाबोंन अऊर पीबो त हम पर धिक्कार हय।"},{"book":"प्रेरितों","chapter":"23","verse":"13","text":"जिन्न आपस म यो साजीश रच्यो, हि चालीस लोग सी जादा होतो।"},{"book":"प्रेरितों","chapter":"23","verse":"14","text":"उन्न महायाजक अऊर बुजूर्गों को जवर जाय क कह्यो, “हम न यो ठान लियो हय कि जब तक हम पौलुस ख मार नहीं डाल्बो, तब तक यदि कुछ चख भी ले त हम पर धिक्कार हय।"},{"book":"प्रेरितों","chapter":"23","verse":"15","text":"येकोलायी अब महासभा समेत पलटन को मुखिया ख समझावों कि ओख तुम्हरो जवर ले आये, मानो कि तुम ओको बारे म अऊर भी ठीक सी जांच करनो चाहवय हय; अऊर हम ओको पहुंचन सी पहिलेच ओख मार डालन लायी तैयार रहबो।”"},{"book":"प्रेरितों","chapter":"23","verse":"16","text":"पौलुस को बहिन को लड़का न सुन्यो कि हि ओख मारन म हंय, त किला म जाय क पौलुस ख खबर दियो।"},{"book":"प्रेरितों","chapter":"23","verse":"17","text":"पौलुस न सूबेदार म सी एक ख अपनो जवर बुलाय क कह्यो, “यो जवान ख पलटन को मुखिया को जवर लिजावो, यो ओको सी कुछ कहनो चाहवय हय।”"},{"book":"प्रेरितों","chapter":"23","verse":"18","text":"येकोलायी ओन ओख पलटन को मुखिया को जवर ली जाय क कह्यो, “बन्दी पौलुस न मोख बुलाय क बिनती करी कि यो जवान पलटन को मुखिया सी कुछ कहनो चाहवय हय; येख ओको जवर ली जा।”"},{"book":"प्रेरितों","chapter":"23","verse":"19","text":"पलटन को मुखिया न ओको हाथ पकड़ क अऊर अलग ली जाय क पुच्छ्यो, “तय मोरो सी का कहनो चाहवय हय?”"},{"book":"प्रेरितों","chapter":"23","verse":"20","text":"ओन कह्यो, “यहूदियों न साजीश रच्यो हय कि तोरो सी बिनती करे कि कल पौलुस ख महासभा म लाये, मानो हि अऊर ठीक सी ओकी जांच करनो चाहवय हंय।"},{"book":"प्रेरितों","chapter":"23","verse":"21","text":"पर ओकी मत मानजो, कहालीकि उन म सी चालीस सी ज्यादा आदमी ओख मारन म हंय, जिन्न यो ठान लियो हय कि जब तक हि पौलुस ख मार नहीं डालय, तब तक नहीं खाबोंन अऊर नहीं पीबो। अऊर अब हि तैयार हंय अऊर तोरो वचन को रस्ता देख रह्यो हंय।”"},{"book":"प्रेरितों","chapter":"23","verse":"22","text":"तब पलटन को मुखिया न जवान ख यो आज्ञा दे क बिदा करयो, “कोयी सी मत कहजो कि तय न मोख या बाते बतायो हंय।”"},{"book":"प्रेरितों","chapter":"23","verse":"23","text":"तब ओन दोय सूबेदारों ख बुलाय क कह्यो, “कैसरिया जान लायी रात ख नव बजे तक दोय सौ सैनिक, सत्तर घुड़सवार, अऊर दोय सौ भाला वालो रखो।"},{"book":"प्रेरितों","chapter":"23","verse":"24","text":"अऊर पौलुस की सवारी लायी घोड़ा तैयार रखो, कि ओख फेलिक्स शासक को जवर कुशल सी पहुंच्यो दे।”"},{"book":"प्रेरितों","chapter":"23","verse":"25","text":"ओन यो तरह की चिट्ठी भी लिखी:"},{"book":"प्रेरितों","chapter":"23","verse":"26","text":"“महानुभव फेलिक्स शासक ख क्लौदियुस लूसियास को नमस्कार।”"},{"book":"प्रेरितों","chapter":"23","verse":"27","text":"यो आदमी ख यहूदियों न पकड़ क मार डालनो चाह्यो, पर जब मय न जान्यो कि रोमी हय, त पलटन ले क छुड़ाय लायो।"},{"book":"प्रेरितों","chapter":"23","verse":"28","text":"मय जाननो चाहत होतो कि हि ओको पर कौन्सो वजह दोष लगावय हंय, येकोलायी ओख उन्की महासभा म ले गयो।"},{"book":"प्रेरितों","chapter":"23","verse":"29","text":"तब मय न जान लियो कि हि अपनी व्यवस्था को विवाद को बारे म ओको पर दोष लगावय हंय, पर मार डालनो यां बान्ध्यो जान को लायक ओको म कोयी दोष नहाय।"},{"book":"प्रेरितों","chapter":"23","verse":"30","text":"जब मोख बतायो गयो कि हि यो आदमी की घात म लग्यो हंय त मय न तुरतच ओख तोरो जवर भेज दियो; अऊर आरोप लगावन वालो ख भी आज्ञा दी कि तोरो आगु ओको पर आरोप करे।"},{"book":"प्रेरितों","chapter":"23","verse":"31","text":"येकोलायी जसो सैनिकों ख आज्ञा दी होती, वसोच हि पौलुस ख लेय क रातों-रात अन्तिपत्रिस म आयो।"},{"book":"प्रेरितों","chapter":"23","verse":"32","text":"दूसरों दिन घुड़सवारों ख ओको संग जान लायी छोड़ क हि किला ख लौट आयो।"},{"book":"प्रेरितों","chapter":"23","verse":"33","text":"उन्न कैसरिया पहुंच क शासक ख चिट्ठी दी; अऊर पौलुस ख भी ओको आगु खड़ो करयो।"},{"book":"प्रेरितों","chapter":"23","verse":"34","text":"ओन चिट्ठी पढ़ क पुच्छ्यो, “यो कौन्सो राज्य को आय?”"},{"book":"प्रेरितों","chapter":"23","verse":"35","text":"अऊर जब जान लियो कि किलिकिया को आय त ओको सी कह्यो, “जब तोरो पर आरोप लगावन वालो भी आय जायेंन, त मय तोरी सुनवायी करू।” अऊर ओन ओख हेरोदेस को राजभवन म सुरक्षा म रखन की आज्ञा दी।"}]}