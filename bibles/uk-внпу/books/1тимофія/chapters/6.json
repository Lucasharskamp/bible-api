{"data":[{"book":"1 Тимофія","chapter":"6","verse":"1","text":"Ті, хто знаходиться під ярмом рабства, нехай вважають своїх володарів гідними усілякої шани, щоби Боже ім’я та вчення не зневажалося."},{"book":"1 Тимофія","chapter":"6","verse":"2","text":"А ті, хто має віруючих володарів, нехай не поводяться з ними зі зневагою через те, що вони брати. Навпаки, нехай ще більше служать, адже ті, хто отримує вигоду з їхньої доброї праці, є вірними та улюбленими."},{"book":"1 Тимофія","chapter":"6","verse":"3","text":"Якщо хтось поширює інше вчення та не наближається до здорових слів нашого Господа Ісуса Христа й до вчення, що веде до побожності,"},{"book":"1 Тимофія","chapter":"6","verse":"4","text":"він сповнений пихатості й нічого не знає, але хворобливо бажає суперечок та диспутів, з яких виникають заздрість, сварки, зневага, злі підозри,"},{"book":"1 Тимофія","chapter":"6","verse":"5","text":"постійні сутички людей із зіпсованим розумом і позбавлених істини, котрі думають, що побожність – це спосіб збагатитися."},{"book":"1 Тимофія","chapter":"6","verse":"6","text":"Проте великим надбанням є побожність, що супроводжується подякою."},{"book":"1 Тимофія","chapter":"6","verse":"7","text":"Бо ми нічого не принесли у світ і нічого не можемо винести з нього."},{"book":"1 Тимофія","chapter":"6","verse":"8","text":"Та якщо маємо їжу та одяг, то цього нам буде достатньо."},{"book":"1 Тимофія","chapter":"6","verse":"9","text":"А ті, хто бажає збагатитися, впадають у спокусу, у пастку й в численні злі та шкідливі бажання, які занурюють людей у знищення та загибель."},{"book":"1 Тимофія","chapter":"6","verse":"10","text":"Адже корінь усякого зла – це любов до грошей, і деякі, віддавшись їй, віддалилися від віри та самі наштовхнулися на безліч страждань."},{"book":"1 Тимофія","chapter":"6","verse":"11","text":"Але ти, Божа людино, тікай від цього! Шукай праведності, побожності, віри, любові, терпіння та лагідності!"},{"book":"1 Тимофія","chapter":"6","verse":"12","text":"Веди добру битву віри, вхопи вічне життя, до якого тебе покликано і про яке ти чудово свідчив у присутності багатьох свідків."},{"book":"1 Тимофія","chapter":"6","verse":"13","text":"Я наказую тобі в присутності Бога, Який дає життя усьому, і в присутності Христа Ісуса, Який дав добре свідчення перед Понтієм Пилатом,"},{"book":"1 Тимофія","chapter":"6","verse":"14","text":"зберегти заповідь незаплямованою й бездоганною до з’явлення нашого Господа Ісуса Христа,"},{"book":"1 Тимофія","chapter":"6","verse":"15","text":"яке покаже у свій час блаженний та єдиний Повелитель, Цар царів і Володар володарів,"},{"book":"1 Тимофія","chapter":"6","verse":"16","text":"єдиний, Хто має безсмертність, Хто перебуває в неприступному світлі, Якого ніхто з людей не бачив і не може побачити. Йому шана та вічна влада! Амінь."},{"book":"1 Тимофія","chapter":"6","verse":"17","text":"Багатіям цього віку накажи не бути пихатими, покладати надію не на нестійке багатство, а на Бога, Який щедро забезпечує нас усім для насолоди."},{"book":"1 Тимофія","chapter":"6","verse":"18","text":"Накажи їм робити добро, бути багатими в добрих справах, бути щедрими й охочими ділитися,"},{"book":"1 Тимофія","chapter":"6","verse":"19","text":"збираючи собі таким чином скарб – добру основу на майбутнє, щоб піймати справжнє життя."},{"book":"1 Тимофія","chapter":"6","verse":"20","text":"Тимофію, оберігай те, що тобі довірено, відвертайся від світських балачок та так званих тверджень, що брехливо називаються знанням,"},{"book":"1 Тимофія","chapter":"6","verse":"21","text":"сповідуючи які, дехто віддалився від віри."}]}