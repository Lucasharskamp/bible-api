{"data":[{"book":"व्यवस्था","chapter":"27","verse":"1","text":"तब मोशेह और इस्राएल के पुरनियों ने प्रजा को ये आदेश दिए: “जो आदेश मैं आज तुम्हें दे रहा हूं, तुम्हें उन सभी का पालन करना है."},{"book":"व्यवस्था","chapter":"27","verse":"2","text":"जब तुम याहवेह तुम्हारे परमेश्वर द्वारा प्रदान किए जा रहे उस देश में पदार्पण करने के उद्देश्य से यरदन नदी को पार करोगे, तुम बड़े आकार की चट्टानें लेकर उन पर चूना पोत कर वहां स्थापित कर दोगे,"},{"book":"व्यवस्था","chapter":"27","verse":"3","text":"और यरदन पार करने पर उन पर इन पूरे विधान को अंकित कर दोगे, कि तुम उस देश में प्रवेश कर सको, जो याहवेह, तुम्हारे परमेश्वर तुम्हें प्रदान कर रहे हैं, एक ऐसा देश, जहां दूध और शहद की बहुतायत है, ठीक जैसी प्रतिज्ञा याहवेह, तुम्हारे पूर्वजों के परमेश्वर ने की थी."},{"book":"व्यवस्था","chapter":"27","verse":"4","text":"तब आगे यह होगा: तुम जब यरदन नदी पार कर चुको, तुम इन शिलाओं को एबल पर्वत पर स्थापित कर दोगे, जैसा आज तुम्हारे लिए मेरा आदेश है, तुम उन पर चूना पोत दोगे."},{"book":"व्यवस्था","chapter":"27","verse":"5","text":"इसके अलावा, तुम वहां याहवेह, अपने परमेश्वर के लिए पत्थरों की वेदी का निर्माण करोगे. इन पत्थरों पर किसी लोहे के उपकरण का प्रयोग न किया जाए."},{"book":"व्यवस्था","chapter":"27","verse":"6","text":"याहवेह, अपने परमेश्वर के लिए, जो वेदी बनाओगे, वह काटे हुए पत्थरों से बनाई जाए. इसी पर तुम याहवेह अपने परमेश्वर के लिए होमबलि भेंट करोगे."},{"book":"व्यवस्था","chapter":"27","verse":"7","text":"तुम मेल बलि अर्पित करोगे और भोजन वहीं करोगे और वहीं याहवेह अपने परमेश्वर के सामने उल्लास मनाओगे."},{"book":"व्यवस्था","chapter":"27","verse":"8","text":"तुम उन शिलाओं पर इस विधि का हर एक शब्द बहुत स्पष्ट रूप से लिख दोगे.”"},{"book":"व्यवस्था","chapter":"27","verse":"9","text":"तब मोशेह के साथ समस्त लेवी पुरोहितों ने इकट्ठा हो सारे इस्राएल राष्ट्र से कहा, “शांत हो सारी इस्राएल, तुम ध्यान से यह सुनो. आज तुम याहवेह, अपने परमेश्वर के लिए एक राष्ट्र हो चुके हो."},{"book":"व्यवस्था","chapter":"27","verse":"10","text":"तब तुम याहवेह अपने परमेश्वर का आज्ञापालन करोगे, उनके आदेशों का और नियमों का पालन करोगे, जो आज मैं तुम्हारे सामने प्रस्तुत कर रहा हूं.”"},{"book":"व्यवस्था","chapter":"27","verse":"11","text":"उसी दिन मोशेह ने प्रजा को ये आदेश दिए:"},{"book":"व्यवस्था","chapter":"27","verse":"12","text":"जब तुम यरदन नदी को पार करोगे, गेरिज़िम पर्वत पर खड़े होकर लोगों के लिए आशीर्वाद देने के लिए तय व्यक्ति इन गोत्रों से होंगे: शिमओन, लेवी, यहूदाह, इस्साखार, योसेफ़ और बिन्यामिन."},{"book":"व्यवस्था","chapter":"27","verse":"13","text":"शाप उच्चारण के लिए एबल पर्वत पर खड़े व्यक्ति इन गोत्रों से होंगे: रियूबेन, गाद, आशेर, ज़ेबुलून, दान और नफताली."},{"book":"व्यवस्था","chapter":"27","verse":"14","text":"तब लेवीगोत्रज समस्त इस्राएल के सामने उच्च स्वर में यह घोषणा करेंगे:"},{"book":"व्यवस्था","chapter":"27","verse":"15","text":"“शापित है वह व्यक्ति जो, याहवेह के सामने घृणित मूर्ति, ढाली हुई मूर्ति का निर्माण करता है, जो शिल्पी की कलाकृति-मात्र ही होती है और उसे गुप्‍त स्थान में प्रतिष्ठित कर देता है.”"},{"book":"व्यवस्था","chapter":"27","verse":"16","text":"“शापित है वह, जो अपने माता-पिता को सम्मान नहीं देता.”"},{"book":"व्यवस्था","chapter":"27","verse":"17","text":"“शापित है वह, जो अपने पड़ोसी की सीमा के चिन्हों को बदल देता है.”"},{"book":"व्यवस्था","chapter":"27","verse":"18","text":"“शापित है वह, जो किसी अंधे को मार्ग से भटकाता है.”"},{"book":"व्यवस्था","chapter":"27","verse":"19","text":"“शापित है वह, जो किसी विदेशी, अनाथ और विधवा के लिए योजनायुक्त न्याय को बिगाड़ देता है.”"},{"book":"व्यवस्था","chapter":"27","verse":"20","text":"“शापित है वह, जो अपने पिता की पत्नी के साथ संबंध बनाता है, उसने अपने पिता को लज्जित किया है.”"},{"book":"व्यवस्था","chapter":"27","verse":"21","text":"“शापित है वह, जो किसी भी पशु के साथ संबंध बनाता है.”"},{"book":"व्यवस्था","chapter":"27","verse":"22","text":"“शापित है वह, जो अपनी सौतेली बहन के साथ संबंध बनाता है.”"},{"book":"व्यवस्था","chapter":"27","verse":"23","text":"“शापित है वह, जो अपनी सास के साथ संबंध बनाता है.”"},{"book":"व्यवस्था","chapter":"27","verse":"24","text":"“शापित है वह, जो अपने पड़ोसी को एकांत में पाकर उस पर प्रहार कर देता है.”"},{"book":"व्यवस्था","chapter":"27","verse":"25","text":"“शापित है वह, जो किसी निर्दोष व्यक्ति की हत्या के उद्देश्य से घूस लेता है.”"},{"book":"व्यवस्था","chapter":"27","verse":"26","text":"“शापित है वह, जो इस विधान संहिता का पालन करने के द्वारा इनकी पुष्टि नहीं करता.”"}]}