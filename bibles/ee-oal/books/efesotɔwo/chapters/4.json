{"data":[{"book":"Efesotɔwo","chapter":"4","verse":"1","text":"Nye, ame si le ga me le afi sia ɖe Aƒetɔ la subɔsubɔ ta lae le kuku ɖem na mi, be mianɔ agbe nyuie, eye miadze na yɔyɔ tɔxɛ sia."},{"book":"Efesotɔwo","chapter":"4","verse":"2","text":"Mibɔbɔ mia ɖokuiwo, eye mifa tu. Migbɔ dzi ɖi, eye miatsɔ ake mia nɔewo le lɔlɔ̃ me."},{"book":"Efesotɔwo","chapter":"4","verse":"3","text":"Midze agbagba mianɔ anyi le Gbɔgbɔ la ƒe ɖekawɔwɔ kple ŋutifafa me."},{"book":"Efesotɔwo","chapter":"4","verse":"4","text":"Ŋutilã ɖeka kple Gbɔgbɔ ɖekae li, abe ale si woyɔ mi na mɔkpɔkpɔ ɖeka ene."},{"book":"Efesotɔwo","chapter":"4","verse":"5","text":"Aƒetɔ ɖeka, xɔse ɖeka kple mawutsideta ɖekae li;"},{"book":"Efesotɔwo","chapter":"4","verse":"6","text":"Mawu ɖekae kple Fofo ɖeka na mí katã, ame si nye nuwo katã, eye wòle nu sia nu me."},{"book":"Efesotɔwo","chapter":"4","verse":"7","text":"Ke wotsɔ amenuveve na mía dometɔ ɖe sia ɖe abe ale si Kristo na mí ene."},{"book":"Efesotɔwo","chapter":"4","verse":"8","text":"Esia ta woŋlɔ ɖi be,"},{"book":"Efesotɔwo","chapter":"4","verse":"9","text":"(“Eɖi va anyi” gɔme ɖe? Egɔmee nye be eɖi va anyigba, yi ɖe keke anyigba tume ke."},{"book":"Efesotɔwo","chapter":"4","verse":"10","text":"Eya ame si ɖi va anyi la, eya kee lia yi dzi ʋĩi, gbɔ dziƒowo ŋu ʋĩi, be wòayɔ xexea me katã.)"},{"book":"Efesotɔwo","chapter":"4","verse":"11","text":"Eyae na ame aɖewo nye apostolowo, ame aɖewo nye nyagblɔɖilawo, ame aɖewo hã nye nyanyuigblɔlawo, ame aɖewo nye osɔfowo kple nufialawo,"},{"book":"Efesotɔwo","chapter":"4","verse":"12","text":"be woadzra Mawu ƒe amewo ɖo hena subɔsubɔ ƒe dɔwɔwɔwo, be woatu Kristo ƒe ŋutilã ɖo"},{"book":"Efesotɔwo","chapter":"4","verse":"13","text":"va se ɖe esime míewɔ ɖeka le xɔse kple sidzedze Mawu ƒe Vi la me, eye míetsi hede blibo le Kristo me."},{"book":"Efesotɔwo","chapter":"4","verse":"14","text":"Ekema míaganɔ abe ɖeviwo ene o, ame siwo anɔ yiyim, anɔ gbɔgbɔm abe ale si ƒutsotsoe kple ya lɔa nu ɖe nu ene, to amewo ƒe alakpanufiafiawo, ayedzedze kple beble nuwɔnawo me o,"},{"book":"Efesotɔwo","chapter":"4","verse":"15","text":"ke boŋ míagblɔ nyateƒe na mía nɔewo le lɔlɔ̃ me, ale be le nuwo katã me la, míatsi, ali ke le Kristo, ame si nye ta na hame la me."},{"book":"Efesotɔwo","chapter":"4","verse":"16","text":"Tso eya amea me la, wolé ŋutilã la ƒo ƒu helé wo nɔewo ɖe asi, eye ŋutilã la tsina le lɔlɔ̃ me, elabena ŋutinuwo katã le woƒe dɔwo wɔm."},{"book":"Efesotɔwo","chapter":"4","verse":"17","text":"Azɔ la, mele esia gblɔm na mi, eye mele gbe tem ɖe edzi le Aƒetɔ la me be miaganɔ agbe azɔ abe ame siwo menye Yudatɔwo ene le woƒe tamesusu ƒe dzodzronyenye me o."},{"book":"Efesotɔwo","chapter":"4","verse":"18","text":"Ame siawo la, woƒe susuwo me do viviti, eye woma ɖa tso Mawu gbɔ, elabena wole agbe le numanyamanya me le woƒe dzimesesẽ ta."},{"book":"Efesotɔwo","chapter":"4","verse":"19","text":"Esi ŋukpe aɖeke megale mo na wo o ta la, wotsɔ wo ɖokuiwo na nu tovo wɔwɔ, ale be woakpɔ gome le ŋunyɔnu ɖe sia ɖe ƒomevi wɔwɔ me, eye wole nu sia wɔwɔ dzi ɣe sia ɣi."},{"book":"Efesotɔwo","chapter":"4","verse":"20","text":"Ke miawo la, menye aleae mienya Kristoe o."},{"book":"Efesotɔwo","chapter":"4","verse":"21","text":"Vavã miese eŋkɔ, eye wofia nu mi le eya amea me, le nyateƒe si le Yesu me la nu."},{"book":"Efesotɔwo","chapter":"4","verse":"22","text":"Wofia nu mi ku ɖe miaƒe agbenɔnɔ xoxo la ŋuti, be miaɖe asi le agbenɔnɔ xoxo la ŋuti, agbe si le tsɔtsrɔ̃mɔ dzi, to eƒe beblenudzodzrowo me."},{"book":"Efesotɔwo","chapter":"4","verse":"23","text":"Ele be miaƒe nɔnɔme kple miaƒe susuwo nanɔ tɔtrɔm yeyee,"},{"book":"Efesotɔwo","chapter":"4","verse":"24","text":"eye mianɔ agbe yeye si wowɔ wòle abe Mawu ene le dzɔdzɔenyenye vavã kple kɔkɔenyenye me."},{"book":"Efesotɔwo","chapter":"4","verse":"25","text":"Esia ta ele be mia dometɔ ɖe sia ɖe naɖe aʋatsokaka ɖa, eye wòagblɔ nyateƒe na nɔvia, elabena ŋutinu ɖekawo míenye."},{"book":"Efesotɔwo","chapter":"4","verse":"26","text":"Nenye be èdo dɔmedzoe la, mègawɔ nu vɔ̃ o. Mègana ɣe naɖo to ɖe wo dɔmedzoe dzi o."},{"book":"Efesotɔwo","chapter":"4","verse":"27","text":"Mègana mɔnukpɔkpɔ Abosam o."},{"book":"Efesotɔwo","chapter":"4","verse":"28","text":"Ame si nye fiafitɔ la, nedzudzɔ fififi, newɔ dɔ, netsɔ eƒe asiwo wɔ dɔ nyui, si aɖe vi nɛ be wòakpɔ nane ana hiãtɔwo."},{"book":"Efesotɔwo","chapter":"4","verse":"29","text":"Migana nya vlo aɖeke megado go le mia nu o, ke boŋ migblɔ nya siwo nyo, eye woate ŋu ado ŋusẽ ame siwo le esem la, eye wòaɖe vi na eselawo."},{"book":"Efesotɔwo","chapter":"4","verse":"30","text":"Migado nuxaxa na Mawu ƒe Gbɔgbɔ Kɔkɔe la o, elabena eyae wotsɔ de dzesi mi hena miaƒe ɖeɖekpɔkpɔ."},{"book":"Efesotɔwo","chapter":"4","verse":"31","text":"Miɖe asi le dɔmedzoedodo helĩhelĩ, dziku, dzrewɔwɔ, ameŋugbegblẽ, fuléle kple nu vɔ̃ɖi wɔwɔ ƒomevi ɖe sia ɖe ŋu."},{"book":"Efesotɔwo","chapter":"4","verse":"32","text":"Miwɔ dɔmenyo, eye miakpɔ nublanui na mia nɔewo. Mitsɔ mia nɔewo ƒe nu vɔ̃wo ke abe ale si Mawu hã tsɔ nu vɔ̃ ke mí le Kristo me ene."}]}