{"data":[{"book":"Yohanes","chapter":"15","verse":"1","text":"“Nyee nye Wainti vavã la, eye Fofonyee nye Agbletɔ la."},{"book":"Yohanes","chapter":"15","verse":"2","text":"Elãa alɔdze siwo le ŋunye eye wometsea ku o la ɖa, ke esiwo tsea ku la, eɖea wo ŋu be woagatse ku geɖe fũu wu."},{"book":"Yohanes","chapter":"15","verse":"3","text":"Miawo la, mia ŋu kɔ xoxo le nya siwo megblɔ na mi la ta."},{"book":"Yohanes","chapter":"15","verse":"4","text":"Minɔ menye, eye nye hã manɔ mia me. Wainti ƒe alɔdze aɖeke mate ŋu atse ku nenye be wolãe ɖa tso wainti la ŋu o, eya ta miawo hã, nye manɔmee la, miate ŋu atse ku aɖeke o."},{"book":"Yohanes","chapter":"15","verse":"5","text":"“Nyee nye wainti la, eye miawoe nye alɔdzeawo. Ame si le menye, eye nye hã mele eme la, atse ku nyui geɖe, elabena nye manɔmee la, miate ŋu awɔ naneke o."},{"book":"Yohanes","chapter":"15","verse":"6","text":"Ame si aɖe ɖe aga tso gbɔnye la, woatsɔe aƒu gbe abe alɔdze matseku ene, eye woatɔ dzoe."},{"book":"Yohanes","chapter":"15","verse":"7","text":"Ke ne miele menye, eye nye nyawo le mia me la, nu sia nu si miabia la, woawɔe na mi."},{"book":"Yohanes","chapter":"15","verse":"8","text":"Esia hea ŋutikɔkɔe vɛ na Fofonye, nenye be mietse ku geɖe, eye miefia mia ɖokuiwo abe nye nusrɔ̃lawo ene."},{"book":"Yohanes","chapter":"15","verse":"9","text":"“Melɔ̃ mi abe ale si Fofo la lɔ̃m ene, eya ta minɔ nye lɔlɔ̃ la me."},{"book":"Yohanes","chapter":"15","verse":"10","text":"Ne miewɔa se siwo mede na mi dzi la, mianɔ nye lɔlɔ̃ la me abe ale si meɖo to Fofonye ƒe sededewo, eye menɔ eƒe lɔlɔ̃ la me ene."},{"book":"Yohanes","chapter":"15","verse":"11","text":"Megblɔ nya siawo na mi be dzidzɔ si le menye la nanɔ miawo hã mia me, be miaƒe dzidzɔ nagbã go."},{"book":"Yohanes","chapter":"15","verse":"12","text":"Mele se dem na mi be mialɔ̃ mia nɔewo abe ale si nye hã melɔ̃ mie ene."},{"book":"Yohanes","chapter":"15","verse":"13","text":"Lɔlɔ̃ gãtɔ kekeake si ame ate ŋu aɖe afia nɔvia lae nye be wòatsɔ eƒe agbe ana ɖe exɔlɔ̃wo ta."},{"book":"Yohanes","chapter":"15","verse":"14","text":"Ne miewɔ ɖe nye sewo dzi la, ekema mienye xɔ̃nyewo."},{"book":"Yohanes","chapter":"15","verse":"15","text":"Nyemagayɔ mi be subɔlawo o, elabena aƒetɔ mate ŋu agblɔ eƒe nya ɣaɣlawo na subɔla o. Ke meyɔ mi be xɔ̃nyewo, elabena megblɔ nya sia nya si Fofo la gblɔ nam la na mi."},{"book":"Yohanes","chapter":"15","verse":"16","text":"Menye miawoe tiam o, ke boŋ nyee tia mi, eye ɖe metia mi be miayi aɖatse ku, kutsetse siwo anɔ anyi ɖaa. Eye Fofo la ana nu sia nu si miabia le nye ŋkɔ dzi la mi."},{"book":"Yohanes","chapter":"15","verse":"17","text":"Mele se dem na mi be milɔ̃ mia nɔewo."},{"book":"Yohanes","chapter":"15","verse":"18","text":"“Ne xexe sia me tɔwo lé fu mi la, minyae be wolé fum gbã."},{"book":"Yohanes","chapter":"15","verse":"19","text":"Nenye xexe sia me tɔwo mienye la, anye ne woalɔ̃ mi, ke esi metia mi tso xexea me ta la, wolé fu mi."},{"book":"Yohanes","chapter":"15","verse":"20","text":"Miɖo ŋku nya si megblɔ na mi la dzi be, ‘Subɔla mewua eƒe Aƒetɔ o.’ Ne woti yonyeme la, woati miawo hã yome. Nenye ɖe woɖo tom la, woaɖo to miawo hã."},{"book":"Yohanes","chapter":"15","verse":"21","text":"Xexe sia me tɔwo ati mia yome, elabena mienye tɔnyewo. Woawɔ esia ɖe mia ŋu, elabena womenya ame si dɔm la o."},{"book":"Yohanes","chapter":"15","verse":"22","text":"Ɖe nyemeva gblɔ mawunya na wo o la, womabu fɔ wo ɖe woƒe nu vɔ̃wo ta o, gake esi wose mawunya la ta la, taflatsedodo aɖeke meli na wo o."},{"book":"Yohanes","chapter":"15","verse":"23","text":"Ame si lé fum la lé fu Fofonye hã."},{"book":"Yohanes","chapter":"15","verse":"24","text":"Ɖe nyemewɔ nukunu gã geɖe si ame aɖeke mewɔ kpɔ le wo dome o la, anye ne womabu fɔ wo o; wokpɔ nukunu geɖe siawo, gake wolé fu nye kple Fofonye."},{"book":"Yohanes","chapter":"15","verse":"25","text":"Esia wu nya si wogblɔ le se la me be, ‘Wolé fum dzodzro’ la nu."},{"book":"Yohanes","chapter":"15","verse":"26","text":"“Ne Nyaxɔɖeakɔla la, ame si madɔ ɖo ɖe mi tso Fofo la gbɔ, nyateƒe ƒe Gbɔgbɔ si tso Fofo la gbɔ va la, aɖi ɖase tso ŋutinye."},{"book":"Yohanes","chapter":"15","verse":"27","text":"Eye ele be miawo hã miaɖi ɖase le ŋutinye, elabena mienɔ anyi kplim tso gɔmedzedzea me ke."}]}