{"data":[{"book":"Wuok","chapter":"35","verse":"1","text":"Musa noluongo ogendini mag jo-Israel duto kanyakla mi owachonegi niya, “Gik ma Jehova Nyasaye ochikou mondo utim e magi:"},{"book":"Wuok","chapter":"35","verse":"2","text":"Kuom ndalo auchiel nyaka uti to odiechiengʼ mar abiriyo nobed odiechiengu maler, ma en Sabato mar yweyo ni Jehova Nyasaye. Ngʼato angʼata motimo tich chiengʼ Sabato nyaka negi."},{"book":"Wuok","chapter":"35","verse":"3","text":"Kik umok mach e kar daku moro amora chiengʼ Sabato.”"},{"book":"Wuok","chapter":"35","verse":"4","text":"Musa nowacho ni oganda jo-Israel duto niya, “Ma e gima Jehova Nyasaye ochiko:"},{"book":"Wuok","chapter":"35","verse":"5","text":"Teruru chiwo ne Jehova Nyasaye kuom gik moko duto ma un-go. Ngʼato angʼata ma chunye oyie nyaka kel ne Jehova Nyasaye chiwo mag:"},{"book":"Wuok","chapter":"35","verse":"6","text":"law marambulu, maralik, marakwaro, law"},{"book":"Wuok","chapter":"35","verse":"7","text":"piende rombe molok gi range makwar, piende monyongʼ mayom mag le mag nembe,"},{"book":"Wuok","chapter":"35","verse":"8","text":"mor zeituni miolo e taya mondo okel ler,"},{"book":"Wuok","chapter":"35","verse":"9","text":"gi oniks kod kite moko miketo kuom law mayom mar dolo miluongo ni efod kod law akor."},{"book":"Wuok","chapter":"35","verse":"10","text":"“Jotich duto molony mantie e kindu nyaka bi mondo olos gik moko duto ma Jehova Nyasaye osechiko kaka:"},{"book":"Wuok","chapter":"35","verse":"11","text":"“Hemb Romo kod hembene ma oko, gi raumne, gi ramakine, gi sirnine gi bepene miriwo kod sirni gi rachungigi,"},{"book":"Wuok","chapter":"35","verse":"12","text":"gi Sandug Muma, gi ludhene, gi raum mar kar pwodhruok kod pasia mogengʼe;"},{"book":"Wuok","chapter":"35","verse":"13","text":"gi mesa kod ludhene kaachiel gi gigene duto mag tich kod makati miketo e nyim Jehova Nyasaye;"},{"book":"Wuok","chapter":"35","verse":"14","text":"bende gilos rachungi taya kod gigene duto kaka techene gi mo milielgo;"},{"book":"Wuok","chapter":"35","verse":"15","text":"gi kendo mar misango miwangʼoe ubani, kaachiel gi ludhene,"},{"book":"Wuok","chapter":"35","verse":"16","text":"kod kendo mar misango miwangʼo pep, gi singʼengene molos gi mula man kod ludhene gi gik moko duto mitiyogo e kendono kaachiel"},{"book":"Wuok","chapter":"35","verse":"17","text":"kod pasia mag laru gi sirnine kod rachungigi kod pasia moumo kar donjo mar laru,"},{"book":"Wuok","chapter":"35","verse":"18","text":"loye mag hema gi loye mag laru gi tonde motwegigo,"},{"book":"Wuok","chapter":"35","verse":"19","text":"kaachiel gi lewni mochwe mag tij dolo mitiyogo e kama ler mar lemo ma gin lewni mag Harun jadolo kod lep yawuote ka gitiyogo kaka jodolo.”"},{"book":"Wuok","chapter":"35","verse":"20","text":"Eka oganda mar jo-Israel duto noa e nyim Musa,"},{"book":"Wuok","chapter":"35","verse":"21","text":"kendo ji duto mane oyie kendo chunygi oelore nobiro mokelo mich ni Jehova Nyasaye kuom tich mar Hemb Romo gi tijene duto gi lewni mopwodhi mag dolo."},{"book":"Wuok","chapter":"35","verse":"22","text":"Ji duto mane oyie, chwo kod mon, nobiro mokelo bangli gi sitadi mag dhahabu. Ji duto nokelo ne Jehova Nyasaye misango mifwayo mar dhahabu,"},{"book":"Wuok","chapter":"35","verse":"23","text":"to jomoko to nokelo law marambulu, kata maralik, kata marakwaro, kata yie diek, kata piende rombe molok makwar, kata piende monyongʼ mayom mag le mag nembe."},{"book":"Wuok","chapter":"35","verse":"24","text":"Jogo mane kelo chiwo mar dhahabu kata fedha kata mula nokelogi kaka chiwo ni Jehova Nyasaye kendo ngʼato angʼata mane nigi yiend siala ne tich moro amora nokelo."},{"book":"Wuok","chapter":"35","verse":"25","text":"Dhako moro amora molony e twengʼo kod chwecho nokelo law marambulu, maralik kod marakwaro."},{"book":"Wuok","chapter":"35","verse":"26","text":"Kendo mon duto mane chunygi oyie kendo olony e twengʼo nokelo yie diek."},{"book":"Wuok","chapter":"35","verse":"27","text":"Jotelo nokelo kite mag oniks kod kite mamoko miketo e law mayom mar dolo miluongo ni efod kendo kuom law akor."},{"book":"Wuok","chapter":"35","verse":"28","text":"Bende negikelo gik madum mangʼwe ngʼar gi mor zeituni miolo e taya to gi mor pwodhruok kod ubani mangʼwe ngʼar."},{"book":"Wuok","chapter":"35","verse":"29","text":"Jo-Israel duto machwo gi mamon mane chunygi oyie nokelo ni Jehova Nyasaye chiwo mar hera ne tich duto mane Jehova Nyasaye ochiko Musa mondo otim."},{"book":"Wuok","chapter":"35","verse":"30","text":"Eka Musa nowacho ne jo-Israel niya, “Winjuru, Jehova Nyasaye oseyiero Bezalel wuod Uri, ma wuod Hur, maa e dhood Juda,"},{"book":"Wuok","chapter":"35","verse":"31","text":"kendo osepongʼe gi Roho mar Nyasaye, mondo obed gi lony, gi rieko, gi nyalo kod ngʼeyo tije duto mag lwedo;"},{"book":"Wuok","chapter":"35","verse":"32","text":"mondo omi ogor kido mabeyo mag dhahabu gi fedha kod mula,"},{"book":"Wuok","chapter":"35","verse":"33","text":"kendo ongʼad kite duto gi payo bao kendo mondo otim kit tije, duto mag lwedo."},{"book":"Wuok","chapter":"35","verse":"34","text":"Kendo osemiyo Bazalel, wuod Uri, ma wuod Hur, maa e dhood Juda kaachiel gi Oholiab wuod Ahisamak maa e dhood Dan rieko mar puonjo jomoko."},{"book":"Wuok","chapter":"35","verse":"35","text":"Osemiyogi rieko mar tiyo tije machalo kaka pecho, goro, chweyo lewni marambulu, maralik, marakwaro kod lewni mayom, ma gin tich joma nigi lony."}]}