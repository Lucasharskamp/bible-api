{"data":[{"book":"4 Mose","chapter":"13","verse":"1","text":"Anante Ra Anumzamo'a amanage huno Mosesena asmi'ne,"},{"book":"4 Mose","chapter":"13","verse":"2","text":"Nagrama Israeli vahe'ma zamiku'ma hu'noa mopa, 12fu'a naga nofipinti magoke magoke kva vahezmi huzmantege'za oku'a vu'za Kenani mopa ome afure'za keho."},{"book":"4 Mose","chapter":"13","verse":"3","text":"Higeno Parani ka'ma hagege mopafi mani'nafintira Mosese'a Ra Anumzamofo ke amage anteno, Israeli vahepintira kva vahezmi huzmantege'za vu'naze."},{"book":"4 Mose","chapter":"13","verse":"4","text":"Anama vu'namokizmi zamagi'a ama'ne, Rubeni nagapintira, Zakuri nemofo Samua'e."},{"book":"4 Mose","chapter":"13","verse":"5","text":"Simeon nagapintira, Hori nemofo Safati'e,"},{"book":"4 Mose","chapter":"13","verse":"6","text":"Juda nagapintira, Jefune nemofo Kalepi'e."},{"book":"4 Mose","chapter":"13","verse":"7","text":"Isaka nagapintira, Josefe nemofo Iga'e,"},{"book":"4 Mose","chapter":"13","verse":"8","text":"Efraemi nagapintira, Nuni nemofo Hosea'e,"},{"book":"4 Mose","chapter":"13","verse":"9","text":"Benjamen nagapintira, Rafu nemofo Palti'e."},{"book":"4 Mose","chapter":"13","verse":"10","text":"Zebuluni nagapinti, Sodi nemofo Gatieli'e,"},{"book":"4 Mose","chapter":"13","verse":"11","text":"Josefe ne'mofavre Manase nagapintira, Susi nemofo Gati'e,"},{"book":"4 Mose","chapter":"13","verse":"12","text":"Dani nagapintira, Gemali nemofo Amieli'e,"},{"book":"4 Mose","chapter":"13","verse":"13","text":"Aser nagapintira, Maikol nemofo Seturi'e,"},{"book":"4 Mose","chapter":"13","verse":"14","text":"Nafatali nagapintira, Vofsi nemofo Nabi'e,"},{"book":"4 Mose","chapter":"13","verse":"15","text":"Gad nagapintira, Masi nemofo Geueli'e,"},{"book":"4 Mose","chapter":"13","verse":"16","text":"Ama'i oku'a vu'za mopa afure'za kehogu huzmantege'za vu'naza vene'ne zamagi'e. Hianagi Nun nemofo Hoseanku, Mosese'a Josua'e huno agi'a antemi'ne."},{"book":"4 Mose","chapter":"13","verse":"17","text":"Mosese'a Kenani mopa vu'za ome afure'za kehogu, agra anage huno huzmante'ne, Anagamu Negev mareriteta, anantetira agona moparega mareriho."},{"book":"4 Mose","chapter":"13","verse":"18","text":"Mopamo'a inankna hu'nefi ome negeta, ana mopafima nemaniza vahera hanave vahepi hanavezamia omne'ne vahepi, osi'a mani'nafi, rama'a vahe mani'nafi ome keho."},{"book":"4 Mose","chapter":"13","verse":"19","text":"Inankna hu'nea mopafi nemanizo, ana mopamo'a knare hu'nefi, haviza hu'nefi? Ranra kuma'zamimo'a inankna hu'ne, ruherafi'za kumara ante'za mani'nafi, hanave vihu kegina hu'nazafi keho?"},{"book":"4 Mose","chapter":"13","verse":"20","text":"Mopamo'a inankna hu'ne, masvema'ane mopafi hagege hu'ne? Anampina zafa me'nefi omane'ne? Ete eku'ma hanuta mago'a zafa raga eri'neta eho. Ana'ma huzmante'neana krepimo ese agafa huno afure'nea knafi huzmantege'za vu'naze."},{"book":"4 Mose","chapter":"13","verse":"21","text":"Zini ka'ma hagege kokampi mareri'za ana mopa oku'a afu omere'za nege'za, Rehob vu'za Lebo-hamati kaziga uhanati'naze."},{"book":"4 Mose","chapter":"13","verse":"22","text":"Hagi Negevi mareri'za uhanatite'za, Anaki agehe'za Ahimanima, Sesai'ma, Talmai'zama hu'za, Hebroni mani'nazare vu'naze. (Hebroni kuma erifore hu'naza kna 7ni'a kafu agateretege'za, Zoan kumara Isipi'a erifore hu'naze)."},{"book":"4 Mose","chapter":"13","verse":"23","text":"Anantetira Eskol agupofi uhanati'za, anampinti krepimo mago azankunate manumanu huno te'nea akafri'za, zafare taremoke zafa hutere nehu'za, mago'a pomigrenet ragane, fiki ragane eri'za e'naze."},{"book":"4 Mose","chapter":"13","verse":"24","text":"Ana kokankura Eskol agupoe hu'za hu'naze. Na'ankure mago'pima (manu manuma huno zafa rgama re'nege'za Israeli vahe'mo'za akafri'za) eri'za e'nagu hu'naze."},{"book":"4 Mose","chapter":"13","verse":"25","text":"Hagi 40'a zage gnamofo agu'afi mopa oku'a vano hu'za afure'za kete'za e'naze."},{"book":"4 Mose","chapter":"13","verse":"26","text":"Mosesene, Aronine, maka'a Israeli vahe kevune Paran ka'ma hagege mopafi, Kades mani'nage'za, Kenani mopafima me'nege'za kete'za aza zamofo nanekea eme nezmasmi'za, ana mopafinti zafa ragama eri'za e'nazana eme zamaveri nehu'za,"},{"book":"4 Mose","chapter":"13","verse":"27","text":"amanage hu'za Mosesena asmi'naze, Hurantanketa vu'nona mopafina, tamage huno ami rine, tume rinena avite'ne. Hagi anampinti'ma zafa rgama erita e'nonana ama'ne."},{"book":"4 Mose","chapter":"13","verse":"28","text":"Hianagi ana mopafina hanavenentake vahe manine'za, ranra kuma'zamirera tusinasi vihu hu'naze. Hagi anampina Anaki nezmagehoza mani'nageta zamage'none."},{"book":"4 Mose","chapter":"13","verse":"29","text":"Ameleki vahera Negev mopafi mani'naze, Hiti vahe'ene, Jebusi vahe'ene, Amori vahe'enena agona mopafi mani'naze. Hagi Kenani vahera hageri ankenane, Jodani timofo ankenarega mani'za evu'naze."},{"book":"4 Mose","chapter":"13","verse":"30","text":"Hagi Mosese avuga, Kalepi'a otino amanage hu'ne, Kea tagane'neta antahiho, inazano fore hania zankura ontahita, otinketa marerita ana mopa omeri maneno. Na'ankure tagra hara huzmagatereta mopa erigahune."},{"book":"4 Mose","chapter":"13","verse":"31","text":"Hianagi mago'a vahe'ma agrane vu'naza vahe'mo'za amanage hu'naze, tagra ana vahera zamahega osu'none. Na'ankure hanave zamimo'a tagri hanavea agatere'ne!"},{"book":"4 Mose","chapter":"13","verse":"32","text":"Ana mopa ome afure'za kete'za e'naza vahe'mo'za, koro nehu'za Israeli vahera havige rezmatga hu'za anage hu'naze, anama ome ke'nona mopamo'a aza'o ana mopare umani'simofona aheno nehna hugahie. Hagi ana mika vahe'ma zamage'nona vahera tusinasi vahe mani'naze."},{"book":"4 Mose","chapter":"13","verse":"33","text":"Ana mopafinke Nefilim vahera nezmageta, Anaki vahera, Nefilim vahe'mokizmi zamagehezagita, tagrama zamagonana kenu kna tagra hu'none. Hagi zamagrama taga'zana ana zanke hu'none. 13:33 Nefilim hu'naza vahe'mofo agafa'a Jen-Agafa 6:2 kegahane."}]}