{"data":[{"book":"2. kirje korinttolaisille","chapter":"11","verse":"1","text":"Toivon, että jaksatte kestää tämän mielettömän puheeni. Yrittäkää ainakin ja antakaa minun purkaa kaikki mitä on sydämelläni."},{"book":"2. kirje korinttolaisille","chapter":"11","verse":"2","text":"Olen teistä syvästi huolissani – niin kuin Jumalakin on. Teidän pitäisi rakastaa yksin Kristusta, niin kuin puhdas nuori tyttö säästää rakkautensa yhdelle miehelle, tulevalle aviopuolisolleen."},{"book":"2. kirje korinttolaisille","chapter":"11","verse":"3","text":"Mutta pelkään, että puhdas ja vilpitön suhteenne Herraan turmeltuu. Teidän voi käydä kuin Eevan, jonka saatana sai petetyksi paratiisissa."},{"book":"2. kirje korinttolaisille","chapter":"11","verse":"4","text":"Tunnutte kovin herkkäuskoisilta. Hyväksytte kaiken epäröimättä, vaikka joku puhuisi teille aivan eri Jeesuksesta kuin me tai eri hengestä – eikä Pyhästä Hengestä, jonka olette saaneet – tai vaikka teille neuvottaisiin aivan erilaista pelastuksen tietä."},{"book":"2. kirje korinttolaisille","chapter":"11","verse":"5","text":"En usko, että nuo miehet, jotka nimittävät itseään apostoleiksi eli Jumalan lähettiläiksi, ovat missään suhteessa minua parempia."},{"book":"2. kirje korinttolaisille","chapter":"11","verse":"6","text":"Jos olen huono puhuja, tunnen ainakin hyvin asian, josta puhun. Senhän tekin myönnätte, sillä se on käynyt jatkuvasti ilmi."},{"book":"2. kirje korinttolaisille","chapter":"11","verse":"7","text":"Olinko itse syypää siihen, ettette pitäneet minua minkään arvoisena, kun julistin teille Jumalan hyvää sanomaa pyytämättä palkkaa?"},{"book":"2. kirje korinttolaisille","chapter":"11","verse":"8,9","text":"Sen sijaan rasitin muita seurakuntia, kun olin teidän luonanne, sillä otin niiltä vastaan rahaa voidakseni palvella teitä ilmaiseksi. Kun leipä oli lopussa, en vieläkään pyytänyt teiltä mitään, sillä sain lahjoituksen Makedonian kristityiltä. Kolikkoakaan en ole koskaan teiltä pyytänyt enkä halua vastakaan pyytää."},{"book":"2. kirje korinttolaisille","chapter":"11","verse":"10","text":"Totuuden nimessä tahdon jokaisen kreikkalaisen tietävän tämän!"},{"book":"2. kirje korinttolaisille","chapter":"11","verse":"11","text":"Miksi? Siksikö, etten rakasta teitä? Jumala tietää, että rakastan."},{"book":"2. kirje korinttolaisille","chapter":"11","verse":"12","text":"Tahdon vain ottaa aseet käsistä niiltä, jotka kehuvat tekevänsä Jumalan työtä samalla tavalla kuin mekin."},{"book":"2. kirje korinttolaisille","chapter":"11","verse":"13","text":"Eivät nuo miehet ole Jumalan lähettämiä. He ovat huijareita, jotka ovat saaneet teidät uskomaan, että he ovat Kristuksen apostoleja."},{"book":"2. kirje korinttolaisille","chapter":"11","verse":"14","text":"Tämä ei minua hämmästytä, sillä saatanakin voi tekeytyä valon enkeliksi."},{"book":"2. kirje korinttolaisille","chapter":"11","verse":"15","text":"Tottahan hänen apulaisensakin voivat näyttää Jumalan valtakunnan työntekijöiltä. Lopulta he saavat kuitenkin pahojen tekojensa mukaisen rangaistuksen."},{"book":"2. kirje korinttolaisille","chapter":"11","verse":"16","text":"Pyydän vieläkin: älkää luulko, että olen menettänyt järkeni, kun kirjoitan näin. Ja vaikka luulisitte, kuunnelkaa hulluakin miestä. Aion nimittäin nyt vähän kehua itseäni, niin kuin nuo muut tekevät."},{"book":"2. kirje korinttolaisille","chapter":"11","verse":"17","text":"Herra ei suinkaan ole kehottanut minua rehentelemään, joten puhun tosiaan kuin mielenvikainen."},{"book":"2. kirje korinttolaisille","chapter":"11","verse":"18","text":"Koska nuo muut miehet mainostavat teille omaa ihmeellisyyttään, teen minäkin niin."},{"book":"2. kirje korinttolaisille","chapter":"11","verse":"19,20","text":"Pidätte itseänne järkevinä, mutta kuuntelette mielellänne järjettömiä tarinoita. Ette välitä, vaikka jotkut tekevät teistä orjiaan ja vievät omaisuutenne, hyötyvät kustannuksellanne, ovat olevinaan jotakin ja läimäyttävät teitä kasvoihin."},{"book":"2. kirje korinttolaisille","chapter":"11","verse":"21","text":"Hävettää tunnustaa, että siihen minä olen liian heikko! Mutta voin kyllä muuten ylpeillä samoista asioista kuin nuokin miehet – puhun edelleen kuin olisin tullut hulluksi."},{"book":"2. kirje korinttolaisille","chapter":"11","verse":"22","text":"He kehuvat olevansa juutalaisia. Hyvä on, niinhän minäkin olen. He sanovat olevansa israelilaisia, Jumalan kansaa. Minä olen myös. He ovat Aabrahamin jälkeläisiä. Niin minäkin."},{"book":"2. kirje korinttolaisille","chapter":"11","verse":"23","text":"He sanovat palvelevansa Kristusta. Minä olen palvellut häntä paljon enemmän. Kehun vieläkin itseäni kuin hullu. Olen tehnyt työtä sitkeämmin, joutunut useammin vankilaan, ollut lukemattomia kertoja ruoskittavana ja yhä uudestaan kuolemanvaarassa."},{"book":"2. kirje korinttolaisille","chapter":"11","verse":"24","text":"Viisi eri kertaa juutalaiset ovat antaneet minun maistaa lain säätämää kolmeakymmentäyhdeksää ruoskaniskua."},{"book":"2. kirje korinttolaisille","chapter":"11","verse":"25","text":"Kolme kertaa minua on hakattu raipoilla. Kerran minua on kivitetty. Haaksirikkoon olen joutunut kolme kertaa. Kerran ajelehdin meressä kokonaisen vuorokauden."},{"book":"2. kirje korinttolaisille","chapter":"11","verse":"26","text":"Olen tehnyt pitkiä, raskaita matkoja. Henkeäni ovat uhanneet milloin tulvivat joet, milloin rosvot, milloin juutalaiset, milloin pakanat. Olen joutunut kuolemanvaaraan sekä kaupungeissa että autiomaassa ja merellä. Kristityiksi tekeytyvät ihmiset ovat myös aiheuttaneet minulle uhkaavia tilanteita."},{"book":"2. kirje korinttolaisille","chapter":"11","verse":"27","text":"Olen tehnyt työtä ja nähnyt vaivaa, joutunut valvomaan ja kärsimään nälkää ja janoa. Olen paljon paastonnut. Minulla ei ole aina ollut tarpeeksi vaatteitakaan, vaan olen saanut hytistä kylmissäni."},{"book":"2. kirje korinttolaisille","chapter":"11","verse":"28","text":"Kaiken tämän lisäksi minua painaa jatkuva huoli seurakunnista."},{"book":"2. kirje korinttolaisille","chapter":"11","verse":"29","text":"Jos joku erehtyy, se on suru minullekin. Jos joku horjuttaa toisen uskoa, se polttaa sisintäni."},{"book":"2. kirje korinttolaisille","chapter":"11","verse":"30","text":"Mutta jos minun on ylpeiltävä, ylpeilen mieluummin sellaisista asioista, jotka osoittavat, miten heikko olen."},{"book":"2. kirje korinttolaisille","chapter":"11","verse":"31","text":"Jumala, Jeesuksen Kristuksen Isä, jolle kuuluu ylistys ikuisesti, tietää, että puhun totta."},{"book":"2. kirje korinttolaisille","chapter":"11","verse":"32","text":"Esimerkiksi Damaskossa kuningas Aretaan alainen maaherra pani kaupungin porteille vahdit, joiden piti vangita minut."},{"book":"2. kirje korinttolaisille","chapter":"11","verse":"33","text":"Minut saatiin kuitenkin lasketuksi isossa korissa muurinaukosta kaupungin ulkopuolelle, ja niin pääsin pakoon."}]}