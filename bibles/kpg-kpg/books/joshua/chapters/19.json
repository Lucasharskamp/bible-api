{"data":[{"book":"Joshua","chapter":"19","verse":"1","text":"Di lua hudihudi ne wanga nia gowaa gi nia madahaanau o di madawaawa Simeon. Di nadau gowaa le e hana e tugi i di gowaa dela ne gai ai di madawaawa Judah."},{"book":"Joshua","chapter":"19","verse":"2","text":"Ala go Beersheba, Sheba, Moladah,"},{"book":"Joshua","chapter":"19","verse":"3","text":"Hazar Shual, Balah, Ezem,"},{"book":"Joshua","chapter":"19","verse":"4","text":"Eltolad, Bethul, Hormah,"},{"book":"Joshua","chapter":"19","verse":"5","text":"Ziklag, Beth Marcaboth, Hazar Susah,"},{"book":"Joshua","chapter":"19","verse":"6","text":"Beth Lebaoth, mo Sharuhen."},{"book":"Joshua","chapter":"19","verse":"7","text":"Mo nia waahale aanei:"},{"book":"Joshua","chapter":"19","verse":"8","text":"Nia waahale lligi aanei le e hagapuni gi nia waahale lligi ala e haganiga nia waahale llauehe le e tugi loo i Baalath Beer (be go Ramah) dela i bahi i ngaaga. Di gowaa deenei la di gowaa e hai mee ginai nia madahaanau o di madawaawa Simeon.19.8 1 Kronikel 4.28-33"},{"book":"Joshua","chapter":"19","verse":"9","text":"Di gowaa ne wanga gi Judah le e mada damana ang gi ginaadou, malaa di baahi di guongo o Judah guu wanga gi Simeon."},{"book":"Joshua","chapter":"19","verse":"10","text":"Di tolu hudihudi ne wanga nia gowaa gi nia madahaanau o di madawaawa Zebulun. Tenua dela ne wanga gi digaula le e tugi loo i Sarid."},{"book":"Joshua","chapter":"19","verse":"11","text":"Tugi i golo, tagageinga la gaa hana gi dai gi Mareal, e tale gi Dabbesheth mo di monowai dulii i bahi i dua o Jokneam."},{"book":"Joshua","chapter":"19","verse":"12","text":"Gei di baahi i golo o Sarid, tagageinga le e hana gi dua gi tagageinga o Chisloth Tabor, gaa hana gi Daberath, gaa hana gi nua gi Japhia."},{"book":"Joshua","chapter":"19","verse":"13","text":"Gaa hana hua beelaa gi dua gi Gath Hepher mo Ethkazin, ga huli adu gi Neah i di ala dela e hana gi Rimmon."},{"book":"Joshua","chapter":"19","verse":"14","text":"Gei i bahi i ngeia, tagageinga le e huli adu gi Hannathon, ga odi i di gowaa mehanga gonduu o Iphtahel."},{"book":"Joshua","chapter":"19","verse":"15","text":"E hagapuni labelaa gi nia waahale aanei:"},{"book":"Joshua","chapter":"19","verse":"16","text":"Nia waahale aanei mo nadau waahale lligi la i lodo tenua dela ne wanga gi nia madahaanau o di madawaawa Zebulun e hai mee ginai."},{"book":"Joshua","chapter":"19","verse":"17","text":"Di haa hudihudi ne wanga nia gowaa gi nia madahaanau o di madawaawa Issachar."},{"book":"Joshua","chapter":"19","verse":"18","text":"Tenua dela ne hai mee ginai digaula la nia waahale aanei nonua:"},{"book":"Joshua","chapter":"19","verse":"19","text":"Hapharaim, Shion, Anaharath,"},{"book":"Joshua","chapter":"19","verse":"20","text":"Rabbith, Kishion, Ebez,"},{"book":"Joshua","chapter":"19","verse":"21","text":"Remeth, Engannim, Enhaddah, mo Beth Pazzez."},{"book":"Joshua","chapter":"19","verse":"22","text":"Tagageinga le e tale gi Tabor, Shahazumah, mo Beth Shemesh, gaa tugi i Jordan. Nogo iai labelaa nia waahale llauehe e madangaholu maa ono mono dama waahale i nadau daha."},{"book":"Joshua","chapter":"19","verse":"23","text":"Nia waahale aanei mo nadau waahale lligi la i lodo tenua dela ne wanga gi nia madahaanau o di madawaawa Issachar e hai mee ginai."},{"book":"Joshua","chapter":"19","verse":"24","text":"Di lima hudihudi ne wanga nia gowaa gi nia madahaanau o di madawaawa Asher."},{"book":"Joshua","chapter":"19","verse":"25","text":"Tenua dela ne hai mee ginai Asher la nia waahale aanei nonua:"},{"book":"Joshua","chapter":"19","verse":"26","text":"Allam Melech, Amad, mo Mishal."},{"book":"Joshua","chapter":"19","verse":"27","text":"Tagageinga ga huli aga gi dua gaa hana gi Beth Dagon, gaa tale gi tenua o Zebulun mo di gowaa mehanga gonduu o Iphtahel, ga hanadu gi Beth Emek mo Neiel, ga hanadu beelaa gi ngeia gi Cabul,"},{"book":"Joshua","chapter":"19","verse":"28","text":"Ebron, Rehob, Hammon, mo Kanah, adu loo gi Sidon."},{"book":"Joshua","chapter":"19","verse":"29","text":"Tagageinga ga hagabiga i golo gaa hana gi Ramah, gaa tugi i di waahale abaaba maaloo dela go Tyre, ga hagabiga i golo gaa hana gi Hosah, gaa hana ga odi i di Tai go Mediterannean. Nogo iai labelaa nia waahale"},{"book":"Joshua","chapter":"19","verse":"30","text":"Ummah, Aphek, mo Rehob."},{"book":"Joshua","chapter":"19","verse":"31","text":"Nia waahale aanei mo nadau waahale lligi la i lodo tenua dela ne wanga gi nia madahaanau o di madawaawa Asher e hai mee ginai."},{"book":"Joshua","chapter":"19","verse":"32","text":"Di ono hudihudi ne wanga nia gowaa gi nia madahaanau o di madawaawa Naphtali."},{"book":"Joshua","chapter":"19","verse":"33","text":"Tagageinga le e hana i Heleph gi di laagau ‘oak’ i Zaanannim, gaa hana gi Adaminekeb, gaa hana labelaa gi Jamnia, ga hanadu loo gi Lakkum, gaa tugi i Jordan."},{"book":"Joshua","chapter":"19","verse":"34","text":"E tugi i golo gaa hana gi dai gi Aznoth Tabor, gaa tugi i Hukkok, e tale gi tenua o Zebulun la i bahi i ngaaga, gei tenua o Asher la i bahi i dai, gei di monowai Jordan la i bahi i dua."},{"book":"Joshua","chapter":"19","verse":"35","text":"Nia waahale abaaba maaloo o Naphtali:"},{"book":"Joshua","chapter":"19","verse":"36","text":"Adamah, Ramah, Hazor,"},{"book":"Joshua","chapter":"19","verse":"37","text":"Kedesh, Edrei, Enhazor,"},{"book":"Joshua","chapter":"19","verse":"38","text":"Yiron, Migdalel, Horem, Beth Anath, mo Beth Shemesh."},{"book":"Joshua","chapter":"19","verse":"39","text":"Nia waahale aanei mo nadau waahale lligi la i lodo tenua dela ne wanga gi nia madahaanau o di madawaawa Naphtali e hai mee ginai."},{"book":"Joshua","chapter":"19","verse":"40","text":"Di hidu hudihudi ne wanga nia gowaa gi nia madahaanau o di madawaawa Dan."},{"book":"Joshua","chapter":"19","verse":"41","text":"Tenua dela ne hai mee ginai Dan la nia waahale aanei nonua:"},{"book":"Joshua","chapter":"19","verse":"42","text":"Shaalbim, Aijalon, Ithlah,"},{"book":"Joshua","chapter":"19","verse":"43","text":"Elon, Timnah, Ekron,"},{"book":"Joshua","chapter":"19","verse":"44","text":"Eltekeh, Gibbethon, Baalath,"},{"book":"Joshua","chapter":"19","verse":"45","text":"Jehud, Beneberak, Gath Rimmon,"},{"book":"Joshua","chapter":"19","verse":"46","text":"Mejarkon, mo Rakkon, mo nia gowaa e haganiga di waahale go Joppa."},{"book":"Joshua","chapter":"19","verse":"47","text":"Di madagoaa digau Dan ne ngala nadau gowaa, digaula gaa hula gi Lais ga heebagi gi di waahale deelaa, gaa kumi ga daaligi nia daangada gii mmade, ga hai mee gi di waahale deelaa, gaa huli di ingoo go Lais gi Dan, ne gahi gi di nadau damana madua go Dan.19.47 Gabunga 18.27-29"},{"book":"Joshua","chapter":"19","verse":"48","text":"Nia waahale aanei mo nadau waahale lligi la i lodo tenua dela ne wanga gi nia madahaanau o di madawaawa Dan e hai mee ginai."},{"book":"Joshua","chapter":"19","verse":"49","text":"Di madagoaa digau Israel ne lawa di duwwe nadau gowaa, digaula gaa wanga di gowaa gi Joshua, go tama daane a Nun, e hai mee ginai."},{"book":"Joshua","chapter":"19","verse":"50","text":"Be di hai o Dimaadua dela ne hagawaalanga, digaula guu wanga gi mee dana waahale dela bolo e gai eia: Timnath Serah, i lodo tenua gonduu o Ephraim. Mee ga haga hoou di waahale deelaa, gaa noho i golo."},{"book":"Joshua","chapter":"19","verse":"51","text":"Eleazar, tangada hai mee dabu, mo Joshua, tama daane Nun, mo nia dagi o nia madahaanau o nia madawaawa Israel ne duwwe nia gowaa aanei gi di hai o di huduhudu nia hadu e halahala ai di manawa Dimaadua i di ngudu di Hale laa Dimaadua i Shiloh. Deenei di hai ne duwwe ai tenua digaula."}]}