{"data":[{"book":"मरकुस","chapter":"15","verse":"1","text":"भुन्सारे होतोच तुरतच मुख्य याजकों, बुजूर्गों, अऊर धर्मशास्त्रियों न बल्की पूरी यहूदी महासभा न सल्ला कर क् यीशु ख बन्दी बनाय क, ओख लिजाय क पिलातुस शासक को हाथ म सौंप दियो।"},{"book":"मरकुस","chapter":"15","verse":"2","text":"पिलातुस न यीशु सी पुच्छ्यो, “का तय यहूदियों को राजा आय?” ओन ओख उत्तर दियो, “तय खुदच कह्य रह्यो हय।”"},{"book":"मरकुस","chapter":"15","verse":"3","text":"मुख्य याजक यीशु पर बहुत बातों को दोष लगाय रह्यो होतो।"},{"book":"मरकुस","chapter":"15","verse":"4","text":"पिलातुस न ओको सी फिर पुच्छ्यो, “का तय कुछ भी उत्तर नहीं देवय? देख हि तोरो पर कितनी बातों को दोष लगावय हंय।”"},{"book":"मरकुस","chapter":"15","verse":"5","text":"यीशु न फिर कुछ भी उत्तर नहीं दियो; येकोलायी पिलातुस बड़ो अचम्भित भयो।"},{"book":"मरकुस","chapter":"15","verse":"6","text":"हमेशा को जसो ऊ फसह को त्यौहार म यहूदी लोग कोयी एक बन्दी ख जेक हि चाहत होतो, पिलातुस उन्को लायी छोड़ देत होतो।"},{"book":"मरकुस","chapter":"15","verse":"7","text":"बरअब्बा नाम को एक आदमी विद्रोहियों को संग बन्दी होतो, ओन रोमन शासक को विद्रोह म हत्यायें करी होती।"},{"book":"मरकुस","chapter":"15","verse":"8","text":"अऊर भीड़ पिलातुस सी बिन्ती करन लग्यो, कि जसो तय हमरो लायी करत आयो हय वसोच कर।"},{"book":"मरकुस","chapter":"15","verse":"9","text":"पिलातुस न उन्ख उत्तर दियो, “का तुम चाहवय हय, कि मय तुम्हरो लायी यहूदियों को राजा ख छोड़ देऊ?”"},{"book":"मरकुस","chapter":"15","verse":"10","text":"पिलातुस जानत होतो कि मुख्य याजकों न ओख जलन सी सौंप दियो होतो।"},{"book":"मरकुस","chapter":"15","verse":"11","text":"पर मुख्य याजकों न लोगों ख उकसायो कि ऊ बरअब्बा ख उन्को लायी छोड़ दे।"},{"book":"मरकुस","chapter":"15","verse":"12","text":"यो सुन क पिलातुस न उन्को सी फिर पुच्छ्यो, “त जेक तुम यहूदियों को राजा कह्य हय, ओख मय का करू?”"},{"book":"मरकुस","chapter":"15","verse":"13","text":"हि फिर चिल्लावन लग्यो, “ओख क्रूस पर हाथ अऊर पाय म खिल्ला सी ठोक क ओख चढ़ाय देवो।”"},{"book":"मरकुस","chapter":"15","verse":"14","text":"पिलातुस न उन्को सी कह्यो, “येन का बुरो करयो हय?”"},{"book":"मरकुस","chapter":"15","verse":"15","text":"तब पिलातुस न भीड़ ख खुश करन की इच्छा सी, बरअब्बा ख उन्को लायी छोड़ दियो, अऊर यीशु ख कोड़ा सी पीट क सौंप दियो कि क्रूस पर चढ़ायो जाये।"},{"book":"मरकुस","chapter":"15","verse":"16","text":"प्रीटोरियुम, जो राज्यपाल को राजभवन को आंगन कहलावय हय, ओख ले गयो जित पूरी रोमी सेना की पलटन ख बुलाय क जमा करयो।"},{"book":"मरकुस","chapter":"15","verse":"17","text":"तब उन्न यीशु ख जामुनी कपड़ा पहिनायो अऊर काटा की डगाली सी मुकुट बनाय क ओको मुंड पर रख्यो,"},{"book":"मरकुस","chapter":"15","verse":"18","text":"अऊर यो कह्य क ओख प्रनाम करन लग्यो, “हे यहूदियों को राजा, तोरी जय जयकार होय!”"},{"book":"मरकुस","chapter":"15","verse":"19","text":"हि ओको मुंड पर सरकण्डा मारतो, अऊर ओको पर थूकतो अऊर घुटना को बल पर होय क ओकी जय जयकार करतो रह्यो।"},{"book":"मरकुस","chapter":"15","verse":"20","text":"जब हि ओको मजाक उड़ाय लियो, त ओको पर सी जामुनी कपड़ा उतार क ओकोच कपड़ा पहिनायो; अऊर तब ओख क्रूस पर चढ़ावन लायी बाहेर ले गयो।"},{"book":"मरकुस","chapter":"15","verse":"21","text":"सिकन्दर अऊर रूफुस को बाप शिमोन कुरेनी, जो गांव सी आवतो हुयो उत सी निकल रह्यो होतो; त सिपाहियों न ओख जबरदस्ती म पकड़्यो कि यीशु को क्रूस उठाय क चले।"},{"book":"मरकुस","chapter":"15","verse":"22","text":"हि ओख गुलगुता नाम को जागा पर ले गयो, जेको अर्थ खोपड़ी की जागा हय।"},{"book":"मरकुस","chapter":"15","verse":"23","text":"अऊर ओख कड़वो मसाला मिलायो हुयो अंगूररस देन कि कोशिश करी, पर ओन नहीं पियो।"},{"book":"मरकुस","chapter":"15","verse":"24","text":"तब उन्न ओख क्रूस पर चढ़ायो अऊर ओको कपड़ा पर चिट्ठियां डाल क, कि कोन्ख का मिलेंन, ओको कपड़ा ख आपस म बाट लियो।"},{"book":"मरकुस","chapter":"15","verse":"25","text":"अऊर सबेरे को नौ बजे एक पहर दिन चढ़ आयो होतो, जब उन्न ओख क्रूस पर चढ़ायो।"},{"book":"मरकुस","chapter":"15","verse":"26","text":"अऊर असो लिख क यो दोष चिट्ठी ओको ऊपर क्रूस पर लगाय दियो कि “यहूदियों को राजा।”"},{"book":"मरकुस","chapter":"15","verse":"27","text":"उन्न ओको संग दोय डाकूवों, एक ओको दायो तरफ अऊर दूसरों ख ओको बायो तरफ क्रूस पर चढ़ायो।"},{"book":"मरकुस","chapter":"15","verse":"28","text":"तब शास्त्र को ऊ वचन पूरो भयो जेको म कह्यो हय कि ऊ अपराधियों को संग गिन्यो गयो।१५:२८ कुछ हस्त लेख म यो वचन नहीं मिलय। देखो लूका २२:३७"},{"book":"मरकुस","chapter":"15","verse":"29","text":"अऊर उत सी आनो जानो वालो मुंड हिला हिलाय क अऊर यो कह्य क ओकी निन्दा करत होतो, “अरे! यो त मन्दिर ख गिराय क, अऊर तीन दिन म बनावन वालो होतो!"},{"book":"मरकुस","chapter":"15","verse":"30","text":"क्रूस पर सी उतर क अपनो आप ख बचाय ले।”"},{"book":"मरकुस","chapter":"15","verse":"31","text":"येको पर मुख्य याजक भी, धर्मशास्त्रियों को संग आपस म मजाक उड़ाय रह्यो होतो, “येन त कुछ ख बचायो, पर खुद ख नहीं बचा सक्यो।”"},{"book":"मरकुस","chapter":"15","verse":"32","text":"“इस्राएल को राजा, मसीह, अब क्रूस पर सी उतर गयो कि हम ओख देख क विश्वास करबो।” अऊर जो ओको संग क्रूस पर चढ़ायो गयो होतो, हि भी ओकी निन्दा करत होतो।"},{"book":"मरकुस","chapter":"15","verse":"33","text":"बारा बजे दोपहर होन पर पूरो देश म अन्धारो छाय गयो, अऊर तीन घंटा तक अन्धारो छायो रह्यो।"},{"book":"मरकुस","chapter":"15","verse":"34","text":"तीसरो पहर तीन बजे यीशु न बड़ो आवाज सी पुकार क कह्यो, “एलोई, एलोई, लमा शबक्तनी?” जेको अर्थ यो हय, “हे मोरो परमेश्वर, हे मोरो परमेश्वर, तय न मोख कहाली छोड़ दियो?”"},{"book":"मरकुस","chapter":"15","verse":"35","text":"जो जवर खड़ो होतो, उन्म सी कुछ लोगों न यो सुन क कह्यो, “सुनो, ऊ एलिय्याह ख पुकार रह्यो हय।”"},{"book":"मरकुस","chapter":"15","verse":"36","text":"अऊर एक न दौड़ क स्पंज ख सिरका म डुबायो, अऊर सरकण्डा पर रख क ओख चुसायो अऊर कह्यो, “रुक जावो, देखबोंन, एलिय्याह ओख उतारन लायी आवय हय यां नहीं।”"},{"book":"मरकुस","chapter":"15","verse":"37","text":"तब यीशु न ऊचो आवाज सी चिल्लाय क जीव छोड़ दियो।"},{"book":"मरकुस","chapter":"15","verse":"38","text":"अऊर मन्दिर को परदा ऊपर सी खल्लो तक फट क दोय टुकड़ा भय गयो।"},{"book":"मरकुस","chapter":"15","verse":"39","text":"सूबेदार न जो उत आगु खड़ो होतो, ओख यो तरह सी जीव छोड़तो हुयो देख्यो, त ओन कह्यो,१५:३९ कुछ हस्तलेखों म यीशु जोर सी चिल्लाय क जीव छोड़ दियो लिख्यो हय “सचमुच यो आदमी, परमेश्वर को बेटा होतो!”"},{"book":"मरकुस","chapter":"15","verse":"40","text":"कुछ बाई भी दूर सी देख रही होती: उन्म मरियम मगदलीनी, छोटो याकूब अऊर योसेस की माय मरियम, अऊर सलोमी होती।"},{"book":"मरकुस","chapter":"15","verse":"41","text":"जब ऊ गलील म होतो त हि ओको पीछू होय जात होती अऊर ओकी सेवा टहल करत होती; अऊर बहुत सी बाईयां भी होती, जो ओको संग यरूशलेम म आयी होती।"},{"book":"मरकुस","chapter":"15","verse":"42","text":"जब शाम भय गयी त येकोलायी कि तैयारी को दिन होतो, जो यहूदियों को आराम१५:४२ सब्त-यहूदियों को आराम दिन को दिन सी एक दिन पहिले होवय हय,"},{"book":"मरकुस","chapter":"15","verse":"43","text":"अरिमतिया को निवासी यूसुफ आयो, जो यहूदियों को महासभा को सम्मानिय सदस्य होतो अऊर खुद भी परमेश्वर को राज्य की रस्ता देखत होतो। ऊ हिम्मत कर क् पिलातुस को जवर जाय क यीशु को लाश मांग्यो।"},{"book":"मरकुस","chapter":"15","verse":"44","text":"पिलातुस ख अचम्भा भयो कि यीशु की मृत्यु इतनो जल्दी भय गयी; अऊर ओन सूबेदार ख बुलाय क पुच्छ्यो, “का ऊ मर गयो हय?”"},{"book":"मरकुस","chapter":"15","verse":"45","text":"तब ओन सूबेदार सी हाल जान क लाश यूसुफ ख दे दियो।"},{"book":"मरकुस","chapter":"15","verse":"46","text":"तब यूसुफ न लिनन कि एक चादर लियो, अऊर लाश ख उतार क ऊ चादर म लपेट क, अऊर एक कब्र म जो चट्टान ख काट क बनायो गयो कब्र म रख्यो, अऊर कब्र को द्वार पर एक बड़ो गोटा लुढ़काय दियो।"},{"book":"मरकुस","chapter":"15","verse":"47","text":"मरियम मगदलीनी अऊर योसेस की माय मरियम देख रही होती कि ओख कित रख्यो गयो हय।"}]}