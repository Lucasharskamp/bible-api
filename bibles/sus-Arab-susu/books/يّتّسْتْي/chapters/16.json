{"data":[{"book":"يّتّ سْتْي","chapter":"16","verse":"1","text":"عِسِرَيِلَ حَمَ بِرِن نَشَ كٍلِ عٍلِمِ، سِفَقٍ رَ سِنِ فبٍنفبٍرٍنيِ مَ، نَشَن نَ عٍلِمِ نُن تُرُ سِنِنَ تَفِ. عٍ بِيَاسِ نَشَن نَبَ كٍلِ مِسِرَ هَن سِنِ فبٍنفبٍرٍنيِ مَ، نَ نَشَ بُ كِكٍ قِرِن عَ نُن شِ قُ نُن سُولِ."},{"book":"يّتّ سْتْي","chapter":"16","verse":"2","text":"مّننِ عِسِرَيِلَ حَمَ نَشَ سْنشْ مُنسَ نُن هَرُنَ مَ،"},{"book":"يّتّ سْتْي","chapter":"16","verse":"3","text":"عَ قَلَقٍ رَ، «مُنقٍ رَ عَلَتَلَ مُ عَ رَفِرِشِ وٌن شَ قَشَ مِسِرَ بْشِ مَ؟ مّننِ سُبٍ نُن تَامِ نُ نَ وٌن يِ رَ نَشَن وٌن لُفَمَ، كْنْ بٍ يِ فبٍنفبٍرٍن يِرٍ، وٌن قَمَ قَشَدٍ كَامّ نَن نَ.»"},{"book":"يّتّ سْتْي","chapter":"16","verse":"4","text":"عَلَتَلَ نَشَ عَ مَسٍن مُنسَ بّ، «ﭑ قَمَ تَامِ رَفٌرٌدٍ وٌ بّ كٍلِقٍ كٌورٍ مَ. حَمَ شَ مِنِ، عٍ شَ عَ مَتٌنفٌ فّيسّفّ عٍ نَشَن دٌنمَ لْشْي كٍرٍن كُي. ﭑ قَمَ عٍ شَشِلِ مَتٌدٍ، شَ عٍ حّرّ مَ ﭑ مَ يَامَرِ نَن مَ."},{"book":"يّتّ سْتْي","chapter":"16","verse":"5","text":"عَ شِ سٍننِ ندٍ، عٍ شَ شِ قِرِن دَاشِ مَتٌنفٌ.»"},{"book":"يّتّ سْتْي","chapter":"16","verse":"6","text":"مُنسَ نُن هَرُنَ نَشَ عَ قَلَ عِسِرَيِلَ حَمَ بّ، «تٌ نُنمَرٍ وٌ عَ كٌلٌنمَ نّ، عَ عَلَتَلَ نَن وٌ رَ مِنِشِ مِسِرَ بْشِ رَ."},{"book":"يّتّ سْتْي","chapter":"16","verse":"7","text":"تِنَ فّيسّفّ، وٌ قَمَ عَلَتَلَ شَ كَابَنَكٌ تٌدٍ. عَ بَرَ وٌ شَ سْنشْي مّ. مُنقٍ رَ وٌ وَ مَ سْنشْقٍ مُشُ تَن مَ؟"},{"book":"يّتّ سْتْي","chapter":"16","verse":"8","text":"تٌ نُنمَرٍ عَلَتَلَ وٌ كِمَ سُبٍ رَ، فّيسّفّ عَ وٌ كِمَ تَامِ رَ، هَن وٌ لُفَ. وٌ مُ سْنشْشِ مُشُ تَن شَ مَ دٍ. وٌ سْنشْشِ عَلَتَلَ نَن مَ، نَشَن بَرَ وٌ شُي بِرِن مّ.»"},{"book":"يّتّ سْتْي","chapter":"16","verse":"9","text":"مُنسَ نَشَ عَ قَلَ هَرُنَ بّ، «عَ قَلَ عِسِرَيِلَ حَمَ بّ، عٍ شَ عٍ يّتّ مَسٍن عَلَتَلَ بّ، بَرِ مَ عَ بَرَ عٍ شَ سْنشْي مّ.»"},{"book":"يّتّ سْتْي","chapter":"16","verse":"10","text":"هَرُنَ نُ وْيّنقٍ عِسِرَيِلَ حَمَ بّ تّمُي نَشّ، عٍ نَشَ عٍ يَ رَقِندِ فبٍنفبٍرٍنيِ مَ، عٍ قَ عَلَتَلَ شَ نْرّ تٌ مِنِ رَ نُشُي كُي."},{"book":"يّتّ سْتْي","chapter":"16","verse":"11","text":"عَلَتَلَ نَشَ عَ مَسٍن مُنسَ بّ،"},{"book":"يّتّ سْتْي","chapter":"16","verse":"12","text":"«ﭑ بَرَ عِسِرَيِلَكَيٍ شَ سْنشْي مّ. عَ قَلَ عٍ بّ، ‹نُنمَرٍ وٌ سُبٍ دٌنمَ، فّيسّفّ وٌ لُفَمَ تَامِ رَ. نَ كُي وٌ عَ كٌلٌنمَ نّ، عَ ﭑ تَن نَن نَ وٌ مَرِفِ عَلَتَلَ رَ.›»"},{"book":"يّتّ سْتْي","chapter":"16","verse":"13","text":"نُنمَرٍ يَتِ شْنِيٍ نَشٍيٍ شِلِ كْنكْلّيٍ نَشَ رَدِن عٍ يٌنكِندٍ بِرِن مَ. نَ كُيٍ عِبَ شِنِ نَشَ لُ عٍ يٌنكِندٍ رَبِلِنيِ مَ."},{"book":"يّتّ سْتْي","chapter":"16","verse":"14","text":"نَ شِنِ تٌ بَ نَ، سٍ ندٍ نَشَ لُ بْشِ قَرِ عَلْ بَلَبَلَنيِ."},{"book":"يّتّ سْتْي","chapter":"16","verse":"15","text":"عِسِرَيِلَكَيٍ تٌ نَ تٌ، عٍ نَشَ عٍ بٌورٍ مَشْرِن، «مُنسٍ يَ؟» عٍ مُ عَ كٌلٌن سٍ يٌ نَ كِ. مُنسَ نَشَ عَ قَلَ عٍ بّ، «تَامِ نَن عَ رَ، عَلَتَلَ نَشَن قِشِ وٌ مَ بَلٌي رَ.»"},{"book":"يّتّ سْتْي","chapter":"16","verse":"16","text":"عَلَتَلَ شَ يَامَرِ نَن يَ، «وٌ شَ سِفَاتِ يَ سٌلٌقٍرٍ تٌنفٌ مِشِ بِرِن بّ نَشَن نَ وٌ شْنيِ.»"},{"book":"يّتّ سْتْي","chapter":"16","verse":"17","text":"عِسِرَيِلَكَيٍ عَ رَبَ نَ كِ نّ."},{"book":"يّتّ سْتْي","chapter":"16","verse":"18","text":"عٍ تٌ عَ مَنِيَ، نَشٍيٍ فبٍ نُ فبٌشِ، عَ مُ دَنفِ يّ، نَشٍيٍ قَن فبٍ نُ شُرُنشِ، عَ عٍ رَلِشِ نّ. كَنكَن نَشَ بَلٌي شَسَبِ سْتْ نَشَن عَ رَلِمَ."},{"book":"يّتّ سْتْي","chapter":"16","verse":"19","text":"مُنسَ نَشَ عَ قَلَ عٍ بّ، «يِ بَلٌي نَشَ رَشِ هَن فّيسّفّ.»"},{"book":"يّتّ سْتْي","chapter":"16","verse":"20","text":"كْنْ ندٍيٍ مُ مُنسَ شُي سُشُ، عٍ نَشَ عَ رَفَتَ هَن فّيسّفّ. كُلِيٍ نَشَ بِرَ عَ عِ، عَ شِرِ حَاشِ نَشَ مِنِ. مُنسَ نَشَ شْنْ نَ كَنيِيٍ مَ."},{"book":"يّتّ سْتْي","chapter":"16","verse":"21","text":"فّيسّفّ يٌ فّيسّفّ، كَنكَن نُ قَ عَ فبٍ دٌنسٍ مَتٌنفٌ، كْنْ سٌفٍ نَ تٍ، عَ دْنشْي نَشَن لُشِ، نَ شُنُ عَ عِ."},{"book":"يّتّ سْتْي","chapter":"16","verse":"22","text":"عَ شِ سٍننِ ندٍ، عٍ نَشَ شِ قِرِن دَاشِ مَتٌنفٌ، سِفَاتِ يَ قُ نُن نَانِ مِشِ كٍرٍن بّ. يَرٍرَتِيٍ نَشَ نَ دّنتّفّ سَ مُنسَ بّ."},{"book":"يّتّ سْتْي","chapter":"16","verse":"23","text":"مُنسَ نَشَ عَ قَلَ عٍ بّ، «عَلَتَلَ نَشّ عَ تِنَ مَلَبُي لْشْي نَن عَ رَ، لْشْي سّنِيّنشِ عَلَتَلَ بّ. وٌ شَ ندٍ فَن، وٌ شَ ندٍ سَتُن. عَ دْنشْي نَشَن نَ لُ، وٌ شَ نَ رَفَتَ هَن تِنَ فّيسّفّ.»"},{"book":"يّتّ سْتْي","chapter":"16","verse":"24","text":"عٍ تٌ ندٍ رَفَتَ هَن فّيسّفّ، عَلْ مُنسَ عَ يَمَرِ عٍ بّ كِ نَشّ، عٍ نَشَ عَ تٌ كُلِ مُ بِرَشِ عَ عِ، عَ مَن مُ بْرْ."},{"book":"يّتّ سْتْي","chapter":"16","verse":"25","text":"مُنسَ نَشَ عَ قَلَ عٍ بّ، «وٌ شَ عَ دٌن تٌ، بَرِ مَ تٌ نَن مَلَبُي لْشْي رَ عَلَتَلَ شَ بِنيّ بُن مَ. نَ دٌنسٍ مُ فٌرٌ مَ بْشِ مَ تٌ."},{"book":"يّتّ سْتْي","chapter":"16","verse":"26","text":"وٌ شَ عَ مَتٌنفٌ شِ سٍننِ بُن مَ، كْنْ عَ شِ سٌلٌقٍرٍ ندٍ، وٌ مُ سٍسٍ تٌمَ، بَرِ مَ مَلَبُي لْشْي نَ عَ رَ.»"},{"book":"يّتّ سْتْي","chapter":"16","verse":"27","text":"عَ شِ سٌلٌقٍرٍ ندٍ، مِشِ ندٍيٍ مِنِ نّ نَ دٌنسٍ مَتٌنفٌدٍ، كْنْ عٍ مُ سٍسٍ تٌ."},{"book":"يّتّ سْتْي","chapter":"16","verse":"28","text":"نَ كُي عَلَتَلَ نَشَ عَ مَسٍن مُنسَ بّ، «وٌ ﭑ مَ يَامَرِ نُن ﭑ مَ سّرِيّ مَتَندِ مَ هَن مُن تّمُي؟"},{"book":"يّتّ سْتْي","chapter":"16","verse":"29","text":"وٌ شَ عَ كٌلٌن، ﭑ تَن عَلَتَلَ نَن مَلَبُي لْشْي سّرِيّ مَسٍنشِ وٌ بّ. نَ نَن عَ رَ، شِ سٍننِ ندٍ وٌ دٌنسٍ شِ قِرِن دَاشِ سْتْمَ. عَ سٌلٌقٍرٍ ندٍ وٌ نَشَ سِفَ دّدّ، وٌ بِرِن شَ لُ وٌ شْنيِيٍ، مَلَبُي لْشْي نَن عَ رَ.»"},{"book":"يّتّ سْتْي","chapter":"16","verse":"30","text":"نَ كُي حَمَ نَشَ عٍ مَلَبُ نَ لْشْي سٌلٌقٍرٍ ندٍ مَ."},{"book":"يّتّ سْتْي","chapter":"16","verse":"31","text":"عِسِرَيِلَكَيٍ نَشَ نَ دٌنسٍ شِلِ قَلَ «مَنَ،» نَشَن نُ وَ مَ عَ قَلَقٍ، «مُنسٍ عَ رَ؟» عَ مَنِيَ قُندٍن شْرِ رَ، عَ قِيشّ، عَ حْشُن عَلْ دِفِيَنيِ."},{"book":"يّتّ سْتْي","chapter":"16","verse":"32","text":"مُنسَ نَشَ عَ قَلَ، «عَلَتَلَ شَ يَامَرِ نَن يِ كِ، ‹وٌ شَ يِ مَنَ سِفَاتِ يَ سٌلٌقٍرٍ رَفَتَ، عَلَكٌ وٌ بْنسْي نَشٍيٍ قَمَ بَرِدٍ عٍ شَ دٌنسٍ تٌ ﭑ نَشَن نَفٌرٌشِ وٌ مَ فبٍنفبٍرٍنيِ مَ، ﭑ تٌ وٌ رَ مِنِ مِسِرَ بْشِ رَ.›»"},{"book":"يّتّ سْتْي","chapter":"16","verse":"33","text":"نَ كُي مُنسَ نَشَ عَ قَلَ هَرُنَ بّ، «عِ شَ مَنَ سِفَاتِ يَ سٌلٌقٍرٍ سَ سٍسَسٍ كُي، عِ شَ عَ دْشْ هْرْ مْلِنفِرَ يِرٍ، عَلَكٌ عَ شَ قِندِ تْنشُمَ رَ وٌ بْنسْييٍ بّ نَشٍيٍ قَمَ بَرِدٍ.»"},{"book":"يّتّ سْتْي","chapter":"16","verse":"34","text":"هَرُنَ نَشَ نَ سٍسَسٍ دْشْ عَلَتَلَ شَ هْرْ مْلِنفِرَ يِرٍ سَاتّ كَنكِرَ يَ رَ، عَلَكٌ عَ شَ رَفَتَ عَلْ عَلَتَلَ عَ مَسٍنشِ مُنسَ بّ كِ نَشّ."},{"book":"يّتّ سْتْي","chapter":"16","verse":"35","text":"عِسِرَيِلَكَيٍ مَنَ دٌن نّ حّ تٌنفٌ نَانِ بُن مَ، هَن عٍ سَ سٌ كَنَان بْشِ مَ، سِ فبّتّيٍ سَبَتِشِ دّننَشّ."},{"book":"يّتّ سْتْي","chapter":"16","verse":"36","text":"نَ سِفَاتِ يَ سٌلٌقٍرٍ نَشَن نُ رَوَلِمَ نَ مَنَ مَنِيَقٍ رَ، عَ دْشْ قُ قِندِشِ بُسَلِ كٍرٍن نَن نَ."}]}