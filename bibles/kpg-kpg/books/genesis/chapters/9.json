{"data":[{"book":"Genesis","chapter":"9","verse":"1","text":"God ne haga maluagina a Noah mo ana dama daane, ga helekai, “Heia godou dama gii logo, gei godou hagadili ga mouli i hongo henuailala hagatau.9.1 Genesis 1.28"},{"book":"Genesis","chapter":"9","verse":"2","text":"Nia manu dolodolo huogodoo mono manu mamaangi mono iga ga mouli ga mmaadagu i goodou. Digaula huogodoo la gaa noho i lala godou mogobuna."},{"book":"Genesis","chapter":"9","verse":"3","text":"Dolomeenei goodou guu mee hua di gai nia maa ngaadahi mono laagau gai. Au e gowadu nia mee huogodoo e hai godou meegai."},{"book":"Genesis","chapter":"9","verse":"4","text":"Di mee dahi dela hagalee hai gii gai go goodou, la go nia goneiga manu ala ono dodo i ono lodo. Au e bule di mee deenei, idimaa, di mouli la i lodo nia dodo.9.4 Leviticus 7.26-27; 17.10-14; 19.26; Deuteronomy 12.16,23; 15.23"},{"book":"Genesis","chapter":"9","verse":"5","text":"Maa tangada gaa daa di mouli o dahi dangada, tangada deelaa le e hagaduadua. Gei Au e hagaduadua di manu dela ma gaa daa di mouli o tangada, e hagaduadua gi di made."},{"book":"Genesis","chapter":"9","verse":"6","text":"Nia daangada la ne hai gii hai be God, malaa, tangada ma ga daaligi dana dangada gii made, geia e daaligi labelaa go tuai dangada gii made.9.6 Genesis 1.26; Exodus 20.13"},{"book":"Genesis","chapter":"9","verse":"7","text":"“Goodou heia godou dama gii logo, gei godou hagadili ga mouli i hongo henuailala hagatau.”9.7 Genesis 1.28"},{"book":"Genesis","chapter":"9","verse":"8","text":"God ga helekai gi Noah mo ana dama daane,"},{"book":"Genesis","chapter":"9","verse":"9","text":"“Dolomeenei, gei Au gaa hai dagu hagababa adu gi goodou mo godou hagadili,"},{"book":"Genesis","chapter":"9","verse":"10","text":"mono mee huogodoo ala e mouli: nia manu mamaangi mono manu dolodolo mono mee huogodoo ala ne ulu mai madalia goodou gi daha mo di boodi."},{"book":"Genesis","chapter":"9","verse":"11","text":"Au e hai dagu hagababa adu gi goodou gi nia helekai aanei: Au e hagababa bolo Au ga hagalee daaligi labelaa nia mee ala e mouli gi toloo, ge deai toloo labelaa e hagahuaidu henuailala ai."},{"book":"Genesis","chapter":"9","verse":"12","text":"Di haga modongoohia o di hagababa dono hagaodi ai, dela e hai adu ko Au gi goodou mono mee ala e mouli huogodoo, la deenei:"},{"book":"Genesis","chapter":"9","verse":"13","text":"Au ga haga duu dagu umada i di gili nia gololangi, e hai di haga modongoohia o dagu hagababa ang gi henuailala."},{"book":"Genesis","chapter":"9","verse":"14","text":"Dogu madagoaa ma gaa gahu di langi la gi nia gololangi, gei di umada ga gila aga,"},{"book":"Genesis","chapter":"9","verse":"15","text":"gei Au e mamaanadu dagu hagababa adu gi goodou mo nia manu dolodolo huogodoo, bolo toloo la ga hagalee daaligi labelaa nia manu ala e mouli huogodoo."},{"book":"Genesis","chapter":"9","verse":"16","text":"Di madagoaa di umada ma ga gila mai i lodo nia gololangi, gei Au e mmada gi di maa, gei Au e langahia e Au di hagababa mau dangihi i mehanga gimaadou mo nia mee ala e mouli i henuailala."},{"book":"Genesis","chapter":"9","verse":"17","text":"Deelaa di haga modongoohia o di hagababa dela e hai ko Au gi nia mee ala e mouli huogodoo i henuailala.”"},{"book":"Genesis","chapter":"9","verse":"18","text":"Nia dama daane a Noah ala ne ulu mai gi daha mo di boodi la go Shem, Ham mo Japheth. (Ham la go tamana o Canaan)."},{"book":"Genesis","chapter":"9","verse":"19","text":"Nia dama daane dogodolu a Noah aanei la go nia maadua mmaadua o digau huogodoo o henuailala."},{"book":"Genesis","chapter":"9","verse":"20","text":"Noah la tangada hai hadagee deelaa go tangada ne daamada ne dogi dana hadagee waini matagidagi."},{"book":"Genesis","chapter":"9","verse":"21","text":"Muli o mee ne inu ana waini, gei mee ga libaliba gaa daa ono goloo gi daha, gaa moe ono goloo ai i lodo dono hale laa."},{"book":"Genesis","chapter":"9","verse":"22","text":"Di madagoaa Ham dela go tamana o Canaan ne mmada bolo dono damana gu deai ono goloo i dono gili ai, gei mee gaa hana ga hagi anga gi ono duaahina daane dogolua."},{"book":"Genesis","chapter":"9","verse":"23","text":"Gei Shem mo Japheth gaa kae di nau heelua looloo, ga daahi i nau dua i hongo nau bakau. Meemaa ga taele dua gi di hale laa, gaa gahu di nau damana, ge nau golomada e huli gi daha gi dee mmada hua ginaua gi mee ono goloo i dono gili ai."},{"book":"Genesis","chapter":"9","verse":"24","text":"Di madagoaa Noah ne ala aga ga iloo ia di hai a dana dama daane dulii dela ne hai ang gi deia,"},{"book":"Genesis","chapter":"9","verse":"25","text":"mee ga helekai, “Di halauwa gu i hongo Canaan, mee gaa hai di hege ni ono duaahina daane."},{"book":"Genesis","chapter":"9","verse":"26","text":"Hagaamuina Dimaadua go di God o Shem. Canaan gaa hai di hege ni Shem."},{"book":"Genesis","chapter":"9","verse":"27","text":"God gi heia a Japheth gii logo ana gowaa,9.27 Japheth, di ingoo deenei le e hai dono lee be telekai Hebrew boloo, hai gii logo dono hagadili gii noho i baahi nia dama a Shem, gei Canaan gii hai di hege ni Japheth.”"},{"book":"Genesis","chapter":"9","verse":"28","text":"Muli toloo damana ne hai, gei Noah ne mouli nia ngadau labelaa e dolu lau madalima (350),"},{"book":"Genesis","chapter":"9","verse":"29","text":"gei mee gaa made, gei mee guu hiwa lau madalima (950) ono ngadau."}]}