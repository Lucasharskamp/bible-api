{"data":[{"book":"ЁВА","chapter":"13","verse":"1","text":"Вось, усё гэта бачыла вока маё, чула вуха маё і зьмеціла сабе."},{"book":"ЁВА","chapter":"13","verse":"2","text":"Колькі ведаеце вы, ведаю і я: я ня ніжэйшы за вас."},{"book":"ЁВА","chapter":"13","verse":"3","text":"Але я да Ўсяўладнага хацеў бы гаварыць і жадаў бы спаборнічаць з Богам."},{"book":"ЁВА","chapter":"13","verse":"4","text":"А вы плетуны хлусні; усе вы бескарысныя лекары."},{"book":"ЁВА","chapter":"13","verse":"5","text":"О, калі б толькі вы маўчалі! гэта было б залічана вам у мудрасьць."},{"book":"ЁВА","chapter":"13","verse":"6","text":"Выслухайце ж разважаньні мае і ўдумайцеся ў пярэчаньне вуснаў маіх."},{"book":"ЁВА","chapter":"13","verse":"7","text":"Ці трэба было вам дзеля Бога гаварыць няпраўду і дзеля Яго гаварыць ману?"},{"book":"ЁВА","chapter":"13","verse":"8","text":"Ці трэба было вам быць заўгодным Яму і за Бога так спрачацца?"},{"book":"ЁВА","chapter":"13","verse":"9","text":"Ці добра будзе, калі Ён выпрабуе вас? Ці ашукаеце Яго, як ашукваюць чалавека?"},{"book":"ЁВА","chapter":"13","verse":"10","text":"Строга пакарае Ён вас, хоць вы і патайна крывадушнічаеце."},{"book":"ЁВА","chapter":"13","verse":"11","text":"Няўжо веліч Ягоная не палохае вас, і страх Ягоны не нападае на вас?"},{"book":"ЁВА","chapter":"13","verse":"12","text":"Напаміны вашыя падобныя на попел, апоры вашыя - апоры гліняныя."},{"book":"ЁВА","chapter":"13","verse":"13","text":"Замоўкніце перад мною, і я буду гаварыць, што б ні напаткала мяне."},{"book":"ЁВА","chapter":"13","verse":"14","text":"Навошта мне турзаць цела маё зубамі маімі і душу маю класьці ў руку маю?"},{"book":"ЁВА","chapter":"13","verse":"15","text":"Вось, Ён забівае мяне, але я буду спадзявацца; я хацеў бы толькі адстояць шляхі мае прад абліччам Ягоным!"},{"book":"ЁВА","chapter":"13","verse":"16","text":"І гэта ўжо ў апраўданьне мне, таму што крывадушнік ня пойдзе прад аблічча Ягонае!"},{"book":"ЁВА","chapter":"13","verse":"17","text":"Выслухайце ж уважліва слова маё і тлумачэньне маё вушамі вашымі."},{"book":"ЁВА","chapter":"13","verse":"18","text":"Вось, я завёў судовую справу: ведаю, што праўда мая."},{"book":"ЁВА","chapter":"13","verse":"19","text":"Хто здольны аспрэчыць мяне? Бо я неўзабаве замоўкну і выпушчу дух."},{"book":"ЁВА","chapter":"13","verse":"20","text":"Дваяка толькі не рабі са мною, і тады я ня буду хавацца ад аблічча Твайго:"},{"book":"ЁВА","chapter":"13","verse":"21","text":"адвядзі ад мяне руку Тваю, і жах Твой хай не трасе мяне."},{"book":"ЁВА","chapter":"13","verse":"22","text":"Тады кліч, і я буду адказваць, альбо буду гаварыць я, а Ты адказвай мне."},{"book":"ЁВА","chapter":"13","verse":"23","text":"Колькі ў мяне заганаў і грахоў? пакажы мне беззаконьне маё і грэх мой."},{"book":"ЁВА","chapter":"13","verse":"24","text":"Навошта хаваеш аблічча Тваё і лічыш мяне ворагам Тваім?"},{"book":"ЁВА","chapter":"13","verse":"25","text":"Ці не сарваную лісьцінку Ты расьціраеш і ці ня сухую саломіну перасьледуеш?"},{"book":"ЁВА","chapter":"13","verse":"26","text":"Бо Ты пішаш на мяне горкае і залічваеш мне грахі маладосьці маёй,"},{"book":"ЁВА","chapter":"13","verse":"27","text":"і ставіш у калодку ногі і прасочваеш усе сьцежкі мае, - гонішся па сьлядах ног маіх."},{"book":"ЁВА","chapter":"13","verse":"28","text":"А ён, як цьвіль, распадаецца, як вопратка, сточаная мольлю."}]}