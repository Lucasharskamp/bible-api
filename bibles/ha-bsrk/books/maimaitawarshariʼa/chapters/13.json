{"data":[{"book":"Maimaitawar Shariʼa","chapter":"13","verse":"1","text":"In wani annabi ko mai mafarkai, ya bayyana a cikinku, ya kuma yi muku shelar wata alama mai banmamaki ko al’ajabi,"},{"book":"Maimaitawar Shariʼa","chapter":"13","verse":"2","text":"in kuwa alamar, ko al’ajabin da annabin ya yi faɗin ya faru, ya kuma ce, “Bari mu bi waɗansu alloli (allolin da ba ku sani ba) mu kuma yi musu sujada,”"},{"book":"Maimaitawar Shariʼa","chapter":"13","verse":"3","text":"kada ku saurari kalmomin wannan annabi ko mai mafarki. Ubangiji Allahnku yana gwada ku ne don yă sani ko kuna ƙaunarsa da dukan zuciyarku da kuma dukan ranku."},{"book":"Maimaitawar Shariʼa","chapter":"13","verse":"4","text":"Ubangiji Allahnku ne za ku bi, shi ne kuma za ku girmama. Ku kiyaye umarnansa, ku kuma yi masa biyayya; ku bauta masa, ku kuma manne masa."},{"book":"Maimaitawar Shariʼa","chapter":"13","verse":"5","text":"Dole a kashe wannan annabi ko mai mafarki, domin ya yi wa’azin tawaye ga Ubangiji Allahnku, wanda ya fitar da ku daga Masar, ya fanshe ku daga ƙasar bauta; gama annabin nan ya yi ƙoƙari yă juye daga hanyar da Ubangiji Allahnku ya umarce ku, ku bi. Dole ku fid da mugu daga cikinku."},{"book":"Maimaitawar Shariʼa","chapter":"13","verse":"6","text":"In ɗan’uwanka, ko ɗanka, ko ’yarka, ko matar da kake ƙauna, ko abokinka na kusa, a ɓoye ya ruɗe ka, yana cewa, “Mu je mu yi wa waɗansu alloli sujada” (allolin da ko kai, ko kakanninka ba su sani ba,"},{"book":"Maimaitawar Shariʼa","chapter":"13","verse":"7","text":"allolin mutanen kewayenku, ko na kusa, ko na nisa, daga wannan ƙarshen ƙasar zuwa wancan),"},{"book":"Maimaitawar Shariʼa","chapter":"13","verse":"8","text":"kada ka yarda da shi, kada ma ka saurare shi. Kada ka ji tausayinsa. Kada ka haƙura da shi, ko ka tsare shi."},{"book":"Maimaitawar Shariʼa","chapter":"13","verse":"9","text":"Dole ka kashe shi. Dole hannunka yă zama na farko a kisansa, sa’an nan hannuwan sauran dukan mutane."},{"book":"Maimaitawar Shariʼa","chapter":"13","verse":"10","text":"Ku jajjefe shi da duwatsu har sai ya mutu, domin ya yi ƙoƙari yă juye ku daga Ubangiji Allahnku, wanda ya fitar da ku daga Masar, daga ƙasar bauta kuma."},{"book":"Maimaitawar Shariʼa","chapter":"13","verse":"11","text":"Sa’an nan dukan Isra’ila za su ji su kuma tsorata, babu kuma wani a cikinku da zai ƙara yin irin wannan mugun abu."},{"book":"Maimaitawar Shariʼa","chapter":"13","verse":"12","text":"In kuka ji an yi magana a kan wani daga cikin biranen da Ubangiji Allahnku yake ba ku ku zauna a ciki"},{"book":"Maimaitawar Shariʼa","chapter":"13","verse":"13","text":"cewa mugaye sun taso a cikinku, suna rikitar da mutane a birni, suna cewa, “Mu je mu yi wa waɗansu alloli sujada” (allolin da ba ku sani ba),"},{"book":"Maimaitawar Shariʼa","chapter":"13","verse":"14","text":"to, sai ku bincike labarin sosai a hankali. In kuwa gaskiya ne, an kuma tabbatar wannan abin ƙyama ya faru a cikinku,"},{"book":"Maimaitawar Shariʼa","chapter":"13","verse":"15","text":"dole a karkashe dukan waɗanda suke zama a wannan birni da takobi. Ku hallaka su ƙaƙaf, ku karkashe mutanen birnin da kuma dabbobinsa."},{"book":"Maimaitawar Shariʼa","chapter":"13","verse":"16","text":"Ku tattara dukan ganimar birnin a tsakiyar gari, ku ƙone birnin da kuma ganimar ƙurmus a matsayin hadaya ta ƙonawa ga Ubangiji Allahnku. Birnin zai kasance kufai har abada, kada a sāke gina shi."},{"book":"Maimaitawar Shariʼa","chapter":"13","verse":"17","text":"Ba za a iske wani daga cikin abubuwan nan da aka haramta a hannuwanku ba, saboda Ubangiji yă juya daga fushinsa mai ƙuna, yă nuna jinƙai, yă ji tausayinku, yă kuma ƙara yawanku, kamar yadda ya alkawarta da rantsuwa ga kakanninku,"},{"book":"Maimaitawar Shariʼa","chapter":"13","verse":"18","text":"domin kun yi biyayya da Ubangiji Allahnku, kuna kiyaye dukan umarnan da nake ba ku a yau, kuna kuma aikata abin da yake daidai a idanunsa."}]}