{"data":[{"book":"यूहन्ना","chapter":"4","verse":"1","text":"जब फरीसियों न यो सुन्यो हय की यीशु बपतिस्मा करन वालो यूहन्ना सी जादा चेलावों ख बपतिस्मा देवय हय।"},{"book":"यूहन्ना","chapter":"4","verse":"2","text":"पर यीशु खुद बपतिस्मा नहीं देत होतो बल्की ओको चेला देत होतो।"},{"book":"यूहन्ना","chapter":"4","verse":"3","text":"जब यीशु ख या बाते पता चली की फरीसियों न सुन्यो हय, तब ऊ यहूदिया ख छोड़ क फिर सी गलील ख चली गयो,"},{"book":"यूहन्ना","chapter":"4","verse":"4","text":"अऊर ओख सामरियां सी होय क जानो जरूरी होतो।"},{"book":"यूहन्ना","chapter":"4","verse":"5","text":"येकोलायी ऊ सूखार नाम को सामरियां को एक नगर तक आयो, जो ऊ जागा को जवर हय जेक याकूब न अपनो टुरा यूसुफ ख दियो होतो;"},{"book":"यूहन्ना","chapter":"4","verse":"6","text":"अऊर याकूब को कुंवा भी उतच होतो। येकोलायी यीशु रस्ता को थक्यो हुयो ऊ कुंवा पर असोच बैठ गयो। या बात दोपहर को लगभग भयी।"},{"book":"यूहन्ना","chapter":"4","verse":"7","text":"इतनो म एक सामरी बाई पानी भरन आयी। यीशु न ओको सी कह्यो, “मोख पानी पिलाव।”"},{"book":"यूहन्ना","chapter":"4","verse":"8","text":"कहालीकि ओको चेला त नगर म भोजन लेन गयो होतो।"},{"book":"यूहन्ना","chapter":"4","verse":"9","text":"वा सामरी बाई न ओको सी कह्यो, “तय यहूदी होय क मोरो सी पानी कहाली मांगय हय?” कहालीकि यहूदी सामरियों को संग कोयी तरह को व्यवहार नहीं रखय हय।"},{"book":"यूहन्ना","chapter":"4","verse":"10","text":"यीशु न उत्तर दियो, “यदि तय परमेश्वर को वरदान ख जानती, अऊर यो भी जानती कि ऊ कौन आय जो तोरो सी कह्य हय, ‘मोख पानी पिलाव,’ त तय ओको सी मांगती, अऊर ऊ तोख जीवन को पानी देतो।”"},{"book":"यूहन्ना","chapter":"4","verse":"11","text":"बाई न ओको सी कह्यो, “हे प्रभु, तोरो जवर पानी भरन ख त बर्तन भी नहाय, अऊर कुंवा गहरो हय; त फिर ऊ जीवन को पानी तोरो जवर कित सी आयो?"},{"book":"यूहन्ना","chapter":"4","verse":"12","text":"का तय हमरो बाप याकूब सी बड़ो हय, जेन हम्ख यो कुंवा दियो; अऊर खुदच अपनी सन्तान, अऊर अपनो जनावरों समेत येको म सी पीयो?”"},{"book":"यूहन्ना","chapter":"4","verse":"13","text":"यीशु न ओख उत्तर दियो, “जो कोयी यो पानी पीयेंन ऊ फिर प्यासो होयेंन,"},{"book":"यूहन्ना","chapter":"4","verse":"14","text":"पर जो कोयी ऊ पानी म सी पीयेंन जो मय ओख देऊं, ऊ फिर अनन्त काल तक प्यासो नहीं होयेंन; बल्की जो पानी मय ओख देऊ, ऊ ओको म एक सोता बन जायेंन जो अनन्त जीवन लायी उमड़तो रहेंन।”"},{"book":"यूहन्ना","chapter":"4","verse":"15","text":"बाई न ओको सी कह्यो, “हे प्रभु, ऊ पानी मोख दे ताकि मय प्यासी नहीं होऊं अऊर नहीं पानी भरन ख इतनी दूर आऊं।”"},{"book":"यूहन्ना","chapter":"4","verse":"16","text":"यीशु न ओको सी कह्यो, “जा, अपनो पति ख इत बुलाय क लाव।”"},{"book":"यूहन्ना","chapter":"4","verse":"17","text":"बाई न उत्तर दियो, “मय बिना पति की हय।”"},{"book":"यूहन्ना","chapter":"4","verse":"18","text":"कहालीकि तय पाच पति बनाय चुकी हय, अऊर जेको जवर तय अब हय ऊ भी तोरो पति नोहोय। यो तय न सच कह्यो हय।”"},{"book":"यूहन्ना","chapter":"4","verse":"19","text":"बाई न ओको सी कह्यो, “हे प्रभु, मोख लगय हय कि तय भविष्यवक्ता आय।"},{"book":"यूहन्ना","chapter":"4","verse":"20","text":"हमरो बापदादों न योच पहाड़ी पर आराधना करी, अऊर तुम कह्य हय कि ऊ जागा जित आराधना करनो चाहिये यरूशलेम म हय।”"},{"book":"यूहन्ना","chapter":"4","verse":"21","text":"यीशु न ओको सी कह्यो, “हे नारी, मोरी बात को विश्वास कर कि ऊ समय आवय हय कि तुम नहीं त यो पहाड़ी पर परमेश्वर पिता की आराधना करो, नहीं यरूशलेम म।"},{"book":"यूहन्ना","chapter":"4","verse":"22","text":"तुम जेक नहीं जानय, ओकी आराधना करय हय; अऊर हम जेक जानजे हंय ओकी आराधना करजे हंय; कहालीकि उद्धार यहूदियों म सी हय।"},{"book":"यूहन्ना","chapter":"4","verse":"23","text":"पर ऊ समय आवय हय, बल्की अब भी हय, जेको म सच्चो भक्त परमेश्वर पिता की आराधना आत्मा अऊर सच्चायी सी करेंन, कहालीकि बाप अपनो लायी असोच आराधकों ख ढूंढय हय।"},{"book":"यूहन्ना","chapter":"4","verse":"24","text":"परमेश्वर आत्मा हय, अऊर जरूरी हय कि ओकी आराधना करन वालो आत्मा अऊर सच्चायी सी आराधना करे।”"},{"book":"यूहन्ना","chapter":"4","verse":"25","text":"बाई न ओको सी कह्यो, “मय जानु हय कि मसीह जो ख्रिस्त कहलावय हय, आवन वालो हय; जब ऊ आयेंन, त हम्ख सब बाते बताय देयेंन।”"},{"book":"यूहन्ना","chapter":"4","verse":"26","text":"यीशु न ओको सी कह्यो, “मय जो तोरो सी बोल रह्यो हय, उच आय।”"},{"book":"यूहन्ना","chapter":"4","verse":"27","text":"इतनो म ओको चेला आय गयो, अऊर अचम्भा करन लग्यो कि यीशु बाई सी बाते कर रह्यो हय; तब भी कोयी न नहीं पुच्छ्यो, “तय का चाहवय हय?” या “कौन्को लायी ओको सी बाते करय हय?”"},{"book":"यूहन्ना","chapter":"4","verse":"28","text":"तब बाई अपनो घड़ा छोड़ क नगर म चली गयी, अऊर लोगों सी कहन लगी,"},{"book":"यूहन्ना","chapter":"4","verse":"29","text":"“आवो, एक आदमी ख देखो, जेन सब कुछ जो मय न करयो मोख बताय दियो। कहीं योच त मसीह नोहोय?”"},{"book":"यूहन्ना","chapter":"4","verse":"30","text":"येकोलायी हि नगर सी निकल क ओको जवर आवन लग्यो।"},{"book":"यूहन्ना","chapter":"4","verse":"31","text":"यो बीच ओको चेलावों न यीशु सी यो बिनती करी, “हे गुरु, कुछ खाय लेवो।”"},{"book":"यूहन्ना","chapter":"4","verse":"32","text":"पर ओन उन्को सी कह्यो, “मोरो जवर खान लायी असो भोजन हय जेक तुम नहीं जानय।”"},{"book":"यूहन्ना","chapter":"4","verse":"33","text":"तब चेलावों न आपस म कह्यो, “का कोयी ओको लायी कुछ खान ख लायो हय?”"},{"book":"यूहन्ना","chapter":"4","verse":"34","text":"यीशु न उन्को सी कह्यो, “मोरो जेवन यो आय कि अपनो भेजन वालो की इच्छा को अनुसार चलू अऊर ओको काम पूरो करू।"},{"book":"यूहन्ना","chapter":"4","verse":"35","text":"का तुम नहीं कह्य, ‘कटायी होन म अब भी चार महीना बाकी हंय?’ देखो, मय तुम सी कहू हय, अपनी आंखी उठाय क खेतो पर नजर डालो कि हि कटायी लायी पक गयो हंय।"},{"book":"यूहन्ना","chapter":"4","verse":"36","text":"काटन वालो मजूरी पावय हय अऊर अनन्त जीवन लायी फर जमा करय हय, ताकि बोवन वालो अऊर काटन वालो दोयी मिल क खुशी करेंन।"},{"book":"यूहन्ना","chapter":"4","verse":"37","text":"कहालीकि इत यो कहावत ठीक बैठय हय: ‘बोवन वालो अलग हय अऊर काटन वालो अलग।’"},{"book":"यूहन्ना","chapter":"4","verse":"38","text":"मय न तुम्ख ऊ खेत काटन लायी भेज्यो जेको म तुम न मेहनत नहीं करयो: दूसरों न मेहनत करयो अऊर तुम उन्को मेहनत को फर म भागी भयो।”"},{"book":"यूहन्ना","chapter":"4","verse":"39","text":"ऊ नगर को बहुत सो सामरियों न वा बाई को कहनो सी यीशु पर विश्वास करयो; कहालीकि ओन यो गवाही दी होती: “ओन सब कुछ जो मय न करयो हय, मोख बताय दियो।”"},{"book":"यूहन्ना","chapter":"4","verse":"40","text":"येकोलायी जब यो सामरी ओको जवर आयो, त ओको सी बिनती करन लग्यो कि हमरो इत रह्य। येकोलायी ऊ उत दोय दिन तक रह्यो।"},{"book":"यूहन्ना","chapter":"4","verse":"41","text":"ओको वचन को वजह अऊर भी बहुत सो लोगों न विश्वास करयो"},{"book":"यूहन्ना","chapter":"4","verse":"42","text":"अऊर वा बाई सी कह्यो, “अब हम तोरो कहनो सी विश्वास नहीं करजे; कहालीकि हम न खुदच सुन लियो, अऊर जानजे हंय कि योच सचमुच म जगत को उद्धारकर्ता आय।”"},{"book":"यूहन्ना","chapter":"4","verse":"43","text":"तब उन दोय दिन को बाद ऊ उत सी निकल क गलील ख गयो,"},{"book":"यूहन्ना","chapter":"4","verse":"44","text":"४:४४ मत्ती १३:५७; मरकुस ६:४; लूका ४:२४कहालीकि यीशु न खुदच गवाही दी कि भविष्यवक्ता अपनो देश म आदर नहीं पावय।"},{"book":"यूहन्ना","chapter":"4","verse":"45","text":"४:४५ यूहन्ना २:२३जब ऊ गलील म आयो, त गलीली खुशी को संग ओको सी मिल्यो; कहालीकि जितनो काम ओन यरूशलेम म त्यौहार को समय करयो होतो, उन्न उन सब ख देख्यो होतो, कहालीकि हि भी त्यौहार म गयो होतो।"},{"book":"यूहन्ना","chapter":"4","verse":"46","text":"तब ऊ फिर गलील को काना नगर म आयो, जित ओन पानी ख अंगूररस बनायो होतो। उत राजा को एक नौकर होतो जेको बेटा कफरनहूम नगर म बीमार होतो।"},{"book":"यूहन्ना","chapter":"4","verse":"47","text":"ऊ यो सुन्क कि यीशु यहूदिया सी गलील म आय गयो हय, ओको जवर गयो अऊर ओको सी बिनती करन लग्यो कि चल क मोरो बेटा ख चंगो कर दे: कहालीकि ऊ मरन पर होतो।"},{"book":"यूहन्ना","chapter":"4","verse":"48","text":"यीशु न ओको सी कह्यो, “जब तक तुम चिन्ह अऊर अचम्भा को काम नहीं देखो तब तक तुम कभी भी विश्वास नहीं कर सको।”"},{"book":"यूहन्ना","chapter":"4","verse":"49","text":"राजा को नौकर न यीशु सी कह्यो, “हे प्रभु, मोरो बेटा को मरन सी पहिले चल।”"},{"book":"यूहन्ना","chapter":"4","verse":"50","text":"यीशु न ओको सी कह्यो, “जा, तोरो बेटा जीन्दो हय।”"},{"book":"यूहन्ना","chapter":"4","verse":"51","text":"ऊ रस्ताच म होतो कि ओको सेवक ओको सी आय मिल्यो अऊर कहन लग्यो, “तोरो बेटा जीन्दो हय।”"},{"book":"यूहन्ना","chapter":"4","verse":"52","text":"ओन उन्को सी पुच्छ्यो, “कौन्सो समय ऊ अच्छो होन लग्यो?” उन्न ओको सी कह्यो, “कल सातवों घंटो म ओको बुखार उतर गयो।”"},{"book":"यूहन्ना","chapter":"4","verse":"53","text":"तब बाप जान गयो कि यो उच समय भयो जो समय यीशु न ओको सी कह्यो, “तोरो बेटा जीन्दो हय,” अऊर ओन अऊर ओको पूरो घर परिवार न विश्वास करयो।"},{"book":"यूहन्ना","chapter":"4","verse":"54","text":"यो दूसरों चिन्ह चमत्कार होतो जो यीशु न यहूदिया सी गलील म आय क दिखायो।"}]}