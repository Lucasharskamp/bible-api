{"data":[{"book":"Yatɛne","chapter":"15","verse":"1","text":"Alatala yi a fala Musa xa,"},{"book":"Yatɛne","chapter":"15","verse":"2","text":"a xa a fala Isirayila kaane xa, a naxa, “N yamanan naxan soxi ɛ yii, ɛ na dɔxɔ mɛnni,"},{"book":"Yatɛne","chapter":"15","verse":"3","text":"ɛ yi ɲingene hanma siine hanma yɛxɛɛne rali Alatala ma tɛɛn na, saraxa gan daxin na hanma naxan dɛ tiin nakamalima hanma ɲɛnige ma saraxane, hanma sali lɔxɔne gbeene, a xirin nafanma nɛn Alatala ma."},{"book":"Yatɛne","chapter":"15","verse":"4","text":"Naxan na fa a saraxan na Alatala yɛtagi, a xa fa bogise saraxan fan na: murutu fuɲi kilo saxan naxan namulanxi turen litiri keden nun a tagi ra."},{"book":"Yatɛne","chapter":"15","verse":"5","text":"Xa i fa yɛxɛɛ diin na saraxa gan daxin na hanma saraxa gbɛtɛ, i xa wudi bogi igen litiri keden e nun a tagi ba minse saraxan na."},{"book":"Yatɛne","chapter":"15","verse":"6","text":"Xa kontonna na a ra, murutu fuɲin kilo sennin naxan namulanxi ture litiri firinna ra, na nan bogise saraxan na,"},{"book":"Yatɛne","chapter":"15","verse":"7","text":"e nun wudi bogi igen litiri firin minse saraxan na. A ba alogo a xirin xa rafan n tan Alatala ma."},{"book":"Yatɛne","chapter":"15","verse":"8","text":"Xa tura bulanna nan bama n xa saraxa gan daxin na hanma saraxan naxan dɛ tiin nakamalima, hanma bɔɲɛ xunbeli saraxana Alatala xa,"},{"book":"Yatɛne","chapter":"15","verse":"9","text":"murutu fuɲin kilo solomanaanin namulanxin turen litiri saxanna, na nan bogise saraxan na."},{"book":"Yatɛne","chapter":"15","verse":"10","text":"I mɔn xa fa wudi bogi igen litiri saxan na minse saraxan na. Saraxan na a ra naxan nalima Alatala ma tɛɛn na, a xirin nafan a ma.”"},{"book":"Yatɛne","chapter":"15","verse":"11","text":"“Ɲingene hanma kontonne hanma yɛxɛɛne hanma sii diine, e bama na kii nin."},{"book":"Yatɛne","chapter":"15","verse":"12","text":"Xuruseene na wuya kiki, e keden kedenna birin lan nɛn e ba e nun bogise saraxane."},{"book":"Yatɛne","chapter":"15","verse":"13","text":"Isirayila bari diine birin xa a liga na kii nin, e nɛma saraxane raliyɛ tɛɛn na, naxanye xirin nafan Alatala ma."},{"book":"Yatɛne","chapter":"15","verse":"14","text":"Xɔɲɛn naxanye dɔxi yamanani hanma naxanye danguma ɛ konni hanma naxanye denbaya bata bu na, ne fan na keli saraxa ralideni Alatala ma tɛɛn na naxan xiri rafan a ma, e xa a liga na kii kedenni."},{"book":"Yatɛne","chapter":"15","verse":"15","text":"Sariyane lan yamaan muxune birin xa, ɛ tan Isirayila bari diine alo xɔɲɛne. Habadan sariyan na a ra ɛ yixɛtɛne birin xa. Ɛ nun xɔɲɛne birin keden Alatala yɛɛ ra yi."},{"book":"Yatɛne","chapter":"15","verse":"16","text":"Sariyane nun yamarine birin lan ɛ nun xɔɲɛne birin xa, naxanye dɔxi ɛ tagi.”"},{"book":"Yatɛne","chapter":"15","verse":"17","text":"Alatala yi a fala Musa xa,"},{"book":"Yatɛne","chapter":"15","verse":"18","text":"a xa a fala Isirayila kaane xa, a naxa, “Ɛ na so yamanani, n na ɛ xalin dɛnaxan yi,"},{"book":"Yatɛne","chapter":"15","verse":"19","text":"ɛ nɛma na yamanan donseen donɲɛ, ɛ xa saraxan ba a ra Alatala xa."},{"book":"Yatɛne","chapter":"15","verse":"20","text":"Ɛ na ɛ murutu singene din, ɛ yi burudi singen nafala, ɛ na rali n ma saraxan na keli lonna ma."},{"book":"Yatɛne","chapter":"15","verse":"21","text":"Nayi, ɛ xa burudi singen nali Alatala ma saraxan na waxati famatɔne birin yi.”"},{"book":"Yatɛne","chapter":"15","verse":"22","text":"“Xa ɛ tantan, ɛ mi yamarini ito nde liga, Alatala naxan falaxi Musa xa,"},{"book":"Yatɛne","chapter":"15","verse":"23","text":"a na findi Alatala yamari yo ra a naxan fixi ɛ ma fata Musa ra, fɔlɔ na lɔxɔn ma a fixi naxan yi han waxati famatɔne yi,"},{"book":"Yatɛne","chapter":"15","verse":"24","text":"xa ɛ a ligaxi tantanna nin, yamaan mi a kolon, nayi yamaan birin xa tura bulanna ba saraxa gan daxin na, naxan xiri rafan n tan Alatala ma, e nun bogise saraxan nun minse saraxan naxan lanɲɛ sariyan ma, e nun kɔtɔ keden yulubi xafari saraxan na."},{"book":"Yatɛne","chapter":"15","verse":"25","text":"Saraxaraliin xa Ala solona Isirayila yamaan birin xa, e yi mafelu. Amasɔtɔ tantanna nan yi a ra, e mɔn bata saraxan nali Alatala ma tɛɛn na, e nun yulubi xafari saraxan na e tantanna fe ra."},{"book":"Yatɛne","chapter":"15","verse":"26","text":"Isirayila yamaan nun xɔɲɛn naxanye e tagi, e birin mafeluma nɛn, amasɔtɔ e birin yi na tantanna kui.”"},{"book":"Yatɛne","chapter":"15","verse":"27","text":"“Xa muxu kedenna nan yulubin ligaxi tantanni, a xa sii gilɛn ɲɛɛ kedenna ba yulubi xafari saraxan na."},{"book":"Yatɛne","chapter":"15","verse":"28","text":"Saraxaraliin xa Alatala solona na kanna xa naxan yulubin ligaxi tantanni, a mafeluma nɛn."},{"book":"Yatɛne","chapter":"15","verse":"29","text":"Isirayila bari diine nun xɔɲɛn naxanye e tagi, naxan na yulubin liga tantanni, na sariya kedenna lan ne birin xa."},{"book":"Yatɛne","chapter":"15","verse":"30","text":"Koni xa Isirayila bari diin hanma xɔɲɛna a rakeli a ma, a yulubin liga, na bata Alatala rayelefu, a kedima nɛn yamani."},{"book":"Yatɛne","chapter":"15","verse":"31","text":"A bata Alatalaa falan naɲaxu, a a yamarine kala. A xa kedi yamani, a yulubin goronna luma a tan nan ma.”"},{"book":"Yatɛne","chapter":"15","verse":"32","text":"Isirayila kaane yi tonbonni waxatin naxan yi, e muxuna nde to yege fenni Matabu Lɔxɔni."},{"book":"Yatɛne","chapter":"15","verse":"33","text":"E yi a xali Musa nun Haruna fɛma, e nun yamaan birin."},{"book":"Yatɛne","chapter":"15","verse":"34","text":"E yi a ramara ki faɲi, alogo sariyan xa sa a yulubin saran feen na a ra."},{"book":"Yatɛne","chapter":"15","verse":"35","text":"Nayi, Alatala yi a fala Musa xa, a naxa, “Muxuni ito xa faxa. Yamaan birin xa a magɔlɔn gɛmɛn na daaxaden fari ma.”"},{"book":"Yatɛne","chapter":"15","verse":"36","text":"E yi na kanna xali daaxaden fari ma, e yi a magɔlɔn han a faxa alo Alatala a yamari Musa ma kii naxan yi."},{"book":"Yatɛne","chapter":"15","verse":"37","text":"Alatala yi a fala Musa xa,"},{"book":"Yatɛne","chapter":"15","verse":"38","text":"a xa a fala Isirayila kaane xa, a naxa, “Ɛ ɛ domane rayabu luti dɛnbɛxine ra, ɛ yi e singan ɛ domane dɛ kinkine ra gari mamiloxine ra waxati famatɔne birin yi."},{"book":"Yatɛne","chapter":"15","verse":"39","text":"Ɛ na luti dɛnbɛxine to, Alatalaa yamarine birin nabirama ɛ ma nɛn, ɛ yi e liga. Nayi, ɛ mi birɛ ɛ bɔɲɛn nun ɛ yɛɛne kunfa feene fɔxɔ ra, naxanye tinxintareyaan liga Ala ra."},{"book":"Yatɛne","chapter":"15","verse":"40","text":"Nayi, ɛ xaxili luma nɛn n ma yamarine birin xɔn, ɛ yi e suxu, ɛ yi sariɲan ɛ Ala yɛtagi."},{"book":"Yatɛne","chapter":"15","verse":"41","text":"Alatala nan n tan na, ɛ Ala, naxan ɛ raminixi Misiran yamanani alogo n xa findi ɛ Ala ra. Alatala nan n tan na, ɛ Ala.”"}]}