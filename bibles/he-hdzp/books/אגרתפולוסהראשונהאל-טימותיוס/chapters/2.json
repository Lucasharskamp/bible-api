{"data":[{"book":"אגרת פולוס הראשונה אל-טימותיוס","chapter":"2","verse":"1","text":"ראשית כל אני מבקש מכם להרבות בתפילה בעד כל בני־אדם. התחננו לפני אלוהים ובקשו ממנו שירחם עליהם, ואל תשכחו להודות לו בשם כולם."},{"book":"אגרת פולוס הראשונה אל-טימותיוס","chapter":"2","verse":"2","text":"התפללו בעד המלכים, המנהיגים ואנשי־השלטון למיניהם, כדי שנוכל לחיות בשקט ובשלווה, באורח מכובד וביראת אלוהים."},{"book":"אגרת פולוס הראשונה אל-טימותיוס","chapter":"2","verse":"3","text":"זהו רצונו של האלוהים מושיענו,"},{"book":"אגרת פולוס הראשונה אל-טימותיוס","chapter":"2","verse":"4","text":"כי הוא חפץ שכולם ייוושעו ויאמינו באמת, כלומר:"},{"book":"אגרת פולוס הראשונה אל-טימותיוס","chapter":"2","verse":"5","text":"שיש רק אלוהים אחד ומתווך אחד בינו לבין בני־האדם, הלא הוא בן־האדם ישוע המשיח,"},{"book":"אגרת פולוס הראשונה אל-טימותיוס","chapter":"2","verse":"6","text":"אשר הקריב את נפשו בעד כל בני־האדם, והעדות לכך ניתנה במועד המתאים."},{"book":"אגרת פולוס הראשונה אל-טימותיוס","chapter":"2","verse":"7","text":"אני אומר לכם את האמת: נבחרתי לתפקיד שליחו של אלוהים כדי ללמד את הגויים אמת זאת, וכדי להראות להם את תוכניתו של אלוהים לישועה דרך האמונה."},{"book":"אגרת פולוס הראשונה אל-טימותיוס","chapter":"2","verse":"8","text":"משום כך אני רוצה שהמאמינים יתפללו בכל מקום ויניפו את ידיהם, כשליבם נקי מכל טינה, כעס או ספק."},{"book":"אגרת פולוס הראשונה אל-טימותיוס","chapter":"2","verse":"9","text":"על הנשים להתלבש בצניעות, בתלבושת נאה ופשוטה, ואל להן להתגנדר בתסרוקות המושכות את העין, ולא בתכשיטים או במלבושים יקרים."},{"book":"אגרת פולוס הראשונה אל-טימותיוס","chapter":"2","verse":"10","text":"כי על הנשים המשיחיות למשוך תשומת־לב במעשיהן הטובים, כיאה לנשים שבחרו לאהוב את אלוהים ולשרתו."},{"book":"אגרת פולוס הראשונה אל-טימותיוס","chapter":"2","verse":"11","text":"עליהן להקשיב וללמוד בשקט ובענווה."},{"book":"אגרת פולוס הראשונה אל-טימותיוס","chapter":"2","verse":"12","text":"על הנשים לשבת בשקט באסיפות הקהילה. איני מרשה לנשים ללמד את הגברים או להתנשא עליהם."},{"book":"אגרת פולוס הראשונה אל-טימותיוס","chapter":"2","verse":"13","text":"מדוע? מפני שאלוהים ברא לראשונה את אדם, ורק לאחר מכן את חוה."},{"book":"אגרת פולוס הראשונה אל-טימותיוס","chapter":"2","verse":"14","text":"ולא אדם הוא שרומה על־ידי השטן, כי אם חוה לא עמדה בפיתוי וחטאה."},{"book":"אגרת פולוס הראשונה אל-טימותיוס","chapter":"2","verse":"15","text":"מכאן הכאב והסבל של האישה בעת לידת בניה, אך נפשה תיוושע אם תמשיך לחיות באמונה, קדושה, אהבה וצניעות."}]}