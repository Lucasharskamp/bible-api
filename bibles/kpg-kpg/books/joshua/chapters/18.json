{"data":[{"book":"Joshua","chapter":"18","verse":"1","text":"I muli digaula ne kumi tenua hagatau, gei digau Israel gu dagabuli mai gi Shiloh, ga haga duu di Hale laa Dimaadua i golo."},{"book":"Joshua","chapter":"18","verse":"2","text":"Di madagoaa deelaa gei nia madawaawa e hidu o Israel digi wanga nadau gowaa."},{"book":"Joshua","chapter":"18","verse":"3","text":"Malaa, Joshua ga helekai gi digau Israel, “E waalooloo behee di godou noho e tali, dela hagalee hula gii kae godou gowaa ala ne gowadu gi goodou go Dimaadua, go di God o godou maadua mmaadua?"},{"book":"Joshua","chapter":"18","verse":"4","text":"Gaamai gi di au nia daane dogodolu mai nia madawaawa dagi dahi. Au e hagau digaula gi lodo tenua hagatau e halahala nia gowaa ala e hiihai ginai digaula belee hai mee ginai. Gei digaula ga lloomoi labelaa gi di au."},{"book":"Joshua","chapter":"18","verse":"5","text":"Gei tenua la ga tuu hidu i digaula: di madawaawa Judah gaa noho i lodo nadau gowaa i bahi i ngaaga, nia madawaawa Joseph gaa noho i nadau gowaa i bahi i ngeia."},{"book":"Joshua","chapter":"18","verse":"6","text":"Hihia gi lala nia hagamodongoohia o nia gowaa e hidu, gaamai gi di au, gei au gaa hudu di hadu, ga halahala di hiihai a Dimaadua adu gi goodou."},{"book":"Joshua","chapter":"18","verse":"7","text":"Di madawaawa Levi, la hagalee hai nadau duhongo gowaa madalia goodou, idimaa di nadau duhongo le e hai digau hai mee dabu ni Dimaadua. Gei nia madawaawa Gad, Reuben, mo Manasseh i Bahi i dua la guu lawa di kae nadau gowaa i bahi i dua Jordan, ala guu wanga gi digaula go Moses, tangada hai hegau Dimaadua.”"},{"book":"Joshua","chapter":"18","verse":"8","text":"Nia daane aanei guu hula gu halahala tenua deelaa i muli Joshua ne hagamodongoohia gi digaula, “Hula gi lodo tenua hagatau, halahala ina nia gowaa aalaa, gaa lawa lloomoi gi di au. Gei au gaa hudu agu hadu i ginei i Shiloh e halahala di manawa Dimaadua adu gi goodou.”"},{"book":"Joshua","chapter":"18","verse":"9","text":"Malaa, nia daane guu hula gi lodo tenua hagatau, guu hihi gi lala di nadau hai dela e duwwe ai tenua i nia gunga gowaa e hidu, guu hihi gi lala labelaa nia ingoo o nia waahale. Nomuli digaula gaa hula labelaa gi Joshua i Shiloh."},{"book":"Joshua","chapter":"18","verse":"10","text":"Joshua gaa hudu ana hadu ga halahala ai di manawa Dimaadua ang gi digaula, gaa lawa ga hagi anga nia gowaa gi nia madawaawa Israel ala e dubu gi hai mee ginai."},{"book":"Joshua","chapter":"18","verse":"11","text":"Nia guongo o nia madahaanau o di madawaawa Benjamin la ne belee wanga i di matagidagi loo. Di nadau gowaa la i mehanga nia gowaa o di madawaawa Judah mo Joseph."},{"book":"Joshua","chapter":"18","verse":"12","text":"Tagageinga i bahi i ngeia e daamada i Jordan, ga hanadu laa nua gi di mololo o Jericho, ga hanadu laa bahi gi dai gi nia gowaa gonduu ga hanadu loo gi di Anggowaa go Beth Aven."},{"book":"Joshua","chapter":"18","verse":"13","text":"Tagageinga gaa hana labelaa gi di mololo i bahi i ngaaga o Luz (dela e hagaingoo labelaa bolo Bethel), ga haneia gi Ataroth Addar, i hongo di gonduu dela i baahi ngaaga Beth Horon Bahi lala."},{"book":"Joshua","chapter":"18","verse":"14","text":"Tagageinga la gaa hana hua beelaa gi di baahi dela i golo, gaa hana gi ngaaga, daamada i di baahi dai o di gonduu deelaa, gaa hana gi Kiriath Baal (be go Kiriath Jearim), dela go di waahale di madawaawa Judah. Deenei la go tagageinga i bahi i dai o tenua o Benjamin."},{"book":"Joshua","chapter":"18","verse":"15","text":"Tagageinga i bahi i ngaaga e daamada i di gili o Kiriath Jearim, gaa hana gi nia Monowai Uwa aga i lodo tenua o Nephtoah."},{"book":"Joshua","chapter":"18","verse":"16","text":"Gaa hana gi lala gi tono di gonduu dela e mmada adu gi di gowaa mehanga gonduu o Hinnom, i mada ngeia di gowaa mehanga gonduu o Rephaim. Gaa hana ngaaga laa lodo di gowaa mehanga gonduu o Hinnom, i bahi i ngaaga nia gonduu baba o Jebus ga huli adu gi En Rogel."},{"book":"Joshua","chapter":"18","verse":"17","text":"E dau i golo gaa hana ngeia gi En Shemesh, gaa hana laa gi Geliloth, dela i baahi i golo di Ala Nnoonua o Adummim. Tagageinga gaa hana gi lala gi di Hadugalaa o Bohan (Bohan la tama daane ni Reuben)"},{"book":"Joshua","chapter":"18","verse":"18","text":"Ga hana laa di baahi ngeia o nia gonduu baba ala i hongo di gowaa mehanga gonduu o Jordan. Ga haneia laa lodo di gowaa baba deelaa,"},{"book":"Joshua","chapter":"18","verse":"19","text":"gaa hana ga diiagi gi baahi ngeia nia gonduu baba o Beth Hoglah, ga odi i di Tai Mmade, di gowaa dela e hagaodi ginai di monowai Jordan. Deenei tagageinga dela i bahi i ngaaga o tenua o Benjamin."},{"book":"Joshua","chapter":"18","verse":"20","text":"Jordan la go tagageinga i bahi i dua. Aanei nnagageinga di gowaa o nia madahaanau o di madawaawa Benjamin ala e hai mee ginai."},{"book":"Joshua","chapter":"18","verse":"21","text":"Nia waahale ala e dau gi nia madahaanau o di madawaawa Benjamin:"},{"book":"Joshua","chapter":"18","verse":"22","text":"Beth Arabah, Zemaraim, Bethel,"},{"book":"Joshua","chapter":"18","verse":"23","text":"Avvim, Parah, Ophrah"},{"book":"Joshua","chapter":"18","verse":"24","text":"Chephar Ammoni, Ophni, mo Geba."},{"book":"Joshua","chapter":"18","verse":"25","text":"Nia waahale labelaa aanei:"},{"book":"Joshua","chapter":"18","verse":"26","text":"Mizpah, Chephirah, Mozah,"},{"book":"Joshua","chapter":"18","verse":"27","text":"Rekem, Irpeel, Taralah,"},{"book":"Joshua","chapter":"18","verse":"28","text":"Zela, Haeleph, Jebus (be go Jerusalem), Gibeah, mo Kiriath Jearim."}]}