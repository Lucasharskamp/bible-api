{"data":[{"book":"Skutky","chapter":"28","verse":"1","text":"Od lidí, kteří se seběhli k místu naší záchrany, jsme se dozvěděli, že jsme na ostrově Malta."},{"book":"Skutky","chapter":"28","verse":"2","text":"Byli k nám neobyčejně laskaví. Pršelo a bylo zima, a tak nám rozdělali velký oheň a vůbec se o nás starali."},{"book":"Skutky","chapter":"28","verse":"3","text":"Pavel také pomáhal sbírat chrastí. Jak je však přikládal na oheň, vylezla z jeho otýpky zmije vypuzená horkem a zakousla se mu do ruky."},{"book":"Skutky","chapter":"28","verse":"4","text":"Mezi domorodci se ozvalo: „Ten člověk je jistě vrah! Zachránil se z moře, ale božské spravedlnosti neutekl.“"},{"book":"Skutky","chapter":"28","verse":"5","text":"Pavel však klidně hada setřásl do ohně a nic zlého se s ním nedělo."},{"book":"Skutky","chapter":"28","verse":"6","text":"Lidé čekali, že opuchne a zemře. Když však byl Pavel i po hodné době v pořádku, začali si lidé šeptat, že je to asi nějaký vtělený bůh."},{"book":"Skutky","chapter":"28","verse":"7","text":"Zachránili jsme se na pomezí statků Publia, římského správce ostrova. Přijal nás a tři dny přátelsky hostil."},{"book":"Skutky","chapter":"28","verse":"8","text":"Publiův otec stonal – byl postižen horečnatou úplavicí. Pavel ho navštívil, modlil se nad ním a pak ho dotekem rukou uzdravil."},{"book":"Skutky","chapter":"28","verse":"9","text":"Rozkřiklo se to po ostrově, a tak ze všech stran přicházeli za Pavlem nemocní a on je uzdravoval."},{"book":"Skutky","chapter":"28","verse":"10","text":"Za to si nás ohromně vážili a před odjezdem nás zahrnuli všemi potřebnými věcmi."},{"book":"Skutky","chapter":"28","verse":"11","text":"Trvalo to však tři měsíce, než jsme mohli pokračovat v cestě. Vzala nás loď, která měla domovský přístav v Alexandrii a jejímž znamením byla dvojčata Kastor a Pollux, ochránci námořníků."},{"book":"Skutky","chapter":"28","verse":"12","text":"Přistála nejprve v Syrakusách na Sicílii, kde jsme se zdrželi tři dny."},{"book":"Skutky","chapter":"28","verse":"13","text":"Pak jsme přepluli úžinu do Regia a s jižním větrem v zádech jsme se po dalších dvou dnech dostali do přístavu Puteoli."},{"book":"Skutky","chapter":"28","verse":"14","text":"Tam tedy skončila naše pohnutá plavba do Itálie. Na prosby tamních křesťanů jsme zůstali v Puteolech celý týden."},{"book":"Skutky","chapter":"28","verse":"15","text":"Odtud jsme se pěšky vydali do Říma. Mezitím se o nás dozvěděli bratři v Římě a někteří nám přišli naproti sedmdesát kilometrů, až na Appiovo tržiště, jiní alespoň ke Třem hospodám. Když se s nimi Pavel setkal, děkoval Bohu a šel dál s novou odvahou."},{"book":"Skutky","chapter":"28","verse":"16","text":"V Římě byl potom umístěn v soukromém bytě – vždy s jedním vojenským strážcem."},{"book":"Skutky","chapter":"28","verse":"17","text":"Tři dny po příchodu do Říma si Pavel k sobě pozval tamní významné židy. Když přišli, řekl jim: „Bratři, nijak jsem se neprovinil proti našemu národu, ani proti našim tradicím. Přesto jsem byl v Jeruzalémě uvězněn a předán Římanům."},{"book":"Skutky","chapter":"28","verse":"18","text":"Ti mě vyslýchali a byli by mě propustili, protože jsem neudělal nic, zač bych zasluhoval smrt."},{"book":"Skutky","chapter":"28","verse":"19","text":"Jeruzalémští židé však proti mně byli zaujatí, a tak jsem nakonec nucen odvolat se k císaři. Nehodlám tu však žalovat na svůj národ."},{"book":"Skutky","chapter":"28","verse":"20","text":"Proto jsem si přál setkat se s vámi a vysvětlit vám to. Pro naši společnou víru v Mesiáše mám tato pouta!“"},{"book":"Skutky","chapter":"28","verse":"21","text":"Odpověděli mu: „My jsme o tobě z Judska nedostali žádnou zprávu nebo žalobu, ani písemně, ani ústně."},{"book":"Skutky","chapter":"28","verse":"22","text":"Chtěli bychom však slyšet tvoje názory. Víme totiž, že vaše sekta se všude setkává s odporem.“"},{"book":"Skutky","chapter":"28","verse":"23","text":"Dohodli se tedy na dalším setkání a pak se jich u něho sešlo mnohem více. Pavel jim celý den vykládal o tom, že Boží království přišlo mezi lidi v osobě Ježíše Krista. Snažil se je o tom přesvědčit důkazy a předpověďmi ze Starého zákona."},{"book":"Skutky","chapter":"28","verse":"24","text":"Některé získal, jiní však odmítali uvěřit."},{"book":"Skutky","chapter":"28","verse":"25","text":"Odcházeli takto rozdvojeni a Pavel těm zatvrzelým řekl: „Přesně tak to Duch svatý předpověděl vašim předkům ústy proroka Izajáše:"},{"book":"Skutky","chapter":"28","verse":"26","text":"‚Jdi k tomu lidu a řekni mu:"},{"book":"Skutky","chapter":"28","verse":"27","text":"Máte totiž otupělé srdce,"},{"book":"Skutky","chapter":"28","verse":"28","text":"„Proto se nedivte,“ dodal Pavel, „že zprávu o Boží záchraně hlásáme pohanům. Ti ji dychtivě přijímají.“"},{"book":"Skutky","chapter":"28","verse":"30","text":"Celé dva roky byl Pavel ve svém soukromém římském vězení a směl přijímat všechny návštěvy."},{"book":"Skutky","chapter":"28","verse":"31","text":"A tak svobodně a bez překážek hlásal Boží království a učil o Pánu Ježíši Kristu."}]}