{"data":[{"book":"Dhuteronomi","chapter":"26","verse":"1","text":"Kana uchinge wapinda munyika yauri kupiwa naJehovha Mwari wako senhaka uye kana uchinge waitora wava kugara mairi,"},{"book":"Dhuteronomi","chapter":"26","verse":"2","text":"utore zvimwe zvezvibereko zvose zvokutanga zvauchakohwa kubva pavhu renyika yauri kupiwa naJehovha Mwari wako ugozviisa mudengu. Ipapo ugoenda kunzvimbo iyo Jehovha Mwari wako achasarudza kuti Zita rake rigarepo,"},{"book":"Dhuteronomi","chapter":"26","verse":"3","text":"uye ugoti kumuprista ari kushumira panguva iyoyo, “Ndinozvireva nhasi pamberi paJehovha Mwari wako kuti ndasvika munyika yakapikirwa madzitateguru edu naJehovha kuti achatipa.”"},{"book":"Dhuteronomi","chapter":"26","verse":"4","text":"Muprista anofanira kutora dengu kubva mumaoko ako agoriisa pasi pamberi pearitari yaJehovha Mwari wake."},{"book":"Dhuteronomi","chapter":"26","verse":"5","text":"Ipapo uchataura pamberi paJehovha Mwari wako, uchiti, “Baba vangu vakanga vari muAramu mufambi, vakadzika vakaenda kuIjipiti navanhu vashoma uye vakagarako vakazova rudzi rukuru, rune simba uye runa vanhu vazhinji."},{"book":"Dhuteronomi","chapter":"26","verse":"6","text":"Asi vaIjipita vakatiitira zvakaipa, vakatitambudza, vachitibatisa basa rinorema."},{"book":"Dhuteronomi","chapter":"26","verse":"7","text":"Ipapo takadana kuna Jehovha, iye Mwari wamadzibaba edu, uye Jehovha akanzwa inzwi redu akaona kutambudzika kwedu, kushandiswa nokumanikidzwa kwedu."},{"book":"Dhuteronomi","chapter":"26","verse":"8","text":"Saka Jehovha akatibudisa muIjipiti nechanza chine simba uye noruoko rwakatambanudzwa, nezvinotyisa, nezviratidzo uye nezvishamiso."},{"book":"Dhuteronomi","chapter":"26","verse":"9","text":"Akatiuyisa panzvimbo ino akatipa nyika ino, nyika inoyerera mukaka nouchi."},{"book":"Dhuteronomi","chapter":"26","verse":"10","text":"Zvino ndauya nezvibereko zvokutanga zvevhu ramakandipa imi, iyemi Jehovha.” Uise dengu pamberi paJehovha Mwari wako uye ugopfugama pamberi pake."},{"book":"Dhuteronomi","chapter":"26","verse":"11","text":"Uye iwe navaRevhi, navatorwa vari pakati penyu muchafara mune zvose zvakanaka zvawakaitirwa naJehovha Mwari wako, iwe nemhuri yako."},{"book":"Dhuteronomi","chapter":"26","verse":"12","text":"Kana uchinge wapedza kutsaura chegumi chezvose zvawakawana mugore rechitatu, gore rechegumi, uchachipa kuvaRevhi, nokumutorwa, nokunherera uye nokuchirikadzi, kuitira kuti vagodya vachiguta mumaguta enyu."},{"book":"Dhuteronomi","chapter":"26","verse":"13","text":"Ipapo ugoti kuna Jehovha Mwari wako, “Ndabvisa mugove mutsvene paimba yangu uye ndaupa kumuRevhi, nokumutorwa, nokunherera uye nokuchirikadzi, maererano nezvose zvamakarayira. Handina kutsauka kubva pamirayiro yenyu kana kukanganwa kunyange mumwe chete zvawo."},{"book":"Dhuteronomi","chapter":"26","verse":"14","text":"Handina kudya kana chikamu zvacho chomugove mutsvene panguva yandaiva pakuchema, kana kubvisa chikamu chawo panguva yandaiva ndisina kunatswa, kana kupa chikamu chawo kuvakafa. Ndakateerera Jehovha Mwari wangu; ndaita zvose zvamakandirayira."},{"book":"Dhuteronomi","chapter":"26","verse":"15","text":"Tarirai muri kudenga, panzvimbo yougaro hwenyu tsvene, mugoropafadza vanhu venyu Israeri uye nenyika yamakatipa sezvamakavimbisa nemhiko kumadzitateguru edu, nyika inoyerera mukaka nouchi.”"},{"book":"Dhuteronomi","chapter":"26","verse":"16","text":"Jehovha Mwari wenyu anokurayirai nhasi kuti muteerere mitemo nemirayiro iyi; muchenjerere kuichengeta nomwoyo wenyu wose uye nomweya wenyu wose."},{"book":"Dhuteronomi","chapter":"26","verse":"17","text":"Mareva nhasi kuti Jehovha ndiye Mwari wenyu uye kuti muchafamba munzira dzake, uye kuti muchamuteerera."},{"book":"Dhuteronomi","chapter":"26","verse":"18","text":"Uye Jehovha azvireva nhasi kuti imi muri vanhu vake, pfuma yake inokosha sezvaakavimbisa, uye kuti imi muchachengeta mirayiro yake."},{"book":"Dhuteronomi","chapter":"26","verse":"19","text":"Ati achakukurisai kwazvo kupfuura ndudzi dzose dzaakaita pakurumbidzwa, napamukurumbira napakukudzwa kuti muve rudzi rutsvene kuna Jehovha Mwari wenyu, sezvaakavimbisa."}]}