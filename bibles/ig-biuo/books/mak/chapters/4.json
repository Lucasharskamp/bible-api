{"data":[{"book":"Mak","chapter":"4","verse":"1","text":"Nʼoge ọzọ, ọ malitere izi ihe nʼakụkụ osimiri. Igwe mmadụ dị ukwuu gbara ya gburugburu, nke mere na ọ banyere nʼime ụgbọ nọdụ ala nʼime ya nʼelu mmiri ahụ, ma igwe mmadụ ahụ nọkwa nʼakụkụ osimiri ahụ."},{"book":"Mak","chapter":"4","verse":"2","text":"O bidoro i kuziri ha ọtụtụ ihe nʼilu, ma nʼozizi ya, ọ sịrị ha,"},{"book":"Mak","chapter":"4","verse":"3","text":"“Geenụ ntị! Otu onye ọrụ ubi pụrụ gaa ịkụ mkpụrụ ya."},{"book":"Mak","chapter":"4","verse":"4","text":"Mgbe ọ na-agha mkpụrụ, ụfọdụ mkpụrụ dara nʼakụkụ ụzọ, ụmụ nnụnụ bịara tụtụrịa ha."},{"book":"Mak","chapter":"4","verse":"5","text":"Ụfọdụ mkpụrụ dara nʼala nkume, ebe aja ntakịrị dị. Ha puputara ngwangwa nʼihi na ala dị nʼebe ahụ emighị emi."},{"book":"Mak","chapter":"4","verse":"6","text":"Ma mgbe anwụ wara, ọ chagburu ha, ha kpọnwụọ nʼihi na ha enweghị mgbọrọgwụ."},{"book":"Mak","chapter":"4","verse":"7","text":"Mkpụrụ ndị ọzọ dara nʼetiti ogwu; ogwu ahụ tolitere kpagbuo ha. Ha amịkwaghị mkpụrụ."},{"book":"Mak","chapter":"4","verse":"8","text":"Mkpụrụ ndị ọzọ nke dara nʼezi ala, puru, tolite, ma mịa mkpụrụ na mmụba iri atọ, iri isii, ọ bụladị otu narị.”"},{"book":"Mak","chapter":"4","verse":"9","text":"Ọ sịrị ha, “Onye ọbụla nwere ntị ịnụ ihe, ya nụrụ.”"},{"book":"Mak","chapter":"4","verse":"10","text":"Ma mgbe ọ nọ naanị ya, ndị ozi iri na abụọ ahụ na ndị ọzọ nọ ya gburugburu jụrụ ya ajụjụ banyere ilu ahụ."},{"book":"Mak","chapter":"4","verse":"11","text":"Ọ gwara ha sị, “Enyela unu ihe omimi nke alaeze Chineke. Ma ndị nọ nʼezi, a na-agwa ha ihe niile nʼilu,"},{"book":"Mak","chapter":"4","verse":"12","text":"nke mere na,"},{"book":"Mak","chapter":"4","verse":"13","text":"Mgbe ahụ, ọ jụrụ ha sị, “Ọ bụ na unu aghọtaghị ilu a? Unu ga-esikwa aṅaa ghọta ilu ndị ọzọ?"},{"book":"Mak","chapter":"4","verse":"14","text":"Ọgha mkpụrụ ahụ na-agha okwu Chineke."},{"book":"Mak","chapter":"4","verse":"15","text":"Mmadụ ụfọdụ dị ka mkpụrụ ndị ahụ dara nʼakụkụ ụzọ, ebe a kụrụ okwu ahụ. Ngwangwa ha nụrụ ya, ekwensu na-abịa napụ ha okwu ahụ nke a kụrụ nʼime ha."},{"book":"Mak","chapter":"4","verse":"16","text":"Ndị ọzọ dị ka mkpụrụ a kụrụ nʼala nkume. Ha nụrụ okwu ahụ, were ọṅụ nabata ya nʼotu mgbe ahụ."},{"book":"Mak","chapter":"4","verse":"17","text":"Ma ebe ha na-enweghị mgbọrọgwụ nʼime ha, ha na-anọ nwa oge nta. Mgbe nsogbu maọbụ mkpagbu bịara nʼihi okwu ahụ, ngwangwa ha na-adachapụ.4:17 Maọbụ, daa mba"},{"book":"Mak","chapter":"4","verse":"18","text":"Ndị nke ọzọkwa, dị ka mkpụrụ dara nʼetiti ogwu, nụrụ okwu ahụ;"},{"book":"Mak","chapter":"4","verse":"19","text":"ma nchekasị nke ndụ a,4:19 Oge a nke anyị nọ nʼime ya na nghọgbu nke akụnụba, na oke ọchịchọ, nakwa ihe ndị ọzọ na-abata, kpagbuo okwu ahụ, mee ka ọ ghara ịmị mkpụrụ."},{"book":"Mak","chapter":"4","verse":"20","text":"Ndị ọzọ, dị ka mkpụrụ a kụrụ nʼezi ala, nụrụ okwu ahụ, nabata ya ma mịa mkpụrụ dị iri atọ, iri isii, maọbụ otu narị.”"},{"book":"Mak","chapter":"4","verse":"21","text":"Ọ sịrị ha, “A na-ebute oriọna ka e jiri efere kpuchie ya maọbụ dọnye ya nʼokpuru akwa ndina? Ọ bụghị ka a dọba ya nʼelu ihe ịdọba iheọkụ?4:21 Maọbụ, ihe ịdọba oriọna"},{"book":"Mak","chapter":"4","verse":"22","text":"Nʼihi na ihe niile e zoro ezo ga-apụta ihe ma ihe niile e kpuchiri ekpuchi ka a ga-emesịa kpughee."},{"book":"Mak","chapter":"4","verse":"23","text":"Onye ọbụla nwere ntị ịnụ ihe, ya nụrụ.”"},{"book":"Mak","chapter":"4","verse":"24","text":"Ọ sịrị ha, “Kpacharanụ anya ihe unu na-anụ. Ọ bụkwa ihe unu ji tụọrọ ndị ọzọ ka a ga-eji tụọrọ unu, maọbụ karịa."},{"book":"Mak","chapter":"4","verse":"25","text":"Onye nwere ihe ka a ga-enye karịa; onye na-enweghị, ọ bụladị nke o nwere ka a ga-anapụ ya.”"},{"book":"Mak","chapter":"4","verse":"26","text":"Ọ sịkwara, “Alaeze Chineke yiri ihe dị otu a. Ọ dịka mgbe otu onye ghara mkpụrụ nʼala ubi."},{"book":"Mak","chapter":"4","verse":"27","text":"Ehihie na abalị, ma ọ nọ nʼụra ma o tetara, mkpụrụ ahụ na-epupụte na-etokwa, ma ọ maghị ka o si na-eme."},{"book":"Mak","chapter":"4","verse":"28","text":"Ala ahụ nʼonwe ya na-eme ka mkpụrụ ahụ puo. Ọ na-epupụte na mbụ, too oko, emesịa isi ọka, nʼikpeazụ ọ mịkwara mkpụrụ kara aka nʼoko ya."},{"book":"Mak","chapter":"4","verse":"29","text":"Mgbe ọka ahụ chara ịghọ ya, o na-eji mma iwe ihe ubi ya bịa gbutuo ọka ahụ, ghọrọkwa ogbe ọka laa, nʼihi na oge iwe ihe nʼubi eruola.”"},{"book":"Mak","chapter":"4","verse":"30","text":"Ọzọkwa, ọ sịrị, “Gịnị ọzọ ka anyị pụrụ ịsị na alaeze Chineke yiri? Ụdị ilu dị aṅaa ka anyị ga-eji kọwaa ya?"},{"book":"Mak","chapter":"4","verse":"31","text":"Ọ dị ka mkpụrụ mọstaadị, nke bụ mkpụrụ dịkarịsịrị nta nke a na-akụ nʼala."},{"book":"Mak","chapter":"4","verse":"32","text":"Ma mgbe a kụrụ ya, ọ na-eto bukarịa ihe niile a kụrụ nʼubi, ọ na-enwe alaka dị ukwuu nke bụ na ụmụ anụ ufe nke eluigwe na-ezukwa ike nʼokpuru ya.”"},{"book":"Mak","chapter":"4","verse":"33","text":"O jiri ọtụtụ ilu yiri ndị a gwa ha okwu dị ka ha pụrụ ịghọta."},{"book":"Mak","chapter":"4","verse":"34","text":"O nweghị oge ọbụla ọ gwara ha okwu hapụ iji ilu. Ma ya na ndị na-eso ụzọ ya naanị nọdụ, ọ na-akọwara ha ihe niile."},{"book":"Mak","chapter":"4","verse":"35","text":"Nʼụbọchị ahụ nʼoge uhuruchi, ọ gwara ndị na-eso ụzọ ya sị, “Ka anyị gafee nʼofe nke ọzọ.”"},{"book":"Mak","chapter":"4","verse":"36","text":"Ha hapụrụ igwe mmadụ ahụ ma kpọrọ ya, otu ọ dị, ya na ha banyere nʼime ụgbọ. Ụgbọ ndị ọzọ dịkwa na-eso ya."},{"book":"Mak","chapter":"4","verse":"37","text":"Oke ifufe dị ike bidoro ife, ebili mmiri na-awụbakwa nʼụgbọ ahụ ruo na ụgbọ ha fọdụrụ ntakịrị ka mmiri mie ya."},{"book":"Mak","chapter":"4","verse":"38","text":"Ma Jisọs nọ nʼazụ azụ ụgbọ ahụ na-arahụ ụra nʼelu ohiri isi. Ndị na-eso ụzọ ya kpọtere ya sị ya, “Onye ozizi, o metụghị gị nʼobi na anyị nʼala nʼiyi?”"},{"book":"Mak","chapter":"4","verse":"39","text":"Ọ biliri ọtọ, baara ifufe ahụ mba sịkwa osimiri ahụ, “Kwụsị! Dere jii!” Ifufe ahụ kwụsịrị, ebe niile dajụrụ deere jii."},{"book":"Mak","chapter":"4","verse":"40","text":"Ọ sịrị ndị na-eso ụzọ ya, “Gịnị mere unu ji atụ oke egwu? Ọ bụ na unu enwebeghị okwukwe?”"},{"book":"Mak","chapter":"4","verse":"41","text":"Ha niile tụrụ egwu, jụrịta onwe ha sị, “Onye bụ onye a? Ọ bụladị ifufe na ebili mmiri na-erubere ya isi!”"}]}