{"data":[{"book":"Asomafo","chapter":"28","verse":"1","text":"Yeduu mpoano hɔ no, ankyɛ na yehuu sɛ yɛwɔ supɔw Malta so."},{"book":"Asomafo","chapter":"28","verse":"2","text":"Supɔw no sofo no gyee yɛn fɛw so. Esiane sɛ na osu atɔ ama awɔw aba nti, wɔsɔɔ ogya ma yɛtoe."},{"book":"Asomafo","chapter":"28","verse":"3","text":"Paulo bubuu mmabaa sɛ ɔde regu ogya no mu. Ɔde regu mu no, ɔwɔ bi a ogya no hyew aka no no bebaree ne nsa ho."},{"book":"Asomafo","chapter":"28","verse":"4","text":"Supɔw no sofo no huu ɔwɔ no sɛ ɔbebare ne nsa ho no, wɔkae se, “Saa onipa yi yɛ owudifo a wanya ne ti adidi mu wɔ po akwanhyia mu, nanso esiane ne bɔne nti owu ara na etwa sɛ owu.”"},{"book":"Asomafo","chapter":"28","verse":"5","text":"Paulo petee ɔwɔ no too ogya no mu a hwee anyɛ no."},{"book":"Asomafo","chapter":"28","verse":"6","text":"Na nkurɔfo no nyinaa susuw sɛ Paulo bɛhonhon anaasɛ obetwa ahwe awu. Nanso wɔtwɛn ara a biribiara anyɛ no no, wɔsakraa wɔn adwene kae se, “Ɔyɛ onyame bi.”"},{"book":"Asomafo","chapter":"28","verse":"7","text":"Na ɔpanyin a ɔhwɛ supɔw no so a wɔfrɛ no Publio no fi bɛn mpoano hɔ; ogyee yɛn fɛw so som yɛn hɔho nnansa."},{"book":"Asomafo","chapter":"28","verse":"8","text":"Saa bere no ara na Publio agya yare atiridii ne konkoruwa a aka no ato hɔ. Paulo kɔɔ ɔdan a na ɔda mu no mu de ne nsa guu no so, bɔɔ mpae maa ne ho yɛɛ no den."},{"book":"Asomafo","chapter":"28","verse":"9","text":"Nea Paulo yɛe no maa ayarefo a wɔwɔ supɔw no so no nyinaa baa ne nkyɛn ma ɔsaa wɔn yare."},{"book":"Asomafo","chapter":"28","verse":"10","text":"Wɔmaa yɛn akyɛde bebree. Yɛrebefi hɔ akɔ no nso wɔde biribiara a ɛho hia yɛn no beguu hyɛn no mu maa yɛn."},{"book":"Asomafo","chapter":"28","verse":"11","text":"Yedii asram abiɛsa wɔ supɔw no so ansa na yenyaa hyɛn bi a efi Aleksandria a ne nsɛnkyerɛnne yɛ eti abien a egyina hɔ ma anyame baanu bi. Na saa hyɛn no abedi awɔwbere no wɔ supɔw no so."},{"book":"Asomafo","chapter":"28","verse":"12","text":"Yeduu Sidarakusa no, yedii nnansa wɔ hɔ."},{"book":"Asomafo","chapter":"28","verse":"13","text":"Yefi hɔ toaa so koduu Regio. Ade kyee no, mframa bi bɔ fii anafo fam ma nnaanu akyi no yekoduu Puteoli."},{"book":"Asomafo","chapter":"28","verse":"14","text":"Ɛha na yehyiaa agyidifo bi a wɔsrɛɛ yɛn se yɛntena wɔn nkyɛn nnaawɔtwe. Ɛno akyi no, yɛtoaa so koduu Roma."},{"book":"Asomafo","chapter":"28","verse":"15","text":"Anuanom a wɔwɔ Roma no tee yɛn nka sɛ yɛreba no, ebinom behyiaa yɛn kwan wɔ aguabɔbea a ɛwɔ Apia kwan no so na afoforo nso hyiaa yɛn wɔ ahɔhobea bi a wɔfrɛ no Ahɔhodan Abiɛsa no. Bere a Paulo huu wɔn no, ne ho san no na ɔdaa Onyankopɔn ase."},{"book":"Asomafo","chapter":"28","verse":"16","text":"Yeduu Roma no, wɔmaa Paulo ho kwan sɛ ɔnkɔtena baabiara a ɔpɛ na ɔsraani bi nwɛn no."},{"book":"Asomafo","chapter":"28","verse":"17","text":"Nnansa akyi no, Paulo frɛɛ Yudafo mpanyin ne wɔn hyiae. Ɔka kyerɛɛ wɔn se, “Anuanom, ɛwɔ mu sɛ manyɛ bɔne biara antia yɛn man ne yɛn amanne a yɛn agyanom de gyaw sɛ yɛn no de, nanso wɔkyeree me sɛ odeduani wɔ Yerusalem de me hyɛɛ Romafo nsa."},{"book":"Asomafo","chapter":"28","verse":"18","text":"Wobisaa me nsɛm pɛɛ sɛ wogyaa me, efisɛ wɔannya afɔbude bi wɔ me ho a ɛno nti ɛsɛ sɛ wogyina so kum me."},{"book":"Asomafo","chapter":"28","verse":"19","text":"Nanso bere a Yudafo kasatia gyae a wɔpɛ sɛ wogyaa me no, mihuu sɛ ɛsɛ sɛ miguan toa Kaesare. Ɛnyɛ me nkurɔfo ho adwemmɔne a mewɔ nti na meyɛɛ saa."},{"book":"Asomafo","chapter":"28","verse":"20","text":"Eyi nti na mepɛɛ sɛ mihu mo na me ne mo kasa no; na onipa a Israelfo ani da no so no nti na nkɔnsɔnkɔnsɔn gu me yi.”"},{"book":"Asomafo","chapter":"28","verse":"21","text":"Wobuaa Paulo se, “Yennyaa nhoma biara a efi Yudea a ɛfa wo ho na yɛntee wo ho asɛmmɔne biara nso mfii anuanom a wofi hɔ ba ha no nso nkyɛn."},{"book":"Asomafo","chapter":"28","verse":"22","text":"Nanso yɛpɛ sɛ yehu wʼadwene, efisɛ yenim sɛ nnipa kasa tia Kristofo a wo nso woka wɔn ho no wɔ baabiara.”"},{"book":"Asomafo","chapter":"28","verse":"23","text":"Wɔhyɛɛ da bi sɛ wobehyia Paulo. Saa da no dui no, nnipa bebree kɔɔ ne nkyɛn wɔ faako a ɔte hɔ no. Ɔkaa Onyankopɔn ahenni no ho asɛm kyerɛɛ wɔn. Ɔnam Mose mmara ne nsɛm a adiyifo no kae no so kaa Yesu ho asɛm fi anɔpa kosii anadwo kyerɛɛ wɔn pɛɛ sɛ ɔdan wɔn adwene."},{"book":"Asomafo","chapter":"28","verse":"24","text":"Nnipa no bi gyee Paulo asɛm a ɔkae no dii na bi nso annye anni."},{"book":"Asomafo","chapter":"28","verse":"25","text":"Bere a wɔregyigye wɔn ho wɔn ho akyinnye no, wofii hɔ kɔe. Na asɛm a etwa to a Paulo kae ne sɛ, “Nokwasɛm na Honhom Kronkron nam Odiyifo Yesaia so ka kyerɛɛ mo agyanom se,"},{"book":"Asomafo","chapter":"28","verse":"26","text":"“Monkɔka asɛm yi nkyerɛ Yudafo se,"},{"book":"Asomafo","chapter":"28","verse":"27","text":"efisɛ nnipa yi apirim wɔn koma;"},{"book":"Asomafo","chapter":"28","verse":"28","text":"Paulo kae se, “Ɛsɛ sɛ muhu sɛ Onyankopɔn nkwagye no adu amanamanmufo no nkyɛn. Wobetie!”"},{"book":"Asomafo","chapter":"28","verse":"29","text":"Paulo kaa saa asɛm yi wiei no, Yudafo no fii hɔ kɔe a na wɔregyigye wɔn ho wɔn ho akyinnye denneennen."},{"book":"Asomafo","chapter":"28","verse":"30","text":"Paulo tenaa hɔ mfe abien, a na ɔte ofi a ɔno ankasa tua ho ka mu, na nnipa bebree kɔɔ ne nkyɛn."},{"book":"Asomafo","chapter":"28","verse":"31","text":"Na ɔde akokoduru kaa Onyankopɔn Ahenni no ne Awurade Yesu Kristo ho asɛm."}]}