{"data":[{"book":"Zjevení","chapter":"13","verse":"1","text":"Já jsem stál na břehu moře. Viděl jsem, že se z moře vynořila šelma a měla také sedm hlav a deset rohů jako drak. Královskou korunu však měla na každém svém rohu a na každé hlavě božský titul urážející pravého Boha."},{"book":"Zjevení","chapter":"13","verse":"2","text":"Vypadala jako levhart, nohy měla jako medvěd a tlamu jako lev. Drak jí propůjčil svou sílu, trůn a velikou moc."},{"book":"Zjevení","chapter":"13","verse":"3","text":"Jedna z jejích hlav se zdála smrtelně zraněna, ale vyhojila se. Celý svět se té bestii obdivoval a poslušně ji následoval."},{"book":"Zjevení","chapter":"13","verse":"4","text":"Chválili draka, že jí dal takovou moc, uctívali šelmu a říkali: „Kdo se vyrovná takovému dravci, kdo se s ním může měřit?“"},{"book":"Zjevení","chapter":"13","verse":"5","text":"Šelma se holedbala a rouhala Bohu a vládla světu dvaačtyřicet měsíců."},{"book":"Zjevení","chapter":"13","verse":"6","text":"Po celou tu dobu se snažila zneuctít Boha, jeho jméno a svatyni a všechny, kteří mají svůj domov v nebi."},{"book":"Zjevení","chapter":"13","verse":"7","text":"Bylo jí dovoleno, aby válčila proti věřícím a vítězila nad nimi. Nakonec ovládala každý kmen, národ i rasu."},{"book":"Zjevení","chapter":"13","verse":"8","text":"Uctívat ji budou však jen ti obyvatelé země, jejichž jména nejsou zapsána do Knihy věčného života, knihy obětovaného Beránka."},{"book":"Zjevení","chapter":"13","verse":"9","text":"Slyšte!"},{"book":"Zjevení","chapter":"13","verse":"10","text":"Komu je určeno vězení,"},{"book":"Zjevení","chapter":"13","verse":"11","text":"Pak jsem spatřil jinou šelmu, jak vystupuje ze země. Měla jen dva malé rohy jako beránek, ale mluvila jako drak."},{"book":"Zjevení","chapter":"13","verse":"12","text":"Ta se teď stává vykonavatelem moci té první šelmy. Nutí obyvatele země, aby uctívali onu první šelmu, která se vyléčila ze smrtelné rány."},{"book":"Zjevení","chapter":"13","verse":"13","text":"I ta druhá šelma koná neuvěřitelné divy, předvede dokonce, že před očima lidí sestoupí oheň z nebe."},{"book":"Zjevení","chapter":"13","verse":"14","text":"Přikáže jim, aby postavili sochu té smrtelně zraněné a zase uzdravené bestii."},{"book":"Zjevení","chapter":"13","verse":"15","text":"Druhá šelma dokáže i tu sochu oživit, socha promluví a rozkáže pobít všechny, kdo se jí neklanějí."},{"book":"Zjevení","chapter":"13","verse":"16","text":"Nutí všechny, malé i velké, bohaté i chudé, otroky i svobodné, aby si na pravé ruce nebo na čele dali udělat její znak,"},{"book":"Zjevení","chapter":"13","verse":"17","text":"takže nikdo nedostane povolení k nákupu a prodeji zboží, kdo nemá znak té šelmy nebo číslo, které ukazuje na její jméno."},{"book":"Zjevení","chapter":"13","verse":"18","text":"Zamyslete se nad tím a sečtěte číslice té šelmy. Je to číslo šest set šedesát šest a značí člověka bez Boha."}]}