{"data":[{"book":"Xɔrɔyana","chapter":"20","verse":"1","text":"Ala yi falani itoe birin ti, a naxa,"},{"book":"Xɔrɔyana","chapter":"20","verse":"2","text":"“Alatala nan n tan na, i ya Ala, naxan i raminixi konyiyani Misiran yi.”"},{"book":"Xɔrɔyana","chapter":"20","verse":"3","text":"“I nama ala gbɛtɛ batu fɔ n tan.”"},{"book":"Xɔrɔyana","chapter":"20","verse":"4","text":"“I nama suxuren nafala hanma sena nde sawurana, seen naxan kore, naxan bɔxɔn ma hanma naxan igeni."},{"book":"Xɔrɔyana","chapter":"20","verse":"5","text":"I nama i xinbi sin e xa. I nama e batu. Amasɔtɔ n tan, Alatala, i ya Ala, n xɔxɔlɔn.20.5 Ala xɔxɔlɔn, bayo e nun a yamaan layirin nan xidima alo futun xidima kii naxan yi. Na kui, Ala a yamaan masuxuma alo xɛmɛna a ɲaxanla makantanma kii naxan yi. A mi tinma a xa bira se gbɛtɛ fɔxɔ ra a batu xinla ma. Naxanye na n naɲaxu, n ne hakɛn saranma e diine ra nɛn han mayixɛtɛ saxan hanma naanin."},{"book":"Xɔrɔyana","chapter":"20","verse":"6","text":"Koni naxanye na n xanu, e n ma yamarine suxu, n hinanma ne ra nɛn han mayixɛtɛ wuli keden.”"},{"book":"Xɔrɔyana","chapter":"20","verse":"7","text":"“I nama Alatala i ya Ala xinla fala fuuni, amasɔtɔ Alatala na kanna ɲaxankatama nɛn.”"},{"book":"Xɔrɔyana","chapter":"20","verse":"8","text":"“I xa Matabu Lɔxɔn binya, i yi a rasariɲan."},{"book":"Xɔrɔyana","chapter":"20","verse":"9","text":"I xa wali xii sennin bun ma, i yi i ya wanle birin kɛ."},{"book":"Xɔrɔyana","chapter":"20","verse":"10","text":"Koni xii soloferede lɔxɔni, Alatala i ya Alaa Matabu Lɔxɔn nan na ra. I nama wali yo kɛ, i tan ba, i ya dii xɛmɛn ba, i ya dii tɛmɛn ba, i ya konyin ba, i ya xuruse ba, hanma hali xɔɲɛn naxan i konni."},{"book":"Xɔrɔyana","chapter":"20","verse":"11","text":"Amasɔtɔ Alatala koren nun bɔxɔn nun igen daxi xii sennin nan bun, e nun naxan birin e yi. Koni a a matabu nɛn xii soloferedeni. Nanara, Alatala yi barakan sa Matabu Lɔxɔna fe yi, a yi a rasariɲan.”"},{"book":"Xɔrɔyana","chapter":"20","verse":"12","text":"“I baba nun i nga binya, alogo i xa siimaya xunkuyen sɔtɔ bɔxɔni, Alatala i ya Ala naxan fima i ma.”"},{"book":"Xɔrɔyana","chapter":"20","verse":"13","text":"“I nama faxan ti.”"},{"book":"Xɔrɔyana","chapter":"20","verse":"14","text":"“I nama yalunyaan liga.”"},{"book":"Xɔrɔyana","chapter":"20","verse":"15","text":"“I nama muɲan ti.”"},{"book":"Xɔrɔyana","chapter":"20","verse":"16","text":"“I nama wule seren ba i adamadi boden xili ma.”"},{"book":"Xɔrɔyana","chapter":"20","verse":"17","text":"“I nama mila i bodena banxin xɔn hanma i bodena ɲaxanla, hanma a konyina, a ɲingena, a sofanla, hanma i adamadi boden gbee seen naxan birin na.”"},{"book":"Xɔrɔyana","chapter":"20","verse":"18","text":"Yamaan birin yi galanna nun xɔtaan xuiin mɛma, e yi tutin toma tɛ. Yamaan yi gaxu e xuruxurun, e yi e makuya."},{"book":"Xɔrɔyana","chapter":"20","verse":"19","text":"E yi a fala Musa xa, e naxa, “I tan yɛtɛɛn xa falan ti nxu xa, nxu nxu tuli matima nɛn i ra, koni Ala nama falan ti nxu xa alogo nxu nama faxa.”"},{"book":"Xɔrɔyana","chapter":"20","verse":"20","text":"Musa yi a fala yamaan xa, a naxa, “Ɛ nama gaxu. Ala bata fa ɛ kɛɲaan fɛsɛfɛsɛdeni, alogo ɛ xa gaxu a yɛɛ ra, alogo ɛ nama yulubin liga.”"},{"book":"Xɔrɔyana","chapter":"20","verse":"21","text":"Yamaan yi lu tixi yire makuyeni, koni Musa yi a maso kundaan na Ala yi dɛnaxan yi."},{"book":"Xɔrɔyana","chapter":"20","verse":"22","text":"Alatala yi a fala Musa xa, a a xa a fala Isirayila kaane xa, a naxa, “Ɛ bata a to a n bata falan ti ɛ xa keli kore."},{"book":"Xɔrɔyana","chapter":"20","verse":"23","text":"Ɛ nama suxurene rafala, ɛ yi nxu nun ne batu nxu bode xɔn. Ɛ nama gbetin nun xɛma suxurene rafala."},{"book":"Xɔrɔyana","chapter":"20","verse":"24","text":"I xa saraxa gande bɛndɛ daxini tɔn n xa, i yi saraxa gan daxine nun bɔɲɛ xunbeli saraxane nun xuruse xunxurine nun a xungbene ba a fari. N na dɛnaxan findi n xinla binyaden na, n fama nɛn i ma mɛnni, n yi i baraka."},{"book":"Xɔrɔyana","chapter":"20","verse":"25","text":"Xa i saraxa gande gɛmɛ daxini tɔn n xa, i nama a yitɔn gɛmɛ masolixin na. Amasɔtɔ i ya a masolima waliseen naxan na, na saraxa ganden naxɔsima nɛn."},{"book":"Xɔrɔyana","chapter":"20","verse":"26","text":"I nama saraxa gande matexin nafala n xa, i yi te te seene ma, alogo i ragenla nama to.”"}]}