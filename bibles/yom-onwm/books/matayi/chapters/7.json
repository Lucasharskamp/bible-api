{"data":[{"book":"Matayi","chapter":"7","verse":"1","text":"—Lubika sambisa, tala mamveno luedi sambusu."},{"book":"Matayi","chapter":"7","verse":"2","text":"Bila bela kulusambisa banga phila lunsambisila ayi bela ku lutezila luelo luela dedakana banga lolo lutezila bankaka."},{"book":"Matayi","chapter":"7","verse":"3","text":"Vayi bila mbi wumonina kiti kidi mu dieso di khombꞌaku, vayi ngeyo veka wukadi mona tunga yidi mu dieso diaku e ?"},{"book":"Matayi","chapter":"7","verse":"4","text":"Voti buevi wulenda kambila khombꞌaku : “Bika ndibotula kiti kidi mu dieso diaku ! Vayi tunga yidi mu dieso diaku.”"},{"book":"Matayi","chapter":"7","verse":"5","text":"Mutu wu mayuya ! Botula theti tunga yoyi yidi mu dieso diaku buna bosi mawumona mboti mu botula kiti kidi mu dieso di khombꞌaku."},{"book":"Matayi","chapter":"7","verse":"6","text":"—Lubika vana bima binlongo kuidi zimbua. Lubika loza bilunga bieno bithalu vadi zingulu, bila mazi bidiatila ayi mazi lubalukila muingi ziluvanga phasi."},{"book":"Matayi","chapter":"7","verse":"7","text":"—Lulomba ayi bela kuluvana. Lutomba ayi luela mona ; lukokuta ayi luela zibudulu."},{"book":"Matayi","chapter":"7","verse":"8","text":"Bila woso wunlombanga niandi wuntambulanga. Woso wuntombanga niandi wumonanga woso wunkokutanga niandi wunzibudulungu."},{"book":"Matayi","chapter":"7","verse":"9","text":"Nani mu beno lenda vana ditadi kuidi muanꞌandi bu kanlombidi dipha ?"},{"book":"Matayi","chapter":"7","verse":"10","text":"Voti bu kanlombidi mbizi buna nioka maka mvana e ?"},{"book":"Matayi","chapter":"7","verse":"11","text":"Enati beno batu bambimbi, luzebi vana bima bimboti kuidi bana beno, buna Dise dieno di Diyilu diela luta vana bima bimboti kuidi bobo bakunlombanga."},{"book":"Matayi","chapter":"7","verse":"12","text":"—Mambu moso momo lutidi ti batu baluvangila mawu mamveno lufueti kuba vangila. Bila mawu mama malongi ma Mina ayi ma mimbikudi."},{"book":"Matayi","chapter":"7","verse":"13","text":"—Lukotila va muelo wufuetama bila muelo widi wuyalumuka ayi nzila yinatanga ku nzimbala yidi yinneni, ayi, batu bawombo beti kotilanga muawu."},{"book":"Matayi","chapter":"7","verse":"14","text":"Vayi muelo widi wufietama, nzila yi luzingu yidi yifioti ayi batu bafioti kuandi beti kuyibakulanga."},{"book":"Matayi","chapter":"7","verse":"15","text":"—Lulubukila mimbikudi mi luvunu miomi minkuizanga kuidi beno banga mamemi vayi mu kiedika badi memvu ma nganzi."},{"book":"Matayi","chapter":"7","verse":"16","text":"Luela kuba zabila mu mimbutu miawu. A buevi balenda vela makundi ma vinu mu nti widi zitsendi voti makundi ma figi mu nti wu zitsolokoto e ?"},{"book":"Matayi","chapter":"7","verse":"17","text":"Diawu woso nti wumboti wumbutanga mimbutu mimboti vayi nti wumbimbi wumbutanga mimbutu mimbimbi."},{"book":"Matayi","chapter":"7","verse":"18","text":"Nti wumboti wulendi buta ko mimbutu mambimbi ayi nti wumbimbi, wulendi buka ko mimbutu mamboti."},{"book":"Matayi","chapter":"7","verse":"19","text":"Woso nti wunkambu buta mimbutu mimboti wufueti vuzu ayi lozo ku mbazu."},{"book":"Matayi","chapter":"7","verse":"20","text":"Mu mimbutu miawu kaka luela kuba zabila."},{"book":"Matayi","chapter":"7","verse":"21","text":"—Bika sia ti batu bobo beta kukhamba : “Pfumu ! Pfumu !” ti bawu bela kota mu kipfumu ki Diyilu, vayi bobo bamvanganga luzolo lu Dise diama didi ku Diyilu."},{"book":"Matayi","chapter":"7","verse":"22","text":"Mu lumbu kina batu bawombo bela kukhamba : “A Pfumu ! A Pfumu ! A keti mu dizina diaku tubikudila ! A keti mu dizina diaku tukukila ziphevi zimbimbi. A keti mu dizina diaku tuvangila bikumu biwombo !”"},{"book":"Matayi","chapter":"7","verse":"23","text":"Buna minu ndiela kuba vutudila : “ndisi ku luzaba ko. Botukanu vava beno lumvanganga mambu mambimbi !”"},{"book":"Matayi","chapter":"7","verse":"24","text":"—Diawu woso wulembo wa mambu ma ndilembo tubi ayi wunsadila mawu widi banga mutu wu diela wutunga nzoꞌandi va yilu ditadi."},{"book":"Matayi","chapter":"7","verse":"25","text":"Mvula yingolo yinoka, minlangu miwala ayi bivuka biyiza lumbama mu nzo beni vayi nzo beni yisia bua ko bila yitungulu va yilu ditadi."},{"book":"Matayi","chapter":"7","verse":"26","text":"Vayi woso mutu wulembo wa mambu mama vayi kakadi ku masadila widi banga mutu wu buvungisi wutunga nzoꞌandi va mbata nzielo."},{"book":"Matayi","chapter":"7","verse":"27","text":"Mvula yingolo yinoka, minlangu miwala ayi bivuka biyiza lumbama mu nzo beni. Nzo beni yitumbu bua ayi yitumbu tiolumuka."},{"book":"Matayi","chapter":"7","verse":"28","text":"Yesu bu kamana tuba, nkangu wu batu wusimina mu diambu di malongi mandi."},{"book":"Matayi","chapter":"7","verse":"29","text":"Bila kaba kuba longilanga ko banga minsoniki miawu, vayi niandi wuba longila mu lulendo loso."}]}