{"data":[{"book":"ΠΡΟΣ ΚΟΡΙΝΘΙΟΥΣ Β","chapter":"12","verse":"1","text":"Καυχᾶσθαι δὴ οὐ συμφέρει μοι· ἐλεύσομαι γὰρ εἰς ὀπτασίας καὶ ἀποκαλύψεις Κυρίου."},{"book":"ΠΡΟΣ ΚΟΡΙΝΘΙΟΥΣ Β","chapter":"12","verse":"2","text":"Οἶδα ἄνθρωπον ἐν Χριστῷ πρὸ ἐτῶν δεκατεσσάρων — εἴτε ἐν σώματι οὐκ οἶδα· εἴτε ἐκτὸς τοῦ σώματος οὐκ οἶδα· ὁ Θεὸς οἶδεν — ἁρπαγέντα τὸν τοιοῦτον ἕως τρίτου οὐρανοῦ."},{"book":"ΠΡΟΣ ΚΟΡΙΝΘΙΟΥΣ Β","chapter":"12","verse":"3","text":"Καὶ οἶδα τὸν τοιοῦτον ἄνθρωπον — εἴτε ἐν σώματι, εἴτε ἐκτὸς τοῦ σώματος, οὐκ οἶδα· ὁ Θεὸς οἶδεν —"},{"book":"ΠΡΟΣ ΚΟΡΙΝΘΙΟΥΣ Β","chapter":"12","verse":"4","text":"ὅτι ἡρπάγη εἰς τὸν παράδεισον, καὶ ἤκουσεν ἄρρητα ῥήματα, ἃ οὐκ ἐξὸν ἀνθρώπῳ λαλῆσαι."},{"book":"ΠΡΟΣ ΚΟΡΙΝΘΙΟΥΣ Β","chapter":"12","verse":"5","text":"Ὑπὲρ τοῦ τοιούτου καυχήσομαι· ὑπὲρ δὲ ἐμαυτοῦ οὐ καυχήσομαι, εἰ μὴ ἐν ταῖς ἀσθενείαις μου·"},{"book":"ΠΡΟΣ ΚΟΡΙΝΘΙΟΥΣ Β","chapter":"12","verse":"6","text":"ἐὰν γὰρ θελήσω καυχήσασθαι, οὐκ ἔσομαι ἄφρων· ἀλήθειαν γὰρ ἐρῶ· φείδομαι δέ, μή τις εἰς ἐμὲ λογίσηται ὑπὲρ ὃ βλέπει με, ἢ ἀκούει τι ἐξ ἐμοῦ."},{"book":"ΠΡΟΣ ΚΟΡΙΝΘΙΟΥΣ Β","chapter":"12","verse":"7","text":"Καὶ τῇ ὑπερβολῇ τῶν ἀποκαλύψεων ἵνα μὴ ὑπεραίρωμαι, ἐδόθη μοι σκόλοψ τῇ σαρκί, ἄγγελος Σατᾶν, ἵνα με κολαφίζῃ, ἵνα μὴ ὑπεραίρωμαι."},{"book":"ΠΡΟΣ ΚΟΡΙΝΘΙΟΥΣ Β","chapter":"12","verse":"8","text":"Ὑπὲρ τούτου τρὶς τὸν Κύριον παρεκάλεσα ἵνα ἀποστῇ ἀπ᾿ ἐμοῦ."},{"book":"ΠΡΟΣ ΚΟΡΙΝΘΙΟΥΣ Β","chapter":"12","verse":"9","text":"Καὶ εἴρηκέ μοι, Ἀρκεῖ σοι ἡ χάρις μου· ἡ γὰρ δύναμίς μου ἐν ἀσθενείᾳ τελειοῦται. Ἥδιστα οὖν μᾶλλον καυχήσομαι ἐν ταῖς ἀσθενείαις μου, ἵνα ἐπισκηνώσῃ ἐπ᾿ ἐμὲ ἡ δύναμις τοῦ Χριστοῦ."},{"book":"ΠΡΟΣ ΚΟΡΙΝΘΙΟΥΣ Β","chapter":"12","verse":"10","text":"Διὸ εὐδοκῶ ἐν ἀσθενείαις, ἐν ὕβρεσιν, ἐν ἀνάγκαις, ἐν διωγμοῖς, ἐν στενοχωρίαις, ὑπὲρ Χριστοῦ· ὅταν γὰρ ἀσθενῶ, τότε δυνατός εἰμι."},{"book":"ΠΡΟΣ ΚΟΡΙΝΘΙΟΥΣ Β","chapter":"12","verse":"11","text":"Γέγονα ἄφρων καυχώμενος· ὑμεῖς με ἠναγκάσατε· ἐγὼ γὰρ ὤφειλον ὑφ᾿ ὑμῶν συνίστασθαι· οὐδὲν γὰρ ὑστέρησα τῶν ὑπὲρ λίαν ἀποστόλων, εἰ καὶ οὐδέν εἰμι."},{"book":"ΠΡΟΣ ΚΟΡΙΝΘΙΟΥΣ Β","chapter":"12","verse":"12","text":"Τὰ μὲν σημεῖα τοῦ ἀποστόλου κατειργάσθη ἐν ὑμῖν ἐν πάσῃ ὑπομονῇ, ἐν σημείοις καὶ τέρασι καὶ δυνάμεσι."},{"book":"ΠΡΟΣ ΚΟΡΙΝΘΙΟΥΣ Β","chapter":"12","verse":"13","text":"Τί γάρ ἐστιν ὃ ἡττήθητε ὑπὲρ τὰς λοιπὰς ἐκκλησίας, εἰ μὴ ὅτι αὐτὸς ἐγὼ οὐ κατενάρκησα ὑμῶν; Χαρίσασθέ μοι τὴν ἀδικίαν ταύτην."},{"book":"ΠΡΟΣ ΚΟΡΙΝΘΙΟΥΣ Β","chapter":"12","verse":"14","text":"Ἰδού, τρίτον ἑτοίμως ἔχω ἐλθεῖν πρὸς ὑμᾶς, καὶ οὐ καταναρκήσω ὑμῶν· οὐ γὰρ ζητῶ τὰ ὑμῶν, ἀλλ᾿ ὑμᾶς· οὐ γὰρ ὀφείλει τὰ τέκνα τοῖς γονεῦσι θησαυρίζειν, ἀλλ᾿ οἱ γονεῖς τοῖς τέκνοις."},{"book":"ΠΡΟΣ ΚΟΡΙΝΘΙΟΥΣ Β","chapter":"12","verse":"15","text":"Ἐγὼ δὲ ἥδιστα δαπανήσω καὶ ἐκδαπανηθήσομαι ὑπὲρ τῶν ψυχῶν ὑμῶν, εἰ καὶ περισσοτέρως ὑμᾶς ἀγαπῶν, ἧττον ἀγαπῶμαι."},{"book":"ΠΡΟΣ ΚΟΡΙΝΘΙΟΥΣ Β","chapter":"12","verse":"16","text":"Ἔστω δέ, ἐγὼ οὐ κατεβάρησα ὑμᾶς· ἀλλ᾿ ὑπάρχων πανοῦργος, δόλῳ ὑμᾶς ἔλαβον."},{"book":"ΠΡΟΣ ΚΟΡΙΝΘΙΟΥΣ Β","chapter":"12","verse":"17","text":"Μή τινα ὧν ἀπέσταλκα πρὸς ὑμᾶς, δι᾿ αὐτοῦ ἐπλεονέκτησα ὑμᾶς;"},{"book":"ΠΡΟΣ ΚΟΡΙΝΘΙΟΥΣ Β","chapter":"12","verse":"18","text":"Παρεκάλεσα Τίτον, καὶ συναπέστειλα τὸν ἀδελφόν· μήτι ἐπλεονέκτησεν ὑμᾶς Τίτος; Οὐ τῷ αὐτῷ πνεύματι περιεπατήσαμεν; Οὐ τοῖς αὐτοῖς ἴχνεσι;"},{"book":"ΠΡΟΣ ΚΟΡΙΝΘΙΟΥΣ Β","chapter":"12","verse":"19","text":"Πάλιν δοκεῖτε ὅτι ὑμῖν ἀπολογούμεθα; Κατενώπιον τοῦ Θεοῦ ἐν Χριστῷ λαλοῦμεν· τὰ δὲ πάντα, ἀγαπητοί, ὑπὲρ τῆς ὑμῶν οἰκοδομῆς."},{"book":"ΠΡΟΣ ΚΟΡΙΝΘΙΟΥΣ Β","chapter":"12","verse":"20","text":"Φοβοῦμαι γάρ, μήπως ἐλθὼν οὐχ οἵους θέλω εὕρω ὑμᾶς, κἀγὼ εὑρεθῶ ὑμῖν οἷον οὐ θέλετε· μήπως ἔρεις, ζῆλοι, θυμοί, ἐριθεῖαι, καταλαλιαί, ψιθυρισμοί, φυσιώσεις, ἀκαταστασίαι·"},{"book":"ΠΡΟΣ ΚΟΡΙΝΘΙΟΥΣ Β","chapter":"12","verse":"21","text":"μὴ πάλιν ἐλθόντα με ταπεινώσῃ ὁ Θεός μου πρὸς ὑμᾶς, καὶ πενθήσω πολλοὺς τῶν προημαρτηκότων, καὶ μὴ μετανοησάντων ἐπὶ τῇ ἀκαθαρσίᾳ καὶ πορνείᾳ καὶ ἀσελγείᾳ ᾗ ἔπραξαν."}]}