{"data":[{"book":"Matiyu","chapter":"19","verse":"1","text":"Yesu yelinxi na falane tiyɛ, a keli Galile yamanani, a siga Yudaya yamanani dɛnaxan Yurudɛn baan kidi ma."},{"book":"Matiyu","chapter":"19","verse":"2","text":"Yama gbeen yi bira a fɔxɔ ra, a yi ne rakɛndɛya."},{"book":"Matiyu","chapter":"19","verse":"3","text":"Farisi muxuna ndee yi fa a fɛma a bunbadeni, e yi a maxɔdin, e naxa, “Sariyan na a ra ba, xɛmɛn xa ɲaxanla ramɛ, a findi bun yo ra?”"},{"book":"Matiyu","chapter":"19","verse":"4","text":"Yesu yi e yabi, a naxa, “Ɛ mi Kitabun xaranxi ba? A naxa fa fala a fɔlɔni ‘Ala yi adaman da, xɛmɛn nun ɲaxanla,’19.4 Dunuɲa Fɔlɔn 1.27 nun 5.2"},{"book":"Matiyu","chapter":"19","verse":"5","text":"a naxa, ‘Nanara, xɛmɛna a nga nun a fafe beɲinma, a a maso a ɲaxanla ra, e findi fati bɛndɛ kedenna ra.’19.5 Dunuɲa Fɔlɔn 2.24"},{"book":"Matiyu","chapter":"19","verse":"6","text":"Nayi, muxu firin mi fa e ra koni fɔ keden. Nayi, Ala bata seen naxanye tugun e bode ra, muxe nama ne fata.”"},{"book":"Matiyu","chapter":"19","verse":"7","text":"E yi a maxɔdin, e naxa, “Nanfera Musa a yamarixi fa fala a xɛmɛn xa futu kala kɛdin so a ɲaxanla yii, a yi a beɲin?”"},{"book":"Matiyu","chapter":"19","verse":"8","text":"Yesu yi e yabi, a naxa, “Musa bata tin, a ɛ xa ɛ ɲaxanle beɲin amasɔtɔ ɛ bɔɲɛn xɔdɔxɔ. Koni a mi yi na kiini nun a fɔlɔni."},{"book":"Matiyu","chapter":"19","verse":"9","text":"Awa, n xa a fala ɛ xa, xɛmɛn naxan na a mɛ a ɲaxanla ra, xa a ɲaxanla mi yalunya ligaxi, xɛmɛn yi nde gbɛtɛ futu, na xɛmɛn bata yalunyaan liga.”"},{"book":"Matiyu","chapter":"19","verse":"10","text":"A xarandiine yi a fala a xa, e naxa, “Xa xɛmɛn nun a ɲaxanla tagi na kii nin, a lan futu nama ti na yi.”"},{"book":"Matiyu","chapter":"19","verse":"11","text":"Yesu yi e yabi, a naxa, “Birin mi nɔɛ xaranni ito suxɛ, koni fɔ Ala bata a fɛrɛn fi naxanye ma."},{"book":"Matiyu","chapter":"19","verse":"12","text":"Xɛmɛna ndee mi nɔɛ ɲaxanla futuɛ amasɔtɔ e bari kiin xɔn, muxune nan ndee gbɛtɛye ligaxi na kiini, koni ndee gbɛtɛye lanxi a ma nɛn a e nama ɲaxanla futu alogo e xa lu walɛ Ariyanna Mangayaan xa. Awa, xa naxan nɔɛ xaranni ito suxɛ, na xa a suxu.”"},{"book":"Matiyu","chapter":"19","verse":"13","text":"Muxuna ndee yi fa e diidine ra Yesu fɛma, alogo a xa a yiin sa e diidine xunni, a yi Ala maxandi e xa koni xarandiine yi falan ti ne ma."},{"book":"Matiyu","chapter":"19","verse":"14","text":"Yesu naxa, “Ɛ tin diidine xa fa n fɛma, ɛ nama e raxɛtɛ amasɔtɔ e tan sifane nan gbee Ariyanna Mangayaan na.”"},{"book":"Matiyu","chapter":"19","verse":"15","text":"A yi a yiin sa e xunni, a yi duba e xa, a siga."},{"book":"Matiyu","chapter":"19","verse":"16","text":"Banxulanna nde yi fa Yesu fɛma, a naxa, “Karamɔxɔ, n fe faɲin mundun ligɛ, n habadan nii rakisin sɔtɔ?”"},{"book":"Matiyu","chapter":"19","verse":"17","text":"Yesu yi a yabi, a naxa, “Nanfera i n maxɔdinma fe faɲina fe ma? Ala nan keden fan. Xa i waxi a xɔn ma, i xa nii rakisin sɔtɔ, yamarine suxu.”"},{"book":"Matiyu","chapter":"19","verse":"18","text":"A mɔn yi maxɔdinna ti, a naxa, “Yamari mundun ne ra?” Yesu yi a yabi, a naxa, “I nama faxan ti. I nama yalunyaan liga. I nama muɲan ti. I nama wule seren ba."},{"book":"Matiyu","chapter":"19","verse":"19","text":"I baba nun i nga binya, i yi i adamadi boden xanu alo i yɛtɛna.”19.19 Xɔrɔyaan 20.12-16 nun Sariyane 5.16-20 nun Saraxaraline 19.18"},{"book":"Matiyu","chapter":"19","verse":"20","text":"Banxulanna yi a yabi, a naxa, “N bata ne birin suxu, nanfe fa luxi?”"},{"book":"Matiyu","chapter":"19","verse":"21","text":"Yesu yi a yabi, a naxa, “Xa i waxi a xɔn ma, i xa findi muxu kamalixin na, siga, i sa i yii seene mati, i yi yiigelitɔne ki. I nafunla sɔtɔma nɛn ariyanna yi. Na xanbi ra, i fa bira n fɔxɔ ra.”"},{"book":"Matiyu","chapter":"19","verse":"22","text":"Banxulanna na mɛ waxatin naxan yi, a sunuxin yi siga amasɔtɔ nafulu gbee kanna nan yi a ra."},{"book":"Matiyu","chapter":"19","verse":"23","text":"Na xanbi ra, Yesu yi a fala a xarandiine xa, a naxa, “N xa ɲɔndin fala ɛ xa, nafulu kanne so raxɔlɔ Ariyanna Mangayani!"},{"book":"Matiyu","chapter":"19","verse":"24","text":"N mɔn xa a fala ɛ xa, nafulu kanna so raxɔlɔ Alaa Mangayani dangu ɲɔgɔmɛn so feen na sagilaan yinla ra.”"},{"book":"Matiyu","chapter":"19","verse":"25","text":"Xarandiine na mɛ waxatin naxan yi, e yi kabɛ kati! E yi a maxɔdin, e naxa, “Nde fa nɔɛ kisɛ nayi?”"},{"book":"Matiyu","chapter":"19","verse":"26","text":"Yesu yi e mato, a naxa, “Muxun mi nɔɛ na ligɛ koni Ala nɔɛ feen birin ligɛ nɛn.”"},{"book":"Matiyu","chapter":"19","verse":"27","text":"Na xanbi ra, Piyɛri yi a fala a xa, a naxa, “A mato, nxu bata feen birin beɲin, nxu bira i fɔxɔ ra. Nxu tan nanse sɔtɔma nayi?”"},{"book":"Matiyu","chapter":"19","verse":"28","text":"Yesu yi a fala e xa, a naxa, “N xa ɲɔndin fala ɛ xa, waxati nɛnɛ famatɔni, n tan Muxuna Dii Xɛmɛn na dɔxɔ n ma mangaya gbɛdɛ binyaxini, ɛ tan naxanye biraxi n fɔxɔ ra, ɛ fan dɔxɔma nɛn manga gbɛdɛ fu nun firinne ma, ɛ yi Isirayila bɔnsɔn fu nun firinne makiti."},{"book":"Matiyu","chapter":"19","verse":"29","text":"Naxanye birin bata banxine lu na, hanma a ngaxakeden xɛmɛmane nun a ɲaxalanmane hanma a fafe hanma a nga hanma a diine hanma a xɛɛne n tan ma fe ra, a na ɲɔxɔn kɛmɛ sɔtɔma nɛn e nun habadan nii rakisina."},{"book":"Matiyu","chapter":"19","verse":"30","text":"Koni naxanye yɛɛn na, ne wuyaxi sa luma nɛn xanbin na. Naxanye xanbin na iki, ne yi sa lu yɛɛn na.”"}]}