{"data":[{"book":"Zjevení Janovo","chapter":"17","verse":"1","text":"I přišel jeden z sedmi andělů, kteříž měli sedm koflíků, a mluvil se mnou, řka ke mně: Pojď, ukážiť odsouzení nevěstky veliké, kteráž sedí na vodách mnohých,"},{"book":"Zjevení Janovo","chapter":"17","verse":"2","text":"S kteroužto smilnili králové země a zpili se vínem smilství jejího obyvatelé země."},{"book":"Zjevení Janovo","chapter":"17","verse":"3","text":"I odnesl mne na poušť v duchu, a viděl jsem ženu sedící na šelmě brunátné; a ta šelma plná byla jmen rouhání, a měla sedm hlav a deset rohů."},{"book":"Zjevení Janovo","chapter":"17","verse":"4","text":"Žena pak odína byla šarlatem a brunátným rouchem, a ozdobena zlatem a kamením drahým i perlami, mající koflík zlatý v ruce své, plný ohavností a nečistoty smilstva svého."},{"book":"Zjevení Janovo","chapter":"17","verse":"5","text":"A na čele jejím napsané jméno: Tajemství, Babylon veliký, Mátě smilstva a ohavností země."},{"book":"Zjevení Janovo","chapter":"17","verse":"6","text":"A viděl jsem ženu tu opilou krví svatých a krví mučedlníků Ježíšových, a viděv ji, divil jsem se divením velikým."},{"book":"Zjevení Janovo","chapter":"17","verse":"7","text":"I řekl mi anděl: Co se divíš? Já tobě povím tajemství té ženy i šelmy, kteráž ji nese, mající hlav sedm a rohů deset."},{"book":"Zjevení Janovo","chapter":"17","verse":"8","text":"Šelma, kterous viděl, byla, a již není, a máť vystoupiti z propasti a na zahynutí jíti. I diviti se budou bydlitelé země, (ti, kterýchžto jména nejsou napsána v knihách života od ustanovení světa,) vidouce šelmu, kteráž byla, a není, avšak jest."},{"book":"Zjevení Janovo","chapter":"17","verse":"9","text":"Tentoť pak jest smysl toho, a máť zavřenou v sobě moudrost: Sedm hlav jestiť sedm hor, na kterýchž ta žena sedí."},{"book":"Zjevení Janovo","chapter":"17","verse":"10","text":"A králů sedm jest. Pět jich padlo, jeden jest, a jiný ještě nepřišel; a když přijde, na malou chvíli musí trvati."},{"book":"Zjevení Janovo","chapter":"17","verse":"11","text":"A šelma, kteráž byla a není, onať jest osmý, a z sedmiť jest, i na zahynutí jde."},{"book":"Zjevení Janovo","chapter":"17","verse":"12","text":"Deset pak rohů, kteréžs viděl, jestiť deset králů, kteříž ještě království nepřijali, ale přijmouť moc jako králové, jedné hodiny spolu s šelmou."},{"book":"Zjevení Janovo","chapter":"17","verse":"13","text":"Tiť jednu radu mají, a sílu i moc svou šelmě dadí."},{"book":"Zjevení Janovo","chapter":"17","verse":"14","text":"Tiť bojovati budou s Beránkem, a Beránek zvítězí nad nimi, neboť Pán pánů jest a Král králů, i ti, kteříž jsou s ním, povolaní, a vyvolení, a věrní."},{"book":"Zjevení Janovo","chapter":"17","verse":"15","text":"I řekl mi: Vody, kteréžs viděl, kdež nevěstka sedí, jsouť lidé, a zástupové, a národové, a jazykové."},{"book":"Zjevení Janovo","chapter":"17","verse":"16","text":"Deset pak rohů, kteréžs viděl na šelmě, ti v nenávist vezmou nevěstku, a učiní ji opuštěnou a nahou, a tělo její jísti budou, a ji páliti budou ohněm."},{"book":"Zjevení Janovo","chapter":"17","verse":"17","text":"Neboť dal Bůh v srdce jejich, aby činili vůli jeho a aby se sjednomyslnili, a toliko dotud království své šelmě dali, dokudž by nebyla vykonána slova Boží."},{"book":"Zjevení Janovo","chapter":"17","verse":"18","text":"A žena, kteroužs viděl, jestiť město to veliké, kteréž má království nad králi země."}]}