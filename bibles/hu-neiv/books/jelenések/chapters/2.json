{"data":[{"book":"Jelenések","chapter":"2","verse":"1","text":"Az efezusi gyülekezet angyalának írd meg:"},{"book":"Jelenések","chapter":"2","verse":"2","text":"Tudom a te dolgaidat, és a te fáradozásodat és tűrésedet és hogy a gonoszokat nem szenvedheted, és próbára tetted azokat, akik apostolnak mondják magukat, de nem azok, és hazugnak találtad őket."},{"book":"Jelenések","chapter":"2","verse":"3","text":"És terhet viseltél és béketűrő vagy, és az én nevemért fáradoztál, de nem fáradtál el."},{"book":"Jelenések","chapter":"2","verse":"4","text":"De az a panaszom ellened, hogy az első szeretetet elhagytad."},{"book":"Jelenések","chapter":"2","verse":"5","text":"Emlékezzél meg azért, honnan estél ki, és térj meg, és az előbbi cselekedeteket cselekedd. Ha pedig nem, hamar eljövök ellened, és a te gyertyatartódat kimozdítom helyéből, ha meg nem térsz."},{"book":"Jelenések","chapter":"2","verse":"6","text":"De az megvan benned, hogy a nikolaiták cselekedeteit gyűlölöd, amelyeket én is gyűlölök."},{"book":"Jelenések","chapter":"2","verse":"7","text":"Akinek van füle, hallja, mit mond a Lélek a gyülekezeteknek. A győzedelmesnek enni adok az élet fájáról, amely Isten paradicsomában van."},{"book":"Jelenések","chapter":"2","verse":"8","text":"A szmirnai gyülekezet angyalának írd meg:"},{"book":"Jelenések","chapter":"2","verse":"9","text":"Tudom a te dolgaidat és nyomorúságodat és szegénységedet, pedig gazdag vagy, és azoknak gyalázkodását, akik azt mondják, hogy ők zsidók, pedig nem azok, hanem a sátán zsinagógája."},{"book":"Jelenések","chapter":"2","verse":"10","text":"Semmit ne félj attól, amit szenvedned kell. Íme, a sátán némelyeket közületek tömlöcbe fog vetni, hogy próbára tegyen. De csak tíz napig tart nyomorúságotok. Légy hű mindhalálig, és neked adom az élet koronáját."},{"book":"Jelenések","chapter":"2","verse":"11","text":"Akinek van füle, hallja, mit mond a Lélek a gyülekezeteknek! Aki győz, annak nem árt a második halál."},{"book":"Jelenések","chapter":"2","verse":"12","text":"A pergamoni gyülekezet angyalának írd meg:"},{"book":"Jelenések","chapter":"2","verse":"13","text":"Tudom a te dolgaidat, és hogy hol lakol, ahol a Sátán királyi széke van, és az én nevemet megtartod, és az én hitemet nem tagadtad meg Antipásznak, az én hű tanúmnak napjaiban sem, akit megöltek nálatok, ahol a sátán lakik."},{"book":"Jelenések","chapter":"2","verse":"14","text":"De van némi panaszom ellened, mert vannak nálatok, akik a Bálám tanítását tartják, aki Bálákot arra tanította, hogy tőrbe csalja Izrael fiait, hogy egyenek a bálványáldozati húsból és paráználkodjanak."},{"book":"Jelenések","chapter":"2","verse":"15","text":"Így nálad is vannak olyanok, akik a nikolaiták tanítását tartják, amit gyűlölök."},{"book":"Jelenések","chapter":"2","verse":"16","text":"Térj meg, ha pedig nem, ellened megyek hamar, és számnak kardjával vívok ellenük."},{"book":"Jelenések","chapter":"2","verse":"17","text":"Akinek van füle, hallja, mit mond a Lélek a gyülekezeteknek. A győzedelmesnek enni adok az elrejtett mannából, és adok annak fehér kövecskét is, és a kövecskére írva új nevet, amelyet senki sem tud, csak az, aki kapja."},{"book":"Jelenések","chapter":"2","verse":"18","text":"A thiatirai gyülekezet angyalának írd meg:"},{"book":"Jelenések","chapter":"2","verse":"19","text":"Tudom a te dolgaidat és szeretetedet, szolgálatodat és hitedet és tűrésedet, és hogy utóbbi cselekedeteid jobbak az elsőknél."},{"book":"Jelenések","chapter":"2","verse":"20","text":"De az a panaszom ellened, hogy eltűröd Jezábelt, azt az asszonyt, aki prófétának mondja magát, és tanít, és szolgáimat elcsábítja, hogy paráználkodjanak, és bálványáldozati húsból egyenek."},{"book":"Jelenések","chapter":"2","verse":"21","text":"Adtam neki időt, hogy megtérjen paráználkodásából, de nem tért meg."},{"book":"Jelenések","chapter":"2","verse":"22","text":"Íme, én betegágyba vetem őt és nagy nyomorúságba, és azokat is, akik vele paráználkodnak, ha meg nem térnek cselekedeteikből."},{"book":"Jelenések","chapter":"2","verse":"23","text":"Gyermekeit is halállal sújtom, és megtudják a gyülekezetek mind, hogy én vagyok a vesék és szívek vizsgálója, és megfizetek mindenkinek cselekedetei szerint."},{"book":"Jelenések","chapter":"2","verse":"24","text":"Nektek pedig és a többi thiatirainak, akik nem követik ezt a tanítást, és akik nem ismerik a sátán úgynevezett mélységeit, ezt mondom: nem vetek rátok más terhet,"},{"book":"Jelenések","chapter":"2","verse":"25","text":"hanem ami nálatok van, azt tartsátok meg, amíg el nem jövök."},{"book":"Jelenések","chapter":"2","verse":"26","text":"És aki győz, aki mindvégig megtartja cselekedeteimet, annak hatalmat adok a pogányokon,"},{"book":"Jelenések","chapter":"2","verse":"27","text":"„és uralkodik rajtuk vasvesszővel, amint a fazekas edényeit összetörik,“ ahogyan én is hatalmat kaptam erre Atyámtól,"},{"book":"Jelenések","chapter":"2","verse":"28-29","text":"és annak adom a hajnalcsillagot. Akinek van füle, hallja, mit mond a Lélek a gyülekezeteknek."}]}