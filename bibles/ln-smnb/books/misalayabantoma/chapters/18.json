{"data":[{"book":"Misala ya Bantoma","chapter":"18","verse":"1","text":"Sima na yango, Polo atikaki Ateni mpe akendeki na Kolinto."},{"book":"Misala ya Bantoma","chapter":"18","verse":"2","text":"Kuna, akutanaki na Moyuda moko, kombo na ye ezalaki « Akilasi. » Azalaki moto ya mboka Ponti. Akilasi awutaki koya kala te longwa na Itali, elongo na mwasi na ye, Prisile, pamba te mokonzi Klode apesaki mitindo ete Bayuda nyonso balongwa na Rome. Boye, Polo akendeki kotala bango ;"},{"book":"Misala ya Bantoma","chapter":"18","verse":"3","text":"mpe lokola Polo azalaki kosala mosala moko na bango, mosala ya kosala bandako ya kapo, avandaki epai na bango mpe akomaki kosala elongo na bango."},{"book":"Misala ya Bantoma","chapter":"18","verse":"4","text":"Mikolo nyonso ya Saba, Polo azalaki koteya kati na ndako ya mayangani mpe azalaki koluka kondimisa Bayuda mpe bato ya Grese."},{"book":"Misala ya Bantoma","chapter":"18","verse":"5","text":"Tango Silasi mpe Timote bayaki wana wuta na Masedwane, Polo akomaki kolekisa tango na ye nyonso kaka na koteya Liloba mpe kotalisa solo epai ya Bayuda ete Yesu azali Klisto."},{"book":"Misala ya Bantoma","chapter":"18","verse":"6","text":"Kasi tango Bayuda bakomaki kotelemela Polo mpe kofinga ye, apupolaki bilamba na ye mpe alobaki :"},{"book":"Misala ya Bantoma","chapter":"18","verse":"7","text":"Boye, Polo atikaki bango mpe akendeki na ndako ya Titisi Yusitusi, mogumbameli ya Nzambe, oyo ndako na ye ezalaki pembeni ya ndako ya mayangani."},{"book":"Misala ya Bantoma","chapter":"18","verse":"8","text":"Krispisi, mokambi ya ndako ya mayangani, elongo na libota na ye mobimba bazalaki na kondima epai ya Nkolo ; mpe bato mingi ya Kolinto oyo bazalaki koyoka Polo bakomaki bandimi ya Nkolo mpe bazwaki libatisi."},{"book":"Misala ya Bantoma","chapter":"18","verse":"9","text":"Mokolo moko, na butu, Nkolo alobaki na Polo kati na emoniseli : Kobanga te, koba kaka koloba, kokanga monoko te."},{"book":"Misala ya Bantoma","chapter":"18","verse":"10","text":"Nazali na yo elongo, mpe moto moko te akolonga kobundisa yo mpe kosala yo mabe, pamba te nazali na bato mingi kati na engumba oyo."},{"book":"Misala ya Bantoma","chapter":"18","verse":"11","text":"Boye, Polo avandaki na Kolinto, mobu moko na ndambo, mpe azalaki koteya bango Liloba na Nzambe."},{"book":"Misala ya Bantoma","chapter":"18","verse":"12","text":"Wana Galioni azalaki moyangeli ya Akayi, Bayuda bayokanaki mpo na kokanga Polo, mpe bamemaki ye na esambiselo"},{"book":"Misala ya Bantoma","chapter":"18","verse":"13","text":"mpe bafundaki ye boye :"},{"book":"Misala ya Bantoma","chapter":"18","verse":"14","text":"Tango kaka Polo alingaki koloba, Galioni alobaki na Bayuda :"},{"book":"Misala ya Bantoma","chapter":"18","verse":"15","text":"Kasi lokola ezali kaka likambo ya tembe na tina na makambo oyo etali maloba, bakombo mpe mibeko na bino, wana etali kaka bino moko ; ngai naboyi kozala mosambisi ya makambo ya boye."},{"book":"Misala ya Bantoma","chapter":"18","verse":"16","text":"Boye, abenganaki bango na esambiselo."},{"book":"Misala ya Bantoma","chapter":"18","verse":"17","text":"Mpe bango nyonso bakangaki Sositeni, mokambi ya ndako ya mayangani, mpe babetaki ye liboso ya esambiselo. Kasi Galioni atalaki yango se pamba."},{"book":"Misala ya Bantoma","chapter":"18","verse":"18","text":"Polo avandaki lisusu mwa mikolo na Kolinto. Bongo, atikaki bandeko, akotaki na masuwa mpe akendeki na Siri elongo na Prisile mpe Akilasi. Liboso na Polo kolongwa na libongo ya Sankresi, akokolisaki suki ya moto na ye, pamba te alapaki ndayi."},{"book":"Misala ya Bantoma","chapter":"18","verse":"19","text":"Tango bakomaki na Efeso, Polo atikaki Akila mpe Prisile. Akendeki ye moko na ndako ya mayangani mpo na kosolola na Bayuda."},{"book":"Misala ya Bantoma","chapter":"18","verse":"20","text":"Basengaki ete awumela mwa mikolo elongo na bango, kasi Polo aboyaki."},{"book":"Misala ya Bantoma","chapter":"18","verse":"21","text":"Atikaki bango na koloba :"},{"book":"Misala ya Bantoma","chapter":"18","verse":"22","text":"Tango akomaki na Sezarea, amataki na Yelusalemi mpo na kopesa Lingomba mbote ; sima, akendeki na Antioshe."},{"book":"Misala ya Bantoma","chapter":"18","verse":"23","text":"Sima na Polo kovanda mwa mikolo na Antioshe, alongwaki kuna mpe alekaki na etuka ya Galatia mpe ya Friji, na kolendisa bayekoli nyonso."},{"book":"Misala ya Bantoma","chapter":"18","verse":"24","text":"Moyuda moko ayaki na Efeso, kombo na ye ezalaki « Apolosi. » Abotamaki na Alekizandri, ayebaki koloba malamu mpe ayebaki bozindo ya Makomi."},{"book":"Misala ya Bantoma","chapter":"18","verse":"25","text":"Bateyaki ye nzela ya Nkolo ; mpe, lokola azalaki molende, azalaki koloba mpe kolakisa na bosolo makambo oyo etali Yesu atako ayebaki kaka libatisi ya Yoane."},{"book":"Misala ya Bantoma","chapter":"18","verse":"26","text":"Abandaki koloba na molende nyonso kati na ndako ya mayangani. Kasi tango Prisile mpe Akilasi bayokaki ye, babengisaki ye na ndako na bango mpe balimbolelaki ye malamu penza nzela ya Nzambe."},{"book":"Misala ya Bantoma","chapter":"18","verse":"27","text":"Lokola Apolosi azalaki na likanisi ya kokende na Akayi, bandeko balendisaki ye mpe bakomelaki bayekoli ya Kolinto ete bayamba ye malamu. Tango akomaki kuna, na ngolu na Nzambe, azalaki lisungi monene mpo na bato oyo bakomaki bandimi,"},{"book":"Misala ya Bantoma","chapter":"18","verse":"28","text":"pamba te maloba na ye ezalaki kosukisa tembe ya Bayuda na miso ya bato nyonso, mpe azalaki kotalisa na polele, na nzela ya Makomi, ete Yesu azali Klisto."}]}