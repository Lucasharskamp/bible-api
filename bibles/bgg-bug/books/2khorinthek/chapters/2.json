{"data":[{"book":"2 Khorinthek","chapter":"2","verse":"1","text":"Ji-è gu nathek shii zo yi pha dinne awuii pha gui khani shii now."},{"book":"2 Khorinthek","chapter":"2","verse":"2","text":"Chiih-è gu nathek shii duhug rey yi arone, gu shii hanyie è sang yi phlei? Hanyie shii gu è duhug phi pha branthek ne gu shii nyasang yi."},{"book":"2 Khorinthek","chapter":"2","verse":"3","text":"Ji-è gu ne nathek shii ji pha jigigam zey—Gui shii duhug rey yi pha gu nathek shii awuii yang, nyieliieshii gu shii sang yi pha ji ne nathek ro, chiih-è gu ne thiegjong, gu ne sang mage shii, chiihphado nathek zab sang ruii phro."},{"book":"2 Khorinthek","chapter":"2","verse":"4","text":"Gu nathek shii bajo diig chiih-è bajo duhug nane bajo mieg khothek shan ne zey; Gu mizey hì ne nathek shii duhug rek yi pha azey ro, jishii gu è nathek zab shii khama miie pha jithek thieg yi pha zey."},{"book":"2 Khorinthek","chapter":"2","verse":"5","text":"Thuh hanyiejia è gaithek shii zo yi arone, ai ne gu shii jia arek bie pha nathek zab ichua shii ìujia duhug phi. (Ji-è gu nyie yao pha ji aishii bajo diig aphi yang ro.)"},{"book":"2 Khorinthek","chapter":"2","verse":"6","text":"Ji è rek pha bran shii ne nathek è lago phi pha ji ne khriig shak ro."},{"book":"2 Khorinthek","chapter":"2","verse":"7","text":"Thuh shii, ji-è, ai ne bajo duhug rey ne zab thoh muii pha arek yi pha aishii ne khung phi bo chiih-è nathek ne aishii lubu bo rek phi bo."},{"book":"2 Khorinthek","chapter":"2","verse":"8","text":"Ji-è gu nathek shii khung nathek è aishii shii khama miie pha ji ne izai ìd yi bo."},{"book":"2 Khorinthek","chapter":"2","verse":"9","text":"Nyieliieshii gu nathek shii diigchiao shii wie riu chiih-è nathek ne miyao shii idang nuii ne khama rai mua pha ji gu nathek shii thieg pha jigigam ji zey."},{"book":"2 Khorinthek","chapter":"2","verse":"10","text":"Nathek è ai è rek pha ichiig shii khung phi shii, gu de nathek shii khung phi, chiih-è gu è khung phi arone, izai gu ne zab shii khung phi chid,"},{"book":"2 Khorinthek","chapter":"2","verse":"11","text":"nyieliieshii Ibuii wad è gethek lakhung aruii yi pha; gu ne nathek chiang Masi moe shii khung phi ro, chiih-è gethek ne airo phakthek thieg."},{"book":"2 Khorinthek","chapter":"2","verse":"12","text":"Gu Throas hà thog shii Masi ro Mua Wie ji yua shii, Ithong è thiisa hà blia rekpha lumuii hong phi pha doh."},{"book":"2 Khorinthek","chapter":"2","verse":"13","text":"Jishii gune bajo samdiig, nyieliieshii gu ne gethek khuiino Thaidas ne thiisa hà asi. Ji-è gu thiisa pha branthek shii wie rai bo è yao ne Mesidonia hà wuii maruii."},{"book":"2 Khorinthek","chapter":"2","verse":"14","text":"Jishii Hamangkhung-aphuii shii laso phi! Chiih-è gethek Masi rog shii um pha ji è idang Hamangkhung-aphuii è phathegpho duiine Masi ro yang pha lumuii lua. Hamangkhung-aphuii è gathek shii Masi chiang pha khani yi rem now pha duiine zab hà shiiy yi pha gathek shii khoh."},{"book":"2 Khorinthek","chapter":"2","verse":"15","text":"Chiih-è gethek ne Masi è Hamangkhung-aphuii shii phi pha rem no pha bisi duiine, hanyie ragia rey pha ji shii de shiie chiih-è san dun pha ji shii shiie muii ro."},{"book":"2 Khorinthek","chapter":"2","verse":"16","text":"Chiih-è hanyie yi san ramuii pho shii ne awie pha now ji ro; jishii hanyie yi ragia rey ramuii pho ne chai phi pha now ro. Chiihphado, hì pha blia duiine hanyie rek mua phlei?"},{"book":"2 Khorinthek","chapter":"2","verse":"17","text":"Gethek ne hanyie è Hamangkhung-aphuii mua shii chongjai duiine thoh è yie bie pha gaithek duiine asi ro, Masi pha khiaothek duiine gethek ne ai moe shii wie è yao ro, nyieliieshii Hamangkhung-aphuii è gethek shii thoh phi ro."}]}