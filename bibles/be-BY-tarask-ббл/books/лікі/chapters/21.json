{"data":[{"book":"ЛІКІ","chapter":"21","verse":"1","text":"Ханаанскі цар Арада, які жыў на поўдні, пачуўшы, што Ізраіль ідзе дарогаю ад Атарыма, уступіў у бітву зь Ізраільцянамі і некалькіх зь іх узяў у палон."},{"book":"ЛІКІ","chapter":"21","verse":"2","text":"І даў Ізраіль абяцаньне Госпаду і сказаў: калі аддасі народ гэты ў рукі мае, дык накладу заклён на гарады іхнія."},{"book":"ЛІКІ","chapter":"21","verse":"3","text":"Гасподзь пачуў голас Ізраіля і аддаў Хананэяў у рукі яму, і ён паклаў заклён на іх і на гарады іхнія і даў імя месцу таму: Хорма."},{"book":"ЛІКІ","chapter":"21","verse":"4","text":"Ад гары Ор выправіліся яны дарогаю Чэрмнага мора, каб абмінуць зямлю Эдома. І пачаў маладушнічаць народ у дарозе,"},{"book":"ЛІКІ","chapter":"21","verse":"5","text":"і гаварыў народ супроць Бога і супроць Майсея: навошта вывелі вы нас зь Егіпта, каб памерці ў пустыні, бо тут няма ні хлеба, ні вады, і душы нашай абрыдла нягодная ежа."},{"book":"ЛІКІ","chapter":"21","verse":"6","text":"І паслаў Гасподзь на народ ядавітых зьмеяў, якія джгалі народ, і памерла мноства народу з Ізраілевых."},{"book":"ЛІКІ","chapter":"21","verse":"7","text":"І прыйшоў народ да Майсея і сказаў: зграшылі мы, што гаварылі супроць Госпада і супроць цябе; памаліся Госпаду, каб ён адвёў ад нас зьмеяў. І памаліўся Майсей за народ."},{"book":"ЛІКІ","chapter":"21","verse":"8","text":"І сказаў Гасподзь Майсею: зрабі сабе зьмея і выставі яго на сьцяг, і ўкушаны, зірнуўшы на яго, застанецца жывы."},{"book":"ЛІКІ","chapter":"21","verse":"9","text":"І зрабіў Майсей меднага зьмея і выставіў яго на сьцяг, і калі зьмяя кусала чалавека, ён, зірнуўшы на меднага зьмея, заставаўся жывы."},{"book":"ЛІКІ","chapter":"21","verse":"10","text":"І выправіліся сыны Ізраілевыя і спыніліся ў Авоце;"},{"book":"ЛІКІ","chapter":"21","verse":"11","text":"і выправіліся з Авота і спыніліся ў Іў-Аварыме, у пустыні, што насупраць Маава, на ўсход сонца;"},{"book":"ЛІКІ","chapter":"21","verse":"12","text":"адтуль выправіліся і спыніліся ў даліне Зарэд;"},{"book":"ЛІКІ","chapter":"21","verse":"13","text":"выправіўшыся адтуль, спыніліся ў той частцы Арнона ў пустыні, якая цячэ за межамі Амарэя, бо Арнон мяжа Маава, паміж Маавам і Амарэем."},{"book":"ЛІКІ","chapter":"21","verse":"14","text":"Таму і сказана ў кнізе змаганьняў Гасподніх:"},{"book":"ЛІКІ","chapter":"21","verse":"15","text":"Вагеб у Суфе і патокі Арнона, і вярхоўе патоку, якое схіляецца да Шабэт-Ару і прымыкае да межаў Маава."},{"book":"ЛІКІ","chapter":"21","verse":"16","text":"Адсюль да Баэр; гэта той калодзеж, пра які Гасподзь сказаў Майсею: зьбяры народ, і дам ім вады."},{"book":"ЛІКІ","chapter":"21","verse":"17","text":"Тады засьпяваў Ізраіль песьню гэтую: напаўняйся, калодзеж, сьпявайце яму;"},{"book":"ЛІКІ","chapter":"21","verse":"18","text":"калодзеж, які выкапалі князі, выкапалі правадыры народу з законаўстаноўцам посахамі сваімі. З пустыні ў Матану,"},{"book":"ЛІКІ","chapter":"21","verse":"19","text":"з Матаны ў Нагалііл, з Нагалііла ў Вамот,"},{"book":"ЛІКІ","chapter":"21","verse":"20","text":"з Вамота ў Гай, што ў зямлі Маава, на вяршыні гары Фасгі, павернутай відам да пустыні."},{"book":"ЛІКІ","chapter":"21","verse":"21","text":"І паслаў Ізраіль паслоў да Сігона, цара Амарэйскага, каб сказаць:"},{"book":"ЛІКІ","chapter":"21","verse":"22","text":"дазволь мне прайсьці зямлёю тваёю; ня будзем заходзіць на палі і ў вінаграднікі, ня будзем піць вады з калодзежаў, а пойдзем дарогаю царскаю, пакуль не пяройдзем межаў тваіх."},{"book":"ЛІКІ","chapter":"21","verse":"23","text":"Але Сігон не дазволіў ісьці праз свае межы; і сабраў Сігон увесь народ свой і выступіў супроць Ізраіля ў пустыню, і дайшоў да Яацы і ўступіў у бітву зь Ізраілем."},{"book":"ЛІКІ","chapter":"21","verse":"24","text":"І пабіў яго Ізраіль мечам і ўзяў у валоданьне зямлю ягоную ад Арнона да Явока, да межаў Аманіцкіх, бо моцныя былі межы Аманіцянаў;"},{"book":"ЛІКІ","chapter":"21","verse":"25","text":"і ўзяў Ізраіль усе гарады гэтыя, і жыў Ізраіль ва ўсіх гарадах Амарэйскіх, у Эсэвоне і ва ўсіх залежных ад яго;"},{"book":"ЛІКІ","chapter":"21","verse":"26","text":"бо Эсэвон быў горад Сігона, цара Амарэйскага, і ён ваяваў з ранейшым царом Маавіцкім і ўзяў з рук ягоных усю зямлю ягоную да Арнона."},{"book":"ЛІКІ","chapter":"21","verse":"27","text":"Таму і гаворыцца ў вершах: Ідзеце ў Эсэвон, хай уладзяць і ўмацуюць горад Сігонаў,"},{"book":"ЛІКІ","chapter":"21","verse":"28","text":"бо выйшаў агонь зь Эсэвона, полымя з горада Сігонавага, і зжэр яго Мааў і валадароў вышыняў Арнона."},{"book":"ЛІКІ","chapter":"21","verse":"29","text":"Гора, Мааве, табе! загінуў ты, Хамосаў народзе! Паразьбягаліся сыны ягоныя, і дочкі яго зрабіліся паланянкамі Амарэйскага цара Сігона;"},{"book":"ЛІКІ","chapter":"21","verse":"30","text":"мы пабілі іх стрэламі; загінуў Эсэвон да Дывона, мы спустошылі іх да Нофы, што паблізу Мэдэвы."},{"book":"ЛІКІ","chapter":"21","verse":"31","text":"І жыў Ізраіль у зямлі Амарэйскай."},{"book":"ЛІКІ","chapter":"21","verse":"32","text":"І паслаў Майсей агледзець Язэр, і ўзялі селішчы, залежныя ад яго, і прагналі Амарэяў, якія былі ў іх."},{"book":"ЛІКІ","chapter":"21","verse":"33","text":"І павярнуліся і пайшлі да Васана. І выступіў супроць іх Ог, цар Васанскі, сам і ўвесь народ ягоны, на бітву да Эдрэі."},{"book":"ЛІКІ","chapter":"21","verse":"34","text":"І сказаў Гасподзь Майсею: ня бойся яго, бо Я аддам яго і ўвесь народ ягоны і ўсю зямлю ягоную ў рукі твае, і зробіш зь ім, як зрабіў зь Сігонам, царом Амарэйскім, які жыў у Эсэвоне."},{"book":"ЛІКІ","chapter":"21","verse":"35","text":"І пабілі яны яго і сыноў ягоных і ўвесь народ ягоны, так што ніводнага не засталося, і завалодалі зямлёю ягонай."}]}