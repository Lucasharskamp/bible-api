{"data":[{"book":"Luka","chapter":"21","verse":"1","text":"Na nakhlo but palo adava, o Isus dikhela ine sar o barvale manuša avena ko Hram hem čhivena love ani kutija zako čediba.21,1 kutija zako čediba. Adava inele jekh oto kutije ano e hramesoro boro kote o manuša čhivena ine o love sar daro e Devlese."},{"book":"Luka","chapter":"21","verse":"2","text":"Ađahar dikhlja hem jekha čorora udovica sar čhivela samo duj tikore kovanice.21,2 duj tikore kovanice Ko original terđola: “duj lepte”. Adaja kovanica najhari vredinđa."},{"book":"Luka","chapter":"21","verse":"3","text":"Tegani phenđa: “Čače vaćerava tumenđe, akaja čorori udovica čhivđa više sarijendar."},{"book":"Luka","chapter":"21","verse":"4","text":"Adalese so sare akala dinde oto buderi so isi len, a oj, kojai čorori, dinđa sa so inola.”"},{"book":"Luka","chapter":"21","verse":"5","text":"I sar nesave učenici vaćerena ine adalestar sari o Hram šukar ukrasime šuže bare barencar hem e daronencar,21,5 e daronencar Sar soi stvarija ćerde oto zlato ili oto srebro, stvarija save ćerde o Hram te dičhol dai šužo. o Isus phenđa:"},{"book":"Luka","chapter":"21","verse":"6","text":"“Ka avel o dive kad oto sa akava so dikhena naka ačhol ni bar upro bar. Đijekh ka ovel peravdo.”"},{"book":"Luka","chapter":"21","verse":"7","text":"I on pučle e Isuse: “Učitelju, kad adava ka ovel? So ka mothoj amenđe da alo adava dive?”"},{"book":"Luka","chapter":"21","verse":"8","text":"A o Isus phenđa: “Dikhen te na oven hovavde. Adalese so but džene ka aven ano mlo anav vaćerindoj: ‘Me injum o Hrist’21,8 Me injum o Hrist Ko original terđola samo: “Me injum.” hem: ‘Alo paše o kraj akale vremesoro.’ Ma džan palo lende!"},{"book":"Luka","chapter":"21","verse":"9","text":"A kad šunena zako mariba hem zako pobune, ma te daran. Adalese so prvo adava valjani te ovel, ali nane odmah o kraj.”"},{"book":"Luka","chapter":"21","verse":"10","text":"Tegani phenđa lenđe: “O manuša ka maren pe e manušencar hem o carstvo e carstvoja."},{"book":"Luka","chapter":"21","verse":"11","text":"Ko but thana ka oven bare zemljotresija, bokhalipe hem zaraze. Ka mothoven pe čudesna znakija ko nebo savendar o manuša ka daran."},{"book":"Luka","chapter":"21","verse":"12","text":"Ali angleder sa adava, ka dolen tumen hem ka progoninen tumen, ka legaren tumen ko sudo ano sinagoge hem ko phandlipe, ka legaren tumen anglo carija hem anglo vladarija adalese so injen mle učenici."},{"book":"Luka","chapter":"21","verse":"13","text":"Adava ka ovel tumenđe te šaj svedočinen lenđe mandar."},{"book":"Luka","chapter":"21","verse":"14","text":"Adalese pana akana odlučinen te na planirinen save lafonencar te braninen tumen."},{"book":"Luka","chapter":"21","verse":"15","text":"Adalese so me ka dav tumen mudra lafija ko save nijekh tumaro protivniko naka šaj te irini lafi."},{"book":"Luka","chapter":"21","verse":"16","text":"Ka izdajinen tumen hem tumare dada, tumare daja, tumare phralja, tumaro jeri hem tumare amala; hem nesaven tumendar ka mudaren."},{"book":"Luka","chapter":"21","verse":"17","text":"I sare ka mrzinen tumen zbog mande,"},{"book":"Luka","chapter":"21","verse":"18","text":"ali niko naka šaj te uništini tumen, čak ni jekh bal21,18 čak ni jekh bal O Isus vaćeri oto jekh najtikoro kotor e manušestar. Adaleja vaćeri da sa o manuš naka properel. O Isus već vaćerđa so nesave olendar ka oven mudarde, i nesave haljovena so akava značini da on naka oven duhovno oštetime. tumare šerestar naka ovel uništime."},{"book":"Luka","chapter":"21","verse":"19","text":"Adaleja so ka ačhoven maje verna, ka dobinen o večno dživdipe.”"},{"book":"Luka","chapter":"21","verse":"20","text":"O Isus phenđa hem akava: “I kad ka dikhen sar o Jerusalim opkolime e vojskendar, te džanen da alo lesoro vreme te ovel uništime."},{"book":"Luka","chapter":"21","verse":"21","text":"Tegani okola kola živinena ani e judejakiri regija nek našen ko gore. Okola kola živinena ano Jerusalim nek ikljon avri, a kolai avri, te na đerdinen ani diz."},{"book":"Luka","chapter":"21","verse":"22","text":"Adalese so adala ka oven o dive kad o Devel ka kaznini e manušen. Ađahar ka ovel te šaj pherđol sa so o proroci pisinde ko Sveto Lil."},{"book":"Luka","chapter":"21","verse":"23","text":"Jao e khamnjenđe hem okolenđe kola dena čuči ko adala dive! Adalese so baro bišukaripe ka ovel upri phuv hem o Devel ka ovel but holjame hem ka kaznini akale narodo."},{"book":"Luka","chapter":"21","verse":"24","text":"Nesave olendar ka oven mudarde,21,24 ka oven mudardeKo original terđola: “ka peren (ka oven mudarde) taro oštro mači.” a avera ka oven legarde ko phandlipe maškaro sa o nacije. O Jerusalim ka ovel gazime e nacijendar sa đikote na nakhela lengoro vreme.”"},{"book":"Luka","chapter":"21","verse":"25","text":"O Isus phenđa hem akava: “I ka oven čudna znakija ko kham, ko masek hem ko čerenja, a ki phuv o nacije naka džanen so te ćeren oti dar zbog adava so o more ka ćerel glasna zvukija hem bare talasija."},{"book":"Luka","chapter":"21","verse":"26","text":"O manuša ka meren oti dar hem oto adžićeriba o bišukaripe so avela ki phuv, adalese so o zoralipa e nebosere ka oven potresime."},{"book":"Luka","chapter":"21","verse":"27","text":"Tegani sare ka dikhen man, e Čhave e Manušesere, sar avava upro oblako ano zoralipe hem ani bari slava."},{"book":"Luka","chapter":"21","verse":"28","text":"Kad sa adava ka počini te ovel, terđoven ko pre bizi dar hem vazden tumare šere adalese so o Devel sigende ka oslobodini tumen.”"},{"book":"Luka","chapter":"21","verse":"29","text":"Tegani o Isus phenđa lenđe akaja priča: “Dikhen i smokva ili bilo savo aver kaš."},{"book":"Luka","chapter":"21","verse":"30","text":"Kad dikhena da ikljona listija upro leste, korkore džanen dai paše o linaj."},{"book":"Luka","chapter":"21","verse":"31","text":"Ađahar hem tumen kad dikhena da ovela adava so phenđum tumenđe, te džanen dai o carstvo e Devlesoro paše."},{"book":"Luka","chapter":"21","verse":"32","text":"Čače vaćerava tumenđe, akaja generacija naka nakhel21,32 akaja generacija naka nakhel Isi but načinja te haljol pe akava stih: 1. akaja generacija značini okola kola inele dživde ko vreme kad o Isus vaćeri ine, a adava značini da o uništiba e Jerusalimesoro hem aver znakija kola ka anen đi ko e Isusesoro iriba ka len te oven zako vreme lengere dživdipnasoro; 2. akaja generacija značini vrsta oto manuša kolai bišukar hem protivinena pe e Isusese, a adava značini da uvek ka ovel nevernici kola ka protivinen pe e Isusese sa đi ko momenti kad ov ka irini pe ki phuv; 3. akaja generacija značini “akaja nacija” hem mislini pe upro Jevreja, so značini da e jevrejengiri nacija naka nakhel angleder so o Isus ka irini pe; ili 4. akaja generacija značini o manuša kola ka živinen ko vreme kad o kraj samo so nane te ovel, hem adava značini da, kad ka oven adala događaja savendar vaćeri pe ano 25. hem 26. stih, o Isus ka irini pe ki phuv zako vreme e dživdipnasoro adala generacijatar. đikote sa adava na ovela."},{"book":"Luka","chapter":"21","verse":"33","text":"O nebo hem i phuv ka nakhen, ali mle lafija nikad naka nakhen.”"},{"book":"Luka","chapter":"21","verse":"34","text":"I o Isus phenđa lenđe: “Arakhen tumen te na oven tumare gođa21,34 gođa Ko original terđola: “vile”. zaokupirime pibnaja, maćojbnaja hem akale dživdipnasere brigencar i te resel tumen otojekhvar adava dive.21,34 te resel tumen otojekhvar adava dive Averčhane: “adava dive ka avel kad naka očekujinen.”"},{"book":"Luka","chapter":"21","verse":"35","text":"Adalese so adava dive ka avel sar zamka upro sa o manuša ki phuv."},{"book":"Luka","chapter":"21","verse":"36","text":"Adalese oven džangale hem stalno molinen te nakhaven sa adava so valjani te ovel hem te šaj terđon radosno angla mande, anglo Čhavo e Manušesoro.”"},{"book":"Luka","chapter":"21","verse":"37","text":"Diveja o Isus sikaj ine ano Hram, a raćaja ikljola ine tari diz hem džala te raćari ki gora vičimi E maslinakiri."},{"book":"Luka","chapter":"21","verse":"38","text":"I but manuša sabajleja džana ine ko Hram te šunen le sar sikaj."}]}