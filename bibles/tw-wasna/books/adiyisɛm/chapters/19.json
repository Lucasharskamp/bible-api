{"data":[{"book":"Adiyisɛm","chapter":"19","verse":"1","text":"Yei akyi no, metee nne bi te sɛ nnipakuo a wɔwɔ ɔsoro reteam sɛ,"},{"book":"Adiyisɛm","chapter":"19","verse":"2","text":"ɛfiri sɛ, nʼatemmuo yɛ nokorɛ"},{"book":"Adiyisɛm","chapter":"19","verse":"3","text":"Na afei, wɔteaam bio sɛ,"},{"book":"Adiyisɛm","chapter":"19","verse":"4","text":"Mpanimfoɔ aduonu ɛnan ne ateasefoɔ baanan no butubutuu Onyankopɔn a ɔte nʼahennwa so no anim somm no. Na wɔteaam sɛ,"},{"book":"Adiyisɛm","chapter":"19","verse":"5","text":"Afei, nne bi firi ahennwa no so baa sɛ,"},{"book":"Adiyisɛm","chapter":"19","verse":"6","text":"Afei, metee nne bi te sɛ nnipadɔm a ɛte sɛ nsuworosoɔ ne aprannaa a ɛrepaapae a ɛreteam sɛ,"},{"book":"Adiyisɛm","chapter":"19","verse":"7","text":"Momma yɛn ho nsɛpɛ yɛn na yɛn ani nnye"},{"book":"Adiyisɛm","chapter":"19","verse":"8","text":"Wɔde nwera pa a ani hyerɛn na ani teɛ"},{"book":"Adiyisɛm","chapter":"19","verse":"9","text":"Afei, ɔbɔfoɔ no ka kyerɛɛ me sɛ, “Twerɛ sɛ, Nhyira nka wɔn a wɔato nsa afrɛ wɔn Odwammaa no ayeforɔhyia anwummerɛ apontoɔ ase.” Ɔka kaa ho sɛ, “Yei yɛ Onyankopɔn asɛm turodoo.”"},{"book":"Adiyisɛm","chapter":"19","verse":"10","text":"Mebutuu ne nan ase pɛɛ sɛ mesom no. Nanso, ɔka kyerɛɛ me sɛ, “Nyɛ saa, ɛfiri sɛ, meyɛ ɔsomfoɔ te sɛ wo ne wo nuanom a wɔdi Yesu ho adanseɛ no. Som Onyankopɔn ɛfiri sɛ, nokorɛ a Yesu daa no adi no na ɛhyɛ adiyifoɔ no nkuran.”"},{"book":"Adiyisɛm","chapter":"19","verse":"11","text":"Afei, mehunuu sɛ ɔsoro abue a ɔpɔnkɔ fitaa wɔ hɔ. Na deɛ ɔte ne so no edin de “Ɔseadeɛyɛ ne Ɔnokwafoɔ.” Nokorɛ na ɔgyina so bu atɛn na ɔko ne ko."},{"book":"Adiyisɛm","chapter":"19","verse":"12","text":"Nʼaniwa te sɛ ogya a ɛrederɛ na ɔhyɛ ahenkyɛ bebree. Na ɔwɔ din bi a wɔatwerɛ agu ne ho, nanso na obiara nnim edin no nkyerɛaseɛ ka ne ho."},{"book":"Adiyisɛm","chapter":"19","verse":"13","text":"Na ɔhyɛ atadeɛ bi a wɔde anu mogya mu. Na ne din ne “Onyankopɔn Asɛm”"},{"book":"Adiyisɛm","chapter":"19","verse":"14","text":"Ɔsoro asraafoɔ a wɔhyehyɛ nwera fitaa a ani te a wɔtete apɔnkɔ fitafitaa so dii nʼakyi."},{"book":"Adiyisɛm","chapter":"19","verse":"15","text":"Akofena a ano yɛ nnam yie a ɔde bɛdi aman so firii nʼanom baeɛ. Dadeɛ poma na ɔde bɛdi wɔn so. Sɛdeɛ wɔtiatia bobe a ɛwɔ nsakyiamena mu no so no, saa ara na ɔbɛtiatia nnipa no so de akyerɛ Onyankopɔn Otumfoɔ no abufuo."},{"book":"Adiyisɛm","chapter":"19","verse":"16","text":"Na wɔatwerɛ edin agu nʼatadeɛ mu ne ne srɛ ho sɛ:"},{"book":"Adiyisɛm","chapter":"19","verse":"17","text":"Afei, mehunuu ɔbɔfoɔ bi a ɔgyina owia mu. Ɔteaam guu nnomaa a wɔnam ewiem nyinaa so sɛ, “Mommra mmɛhyiam wɔ Onyankopɔn apontoɔ kɛseɛ no ase."},{"book":"Adiyisɛm","chapter":"19","verse":"18","text":"Mommɛdi ahemfo nam ne asafohene nam ne atumfoɔ nam ne apɔnkɔ ne wɔn sotefoɔ nam ne adehyeɛ ne nkoa ne akɛseɛ ne nkumaa nyinaa nam.”"},{"book":"Adiyisɛm","chapter":"19","verse":"19","text":"Afei, mehunuu aboa no ne asase so ahene ne wɔn asraafoɔ a wɔaboa wɔn ho ano rekɔko atia deɛ ɔte ɔpɔnkɔ no so no ne ne dɔm."},{"book":"Adiyisɛm","chapter":"19","verse":"20","text":"Wɔkyeree aboa no ne nʼatorɔdiyifoɔ a ɔyɛɛ anwanwadeɛ maa no no. Saa anwanwadeɛ no so na ɔnam daadaa wɔn a wɔde aboa no ahyɛ wɔn agyiraeɛ ne wɔn a wɔsom aboa no ohoni no. Wɔtoo aboa no ne atorɔdiyifoɔ no anikann guu ogya ɔtadeɛ a sɔfe na na ɛrederɛ wɔ mu no mu."},{"book":"Adiyisɛm","chapter":"19","verse":"21","text":"Wɔde akofena a ɛfiri ɔpɔnkɔkafoɔ no anom kunkumm wɔn asraafoɔ, na nnomaa no dii wɔn nam sɛdeɛ wɔbɛtumi."}]}