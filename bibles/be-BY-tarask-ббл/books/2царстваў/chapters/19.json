{"data":[{"book":"2 ЦАРСТВАЎ","chapter":"19","verse":"1","text":"І сказалі Ёаву: вось, цар плача і галосіць па Авэсаломе."},{"book":"2 ЦАРСТВАЎ","chapter":"19","verse":"2","text":"І абярнулася перамога таго дня ў плач усяму народу; бо народ пачуў у той дзень і казаў, што цар смуткуе па сыне сваім."},{"book":"2 ЦАРСТВАЎ","chapter":"19","verse":"3","text":"І выходзіў тады народ у горад крадком, як крадуцца людзі сарамлівыя, якія ў час бітвы кінуліся наўцёкі."},{"book":"2 ЦАРСТВАЎ","chapter":"19","verse":"4","text":"А цар закрыў твар свой і голасна завыў: сыне мой Авэсаломе! Авэсаломе, сыне мой, сыне мой!"},{"book":"2 ЦАРСТВАЎ","chapter":"19","verse":"5","text":"І прыйшоў Ёаў да цара ў дом і сказаў: ты ў сорам прывёў сёньня ўсіх слугаў тваіх, якія ўратавалі сёньня жыцьцё тваё і жыцьцё сыноў і дочак тваіх, і жыцьцё жонак і наложніц тваіх;"},{"book":"2 ЦАРСТВАЎ","chapter":"19","verse":"6","text":"ты любіш ненавісьнікаў тваіх і ненавідзіш любасных тваіх, бо ты паказаў сёньня, што нішто табе і правадыры і слугі; сёньня я даведаўся, што калі б Авэсалом застаўся жывы, а мы ўсе памерлі, дык табе было б прыемней."},{"book":"2 ЦАРСТВАЎ","chapter":"19","verse":"7","text":"Дык вось, устань, выйдзі і пагавары сэрцу рабоў тваіх; бо прысягаю Госпадам, што, калі ты ня выйдзеш, у гэтую ноч не застанецца ў цябе ніводнага чалавека; і гэта будзе табе горш за ўсе беды, якія находзілі на цябе ад юнацтва твайго і да сёньня."},{"book":"2 ЦАРСТВАЎ","chapter":"19","verse":"8","text":"І ўстаў цар і сеў каля брамы, а ўсяму народу абвясьцілі, што цар сядзіць каля брамы. І прыйшоў увесь народ перад аблічча цара; а Ізраільцяне разьбегліся па сваіх палатках."},{"book":"2 ЦАРСТВАЎ","chapter":"19","verse":"9","text":"І ўвесь народ ва ўсіх плямёнах Ізраілевых спрачаўся і казаў: цар вызваліў нас з рук ворагаў нашых і вызваліў нас з рук Філістымлянаў, а цяпер сам уцякаў зь зямлі гэтай ад Авэсалома."},{"book":"2 ЦАРСТВАЎ","chapter":"19","verse":"10","text":"Але Авэсалом, якога мы памазалі ў цара над намі, памёр на вайне; чаму ж цяпер вы марудзіце вярнуць цара?"},{"book":"2 ЦАРСТВАЎ","chapter":"19","verse":"11","text":"І цар Давід паслаў сказаць сьвятарам Садоку і Авіятару: скажэце старэйшынам Юдавым: навошта вы хочаце быць апошнімі, каб вярнуць цара ў дом ягоны, тады як словы ўсяго Ізраіля дайшлі да цара ў дом ягоны?"},{"book":"2 ЦАРСТВАЎ","chapter":"19","verse":"12","text":"Вы браты мае, косьці мае і цела маё - вы; навошта хочаце вы быць апошнімі ў вяртаньні цара ў дом ягоны?"},{"book":"2 ЦАРСТВАЎ","chapter":"19","verse":"13","text":"І Амэсаю скажэце: ці ня косьць мая і цела маё - ты? Хай тое і тое зробіць са мною Бог і яшчэ болей зробіць, калі ты ня будзеш ваеначальнікам пры мне, замест Ёава, назаўсёды!"},{"book":"2 ЦАРСТВАЎ","chapter":"19","verse":"14","text":"І схіліў ён сэрца ўсіх Юдэяў, як аднаго чалавека. І паслалі яны да цара сказаць: вярніся ты і ўсе слугі твае."},{"book":"2 ЦАРСТВАЎ","chapter":"19","verse":"15","text":"І вярнуўся цар і прыйшоў да Ярдана, а Юдэі прыйшлі ў Галгал, каб сустрэць цара і перавезьці цара празь Ярдан."},{"book":"2 ЦАРСТВАЎ","chapter":"19","verse":"16","text":"І пасьпяшаўся Сэмэй, сын Геры, Веньямініцянін з Бахурыма, і пайшоў зь Юдэямі насустрач цару Давіду,"},{"book":"2 ЦАРСТВАЎ","chapter":"19","verse":"17","text":"І тысяча чалавек зь Веньямініцянаў зь ім, і Сіва, слуга дома Саўлавага, зь пятнаццацьцю сынамі сваімі і дваццацьцю рабамі сваімі; і перайшлі яны Ярдан перад абліччам цара."},{"book":"2 ЦАРСТВАЎ","chapter":"19","verse":"18","text":"Калі пераправілі судна, каб перавезьці цароў дом і паслужыць яму, тады Сэмэй, сын Геры, упаў перад царом, як толькі ён перайшоў Ярдан,"},{"book":"2 ЦАРСТВАЎ","chapter":"19","verse":"19","text":"і сказаў цару: не залічы мне, гаспадару мой, у злачынства, і не спамяні таго, чым зграшыў раб твой у той дзень, калі гаспадар мой цар выходзіў зь Ерусаліма, і ня трымай таго, цару, на сэрцы сваім;"},{"book":"2 ЦАРСТВАЎ","chapter":"19","verse":"20","text":"бо ведае раб твой, што зграшыў, і вось, цяпер я прыйшоў першы з усяго дома Язэпавага, каб выйсьці насустрач гаспадару майму цару."},{"book":"2 ЦАРСТВАЎ","chapter":"19","verse":"21","text":"І адказваў Авэса, сын Саруін, і сказаў: няўжо Сэмэй не памёр за тое, што ліхасловіў памазанца Гасподняга?"},{"book":"2 ЦАРСТВАЎ","chapter":"19","verse":"22","text":"І сказаў Давід: што мне і вам, сыны Саруіны, што вы робіцеся сёньня мне нагаворшчыкамі? ці сёньня аддаваць сьмерці каго-небудзь у Ізраілі? ці ня бачу я, што сёньня я - цар над Ізраілем?"},{"book":"2 ЦАРСТВАЎ","chapter":"19","verse":"23","text":"І сказаў цар Сэмэю: ты не памрэш. І прысягнуўся яму цар."},{"book":"2 ЦАРСТВАЎ","chapter":"19","verse":"24","text":"І Мэмфівастэй, сын Ёнатана, сына Саўлавага, выйшаў насустрач цару. Ён не абмываў ног сваіх, не абрэзваў пазногцяў, не клапаціўся пра бараду сваю і ня мыў вопраткі сваёй з таго дня, як выйшаў цар, да дня, калі ён выйшаў зь мірам."},{"book":"2 ЦАРСТВАЎ","chapter":"19","verse":"25","text":"Калі ён выйшаў зь Ерусаліма насустрач цару, цар сказаў яму: чаму ты, Мэмфівастэй, не пайшоў са мною?"},{"book":"2 ЦАРСТВАЎ","chapter":"19","verse":"26","text":"Той адказваў: гаспадару мой цару! слуга мой падмануў мяне; бо я, раб твой, казаў: «асядлаю сабе асла, і я сяду на яго і паеду з царом», бо раб твой кульгавы."},{"book":"2 ЦАРСТВАЎ","chapter":"19","verse":"27","text":"А ён ашальмаваў раба твайго перад гаспадаром маім царом. Але гаспадар мой цар, як анёл Божы; рабі, што табе заўгодна;"},{"book":"2 ЦАРСТВАЎ","chapter":"19","verse":"28","text":"хоць увесь дом бацькі майго быў варты сьмерці перад гаспадаром царом маім, але ты пасадзіў раба твайго сярод бяседнікаў за сталом тваім; якое ж я маю права скардзіцца яшчэ перад царом?"},{"book":"2 ЦАРСТВАЎ","chapter":"19","verse":"29","text":"І сказаў яму цар: навошта ты гаворыш усё гэта? я сказаў, каб ты і Сіва падзялілі паміж сабою палі."},{"book":"2 ЦАРСТВАЎ","chapter":"19","verse":"30","text":"Але Мэмфівастэй адказаў цару: хай ён возьме нават усё, пасьля таго як гаспадар мой цар зь мірам вярнуўся ў дом свой."},{"book":"2 ЦАРСТВАЎ","chapter":"19","verse":"31","text":"І Вэрзэлій Галаадыцянін прыйшоў з Рагліма і перайшоў з царом Ярдан, каб правесьці яго за Ярдан."},{"book":"2 ЦАРСТВАЎ","chapter":"19","verse":"32","text":"А Вэрзэлій быў вельмі стары, гадоў васьмідзесяці. Ён прадуктаваў цара, калі той быў у Маханаіме, бо быў чалавек багаты."},{"book":"2 ЦАРСТВАЎ","chapter":"19","verse":"33","text":"І сказаў цар Вэрзэлію: ідзі са мною, і я буду прадуктаваць цябе ў Ерусаліме."},{"book":"2 ЦАРСТВАЎ","chapter":"19","verse":"34","text":"Але Вэрзэлій адказаў цару: ці доўга мне засталося жыць, каб ісьці з царом у Ерусалім?"},{"book":"2 ЦАРСТВАЎ","chapter":"19","verse":"35","text":"Мне цяпер восемдзесят гадоў; ці адрозьню добрае ад благога? Ці спазнае раб твой смак у тым, што буду есьці, і ў тым, што буду піць? І ці змагу чуць голас сьпевакоў і сьпявачак? Навошта рабу твайму быць цяжарам гаспадару майму цару?"},{"book":"2 ЦАРСТВАЎ","chapter":"19","verse":"36","text":"Яшчэ крыху пройдзе раб твой з царом за Ярдан; за што ж цару ўзнагароджваць мяне так шчодра?"},{"book":"2 ЦАРСТВАЎ","chapter":"19","verse":"37","text":"Дазволь рабу твайму вярнуцца, каб памерці ў сваім горадзе, каля магілы бацькі майго і маці маёй. Але вось, раб твой Кімгам няхай пойдзе з гаспадаром маім царом, і рабі зь ім, як табе заўгодна."},{"book":"2 ЦАРСТВАЎ","chapter":"19","verse":"38","text":"І сказаў цар: хай ідзе са мною Кімгам, і я зраблю яму, што табе заўгодна; і ўсё, чаго б ты ні зажадаў ад мяне, я зраблю табе."},{"book":"2 ЦАРСТВАЎ","chapter":"19","verse":"39","text":"І перайшоў увесь народ Ярдан, і цар таксама. І пацалаваў цар Вэрзэлія і дабраславіў яго, і ён вярнуўся ў месца сваё."},{"book":"2 ЦАРСТВАЎ","chapter":"19","verse":"40","text":"І выправіўся цар у Галгал, выправіўся зь ім і Кімгам; і ўвесь народ Юдэйскі праводзіў цара, і палавіна народу Ізраільскага."},{"book":"2 ЦАРСТВАЎ","chapter":"19","verse":"41","text":"І вось, усе Ізраільцяне прыйшлі да цара і сказалі цару: навошта браты нашыя, мужы Юдавыя, захапілі цябе і праводзілі цара і дом ягоны і ўсіх людзей Давідавых зь ім празь Ярдан?"},{"book":"2 ЦАРСТВАЎ","chapter":"19","verse":"42","text":"І адказвалі ўсе мужы Юдавыя Ізраільцянам: таму, што цар блізкі нам; і за што вам злавацца на гэта? хіба мы што-небудзь зьелі ў цара, альбо атрымалі ад яго дарункі?"},{"book":"2 ЦАРСТВАЎ","chapter":"19","verse":"43","text":"І адказвалі Ізраільцяне мужам Юдавым і сказалі: мы дзесяць частак у цара, таксама і ў Давіда мы болей, чым вы; навошта ж вы прынізілі нас? ці ня нам належала першае слова пра тое, каб вярнуць нашага цара? Але слова мужоў Юдавых было мацнейшае, чым слова Ізраільцянаў."}]}