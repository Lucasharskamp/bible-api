{"data":[{"book":"2 Maũndũ ma Matukũ ma Tene","chapter":"17","verse":"1","text":"Nake Jehoshafatu mũrũ wa Asa agĩtuĩka mũthamaki ithenya rĩake, na akĩĩkĩra hinya ndakahũũrwo nĩ Isiraeli."},{"book":"2 Maũndũ ma Matukũ ma Tene","chapter":"17","verse":"2","text":"Akĩiga ikundi cia thigari matũũra-inĩ manene mothe marĩa mairigĩtwo na thingo cia hinya ma Juda, na agĩaka kambĩ cia thigari kũu Juda na matũũra-inĩ ma Efiraimu marĩa ithe Asa aatunyanĩte."},{"book":"2 Maũndũ ma Matukũ ma Tene","chapter":"17","verse":"3","text":"Jehova aarĩ hamwe na Jehoshafatu tondũ hĩndĩ ya wĩthĩ wake nĩathiiaga na mĩthiĩre ĩrĩa ithe Daudi aathiiaga nayo. We ndaigana kũhooya kĩrĩra kuuma kũrĩ Baali,"},{"book":"2 Maũndũ ma Matukũ ma Tene","chapter":"17","verse":"4","text":"no nĩarongooragia Ngai wa ithe na akarũmagĩrĩra mawatho make, na ndaarũmĩrĩire mĩtugo ya Isiraeli."},{"book":"2 Maũndũ ma Matukũ ma Tene","chapter":"17","verse":"5","text":"Jehova akĩhaanda ũthamaki ũcio wega moko-inĩ make, nao andũ a Juda othe makĩrehera Jehoshafatu iheo; nĩ ũndũ ũcio akĩgĩa na indo nyingĩ na agĩtĩĩka mũno."},{"book":"2 Maũndũ ma Matukũ ma Tene","chapter":"17","verse":"6","text":"Nĩerutĩire na ngoro yake kũrũmĩrĩra mĩthiĩre ya Jehova; na makĩria ma ũguo, agĩtharia kũndũ kũrĩa gũtũũgĩru o na itugĩ cia Ashera, agĩcieheria Juda."},{"book":"2 Maũndũ ma Matukũ ma Tene","chapter":"17","verse":"7","text":"Mwaka wa gatatũ wa wathani wake nĩatũmire anene ake, na nĩo Beni-Haili, na Obadia, na Zekaria, na Nethaneli, na Mikaia makarutane matũũra-inĩ ma Juda."},{"book":"2 Maũndũ ma Matukũ ma Tene","chapter":"17","verse":"8","text":"Hamwe nao kwarĩ na Alawii nao nĩ, Shemaia, na Nethania, na Zebadia, na Asaheli, na Shemiramothu, na Jehonathani, na Adonija, na Tobija, na Tobu-Adonija, na athĩnjĩri-Ngai Elishama na Jehoramu."},{"book":"2 Maũndũ ma Matukũ ma Tene","chapter":"17","verse":"9","text":"Nao makĩrutana Juda guothe, magathiiaga na Ibuku rĩa Watho wa Jehova; magĩthiũrũrũka matũũra-inĩ mothe ma Juda makĩrutaga andũ watho."},{"book":"2 Maũndũ ma Matukũ ma Tene","chapter":"17","verse":"10","text":"Ũhoro wa gwĩtigĩra Jehova ũkĩiyũra mothamaki-inĩ mothe marĩa maathiũrũrũkĩirie Juda, nĩ ũndũ ũcio matiigana kũrũa na Jehoshafatu."},{"book":"2 Maũndũ ma Matukũ ma Tene","chapter":"17","verse":"11","text":"Nao Afilisti amwe makĩrehera Jehoshafatu iheo, na makĩrehe betha arĩ igooti, nao Arabu makĩmũrehere ndũũru cia mbũri: ndũrũme 7,700 na mbũri 7,700."},{"book":"2 Maũndũ ma Matukũ ma Tene","chapter":"17","verse":"12","text":"Jehoshafatu agĩkĩrĩrĩria kũgĩa na hinya mũno; agĩaka matũũra manene magitĩre na matũũra ma makũmbĩ kũu Juda,"},{"book":"2 Maũndũ ma Matukũ ma Tene","chapter":"17","verse":"13","text":"na nĩarĩ na indo nyingĩ matũũra-inĩ macio ma Juda. Agĩcooka akĩiga thigari iria ciooĩ wega ũhoro wa mbaara kũu Jerusalemu."},{"book":"2 Maũndũ ma Matukũ ma Tene","chapter":"17","verse":"14","text":"Rĩandĩkithia rĩao, kũringana na nyũmba ciao, rĩatariĩ ta ũũ:"},{"book":"2 Maũndũ ma Matukũ ma Tene","chapter":"17","verse":"15","text":"ũrĩa wamũrũmĩrĩire nĩ Jehohanani, na aarĩ na thigari 280,000;"},{"book":"2 Maũndũ ma Matukũ ma Tene","chapter":"17","verse":"16","text":"wa gatatũ aarĩ Amasia mũrũ wa Zikiri, ũrĩa werutĩire gũtungata Jehova, na aarĩ na thigari 200,000."},{"book":"2 Maũndũ ma Matukũ ma Tene","chapter":"17","verse":"17","text":"Kuuma Benjamini nĩ:"},{"book":"2 Maũndũ ma Matukũ ma Tene","chapter":"17","verse":"18","text":"ũrĩa wamũrũmĩrĩire nĩ Jehozabadu, na aarĩ na andũ 180,000 arĩa maarĩ na indo cia mbaara."},{"book":"2 Maũndũ ma Matukũ ma Tene","chapter":"17","verse":"19","text":"Acio nĩo andũ arĩa maatungatagĩra mũthamaki, o hamwe na arĩa angĩ aigĩte matũũra-inĩ manene marĩa mairigĩirwo na thingo cia hinya kũu Juda guothe."}]}