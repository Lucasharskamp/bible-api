{"data":[{"book":"Chakruok","chapter":"38","verse":"1","text":"E kindeno, Juda noweyo owetene kendo nodhi odak gi ja-Adulam ma nyinge Hira."},{"book":"Chakruok","chapter":"38","verse":"2","text":"Kuno Juda noromo gi nyar Shua ja-Kanaan mokendo kendo oriwore kode."},{"book":"Chakruok","chapter":"38","verse":"3","text":"Nomako ich kendo onywolo wuowi manochaki ni Er."},{"book":"Chakruok","chapter":"38","verse":"4","text":"Nochako omako ich kendo onywolo wuowi kendo nochake ni Onan."},{"book":"Chakruok","chapter":"38","verse":"5","text":"Nochako onywolo wuowi machielo kendo nochake ni Shela. Wuowini nonywolo ka en Kezib."},{"book":"Chakruok","chapter":"38","verse":"6","text":"Juda nokendone Er, wuode maduongʼ dhako kendo niluonge ni Tamar."},{"book":"Chakruok","chapter":"38","verse":"7","text":"To kata kamano, Er wuod Juda maduongʼ ne ngʼama timbene richo ahinya e nyim Jehova Nyasaye; kuom mano Jehova Nyasaye nonege."},{"book":"Chakruok","chapter":"38","verse":"8","text":"Eka Juda nowacho ne Onan wuode niya, “Kaw chi owadu kendo ibed kode kaka yuori mondo inywol kode nyithindo ichung godo wi owadu.”"},{"book":"Chakruok","chapter":"38","verse":"9","text":"To Onan nongʼeyo ni nyithindogo ok bi bedo mage, kuom mano e sa asaya mane oriwore kod chi owadgino; ne oolo kothe oko e lowo mondo ne mi kik onywol nyathi ne owadgi."},{"book":"Chakruok","chapter":"38","verse":"10","text":"Gimane otimono ne gima kwero e nyim Jehova Nyasaye; kuom mano en bende Jehova Nyasaye nonege."},{"book":"Chakruok","chapter":"38","verse":"11","text":"Eka Juda nowacho ne Tamar chi wuode niya, “Dhi dag e od wuonu kaka dhako ma chwore otho nyaka chop Shela wuoda bed maduongʼ.” Nikech noparo niya, “En bende onyalo tho mana kaka owetene.” Kuom mano Tamar nodhi odak gi wuon mare."},{"book":"Chakruok","chapter":"38","verse":"12","text":"Bangʼ kinde moko, nyar Shua ma chi Juda notho. Kane Juda osetieko weche mag liel, nodhi nyaka Timna ir joma ne lielo yie rombege kendo nodhi gi Hira ja-Adulam ma osiepne."},{"book":"Chakruok","chapter":"38","verse":"13","text":"Kane owach ne Tamar ni kwar mare owuok dhi Timna ngʼado yie rombe,"},{"book":"Chakruok","chapter":"38","verse":"14","text":"nolonyo lawe mar chola oko, moumore gi suka mondo olok kite eka ne odhi mobet e dhorangach madonjo Enaim, mantie e yo madhi Timna. Nikech noneno ni kata obedo ni Shela koro osebedo ngʼama duongʼ, to ne ok omiyego mondo obed chwore."},{"book":"Chakruok","chapter":"38","verse":"15","text":"Kane Juda onene, noparo ni en ochot nikech noumo wangʼe."},{"book":"Chakruok","chapter":"38","verse":"16","text":"Ka ok ongʼeyo ni mano chi wuode Juda nodhi ire kamane obetie bath yo kendo owachone niya, “Koro bi mondo wabed kodi e achiel.”"},{"book":"Chakruok","chapter":"38","verse":"17","text":"To Juda nodwoke niya, “Abiro oroni nyadiel magolo e kwethna.”"},{"book":"Chakruok","chapter":"38","verse":"18","text":"To Juda nodwoke niya, “Singo mar angʼo ma idwaro?”"},{"book":"Chakruok","chapter":"38","verse":"19","text":"Bangʼ ka Tamar nosedhi, nogolo law mane oumore godo kendo ochako orwako lawe mar chola."},{"book":"Chakruok","chapter":"38","verse":"20","text":"Eka bangʼe Juda nooro osiepne ma ja-Adulam gi nyadiel mondo mi oduogne gige mane Tamar odhigodo, to osiepne ne ok oyudo Tamar."},{"book":"Chakruok","chapter":"38","verse":"21","text":"Nopenjo ji mane odak kanyo niya, “Ere ochot madhako mane obet e akek yo madhi Enaim cha?”"},{"book":"Chakruok","chapter":"38","verse":"22","text":"Eka nodok ir Juda kendo owachone niya, “Ok ayude. To ji modak kanyo ne owachona ni, ‘Onge ochot madhako ka.’ ”"},{"book":"Chakruok","chapter":"38","verse":"23","text":"Eka Juda nowacho niya, “We obed gi gik mane asingonego, nono to ji biro nyierowa. To bende aseorone nyadiendno, to ok inyal yude.”"},{"book":"Chakruok","chapter":"38","verse":"24","text":"Bangʼ dweche adek Juda noyudo wach niya, “Tamar chi wuode tim chode osemiyo wichkuot kendo kuom mano koro en gi ich.”"},{"book":"Chakruok","chapter":"38","verse":"25","text":"E kinde mane igolo Tamar oko, noorone kwar mare wach niya, “Wuon banglini gi tonde kod ludhni ema nomiya ich rang ane ka inyalo yudo wuon-gi.”"},{"book":"Chakruok","chapter":"38","verse":"26","text":"Juda nofwenyo gigo, kendo owacho niya, “Dhakoni ja-adiera maloya, nikech ne ok amiye Shela wuoda mondo okende.” Kendo Juda ne ok ochako oriwore kode."},{"book":"Chakruok","chapter":"38","verse":"27","text":"Kane sa ochopo mondo onywolie, nofwenyo ni en kod rude ma yawuowi e iye."},{"book":"Chakruok","chapter":"38","verse":"28","text":"Kane oyudo onywol, lwet nyathi achiel nowuok oko; kuom mano jacholo nokawo usi makwar kendo otweyo e ngʼut lwedono ka owacho niya, “Ma ema ne okwongo owuok.”"},{"book":"Chakruok","chapter":"38","verse":"29","text":"To kane nyathino odwoko lwete iye, owadgi machielo nowuok mi owacho niya, “Kama e kaka ithinyori oko!” Omiyo nochake ni Perez.38:29 Perez tiende ni muomruok."},{"book":"Chakruok","chapter":"38","verse":"30","text":"Eka owadgi mane otwe usi e ngʼut lwete nowuok mi nochake nying ni Zera.38:30 Zera tiende ni makwar."}]}