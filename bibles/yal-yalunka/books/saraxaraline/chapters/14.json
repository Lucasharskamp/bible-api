{"data":[{"book":"Saraxaraline","chapter":"14","verse":"1","text":"Alatala yi a fala Musa xa, a naxa,"},{"book":"Saraxaraline","chapter":"14","verse":"2","text":"“Fure ɲaxin muxun naxan ma, na rasariɲanma ikiini: A xa a yita saraxaraliin na."},{"book":"Saraxaraline","chapter":"14","verse":"3","text":"Nayi, saraxaraliin xa mini yamaan daaxaden fari ma na kanna matodeni. Xa furemaan bata yiyalan,"},{"book":"Saraxaraline","chapter":"14","verse":"4","text":"saraxaraliin xa yamarin fi, e xa fa xɔli ɲɛɲɛ radaxaxi firin na, e nun suman wudin nun gari gbeela nun hisopi wudi yiina nde."},{"book":"Saraxaraline","chapter":"14","verse":"5","text":"Saraxaraliin xa yamarin fi, a e xa xɔliin keden kɔɛ raxaba fɛɲɛna nde xun ma, tigi igen naxan kui."},{"book":"Saraxaraline","chapter":"14","verse":"6","text":"A xa xɔli ɲɛɲɛn tongo, e nun suman wudin nun gari gbeela nun hisopi wudi yiina, a yi e rafu xɔliin kɔɛ raxabaxin wunli."},{"book":"Saraxaraline","chapter":"14","verse":"7","text":"A yi a xuya na kanna ma sanɲa ma solofere naxan nasariɲanma fure ɲaxin ma. A yi a fala na kanna ma a a bata sariɲan. A yi xɔli ɲɛɲɛn beɲin burunna ra.”"},{"book":"Saraxaraline","chapter":"14","verse":"8","text":"“Naxan nasariɲanma, na kanna xa a dugine xa, a a fati ma xabene bi, a yi a maxa. Na xanbi ra, a sariɲanma nɛn. Nayi, a nɔɛ soɛ nɛn yamaan daaxadeni, koni a luma nɛn a bubun fari ma xii solofere."},{"book":"Saraxaraline","chapter":"14","verse":"9","text":"Xii soloferede lɔxɔni, a mɔn yi a xunsɛxɛne bi, e nun a dɛ xabene, a yɛ gilingilinna xabene, e nun a fati ma xabene birin. A mɔn yi a dugine xa, a a fatin maxa. Na xanbi ra, a sariɲanma nɛn."},{"book":"Saraxaraline","chapter":"14","verse":"10","text":"Xii solomasɛxɛdeni, a xa konton firin tongo e nun yɛxɛɛ gilɛna, ɲɛɛ keden kedenne, fɛ mi naxanye ra. A mɔn xa murutu fuɲi faɲin kilo solomanaanin tongo bogise saraxan na turen naxan yi, a turen litiri tagin sa a fari."},{"book":"Saraxaraline","chapter":"14","verse":"11","text":"Saraxaraliin naxan na kanna rasariɲanma, na xa e nun a kiseene ti Alatala yɛtagi Naralan Bubun dɛ ra."},{"book":"Saraxaraline","chapter":"14","verse":"12","text":"A xa konton keden tongo, a a ba yangin saraxan na, e nun turen litiri tagi. A xa ne yita Alatala ra saraxa ralixin na."},{"book":"Saraxaraline","chapter":"14","verse":"13","text":"A xa a kontonna kɔɛ raxaba na yire sariɲanxini muxune yulubi xafari saraxane nun saraxa gan daxine kɔɛ raxabama dɛnaxan yi. Saraxaraliin nan gbee yangin saraxan na alo yulubi xafari saraxana. A sariɲan han!"},{"book":"Saraxaraline","chapter":"14","verse":"14","text":"Saraxaraliin xa yangin saraxan wunla nde tongo, a yi a sa na kanna yiifari ma tunla ma, e nun a yiifari ma yii konkoribaan nun a yiifari ma san konkoribana."},{"book":"Saraxaraline","chapter":"14","verse":"15","text":"Na xanbi ra, a mɔn xa saraxa turena nde tongo, a yi a sa a yɛtɛɛn kɔmɛn ma yiini."},{"book":"Saraxaraline","chapter":"14","verse":"16","text":"A xa a yiifari ma yii soli keden sin tureni, a yi a xuya Alatala yɛtagi dɔxɔɲa ma solofere."},{"book":"Saraxaraline","chapter":"14","verse":"17","text":"A mɔn yi ndedi sa na kanna yiifari ma tunla ma, e nun a yiifari ma yii konkoribaan nun a yiifari ma san konkoribana. A yangin saraxan wunla saxi dɛnaxan yi."},{"book":"Saraxaraline","chapter":"14","verse":"18","text":"Ture dɔnxɛn naxan luxi saraxaraliin yii, a xa na sa na kanna xunni, saraxaraliin yi Alatala solona a xa."},{"book":"Saraxaraline","chapter":"14","verse":"19","text":"Saraxaraliin xa yulubi xafari saraxan ba, a Ala solona na kanna xa naxan nasariɲanma. Na xanbi ra, a yi saraxa gan daxin kɔɛ raxaba."},{"book":"Saraxaraline","chapter":"14","verse":"20","text":"A yi saraxa gan daxin nun bogise saraxan nali saraxa ganden fari. A yi Ala solona na kanna xa, a yi sariɲan.”"},{"book":"Saraxaraline","chapter":"14","verse":"21","text":"“Xa yiigelitɔɔn nan na kanna ra, a mi nɔɛ saraxane sɔtɛ, a xa konton keden tongo yangin saraxan na, naxan yitama Ala ra solona seen na a xa, e nun murutu fuɲi faɲin bogise saraxan kilo saxan, turen naxan yi, e nun turen litiri tagi,"},{"book":"Saraxaraline","chapter":"14","verse":"22","text":"e nun ganba firin hanma kolokonde dii firin, a nɔɛ naxan sɔtɛ. Keden xa findi yulubi xafari saraxan na, bonna saraxa gan daxina."},{"book":"Saraxaraline","chapter":"14","verse":"23","text":"Xii solomasɛxɛde lɔxɔni, a xa fa e ra saraxaraliin fɛma Naralan Bubun dɛɛn na Alatala yɛtagi alogo a xa rasariɲan."},{"book":"Saraxaraline","chapter":"14","verse":"24","text":"Saraxaraliin xa yangin saraxa yɛxɛɛn nun turen litiri tagin tongo, a yi e yita Alatala ra saraxa ralixin na."},{"book":"Saraxaraline","chapter":"14","verse":"25","text":"A xa yɛxɛɛn kɔɛ raxaba yangin saraxan na. A yi a wunla nde tongo, a a sa na kanna yiifari ma tunla nun a yiifari ma yiin konkoribaan nun a yiifari ma san konkoribaan ma."},{"book":"Saraxaraline","chapter":"14","verse":"26","text":"A yi turena nde sa a yɛtɛɛn kɔmɛn ma yiini."},{"book":"Saraxaraline","chapter":"14","verse":"27","text":"A xa na turena nde xuya Alatala yɛtagi a yiifari ma yii sonla ra sanɲa ma solofere."},{"book":"Saraxaraline","chapter":"14","verse":"28","text":"Turen naxan a yiin kui, a xa na ndedi tongo, a yi a sa na kanna yiifari ma tunla ma, e nun a yiifari ma yii konkoribaan nun a yiifari ma san konkoribana. A bata yi yangin saraxan wunla sa dɛnaxan yi."},{"book":"Saraxaraline","chapter":"14","verse":"29","text":"Turen naxan luxi a yiin kui, a xa na sa na kanna xunni, a yi Alatala solona a xa."},{"book":"Saraxaraline","chapter":"14","verse":"30","text":"Saraxaraliin xa ganba keden tongo hanma kolokonde diina, na kanna naxan sɔtɔxi,"},{"book":"Saraxaraline","chapter":"14","verse":"31","text":"a yi a ba yulubi xafari saraxan na, a yi xɔliin boden ba saraxa gan daxin na, e nun bogise saraxana. Nayi, a yi Alatala solona na kanna xa.”"},{"book":"Saraxaraline","chapter":"14","verse":"32","text":"Sariyan nan na ra na kanna xa, fure ɲaxin naxan fatin ma, naxan mi nɔɛ saraxa kamalixin sɔtɛ."},{"book":"Saraxaraline","chapter":"14","verse":"33","text":"Alatala yi a fala Musa nun Haruna xa, a naxa,"},{"book":"Saraxaraline","chapter":"14","verse":"34","text":"“Ɛ na so Kanan yamanani, n naxan soma ɛ yii ɛ kɛɛn na, xa n funɛn sa banxina nde ma na yamanani,"},{"book":"Saraxaraline","chapter":"14","verse":"35","text":"banxi kanna xa sa a fala saraxaraliin xa, a naxa, ‘N bata funɛn to n ma banxin ma.’"},{"book":"Saraxaraline","chapter":"14","verse":"36","text":"Saraxaraliin xa yamarin fi, a e xa seene ramini banxini benun a xa siga funɛn matodeni, alogo sese nama lu banxini a yi yatɛ se xɔsixin na. Na xanbi ra, saraxaraliin xa so banxini a matodeni.”"},{"book":"Saraxaraline","chapter":"14","verse":"37","text":"“A xa funɛn mato. Xa funɛn fɔrɔ hanma a gbeeli, xa yilidine banxin ma,"},{"book":"Saraxaraline","chapter":"14","verse":"38","text":"saraxaraliin xa mini banxini, a banxin dɛɛn balan xunsagi keden."},{"book":"Saraxaraline","chapter":"14","verse":"39","text":"Xii soloferede lɔxɔni, saraxaraliin mɔn xa fa a mato. Xa funɛn bata gbo ayi banxi ma,"},{"book":"Saraxaraline","chapter":"14","verse":"40","text":"saraxaraliin xa yamarin fi, a funɛn gɛmɛn naxanye ma, e xa ne ba na, e yi e woli yirena nde yi taan fari ma naxan mi sariɲan."},{"book":"Saraxaraline","chapter":"14","verse":"41","text":"A xa banxin kuiin birin maxɔlin, e yi a lɔxɔn woli ayi yirena nde yi taan fari ma naxan mi sariɲan."},{"book":"Saraxaraline","chapter":"14","verse":"42","text":"Na xanbi ra, e xa gɛmɛ gbɛtɛye tongo. E yi na gɛmɛne masara. E maso se gbɛtɛ tongo, e mɔn yi banxin maso.”"},{"book":"Saraxaraline","chapter":"14","verse":"43","text":"“E na a gɛmɛ kalaxine ba na, e banxin maxɔlin, a kankene mɔn yi maso, xa funɛn mɔn mini banxin ma,"},{"book":"Saraxaraline","chapter":"14","verse":"44","text":"saraxaraliin xa sa a mato. Xa a to funɛn bata gbo ayi banxini, na nan na ra funɛ ɲaxin na a ra naxan seen kalama. Banxin mi sariɲanxi."},{"book":"Saraxaraline","chapter":"14","verse":"45","text":"Banxin xa rabira, a gɛmɛne nun a wudine nun a maso bɛndɛne yi maxali taan fari ma yirena nde yi naxan mi sariɲanxi."},{"book":"Saraxaraline","chapter":"14","verse":"46","text":"Naxan yo na so banxini a balanxi lɔxɔn naxanye yi, na mi fa sariɲanxi han ɲinbanna ra."},{"book":"Saraxaraline","chapter":"14","verse":"47","text":"Naxan na a sa hanma a a dɛge na banxini, a xa a dugine xa.”"},{"book":"Saraxaraline","chapter":"14","verse":"48","text":"“Xa saraxaralina a mato, funɛn mi gboxi ayi banxin ma a maso xanbini, a xa a fala a banxin bata sariɲan, amasɔtɔ funɛn bata ɲan na.”"},{"book":"Saraxaraline","chapter":"14","verse":"49","text":"“Na kanna xa xɔli firin tongo e nun suman wudina nde nun gari gbeela nun hisopi wudi yiina nde."},{"book":"Saraxaraline","chapter":"14","verse":"50","text":"A xa xɔliin keden kɔɛ raxaba fɛɲɛna nde xun ma tigi igen naxan kui."},{"book":"Saraxaraline","chapter":"14","verse":"51","text":"A yi suman wudin tongo, e nun hisopi wudi yiin nun gari gbeela e nun xɔli ɲɛɲɛna, a ne sin xɔli kɔɛ raxabaxin wunla nun tigi igeni. A yi a xuya banxin ma sanɲa ma solofere."},{"book":"Saraxaraline","chapter":"14","verse":"52","text":"A yi banxin nasariɲan xɔliin wunla ra, e nun tigi igen nun xɔli ɲɛɲɛn nun suman wudin nun hisopi wudina e nun gari gbeela."},{"book":"Saraxaraline","chapter":"14","verse":"53","text":"A xa xɔli ɲɛɲɛn beɲin taan fari ma burunna ra. Nayi, na banxina fe ɲaxin bata ɲan, a yi sariɲan.”"},{"book":"Saraxaraline","chapter":"14","verse":"54","text":"Sariyane nan ne ra fure ɲaxine fe yi hanma daxana naxanye minin muxun fatin ma,"},{"book":"Saraxaraline","chapter":"14","verse":"55","text":"e nun funɛn naxan minin dugin ma hanma banxin ma,"},{"book":"Saraxaraline","chapter":"14","verse":"56","text":"kusindene, gasine, e nun larune,"},{"book":"Saraxaraline","chapter":"14","verse":"57","text":"alogo a xa kolon xa sena nde sariɲan hanma xa a mi sariɲanxi. Sariyan na a ra fure ɲaxin nun funɛ ɲaxina fe yi."}]}