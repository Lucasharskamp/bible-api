{"data":[{"book":"Psalmen","chapter":"38","verse":"1","text":"Van David; bij het herinneringsoffer. Jahweh, tuchtig mij niet in uw toorn, Kastijd mij niet in uw gramschap:"},{"book":"Psalmen","chapter":"38","verse":"2","text":"Want uw pijlen hebben mij getroffen, Uw hand drukt zwaar op mij neer."},{"book":"Psalmen","chapter":"38","verse":"3","text":"Er is geen gezonde plek aan mijn vlees om uw toorn, Niets gaafs aan mijn gebeente om mijn zonden;"},{"book":"Psalmen","chapter":"38","verse":"4","text":"Want mijn misdaden stapelen zich op mijn hoofd, En drukken mij neer als een loodzware last."},{"book":"Psalmen","chapter":"38","verse":"5","text":"Mijn wonden stinken en dragen Om mijn verdwazing;"},{"book":"Psalmen","chapter":"38","verse":"6","text":"Ik ga gebukt en geknakt, Loop heel de dag maar treurend rond."},{"book":"Psalmen","chapter":"38","verse":"7","text":"Mijn lenden zijn aan alle kanten ontstoken, Geen gezonde plek aan mijn vlees;"},{"book":"Psalmen","chapter":"38","verse":"8","text":"Ik ben uitgeput en gebroken, En snik het uit door het gekerm van mijn hart."},{"book":"Psalmen","chapter":"38","verse":"9","text":"Heer, al mijn jammeren is U bekend, Mijn zuchten voor U niet verborgen;"},{"book":"Psalmen","chapter":"38","verse":"10","text":"Wild bonst mijn hart, de kracht ontzinkt mij, Zelfs het licht van mijn ogen is heen."},{"book":"Psalmen","chapter":"38","verse":"11","text":"Mijn vrienden en makkers keren zich af om mijn plagen, En mijn verwanten staan op een afstand te spotten;"},{"book":"Psalmen","chapter":"38","verse":"12","text":"Die mijn leven belagen en mijn ongeluk zoeken, Bespreken mijn val, en belasteren mij de hele dag."},{"book":"Psalmen","chapter":"38","verse":"13","text":"Maar ik ben als een dove, die het niet hoort, Als een stomme, die zijn mond niet opent,"},{"book":"Psalmen","chapter":"38","verse":"14","text":"Als een man, die niet luistert, En wiens mond geen antwoord meer weet."},{"book":"Psalmen","chapter":"38","verse":"15","text":"Neen, Jahweh, ik verlaat mij op U: Antwoord Gij, mijn Heer en mijn God;"},{"book":"Psalmen","chapter":"38","verse":"16","text":"Want ik vrees, dat men zich vrolijk over mij maakt, Een grote mond tegen mij zet, nu mijn voeten wankelen."},{"book":"Psalmen","chapter":"38","verse":"17","text":"Ja, ieder ogenblik dreig ik te vallen, Mijn ellende staat mij steeds voor de geest;"},{"book":"Psalmen","chapter":"38","verse":"18","text":"Want ik moet wel mijn misdaad bekennen, En bekommerd zijn over mijn schuld."},{"book":"Psalmen","chapter":"38","verse":"19","text":"En machtig zijn ook, die zonder reden mijn vijanden zijn, Talrijk, die mij onverdiend haten,"},{"book":"Psalmen","chapter":"38","verse":"20","text":"Die goed vergelden met kwaad, Mij ondanks mijn beste bedoeling bestrijden."},{"book":"Psalmen","chapter":"38","verse":"21","text":"Jahweh, verlaat mij dus niet; Mijn God, blijf niet verre van mij!"},{"book":"Psalmen","chapter":"38","verse":"22","text":"Kom mij spoedig te hulp, Mijn Heer en mijn Heil!"}]}