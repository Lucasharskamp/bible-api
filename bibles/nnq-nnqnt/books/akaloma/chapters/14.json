{"data":[{"book":"Akaloma","chapter":"14","verse":"1","text":"Mapokelange kachinu bandu abalegalike imani, nambu makabembuje mawacho gabe."},{"book":"Akaloma","chapter":"14","verse":"2","text":"Bandu bange imani jabe kulye ilebe yoa, nambu mundu jwalegalike imani alye likolo tu."},{"book":"Akaloma","chapter":"14","verse":"3","text":"Bandu abalye kila kilebe bakabembuje bangalye, kongo abalye likolo tu bakahukumuje abalye kila kilebe, gambu Nnoongo bajeketile."},{"book":"Akaloma","chapter":"14","verse":"4","text":"Mwenga mabeneke manhwoto kunhukumu mpakachi jwa jonge? Anda ajemite andaje agwile bamanya Angwanamundu, elo, majema ndii, magambu Angwana baotwile kunnyemeka."},{"book":"Akaloma","chapter":"14","verse":"5","text":"Mundu aotwi kuwacha lichoba limwe nga lyambone muno kupeta gange, mundu jonge aotwile kagawachila machoba goa kube tela. Kila mundu akengame apagapala malango gakwe."},{"book":"Akaloma","chapter":"14","verse":"6","text":"Abaacha kube lichoba limwe nga lyambone muno lyukunnumba Nnoongo, jwombe jwalye kile chochoa atenda yene kakoya Angwana nu kunnumba Nnoongo. Uyo jwakana kulye chakulya atenda yene magambu ga kakoya Angwana jwombe uyo annumba Nnoongo."},{"book":"Akaloma","chapter":"14","verse":"7","text":"Magambu abije mundu jwajoa kati jito jwatama kukukibegele mwene, wala abije jwawe kukukibegele mwene."},{"book":"Akaloma","chapter":"14","verse":"8","text":"Magambu anda tulamite tulama kwa magambu ga Angwana, anda tuwile, tuwe kwa magambu ga Angwana. Anda tulamite andaje tuwile, twenga tabandu ba Angwana."},{"book":"Akaloma","chapter":"14","verse":"9","text":"Magambu Kilisto ngawe, ngayoka kupala abe Nngwana jwa ababi ammomi na abawile."},{"book":"Akaloma","chapter":"14","verse":"10","text":"Kwa nike, mwenga munhukumu nnonga gwinu? Namwe, kunike mammembula nnonga gwinu? Twenga tuboa tijema nnongi ja kitebu cha hukumu ja Nnoongo."},{"book":"Akaloma","chapter":"14","verse":"11","text":"Magambu Majandiko Gachwapi galenga,"},{"book":"Akaloma","chapter":"14","verse":"12","text":"Kwa nyenie, kila mundu kati jito mapanga minhalo jakwe mwene nnongi ja Nnoongo."},{"book":"Akaloma","chapter":"14","verse":"13","text":"Bai, tukoto kuhukumulana, nambu ibe kutenda mundu akatendaje kilebe chukunnyambuki mundu agwe mumalemwa."},{"book":"Akaloma","chapter":"14","verse":"14","text":"Mukube pamwe na Nngwana Yesu, manyi kube kibije kilebe chachoa kichapu chene, nambu, mundu andapemele kube kilebe chenie kichapu, kwa jwenio kiba kichapu."},{"book":"Akaloma","chapter":"14","verse":"15","text":"Anda nnongogwinu mantei achimwe magambu ga chakulya chinu, mmanya mmije mukupalana. Makajeketeje chakulya chinu kimmeke mundu aobe magambu Kilisto ngawe magambu ga jwenio!"},{"book":"Akaloma","chapter":"14","verse":"16","text":"Makajeketelangaje kilebe echimikibona kube chambone kitukanigwe."},{"book":"Akaloma","chapter":"14","verse":"17","text":"Magambu Kingwana cha Nnoongo ngiti kulye nu kunyweje, nambu ipaligwa kutenda gapala Nnoongo na tengela na kuala mwojo okuletigwa na Uhuke jwa Chwapi."},{"book":"Akaloma","chapter":"14","verse":"18","text":"Ojwammegele Kilisto andiyene anhwalalila Nnoongo nu kujeketeligwa na bandu."},{"book":"Akaloma","chapter":"14","verse":"19","text":"Kwa yene tuagabale ilebe ileta tengela na eituotoya kulimbiana mwojo."},{"book":"Akaloma","chapter":"14","verse":"20","text":"Makaalabiaje liengo lya Nnoongo kwa magambu ga kutaukana ku nhwalo gwa chakulya. Yakulya yoa ibi chwapi, nambu ipaligwije kulye chakulya echikimmeka mundu agwe mu mabaja."},{"book":"Akaloma","chapter":"14","verse":"21","text":"Mbaya kuleka kulye nyama nu kunywe divai, andaje ukamwa chachoa chikiotwa kunnyambukia nnongogwinu agwe mumabaja."},{"book":"Akaloma","chapter":"14","verse":"22","text":"Nkamulile echinhwamini kati jinu na Nnoongo jwinu. Mbaya mundu jwajoa aiganwaje echapakutenda."},{"book":"Akaloma","chapter":"14","verse":"23","text":"Nambu mundu jwabi na mbwele kunhwalo gwa chakulya nambu kulye, Nnoongo kunhukumula pipaligwa gambu abi kamwaje agapaligwa muimani. Ni kilebe chachoa changabe muimani ngu ubaja."}]}