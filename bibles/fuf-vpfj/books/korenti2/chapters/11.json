{"data":[{"book":"KORENTI 2","chapter":"11","verse":"1","text":"Jooni non, miɗo tanƴinii on waawayno muɲɲanaade lan, mi yewta on haalaaji komoyaagal seeɗa. Miɗo felliti on muɲɲanto lan!"},{"book":"KORENTI 2","chapter":"11","verse":"2","text":"Ko fii miɗo nawlani on nawliigu iwrungu ka Alla, ɓay mi tananike on gorko gooto, fii weeɓitugol on ka *Almasiihu on, wa jiwo laaɓuɗo mo andaali gorko."},{"book":"KORENTI 2","chapter":"11","verse":"3","text":"Kono miɗo huli fota wota on accu miijooji mon ɗin selnee e humondiral mon laaɓungal e haqiiqawal ngal e telen-ma Almasiihu on, wano *Hawaa acciri mboddi ndin ɗayniri mo ƴoyre mun non."},{"book":"KORENTI 2","chapter":"11","verse":"4","text":"Ko fii si goɗɗo aru on feɲɲinande fii Iisaajo goo, seeduɗo e mo men feɲɲinani on on, maa si on hendike ruuhu goo seeduɗo e mo hendinoɗon on, maa *Linjiila"},{"book":"KORENTI 2","chapter":"11","verse":"5","text":"E hin-le miɗo felliti, ɓen «sahaabaaɓe townitiiɓe» ɓuraa lan hay huunde."},{"book":"KORENTI 2","chapter":"11","verse":"6","text":"Fii kala miɗo hesiɗani waajagol, kono mi hesiɗanaa gandal ngal, men hollirii on ɗun noone fow e ɗi fow."},{"book":"KORENTI 2","chapter":"11","verse":"7","text":"Kaa hara mi waɗii junuubu fewndo mi ɗuytitii fii ɓantugol on, wa fewndo ko mi feɲɲinani on Kibaaru Moƴƴo on e ɓaawo ƴantugol on hay huunde?"},{"book":"KORENTI 2","chapter":"11","verse":"8","text":"Mi ittinii *mofte goo fii heɓirgol ɓe njoddi fii wallitagol on."},{"book":"KORENTI 2","chapter":"11","verse":"9","text":"E hin-le fewndo mi ŋakkiraa ka mon, mi wonaano dongal hay gooto, ko fii musiɓɓe iwruɓe Masedonii ɓen faaboranno ko mi ŋakkiraa kon fow. Mi reenino wonugol dongal mon, e mi ɓurtay-le reenaade e ɗun."},{"book":"KORENTI 2","chapter":"11","verse":"10","text":"Fodde goonga Almasiihu on no e an, miɗo wi'i: hay gooto fannataa lan mantorgol ɗun e nder diiwal Akaaya ngal fow."},{"book":"KORENTI 2","chapter":"11","verse":"11","text":"Fii honɗun non? Hara ko fii mi yiɗaa on? Alla no andi miɗo yiɗi on."},{"book":"KORENTI 2","chapter":"11","verse":"12","text":"Ko mi woni waɗude kon, mi jokkay waɗugol ɗun kadi, fii haɗugol ɓen faalaaɓe mantorde fotugol e amen."},{"book":"KORENTI 2","chapter":"11","verse":"13","text":"Ɓen ko waɗitiiɓe sahaabaaɓe, gollooɓe ɗaynooɓe, waɗinkiniiɓe sahaabaaɓe Almasiihu on."},{"book":"KORENTI 2","chapter":"11","verse":"14","text":"Kono ɗun ŋalɗinaa, ko fii Ibuliisa tigi ko waɗinkinotooɗo malaa'ikaajo ndaygu."},{"book":"KORENTI 2","chapter":"11","verse":"15","text":"Haray juhaa kadi ka gollooɓe makko ɓen waɗinkinoo gollooɓe peewal. Kono rawnoode maɓɓe nden wa'ay wa kuuɗe maɓɓe ɗen."},{"book":"KORENTI 2","chapter":"11","verse":"16","text":"Awa miɗo fillitaade kadi: wota gooto ndaariran wa komoojo. Si hinaa ɗun, jogoree lan wa komoojo, fii min kadi no mi mantora seeɗa."},{"book":"KORENTI 2","chapter":"11","verse":"17","text":"Ko mi woni wowlude koo e nder hoolaare heɓugol ko mi mantora, hinaa ko iwri e Joomiraaɗo on, kono ko wa komoojo."},{"book":"KORENTI 2","chapter":"11","verse":"18","text":"Ɓay ɗuuɗuɓe no mantorde piiji aduna, min kadi mi mantoray ɗun."},{"book":"KORENTI 2","chapter":"11","verse":"19","text":"Awa, onon marɓe faamu ɓen, on muɲɲanto no newori komooɓe ɓen!"},{"book":"KORENTI 2","chapter":"11","verse":"20","text":"Hiɗon muɲɲaade kadi ko kurketeɗon kon e ko huutorteɗon kon e ko jatteteɗon kon e ko jogorteɗon mawnintinaare kon e hay banteede."},{"book":"KORENTI 2","chapter":"11","verse":"21","text":"Meɗen hersi wi'ugol wonde meɗen lo'i e telen-ma ɗii piiji!"},{"book":"KORENTI 2","chapter":"11","verse":"22","text":"Si ko ɓe *Aabirayankeeɓe? Awa min kadi men. Si ko ɓe *Isra'iilayankeeɓe? Awa min kadi men. Si ko ɓe jurriya Ibraahiima? Awa min kadi men."},{"book":"KORENTI 2","chapter":"11","verse":"23","text":"Kaa ko ɓe kurkaaɗi Almasiihu on? Awa miɗo yewtirde komoyaagal, min kadi ko mi ɓuri ɗun! Telen-ma ka golleeji miɗo ɓuri ɓe, ka kaseede miɗo ɓuri ɓe, ka piyeede, ɗon kadi miɗo ɓuri ɓe, soono woo miɗo weeɓitanii mayde."},{"book":"KORENTI 2","chapter":"11","verse":"24","text":"Laabi jowi miɗo heɓirde Yahuudiyankeeɓe ɓen paatawol cappanɗe nay ŋakkuɗun ngol gooto!"},{"book":"KORENTI 2","chapter":"11","verse":"25","text":"Laabi tati miɗo luuboreede bedi, mi fiɗaa kaaƴe nde wootere, laabi tati mi tawaa e nder laaɗe wonɗe lancaade, mi wonii kadi ka ndiyan ɲallal gootal e jemma gooto, miɗo awƴa."},{"book":"KORENTI 2","chapter":"11","verse":"26","text":"Soono woo e nder jinduruuji an ɗin haray miɗo weeɓitanii masiibooji ɗin ka maaje, e masiibooji hippotooɓe ɓen, e masiibooji yimɓe leɲol an ngol, e masiibooji ɓe wonaa Yahuudiyanke ɓen, e masiibooji ɗin ka ca'e, e masiibooji ɗin ka wulaaji, e masiibooji ɗin ka baharu, e masiibooji wi'itiiɓe ɓen ko men musiɓɓe,"},{"book":"KORENTI 2","chapter":"11","verse":"27","text":"e ka golle e ka satteende, e jemmaaji ɗi ɗaanaaka, e heege e ɗonka e ŋakkireede ɲaametee, e jaangol e kolngal!"},{"book":"KORENTI 2","chapter":"11","verse":"28","text":"E hoore mi wowlaali fii ko heddii e dongal ngal mi rondii ɲande woo fii aanangol mofte ɗen fow."},{"book":"KORENTI 2","chapter":"11","verse":"29","text":"Si goɗɗo lo'ii, hewtay lan. Si goɗɗo yanii e junuubu, ko min muusata."},{"book":"KORENTI 2","chapter":"11","verse":"30","text":"Si tawii bee mi mantoo, haray ko fii lo'ere an nden mi mantotoo."},{"book":"KORENTI 2","chapter":"11","verse":"31","text":"Alla, on wonɗo Ben Iisaa Joomi on, on mo mantoore wonani haa poomaa, no andi wonde mi fenataa."},{"book":"KORENTI 2","chapter":"11","verse":"32","text":"Oo lanɗo Damaasi wi'eteeɗo Aretaasa ittayno ko ayna saare Damaasiyankooɓe ɓen fii nangugol lan."},{"book":"KORENTI 2","chapter":"11","verse":"33","text":"Kono mi tumbaa e debeere, mi tippiniraa e yolnde, jokkinaa maadi ndin, ko nii mi fuutori ɓe."}]}