{"data":[{"book":"Deuteronomium","chapter":"16","verse":"1","text":"Onderhoud de maand Abib, en vier het Pascha ter ere van Jahweh, uw God; want in de maand Abib heeft Jahweh uw God, u des nachts uit Egypte geleid."},{"book":"Deuteronomium","chapter":"16","verse":"2","text":"Dan moet ge uit de kudde en runderen ter ere van Jahweh, uw God, het Pascha slachten op de plaats, die Jahweh zal uitverkiezen, om er zijn Naam te vestigen."},{"book":"Deuteronomium","chapter":"16","verse":"3","text":"Ge moogt niets wat gedesemd is daarbij eten, maar moet daarbij zeven dagen lang ongedesemde broden, het brood der ellende, eten; want overhaast zijt ge uit Egypte getrokken. Zo zult gij u de dag van uw uittocht uit Egypte herinneren al de dagen van uw leven."},{"book":"Deuteronomium","chapter":"16","verse":"4","text":"Zeven dagen lang mag bij u in heel uw gebied geen gist worden aangetroffen. En van het vlees, dat gij in de avond van de eerste dag offert, mag niets tot de volgende ochtend worden bewaard."},{"book":"Deuteronomium","chapter":"16","verse":"5","text":"Ook moogt gij het Pascha niet slachten in een van de steden, die Jahweh, uw God, u zal geven;"},{"book":"Deuteronomium","chapter":"16","verse":"6","text":"maar op de plaats, die Jahweh, uw God, zal uitverkiezen, om er zijn Naam te vestigen, moet gij tegen de avond, bij het ondergaan der zon, het Pascha slachten, op de tijd, dat gij uit Egypte getrokken zijt."},{"book":"Deuteronomium","chapter":"16","verse":"7","text":"Gij moet het toebereiden en eten op de plaats, die Jahweh, uw God, zal uitverkiezen; eerst de volgende morgen kunt ge naar uw tenten terugkeren."},{"book":"Deuteronomium","chapter":"16","verse":"8","text":"Zes dagen lang moet ge ongedesemde broden eten, en op de zevende dag moet er een godsdienstige bijeenkomst ter ere van Jahweh, uw God, worden gehouden, en moogt ge geen arbeid verrichten."},{"book":"Deuteronomium","chapter":"16","verse":"9","text":"Zeven volle weken moet ge tellen van het ogenblik af, dat ge de sikkel in het koren slaat."},{"book":"Deuteronomium","chapter":"16","verse":"10","text":"Dan moet ge het feest der weken voor Jahweh, uw God, vieren, en naar uw vermogen, en naar gelang Jahweh, uw God, u heeft gezegend, een vrijwillige gave schenken."},{"book":"Deuteronomium","chapter":"16","verse":"11","text":"Dan moet ge met uw zoon en uw dochter, uw knecht en uw dienstmaagd, met den leviet, die binnen uw poorten woont, met den vreemdeling, den wees en de weduwe, die in uw midden wonen, vrolijk zijn voor het aanschijn van Jahweh, uw God, op de plaats, die Jahweh, uw God, zal uitverkiezen, om er zijn Naam te vestigen."},{"book":"Deuteronomium","chapter":"16","verse":"12","text":"Denk er aan, dat ge slaaf zijt geweest in Egypte, en onderhoud al deze bepalingen met de grootste zorg."},{"book":"Deuteronomium","chapter":"16","verse":"13","text":"Het loofhuttenfeest moet ge zeven dagen lang vieren, wanneer gij de vruchten van uw dorsvloer en wijnpers binnenhaalt."},{"book":"Deuteronomium","chapter":"16","verse":"14","text":"Ge moet vrolijk zijn op uw feest met uw zoon en uw dochter, uw knecht en uw dienstmaagd, met den leviet en den vreemde, den wees en de weduwe, die binnen uw poorten wonen."},{"book":"Deuteronomium","chapter":"16","verse":"15","text":"Zeven dagen lang zult ge feest vieren ter ere van Jahweh, uw God, op de plaats, die Jahweh zal uitverkiezen. Want Jahweh, uw God, zal u zegenen bij heel uw oogst en bij al het werk uwer handen; daarom moet ge vrolijk zijn."},{"book":"Deuteronomium","chapter":"16","verse":"16","text":"Drie maal per jaar moeten alle mannen voor het aanschijn van Jahweh, uw God, verschijnen op de plaats, die Hij zal uitverkiezen: op het feest van de ongedesemde broden, op het feest der weken, en op het loofhuttenfeest. Maar men mag niet met lege handen voor Jahweh verschijnen;"},{"book":"Deuteronomium","chapter":"16","verse":"17","text":"doch iedereen moet geven naar vermogen en naar de zegen, die Jahweh, uw God, u geschonken heeft."},{"book":"Deuteronomium","chapter":"16","verse":"18","text":"Ge moet in al uw steden, die Jahweh, uw God, aan uw stammen zal geven, rechters en ambtslieden over u aanstellen, die voor het volk een rechtvaardig oordeel zullen vellen."},{"book":"Deuteronomium","chapter":"16","verse":"19","text":"Ge moogt het recht niet verkrachten, geen aanzien van personen laten gelden, en geen geschenken aannemen; want geschenken verblinden de ogen der wijzen, en verdraaien de woorden der rechtvaardigen."},{"book":"Deuteronomium","chapter":"16","verse":"20","text":"Voor gerechtigheid, en voor gerechtigheid alleen moet ge ijveren, opdat ge moogt leven en het land moogt bezitten, dat Jahweh, uw God, u gaat geven."},{"book":"Deuteronomium","chapter":"16","verse":"21","text":"Ge moogt geen gewijde bomen planten, van welke soort dan ook, naast het altaar van Jahweh, uw God, dat gij voor u zult bouwen,"},{"book":"Deuteronomium","chapter":"16","verse":"22","text":"noch een wijsteen oprichten, want Jahweh, uw God, haat ze."}]}