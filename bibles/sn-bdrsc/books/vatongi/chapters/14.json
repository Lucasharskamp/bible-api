{"data":[{"book":"Vatongi","chapter":"14","verse":"1","text":"Samusoni akaburuka akaenda kuTimina akandoona ikoko mukadzi muduku wechiFiristia."},{"book":"Vatongi","chapter":"14","verse":"2","text":"Akati adzoka, akasvikoti kuna baba namai vake, “Ndaona mukadzi wechiFiristia muTimina; zvino nditorerei kuti ave mukadzi wangu.”"},{"book":"Vatongi","chapter":"14","verse":"3","text":"Baba namai vake vakapindura vakati, “Hapana here mukadzi akakodzera pakati pehama dzako kana pakati pavanhu vokwedu vose? Ungaenda here kuvaFiristia vasina kudzingiswa kuti undotora mukadzi?”"},{"book":"Vatongi","chapter":"14","verse":"4","text":"(Vabereki vake vakanga vasingazivi kuti izvi zvakanga zvichibva kuna Jehovha, akanga achitsvaka mukana wokurwa navaFiristia; nokuti nenguva iyo ndivo vakanga vachitonga vaIsraeri.)"},{"book":"Vatongi","chapter":"14","verse":"5","text":"Samusoni akaburuka akaenda kuTimina pamwe chete nababa vake namai vake. Vakati vasvika kuminda yemizambiringa yeTimina, pakarepo shumba yakauya yakananga kwaari ichiomba."},{"book":"Vatongi","chapter":"14","verse":"6","text":"Mweya waJehovha wakauya pamusoro pake nesimba zvokuti akabvambura shumba napakati namaoko ake kunge anobvambura mbudzana."},{"book":"Vatongi","chapter":"14","verse":"7","text":"Ipapo akaburuka akandotaura nomukadzi, uye aimuda."},{"book":"Vatongi","chapter":"14","verse":"8","text":"Mushure menguva yakati kuti, paakadzokera kundomuroora, akatsauka kundoona mutumbi weshumba. Mukati macho makanga mava nebumha renyuchi nouchi,"},{"book":"Vatongi","chapter":"14","verse":"9","text":"akahubura namaoko ake akadya achifamba. Akati asvika kuvabereki vake akavapa humwe vakadyawo naivo. Asi haana kuvaudza kuti akanga atora uchi mumutumbi weshumba."},{"book":"Vatongi","chapter":"14","verse":"10","text":"Zvino baba vake vakaburuka kundoona mukadzi uya. Uye Samusoni akaita mutambo ikoko, setsika yaiitwa nezvikomba."},{"book":"Vatongi","chapter":"14","verse":"11","text":"Paakasvika, akapiwa shamwari makumi matatu."},{"book":"Vatongi","chapter":"14","verse":"12","text":"Samusoni akati kwavari, “Regai ndikutaurirei chirahwe. Kana mukagona kuchidudzira mukati mamazuva manomwe omutambo, ini ndichakupai nguo dzomucheka dzinosvika makumi matatu nehanzu makumi matatu."},{"book":"Vatongi","chapter":"14","verse":"13","text":"Kana musingagoni kudzidudzira, imi munofanira kundipa nguo dzomucheka makumi matatu namakumi matatu ehanzu.”"},{"book":"Vatongi","chapter":"14","verse":"14","text":"Akapindura akati,"},{"book":"Vatongi","chapter":"14","verse":"15","text":"Pazuva rechina, vakati kumukadzi waSamusoni, “Nyengetedza murume wako kuti atsanangure chirahwe kuti tiregere kukupisai mukafa iwe neveimba yababa vako. Munotikoka pano kuzotibira nhai?”"},{"book":"Vatongi","chapter":"14","verse":"16","text":"Ipapo mukadzi waSamusoni akazviwisira paari, achichema akati, “Unondivenga iwe! Haundidi chaizvo izvo. Wakapa vanhu vokwangu chirahwe, asi hauna kundiudza dudziro yacho.”"},{"book":"Vatongi","chapter":"14","verse":"17","text":"Akachema kwamazuva manomwe ose omutambo. Saka akapedzisira amuudza pazuva rechinomwe, nokuti akaramba achingomumanikidza. Iye akabva azotsanangurira vanhu vake chirahwe."},{"book":"Vatongi","chapter":"14","verse":"18","text":"Pazuva rechinomwe, zuva risati radoka, varume vomuguta vakati kwaari,"},{"book":"Vatongi","chapter":"14","verse":"19","text":"Ipapo Mweya waJehovha wakauya pamusoro pake nesimba. Akaburuka akaenda kuAshikeroni, akandouraya varume makumi matatu, akakutunura zvinhu zvavo akapa nguo dzavo kuna avo vakadudzira chirahwe. Akatsamwa kwazvo akaenda kumba kwababa vake."},{"book":"Vatongi","chapter":"14","verse":"20","text":"Uye mukadzi waSamusoni akapiwa kushamwari yakanga yamuperekedza pasvitsa."}]}