{"data":[{"book":"2 Yohane","chapter":"1","verse":"1","text":"Me, Asɔre Panin,"},{"book":"2 Yohane","chapter":"1","verse":"2","text":"ɛfiri sɛ, nokorɛ no te yɛn mu na ɛbɛtena yɛn mu akɔsi daa:"},{"book":"2 Yohane","chapter":"1","verse":"3","text":"Adom, mmɔborɔhunu ne asomdwoeɛ mfiri Agya Onyankopɔn ne Awurade Yesu Kristo, Agya no Ba no nkyɛn, mmra yɛn so nokorɛ ne ɔdɔ mu."},{"book":"2 Yohane","chapter":"1","verse":"4","text":"Mʼani gyee sɛ mehunuu sɛ mo mma no bi te nokorɛ mu sɛdeɛ Agya no hyɛɛ yɛn no."},{"book":"2 Yohane","chapter":"1","verse":"5","text":"Enti, mereka akyerɛ wo, Awuraa sɛ, momma yɛnnodɔ yɛn ho. Yei nyɛ mmara foforɔ a merehyɛ ama wo. Ɛyɛ mmara a wɔahyɛ ama yɛn firi ahyɛaseɛ."},{"book":"2 Yohane","chapter":"1","verse":"6","text":"Saa ɔdɔ a mereka ho asɛm yi kyerɛ sɛ, momma yɛntena ase na yɛnyɛ ɔsetie mma Onyankopɔn. Mmara a mote firii ahyɛaseɛ no kyerɛ sɛ mo nyinaa, montena ase ɔdɔ mu."},{"book":"2 Yohane","chapter":"1","verse":"7","text":"Adaadaafoɔ a wɔnnnye nntom sɛ Yesu Kristo baa ɔhonam mu no abɔ apete ewiase. Saa adaadaafoɔ yi yɛ atorofoɔ ne Kristo atamfoɔ."},{"book":"2 Yohane","chapter":"1","verse":"8","text":"Monhwɛ mo ho so yie na moanhwere deɛ moayɛ ho adwuma na moanya mo akatua wɔ mu no."},{"book":"2 Yohane","chapter":"1","verse":"9","text":"Obiara a ɔntena Kristo nkyerɛkyerɛ mu no, ɔnni Onyankopɔn. Na deɛ ɔtena nkyerɛkyerɛ no mu no wɔ Agya no ne Ɔba no."},{"book":"2 Yohane","chapter":"1","verse":"10","text":"Sɛ obi ba mo nkyɛn na wamfa saa nkyerɛkyerɛ yi ammrɛ mo a, monnnye no wɔ mo efie, na monnnye nʼani nso."},{"book":"2 Yohane","chapter":"1","verse":"11","text":"Ɛfiri sɛ, obiara a ɔgye saa onipa no ka bɔne a ɔyɛ no ho."},{"book":"2 Yohane","chapter":"1","verse":"12","text":"Mewɔ nsɛm pii ka kyerɛ mo, nanso meremfa krataa ne twerɛduro so nka. Na mmom, mɛba onipadua so abɛkasa akyerɛ mo, na mo ani agye."},{"book":"2 Yohane","chapter":"1","verse":"13","text":"Wo nuabaa a wɔayi no no mma no kyea wo."}]}