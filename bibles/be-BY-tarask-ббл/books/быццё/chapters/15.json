{"data":[{"book":"БЫЦЦЁ","chapter":"15","verse":"1","text":"Пасьля гэтых падзей было слова Госпада Абраму ў відзежы, і сказана: ня бойся, Абраме; Я твой шчыт; узнагарода твая даволі вялікая."},{"book":"БЫЦЦЁ","chapter":"15","verse":"2","text":"Абрам сказаў: Валадару Госпадзе! што Ты дасі мне? я застаюся бязьдзетны: распарадчык у доме гэтым Эліязэр з Дамаска."},{"book":"БЫЦЦЁ","chapter":"15","verse":"3","text":"І сказаў Абрам: вось, Ты ня даў мне нашчадкаў, і вось гадунец мой спадчыньнік мой."},{"book":"БЫЦЦЁ","chapter":"15","verse":"4","text":"І было слова Госпада яму, і сказана: ня будзе ён тваім спадчыньнікам; а той, хто пойдзе са сьцёгнаў тваіх, будзе тваім спадчыньнікам."},{"book":"БЫЦЦЁ","chapter":"15","verse":"5","text":"І вывеў яго вонкі і сказаў: паглядзі на неба і палічы зоркі, калі ты можаш палічыць іх. І сказаў яму: столькі будзе ў цябе наступнікаў."},{"book":"БЫЦЦЁ","chapter":"15","verse":"6","text":"Абрам паверыў Госпаду, і Ён залічыў яму гэта ў праведнасьць."},{"book":"БЫЦЦЁ","chapter":"15","verse":"7","text":"І сказаў яму: Я Гасподзь, Які вывеў цябе з Ура Халдэйскага, каб даць табе зямлю гэтую на валоданьне."},{"book":"БЫЦЦЁ","chapter":"15","verse":"8","text":"Ён сказаў: Валадару Госпадзе! па чым пазнаць мне, што я буду валодаць ёю?"},{"book":"БЫЦЦЁ","chapter":"15","verse":"9","text":"Гасподзь сказаў яму: вазьмі Мне трохгадовую цялушку, трохгадовую казу, трохгадовага барана, галубку і маладога голуба."},{"book":"БЫЦЦЁ","chapter":"15","verse":"10","text":"Ён узяў іх, расьсек іх напалам і паклаў адну частку насупраць другое; толькі птушак не расьсек."},{"book":"БЫЦЦЁ","chapter":"15","verse":"11","text":"І наляцелі на трупы драпежныя птушкі; але Абрам адганяў іх."},{"book":"БЫЦЦЁ","chapter":"15","verse":"12","text":"Як заходзіла сонца, моцны сон апанаваў Абрама; і вось, апанаваў яго жах і змрок вялікі."},{"book":"БЫЦЦЁ","chapter":"15","verse":"13","text":"І сказаў Гасподзь Абраму: ведай, што нашчадкі твае будуць прыхаднямі ў не сваёй зямлі, і паняволяць іх і будуць прыгнятаць іх чатырыста гадоў;"},{"book":"БЫЦЦЁ","chapter":"15","verse":"14","text":"але Я ўчыню суд над народам, у якога яны будуць у няволі: пасьля гэтага яны выйдуць зь вялікай маёмасьцю;"},{"book":"БЫЦЦЁ","chapter":"15","verse":"15","text":"а ты адыдзеш да бацькоў тваіх у міры і будзеш пахаваны ў старасьці добрай;"},{"book":"БЫЦЦЁ","chapter":"15","verse":"16","text":"у чацьвёртым родзе вернуцца яны сюды: бо мера беззаконьняў Амарэяў дагэтуль яшчэ не напоўнілася."},{"book":"БЫЦЦЁ","chapter":"15","verse":"17","text":"Калі зайшло сонца і настала цемра, вось, дым як бы зь печы, і полымя агню прайшлі паміж расьсечанымі жывёламі."},{"book":"БЫЦЦЁ","chapter":"15","verse":"18","text":"У гэты дзень заключыў Гасподзь запавет з Абрамам, сказаўшы: нашчадкам тваім даю Я зямлю гэтую, ад ракі Егіпецкай да вялікай ракі, ракі Еўфрат:"},{"book":"БЫЦЦЁ","chapter":"15","verse":"19","text":"Кенэяў, Кенэзэяў, Кедманэяў,"},{"book":"БЫЦЦЁ","chapter":"15","verse":"20","text":"Хэтэяў, Фэрэзэяў, Рэфаімаў,"},{"book":"БЫЦЦЁ","chapter":"15","verse":"21","text":"Амарэяў, Хананэяў, Гергесэяў і Евусэяў."}]}