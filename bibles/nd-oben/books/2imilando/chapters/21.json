{"data":[{"book":"2 ImiLando","chapter":"21","verse":"1","text":"Ngakho uJehoshafathi waphumula labokhokho bakhe, wangcwatshwa kanye labo emzini kaDavida uyise. UJehoramu indodana yakhe wabusa esikhundleni sakhe."},{"book":"2 ImiLando","chapter":"21","verse":"2","text":"Abafowabo bakaJehoramu, amadodana kaJehoshafathi, babengo-Azariya, loJehiyeli, loZakhariya, lo-Azariyahu, loMikhayeli kanye loShefathiya. Bonke laba babengamadodana kaJehoshafathi inkosi yako-Israyeli."},{"book":"2 ImiLando","chapter":"21","verse":"3","text":"Uyise wayebanike izipho ezinengi zesiliva lezegolide kanye lezinye impahla eziligugu, lamadolobho abiyelweyo koJuda, kodwa ubukhosi wayebunike uJehoramu ngoba eyindodana yakhe yamazibulo."},{"book":"2 ImiLando","chapter":"21","verse":"4","text":"UJehoramu esengenile esikhundleni sikayise waqinisa umbuso wakhe, wabulala bonke abafowabo ngenkemba kanye lamanye amakhosana ako-Israyeli."},{"book":"2 ImiLando","chapter":"21","verse":"5","text":"UJehoramu waba yinkosi eleminyaka engamatshumi amathathu lambili, njalo wabusa eJerusalema okweminyaka eyisificaminwembili."},{"book":"2 ImiLando","chapter":"21","verse":"6","text":"Walandela izindlela zamakhosi ako-Israyeli, njengalokho okwakwenziwe ngabendlu ka-Ahabi, ngoba wathatha indodakazi ka-Ahabi. Wenza okubi phambi kukaThixo."},{"book":"2 ImiLando","chapter":"21","verse":"7","text":"Lanxa kunjalo, ngenxa yesivumelwano uThixo ayesenze loDavida, uThixo kathandanga ukuyidiliza indlu kaDavida. Wayethembise ukumbekela isibane yena kanye lesizukulwane sakhe nini lanini."},{"book":"2 ImiLando","chapter":"21","verse":"8","text":"Ngensuku zikaJehoramu, abase-Edomi bahlamukela uJuda babeka eyabo inkosi."},{"book":"2 ImiLando","chapter":"21","verse":"9","text":"Ngakho uJehoramu waya khonale lezikhulu zakhe lazozonke izinqola zakhe zempi. Abase-Edomi bamhanqa kanye labalawuli bezinqola zakhe zempi, kodwa wavuka ebusuku waphunyuka."},{"book":"2 ImiLando","chapter":"21","verse":"10","text":"Kuze kube lamhla abase-Edomi balokhu behlamukela uJuda."},{"book":"2 ImiLando","chapter":"21","verse":"11","text":"Njalo wamisa izindawo zokukhonzela emaqaqeni akoJuda, wenza abaseJerusalema ukuba bakhonze izithombe, wadukisa abakoJuda."},{"book":"2 ImiLando","chapter":"21","verse":"12","text":"UJehoramu wemukela incwadi eyayivela ku-Elija umphrofethi isithi:"},{"book":"2 ImiLando","chapter":"21","verse":"13","text":"Kodwa ulandele izindlela zamakhosi ako-Israyeli, waholela abakoJuda labantu baseJerusalema ekuzingcoliseni njengalokhu indlu ka-Ahabi eyakwenzayo njalo usubulele abafowenu abendlu kayihlo ababengcono kulawe."},{"book":"2 ImiLando","chapter":"21","verse":"14","text":"Ngakho-ke uThixo usezabatshaya abantu bakini lamadodana akho, labomkabo lakho konke okungokwakho, ngesidutshulo esikhulu."},{"book":"2 ImiLando","chapter":"21","verse":"15","text":"Lawe uqobo uzagula umkhuhlane omubi owesifo samathumbu akho, amathumbu akho aze ahotshuke ngokuhamba kwensuku ngenxa yesifo.’ ”"},{"book":"2 ImiLando","chapter":"21","verse":"16","text":"UThixo wamvusela uJehoramu ulaka lwamaFilistiya lama-Arabhu ayehlala eduzane lamaKhushi."},{"book":"2 ImiLando","chapter":"21","verse":"17","text":"Bahlasela koJuda, bangena khona bathutha zonke impahla ababezitholile esigodlweni senkosi, labantwabayo labomkayo. Akulandodana eyasalayo ngaphandle kuka-Ahaziya isicino sabo."},{"book":"2 ImiLando","chapter":"21","verse":"18","text":"Ngemva kwakho konke lokhu uThixo wehlisela uJehoramu isifo samathumbu esingelaphekiyo."},{"book":"2 ImiLando","chapter":"21","verse":"19","text":"Ngokuqhubeka kwesikhathi ekupheleni komnyaka wesibili, amathumbu akhe ahotshuka ngenxa yesifo, wafa esebuhlungwini obukhulu. Abantu bakhe abazange babase umlilo wokumhlonipha njengalokhu ababekwenza kuboyise."},{"book":"2 ImiLando","chapter":"21","verse":"20","text":"UJehoramu waba yinkosi eleminyaka engamatshumi amathathu lambili, njalo wabusa eJerusalema okweminyaka eyisificaminwembili. Wafa engakhalelwa muntu, wabekwa eMzini kaDavida, kodwa kungesikho emangcwabeni amakhosi."}]}