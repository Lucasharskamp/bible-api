{"data":[{"book":"Jelenések","chapter":"9","verse":"1","text":"Az ötödik angyal is trombitált, és láttam, hogy egy csillag esett le az égről a földre, és neki adatott a mélység kútjának kulcsa."},{"book":"Jelenések","chapter":"9","verse":"2","text":"Megnyitotta azért a mélységnek kútját és füst jött föl a kútból, mint egy nagy kemencének füstje, és elhomályosodott a nap és a levegő a kút füstjétől."},{"book":"Jelenések","chapter":"9","verse":"3","text":"A füstből pedig sáskák jöttek ki a földre és olyan hatalom adatott nekik, amilyen hatalmuk van a skorpióknak a földön."},{"book":"Jelenések","chapter":"9","verse":"4","text":"És megmondatott nekik, hogy a földnek füvét ne bántsák, se semmi zöldellőt, se élőfát, hanem csak azokat az embereket, akiknek homlokán nincs az Isten pecsétje."},{"book":"Jelenések","chapter":"9","verse":"5","text":"És megadatott nekik, hogy ne öljék meg őket, hanem kínozzák őket öt hónapig. Kínzásuk olyan legyen, mint a skorpió kínzása, amikor megmarja az embert."},{"book":"Jelenések","chapter":"9","verse":"6","text":"Azokban a napokban keresik az emberek a halált, de nem találják és kívánnának meghalni, de a halál menekül előlük."},{"book":"Jelenések","chapter":"9","verse":"7","text":"A sáskák formája pedig hasonló volt a harcra felkészített lovakhoz, és a fejükön aranyhoz hasonló korona volt, és arcuk olyan volt, mint az emberek arca."},{"book":"Jelenések","chapter":"9","verse":"8","text":"A hajuk olyan volt, mint az asszonyok haja, és fogaik olyanok voltak, mint az oroszláné,"},{"book":"Jelenések","chapter":"9","verse":"9","text":"és olyan mellvértjük volt, mint a vasmellvértek, és szárnyaik zúgása olyan volt, mint a viadalra száguldó sok lovas szekér dübörgése."},{"book":"Jelenések","chapter":"9","verse":"10","text":"Skorpiókhoz hasonló farkuk és fullánkjuk volt, és a farkukban volt hatalmuk, hogy ártsanak az embereknek öt hónapig."},{"book":"Jelenések","chapter":"9","verse":"11","text":"Királyuk a mélység angyala volt, annak neve zsidóul Abaddón, görögül pedig Apollüón, azaz Pusztító."},{"book":"Jelenések","chapter":"9","verse":"12","text":"Az első jaj elmúlt, s íme, ezután még két jaj következik."},{"book":"Jelenések","chapter":"9","verse":"13","text":"A hatodik angyal is trombitált, és az arany oltár négy szarva felől, amely Isten előtt van, egy szózatot hallottam,"},{"book":"Jelenések","chapter":"9","verse":"14","text":"amely ezt mondta a hatodik angyalnak: „Oldd el azt a négy angyalt, akik a nagy folyóvíznél, az Eufrátesznél vannak megkötve“."},{"book":"Jelenések","chapter":"9","verse":"15","text":"Erre eloldozták a négy angyalt, akik készen voltak órára, napra, hónapra és esztendőre, hogy megöljék az emberek harmadrészét."},{"book":"Jelenések","chapter":"9","verse":"16","text":"A lovasseregek száma húszezerszer tízezer volt, hallottam a számukat."},{"book":"Jelenések","chapter":"9","verse":"17","text":"Látomásban így láttam a lovakat és a rajtuk ülőket, akiknek tűzvörös, jácinték és kénsárga mellvértjük volt, és a lovak feje olyan volt, mint az oroszlánok feje és szájukból tűz, füst és kénkő jött ki."},{"book":"Jelenések","chapter":"9","verse":"18","text":"Ez a három csapás ölte meg az emberek harmadrészét: a tűz, a füst, a kénkő, amely szájukból jött ki."},{"book":"Jelenések","chapter":"9","verse":"19","text":"Mert hatalmuk a szájukban és farkukban van. Farkuk a kígyóhoz hasonló, fej van rajta, és azzal ártanak."},{"book":"Jelenések","chapter":"9","verse":"20","text":"Az emberek közül a többiek, akiket nem öltek meg ezek a csapások, mégsem tértek meg kezük alkotásaitól, hanem tovább imádták a gonosz lényeket, és az arany és ezüst és érc és kő és fa bálványokat, amelyek sem látni, sem hallani, sem járni nem tudnak."},{"book":"Jelenések","chapter":"9","verse":"21","text":"És nem tértek meg sem gyilkosságaikból, sem varázslásaikból, sem paráználkodásaikból, sem lopásaikból."}]}