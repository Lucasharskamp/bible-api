{"data":[{"book":"Skutky apoštolské","chapter":"27","verse":"1","text":"A když bylo již usouzeno, abychom my se plavili do Vlach, poručen jest i Pavel i někteří jiní vězňové setníku, jménem Juliovi, kterýž byl nad houfem Augustovým."},{"book":"Skutky apoštolské","chapter":"27","verse":"2","text":"Tedy všedše na lodí Adramyttenskou, abychom se plavili podle krajin Azie, pustili jsme se na moře. A byl s námi Aristarchus Macedonský z Tessaloniky."},{"book":"Skutky apoštolské","chapter":"27","verse":"3","text":"Druhý pak den připlavili jsme se k Sidonu. A tu Julius přívětivě se maje ku Pavlovi, dopustil mu, aby jda k přátelům, u nich měl pohodlí."},{"book":"Skutky apoštolské","chapter":"27","verse":"4","text":"A berouce se odtud, plavili jsme se podle Cypru, protože byl vítr odporný nám."},{"book":"Skutky apoštolské","chapter":"27","verse":"5","text":"A tak přeplavivše se přes moře Cilické a Pamfylické, přišli jsme do města Myry, kteréž jest v krajině, jenž slove Lycia."},{"book":"Skutky apoštolské","chapter":"27","verse":"6","text":"A tu našed setník bárku Alexandrinskou, kteráž měla plouti do Vlach, uvedl nás na ni."},{"book":"Skutky apoštolské","chapter":"27","verse":"7","text":"A když jsme za mnoho dní znenáhla se plavili a sotva připlouli proti Gnidum, a vítr nám bránil přiblížiti se k zemi, i podjeli jsme Krétu podle Salmóny."},{"book":"Skutky apoštolské","chapter":"27","verse":"8","text":"A sotva ji pomíjeti mohše, přijeli jsme na jedno místo, kteréž slove Pěkný břeh, od kteréhožto nedaleko bylo město Lasea."},{"book":"Skutky apoštolské","chapter":"27","verse":"9","text":"Když pak drahný čas přešel, a již bylo nebezpečné plavení, (neb již byl i půst pominul,) napomínal jich Pavel,"},{"book":"Skutky apoštolské","chapter":"27","verse":"10","text":"Řka k nim: Muži, vidím, že s velikým ublížením a s mnohou škodou netoliko nákladu a lodí, ale i životů našich toto plavení bude."},{"book":"Skutky apoštolské","chapter":"27","verse":"11","text":"Ale setník více věřil správci lodí a marináři, nežli tomu, co Pavel pravil."},{"book":"Skutky apoštolské","chapter":"27","verse":"12","text":"A když nebylo tu příhodného přístavu, kdež by pobyli přes zimu, mnozí tak radili, aby se předce pustili odtud, zda by jak mohli, přijedouce do Fenicen, přes zimu tu pobýti na břehu Kréty, kterýž leží k větru nešpornímu a k větru více než západnímu."},{"book":"Skutky apoštolské","chapter":"27","verse":"13","text":"A když počal vítr víti od poledne, majíce za to, že se budou umíněnou cestou držeti, i nahodilo se jim, že jeli blízko Kréty."},{"book":"Skutky apoštolské","chapter":"27","verse":"14","text":"Po neveliké pak chvíli zdvihl se proti nim vítr bouřlivý půlnoční, kterýž slove Euroklydon."},{"book":"Skutky apoštolské","chapter":"27","verse":"15","text":"A když lodí zachvácena byla a nemohla odolati proti větru, pustivše ji po větru, tak jsme se vezli."},{"book":"Skutky apoštolské","chapter":"27","verse":"16","text":"A přiběhše pod jeden ostrov neveliký, kterýž slove Klauda, sotva jsme mohli obdržeti člun u bárky."},{"book":"Skutky apoštolské","chapter":"27","verse":"17","text":"Kterýžto zdvihše, pomoci užívali, podpásavše bárku; a bojíce se, aby neuhodili na místo nebezpečné, spustivše člun, tak se plavili."},{"book":"Skutky apoštolské","chapter":"27","verse":"18","text":"A když bouře vichrová námi velmi zmítala, na druhý den, což bylo v lodí nákladů, metali ven."},{"book":"Skutky apoštolské","chapter":"27","verse":"19","text":"A třetí den i to nádobí bárce potřebné svýma rukama vyházeli jsme."},{"book":"Skutky apoštolské","chapter":"27","verse":"20","text":"A když ani slunce se neukázalo ani hvězdy za mnoho dní, a bouře vždy větší nastávala, již byla všecka naděje o vysvobození našem odjata."},{"book":"Skutky apoštolské","chapter":"27","verse":"21","text":"A když jsme již byli hladem velmi ztrápeni, tedy stoje Pavel uprostřed nich, řekl: Měli jste zajisté, ó muži, uposlechnouce mne, nehýbati se od Kréty, a tak uvarovati se nebezpečenství tohoto a škody"},{"book":"Skutky apoštolské","chapter":"27","verse":"22","text":"A i nyní vás napomínám, abyste dobré mysli byli; neboť nezahyne žádný z vás, kromě bárky samé."},{"book":"Skutky apoštolské","chapter":"27","verse":"23","text":"Nebo této noci ukázal mi se anděl Boha toho, jehož já jsem a kterémuž sloužím,"},{"book":"Skutky apoštolské","chapter":"27","verse":"24","text":"Řka: Neboj se, Pavle, před císařem máš státi, a aj, dalť jest tobě Bůh všecky, kteříž se plaví s tebou."},{"book":"Skutky apoštolské","chapter":"27","verse":"25","text":"Protož buďte dobré mysli, muži; neboť já věřím Bohu, žeť se tak stane, jakž jest mi mluveno."},{"book":"Skutky apoštolské","chapter":"27","verse":"26","text":"Mámeť se pak dostati na nějaký ostrov."},{"book":"Skutky apoštolské","chapter":"27","verse":"27","text":"A když již byla čtrnáctá noc, a my se plavili po moři Adriatickém, okolo půlnoci, domnívali se plavci, že by se jim okazovala krajina nějaká."},{"book":"Skutky apoštolské","chapter":"27","verse":"28","text":"Kteřížto spustivše do vody olovnici, nalezli hlubokost dvadcíti loktů; a odjevše odtud maličko, opět spustivše olovnici, nalezli hlubokost patnácti loktů."},{"book":"Skutky apoštolské","chapter":"27","verse":"29","text":"A bojíce se, aby na místa skalnatá neuhodili, spustivše z bárky čtyři kotve, žádali, aby den byl."},{"book":"Skutky apoštolské","chapter":"27","verse":"30","text":"Chtěli pak marináři utéci z bárky, pustivše člun do moře, pod zámyslem, jako by chtěli od předku lodí kotve roztahovati,"},{"book":"Skutky apoštolské","chapter":"27","verse":"31","text":"I řekl Pavel setníkovi a žoldnéřům: Nezůstanou-li tito na lodí, vy nebudete moci zachováni býti."},{"book":"Skutky apoštolské","chapter":"27","verse":"32","text":"Tedy žoldnéři utínali provazy u člunu, a pustili jej, aby pryč plynul."},{"book":"Skutky apoštolské","chapter":"27","verse":"33","text":"A když již dnělo, napomínal Pavel všech, aby pojedli, řka: Již jest tomu dnes čtrnáctý den, jakž očekávajíce, trváte lační, nic nejedouce."},{"book":"Skutky apoštolské","chapter":"27","verse":"34","text":"Protož prosím vás, abyste pojedli pro zachování vašeho zdraví; neb žádného z vás vlas s hlavy nespadne."},{"book":"Skutky apoštolské","chapter":"27","verse":"35","text":"A to pověděv, vezma chléb, díky vzdával Bohu přede všemi, a rozlomiv, počal jísti."},{"book":"Skutky apoštolské","chapter":"27","verse":"36","text":"A tak potěšeni byvše všickni, pojedli i oni."},{"book":"Skutky apoštolské","chapter":"27","verse":"37","text":"Bylo pak nás všech osob na lodí dvě stě sedmdesáte a šest."},{"book":"Skutky apoštolské","chapter":"27","verse":"38","text":"A nasyceni jsouce pokrmem, oblehčovali bárku, vysýpajíce pšenici do moře."},{"book":"Skutky apoštolské","chapter":"27","verse":"39","text":"A když byl den, nemohli země viděti, než okřídlí nějaké znamenali, ano má břeh, k němuž myslili, kdyby jak mohli přistáti s lodí."},{"book":"Skutky apoštolské","chapter":"27","verse":"40","text":"A vytáhše kotvy, pustili se po moři, rozpustivše také provazy pravidl; a zdvihše plachtu k větru, táhli se k břehu."},{"book":"Skutky apoštolské","chapter":"27","verse":"41","text":"Ale když trefili na to místo, kdež se dvoje moře schází, tu se zastavila lodí. A přední konec lodí uváznutý stál, nehýbaje se, zadní pak konec lámal se násilím vln."},{"book":"Skutky apoštolské","chapter":"27","verse":"42","text":"Tedy žoldnéři radili setníkovi, aby vězně zmordovali, aby jim některý vyplyna, neutekl."},{"book":"Skutky apoštolské","chapter":"27","verse":"43","text":"Ale setník chtěje zachovati Pavla, nedal toho učiniti. I rozkázal těm, kteříž mohli plynouti, aby se pustili nejprv do moře a vyplynuli na zem,"},{"book":"Skutky apoštolské","chapter":"27","verse":"44","text":"Jiní pak aby na dskách plynuli a někteří na těch kusích lodí. I takž se stalo, že všickni zdraví vyšli na zemi."}]}