{"data":[{"book":"YAHUUDIYANKEEƁE","chapter":"3","verse":"1","text":"Ko ɗun waɗi, yo musiɓɓe an laaɓuɓe, ɓe mi hawti noddaandu Alla ndun, feŋee miijo mon ngon e hoore mo Alla toɗɗii neli on, on *Yottinoowo mawɗo sadaka ka Alla, on mo qirritiɗen ka gomɗinal men, ɗun ko Iisaa."},{"book":"YAHUUDIYANKEEƁE","chapter":"3","verse":"2","text":"O wonno sella-findeejo e telen-ma on Toɗɗiiɗo mo, wano Muusaa wonirnoo non e nder suudu Alla ndun fow."},{"book":"YAHUUDIYANKEEƁE","chapter":"3","verse":"3","text":"E hoore ɗun, tawaama ko o Rinɗanɗo mangu ɓuri ngu Muusaa ngun, ko fii darnuɗo suudu on no mari teddungal ɓuri suudu ndun tigi."},{"book":"YAHUUDIYANKEEƁE","chapter":"3","verse":"4","text":"Ko fii kala suudu ko goɗɗo darni ɗun, kono ko kanko Alla darni kala huunde."},{"book":"YAHUUDIYANKEEƁE","chapter":"3","verse":"5","text":"Muusaa kaɲun wonno kurkaadu sella-findeejo e nder suudu Alla ndun fow, fii seeditagol ko Alla daaloyta kon."},{"book":"YAHUUDIYANKEEƁE","chapter":"3","verse":"6","text":"Kono *Almasiihu on kan ko Ɓiɗɗo sella-findeejo e hoore suudu Alla ndun. Ko enen woni suudu makko ndun, si en catike fota e wakkilaare e hoolaare nde jogiɗen fii ko tanƴiniɗen kon."},{"book":"YAHUUDIYANKEEƁE","chapter":"3","verse":"7","text":"Ko ɗun waɗi, wano *Ruuhu Seniiɗo on wi'iri non:"},{"book":"YAHUUDIYANKEEƁE","chapter":"3","verse":"8","text":"wota on sattin ɓerɗe mon ɗen,"},{"book":"YAHUUDIYANKEEƁE","chapter":"3","verse":"9","text":"ka ɓe liggitunoo mi ɗon, ɓe ndarndii mi,"},{"book":"YAHUUDIYANKEEƁE","chapter":"3","verse":"10","text":"Ko ɗun waɗi si mi tikkani ngun jamaanu, mi wi'i:"},{"book":"YAHUUDIYANKEEƁE","chapter":"3","verse":"11","text":"Mi woonduno e nder tikkere an nden wonde:"},{"book":"YAHUUDIYANKEEƁE","chapter":"3","verse":"12","text":"Awa, reenee, yo musiɓɓe, fii wota hay gooto e mon heɓu ɓernde bonnde e ɓernde nde gomɗinal tabitaa e mun, haa ka yiltoɗon e ɓaawo Alla Wuuruɗo on."},{"book":"YAHUUDIYANKEEƁE","chapter":"3","verse":"13","text":"Kono wakkilindiree hakkunde mon ɲande woo, yeru no wi'eede hande, fii wota hay gooto e mon sattinir ɓernde mun ɗaynireede junuubu."},{"book":"YAHUUDIYANKEEƁE","chapter":"3","verse":"14","text":"Ko fii en wonii kafiduɓe e Almasiihu on, si tawii en jogitike fota pellital men aranal ngal haa ka sakkitorun,"},{"book":"YAHUUDIYANKEEƁE","chapter":"3","verse":"15","text":"wano bindi ɗin wi'iri non wonde:"},{"book":"YAHUUDIYANKEEƁE","chapter":"3","verse":"16","text":"Ko homɓe woni ɓen murtannooɓe Alla, ɓawto ɓe nanude kongol makko ngol? Hinaa ɓee ɓe Muusaa ardinoo, yaltini *Misira?"},{"book":"YAHUUDIYANKEEƁE","chapter":"3","verse":"17","text":"E ko homɓe woni ɓen ɓe Alla tikkannoo e nder ɗii duuɓi cappanɗe nay? Hinaa ɓee waɗunooɓe junuubu, maayi ka wulaa?"},{"book":"YAHUUDIYANKEEƁE","chapter":"3","verse":"18","text":"E ko homɓe o woondannoo naatataa ka fowtaare makko, si hinaa yedduɓe ɓen?"},{"book":"YAHUUDIYANKEEƁE","chapter":"3","verse":"19","text":"Awa en yi'ii ɓe waawaali naatude ka fowtaare makko, sabu angal gomɗinal."}]}