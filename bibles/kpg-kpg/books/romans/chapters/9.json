{"data":[{"book":"Romans","chapter":"9","verse":"1","text":"Au e helekai i di tonu, au di tama ni Christ, au hagalee helekai tilikai. Dogu modongoohia di tonu dela e dagi go di Hagataalunga Dabu e haga modongoohia mai labelaa bolo au hagalee helekai tilikai,"},{"book":"Romans","chapter":"9","verse":"2","text":"i dogu helekai bolo dogu manawa gee la gu damanaiee, gei di mmae o dogu manawa e dee odi"},{"book":"Romans","chapter":"9","verse":"3","text":"ang gi agu daangada donu, gi ogu goneiga donu, mo ogu dodo. Dogu hiihai bolo God ne belee haga halauwa hua au, gi daawa au gi daha mo Christ e haga humalia ogu duaahina ala go ogu gau donu."},{"book":"Romans","chapter":"9","verse":"4","text":"Digaula la nia daangada ni God. Mee ne hai digaula gii hai ana dama, ga hagi anga gi digaula dono madamada, gaa hai dana boloagi gi digaula, gaa wanga gi digaula nnaganoho. Digaula gu daumaha donu, ge digaula guu kae nia hagababa a God.9.4 Exodus 4.22"},{"book":"Romans","chapter":"9","verse":"5","text":"Digaula la nia hagadili ni madau maadua mmaadua. Christ dono huaidina dangada e dau ang gi nadau hagadili. Gi haga hagaamuina a God go Tagi o nia mee huogodoo, gaa hana hua beelaa. Amen."},{"book":"Romans","chapter":"9","verse":"6","text":"Au hagalee helekai bolo di hagababa a God la digi gila, idimaa, hagalee go digau Israel huogodoo la nia daangada ni God."},{"book":"Romans","chapter":"9","verse":"7","text":"Ge hagalee nia daangada huogodoo o di hagadili o Abraham la nia dama ni God. God ne helekai gi Abraham,"},{"book":"Romans","chapter":"9","verse":"8","text":"Gei nia dama ala e haanau mai i daha mo di hagababa, la hagalee nia dama ni God. Ma go nia dama ala ne haanau i lodo di hagababa a God, aalaa go nia dama o di hagadili e dau."},{"book":"Romans","chapter":"9","verse":"9","text":"Idimaa, di hagababa a God la ne hai gi nia helekai aanei,"},{"book":"Romans","chapter":"9","verse":"10","text":"Ge hagalee deenei hua. Nia dama daane Rebecca le e dogolua, di nau damana e dahi dela go di madau damana madua go Isaac."},{"book":"Romans","chapter":"9","verse":"11-12","text":"God ne helekai gi Rebecca bolo gi gila ai dono manawa i dana hilihili dana dama daane e dahi i meemaa, boloo,"},{"book":"Romans","chapter":"9","verse":"13","text":"Idimaa, di Beebaa Dabu e helekai,"},{"book":"Romans","chapter":"9","verse":"14","text":"Malaa, gidaadou la ga helekai bolo aha, God le e hai gee? Deeai, hagalee hai gee."},{"book":"Romans","chapter":"9","verse":"15","text":"Idimaa, Mee gu helekai ang gi Moses,"},{"book":"Romans","chapter":"9","verse":"16","text":"Deenei laa, nia mee huogodoo hagalee hai mai i di hiihai be go di hai mee o tangada, gei mai tumaalia o God."},{"book":"Romans","chapter":"9","verse":"17","text":"Di Beebaa Dabu e helekai bolo God ne helekai gi di king o Egypt boloo,"},{"book":"Romans","chapter":"9","verse":"18","text":"Deelaa laa, God e dumaalia ang gi tangada dela e hiihai ginai Ia, gei e haga hamaaloo tangada dela e hiihai ginai Ia e haga hamaaloo."},{"book":"Romans","chapter":"9","verse":"19","text":"Tangada i goodou ga helekai mai gi di au, “Ma gaa hai beenei, dehee di hai a God e gidee di hala o tangada? Gei di maa koai dela e mee di hai baahi gi di manawa o God?”"},{"book":"Romans","chapter":"9","verse":"20","text":"Dogu ihoo hagaaloho nei, goe koai dela e helekai hai baahi ang gi God? Di boolo hadu e deemee di heeu gi tangada dela ne hai eia boloo, “Goe e aha dela ne hai au beenei?”9.20 Isaiah 29.16; 45.9"},{"book":"Romans","chapter":"9","verse":"21","text":"Taane hai boolo ono donu e hai hegau gi nia hagadilinga gelegele, e hai ana boolo e lua mai di hagamunga gelegele e dahi. E dahi ang gi di madagoaa hagalabagau, ge dahi e nnoo mau e hai hegau ai. Di boolo hadu"},{"book":"Romans","chapter":"9","verse":"22","text":"Malaa e hai be di hai a God. Mee ne hiihai e haga modongoohia aga dono hagawelewele mo e hai nia daangada gi iloo ono mogobuna. Gei Mee nogo hagakono dono manawa ang gi digau ala i lala dono hagawelewele, guu hai digau ala belee kili gi daha."},{"book":"Romans","chapter":"9","verse":"23","text":"Gei Mee ne hiihai e haga modongoohia aga labelaa dono madamada aamua dela ne dugu mai gi gidaadou i lala dono dumaalia, go gidaadou ala gu hagatogomaalia go Mee e wanga ginai dono madamada."},{"book":"Romans","chapter":"9","verse":"24","text":"Go gidaadou ala gu haga gahi go Mee, digau o Jew mo digau tuadimee labelaa."},{"book":"Romans","chapter":"9","verse":"25","text":"Dela gu helekai iei Mee i lodo di Beebaa Hosea,"},{"book":"Romans","chapter":"9","verse":"26","text":"Gei i lodo hua di gowaa dela ne hai telekai gi digaula boloo,"},{"book":"Romans","chapter":"9","verse":"27","text":"Gei Isaiah e haga modongoohia digau Israel, boloo,"},{"book":"Romans","chapter":"9","verse":"28","text":"idimaa, Dimaadua ga limalima hua"},{"book":"Romans","chapter":"9","verse":"29","text":"Malaa, e hai be nnelekai Isaiah i mua, boloo,"},{"book":"Romans","chapter":"9","verse":"30","text":"Malaa, gidaadou la ga helekai bolo aha? Gidaadou ga helekai bolo digau tuadimee hagalee hagamahi gii donu i baahi o God, gei guu donu mai i nadau hagadonu a God."},{"book":"Romans","chapter":"9","verse":"31","text":"Gei digau Israel nogo halahala nadau haganoho bolo gii donu ginaadou i baahi o God, gei digi gidee ginaadou."},{"book":"Romans","chapter":"9","verse":"32","text":"Malaa dehee tadinga di mee deenei? Idimaa, digaula e hagamaanadu bolo ginaadou e mee hua di donu mai i nadau hangaahai, hagalee go di hagadonu. Digaula gu tingatinga i di hadu haga hinga dangada,"},{"book":"Romans","chapter":"9","verse":"33","text":"dela e helekai ai di Beebaa Dabu,"}]}