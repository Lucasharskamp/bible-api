{"data":[{"book":"3 ЦАРСТВАЎ","chapter":"19","verse":"1","text":"І пераказаў Ахаў Езавэлі ўсё, што зрабіў Ільля, і тое, што ён забіў усіх прарокаў мечам."},{"book":"3 ЦАРСТВАЎ","chapter":"19","verse":"2","text":"І паслала Езавэль пасланца да Ільлі сказаць: няхай тое і тое зробяць мне багі і яшчэ больш зробяць, калі я заўтра да гэтага часу не зраблю з тваёю душою таго, што зроблена з душою кожнага зь іх."},{"book":"3 ЦАРСТВАЎ","chapter":"19","verse":"3","text":"Убачыўшы гэта, ён устаў і пайшоў, каб выратаваць жыцьцё сваё, і прыйшоў у Вірсавію, якая ў Юдэі, і пакінуў хлопца свайго там;"},{"book":"3 ЦАРСТВАЎ","chapter":"19","verse":"4","text":"а сам адышоў у пустыню на дзень дарогі і прыйшоўшы сеў пад карчом ядлоўцу, і прасіў сьмерці сабе і сказаў: даволі ўжо, Госпадзе; вазьмі душу маю, бо я ня лепшы за бацькоў маіх."},{"book":"3 ЦАРСТВАЎ","chapter":"19","verse":"5","text":"І лёг і заснуў пад карчом ядлоўцу. І вось, анёл дакрануўся да яго і сказаў яму: устань, еж і пі."},{"book":"3 ЦАРСТВАЎ","chapter":"19","verse":"6","text":"І зірнуў Ільля, і вось, каля ўзгалоўя ягонага печаны праснак і збанок вады. Ён паеў і напіўся і зноў заснуў."},{"book":"3 ЦАРСТВАЎ","chapter":"19","verse":"7","text":"І вярнуўся анёл Гасподні другі раз, дакрануўся да яго і сказаў: устань, еж і пі, бо далёкая дарога перад табою."},{"book":"3 ЦАРСТВАЎ","chapter":"19","verse":"8","text":"І ўстаў ён, паеў і напіўся, і, падсілкаваўшыся тою ежаю, ішоў сорак дзён і сорак начэй да гары Божай Харыва."},{"book":"3 ЦАРСТВАЎ","chapter":"19","verse":"9","text":"І ўвайшоў ён там у пячору і начаваў у ёй. І вось, было да яго слова Гасподняе, і сказаў яму Гасподзь: што ты тут, Ільля?"},{"book":"3 ЦАРСТВАЎ","chapter":"19","verse":"10","text":"Ён сказаў: зарупіўся я пра Госпада Бога Саваофа, бо сыны Ізраілевыя пакінулі запавет Твой, разбурылі Твае ахвярнікі і прарокаў Тваіх забілі мечам; застаўся я адзін, але і маёй душы шукаюць, каб адабраць яе."},{"book":"3 ЦАРСТВАЎ","chapter":"19","verse":"11","text":"І сказаў: выйдзі і стань на гары перад абліччам Гасподнім; і вось, Гасподзь пройдзе, і вялікі і моцны вецер, які разьдзірае горы і крышыць скалы прад Госпадам, але ня ў ветры Гасподзь; пасьля ветру землятрус, але ня ў землятрусе Гасподзь;"},{"book":"3 ЦАРСТВАЎ","chapter":"19","verse":"12","text":"пасьля землятрусу агонь, але не ў агні Гасподзь; пасьля агню веяньне ціхага ветру, і там Гасподзь."},{"book":"3 ЦАРСТВАЎ","chapter":"19","verse":"13","text":"Пачуўшы гэта, Ільля засланіў твар свой аўчынай сваёю і выйшаў і стаў каля ўваходу ў пячору. І быў яму голас і сказаў яму: што ты тут, Ільля?"},{"book":"3 ЦАРСТВАЎ","chapter":"19","verse":"14","text":"Ён сказаў: зарупіўся я пра Госпада Бога Саваофа, бо сыны Ізраілевыя пакінулі запавет Твой, разбурылі ахвярнікі Твае і прарокаў Тваіх забілі мечам; застаўся я адзін, але і маёй душы шукаюць, каб адабраць яе."},{"book":"3 ЦАРСТВАЎ","chapter":"19","verse":"15","text":"І сказаў яму Гасподзь: ідзі назад сваёю дарогаю праз пустыню ў Дамаск, і калі прыйдзеш, дык памаж Азаіла ў цара над Сірыяй,"},{"book":"3 ЦАРСТВАЎ","chapter":"19","verse":"16","text":"а Іуя, сына Намэсіінага, памаж за цара над Ізраілем; а Елісея, сына Сафатавага, з Авэль-Мэхолы, памаж за прарока замест сябе;"},{"book":"3 ЦАРСТВАЎ","chapter":"19","verse":"17","text":"хто ўцячэ ад меча Азаілавага, таго заб'е Іуй, а хто ўратуецца ад меча Іуевага, таго заб'е Елісей;"},{"book":"3 ЦАРСТВАЎ","chapter":"19","verse":"18","text":"зрэшты Я пакінуў паміж Ізраільцянамі сем тысяч; калені іх усіх ня схіляліся перад Ваалам і вусны ўсіх гэтых не цалавалі яго."},{"book":"3 ЦАРСТВАЎ","chapter":"19","verse":"19","text":"І пайшоў ён адтуль і знайшоў Елісея, сына Сафатавага, калі ён араў; дванаццаць пар валоў было ў яго, і сам ён быў каля дванаццатай. Ільля, праходзячы міма яго, кінуў на яго аўчыну сваю."},{"book":"3 ЦАРСТВАЎ","chapter":"19","verse":"20","text":"І пакінуў Елісей валоў, і пабег за Ільлём, і сказаў: дазволь мне пацалаваць бацьку майго і маці маю, і я пайду за табою. Ён сказаў яму: ідзі і прыйдзі назад, бо што зрабіў я табе?"},{"book":"3 ЦАРСТВАЎ","chapter":"19","verse":"21","text":"Ён, адышоўшы ад яго, узяў пару валоў і закалоў іх, і запаліўшы плуг валоў, засмажыў мяса і раздаў людзям, і яны елі. А сам устаў і пайшоў за Ільлём і пачаў служыць яму."}]}