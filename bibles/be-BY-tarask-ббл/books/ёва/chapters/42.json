{"data":[{"book":"ЁВА","chapter":"42","verse":"1","text":"Адказваў Ёў Госпаду і сказаў:"},{"book":"ЁВА","chapter":"42","verse":"2","text":"ведаю, што Ты ўсё можаш, і што намер Твой ня можа быць спынены."},{"book":"ЁВА","chapter":"42","verse":"3","text":"Хто гэты, што запамрочвае Наканаваньне, нічога не разумеючы? - Так, я казаў пра тое, чаго не разумеў, пра дзеі дзівосныя для мяне, якіх я ня ведаў."},{"book":"ЁВА","chapter":"42","verse":"4","text":"Выслухай, усклікаў я, і я буду гаварыць, і пра што буду пытацца ў Цябе, растлумач мне."},{"book":"ЁВА","chapter":"42","verse":"5","text":"Я чуў пра Цябе слыхам вуха; а цяпер мае вочы бачаць Цябе;"},{"book":"ЁВА","chapter":"42","verse":"6","text":"таму я выракаюся і каюся ў пыле і ў попеле."},{"book":"ЁВА","chapter":"42","verse":"7","text":"І было пасьля таго, як Гасподзь сказаў словы тыя Ёву, сказаў Гасподзь Эліфазу Тэманіцяніну: гарыць гнеў Мой на цябе і на двух сяброў тваіх за тое, што вы гаварылі пра Мяне ня так правільна, як раб Мой Ёў."},{"book":"ЁВА","chapter":"42","verse":"8","text":"Дык вось, вазьмеце сабе сем цялят і сем бараноў і ідзеце да раба Майго Ёва і прынясеце за сябе ахвяру; і раб Мой Ёў памоліцца за вас, бо толькі аблічча ягонае Я прыму, каб не адкінуць вас за тое, што вы казалі пра Мяне ня так правільна, як раб Мой Ёў."},{"book":"ЁВА","chapter":"42","verse":"9","text":"І пайшлі Эліфаз Тэманіцянін і Вілдад Саўхэянін і Сатар Нааміцянін, і зрабілі так, як Гасподзь загадаў ім, - і Гасподзь прыняў аблічча Ёва."},{"book":"ЁВА","chapter":"42","verse":"10","text":"І вярнуў Гасподзь страту Ёва, калі ён памаліўся за сяброў сваіх; і даў Гасподзь Ёву ўдвая больш за тое, што ён меў раней."},{"book":"ЁВА","chapter":"42","verse":"11","text":"Тады прыйшлі да яго ўсе браты ягоныя і ўсе сёстры ягоныя і ўсе ранейшыя знаёмыя ягоныя, і елі зь ім хлеб у доме ягоным, і смуткавалі зь ім, і суцяшалі яго за ўсё ліха, якое Гасподзь навёў на яго і далі яму кожны па кесіце і па залатым пярсьцёнку."},{"book":"ЁВА","chapter":"42","verse":"12","text":"І дабраславіў Бог апошнія дні Ёва болей, чым ранейшыя: у яго было чатырнаццаць тысяч дробнага быдла, шэсьць тысяч вярблюдаў, тысяча пар валоў і тысяча асьліц."},{"book":"ЁВА","chapter":"42","verse":"13","text":"І было ў яго сем сыноў і тры дачкі."},{"book":"ЁВА","chapter":"42","verse":"14","text":"І даў ён першай імя Эміма, імя другой - Касія, а імя трэцяй - Керэнгапух."},{"book":"ЁВА","chapter":"42","verse":"15","text":"І ня было на цэлай зямлі такіх прыгожых жанчын, як Ёвавы дочкі, і даў ім бацька іхні спадчыну паміж братамі іхнімі."},{"book":"ЁВА","chapter":"42","verse":"16","text":"Пасьля таго Ёў жыў сто сорак гадоў, і бачыў сыноў сваіх і сыноў сыноўніх да чацьвёртага роду."},{"book":"ЁВА","chapter":"42","verse":"17","text":"І памёр Ёў у старасьці насычаны днямі."}]}