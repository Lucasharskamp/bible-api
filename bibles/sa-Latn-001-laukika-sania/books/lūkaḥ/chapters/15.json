{"data":[{"book":"lūkaḥ","chapter":"15","verse":"1","text":"tadā karasañcāyinaḥ pāpinaśca lokā upadeśkathāṁ śrotuṁ yīśoḥ samīpam āgacchan|"},{"book":"lūkaḥ","chapter":"15","verse":"2","text":"tataḥ phirūśina upādhyāyāśca vivadamānāḥ kathayāmāsuḥ eṣa mānuṣaḥ pāpibhiḥ saha praṇayaṁ kṛtvā taiḥ sārddhaṁ bhuṁkte|"},{"book":"lūkaḥ","chapter":"15","verse":"3","text":"tadā sa tebhya imāṁ dṛṣṭāntakathāṁ kathitavān,"},{"book":"lūkaḥ","chapter":"15","verse":"4","text":"kasyacit śatameṣeṣu tiṣṭhatmu teṣāmekaṁ sa yadi hārayati tarhi madhyeprāntaram ekonaśatameṣān vihāya hāritameṣasya uddeśaprāptiparyyanataṁ na gaveṣayati, etādṛśo loko yuṣmākaṁ madhye ka āste?"},{"book":"lūkaḥ","chapter":"15","verse":"5","text":"tasyoddeśaṁ prāpya hṛṣṭamanāstaṁ skandhe nidhāya svasthānam ānīya bandhubāndhavasamīpavāsina āhūya vakti,"},{"book":"lūkaḥ","chapter":"15","verse":"6","text":"hāritaṁ meṣaṁ prāptoham ato heto rmayā sārddham ānandata|"},{"book":"lūkaḥ","chapter":"15","verse":"7","text":"tadvadahaṁ yuṣmān vadāmi, yeṣāṁ manaḥparāvarttanasya prayojanaṁ nāsti, tādṛśaikonaśatadhārmmikakāraṇād ya ānandastasmād ekasya manaḥparivarttinaḥ pāpinaḥ kāraṇāt svarge 'dhikānando jāyate|"},{"book":"lūkaḥ","chapter":"15","verse":"8","text":"aparañca daśānāṁ rūpyakhaṇḍānām ekakhaṇḍe hārite pradīpaṁ prajvālya gṛhaṁ sammārjya tasya prāptiṁ yāvad yatnena na gaveṣayati, etādṛśī yoṣit kāste?"},{"book":"lūkaḥ","chapter":"15","verse":"9","text":"prāpte sati bandhubāndhavasamīpavāsinīrāhūya kathayati, hāritaṁ rūpyakhaṇḍaṁ prāptāhaṁ tasmādeva mayā sārddham ānandata|"},{"book":"lūkaḥ","chapter":"15","verse":"10","text":"tadvadahaṁ yuṣmān vyāharāmi, ekena pāpinā manasi parivarttite, īśvarasya dūtānāṁ madhyepyānando jāyate|"},{"book":"lūkaḥ","chapter":"15","verse":"11","text":"aparañca sa kathayāmāsa, kasyacid dvau putrāvāstāṁ,"},{"book":"lūkaḥ","chapter":"15","verse":"12","text":"tayoḥ kaniṣṭhaḥ putraḥ pitre kathayāmāsa, he pitastava sampattyā yamaṁśaṁ prāpsyāmyahaṁ vibhajya taṁ dehi, tataḥ pitā nijāṁ sampattiṁ vibhajya tābhyāṁ dadau|"},{"book":"lūkaḥ","chapter":"15","verse":"13","text":"katipayāt kālāt paraṁ sa kaniṣṭhaputraḥ samastaṁ dhanaṁ saṁgṛhya dūradeśaṁ gatvā duṣṭācaraṇena sarvvāṁ sampattiṁ nāśayāmāsa|"},{"book":"lūkaḥ","chapter":"15","verse":"14","text":"tasya sarvvadhane vyayaṁ gate taddeśe mahādurbhikṣaṁ babhūva, tatastasya dainyadaśā bhavitum ārebhe|"},{"book":"lūkaḥ","chapter":"15","verse":"15","text":"tataḥ paraṁ sa gatvā taddeśīyaṁ gṛhasthamekam āśrayata; tataḥ sataṁ śūkaravrajaṁ cārayituṁ prāntaraṁ preṣayāmāsa|"},{"book":"lūkaḥ","chapter":"15","verse":"16","text":"kenāpi tasmai bhakṣyādānāt sa śūkaraphalavalkalena piciṇḍapūraṇāṁ vavāñcha|"},{"book":"lūkaḥ","chapter":"15","verse":"17","text":"śeṣe sa manasi cetanāṁ prāpya kathayāmāsa, hā mama pituḥ samīpe kati kati vetanabhujo dāsā yatheṣṭaṁ tatodhikañca bhakṣyaṁ prāpnuvanti kintvahaṁ kṣudhā mumūrṣuḥ|"},{"book":"lūkaḥ","chapter":"15","verse":"18","text":"ahamutthāya pituḥ samīpaṁ gatvā kathāmetāṁ vadiṣyāmi, he pitar īśvarasya tava ca viruddhaṁ pāpamakaravam"},{"book":"lūkaḥ","chapter":"15","verse":"19","text":"tava putra̮iti vikhyāto bhavituṁ na yogyosmi ca, māṁ tava vaitanikaṁ dāsaṁ kṛtvā sthāpaya|"},{"book":"lūkaḥ","chapter":"15","verse":"20","text":"paścāt sa utthāya pituḥ samīpaṁ jagāma; tatastasya pitātidūre taṁ nirīkṣya dayāñcakre, dhāvitvā tasya kaṇṭhaṁ gṛhītvā taṁ cucumba ca|"},{"book":"lūkaḥ","chapter":"15","verse":"21","text":"tadā putra uvāca, he pitar īśvarasya tava ca viruddhaṁ pāpamakaravaṁ, tava putra̮iti vikhyāto bhavituṁ na yogyosmi ca|"},{"book":"lūkaḥ","chapter":"15","verse":"22","text":"kintu tasya pitā nijadāsān ādideśa, sarvvottamavastrāṇyānīya paridhāpayatainaṁ haste cāṅgurīyakam arpayata pādayoścopānahau samarpayata;"},{"book":"lūkaḥ","chapter":"15","verse":"23","text":"puṣṭaṁ govatsam ānīya mārayata ca taṁ bhuktvā vayam ānandāma|"},{"book":"lūkaḥ","chapter":"15","verse":"24","text":"yato mama putroyam amriyata punarajīvīd hāritaśca labdhobhūt tatasta ānanditum ārebhire|"},{"book":"lūkaḥ","chapter":"15","verse":"25","text":"tatkāle tasya jyeṣṭhaḥ putraḥ kṣetra āsīt| atha sa niveśanasya nikaṭaṁ āgacchan nṛtyānāṁ vādyānāñca śabdaṁ śrutvā"},{"book":"lūkaḥ","chapter":"15","verse":"26","text":"dāsānām ekam āhūya papraccha, kiṁ kāraṇamasya?"},{"book":"lūkaḥ","chapter":"15","verse":"27","text":"tataḥ sovādīt, tava bhrātāgamat, tava tātaśca taṁ suśarīraṁ prāpya puṣṭaṁ govatsaṁ māritavān|"},{"book":"lūkaḥ","chapter":"15","verse":"28","text":"tataḥ sa prakupya niveśanāntaḥ praveṣṭuṁ na sammene; tatastasya pitā bahirāgatya taṁ sādhayāmāsa|"},{"book":"lūkaḥ","chapter":"15","verse":"29","text":"tataḥ sa pitaraṁ pratyuvāca, paśya tava kāñcidapyājñāṁ na vilaṁghya bahūn vatsarān ahaṁ tvāṁ seve tathāpi mitraiḥ sārddham utsavaṁ karttuṁ kadāpi chāgamekamapi mahyaṁ nādadāḥ;"},{"book":"lūkaḥ","chapter":"15","verse":"30","text":"kintu tava yaḥ putro veśyāgamanādibhistava sampattim apavyayitavān tasminnāgatamātre tasyaiva nimittaṁ puṣṭaṁ govatsaṁ māritavān|"},{"book":"lūkaḥ","chapter":"15","verse":"31","text":"tadā tasya pitāvocat, he putra tvaṁ sarvvadā mayā sahāsi tasmān mama yadyadāste tatsarvvaṁ tava|"},{"book":"lūkaḥ","chapter":"15","verse":"32","text":"kintu tavāyaṁ bhrātā mṛtaḥ punarajīvīd hāritaśca bhūtvā prāptobhūt, etasmāt kāraṇād utsavānandau karttum ucitamasmākam|"}]}