{"data":[{"book":"Matouš","chapter":"12","verse":"1","text":"Jednou v sobotu, sváteční den židů, procházel Ježíš se svými učedníky obilným polem. Učedníci měli hlad, trhali klasy a jedli zrní."},{"book":"Matouš","chapter":"12","verse":"2","text":"Farizejové to viděli a žalovali Ježíšovi: „Podívej se, tvoji žáci dělají, co je v sobotu zakázáno!“"},{"book":"Matouš","chapter":"12","verse":"3","text":"Ježíš na to: „Cožpak jste nečetli, co učinil král David, když on a jeho družina byli hladoví?"},{"book":"Matouš","chapter":"12","verse":"4","text":"Jak vešli do chrámu a jedli posvátné chleby, které směli jíst jen kněží?"},{"book":"Matouš","chapter":"12","verse":"5","text":"Nebo jste nečetli v Mojžíšově zákoně, že kněží v chrámu pracují v sobotu? Porušují sobotní klid, a přesto jsou bez hříchu."},{"book":"Matouš","chapter":"12","verse":"6","text":"Ale říkám vám, že je tu někdo, kdo je víc než chrám."},{"book":"Matouš","chapter":"12","verse":"7","text":"Kdybyste rozuměli biblickému slovu ‚Nejde mi o oběti, ale chci, abyste byli milosrdní!‘ pak byste nikoho neodsuzovali neprávem."},{"book":"Matouš","chapter":"12","verse":"8","text":"Kristus je pánem i nad sobotou.“"},{"book":"Matouš","chapter":"12","verse":"9","text":"Odtud šel do synagogy."},{"book":"Matouš","chapter":"12","verse":"10","text":"Tam byl člověk s ochrnutou rukou. Farizejové hledali nějakou záminku, aby mohli Ježíše obžalovat, a proto se ho otázali: „Je dovoleno v sobotu uzdravovat?“"},{"book":"Matouš","chapter":"12","verse":"11","text":"On jim na to řekl: „Kdyby někdo z vás měl jedinou ovci a ta by spadla v sobotu do rokle, nepodnikli byste vše, abyste ji vytáhli?"},{"book":"Matouš","chapter":"12","verse":"12","text":"Oč cennější je člověk! Proto je správné dělat dobro i v sobotu.“"},{"book":"Matouš","chapter":"12","verse":"13","text":"Obrátil se k postiženému a řekl mu: „Natáhni ruku!“ On to udělal a byla zdravá jako ta druhá."},{"book":"Matouš","chapter":"12","verse":"14","text":"Farizejové odešli a radili se, jak by Ježíše zneškodnili."},{"book":"Matouš","chapter":"12","verse":"15","text":"Ježíš to poznal a odešel odtud. Mnozí ho však následovali a on uzdravil všechny nemocné."},{"book":"Matouš","chapter":"12","verse":"16","text":"Ale přikázal jim, aby o něm moc nemluvili."},{"book":"Matouš","chapter":"12","verse":"17","text":"Tak se naplnilo Izajášovo proroctví:"},{"book":"Matouš","chapter":"12","verse":"18","text":"„To je můj služebník,"},{"book":"Matouš","chapter":"12","verse":"19","text":"Nebude se přít, ani nikoho překřikovat,"},{"book":"Matouš","chapter":"12","verse":"20","text":"nalomené stéblo nedolomí,"},{"book":"Matouš","chapter":"12","verse":"21","text":"Stane se nadějí všech národů.“"},{"book":"Matouš","chapter":"12","verse":"22","text":"Pak přivedli k Ježíšovi slepého a němého člověka. Ježíš ho uzdravil, takže viděl a mluvil."},{"book":"Matouš","chapter":"12","verse":"23","text":"Lidé užasli a říkali: „On je snad opravdu Boží král z rodu Davidova!“"},{"book":"Matouš","chapter":"12","verse":"24","text":"Ale slyšeli to farizejové a namítali: „Vždyť neuzdravuje jinak než s pomocí temných sil!“"},{"book":"Matouš","chapter":"12","verse":"25","text":"Ježíš však poznal, co si myslí, a proto řekl: „Rozdělené království končí v ruinách a žádné město nebo domov vnitřně rozdvojené neobstojí."},{"book":"Matouš","chapter":"12","verse":"26","text":"Tak nemůže satan vyhánět satana. Jak by pak obstálo jeho království?"},{"book":"Matouš","chapter":"12","verse":"27","text":"Já, podle vás, odstraňuji temnotu ve jménu duchovní tmy. I mezi vámi jsou lidé, kteří bojují proti temným silám. Zeptejte se jich, jakou mocí to činí."},{"book":"Matouš","chapter":"12","verse":"28","text":"Jestliže já ovšem vyháním zlo v moci Božího Ducha, pak už k vám přišlo Boží království."},{"book":"Matouš","chapter":"12","verse":"29","text":"Když chce někdo ukrást věci z domu silného člověka, musí ho nejdříve svázat, a pak si to může odnést. Tak i ze satanovy moci může vysvobodit jen ten, kdo je silnější než on."},{"book":"Matouš","chapter":"12","verse":"30","text":"Kdo není se mnou, je proti mně, kdo se mnou neshromažďuje, rozhazuje."},{"book":"Matouš","chapter":"12","verse":"31-32","text":"Co mluvíte proti mně, to vám může být odpuštěno. Ale pozor – nemluvte proti moci Ducha, který působí skrze mne. To vám Bůh nikdy neodpustí."},{"book":"Matouš","chapter":"12","verse":"33","text":"Jaký strom vypěstujete, takové ponese ovoce. Dobrý dobré, planý plané."},{"book":"Matouš","chapter":"12","verse":"34","text":"Vy podvodníci! Jak byste mohli mluvit dobré, když jste zlí? Čím srdce oplývá, tím ústa přetékají."},{"book":"Matouš","chapter":"12","verse":"35","text":"Dobrý člověk rozdává z dobrého pokladu svého srdce a zlý člověk ze zlého."},{"book":"Matouš","chapter":"12","verse":"36","text":"Počítejte s tím, že budete skládat účty z každého neupřímného slova."},{"book":"Matouš","chapter":"12","verse":"37","text":"Vaše slova o vás rozhodnou: buď vás ospravedlní, nebo odsoudí.“"},{"book":"Matouš","chapter":"12","verse":"38","text":"Potom žádali farizejové a učitelé zákona Ježíše, aby se prokázal nějakým zázrakem."},{"book":"Matouš","chapter":"12","verse":"39","text":"On jim však odpověděl: „Vězíte v hříchu a zatvrzelosti, a proto vyžadujete další důkazy. Nedostanete je!"},{"book":"Matouš","chapter":"12","verse":"40","text":"Tak jako věříte, že byl Jonáš tři dny a tři noci v útrobách mořského živočicha, tak budete muset uvěřit, že Syn člověka třetí den vstane z hrobu."},{"book":"Matouš","chapter":"12","verse":"41","text":"Lidé z Ninive vystoupí na soudu proti vám a usvědčí vás, protože oni vzali vážně Jonášovu zvěst. A k vám mluví ten, kdo je víc než Jonáš."},{"book":"Matouš","chapter":"12","verse":"42","text":"Královna ze Sáby vystoupí na soudu jako další svědek proti vám. Neváhala přijet z daleké země, aby poznala Šalomounovu moudrost. A tady je někdo větší než Šalomoun."},{"book":"Matouš","chapter":"12","verse":"43-45","text":"Když je z člověka vyhnán nečistý duch, hledá, kde jinde by se zabydlel. Ale nechce se snadno vzdát prvního hostitele. Když vidí, že srdce toho člověka je sice vyčištěné a upravené, ale zůstává prázdné, nastěhuje se tam zpět se sedmi společníky horšími, než je sám. Takový člověk je na tom potom hůř než předtím. To nebezpečí hrozí i vám.“"},{"book":"Matouš","chapter":"12","verse":"46","text":"Ježíš ještě mluvil v přeplněném domě, když přišla jeho matka a bratři. Čekali venku, protože s ním chtěli mluvit."},{"book":"Matouš","chapter":"12","verse":"47","text":"Když ho jeden z davu upozornil, že na něho čekají,"},{"book":"Matouš","chapter":"12","verse":"48","text":"řekl: „Kdo je má matka a moji bratři?“"},{"book":"Matouš","chapter":"12","verse":"49","text":"Ukázal na své učedníky se slovy: „To je moje rodina."},{"book":"Matouš","chapter":"12","verse":"50","text":"Každý, kdo poslouchá mého nebeského Otce, je můj bratr, sestra i matka!“"}]}