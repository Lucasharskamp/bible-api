{"data":[{"book":"ДЗЕІ","chapter":"19","verse":"1","text":"Калі Апалос быў у Карынфе, Павал, абышоўшы горныя землі, прыйшоў у Эфэс і знайшоў там некаторых вучняў"},{"book":"ДЗЕІ","chapter":"19","verse":"2","text":"і сказаў ім: ці прынялі вы Сьвятога Духа, увераваўшы? А яны сказалі яму: мы нават і ня чулі, ці ёсьць Дух Сьвяты."},{"book":"ДЗЕІ","chapter":"19","verse":"3","text":"Ён сказаў ім: у што ж вы хрысьціліся? Яны адказвалі: у Янава хрышчэньне."},{"book":"ДЗЕІ","chapter":"19","verse":"4","text":"Павал сказаў: Ян хрысьціў хрышчэньнем пакаяньня, кажучы людзям, каб веравалі ў Таго, Хто ідзе пасьля яго, гэта значыцца, у Хрыста Ісуса."},{"book":"ДЗЕІ","chapter":"19","verse":"5","text":"Пачуўшы гэта, яны хрысьціліся ў імя Госпада Ісуса,"},{"book":"ДЗЕІ","chapter":"19","verse":"6","text":"і, калі Павал усклаў на іх рукі, зышоў на іх Дух Сьвяты, і яны пачалі гаварыць іншымі мовамі і прарочылі."},{"book":"ДЗЕІ","chapter":"19","verse":"7","text":"Усіх іх было чалавек з дванаццаць."},{"book":"ДЗЕІ","chapter":"19","verse":"8","text":"Прыйшоўшы ў сынагогу, ён не бяз страху прапаведаваў тры месяцы, гутарыў і сьведчыў пра Царства Божае."},{"book":"ДЗЕІ","chapter":"19","verse":"9","text":"А калі некаторыя ўгневаліся і ня верылі, ліхасловячы шлях Гасподні перад людзьмі, дык ён, пакінуўшы іх, вылучыў вучняў і кожны дзень прапаведаваў у школе нейкага Тырана."},{"book":"ДЗЕІ","chapter":"19","verse":"10","text":"Гэта доўжылася да двух гадоў, так што ўсе жыхары Асіі чулі казань пра Госпада Ісуса, як Юдэі, так і Эліны."},{"book":"ДЗЕІ","chapter":"19","verse":"11","text":"А Бог тварыў шмат цудаў Паўлавымі рукамі,"},{"book":"ДЗЕІ","chapter":"19","verse":"12","text":"так што на хворых ускладвалі хусткі і паясы зь цела ягонага, і іх пакідалі хваробы, і злыя духі выходзілі зь іх."},{"book":"ДЗЕІ","chapter":"19","verse":"13","text":"Нават некаторыя вандроўныя заклінальнікі Юдэйскія пачалі заклікаць імя Госпада Ісуса над тымі, што былі апанаваныя злымі духамі, кажучы: заклінаем вас Ісусам, Якога Павал прапаведуе."},{"book":"ДЗЕІ","chapter":"19","verse":"14","text":"Гэта рабілі нейкія сем сыноў Юдэйскага першасьвятара Скевы."},{"book":"ДЗЕІ","chapter":"19","verse":"15","text":"Але злы дух сказаў у адказ: Ісуса ведаю, і Павал мне вядомы, а вы хто?"},{"book":"ДЗЕІ","chapter":"19","verse":"16","text":"І кінуўся на іх чалавек, у якім быў злы дух, і, адолеўшы іх, узяў над імі такую сілу, што яны, голыя і пабітыя, выбеглі з таго дома."},{"book":"ДЗЕІ","chapter":"19","verse":"17","text":"Гэта стала вядома ўсім Юдэям і Элінам, што жылі ў Эфэсе, і напаў страх на ўсіх іх, і слаўлена было імя Госпада Ісуса;"},{"book":"ДЗЕІ","chapter":"19","verse":"18","text":"А многія з тых, што ўверавалі, прыходзілі, спавядаючыся і адкрываючы ўчынкі свае."},{"book":"ДЗЕІ","chapter":"19","verse":"19","text":"А з тых, што займаліся чарадзействам, даволі многія, пазьбіраўшы кнігі свае, спалілі іх перад усімі; і палічылі цэны іх, і выйшла іх на пяцьдзясят тысяч драхмаў."},{"book":"ДЗЕІ","chapter":"19","verse":"20","text":"З такою сілаю ўзрастала і перамагала слова Гасподняе."},{"book":"ДЗЕІ","chapter":"19","verse":"21","text":"Калі ж гэта зьдзейсьнілася, Павал пастанавіў у духу, прайшоўшы Македонію і Ахаю, ісьці ў Ерусалім, сказаўшы: пабыўшы там, я павінен пабачыць і Рым."},{"book":"ДЗЕІ","chapter":"19","verse":"22","text":"І паслаўшы ў Македонію двух, што служылі яму, Цімафея і Эраста, сам на нейкі час застаўся ў Асіі."},{"book":"ДЗЕІ","chapter":"19","verse":"23","text":"У той час падняўся немалы бунт супроць шляху Гасподняга;"},{"book":"ДЗЕІ","chapter":"19","verse":"24","text":"бо нейкі срэбранік, якога звалі Дзімітрый, які ўзводзіў срэбныя храмы Артэміды і даваў рамесьнікам немалы прыбытак,"},{"book":"ДЗЕІ","chapter":"19","verse":"25","text":"склікаўшы іх і іншых такіх рамесьнікаў, сказаў: сябры! вы ведаеце, што на гэтым рамястве палягае добры дастатак наш;"},{"book":"ДЗЕІ","chapter":"19","verse":"26","text":"тым часам вы бачыце і чуеце, што ня толькі ў Эфэсе, але амаль ва ўсёй Асіі гэты Павал сваімі пераконваньнямі затлуміў нямала людзей, кажучы, што робленыя рукамі людзкімі - не багі;"},{"book":"ДЗЕІ","chapter":"19","verse":"27","text":"А гэта нам пагражае тым, што ня толькі рамяство нашае заняхаіцца, але і храм вялікай багіні Артэміды ў нішто абернецца, і зьнішчыцца веліч тае, якую шануе ўся Асія і ўвесь сьвет."},{"book":"ДЗЕІ","chapter":"19","verse":"28","text":"Выслухаўшы гэта, яны споўніліся лютасьці і пачалі крычаць, кажучы: вялікая Артэміда Эфэская!"},{"book":"ДЗЕІ","chapter":"19","verse":"29","text":"І ўвесь горад напоўніўся смутай; схапіўшы Македонцаў Гаія і Арыстарха, спадарожнікаў Паўлавых, яны аднадушна памкнуліся на відовішча."},{"book":"ДЗЕІ","chapter":"19","verse":"30","text":"Калі ж Павал хацеў выйсьці да людзей, вучні не дазволілі яму;"},{"book":"ДЗЕІ","chapter":"19","verse":"31","text":"таксама і некаторыя Асійскія начальнікі, якія былі сябрамі ягонымі, паслалі да яго прасіць - не паказвацца на відовішчы."},{"book":"ДЗЕІ","chapter":"19","verse":"32","text":"Тым часам адны крычалі адно, а другія другое; бо сход быў бязладны, і большая частка людзей ня ведала, дзеля чаго сабраліся."},{"book":"ДЗЕІ","chapter":"19","verse":"33","text":"На прапанову Юдэяў зь люду выбралі нейкага Аляксандра. Даўшы знак рукою, Аляксандр хацеў гаварыць да людзей."},{"book":"ДЗЕІ","chapter":"19","verse":"34","text":"Калі ж даведаліся, што ён Юдэй, дык закрычалі ўсе ў адзін голас, і каля дзьвюх гадзін крычалі: вялікая Артэміда Эфэская!"},{"book":"ДЗЕІ","chapter":"19","verse":"35","text":"А захавальнік парадку, уціхамірыўшы людзей, сказаў: мужы Эфэскія! які чалавек ня ведае, што горад Эфэс ёсьць служнік вялікай багіні Артэміды і Дыяпэта?"},{"book":"ДЗЕІ","chapter":"19","verse":"36","text":"А калі супраць гэтага няма чым запярэчыць, дык трэба вам супакоіцца і не рабіць неабачліва;"},{"book":"ДЗЕІ","chapter":"19","verse":"37","text":"а вы прывялі гэтых мужоў, якія ні храма Артэмідынага не абакралі, ні багіні вашай ня бэсьцілі;"},{"book":"ДЗЕІ","chapter":"19","verse":"38","text":"Калі ж Дзімітрый і іншыя зь ім рамесьнікі маюць скаргу на каго-небудзь, дык ёсьць судовыя сходы, і ёсьць праконсулы: няхай скардзяцца адзін на аднаго;"},{"book":"ДЗЕІ","chapter":"19","verse":"39","text":"а калі вы дамагаецеся чагосьці іншага, дык гэта вырашыцца ў законным сходзе;"},{"book":"ДЗЕІ","chapter":"19","verse":"40","text":"бо нам ёсьць небясьпека, - за тое, што сталася сёньня, нам паставяць у віну смуту, бо няма аніякае прычыны, якою мы маглі б апраўдаць такую зборню. Сказаўшы гэта, ён распусьціў сход."}]}