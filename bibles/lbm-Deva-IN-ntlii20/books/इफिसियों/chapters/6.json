{"data":[{"book":"इफिसियों","chapter":"6","verse":"1","text":"हे बच्चां, प्रभु म अपनो माय–बाप को आज्ञाकारी बनो, कहालीकि यो ठीक हय।"},{"book":"इफिसियों","chapter":"6","verse":"2","text":"“अपनो माय–बाप को आदर करो” यां पहिली असी आज्ञा हय जेको संग प्रतिज्ञा भी हय:"},{"book":"इफिसियों","chapter":"6","verse":"3","text":"“कि तोरो भलो हो, अऊर तय धरती पर बहुत दिनो तक जीन्दो रहे।”"},{"book":"इफिसियों","chapter":"6","verse":"4","text":"तुम, जो माय-बाप हो, अपनो बच्चा को गुस्सा मत भड़कावो, पर प्रभु की शिक्षा अऊर उपदेश द्वारा उन्को पालन–पोषन करो।"},{"book":"इफिसियों","chapter":"6","verse":"5","text":"हे सेवकों, मोरो तुम सी अनुरोध हय कि जो लोग यो धरती पर तुम्हरो मालिक हंय, तुम डरतो–कापतो अऊर निष्कपट दिल सी उन्की आज्ञा पूरी करो, मानो तुम मसीह की सेवा कर रह्यो हय।"},{"book":"इफिसियों","chapter":"6","verse":"6","text":"तुम आदमियों ख प्रसन्न करन वालो को जसो दिखावन लायी सेवा मत करो, बल्की मसीह को सेवकों को जसो असो सेवा करो, जो पूरो दिल सी परमेश्वर की इच्छा पूरी करय हंय।"},{"book":"इफिसियों","chapter":"6","verse":"7","text":"अऊर ऊ सेवा ख आदमियों को जसो नहीं पर प्रभु की सेवा जान क सच्चो दिल सी करो।"},{"book":"इफिसियों","chapter":"6","verse":"8","text":"कहालीकि तुम जानय हय कि हर एक आदमी, चाहे ऊ सेवक हो या स्वतंत्र, जो भी भलायी करेंन, वसोच ऊ प्रभु सी इनाम हासिल करेंन।"},{"book":"इफिसियों","chapter":"6","verse":"9","text":"तुम जो मालिक हंय, तुम धमकिया देनो छोड़ देवो, अऊर सेवकों को संग वसोच व्यवहार करो; कहालीकि तुम जानय हय कि स्वर्ग म उन्को अऊर तुम्हरो एकच मालिक हय, अऊर ऊ कोयी को संग पक्षपात नहीं करय।"},{"book":"इफिसियों","chapter":"6","verse":"10","text":"येकोलायी प्रभु म एक होय क अऊर ओकी शक्ति को प्रभाव म बलवन्त बनो।"},{"book":"इफिसियों","chapter":"6","verse":"11","text":"तुम परमेश्वर को पूरो हथियार धारन कर लेवो जेकोसी तुम शैतान की युक्तियों को आगु खड़ो रह्य सको।"},{"book":"इफिसियों","chapter":"6","verse":"12","text":"कहालीकि हमरो मल्लयुद्ध खून अऊर मांस सी नहीं शासकों सी, अऊर अधिकारियों सी, अऊर यो जगत को अन्धकार को शासकों सी अऊर ऊ दुष्टता की आत्मिक सेनावों सी हय जो स्वर्ग म हय।"},{"book":"इफिसियों","chapter":"6","verse":"13","text":"येकोलायी तुम परमेश्वर को पूरो हथियार बान्ध लेवो, जेकोसी तुम बुरो दिन म दुश्मन को सामना करनो म समर्थ रहो, अऊर आखरी तक अपनो कर्तव्य पूरो कर क् विजय प्राप्त कर सको। रोमन सैनिक"},{"book":"इफिसियों","chapter":"6","verse":"14","text":"येकोलायी तुम सच सी अपनी कमर कस क, सच्चायी को कवच धारन करो,"},{"book":"इफिसियों","chapter":"6","verse":"15","text":"अऊर शान्ति को सुसमाचार की घोषना करन लायी जूता पहिन क खड़ो हो।"},{"book":"इफिसियों","chapter":"6","verse":"16","text":"अऊर इन सब को संग विश्वास की ढाल लेय क स्थिर रहो; जेकोसी तुम ऊ दुष्ट को सब जलतो हुयो बान ख बुझाय सको।"},{"book":"इफिसियों","chapter":"6","verse":"17","text":"अऊर उद्धार की टोपी पहिन लेवो अऊर परमेश्वर को वचन तलवार को रूप म जो आत्मा तुम्ख देवय हय।"},{"book":"इफिसियों","chapter":"6","verse":"18","text":"तुम लोग हर समय पवित्र आत्मा म सब तरह की प्रार्थना, अऊर बिनती करतो रहो, अऊर येकोलायी जागतो रहो कि सब पवित्र लोगों लायी लगातार प्रार्थना करतो रहो।"},{"book":"इफिसियों","chapter":"6","verse":"19","text":"तुम मोरो लायी भी प्रार्थना करो, जेकोसी बोलतो समय असो प्रबल वचन दियो जाये कि मय साहस को संग सुसमाचार को भेद बताय सकू।"},{"book":"इफिसियों","chapter":"6","verse":"20","text":"यो सुसमाचार को लायी मय संकली सी बान्ध्यो हुयो राजदूत आय; तुम प्रार्थना करो कि मोख सुसमाचार को बारे म मय घोषना कर सकू, जसो कि मोख बोलनो चाहिये।"},{"book":"इफिसियों","chapter":"6","verse":"21","text":"तुखिकुस, जो प्रिय भाऊ अऊर प्रभु म विश्वास लायक सेवक हय, तुम्ख सब बाते बतायेंन कि तुम भी मोरी हाल जानो कि मय कसो रहू हय।"},{"book":"इफिसियों","chapter":"6","verse":"22","text":"ओख मय न तुम्हरो जवर येकोच लायी भेज्यो हय कि तुम हमरो हाल ख जानो, अऊर ऊ तुम्हरो मनों ख प्रोत्साहन दे।"},{"book":"इफिसियों","chapter":"6","verse":"23","text":"परमेश्वर पिता अऊर प्रभु यीशु मसीह को तरफ सी भाऊवों ख शान्ति अऊर विश्वास सहित प्रेम मिले।"},{"book":"इफिसियों","chapter":"6","verse":"24","text":"पिता परमेश्वर अऊर प्रभु यीशु मसीह सी अमर प्रेम रखय हंय, उन पर परमेश्वर को अनुग्रह होतो रहे।"}]}