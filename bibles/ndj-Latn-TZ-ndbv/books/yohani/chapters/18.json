{"data":[{"book":"Yohani","chapter":"18","verse":"1","text":"Yesu pamalili kudadava, kawuka pamu na vandundami vaki vayenda kumwambu ya lweni Keduloni. Paveli na chiwunga cha mibiki kayingila mweni pamu na vandundami vaki."},{"book":"Yohani","chapter":"18","verse":"2","text":"Mweni Yudasi, yadayileyi kumushengeta Yesu, kapamanya pala, kula Yesu kwayendili na vandundami vaki."},{"book":"Yohani","chapter":"18","verse":"3","text":"Yudasi kayenda kuchiwunga cha mibiki, aveli pamu na chipinga cha machonda, pamu na vandumindumi kufuma kwa vakomi va vatambika na Mafwalisayu, vayenda na lung'ali na niku pamu na fidumu."},{"book":"Yohani","chapter":"18","verse":"4","text":"Yesu kamanya kala fyosi dafimfumbukili, kawoloka paulongolu kavadasha, “Mkumsaka ghani?”"},{"book":"Yohani","chapter":"18","verse":"5","text":"Veni vayangula, “Yesu Mnasaleti”"},{"book":"Yohani","chapter":"18","verse":"6","text":"Yesu pavawombilili, “Nenga ndi mweni” Vatatalikili kumbeli, vawa pasi."},{"book":"Yohani","chapter":"18","verse":"7","text":"Kavadasha kandi, “Mkumsaka ghani?”"},{"book":"Yohani","chapter":"18","verse":"8","text":"Yesu kavayangula kandi, “Ndiva wombela kala nenga ndi mweni. Leki mukunsaka nenga, muvaleki ava vayendi.”"},{"book":"Yohani","chapter":"18","verse":"9","text":"Awombili naha ili fyadetili fivi nakaka. “Tati vala vawungayilili ndimuyamishi hata yumu ha.”"},{"book":"Yohani","chapter":"18","verse":"10","text":"Simoni Petili aveli na lipanga, kalifyangula, kamtova ndumindumi wa Mtambika mkomi, kamdumula lijeji lya kumlilu. Yula ndumindumi litawa lyaki Malikusi."},{"book":"Yohani","chapter":"18","verse":"11","text":"Pambeli Yesu kamuwombela Petili, “Wuyishi lipanga lyaku muhala! Ukudayila lwindi lwa kuteshiwa lwanyimbili Tati wangu ndilulandili ng'odu?”"},{"book":"Yohani","chapter":"18","verse":"12","text":"Pambeli vala machonda na mkomi wau na vala vandumindumi va Vayawudi vamkamula Yesu, vamuwopa."},{"book":"Yohani","chapter":"18","verse":"13","text":"Vamtola mbaka kwa Anasi. Anasi kava mkohanu mundu na Kayafa, yula yaveli mtambika mkomi mwaka wula."},{"book":"Yohani","chapter":"18","verse":"14","text":"Mweni Kayafa avagayilili vakomi va Vayawudi chilongu kucha ngiba, mundu yumu asovi kwanongwa ya vosi."},{"book":"Yohani","chapter":"18","verse":"15","text":"Simoni Petili na ndundami wingi vamkovekela Yesu. Ayu ndundami kamanyika nendu na mtambika mkomi, kayingila pamu na Yesu muwudamwa wa mtambika mkomi."},{"book":"Yohani","chapter":"18","verse":"16","text":"Petili paghaveyi panji ya mlyangu. Ndundami yumu yamanyikili na mtambika mkomi kafuma panji kumuwombela yula mdala wa pamlyangu amuyeghi Petili munyumba."},{"book":"Yohani","chapter":"18","verse":"17","text":"Mdala yula wa pamlyangu kamuwombela Petili, “Yuwi kuva ndundami yumu wa mundu yula?”"},{"book":"Yohani","chapter":"18","verse":"18","text":"Kwavelili na lupepu, vandumindumi na vamachonda va boma vaveli vakosha motu wa makala vakuyota. Petili na mweni aveli vakuyota pamu."},{"book":"Yohani","chapter":"18","verse":"19","text":"Mtambika mkomi amdashili Yesu milandu ya vandundami vaki pamu na mawuli vaki."},{"book":"Yohani","chapter":"18","verse":"20","text":"Yesu kavayangula, “Nenga ng'omba na vandu va mlima awu lipala hela kwa kila mundu, mawuli vangu vosi ndivagola munyumba sha Chapanga na Nyumba ya kudadavila, pala Vayawudi vosi vakwikungula. Wala ng'omba chindu chochosi. Mulufisu ha."},{"book":"Yohani","chapter":"18","verse":"21","text":"Wuli mukudasha nenga? Mukavadashi vandu yivambikanishili nenga. Nakaka vamanya chila ching'ombili.”"},{"book":"Yohani","chapter":"18","verse":"22","text":"Pawombili kala afi, ndumindumi yumu yawolukili pabehi na Yesu kamvanga mbandi kunu pawomba, “Wuli ukuwomba naha kwa mtambika mkomi?”"},{"book":"Yohani","chapter":"18","verse":"23","text":"Yesu kavayangula, “Mani ng'omba wafu, unangushi wafu weni, mani ng'omba kwanongwa mukundovela liki?”"},{"book":"Yohani","chapter":"18","verse":"24","text":"Pambeli Anasi kamuyegha Yesu akali kawopiwa kwa Kayafa mtambika mkomi."},{"book":"Yohani","chapter":"18","verse":"25","text":"Simoni Petili aveli kawoloka akuyota motu, vamdasha “Na yuwi kwa ndundami wa mundu yula ng'odu?”"},{"book":"Yohani","chapter":"18","verse":"26","text":"Ndumindumi yumu wa mtambika mkomi na yula Simoni Petili amdumulili lijeji, kawomba, “Nenga ndikuwona ng'odu yuwi kula kuchiwunga cha mibiki?”"},{"book":"Yohani","chapter":"18","verse":"27","text":"Petili kakana kandi, tepu njowolu kavika."},{"book":"Yohani","chapter":"18","verse":"28","text":"Pambeli pamalavila putiputi vamtola Yesu kufuma kwa Kayafa vamuyegha kunyumba ya mkomi wa mkowa wa Yudeya. Vakomi va Vayawudi vayingila ng'odu kwanongwa vakotoo kuva vandu va wafu ili vakotoo kulya lihungu lya Pasaka."},{"book":"Yohani","chapter":"18","verse":"29","text":"Topi, Pilatu kafuma pangi kavadasha, “Mukumuhighila liki mundu ayu yimumuyeghili?”"},{"book":"Yohani","chapter":"18","verse":"30","text":"Vamuyangula, “Mani angaveli mwafu ng'odu tunga muyeghili kwa yuwi ha.”"},{"book":"Yohani","chapter":"18","verse":"31","text":"Pilatu kavawombela, “Topi mumtoli yumwi mkamuhighi kwa Malawu venu.” Vayawudi vamuyangula, “Yufwi tuvahela uwesu wa kumuhigha njifwa mundu yoyosi.”"},{"book":"Yohani","chapter":"18","verse":"32","text":"Ili chilongu cha wombili Yesu chigoleki kulangusha kucha dasovi wuli wuli."},{"book":"Yohani","chapter":"18","verse":"33","text":"Pilatu kayingila munyumba mwaveli Yesu, kamdasha, “Yuwi kwa mutwa wa Vayawudi?”"},{"book":"Yohani","chapter":"18","verse":"34","text":"Yesu kamuyangula, “Filongu afi fya umweni baha awu vakuwombela vandu?”"},{"book":"Yohani","chapter":"18","verse":"35","text":"Pilatu kamuyangula, “Nenga ndiva Muyawudi? Vandu vaku na vatambika vakomi vakuyegha kwa nenga. Kugola liki?”"},{"book":"Yohani","chapter":"18","verse":"36","text":"Yesu kawomba, “Wutwa wangu wa mlima awu ha, mani ungaveli wa mlima awu vandumindumi vangu vanganevanilili ngotoo kutayiwa mumawoku va Vayawudi. Topi wutwa wangu wa mahali pengi.”"},{"book":"Yohani","chapter":"18","verse":"37","text":"Pilatu kamudasha, “Yuwi kuva mutwa?”"},{"book":"Yohani","chapter":"18","verse":"38","text":"Pilatu kamudasha, “Nakaka ndi liki?”"},{"book":"Yohani","chapter":"18","verse":"39","text":"Kwa yumwi kuna chishovi cha kumfuwulila yumu kufuma muchijaka chipindi cha Lihungu, ponopa nenga ndivafuwulili mutwa wa Vayawudi?”"},{"book":"Yohani","chapter":"18","verse":"40","text":"Vawuta kandi kwa lishu likomi, “Ayu ha, tukumdayila Balaba.” Balaba aveli mpoki kwa vandu."}]}