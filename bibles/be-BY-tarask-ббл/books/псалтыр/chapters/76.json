{"data":[{"book":"ПСАЛТЫР","chapter":"76","verse":"1","text":"Кіроўцу хору Ідутумавага. Псальма Асафава."},{"book":"ПСАЛТЫР","chapter":"76","verse":"2","text":"Голас мой да Бога, і я буду клікаць; голас мой да Бога, і Ён пачуе мяне."},{"book":"ПСАЛТЫР","chapter":"76","verse":"3","text":"У дзень скрухі маёй шукаю Госпада; рука мая працягнута ўначы, і не апускаецца; душа мая ня хоча суцешанай быць."},{"book":"ПСАЛТЫР","chapter":"76","verse":"4","text":"Пра Бога згадваю, і дрыжу; разважаю, і зьнемагае мой дух."},{"book":"ПСАЛТЫР","chapter":"76","verse":"5","text":"Ты не даеш мне вачэй маіх зьмежыць; я ашаломлены, і не магу гаварыць."},{"book":"ПСАЛТЫР","chapter":"76","verse":"6","text":"Разважаю пра даўнія дні, пра гады пракаветныя;"},{"book":"ПСАЛТЫР","chapter":"76","verse":"7","text":"узгадваю песьні мае начныя, гутару з сэрцам маім, і выпрабоўвае дух мой:"},{"book":"ПСАЛТЫР","chapter":"76","verse":"8","text":"няўжо назаўсёды адкінуў, Гасподзь, і ня будзе больш дабраволіць?"},{"book":"ПСАЛТЫР","chapter":"76","verse":"9","text":"няўжо назаўсёды міласьць Яго перастала быць, і спынілася слова Ягонае з роду ў род?"},{"book":"ПСАЛТЫР","chapter":"76","verse":"10","text":"няўжо Бог забыўся мілаваць? няўжо ў гневе спыніў шчадроты Свае?"},{"book":"ПСАЛТЫР","chapter":"76","verse":"11","text":"І сказаў я: вось гора маё - перамена правіцы Ўсявышняга."},{"book":"ПСАЛТЫР","chapter":"76","verse":"12","text":"Буду ўспамінаць пра дзеі Гасподнія! буду ўспамінаць пра даўнія цуды Твае."},{"book":"ПСАЛТЫР","chapter":"76","verse":"13","text":"Буду ў кожны Твой чын заглыбляцца, разважаць пра вялікія дзеі Твае."},{"book":"ПСАЛТЫР","chapter":"76","verse":"14","text":"Божа! сьвятая дарога Твая. Які Бог такі вялікі, як Бог наш!"},{"book":"ПСАЛТЫР","chapter":"76","verse":"15","text":"Ты - Бог, Які творыць цуды; Ты паказаў магутнасьць Сваю сярод народаў;"},{"book":"ПСАЛТЫР","chapter":"76","verse":"16","text":"Ты вызваліў народ Твой рукою сыноў Якава і Язэпа."},{"book":"ПСАЛТЫР","chapter":"76","verse":"17","text":"Бачылі Цябе, Божа, воды, бачылі Цябе воды, і напалохаліся, і скалануліся бездані."},{"book":"ПСАЛТЫР","chapter":"76","verse":"18","text":"Аблокі вылівалі воды, хмары аддавалі гром, і лёталі стрэлы Твае."},{"book":"ПСАЛТЫР","chapter":"76","verse":"19","text":"Голас грому Твайго ў коле нябесным; маланкі асьвятлялі сьвет; зямля трэслася і скаланалася."},{"book":"ПСАЛТЫР","chapter":"76","verse":"20","text":"Шлях Твой у моры, і сьцежка Твая ў водах вялікіх, і сьляды Твае невядомыя."},{"book":"ПСАЛТЫР","chapter":"76","verse":"21","text":"Як статак, вёў Ты народ Твой рукою Майсея і Аарона."}]}