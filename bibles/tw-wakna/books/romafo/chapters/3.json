{"data":[{"book":"Romafo","chapter":"3","verse":"1","text":"Ɛno de, na Yudaniyɛ so mfaso ne dɛn, anaasɛ twetiatwa so wɔ mfaso bi?"},{"book":"Romafo","chapter":"3","verse":"2","text":"Yiw mfaso wɔ so. Nea edi kan no, Onyankopɔn de ne nsɛm ahyɛ wɔn nsa."},{"book":"Romafo","chapter":"3","verse":"3","text":"Na sɛ ebinom nni gyidi ɛ? Gyidi a wonni no kyerɛ sɛ Onyankopɔn nyɛ ɔnokwafo ana?"},{"book":"Romafo","chapter":"3","verse":"4","text":"Ɛnte saa koraa! Sɛ obiara yɛ ɔtorofo a, Onyankopɔn de, ɔyɛ ɔnokwafo, sɛnea wɔakyerɛw se,"},{"book":"Romafo","chapter":"3","verse":"5","text":"Na obi bɛka se, “Sɛ yɛn bɔne a yɛyɛ no da Onyankopɔn trenee adi kann a, adɛn nti na ɛsɛ sɛ Onyankopɔn abufuwhyew ba yɛn so?” (Merekasa sɛ onipa)"},{"book":"Romafo","chapter":"3","verse":"6","text":"Dabi da! Sɛ Onyankopɔn nyɛ ɔtreneeni a, ɛbɛyɛ dɛn na watumi abu wiase atɛn?"},{"book":"Romafo","chapter":"3","verse":"7","text":"Obi begye akyinnye aka se, “Sɛ me nkontompo ma Onyankopɔn nokware da adi na nʼanuonyam boro so a, ɛno de, adɛn nti na Onyankopɔn bu me fɔ sɛ ɔdebɔneyɛni?”"},{"book":"Romafo","chapter":"3","verse":"8","text":"Ebinom nso bɛka se, “Ɛno de, momma yɛnyɛ bɔne sɛnea biribi pa befi mu aba!” Nnipa bi mpo ka se saa asɛm yi na yɛka. Onyankopɔn bebu wɔn atɛn."},{"book":"Romafo","chapter":"3","verse":"9","text":"Afei, dɛn na yɛnka? Yɛn Yudafo yɛ nnipa sen amanamanmufo no ana? Ɛnte saa! Makyerɛ mu dedaw sɛ Yudafo ne amanamanmufo nyinaa yɛ pɛ wɔ bɔne tumi ase."},{"book":"Romafo","chapter":"3","verse":"10","text":"Sɛnea Kyerɛwsɛm no ka se,"},{"book":"Romafo","chapter":"3","verse":"11","text":"obiara nyɛ ɔbadwemma;"},{"book":"Romafo","chapter":"3","verse":"12","text":"Nnipa nyinaa atwe wɔn ho afi Onyankopɔn ho;"},{"book":"Romafo","chapter":"3","verse":"13","text":"“Wɔn anom te sɛ ɔda a abue;"},{"book":"Romafo","chapter":"3","verse":"14","text":"Nnome a ɛyɛ hu na efi wɔn anom ba.”"},{"book":"Romafo","chapter":"3","verse":"15","text":"“Wɔnam awudi so pira afoforo ntɛm."},{"book":"Romafo","chapter":"3","verse":"16","text":"Wɔde ɔsɛe ne awerɛhow ba,"},{"book":"Romafo","chapter":"3","verse":"17","text":"na wonnim asomdwoe kwan.”"},{"book":"Romafo","chapter":"3","verse":"18","text":"“Na wonsuro Onyankopɔn.”"},{"book":"Romafo","chapter":"3","verse":"19","text":"Yenim sɛ biribiara a ɛwɔ mmara no mu no, wɔkyerɛw maa wɔn a wɔhyɛ mmara no tumi ase. Mmara no ka eyinom sɛnea ɛbɛyɛ a obiara rennya anoyi, na ama Onyankopɔn akyerɛ sɛ wiase nyinaa di fɔ."},{"book":"Romafo","chapter":"3","verse":"20","text":"Efisɛ obiara nni hɔ a sɛ ɔyɛ nea mmara no hyɛ sɛ ɔnnyɛ a, Onyankopɔn bebu no bem. Nea mmara no yɛ ara ne sɛ, ɛma onipa hu sɛ wayɛ bɔne."},{"book":"Romafo","chapter":"3","verse":"21","text":"Wɔada treneeyɛ a efi Onyankopɔn, na emfi mmara no adi. Ɛno na mmara no ne Adiyifo no di ho adanse."},{"book":"Romafo","chapter":"3","verse":"22","text":"Saa treneeyɛ a efi Onyankopɔn yi nam gyidi a yɛwɔ wɔ Yesu Kristo mu. Ɛwɔ hɔ ma agyidifo nyinaa. Nsonoe biara nni mu."},{"book":"Romafo","chapter":"3","verse":"23","text":"Na nnipa nyinaa ayɛ bɔne ama Onyankopɔn anuonyam abɔ wɔn,"},{"book":"Romafo","chapter":"3","verse":"24","text":"nanso ɔnam Kristo adom nkwagye no so abu wɔn nyinaa bem."},{"book":"Romafo","chapter":"3","verse":"25","text":"Onyankopɔn somaa Kristo sɛ ɔmfa ne ho mmɛbɔ afɔre mma yɛn. Kristo de ne mogya mae, sɛnea ɛbɛyɛ a gyidi a yebenya wɔ ne mu nti wobegye yɛn. Saa afɔre yi ma yehu sɛ, mmere a atwa mu no, Onyankopɔn nam boasetɔ ne adom so de bɔne kyɛe."},{"book":"Romafo","chapter":"3","verse":"26","text":"Efisɛ na Onyankopɔn rehwɛ kwan na ɔde wɔn abɛka nea ɔreyɛ saa bere yi no ho. Onyankopɔn yɛɛ eyi de kyerɛɛ ne trenee, efisɛ ɔno ankasa nyɛ nyiyimu, na obu atɛntrenee nso, na sɛ nnebɔneyɛfo gye Yesu di a, obu wɔn sɛ wɔteɛ wɔ nʼani so."},{"book":"Romafo","chapter":"3","verse":"27","text":"Ɛno de, na ahohoahoa wɔ he? Biribiara nni hɔ! Na adɛn nti? Mmara no a yedi so no nti na wagye yɛn anaa? Dabi. Gye a ogye yɛn no nnyina mmara a yedi so, na mmom, egyina gyidi a yɛwɔ wɔ Yesu mu."},{"book":"Romafo","chapter":"3","verse":"28","text":"Ne tiaatwa ne sɛ, wɔnam gyidi so na wobu onipa bem, na ɛnyɛ mmara a odi so no nti."},{"book":"Romafo","chapter":"3","verse":"29","text":"Onyankopɔn yɛ Yudafo nko ara Nyankopɔn ana? Ɔnyɛ amanamanmufo nso Nyankopɔn bi ana? Ɛyɛ nokware turodoo sɛ ɔyɛ amanamanmufo nso Nyankopɔn."},{"book":"Romafo","chapter":"3","verse":"30","text":"Onyankopɔn yɛ baako, na ɔnam gyidi nko ara a Yudafo wɔ so bebu wɔn bem. Na saa ara nso na ɔnam gyidi nko ara so bebu amanamanmufo bem."},{"book":"Romafo","chapter":"3","verse":"31","text":"Enti eyi kyerɛ sɛ, ɛsɛ sɛ yɛfa saa gyidi no so gyae Mmara no so di ana? Dabi da, na mmom, sɛ yɛwɔ gyidi a, yɛfoa Mmara no adanse so."}]}