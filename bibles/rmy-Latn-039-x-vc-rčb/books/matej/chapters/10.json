{"data":[{"book":"Matej","chapter":"10","verse":"1","text":"O Isus akhardas peste pire dešuduj učenikonen, thaj dijalen vlast pe bilačhe duhurja thaj te sastaren svako vrsta nasvalipe thaj slabost."},{"book":"Matej","chapter":"10","verse":"2","text":"Akava si e alava katar e dešuduj apostolurja:"},{"book":"Matej","chapter":"10","verse":"3","text":"o Filip thaj"},{"book":"Matej","chapter":"10","verse":"4","text":"o Simon pobunjeniko thaj"},{"book":"Matej","chapter":"10","verse":"5","text":"O Isus bičhaldas akale dešudujen thaj zapovedisardas lenđe: “Na džan ke o kola save či pindžaren e Devle thaj na den ande ni jek Samarijansko gav,"},{"book":"Matej","chapter":"10","verse":"6","text":"nego džan samo ko them save si hasarde bakhre e israelošće."},{"book":"Matej","chapter":"10","verse":"7","text":"Džan thaj propovedin lenđe kaj si paše o carstvo nebesko."},{"book":"Matej","chapter":"10","verse":"8","text":"Sastaren e nasvalen thaj okolen saven si guba, vazden e mulen, thaj traden e bilačhe duhonen andar e manuša. Ivija dobisardine, ivija vi den."},{"book":"Matej","chapter":"10","verse":"9","text":"Na steknin tumenđe ni sunakaj, ni rup, ni bakarne lovora ande tumare pošća,"},{"book":"Matej","chapter":"10","verse":"10","text":"niti dromešći trasta niti aver gada niti još jek paro sandale, niti rovlji palo drom, kaj o radniko zaslužil te dobil piri poćin."},{"book":"Matej","chapter":"10","verse":"11","text":"A kana den ande varesosko gav, roden e manušes savo si dostojno te ačhen ande lesko ćher sa dok či teljaren majdur andar godova gav."},{"book":"Matej","chapter":"10","verse":"12","text":"A kana den ande godova ćher, phenen: ‘Miro tumenca.’"},{"book":"Matej","chapter":"10","verse":"13","text":"Thaj ako godova ćher kamel te primil tumen, neka tumaro miro avel pe leste. Ali ako o ćher či kamel te primil tumen, neka tumaro miro boldel pes tumenđe."},{"book":"Matej","chapter":"10","verse":"14","text":"A te vareko či primila tumen thaj či čhon kan so phenen lenđe, inkljen andar godova ćher ili godova gav thaj ćhinon o praho katar tumare pungre sago znako kaj odbisardine len."},{"book":"Matej","chapter":"10","verse":"15","text":"Čačes phenav tumenđe: Majloće avela e gavenđe e Sodomaće thaj e Gomoraće ando đes e sudosko nego godole gavešće.”"},{"book":"Matej","chapter":"10","verse":"16","text":"O Isus majdur motholas: “Ake me bičhalav tumen sago e bakhren maškar e ruva. Zato aven mudre sago e sapa, a bez opasne sar e goluburja."},{"book":"Matej","chapter":"10","verse":"17","text":"Len tumen sama, kaj varesave manuša predaina tumen pe sudurja, thaj bičuina tumen ande pire sinagoge."},{"book":"Matej","chapter":"10","verse":"18","text":"Zbog mande inkalena tumen angle vladarja thaj angle carurja, godova avela prilika te svedočin pale mande okolenđe kaj či pindžaren e Devle."},{"book":"Matej","chapter":"10","verse":"19","text":"A kana predaina tumen, na daran so phenena, kaj ande godova časo dela pe tumenđe so te phenen."},{"book":"Matej","chapter":"10","verse":"20","text":"Kaj či ćerena svato tumen, nego o Duho tumare nebesko Dadesko ćerela svato kroz tumende."},{"book":"Matej","chapter":"10","verse":"21","text":"O phral e phrale predaila te mudaren les, a o dad e čhavres. E čhavra vazdena pes protiv pire dada thaj protiv pire deja thaj predaina len te aven mudarde."},{"book":"Matej","chapter":"10","verse":"22","text":"Savora mrzana tumen zato kaj sen mungre učenikurja, ali ko god ačhel verno dži ko krajo avela spasime."},{"book":"Matej","chapter":"10","verse":"23","text":"Kana progonina tumen ande jek gav, tumen našen ande aver! Čačes phenav tumenđe či aresena te završin tumaro poslanje pe sa e izraelske gava majsigo nego so me, o Čhavo e Manušesko, avava."},{"book":"Matej","chapter":"10","verse":"24","text":"Nijek učeniko naj majbaro katar piro sikavno, niti o sluga katar piro gospodari."},{"book":"Matej","chapter":"10","verse":"25","text":"Dovoljno si e učenikošće te avel sago lesko sikavno, a e slugašće te avel sago lesko Gospodari. Ako man e domaćine akharenas Veelzevul – Sotona, kozom askal bišukar alavenca akharena tumen mungre ćherutnen?”"},{"book":"Matej","chapter":"10","verse":"26","text":"O Isus majdur phendas: “Zato na daran katar okola save pretin tumenđe kaj sa so si garado dićhola thaj sa so si tajno ašundola."},{"book":"Matej","chapter":"10","verse":"27","text":"Okova so phenav tumenđe ande tama, tumen phenen po svetlo thaj okova so šapnil pe tumenđe po kan objavin katar e krovurja."},{"book":"Matej","chapter":"10","verse":"28","text":"Na daran katar okola save šaj te mudaren samo o telo, a naštik mudaren e duša. Nego, daran katar o kova savo šaj te uništil o telo thaj e duša ando pakao."},{"book":"Matej","chapter":"10","verse":"29","text":"Či li bićinen pes e duj vrapcurja pale jek kovano lovoro? A ni jek lendar či perel pe phuv, a te pale godova tumaro nebesko Dad či džanel."},{"book":"Matej","chapter":"10","verse":"30","text":"A tumenđe si vi sa e bal po šoro đinade."},{"book":"Matej","chapter":"10","verse":"31","text":"Zato na daran! Kaj tumen vredin majbut katar e but e vrapcurja."},{"book":"Matej","chapter":"10","verse":"32","text":"Dakle ko god priznail angle manuša kaj si mungro učeniko, priznaiva vi me les angle mungro nebesko Dad."},{"book":"Matej","chapter":"10","verse":"33","text":"A ko god odreknil pes mandar anglo them, vi me odrekniva man lestar anglo mungro nebesko Dad.”"},{"book":"Matej","chapter":"10","verse":"34","text":"O Isus nastavisardas te mothol: “Na gndin kaj avilem pe phuv te anav miro. Či avile te anav miro, nego o mačo."},{"book":"Matej","chapter":"10","verse":"35","text":"Avilem te odvojiv"},{"book":"Matej","chapter":"10","verse":"36","text":"E manušešće dušmaja avena okola save trajin lesa ando ćher.’"},{"book":"Matej","chapter":"10","verse":"37","text":"Ko volil pire dades ili pire deja majbut nego man, naj dostojno te avel mungro učeniko. Ko volil pire čhaves ili pire čheja majbut nego man, naj dostojno te avel mungro učeniko."},{"book":"Matej","chapter":"10","verse":"38","text":"Ko či lel piro trušul thaj či džal pale mande, naj dostojno te avel mungro učeniko."},{"book":"Matej","chapter":"10","verse":"39","text":"Ko kamel te zaštitil pesko trajo hasarela les, a ko hasarel piro trajo zbog mande zaštitila les.”"},{"book":"Matej","chapter":"10","verse":"40","text":"“Ko tumen primil, man primil, a ko primil man primil Devles savo bičhaldas man."},{"book":"Matej","chapter":"10","verse":"41","text":"Ko primil e proroko zato kaj si proroko, primila e proročko nagrada, a ko primil e pravedniko, zato kaj si pravedniko, dobila pravedničko nagrada."},{"book":"Matej","chapter":"10","verse":"42","text":"Thaj ko napoil jećhe katar akala majcikne vi samo tahtaj šudre pajesa, zato kaj si mungro učeniko, čačes phenav tumenđe lešći poćin či propadnila.”"}]}