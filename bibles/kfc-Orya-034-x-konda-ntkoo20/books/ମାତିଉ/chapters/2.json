{"data":[{"book":"ମାତିଉ","chapter":"2","verse":"1","text":"ହେରୋଦ୍‍ ରାଜା ସାସନ୍‍ ସମୟତୁ ଜିହୁଦା ରାଜିଦି ବେତଲିହିମ୍‍ ଗାଡ଼୍‌ତୁ ଜିସୁ ଜନମ୍‍ଆତାନ୍‍ । ତେନି ସାଣେକ୍‌ ସମୟ୍ ୱେନ୍‌କା ପୁର୍ବ ଦେସ୍‌ତି ଏସଲୋକ୍‌ ସୁକେଙ୍ଗ୍‍ ସୁଡ଼୍‌ଜି ୱେର୍‍ନିକାର୍‍ ଜିରୁସାଲମ୍‌ତୁ ୱାତାର୍‌ ।"},{"book":"ମାତିଉ","chapter":"2","verse":"2","text":"ମାରି ୱାର୍‌ ୱେନ୍‌ବାତାର୍‌, “ଏମେ କଡ଼ ଜିହୁଦିର୍‌ ରାଜା ଆଦେଙ୍ଗ୍‌ ଜନମ୍‍ ଆତାମାନାନ୍‌, ୱାନ୍‌ ଏମେ ? ପୁର୍ବ ଦେସ୍‌ତୁ ୱାନି ସୁକା ସୁଡ଼୍‌ଜି ୱାନିଙ୍ଗ୍‌ ମାଡ଼ିସ୍‍କିଦେଙ୍ଗ୍‍ ମାପ୍‌ ୱାତାମାନାପ୍‌ ।”"},{"book":"ମାତିଉ","chapter":"2","verse":"3","text":"ୱାରି ଇୟା ମାଟା ୱେନ୍‌ଞ୍ଜି ରାଜା ହେରୋଦ ମାରି ଜିରୁସାଲାମ୍‍ତି ୱିଜେରେ ଲୋକୁ ନାଣ୍ତ କାବାଆତାର୍‌ ।"},{"book":"ମାତିଉ","chapter":"2","verse":"4","text":"ହେରୋଦ ୱିଜେରେ ପେରି ଜାଜକର୍‌ ମାରି ଦାର୍ମୁଗୁରୁରିଙ୍ଗ୍‍ କୁକ୍‌ସି ୱାରିଙ୍ଗ୍‌ ୱେନ୍‌ବାତାନ୍‌, “ମସିହ ଆମାକାନ୍‍କି କ୍ରିସ୍ତ ଆମାନ୍‍ ଜନମ୍‌ ଆନାନ୍‌ ?”"},{"book":"ମାତିଉ","chapter":"2","verse":"5","text":"ୱାର୍‌ ଇର୍ହାର୍‌, ଜିହୁଦା ରାଜିଦି ବେତଲିହିମ୍‍ତୁ । ଇୟା ବିସୟ୍‌ତାନ୍‌ ଅରେନ୍‍ ବାବବାଦି ରାସ୍‌ତାମାନାନ୍‌ ।"},{"book":"ମାତିଉ","chapter":"2","verse":"6","text":"ଜିହୁଦା ରାଜିଦି ବେତଲିହିମ୍‍,"},{"book":"ମାତିଉ","chapter":"2","verse":"7","text":"ଇକା ୱେନ୍‌ଞ୍ଜି ହେରୋଦ ପୁର୍ବଦେସ୍‍ତାନ୍‍ ୱାତି ମାର୍‍ଇୱାରିଙ୍ଗ୍‍ ଉଣ୍ତ୍ରି ମାର୍‍କ୍‍ସି ୱାର୍‍ଗିନିସାନି କୁଟୁମ୍‍ତୁ କୁକିସ୍‍ କିଜି ଟିକ୍‌ ଆମା ସମୟ୍‍ତୁ ସୁକା ସତାମାର୍ହାନ୍‍, ୱାରି ମାଣ୍‌କୁ ୱେନ୍‌ବାତାନ୍‌ ।"},{"book":"ମାତିଉ","chapter":"2","verse":"8","text":"ୱେନ୍‌କା ୱାରିଙ୍ଗ୍‌ ବେତଲିହିମ୍‍ ଗାଡ଼୍‍କୁ ପୋକ୍‌ସି ଇର୍ହାନ୍‌, “ସାନ୍‍ଡ୍ରୁ, ଆୟା କଡ଼ଦିଙ୍ଗ୍‌ ନେଗେନ୍‍କିଜି ପୟ୍‌ଦୁ ମାରି ୱାନିଙ୍ଗ୍‌ ପୟ୍‌ତିଙ୍ଗ୍‌ ନାଙ୍ଗିଁ ୱେର୍‍ତୁ, ନାନ୍ ବା ସଲ୍‌ସି ୱାନିଙ୍ଗ୍‌ ମାଡ଼ିସ୍‍କିନା ।”"},{"book":"ମାତିଉ","chapter":"2","verse":"9","text":"ସୁକେଙ୍ଗ୍‍ ସୁଣିକାର୍‍ ରାଜାଦି ମାଟା ୱେନ୍‌ଜି ଆୟା ବାଡି ଡ଼ିସ୍‌ସି ମାରିଡ଼େସି ୱାରି ସନି ସାରିଦୁ ସନିୱାଲେ, ୱେଡ଼ା ସନି ତରିଟି ବାଦଡ଼୍‍ତୁ ସୁଡ଼ୁତିମାର୍‍ଇ ଆୟା ସୁକା ମାରିଡ଼େସି ତରାତାତ୍‍ ।"},{"book":"ମାତିଉ","chapter":"2","verse":"10","text":"ସୁକାଦିଙ୍ଗ୍‍ ସୁଡ଼୍‌ଜି ୱାରି ଏସା ୱେଡ଼ିକା ଏସା ୱେଡ଼ିକା ଆଜି ନିଙ୍ଗିଁତାର୍‍ ୱାର୍‌ ୱାରି ଆଗ୍‌ଡ଼ି ଆଗ୍‌ଡ଼ି ବୁଲାଜି ସୁକା କଡ଼ ମାର୍‍ଇ ଇଲୁ ମୁସ୍‌କୁ ତେବାତାତ୍‌ ।"},{"book":"ମାତିଉ","chapter":"2","verse":"11","text":"ୱାର୍‌ ଆୟା ଇଲୁ ଲୋଇ ଡ଼ୁଗିତାର୍‍ ମାରି କଡ଼ଦିଙ୍ଗ୍‌ ଆଇସି ମରିୟମ୍‌ତି ୱାଲେ ସୁଡ଼୍‌ଜି ମେଣ୍ତେଙ୍ଗ୍‍ଗଟ୍‍କିଜି ୱାନିଙ୍ଗ୍‌ ମାଡ଼ିସ୍‍କିତାର୍‍ ମାରି ଅର୍‌ସେ ତାତିମାର୍‍ଇ ବାଙ୍ଗାଁରାମ୍‍, କୁନ୍ଦୁରୁ ନି ବାସ୍‌ନା ନିୟୁ ସପ୍‍ସି ୱାନିଙ୍ଗ୍‌ ଦାନ୍‍ ସିତାର୍‍ । ବାସ୍‌ନାଦି କମାଦୁ ବେଦି ମୁସ୍‌କୁ ଦୁପୁଣି ରୁକୁଣାଦୁ ଦୁପୁଣି ଇଟ୍‌ତାମାନାର୍‌"},{"book":"ମାତିଉ","chapter":"2","verse":"12","text":"ଇୟା ୱେନ୍‌କା ୱାର୍‌ ଆଇ ଉଣ୍ତ୍ରି ସାରି ସିଜି ନିଜେଦି ଦେସ୍‌ତୁ ସର୍ହାର୍‍ । ଇରିଙ୍ଗ୍‌ ହେରୋଦଦି ଲାକ୍‌ତୁ ଡ଼େସି ସଲ୍‍ଇ ଉଣ୍ତିଙ୍ଗ୍‌ ମାପୁରୁ ୱାରିଙ୍ଗ୍‌ ଲବେରୁ ଆଦେସ୍‌ ସିତାମାର୍ହାନ୍‍ ।"},{"book":"ମାତିଉ","chapter":"2","verse":"13","text":"ସୁକେଙ୍ଗ୍‍ସୁଣିକାର୍‍ ସର୍‌ଇ ୱେନ୍‌କା ମାପୁରୁଦି ଦୁତ୍‍ ଜୋସେପତିଙ୍ଗ୍‍ ଲବେରୁ ତରାଇଆଜି ଇର୍ହାତ୍‌, “ହେରୋଦ କଡ଼ଦିଙ୍ଗ୍‌ କାତ୍‍ତେଙ୍ଗ୍‍ ପୟ୍‌ନାନ୍‌ । ଆଦେଙ୍ଗ୍‌ ନିଙ୍ଗିଁଆ, କଡ଼ଦିଙ୍ଗ୍‌ ନି ୱାନି ଆଇସିଙ୍ଗ୍‍ ଅସି ମିସର୍‍ ଦେସ୍‌ତୁ ଉରୁକ୍‍ତୁ । ଆୟା ବାଡି ନାନ୍ ଡ଼ିସ୍‍ତେଙ୍ଗ୍‍ଁ ଇନ୍‌ଇ ସାନ୍ଦି ଆବେ ତେବାଦୁ ।”"},{"book":"ମାତିଉ","chapter":"2","verse":"14","text":"ଜୋସେପ୍‌ ନିଙ୍ଗିଁଜି କଡ଼ ନି ୱାନି ଆଇସିଙ୍ଗ୍‍ ଅସି ଆୟାନାଡ଼ା ମିସର୍‍ତୁ ସନ୍‌ଡ଼୍ରେଙ୍ଗ୍‌ ସତାର୍‍ ।"},{"book":"ମାତିଉ","chapter":"2","verse":"15","text":"ହେରୋଦଦି ସାନି ସାନ୍ଦି ଆବେ ୱାର୍‌ ତେବାତାର୍‌ । ଇୟାୱିଜୁ ଗଟାନି ମାଣ୍‌କୁ ବାବବାଦିଦି ମାଣାନ୍‌ ପ୍ରବୁଦି ମାଟା ସତ୍‌ ଆତାତ୍‌ । ୱାନ୍‌ ଇର୍‌ଆ ମାର୍ହାନ୍‍, “ନା ମାରିନ୍‍ତିଙ୍ଗ୍‍ ନାନ୍ ମିସର୍‍ ଦେସ୍‍ତାନ୍‍ କୁକ୍‌ତା ତାତା ।”"},{"book":"ମାତିଉ","chapter":"2","verse":"16","text":"ପୁର୍ବ ଦେସ୍‍ତାନ୍‍ ୱାତିମାନି ସୁକେଙ୍ଗ୍‍ସୁଣିକାର୍‍ ୱାନିଙ୍ଗ୍‌ ବାଣ୍ତିସ୍‍କିଜି ସର୍ହାମାନାର୍‍ ନେସ୍‌ସି, ହେରୋଦ ରିସାଆତାନ୍‍ ମାରି ବେତଲିହିମ୍‍ ନି ତାନି ଲାକ୍‌ତୁରି ରାଜିଆଙ୍ଗାଁ ମାନି ଦୁଇ ବାର୍ସୁ ନି ତାନେଙ୍ଗ୍‌ ଉଣା ବାର୍‍ସେକ୍‍ତି ୱିଜେରେ କଡ଼ରିଙ୍ଗ୍‌ କାତ୍‍ତେଙ୍ଗ୍‍ ଇଜି ଆଦେସ୍‌ ସିତାନ୍‌ । ସୁକା ସତିମାର୍‍ଇ ୱେଡ଼ା ବିସୟ୍‌ତାନ୍‌ ସୁକେଙ୍ଗ୍‍ସୁଣିୱାରିମାଣ୍‍କୁ ୱାନ୍‌ ଆମାକା ୱେର୍‍ହାମାର୍ହାନ୍‍, ଆୟା ଇସାବ୍‌ତାନ୍‌ ୱାନ୍‌ କଡ଼ରି ବାର୍ସୁଦି ଜଗ୍‌ ତିଆର୍‌ କିତାମାର୍ହାନ୍‌ ।"},{"book":"ମାତିଉ","chapter":"2","verse":"17","text":"ନାସ୍ତିୱାଲେ ଜିରିମିୟ ବାବବାଦି ମାଣାନ୍‌ ରାସ୍‍ତିମାର୍‍ଇ ଇୟା ବାକ୍ୟ ସତ୍‌ ଆତାତ୍‌ ।"},{"book":"ମାତିଉ","chapter":"2","verse":"18","text":"“ରାମା ଗାଡ଼୍‌ତୁ ଆଉଲି ୱାଜିନାତ୍‍,"},{"book":"ମାତିଉ","chapter":"2","verse":"19","text":"ହେରୋଦଦି ସାତି ୱେନ୍‌କା ପ୍ରବୁଦି ଦୁତ୍‍ ମିସର୍‍ତୁ ଜୋସେପତିଙ୍ଗ୍‍ ଲବେରୁ ତରାଇଆଜି ଇର୍ହାତ୍‌,"},{"book":"ମାତିଉ","chapter":"2","verse":"20","text":"“ନିଙ୍ଗିଁଆ, କଡ଼ଦିଙ୍ଗ୍‌ ନି ୱାନି ଆଇସିଙ୍ଗ୍‍ ଆସ୍‌ସି ଇସ୍ରାଏଲ୍‌ ଦେସ୍‌ତୁ ଡ଼େସି ସାଙ୍ଗ୍‍ଆ । ଇରିଙ୍ଗ୍‌ ଏର୍‌ ୱାନି ଜିବନ୍‌ ଅତେଙ୍ଗ୍‍ ବଦାକିଜିମାର୍ହାର୍‍, ୱାର୍‌ ସାତାର୍‌ ।”"},{"book":"ମାତିଉ","chapter":"2","verse":"21","text":"ଆବେଟ୍‌ ଜୋସେପ୍‌ ନିଙ୍ଗିଁଜି କଡ଼ ନି ମରିୟମ୍‍ତିଙ୍ଗ୍‍ ଆସ୍‌ସି ଇସ୍ରାଏଲ୍‌ ଦେସ୍‌ତୁ ଡ଼େସି ସର୍ହାନ୍‍ ।"},{"book":"ମାତିଉ","chapter":"2","verse":"22","text":"ମାତର୍‌ ହେରୋଦଦି ୱେନ୍‌କା ୱାନି ମାରିସି ଆର୍କିଲାୟ, ଜିହୁଦାଦି ରାଜା ଆତାମାନାନ୍‌ ୱେନ୍‌ଞ୍ଜି ୱାନ୍‌ ଗାଲିଲି ସନ୍‌ଡ଼୍ରେଙ୍ଗ୍‌ ତିଲାତାର୍‌ ।"},{"book":"ମାତିଉ","chapter":"2","verse":"23","text":"୨:୨୩ ମାର୍କ ୧:୨୪; ଲୁକ ୨:୩୯; ଜୋହନ ୧:୪୫.ମାତର୍‌ ଲବେରୁ ମାଟା ୱେନ୍‌ଞ୍ଜି ୱାନ୍‌ ଗାଲିଲି ରାଜିଦୁ ସର୍ହାନ୍‍, ମାରି ନାଜରିତ ଦର୍‌ତି ଗାଡ଼୍‌ତୁ ଇଲୁ କିଜି ତେବାତାନ୍‌ । ଆବେଟ୍‌ ବାବବାଦିରି ମାଣାନ୍‌ ରାସାତି ଉଣ୍ତ୍ରିବାକ୍ୟ ସତ୍‌ ଆତାତ୍‌ । “ୱାନ୍‌ ନାଜରିୟତିୟ ଇଜି ୱେଙ୍ଗ୍‍ଁନାନ୍‍ ।”"}]}