{"data":[{"book":"Maliko","chapter":"14","verse":"1","text":"Gasigalile moŵa gaŵili likanaŵe lyuŵa lya chindimba cha Pasaka ni chindimba cha mikate jangataga amila. Achakulu ŵambopesi ni ŵakwiganya Malajisyo ŵaliji nkusosa itajile pakwakamula Che Yesu, mwangamanyilila jwalijose ni kummulaga."},{"book":"Maliko","chapter":"14","verse":"2","text":"Ŵatite, “Tukatenda yeleyo katema ka chindimba cha Pasaka, kuti ŵandu akatindiganya.”"},{"book":"Maliko","chapter":"14","verse":"3","text":"Che Yesu ŵaliji ku Besania, kumusi ku che Simoni juŵaliji jwamatana. Paŵalyaga, ŵaiche jwankongwe jumo juŵaliji ni chuupa chachikolochekwe ni liganga lyalikuŵilanjikwa alabasta, chachili ni mauta ga kununjila nnope ga ntengo wekulungwa gagakuŵilanjikwa nado. Ŵakasile chuupa cho, ni kwajitila mauta Che Yesu mu ntwe."},{"book":"Maliko","chapter":"14","verse":"4","text":"Ŵandu ŵampepe ŵaŵaliji pamo ni Che Yesu yachimile achitiji, “Kwachichi akugajonanga mauta ga ntengo ga?"},{"book":"Maliko","chapter":"14","verse":"5","text":"Ngati akasumisye mauta ga ni kupata mbiya syasijinji ni kwapa ŵandu ŵakulaga!” Nipele ŵankalipile kwannope jwankongwe jo."},{"book":"Maliko","chapter":"14","verse":"6","text":"Nambo Che Yesu ŵaasalile, “Munneche! Nkunsauchisya ichichi? Jweleju ambanganyichisye chindu chambone."},{"book":"Maliko","chapter":"14","verse":"7","text":"Ŵandu ŵakulaga chaŵe ni ŵanyamwe moŵa gose, iŵaga nkusaka kwakamuchisya nkukombola. Nambo une nguŵa ni ŵanyamwe moŵa gose."},{"book":"Maliko","chapter":"14","verse":"8","text":"Jweleju atesile yakombwele. Alongolele kuchijitilila mauta chiilu changu, kuchiŵika chile, gakanaŵe masiiko gangu."},{"book":"Maliko","chapter":"14","verse":"9","text":"Isyene ngunsalila, kwakulikose pachilambo pachijilalichikwe Ngani Jambone ni achi chatesile jwankongwe ju chichisalichikwe kwakwakumbuchila.”"},{"book":"Maliko","chapter":"14","verse":"10","text":"Nipele, che Yuda Isikaliote, jumo jwa achinduna kumi na mbili ŵala, ŵajawile kwa achakulu ŵambopesi kuti akombole kwagalauka Che Yesu."},{"book":"Maliko","chapter":"14","verse":"11","text":"Achakulu ŵambopesi ŵasangalele pakupikana ngani jo, ni ŵannanjile kuti chiŵaape mbiya. Nipele che Yuda ŵasosile lipesa lyambone lya kungalauka Che Yesu."},{"book":"Maliko","chapter":"14","verse":"12","text":"Pa lyuŵa lya kutanda lya chindimba cha mikate jangataga Amila, katema paŵasikitaga mwanangondolo jwa Pasaka, ŵakulijiganya ŵao ŵausisye, “Ana kwapi nkusaka tukachikolochesye chakulya cha Pasaka?”"},{"book":"Maliko","chapter":"14","verse":"13","text":"Nipele Che Yesu ŵaatumile ŵaŵili mwa ŵakulijiganya ŵao ni ŵaasalile, “Njaule mu musi, ni mwelemo chinkasimane ni jwannume ali atwichile lulo lwa meesi. Nkankuye"},{"book":"Maliko","chapter":"14","verse":"14","text":"mpaka nyuumba jichakajinjile, nkansalile nsyene nyuumba jo, ‘Jwakwiganya akummusya, chili kwapi chuumba muchingalile chakulya cha Pasaka pamo ni ŵakulijiganya ŵangu?’"},{"book":"Maliko","chapter":"14","verse":"15","text":"Nombejo chakannosye chuumba chachikulungwa cha penani chachili chile ni kupambwa. Nkatukulumichisye mwelemo.”"},{"book":"Maliko","chapter":"14","verse":"16","text":"Ŵakulijiganya ŵala ŵatyosile, ni kwaula mmusi, ŵaisimene yose ili mpela iŵatite pakusalilwa ni Che Yesu. Nombewo ŵakulumisye chakulya cha Pasaka."},{"book":"Maliko","chapter":"14","verse":"17","text":"Kuli kuswele, Che Yesu ŵaiche pamo ni ŵakulijiganya ŵao kumi na mbili."},{"book":"Maliko","chapter":"14","verse":"18","text":"Paŵaliji aninkulya, Che Yesu ŵatite, “Isyene ngunsalila, jumo mwa ŵanyamwe jwakulya pamo ni une, chang'alauche.”"},{"book":"Maliko","chapter":"14","verse":"19","text":"Pelepo ŵakulijiganya ŵao ŵatandite kusupuka, ni ŵatandite kummusya jumojumo, “Ana ndili une?”"},{"book":"Maliko","chapter":"14","verse":"20","text":"Che Yesu ŵaasalile, “Jumo mwa ŵanyamwe kumi na mbili, jwakupamba nkate wakwe mu mbale pamo ni une."},{"book":"Maliko","chapter":"14","verse":"21","text":"Pakuŵa Mwana jwa Mundu chawe mpela iilembekwe Mmalembelo Gamaswela nkati ŵelewo. Nambo chalaje mundu jwakungalauka Mwana jwa Mundu! Ikaliji mmbaya mundu jo ngakapagwe!”"},{"book":"Maliko","chapter":"14","verse":"22","text":"Paŵalyaga, Che Yesu ŵajigele nkate, ŵatogolele Akunnungu, ŵaugaŵenye ni kwapa ŵakulijiganya ŵao, achitiji, “Mpochele, nlyanje, chelechi ni chiilu changu.”"},{"book":"Maliko","chapter":"14","verse":"23","text":"Sooni ŵajigele chikombe cha divai, ŵatogolele Akunnungu, ni kwapa, ni wose ŵang'welele divai mu chikombe cho."},{"book":"Maliko","chapter":"14","verse":"24","text":"Che Yesu ŵaasalile, “Jeleji ni miasi jangu ja lilangano lya Akunnungu, jajikwitika kwa ligongo lya kwalechelesya ŵandu ŵajinji."},{"book":"Maliko","chapter":"14","verse":"25","text":"Isyene ngunsalila, ngung'wa sooni divai mpaka lyuŵa paching'we divai jasambano mu Umwenye wa Akunnungu.”"},{"book":"Maliko","chapter":"14","verse":"26","text":"Paŵamasile kwimba lujimbo lwa kwatogolela Akunnungu, ŵatyosile kwaula ku Chikwesya chachigumbele itela ya Miseituni."},{"book":"Maliko","chapter":"14","verse":"27","text":"Che Yesu ŵaasalile ŵakulijiganya ŵao, “Ŵanyamwe wose chimmutuche ni kuuneka, pakuŵa Mmalembelo Gamaswela Akunnungu akuti,"},{"book":"Maliko","chapter":"14","verse":"28","text":"Nambo pachinjisyuka, chinjinnongolela kwaula ku Galilaya.”"},{"book":"Maliko","chapter":"14","verse":"29","text":"Che Petulo ŵansalile, “Atamuno annekaga wose, une ngangunneka ng'oo!”"},{"book":"Maliko","chapter":"14","verse":"30","text":"Che Yesu ŵansalile che Petulo, “Isyene ngunsalila, chilo cha lelo chino, tambala jikanaŵe kutongola kaŵili, chimungane katatu kuti ngankuumanyilila.”"},{"book":"Maliko","chapter":"14","verse":"31","text":"Nambo che Petulo ŵapundile kulimbila kuti, “Atamuno iŵaga ngusachilwa kuwa pamo nomwe ngangunneka ng'oo!”"},{"book":"Maliko","chapter":"14","verse":"32","text":"Ŵaichenje pa ngunda wa mwana waukuŵilanjikwa Getesemane, Che Yesu ŵaasalile ŵakulijiganya ŵao, “Ntamanje apano katema pangwaula kukwapopela Akunnungu.”"},{"book":"Maliko","chapter":"14","verse":"33","text":"Nipele ŵaajigele che Petulo ni che Yakobo ni che Yohana, ŵatandite kusupuka kwannope ni kupotekwa mu ntima."},{"book":"Maliko","chapter":"14","verse":"34","text":"Ni ŵaasalile, “Ngupotekwa kwannope mu ntima ni chipwetesi chachikukombola kumulaga. Ntamanje apano ni kuŵa meeso pe.”"},{"book":"Maliko","chapter":"14","verse":"35","text":"Nipele ŵajawile mmbujo kanandi, ni ŵagwile manguuku, ŵapopelele kuti, yakombolekaga anajinjile mu katema ka malagasyo ko."},{"book":"Maliko","chapter":"14","verse":"36","text":"Ni ŵatite, “Atati wangu, yose ikukomboleka kukwenu. Mundyochesye chikombe cha malagasyo chi. Ngaŵa mpela ingusaka une, nambo mpela inkusaka mmwe.”"},{"book":"Maliko","chapter":"14","verse":"37","text":"Nipele, ŵausile kwa ŵakulijiganya ŵatatu ŵala, ni ŵaasimene agonile. Ŵammusisye che Petulo, “Che Simoni, uli ngonile? Nganinkombola kutama meeso pe namose saa jimo?”"},{"book":"Maliko","chapter":"14","verse":"38","text":"Nipele ŵaasalile, “Ntamanje meeso pe ni kupopela kuti nkajinjila nkulinjikwa. Pakuŵa ntima ukusaka kupanganya yambone, nambo chiilu chilepetele.”"},{"book":"Maliko","chapter":"14","verse":"39","text":"Ŵajawile sooni kukupopela achiujilaga maloŵe gagogo pego."},{"book":"Maliko","chapter":"14","verse":"40","text":"Paŵausile sooni, ŵasimene ŵakulijiganya ŵala ali agonile, ligongo ŵatopelwe ni lugono. Nombewo nganachimanyilila chakwajanga Che Yesu."},{"book":"Maliko","chapter":"14","verse":"41","text":"Kaatatu paŵaichilile ŵaasalile, “Ana ndi chigonele ni kupumulila? Sambano njimuche! Nnole, saa jiiche Mwana jwa Mundu akutajikwa mmakono ga ŵandu ŵaali ni sambi."},{"book":"Maliko","chapter":"14","verse":"42","text":"Njimuchanje, twende. Nnole mundu jwakung'alauka aŵandichile.”"},{"book":"Maliko","chapter":"14","verse":"43","text":"Che Yesu paŵaliji nkuŵecheta, che Yuda, jumo jwa achinduna kumi na mbili, ŵaiche. Ŵaiche ni mpingo wa ŵandu ŵaŵatumikwe ni achakulu ŵambopesi ni ŵakwiganya Malajisyo ni achachekulu, ali ajigele mapanga ni imbonga."},{"book":"Maliko","chapter":"14","verse":"44","text":"Che Yuda jwakugalauka jula ŵapele ŵanyawo chimanyisyo chi, “Ajula juchingankomasye kwa kwanonyela ni jujojo junkunsaka. Munkamule ni kunlindilila.”"},{"book":"Maliko","chapter":"14","verse":"45","text":"Che Yuda paŵaiche pe, papopo ŵajaulile Che Yesu ni kwasalila, “Jwakwiganya!” Nipele ŵankomasisye kwa unonyelo."},{"book":"Maliko","chapter":"14","verse":"46","text":"Nipele ŵandu ŵala ŵankamwile Che Yesu ni kuntaŵa."},{"book":"Maliko","chapter":"14","verse":"47","text":"Nambo jumo jwa ŵeŵala uŵajimi pelepo pamo ni Che Yesu, ŵasolomwele lipanga lyakwe ni kumputila kapolo jwa Jwambopesi Jwankulu, ni ŵankapile liwiwi."},{"book":"Maliko","chapter":"14","verse":"48","text":"Che Yesu ŵaasalile, “Ana nnyiche ni mapanga ni imbonga kukungamula mpela ila une ndili jwachiswamba?"},{"book":"Maliko","chapter":"14","verse":"49","text":"Moŵa gose naliji pamo ni ŵanyamwe njijiganyaga pa Nyuumba ja Akunnungu, nganimungamula. Nambo sambano ngaleche Malembelo ga Akunnungu gamalile.”"},{"book":"Maliko","chapter":"14","verse":"50","text":"Pelepo ŵakulijiganya ŵao wose ŵannesile ni kulukunula."},{"book":"Maliko","chapter":"14","verse":"51","text":"Jwapali jwanchanda jumo juŵaliji nkwakuya Che Yesu ali aliŵagele shuka pe. Ni ŵanyawo ŵasachile kunkamula,"},{"book":"Maliko","chapter":"14","verse":"52","text":"nambo jwanchanda jula ŵapelete, ŵalesile shuka jila ni kutila matakope."},{"book":"Maliko","chapter":"14","verse":"53","text":"Nipele, ŵampeleche Che Yesu ku nyuumba ja Jwambopesi Jwankulu, kuŵasongangene achakulu ŵambopesi wose ni achachekulu ni ŵakwiganya Malajisyo."},{"book":"Maliko","chapter":"14","verse":"54","text":"Che Petulo ŵankuiye Che Yesu kwakutalichila, ŵajinjile mu lutenje lwa nyuumba ja Jwambopesi Jwankulu. Pelepo ŵatemi pamo ni ŵakulindilila achijotelaga mooto."},{"book":"Maliko","chapter":"14","verse":"55","text":"Nipele, achakulu ŵambopesi ni ŵandu ŵane wose pa Nkungulu pala ŵasosile umboni wa kummechetela Che Yesu kuti ŵaulaje, nambo wasoŵile."},{"book":"Maliko","chapter":"14","verse":"56","text":"Ŵandu ŵajinji ŵaŵechetele Che Yesu umboni wa unami, nambo umboni wao nganiujilana."},{"book":"Maliko","chapter":"14","verse":"57","text":"Nipele ŵane wajimi ni kuŵecheta umboni wa unami, achitiji,"},{"book":"Maliko","chapter":"14","verse":"58","text":"“Twampilikene ali nkuŵecheta, ‘Une chinajigumule Nyuumba ja Akunnungu ji, jajitaŵikwe ni ŵandu ni kutaŵa kwa moŵa gatatu jine jangataŵikwa ni ŵandu.’ ”"},{"book":"Maliko","chapter":"14","verse":"59","text":"Namose yeleyo, umboni wao nganiujilana."},{"book":"Maliko","chapter":"14","verse":"60","text":"Nipele Jwambopesi Jwankulu ŵajimi paujo pa ŵandu ni kwausya Che Yesu, “Uli, ngankwanga chachili chose kwa wele umboni ŵakumbechetela wo?”"},{"book":"Maliko","chapter":"14","verse":"61","text":"Nambo Che Yesu ŵaliji jii, nganaŵecheta chachili chose. Jwambopesi Jwankulu ŵammusisye sooni, “Ana mmweji ni Kilisito, Mwana jwa Akunnungu Ŵakulu?”"},{"book":"Maliko","chapter":"14","verse":"62","text":"Che Yesu ŵajanjile, “Elo, ndili une. Sooni, chinchimmona Mwana jwa Mundu ali atemi kundyo kwa Akunnungu ŵa machili, ali nkwika mmaunde ga kwinani.”"},{"book":"Maliko","chapter":"14","verse":"63","text":"Jwambopesi Jwankulu paŵapilikene yeleyo ŵapapwile mwinjilo wakwe achitiji, “Ngatukusaka sooni umboni wine nkati mundu ju!"},{"book":"Maliko","chapter":"14","verse":"64","text":"Mumpilikene yatite pakwatukana Akunnungu! Ŵanyamwe nkuti uli?”"},{"book":"Maliko","chapter":"14","verse":"65","text":"Ŵandu ŵane ŵatandite kunsunila mata Che Yesu, ni ŵansiŵilile mmeeso ni ŵamputile ni kunsalila, “Nlondole, nduni jwamputile!” Iyoyo peyo ŵakulindilila ŵanjigele ni kumputa majanda."},{"book":"Maliko","chapter":"14","verse":"66","text":"Che Petulo paŵaliji chiŵela mu lutenje, ŵaiche mwali jumo mwa achikatumetume ŵa Jwambopesi Jwankulu."},{"book":"Maliko","chapter":"14","verse":"67","text":"Paŵammweni che Petulo achijotelaga mooto, ŵankolondolele ni kunsalila, “Nombe mmwejo iyoyo mwaliji pamo ni Che Yesu jwa ku Nasaleti.”"},{"book":"Maliko","chapter":"14","verse":"68","text":"Nambo che Petulo ŵakanile achitiji, “Ngangwamanya namose nganguchimanyilila chinkuŵecheta cho.” Nipele ŵakopweche paasa, papopo tambala jatongwele."},{"book":"Maliko","chapter":"14","verse":"69","text":"Mwali jula ŵammweni sooni che Petulo, ŵatandite kwasalila ŵandu uŵajimi pelepo, “Mundu ju ali jumo jwao.”"},{"book":"Maliko","chapter":"14","verse":"70","text":"Nambo che Petulo ŵakanile sooni."},{"book":"Maliko","chapter":"14","verse":"71","text":"Nambo che Petulo ŵatandite kusala, “Nweseche iŵaga ngusala unami, ngulumbilila kuti, isyene ngangummanyilila mundu ju junkungamba.”"},{"book":"Maliko","chapter":"14","verse":"72","text":"Papopo pepo tambala jatongwele kaaŵili. Che Petulo ŵalikumbuchile liloŵe li Che Yesu liŵaasalile, “Tambala jikanaŵe kutongola kaŵili, chimungane katatu.” Nipele ŵaligwisisye paasi ni kulila."}]}