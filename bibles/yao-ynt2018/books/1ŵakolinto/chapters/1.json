{"data":[{"book":"1 Ŵakolinto","chapter":"1","verse":"1","text":"Une che Paolo jumilanjikwe kuti meje nduna jwa Kilisito Che Yesu kwa kusaka kwakwe Akunnungu ni alongo ajetu che Sositene"},{"book":"1 Ŵakolinto","chapter":"1","verse":"2","text":"tukunnembela mwanya ŵanli ŵandu ŵa Akunnungu ŵa ku Kolinto, ŵanyamwe mmilanjikwe mme ŵandu ŵa Akunnungu mu kulumbikana ni Kilisito Che Yesu, pamo ni ŵandu wose ŵaali papalipose ŵakwapopelela Ambuje ŵetu Che Yesu Kilisito jwali chilongola jwao ni jwetu."},{"book":"1 Ŵakolinto","chapter":"1","verse":"3","text":"Tukunsachila umbone ni chitendewele kutyochela kwa Akunnungu Atati ŵetu ni Ambuje Che Yesu Kilisito."},{"book":"1 Ŵakolinto","chapter":"1","verse":"4","text":"Ngwatogolela Akunnungu kwa ligongo lyenu moŵa gose kwa ligongo lya umbone wa Akunnungu umpatile kwa litala li Che Yesu Kilisito."},{"book":"1 Ŵakolinto","chapter":"1","verse":"5","text":"Pakuŵa mu kulumbikana ni Kilisito mmele ŵakusichila mu indu yose, mpatile umanyilisi wose ni ukombole wose wa kulalichila."},{"book":"1 Ŵakolinto","chapter":"1","verse":"6","text":"Pakuŵa umboni nkati Kilisito ulimbichikwe mwa ŵanyamwe,"},{"book":"1 Ŵakolinto","chapter":"1","verse":"7","text":"kwayele nganimma ŵakusoŵekwa ni ntuuka wauliwose kutyochela kwa Mbumu jwa Akunnungu, mpela inkuti kulolela kuunukulikwa kwa Ambuje ŵetu Che Yesu Kilisito."},{"book":"1 Ŵakolinto","chapter":"1","verse":"8","text":"Ŵelewo chanlimbisye mpaka kumbesi kuti mme ŵangali chileŵo pa lyuŵa lichauje Ambuje ŵetu Che Yesu Kilisito."},{"book":"1 Ŵakolinto","chapter":"1","verse":"9","text":"Akunnungu ali ŵakukulupilichika, ŵelewo ŵammilasile kuti ntame mu kukamulangana ni Che Yesu Kilisito mwanagwawo ŵaali Ambuje ŵetu."},{"book":"1 Ŵakolinto","chapter":"1","verse":"10","text":"Achalongo achinjangu, ngunchondelela mlina lya Ambuje ŵetu Che Yesu Kilisito, njilane wose mu inkuŵecheta kuti kukapagwa kulekangana pasikati jenu, nnopennope nkole nganisyo simo ni nningwa umo."},{"book":"1 Ŵakolinto","chapter":"1","verse":"11","text":"Achalongo achinjangu, ŵandu ŵane ŵaali mu mpingo u che Kiloe asalile kuti ŵanyamwe nkulekangana kwa maloŵe."},{"book":"1 Ŵakolinto","chapter":"1","verse":"12","text":"Ngusaka sale chimbilikene kukwenu, mundu jwine akuti, “Une ngwakuya che Paolo,” ni jwine akuti, “Une ngwakuya che Apolo,” jwine akuti, “Une ngwakuya che Kefa,” ni jwine akuti, “Une ngwakuya Kilisito.”"},{"book":"1 Ŵakolinto","chapter":"1","verse":"13","text":"Ana nkuganisya kuti Kilisito agaŵaniche? Ana che Paolo ni juŵaŵambikwe pa nsalaba kwaligongo lyenu? Pane ana mwabatiswe kuti mme ŵakulijiganya ŵa che Paolo?"},{"book":"1 Ŵakolinto","chapter":"1","verse":"14","text":"Ngwatogolela Akunnungu pakuŵa nganinambatisya jwalijose pasikati jenu ikaŵe che Kilispo ni che Gayo pe."},{"book":"1 Ŵakolinto","chapter":"1","verse":"15","text":"Kwayele ngapagwa mundu jwakukombola kusala kuti abatiswe aŵe jwakulijiganya jwangu."},{"book":"1 Ŵakolinto","chapter":"1","verse":"16","text":"Ngukumbuchila, iyoyo nambatisye che Sitefano ni ŵaali mu nyuumba jao, nambo ngangukumbuchila kuti nambatisye mundu jwine."},{"book":"1 Ŵakolinto","chapter":"1","verse":"17","text":"Pakuŵa Kilisito ngananajichisya kwabatisya ŵandu, nambo naalalichile ŵandu Ngani Jambone, ni ngaŵa kwa maloŵe gakwanonyelesya ŵandu, kuti chiwa cha Kilisito pa nsalaba chinaŵe cha bule."},{"book":"1 Ŵakolinto","chapter":"1","verse":"18","text":"Pakuŵa utenga nkati chiwa cha Kilisito pa nsalaba ukuwoneka uloŵelo kwa ŵakusochela, nambo kwetuwe ŵatukukulupuswa, tukugaona machili ga Akunnungu."},{"book":"1 Ŵakolinto","chapter":"1","verse":"19","text":"Malembelo ga Akunnungu gakusala,"},{"book":"1 Ŵakolinto","chapter":"1","verse":"20","text":"Alikwapi jwakwete lunda? Alikwapi jwakwiganya malajisyo? Alikwapi jwakumanyilila kutagula indu ya pachilambo? Akunnungu alutesile lunda lwa chilambo chino luŵe uloŵelo."},{"book":"1 Ŵakolinto","chapter":"1","verse":"21","text":"Nti yalutite lunda lwa Akunnungu, ŵandu ŵa pachilambo ngakukombola kwamanyilila Akunnungu kwa lunda lwao achinsyene. Nambo Akunnungu ŵasachile kwakulupusya ŵandu ŵakwakulupilila kwa litala lya utenga utukwalalichila, aula waukuoneka uli uloŵelo kwa aŵala ŵaali ni lunda lwa chiundu."},{"book":"1 Ŵakolinto","chapter":"1","verse":"22","text":"Ŵayahudi akusaka imanyisyo ni Ŵagiliki akusosa lunda."},{"book":"1 Ŵakolinto","chapter":"1","verse":"23","text":"Nambo uweji tukunlalichila ngani ja Kilisito juŵaŵambikwe pa nsalaba. Ngani jajikuloleka chakukuŵasya kwa Ŵayahudi ni uloŵelo kwa ŵandu ŵangaŵa Ŵayahudi."},{"book":"1 Ŵakolinto","chapter":"1","verse":"24","text":"Nambo kwa ŵele uŵaŵilanjikwe ni Akunnungu, Ŵayahudi pane ŵandu ŵangaŵa Ŵayahudi, Kilisito ali machili ga Akunnungu ni lunda lwa Akunnungu."},{"book":"1 Ŵakolinto","chapter":"1","verse":"25","text":"Pakuŵa chachikuloleka uli uloŵelo wa Akunnungu chikwete lunda kupunda lunda lwa ŵandu, nombe chachikuloleka uli ulepetelo wa Akunnungu chikwete machili kugapunda machili ga ŵandu."},{"book":"1 Ŵakolinto","chapter":"1","verse":"26","text":"Nipele achalongo achinjangu, nkumbuchile imwaliji paŵammilasile Akunnungu. Kwa chipimo cha ŵandu nganimma ŵajinji ŵaŵakwete lunda, iyoyo nganimma ŵajinji ŵamwaliji ni machili, nombe nganimma ŵajinji umwamanyiche nnope."},{"book":"1 Ŵakolinto","chapter":"1","verse":"27","text":"Nambo Akunnungu ŵaisagwile indu yaikuwoneka ili yakuloŵela pachilambo kuti ŵataje soni ŵandu ŵaali ni lunda, sooni Akunnungu aisagwile yakulepetala ya pachilambo kuti ŵataje soni ŵandu ŵaali ni machili."},{"book":"1 Ŵakolinto","chapter":"1","verse":"28","text":"Akunnungu aisagwile indu ya pachilambo yakunyeluswa ni kukanikwa ni yaikuwoneka yangalimate, kuti aijonanje aila yaikuwoneka ni ŵandu kuti yanamate mu nganisyo sya ŵandu."},{"book":"1 Ŵakolinto","chapter":"1","verse":"29","text":"Akunnungu ŵatesile yeleyo kuti akapagwa mundu ŵakulilapa paujo pao."},{"book":"1 Ŵakolinto","chapter":"1","verse":"30","text":"Akunnungu nsyene anlumbikenye mwanya ni Che Yesu Kilisito. Nombe Akunnungu antesile Kilisito aŵe lunda lwetu. Tukuŵalanjikwa ŵambone paujo pa Akunnungu, ni kuŵa ŵandu ŵatuŵichikwe pa jika kwa ligongo lya Akunnungu ni ŵawombweche."},{"book":"1 Ŵakolinto","chapter":"1","verse":"31","text":"Mpela itite kulembekwa Mmalembelo Gamaswela, “Jwalijose jwakulilapa alilape kwa achila chatesile Ambuje.”"}]}