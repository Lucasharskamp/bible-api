{"data":[{"book":"Vafilipi","chapter":"3","verse":"1","text":"Pamonga na ago valongo vangu muhekelela mu kuwungana na Bambu. Nilonda lepi kuvayandikila gala genivayandikili. Ndava gakuvakitila ulonda musadika yinu."},{"book":"Vafilipi","chapter":"3","verse":"2","text":"Mujiyangalila na avo vevikita gahakau, genago mabwa, vandu vevijova kwa makala yiganikiwa kujidumula jandu, vevijova kusanguliwa yiganikiwa kudumula jandu."},{"book":"Vafilipi","chapter":"3","verse":"3","text":"Vandu vevadumwili jandu muuchakaka ndi tete, lepi vene, muni tete tikumgundamila Chapanga mukulongoswa na Mpungu Msopi, na kujimekela mukuwungana na Kilisitu Yesu. Tigahuvalila lepi mambu gegihengeka muhiga."},{"book":"Vafilipi","chapter":"3","verse":"4","text":"Nene namwene nganihotwili kugahuvalila mambu gegihengeka muhiga. Ngati avi mundu mweihololela ihotola kugahuvalila mambu gegihengeka muhiga, ihotola lepi kunihotola nene,"},{"book":"Vafilipi","chapter":"3","verse":"5","text":"Nadumwili jandu ligono la nane kuhuma kuvelekewa kwangu, nene namkolonjinji wa mulima wa Isilaeli likabila la Benjamini, kangi na mundu wa ku Ebulania wa chakaka. Ndava ya kulanda malagizu nene navi Mfalisayu,"},{"book":"Vafilipi","chapter":"3","verse":"6","text":"nakangamili neju kuvang'ahisa msambi wa vandu vevakumsadika Kilisitu. Kangi mukuhenga gegaganikiwi na Chapanga gegiletwa kwa kuyidakila malagizu nene navili lepi na mwana."},{"book":"Vafilipi","chapter":"3","verse":"7","text":"Nambu ndava ya Kilisitu gala goha genagawene kadeni gabwina, hinu nikugawona gangali njombi."},{"book":"Vafilipi","chapter":"3","verse":"8","text":"Nambu, lepi genago gene, nambu niwona kila chindu chabwina lepi ndava ya lijambu labwina neju, la kummanya Kilisitu Yesu ndi Bambu wangu. Ndava yaki niyidakili kutagila kutali kila chindu, genago goha nigawene kuvya mahi muni nimpatayi Kilisitu,"},{"book":"Vafilipi","chapter":"3","verse":"9","text":"na kuwungana nayu hotohoto. Nene mbwitu kavili uganu kuhenga gegiganikiwa na Chapanga kwa kuyidakila malagizu. Hinu nihenga gala gegiyidakiliwa na Chapanga kwa kumsadika Kilisitu, kulolekana mbwina palongolo ya Chapanga mu njila ya sadika."},{"book":"Vafilipi","chapter":"3","verse":"10","text":"Chenigana ndi kummanya Kilisitu na kugawona makakala ga uyukisa waki, kuvya pamonga nayu mu mang'ahiso gaki na kufwa ndava yaki ngati cheafwili ndava yangu,"},{"book":"Vafilipi","chapter":"3","verse":"11","text":"mukuhuvalila kuvya na nene mewa Chapanga yati akuniyukisa na kuvya muni."},{"book":"Vafilipi","chapter":"3","verse":"12","text":"Nijova lepi nihikili amala nipungukiwi lepi chindu niyendelela kukangamala muni nihotola kupata njombi. Ndava yeniyi Kilisitu Yesu anipatili nivya waki."},{"book":"Vafilipi","chapter":"3","verse":"13","text":"Chakaka, valongo vangu, nikangamala kuvya nipewili njombi, nambu lijambu limonga lenihenga, nikugakosiwa gala gegapitili na kukangamala kugakamula ga palongolo gala."},{"book":"Vafilipi","chapter":"3","verse":"14","text":"Hinu nikangamala kuhamba kula kweniganikiwa kuhamba, muni nipewa njombi. Ndi magono goha gangali mwishu mkemelu mu njila ya Kilisitu Yesu."},{"book":"Vafilipi","chapter":"3","verse":"15","text":"Tavoha tete vetikangili mukumsadika Yesu Kilisitu yikutigana tivya na maholo genago. Nambu ngati vangi viholalela chingi, hinu Chapanga yati akuvagubukulila lijambu lenilo."},{"book":"Vafilipi","chapter":"3","verse":"16","text":"Nambu, tiyendelela kulongolo mu njila yiyoyo yetiyilandili mbaka hinu."},{"book":"Vafilipi","chapter":"3","verse":"17","text":"Valongo vangu, muhenga ngati chenihenga nene. Tivalangisi kukita gegiganikiwa, na ndi muvayuwanila vala vevakutiyiga tete."},{"book":"Vafilipi","chapter":"3","verse":"18","text":"Nimali kuvajovela lijambu lenili pamahele, na hinu niwuyila kavili kwa maholi, vandu vamahele vitama ngati vamakoko va msalaba wa Kilisitu."},{"book":"Vafilipi","chapter":"3","verse":"19","text":"Ndi mwishu wavi kuyongomela, muni vigana kuyihekesa higa yavi vene ndi chimlungu wavi. Kavili vimekela ndava ya mambu gavi ga soni. Viholalela nga mambu ga pamulima."},{"book":"Vafilipi","chapter":"3","verse":"20","text":"Nambu tete tavakolonjinji va kunani kwa Chapanga, na kuhuma kwenuko tilindila kwa mnogo Msangula witu abwela kuhuma kunani kwa Chapanga, ndi Bambu Yesu Kilisitu."},{"book":"Vafilipi","chapter":"3","verse":"21","text":"Mwene yati akuying'anamusa higa zitu zeziwola ziwanangana na higa yaki yevii yikulu neju, kwa makakala gala geihotola kuvika kila chindu muulongosi waki."}]}