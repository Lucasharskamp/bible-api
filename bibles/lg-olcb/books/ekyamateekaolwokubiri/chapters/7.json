{"data":[{"book":"Ekyamateeka Olwokubiri","chapter":"7","verse":"1","text":"Mukama Katonda wo bw’akutuusanga mu nsi mw’ojja okuyingira, ogyetwalire okuba obutaka bwo, nga n’amawanga mangi amaze okugagobamu, n’amawanga gano omusanvu agakusinga obunene n’amaanyi: Abakiiti, n’Abagirugaasi, n’Abamoli, n’Abakanani, n’Abaperezi, n’Abakiivi, n’Abayebusi,"},{"book":"Ekyamateeka Olwokubiri","chapter":"7","verse":"2","text":"Mukama Katonda wo ng’amaze okugagabula mu mukono gwo, ng’obawangudde, kikugwanira obazikiririze ddala. Tokolanga nabo ndagaano, so tobakwatirwanga kisa."},{"book":"Ekyamateeka Olwokubiri","chapter":"7","verse":"3","text":"Tofumbiriganwanga nabo. Towangayo muwala wo kufumbirwanga mutabani we, oba mutabani we okuwasanga muwala wo."},{"book":"Ekyamateeka Olwokubiri","chapter":"7","verse":"4","text":"Kubanga bagenda kukyamya mutabani wo alekerengaawo okugoberera Mukama, baweerezenga bakatonda abalala; era obusungu bwa Mukama bunaababuubuukirangako n’akuzikiriza mangu."},{"book":"Ekyamateeka Olwokubiri","chapter":"7","verse":"5","text":"Naye bwe muti bwe munaakolanga: Munaamenyanga ebyoto bya bakatonda baabwe, ne mwasaayasa amayinja gaabwe ge bawonga, ne mubetentabetenta empagi zaabwe eza Asera, ne mwokya bakatonda baabwe mu muliro."},{"book":"Ekyamateeka Olwokubiri","chapter":"7","verse":"6","text":"Kubanga oli ggwanga ttukuvu eri Mukama. Mukama Katonda wo yakulonda okuva mu mawanga gonna agali ku nsi okubeeranga eggwanga lye, lye yeefunira ly’asuuta ennyo."},{"book":"Ekyamateeka Olwokubiri","chapter":"7","verse":"7","text":"Mukama okugenda okubalonda n’okubaagala ennyo bw’atyo; si lwa kubanga mwe mwali musinga amawanga amalala gonna obungi; nedda, mwe mwali musinga obutono mu mawanga gonna."},{"book":"Ekyamateeka Olwokubiri","chapter":"7","verse":"8","text":"Naye lwa kubanga Mukama Katonda yabaagala, n’akuuma endagaano gye yakola ne bajjajjammwe, n’abanunula n’omukono gwe ogw’amaanyi ng’abaggya mu nsi ey’obuddu, n’abawonya obuyinza bwa Falaawo, ye kabaka w’e Misiri."},{"book":"Ekyamateeka Olwokubiri","chapter":"7","verse":"9","text":"Noolwekyo osaananga okukitegeeranga nga Mukama Katonda wo ye Katonda; Katonda omwesigwa akuuma endagaano ye ey’okwagala okutaggwaawo eri abamwagala era abagondera ebiragiro bye okutuuka ku mirembe olukumi."},{"book":"Ekyamateeka Olwokubiri","chapter":"7","verse":"10","text":"Naye"},{"book":"Ekyamateeka Olwokubiri","chapter":"7","verse":"11","text":"Noolwekyo weegenderezenga nnyo ogonderenga amateeka n’ebiragiro bye nkugamba olunaku lwa leero."},{"book":"Ekyamateeka Olwokubiri","chapter":"7","verse":"12","text":"Bwe munaakwatanga amateeka ago, ne mugagonderanga n’obwegendereza, ne Mukama Katonda wo agenda kukuumanga endagaano ye, gye yakola ne bajjajjaabo ey’okwagala kwe okutaggwaawo."},{"book":"Ekyamateeka Olwokubiri","chapter":"7","verse":"13","text":"Agenda kukwagalanga, akuwenga omukisa; era alikwaza ne weeyongera obungi. Aliwa omukisa ezzadde lyo n’ebibala eby’oku ttaka lyo, n’emmere yo ey’empeke, ne wayini wo, n’amafuta go, n’ennyana ez’ente zo, n’abaana ab’endiga zo, ng’oli mu nsi Mukama gye yalayirira bajjajjaabo, okugikuwa."},{"book":"Ekyamateeka Olwokubiri","chapter":"7","verse":"14","text":"Onoofunanga omukisa okusinga amawanga amalala gonna; tewaabengawo musajja oba mukazi mugumba mu mmwe, wadde ente zammwe ezitaazaalenga."},{"book":"Ekyamateeka Olwokubiri","chapter":"7","verse":"15","text":"Mukama takkirizenga ndwadde yonna kukukwata. So taakuleeterenga ndwadde ezo ez’akabi, ze wamanyanga, ez’e Misiri, naye anaazireeteranga abo bonna abakukyawa."},{"book":"Ekyamateeka Olwokubiri","chapter":"7","verse":"16","text":"Onoozikirizanga abo bonna Mukama Katonda b’anaakuwanguzanga, tobatunuulizanga liiso lya kisa, tobabbiranga ku liiso. So toweerezanga bakatonda baabwe, kubanga ogwo gugendanga kukufuukira mutego."},{"book":"Ekyamateeka Olwokubiri","chapter":"7","verse":"17","text":"Oyinza okwebuuza mu mutima gwo nti, “Amawanga ag’amaanyi gatyo okutusinga, tulisobola tutya okugagoba mu nsi zaago?”"},{"book":"Ekyamateeka Olwokubiri","chapter":"7","verse":"18","text":"Naye amawanga ago togatyanga; ojjukiranga Mukama Katonda wo kye yakola Falaawo ne Misiri yonna."},{"book":"Ekyamateeka Olwokubiri","chapter":"7","verse":"19","text":"Weerabirako n’amaaso go gennyini ebibonoobono, n’obubonero obw’ebyamagero, n’eby’ekyewuunyo, Mukama bye yakozesa okukuggya mu nsi y’e Misiri n’omukono gwe omuwanvu ogw’amaanyi. Mukama Katonda wo bw’atyo bw’anaakolanga amawanga ago gonna g’otya."},{"book":"Ekyamateeka Olwokubiri","chapter":"7","verse":"20","text":"Ate Mukama Katonda wo anaaweerezanga ennumba mu balabe bo ne zibaluma, okutuusa n’abo abanaabanga basigaddewo mu lutalo, nga beekwese, lwe ziribazikiririza ddala."},{"book":"Ekyamateeka Olwokubiri","chapter":"7","verse":"21","text":"Tobatyanga, kubanga Mukama Katonda wo abeera wakati mu mmwe, mukulu era wa ntiisa."},{"book":"Ekyamateeka Olwokubiri","chapter":"7","verse":"22","text":"Mukama Katonda wo amawanga ago anaagendanga agaggyawo linnalimu, mpola mpola. Toligazikiriza gonna mulundi gumu, si kulwa ng’ensolo ez’omu nsiko zaala ne zikuyitirira obungi."},{"book":"Ekyamateeka Olwokubiri","chapter":"7","verse":"23","text":"Naye Mukama Katonda wo anaagagabulanga mu mukono gwo n’ageeraliikirizanga ng’agatabuddetabudde, okutuusa lwe ganaazikirizibwanga."},{"book":"Ekyamateeka Olwokubiri","chapter":"7","verse":"24","text":"Anaagabulanga bakabaka baago mu mukono gwo n’osangulira ddala amannya gaabwe okuva wansi w’eggulu. Tewaabengawo muntu n’omu anaayimiriranga mu maaso go okukwaŋŋanga, ojjanga kubazikiriza."},{"book":"Ekyamateeka Olwokubiri","chapter":"7","verse":"25","text":"Ebifaananyi ebyole ebya bakatonda baabwe munaabyokyanga mu muliro. Teweegombanga zaabu na ffeeza anaabibeerangako. So tomwetwaliranga alemenga kukufuukira mutego; kubanga ekikolwa ekyo kya muzizo eri Mukama Katonda wo."},{"book":"Ekyamateeka Olwokubiri","chapter":"7","verse":"26","text":"Toyingizanga mu nnyumba yo kintu kyonna ekyomuzizo, olemenga kuba mukolimire ng’ekintu ekyo bwe kiri. Onookikyayiranga ddala era onookitamirwanga ddala, kubanga kyakolimirwa."}]}