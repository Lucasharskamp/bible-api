{"data":[{"book":"Sálmarnir","chapter":"10","verse":"1","text":"Drottinn, hvers vegna ert þú víðs fjarri og gerir ekkert í málinu?! Hvers vegna felur þú þig þegar ég þarfnast þín svo mjög?"},{"book":"Sálmarnir","chapter":"10","verse":"2","text":"Komdu og lækkaðu rostann í hinum hrokafullu og illgjörnu sem ofsækja lítilmagnann. Láttu illskubrögð þeirra koma þeim sjálfum í koll!"},{"book":"Sálmarnir","chapter":"10","verse":"3","text":"Því að þessir menn stæra sig af illsku sinni, hæða Guð og hrósa þeim sem Drottinn fyrirlítur. Að safna auði er þeirra hjartans mál."},{"book":"Sálmarnir","chapter":"10","verse":"4","text":"Þessir vondu og sjálfumglöðu menn virðast halda að Guð sé ekki til. Að leita Guðs, það dettur þeim ekki í hug!"},{"book":"Sálmarnir","chapter":"10","verse":"5","text":"En samt ná þeir árangri og óvinir þeirra lúta í lægra haldi fyrir þeim. Þeir vita ekki að refsing þín bíður þeirra."},{"book":"Sálmarnir","chapter":"10","verse":"6","text":"Sá hrokafulli segir:. „Hvorki Guð né menn geta stöðvað mig, ég mun finna einhverja leið!“"},{"book":"Sálmarnir","chapter":"10","verse":"7","text":"Munnur hans er fullur af formælingum, lygi og ofbeldi. Hann hrósar sér af illum áformum."},{"book":"Sálmarnir","chapter":"10","verse":"8","text":"Slíkir menn læðast í skúmaskotum borgarinnar og myrða þann sem fram hjá gengur."},{"book":"Sálmarnir","chapter":"10","verse":"9","text":"Eins og ljón sitja fyrir bráð sinni, sitja þeir fyrir fátæklingnum, tilbúnir að hremma hann. Þeir leggja snörur fyrir fórnarlömb sín, veiða þau í net."},{"book":"Sálmarnir","chapter":"10","verse":"10","text":"Hinir ólánssömu undrast mátt þeirra og falla fyrir skeytum þeirra."},{"book":"Sálmarnir","chapter":"10","verse":"11","text":"Þeir segja við sjálfa sig: „Guð sér þetta ekki, og hann mun aldrei komast að því.“"},{"book":"Sálmarnir","chapter":"10","verse":"12","text":"Drottinn, rís þú upp! Refsa þeim, ó Guð! Gleymdu ekki fátæklingunum né öðrum sem eiga bágt."},{"book":"Sálmarnir","chapter":"10","verse":"13","text":"Hvers vegna lætur þú illmennin sem spotta þig, ganga laus? Þeir halda að þú munir aldrei refsa þeim."},{"book":"Sálmarnir","chapter":"10","verse":"14","text":"Drottinn, þú sérð verk þeirra. Þú þekkir öll þeirra brögð. Allt það böl og hryggðina sem þeir hafa valdið, gjörþekkir þú! Refsaðu þeim Drottinn, og það strax!"},{"book":"Sálmarnir","chapter":"10","verse":"15","text":"Brjóttu armlegg illgjörðamannanna. Veittu þeim eftirför uns enginn er eftir orðinn."},{"book":"Sálmarnir","chapter":"10","verse":"16","text":"Drottinn er konungur um aldir alda! Þeim sem elta aðra guði verður útrýmt úr landi hans."},{"book":"Sálmarnir","chapter":"10","verse":"17","text":"Drottinn, þú þekkir vonir hinna hógværu. Vissulega munt þú heyra hróp þeirra og hugga hjörtu þeirra."},{"book":"Sálmarnir","chapter":"10","verse":"18","text":"Þú munt láta munaðarlausa og alla kúgaða ná rétti sínum, svo að mennirnir – þeir eru bara mold – beiti ekki lengur ofbeldi."}]}