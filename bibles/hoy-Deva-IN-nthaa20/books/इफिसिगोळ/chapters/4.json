{"data":[{"book":"इफिसिगोळ","chapter":"4","verse":"1","text":"इदुरसाटी ना जो प्रभु दा बंदीन नीम से विनती माळतीन कि या बुलाहट देल नीव कारूकु आगीदीर, अदुर लायक व्यवहार माळी,"},{"book":"इफिसिगोळ","chapter":"4","verse":"2","text":"४:२ कुलुस्सिगोळ ३:१२,१३मतलब पुरा दीनता अदिक नम्रता सहित, अदिक धीरज हुळकु प्यार देल आबुर दाबुर्द सहन माळी;"},{"book":"इफिसिगोळ","chapter":"4","verse":"3","text":"अदिक मेल इन बंधन दा आत्मा अन्द एकता ईटोद यत्न माळी."},{"book":"इफिसिगोळ","chapter":"4","verse":"4","text":"ऊंद अच मय आद अदिक ऊंद अच आत्मा; ह्यांग नीमी जो कारूकु आगीदीर तान कारूकु आगोर देल ऊंद अच आशा आद."},{"book":"इफिसिगोळ","chapter":"4","verse":"5","text":"ऊंद अच प्रभु आन, ऊंद अच विश्वास ऊंद अच बपतिस्मा,"},{"book":"इफिसिगोळ","chapter":"4","verse":"6","text":"अदिक सब मुंदुरव ऊंद अच परमेश्वर अदिक आप्प आन, जो सप्पा मुंदुर म्याकुच अदिक सप्पा मुंदुर बीच दा अदिक सब मुंदुर दा आन."},{"book":"इफिसिगोळ","chapter":"4","verse":"7","text":"लेकीन नाम दा टु हर ऊंद मंळसा अक मसीह अन्द दान इन परिमाण इन अनुसार अनुग्रह सिक्याद."},{"book":"इफिसिगोळ","chapter":"4","verse":"8","text":"इदुरसाटी आव अनतान:"},{"book":"इफिसिगोळ","chapter":"4","verse":"9","text":"आऊन येरदुर देल, अदिक येन सिकतद सिर्फ ईद कि अद पृथ्वी इन ल्यालमा जागागोळ्द दा ईळसी भी दुन."},{"book":"इफिसिगोळ","chapter":"4","verse":"10","text":"अदिक जो ईळदुन ईव आवा हुन जो पुरा आकाश टु म्याकुच येरे भी दुन कि सब येनारा परिपुर्ण माळुल."},{"book":"इफिसिगोळ","chapter":"4","verse":"11","text":"आव थ्वाळासा लॉकुरी प्रेरित नियुक्त माळकु, अदिक थ्वाळासा लॉकुरी भविष्यवक्ता नियुक्त माळकु, अदिक थ्वाळासा लॉकुरी खुशखबरी केळावाळेर नियुक्त माळकु, अदिक थ्वाळासा लॉकुरी रखवाला अदिक उपदेशक नियुक्त माळकु कोट बुट्टुन,"},{"book":"इफिसिगोळ","chapter":"4","verse":"12","text":"यदुर देल पवित्र लॉकुर सिद्ध आगेगुल अदिक स्यावा अन्द क्याल्सा माळकु आगुल अदिक मसीह अन्द मय इक उन्नती सिक्‍कुल,"},{"book":"इफिसिगोळ","chapter":"4","verse":"13","text":"यागासताका कि नाव सब इन सब विश्वास अदिक परमेश्वर उन पार उन पहचान दा ऊंद आगबाळुल, अदिक ऊंद सिद्ध मंळसा आगबाळुल अदिक मसीह अन्द पुरा डील-डौल ताका ना वाळुसुल."},{"book":"इफिसिगोळ","chapter":"4","verse":"14","text":"ताकी नाव मुंदु टु चिकोर ईरतीदील जो मंळसागोळ्द ठग-विद्या अदिक चतुराई देल, आंदुर भ्रम इन युक्तिगोळ्द अदिक उपदेश इन हर ऊंद ध्वाका देल उछलस्कु अदिक ईल अल तिर्गुसकु आगताव."},{"book":"इफिसिगोळ","chapter":"4","verse":"15","text":"बल्‍की प्यार दा सच्चाई देल माताळतेला सब मातगोळ दा अदुर्दा जो ताल्ला आद, मतलब मसीह दा वाळुसतेला होगुल,"},{"book":"इफिसिगोळ","chapter":"4","verse":"16","text":"४:१६ कुलुस्सिगोळ २:१९यदुर देल पुरा मय, हर ऊंद जोळ इन सहायता देल ऊंद सांगुळ मिलुसकु अदिक ऊंद सामर्थ्य सांगुळ गठुस्कु, आ प्रभाव उन अनुसार जो हर ऊंद अंग इन ठीक-ठीक कार्य माळोर द्वारा आऊन दा आगतद, तान तान इक वाळुसतद कि आव प्यार दा उन्नती माळतेला होगुल."},{"book":"इफिसिगोळ","chapter":"4","verse":"17","text":"इदुरसाटी ना ईद अनतीन अदिक प्रभु दा आग्रह माळतीन कि ह्यांग गैरयहूदी लॉकुर तान मन इन अनर्थ रीति मा नळुतार, नीव ईगी टु बाक हिंग व्यवहार माळबाळेतीर."},{"book":"इफिसिगोळ","chapter":"4","verse":"18","text":"यतिकी आंदुर बुद्धी भ्रष्ट आगेग्याद, अदिक आ अग्यानता अन्द कारण जो आंदुर दा आद अदिक आंदुर मन इन कठोरता अन्द कारण आंदुर परमेश्वर उन जीवन टु अलग माळकु आदुर;"},{"book":"इफिसिगोळ","chapter":"4","verse":"19","text":"अदिक आंदुर सुन्न आगकु लुचपन दा हतेदुर कि सब प्रकार इन खराब क्याल्सा लालसा देल माळुल."},{"book":"इफिसिगोळ","chapter":"4","verse":"20","text":"पर नीव मसीह अन्द हिंग शिक्षा ताकोंडीदील."},{"book":"इफिसिगोळ","chapter":"4","verse":"21","text":"बल्‍की नीव खराखुरा आऊंदा केळदीर अदिक, ह्यांग यीशु दा सच्चाई आद, अदुर दा कल्सकु भी आग्यार"},{"book":"इफिसिगोळ","chapter":"4","verse":"22","text":"४:२२ कुलुस्सिगोळ ३:९कि नीव पिछला चाल चलन इक हाळोद मंळसातत्व अक जो भरमुसावळ्त अभिलाषागोळ्द अनुसार भ्रष्ट आगेगतद, ईळु बुळी"},{"book":"इफिसिगोळ","chapter":"4","verse":"23","text":"अदिक तान मन इन आत्मिक स्वभाव दा व्हाशोद बन्सतेला होगी,"},{"book":"इफिसिगोळ","chapter":"4","verse":"24","text":"४:२४ कुलुस्सिगोळ ३:१०अदिक व्हाशोद मंळसातत्व अक हाक्‍क कोमी जो परमेश्वर उन अनुरूप सच्चाई इन न्यायीपन अदिक पवित्रता दा सजुस्कु आग्याद."},{"book":"इफिसिगोळ","chapter":"4","verse":"25","text":"ई कारण ख्वाटा माताळोद बिटकु हर ऊंद मंळसा तान मान्ना हातळोर से सही माताळुल, यतिकी नाव आपस दा आबुर दाबुर अंग हुयेव."},{"book":"इफिसिगोळ","chapter":"4","verse":"26","text":"सिट्ट रा माळी, पर पाप माळबाळी; सुर्य मुळका ताका नीम्द गुस्सा ईरबाळुल,"},{"book":"इफिसिगोळ","chapter":"4","verse":"27","text":"अदिक ना शैतान उक मवका कोळी."},{"book":"इफिसिगोळ","chapter":"4","verse":"28","text":"काळताना माळावाळा बाक काळताना माळबाळुल, बल्‍की वळ्लीद क्याल्सा माळोर साटी तान कयगोळ देल मेहनत माळुल, इदुरसाटी कि यारी प्रयोजन आद आऊक कोळली आऊन हात्‍ती येनारा ईरूल."},{"book":"इफिसिगोळ","chapter":"4","verse":"29","text":"यातोदु सही मात नीम्द बाय देल होळबाळुल, पर जरवत इन अनुसार अदा होळुल जो उन्नती इन साटी वळ्लीद ईरूल, ताकी आऊन से केळावाळेर मा अनुग्रह ईरूल."},{"book":"इफिसिगोळ","chapter":"4","verse":"30","text":"परमेश्वर उन पवित्र आत्मा अक दुख माळबाळी, यदुर देल नीम मा छुटकारा अन्द दिन इन साटी छाप कोटकु आग्याद."},{"book":"इफिसिगोळ","chapter":"4","verse":"31","text":"सब प्रकार इन कळवाहट, अदिक प्रकोप अदिक सिट्ट, अदिक कलह, अदिक अपमान, सप्पा बैरभाव समेत नीम से दुर माळकु आगुल."},{"book":"इफिसिगोळ","chapter":"4","verse":"32","text":"४:३२ कुलुस्सिगोळ ३:१३आबुर दाबुर मा कृपा माळी अदिक मेहरबान आगी, अदिक ह्यांग परमेश्वर मसीह दा नीम्द अपराध माफ माळदुन, हांग अच नीव भी आबुर दाबुर्द अपराध माफ माळी."}]}