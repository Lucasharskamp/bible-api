{"data":[{"book":"Дила","chapter":"7","verse":"1","text":"Дэчи о баро попази пхучляс э Стэфанес:"},{"book":"Дила","chapter":"7","verse":"2","text":"О Стэфан пхэнляс:"},{"book":"Дила","chapter":"7","verse":"3","text":"«Ачяв ти пху тай тэ тухумен, — пхэнляс Ов лэски, — тай джя ки пху, сави Мэ туки кан сикавав»."},{"book":"Дила","chapter":"7","verse":"4","text":"Озаман о Авраам ачявдяс э пху э халдеенги тай ало андэ Харран. Отхар, палко мэрипэ лэски дадэскерэстэ, о Дэл андяс э Авраамес андэ адалэ пхуятэ, андэ савятэ тумэ анкха бэшэн."},{"book":"Дила","chapter":"7","verse":"5","text":"Ов на диняс лэс пху джи тикноро котор. Ай о Дэл диняс збора, кай Ов кан дэл адая пху лэстэ тай лэски пуендэ, ай одова вахыти ко Авраам на сас пуёс."},{"book":"Дила","chapter":"7","verse":"6","text":"О Дэл пхэнляс лэски: «Тэ пуя кан овэн джятя андэ джяти пху; он кан овэн динэ андэ иргатлыки тай кан сидэн хурлуки штаршэл брэш."},{"book":"Дила","chapter":"7","verse":"7","text":"Ай Мэ кан марав э дюняс, саво кан керэл лэн иргатен, — пхэнляс о Дэл. — Тай дэчи он кан никлён отхар тай кан керэн бути Манги адалэ тханэстэ»."},{"book":"Дила","chapter":"7","verse":"8","text":"Дэчи Ов диняс э Авраамес завети абризанияко. О Авраам уло о дад э Исаакеско тай кердяс лэски абризания ко охтото дес, сар аракхлило, о Исаак уло о дад э Яковеско, ай о Яков — дэшудо патриарховенго."},{"book":"Дила","chapter":"7","verse":"9","text":"О патриархя катар кизгандилима бикиндэ Иосифес андэ Египти. Ай о Дэл сас лэса"},{"book":"Дила","chapter":"7","verse":"10","text":"тай кутарды лэс катар алаи ко хурлуки. Ов диняс э Иосифес мила тай годявэрипэ ангал якха ко фараони, о патишаи э Египтеско. Одова кердяс э Иосифес сагбус алаи э Египтеско тай алаи пэ кхерэско."},{"book":"Дила","chapter":"7","verse":"11","text":"Пал отхэ андэ Египти тай андэ Ханаан ули бокх тай баро хурлуки, тай амарэ дада нащи аракхенас хапэ."},{"book":"Дила","chapter":"7","verse":"12","text":"Кана о Яков шунляс одолэстар, кай андэ Египти си гив, ов бичялдяс отхэ амарэ дадэн екхвар."},{"book":"Дила","chapter":"7","verse":"13","text":"Кана он алэ дувар, о Иосиф пхутэрдяспэс пэ пхралэнги, тай о фараони галило катар тухумя ки Иосифески."},{"book":"Дила","chapter":"7","verse":"14","text":"Пал отхэ о Иосиф бичялдяс пал пэ дадэстэ пал Яков тай пал алаи пэ тухумендэ, савэ гиндёнас эфтадэша пандж мануша."},{"book":"Дила","chapter":"7","verse":"15","text":"О Яков ало тэ бэшэл ко Египти, катэ муло ли ов, ли амарэ дадэнги дада."},{"book":"Дила","chapter":"7","verse":"16","text":"О тэня сас гелдэ андэ Шэхем тай тхэдэ андэ склепи, саво о Авраам киндяс рупаки ко чявэ ки Хаморески андэ Шэхем."},{"book":"Дила","chapter":"7","verse":"17","text":"Сар пашолас о вахыти тэ овэл о пхэнлипэ, дино э Дэвлэса э Авраамес, барёлас о гиндипэ амарэ дюняско андэ Египти."},{"book":"Дила","chapter":"7","verse":"18","text":"Аякха сас, бискай андэ Египти на бэшло опэр трони авэр патишаи, саво на джянэлас катар Иосиф."},{"book":"Дила","chapter":"7","verse":"19","text":"Ов сас ярамази амарэ тухуменца тай керэлас джюнгалипэ амарэ дадэнги: ов тхэлас лэн тэ чен э пуен, савэ аракхлилэ, тэ мэрэн одола."},{"book":"Дила","chapter":"7","verse":"20","text":"Андэ адава вахыти аракхлило о Маисей, шукар ангал Дэл. Трин чён лэс хавдярэнас андэ дадэско кхер,"},{"book":"Дила","chapter":"7","verse":"21","text":"ай кана камэлас лэс тэ дэн, лэс лиляс э чяй э фараонески тай барярдяс, сар пэ чявэс."},{"book":"Дила","chapter":"7","verse":"22","text":"О Маисей сас сиклярдо алаи э египтеско годявэрипэ; ов сас зорало ли андэ збора, ли андэ дила."},{"book":"Дила","chapter":"7","verse":"23","text":"Кана лэски сас саранда брэш, ов мангляс тэ дикхел пэ пхралэн израильтянен."},{"book":"Дила","chapter":"7","verse":"24","text":"Екхвар ов дикхляс, кай екхес андар лэндэ хорладиел о египтяни, ов сыкылды тай андар пахылыки мудардяс лэс."},{"book":"Дила","chapter":"7","verse":"25","text":"О Маисей тюшунды, лэски пхрала кан галён, кай о Дэл лэски вастэнца дэл лэн кутардипэ, ай он на галилэ."},{"book":"Дила","chapter":"7","verse":"26","text":"Авэр дес о Маисей дикхляс, сар дуй израильтяня марэнпэс. Ов мангляс тэ аклаштиел лэн. «Муршалэн, вай тумэ пхрала, — пхэнэлас ов. — Соски хорладиен екхаврэс?»"},{"book":"Дила","chapter":"7","verse":"27","text":"Дэчи о мануш, саво марэлас пэ комшус, диняс бутуря э Маисеес тай пхэнляс: «Кон тхэдяс тут барэс тай цындомарес опэр амэндэ?"},{"book":"Дила","chapter":"7","verse":"28","text":"Я ту мангес тэ мударэс ли ман, сар ич мудардян э египтянес?»"},{"book":"Дила","chapter":"7","verse":"29","text":"О Маисей шунляс асавке зборэс, нашло тай ало андэ пху Мадиам сар джяти. Отхэ лэстэ аракхлилэ дуй чявэ."},{"book":"Дила","chapter":"7","verse":"30","text":"Тай саранда брэшэндар ко Маисей ало миляики андэ тхардо хлядяло кущёки ки ливади, надур катар горас Синай."},{"book":"Дила","chapter":"7","verse":"31","text":"О Маисей сас шаштимэ, кана адава дикхляс. Ов пашыло пашэ, зиядэ тэ дикхел, тай шунляс сэси э Сагбуско:"},{"book":"Дила","chapter":"7","verse":"32","text":"«Мэ о Дэл тэ дадэнго, о Дэл э Авраамеско, э Исаакеско тай э Яковеско». О Маисей изралас катар траш тай нащи ваздэлас пэ якха."},{"book":"Дила","chapter":"7","verse":"33","text":"О Сагбус пхэнляс лэски: «Чи тэ минидэс, вай о тхан, опэр савэстэ ту тэрдо, — шужы пху."},{"book":"Дила","chapter":"7","verse":"34","text":"Мэ дикхлём о хурлуки Мэ дюняско андэ Египти тай шунлём лэнго роипэ. Мэ фулистинём, тэ кутардияв лэн. Ай акана джя, Мэ бичялав тут андэ Египти»."},{"book":"Дила","chapter":"7","verse":"35","text":"Одолэ Маисеес, савэстар он болдинэпэс тай савэстар пхэнэнас: «Кон тхэдяс тут барэс тай цындомарес?» — о Дэл бичялдяс сар барэс тай кутардимарес андар миляики, саво сикавдяспэс лэски андэ хлядяло кущёки."},{"book":"Дила","chapter":"7","verse":"36","text":"О Маисей никалдяс лэн тай саранда брэш керэлас чюдэс тай сикаиматэс андэ Египти, ки Лоли моря тай ки ливади."},{"book":"Дила","chapter":"7","verse":"37","text":"Адава жэ Маисей пхэнляс э израильтяненги: «Андар тумарэ пхралэндэ о Дэл кан тхэл тумэнги Прарокес, сар мандэ»."},{"book":"Дила","chapter":"7","verse":"38","text":"Ов, — одова мануш, саво сас э дюняса андэ ливади; ов сас отхэ амарэ дадэнца тай э миляикеса, саво зборизэлас лэса опэр горас Синай. Ов лиляс дживиндэ зборэс, тэ дэл лэн амэндэ."},{"book":"Дила","chapter":"7","verse":"39","text":"Амарэ дада на манглэ тэ шунэн лэс, ами болдинэпэс лэстар тай болдинэ пумарэ илэ карин Египти."},{"book":"Дила","chapter":"7","verse":"40","text":"Он пхэнлэ э Ааронески: «Кер амэнги дэвлэн, савэ кан джян ангал амэндэ, вай амэ на джянас, со уло адалэ Маисееса, кай никалдяс амэн андар Египти»."},{"book":"Дила","chapter":"7","verse":"41","text":"Андэ адала деса он кердэ гурувэс, андэ адалэ идолэски курбани тай лошазэнас э дилаки пэ вастэнгеряки."},{"book":"Дила","chapter":"7","verse":"42","text":"О Дэл болдиняспэс лэндар тай ачявдяс лэн тэ керэн иргатлыки э опрунэ армияки, сар си яздимэ андэ книжка ки прарокенги:"},{"book":"Дила","chapter":"7","verse":"43","text":"Тумэ кердянус тумэнги шавлинен катуна э Молахески7.43 Молах — о дэл э амонитяненго, савэски диндёнас курбани пуя. О Тхэдипэ пхэнэл, кай о израильтяня на камэл ангал лэстэ тэ бангён. Алаи, кон бангёл ангал Молах, камэлас тэ овэл мудардо. тай"},{"book":"Дила","chapter":"7","verse":"44","text":"Амарэ дадэндэ андэ ливади сас Катуна Заветески. О Дэл сикавдяс э Маисеески, касавки ой камэл тэ овэл, тай ов аякха да кердяс."},{"book":"Дила","chapter":"7","verse":"45","text":"Амарэ дада лилэ адая катуна, тай екхетханэ э Исусеса Навескерэса он андэ ла андэ пху ки дюняски, савэн о Дэл кувды ангал лэндэ. Тай аякха сас джи ко деса ки Давидески,"},{"book":"Дила","chapter":"7","verse":"46","text":"савэс дэхэлас о Дэл. О Давид мангелас Лэс тэ мукел тэ аракхел катуна э Яковески кхерэски."},{"book":"Дила","chapter":"7","verse":"47","text":"Ай о кхер Лэски тхэдяс о Саламон."},{"book":"Дила","chapter":"7","verse":"48","text":"Ай о Учё Дэл на бэшэл андэ кхера, тхэдэ э манушэнца. О прароки пхэнэл адалэстар:"},{"book":"Дила","chapter":"7","verse":"49","text":"«О булутя — о трони Минро,"},{"book":"Дила","chapter":"7","verse":"50","text":"Та со, на Мэ вастэса алаи адава кердо?»"},{"book":"Дила","chapter":"7","verse":"51","text":"Тумэ — дюняс, савэстэ на бангёл э мэн, кастэ баруно ило тай пханлэ кана! Тумэ екхараи тэрдён мамуй ко Шужо Духос, сар тумарэ дада, аякха ли тумэ!"},{"book":"Дила","chapter":"7","verse":"52","text":"Кас андар прарокя тумарэ дада на кувдиенас? Он мудардэ одолэн, кон пхэнэлас, кай кан авэл о Чячё. Анкха тумэ улянус пхукаимаря тай мударимаря!"},{"book":"Дила","chapter":"7","verse":"53","text":"Тумэ лилянус о Тхэдипэ, дино тумэн андар миляикя, ай на кердянус лэс!"},{"book":"Дила","chapter":"7","verse":"54","text":"Кана он шунлэ адава, он холясаилэ тай лилэ тэ хан пумарэ данда катар холи."},{"book":"Дила","chapter":"7","verse":"55","text":"Ай о Стэфан, пхэрдо Шужо Духос, ваздиняс пэ якха опрэ тай дикхляс о нами э Дэвлэско тай э Исусеско, Саво сас тэрдо катар прави вас ки Дэвлэско."},{"book":"Дила","chapter":"7","verse":"56","text":"— Дикхен, — пхэнляс ов, — мэ дикхав пхутэрдэ булутя тай э Чявэс э Манушыканэс катар прави вас ки Дэвлэско!"},{"book":"Дила","chapter":"7","verse":"57","text":"Дэчи он екхвар пханлэ пумарэ кана, барэ бэбэряса читэпэс опэр лэстэ."},{"book":"Дила","chapter":"7","verse":"58","text":"Он сидинэ э Стэфанес пал диз тай лилэ тэ чен андэ лэстэ бара. О дикхимаря э дошаки ачявдэ пумарэ савутя ко пинрэ ки тэрнэ манушэски, саво бучёлас Савл."},{"book":"Дила","chapter":"7","verse":"59","text":"Кана он ченас андэ Стэфан бара, одова мангелас э Дэвлэс:"},{"book":"Дила","chapter":"7","verse":"60","text":"Ов пэло опэр кочя тай лачес пхэнляс:"}]}