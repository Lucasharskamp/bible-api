{"data":[{"book":"تثنیه","chapter":"29","verse":"1","text":"این است شرایط عهدی که خداوند در سرزمین موآب توسط موسی با قوم اسرائیل بست. این عهد غیر از عهدی بود که قبلاً در کوه حوریب بسته شده بود."},{"book":"تثنیه","chapter":"29","verse":"2","text":"موسی تمام بنی‌اسرائیل را احضار کرد و به ایشان گفت:"},{"book":"تثنیه","chapter":"29","verse":"3","text":"و شاهد معجزات عظیم خداوند در سراسر مصر بودید."},{"book":"تثنیه","chapter":"29","verse":"4","text":"ولی تا امروز خداوند دلهایی که بفهمند و چشمانی که ببینند و گوشهایی که بشنوند به شما نداده است."},{"book":"تثنیه","chapter":"29","verse":"5","text":"من چهل سال شما را در بیابان هدایت کردم. در این مدت نه لباسهایتان کهنه شد و نه کفشهایتان پاره گشت."},{"book":"تثنیه","chapter":"29","verse":"6","text":"هر چند نانی برای خوردن و شرابی برای نوشیدن نداشتید، اما خداوند روزی شما را می‌رساند تا به شما بفهماند که او یهوه خدای شماست."},{"book":"تثنیه","chapter":"29","verse":"7","text":"زمانی که به اینجا رسیدیم سیحون (پادشاه سرزمین حشبون) و عوج (پادشاه سرزمین باشان) با ما به جنگ برخاستند، ولی ما ایشان را شکست دادیم"},{"book":"تثنیه","chapter":"29","verse":"8","text":"و سرزمینشان را گرفتیم و به قبیله‌های رئوبین، جاد و نصف قبیلهٔ منسی دادیم."},{"book":"تثنیه","chapter":"29","verse":"9","text":"شرایط این عهد را اطاعت کنید تا در تمام کارهایتان موفق باشید."},{"book":"تثنیه","chapter":"29","verse":"10-11","text":"همگی شما یعنی رهبران، مشایخ، مردان قوم همراه با کودکان و همسرانتان و غریبانی که در بین شما زندگی می‌کنند یعنی کسانی که هیزم می‌شکنند و برایتان آب می‌آورند امروز در حضور خداوند، خدایتان ایستاده‌اید."},{"book":"تثنیه","chapter":"29","verse":"12","text":"اینجا ایستاده‌اید تا به عهدی که یهوه خدایتان امروز با شما می‌بندد وارد شوید."},{"book":"تثنیه","chapter":"29","verse":"13","text":"امروز خداوند می‌خواهد شما را به عنوان قوم خود تأیید کند و خدای شما باشد، همان‌طور که به شما وعده داد و برای پدرانتان، ابراهیم و اسحاق و یعقوب سوگند خورد."},{"book":"تثنیه","chapter":"29","verse":"14-15","text":"این پیمان تنها با شما که امروز در حضور یهوه خدایمان ایستاده‌اید بسته نمی‌شود بلکه با تمام نسلهای آیندهٔ اسرائیل نیز بسته می‌شود."},{"book":"تثنیه","chapter":"29","verse":"16","text":"شما به یاد دارید که چگونه در سرزمین مصر زندگی می‌کردیم و پس از خروج از آنجا چطور از میان قومهای دیگر گذشتیم."},{"book":"تثنیه","chapter":"29","verse":"17","text":"شما رسوم و بتهای قبیح آن سرزمینها را دیدید که از چوب و سنگ و نقره و طلا ساخته شده بودند."},{"book":"تثنیه","chapter":"29","verse":"18","text":"امروز در میان شما مرد یا زن، خاندان یا قبیله‌ای نباشد که از خداوند، خدایمان برگردد و بخواهد این خدایان را بپرستد و با این کار، به تدریج قوم را مسموم کند."},{"book":"تثنیه","chapter":"29","verse":"19","text":"کسی در میان شما نباشد که پس از شنیدن این هشدارها، آنها را سرسری بگیرد و فکر کند اگر به راههای گستاخانهٔ خود ادامه دهد صدمه‌ای نخواهد دید. این کار او همگی شما را نابود خواهد کرد؛"},{"book":"تثنیه","chapter":"29","verse":"20","text":"چون خداوند از سر تقصیرات او نمی‌گذرد بلکه خشم و غیرتش بر ضد آن شخص شعله‌ور خواهد شد و تمام لعنتهایی که در این کتاب نوشته شده بر سر او فرود خواهد آمد و خداوند اسم او را از روی زمین محو خواهد کرد."},{"book":"تثنیه","chapter":"29","verse":"21","text":"خداوند او را از تمامی قبیله‌های اسرائیل جدا خواهد نمود و کلیهٔ لعنتهایی را که در این کتاب ذکر شده، بر سر او نازل خواهد کرد."},{"book":"تثنیه","chapter":"29","verse":"22","text":"آنگاه فرزندان شما و نسلهای آینده و غریبانی که از کشورهای دور دست از سرزمین شما عبور کنند، بلاها و بیماریهایی را که خداوند بر این سرزمین نازل کرده است خواهند دید."},{"book":"تثنیه","chapter":"29","verse":"23","text":"آنها خواهند دید که تمام زمین، شوره‌زاری است خشک و سوزان که در آن نه چیزی کاشته می‌شود و نه چیزی می‌روید. سرزمینتان درست مثل سدوم و عموره و ادمه و صبوئیم خواهد بود که خداوند در خشم خود آنها را ویران کرد."},{"book":"تثنیه","chapter":"29","verse":"24","text":"قومها خواهند پرسید: «چرا خداوند با این سرزمین چنین کرده است؟ دلیل این خشم بی‌امان او چه بوده است؟»"},{"book":"تثنیه","chapter":"29","verse":"25","text":"در جواب ایشان گفته خواهد شد: «چون مردم این سرزمین عهدی را که هنگام خروج از مصر خداوند، خدای پدرانشان با ایشان بسته بود، شکستند."},{"book":"تثنیه","chapter":"29","verse":"26","text":"ایشان به پرستش خدایانی پرداختند که آنها را قبلاً نمی‌شناختند و خداوند، پرستش آنها را منع کرده بود."},{"book":"تثنیه","chapter":"29","verse":"27","text":"پس خشم خداوند علیه این سرزمین افروخته شد و کلیهٔ لعنتهای او که در این کتاب نوشته شده، بر سرشان فرو ریخت."},{"book":"تثنیه","chapter":"29","verse":"28","text":"خداوند با خشم و غضب شدید خود، ایشان را از سرزمینشان ریشه‌کن ساخت و آنها را به سرزمین دیگری راند که تا امروز در آنجا زندگی می‌کنند.»"},{"book":"تثنیه","chapter":"29","verse":"29","text":"اسراری هست که یهوه خدایمان بر کسی کشف نفرموده است، اما او قوانین خود را بر ما و فرزندانمان آشکار نموده است تا آنها را اطاعت کنیم."}]}