{"data":[{"book":"Lúkas","chapter":"2","verse":"1","text":"Um þetta leyti fyrirskipaði rómverski keisarinn, Ágústus, að manntal skyldi tekið um allt Rómaveldi."},{"book":"Lúkas","chapter":"2","verse":"2","text":"Þetta fyrsta manntal var gert þegar Kýreníus var landstjóri á Sýrlandi."},{"book":"Lúkas","chapter":"2","verse":"3","text":"Þess vegna urðu allir að fara til ættborgar sinnar og láta skrá sig þar."},{"book":"Lúkas","chapter":"2","verse":"4","text":"Þar sem Jósef var af ætt Davíðs konungs, varð hann að fara frá heimabæ sínum, Nasaret í Galíleu, til Betlehem í Júdeu, hinnar fornu borgar Davíðs,"},{"book":"Lúkas","chapter":"2","verse":"5","text":"ásamt Maríu unnustu sinni sem þá var að því komin að eiga barn."},{"book":"Lúkas","chapter":"2","verse":"6-7","text":"Meðan þau voru í Betlehem, fæddi hún sitt fyrsta barn og var það drengur. Hún vafði hann reifum og lagði hann í jötu, því ekkert rúm var fyrir þau í gistihúsinu."},{"book":"Lúkas","chapter":"2","verse":"8","text":"Þessa sömu nótt voru fjárhirðar á völlunum utan við þorpið og gættu hjarðar sinnar."},{"book":"Lúkas","chapter":"2","verse":"9","text":"Allt í einu birtist þeim engill og ljóminn af dýrð Drottins lýsti upp umhverfið. Hirðarnir urðu skelkaðir,"},{"book":"Lúkas","chapter":"2","verse":"10","text":"en engillinn hughreysti þá og sagði: „Verið óhræddir! Ég flyt ykkur miklar gleðifréttir sem berast eiga öllum mönnum:"},{"book":"Lúkas","chapter":"2","verse":"11","text":"Frelsari ykkar, sjálfur konungurinn Kristur, fæddist í nótt í Betlehem!"},{"book":"Lúkas","chapter":"2","verse":"12","text":"Þið munuð finna reifabarn, liggjandi í jötu – það er hann!“"},{"book":"Lúkas","chapter":"2","verse":"13","text":"Um leið var með englunum fjöldi annarra engla – herskarar himnanna – og þeir lofuðu Guð og sungu:"},{"book":"Lúkas","chapter":"2","verse":"14","text":"„Dýrð sé Guði í upphæðum og friður á jörðu með öllum þeim sem hann elskar.“"},{"book":"Lúkas","chapter":"2","verse":"15","text":"Þegar englarnir voru farnir aftur til himna, sögðu hirðarnir hver við annan: „Flýtum okkur til Betlehem og sjáum þennan stórkostlega atburð, sem Drottinn hefur sagt okkur frá!“"},{"book":"Lúkas","chapter":"2","verse":"16","text":"Þeir hlupu til þorpsins og fundu bæði Maríu, Jósef og barnið í jötunni."},{"book":"Lúkas","chapter":"2","verse":"17","text":"Fjárhirðarnir sögðu síðan öllum hvað gerst hafði og hvað engillinn hafði sagt þeim um þetta barn."},{"book":"Lúkas","chapter":"2","verse":"18","text":"Allir sem heyrðu frásögn hirðanna, undruðust mjög,"},{"book":"Lúkas","chapter":"2","verse":"19","text":"en María lagði allt þetta vel á minnið og hugleiddi það með sjálfri sér."},{"book":"Lúkas","chapter":"2","verse":"20","text":"Fjárhirðarnir fóru nú aftur út í hagann og lofuðu Guð fyrir allt sem þeir höfðu heyrt og séð, og engillinn hafði sagt þeim."},{"book":"Lúkas","chapter":"2","verse":"21","text":"Að átta dögum liðnum var drengurinn umskorinn og gefið nafnið Jesús, eins og engillinn nefndi hann, áður en hann var getinn í móðurlífi."},{"book":"Lúkas","chapter":"2","verse":"22","text":"Þegar tími var kominn til að María færði hreinsunarfórn í musterinu, eins og lög Móse krefjast þegar barn hefur fæðst, fóru foreldrar Jesú með hann upp til Jerúsalem til að færa hann Drottni."},{"book":"Lúkas","chapter":"2","verse":"23","text":"Guð segir svo í þessum lögum: „Ef kona fæðir dreng fyrstan barna sinna, skal hann helgaður Drottni.“"},{"book":"Lúkas","chapter":"2","verse":"24","text":"Um leið færðu foreldrar Jesú einnig hreinsunarfórnina, sem lögin kröfðust, en hún varð annað hvort að vera tvær turtildúfur eða tvær ungar dúfur."},{"book":"Lúkas","chapter":"2","verse":"25","text":"Í Jerúsalem bjó maður sem Símeon hét. Hann var góður maður og guðrækinn, fylltur heilögum anda og vænti komu Krists, konungsins, sem Guð hafði lofað að senda."},{"book":"Lúkas","chapter":"2","verse":"26","text":"Heilagur andi hafði gert honum ljóst að hann mundi ekki deyja fyrr en hann hefði fengið að sjá konunginn Krist."},{"book":"Lúkas","chapter":"2","verse":"27","text":"Þennan dag hafði hann einmitt fengið vísbendingu frá heilögum anda um að fara í helgidóminn. Þangað kom hann er María og Jósef komu með barnið til að færa það Drottni, eins og lögin mæltu fyrir um."},{"book":"Lúkas","chapter":"2","verse":"28","text":"Símeon tók barnið í fang sér og lofaði Guð."},{"book":"Lúkas","chapter":"2","verse":"29-31","text":"Hann sagði: „Drottinn, nú get ég glaður dáið, því ég hef séð þann sem þú lofaðir að ég skyldi sjá. Ég hef augum litið frelsara heimsins!"},{"book":"Lúkas","chapter":"2","verse":"32","text":"Hann er ljósið, sem lýsa mun þjóðunum, og hann verður vegsemd þjóðar þinnar Ísrael.“"},{"book":"Lúkas","chapter":"2","verse":"33","text":"Jósef og María stóðu hjá og hlustuðu undrandi á það sem Símeon sagði um Jesú."},{"book":"Lúkas","chapter":"2","verse":"34-35","text":"Símeon blessaði þau en sagði síðan við Maríu: „Sverð mun nísta sál þína, því margir í Ísrael munu hafna þessu barni og það mun verða þeim til falls, en öðrum verður hann uppspretta gleðinnar. Þannig mun afstaða og hugsanir margra koma fram í ljósið.“"},{"book":"Lúkas","chapter":"2","verse":"36-37","text":"Spákona nokkur, Anna að nafni, var einnig stödd í musterinu þennan dag. Hún var Fanúelsdóttir og af ætt Assers. Hún var orðin háöldruð og hafði verið ekkja í áttatíu og fjögur ár eftir sjö ára búskap. Hún fór aldrei út úr musterinu, heldur dvaldist þar dag og nótt. Hún helgaði líf sitt Guði og lofaði hann með bænahaldi og föstu."},{"book":"Lúkas","chapter":"2","verse":"38","text":"Nú kom hún þar að sem Símeon var að tala við Maríu og Jósef og byrjaði einnig að þakka Guði. Hún tók að segja öllum í Jerúsalem, sem væntu komu frelsarans, að Kristur væri loksins kominn."},{"book":"Lúkas","chapter":"2","verse":"39","text":"Þegar foreldrar Jesú höfðu gert allt sem lögin kröfðust, fóru þau aftur heim til Nasaret í Galíleu."},{"book":"Lúkas","chapter":"2","verse":"40","text":"Drengurinn óx og þroskaðist og Guð blessaði hann."},{"book":"Lúkas","chapter":"2","verse":"41-42","text":"Foreldrar Jesú fóru ár hvert til Jerúsalem á páskahátíðina, og þegar Jesús var tólf ára, fékk hann i fyrsta skipti að fara með."},{"book":"Lúkas","chapter":"2","verse":"43","text":"Þegar lagt var af stað heim til Nasaret, að hátíðahöldunum loknum, varð Jesús eftir í Jerúsalem."},{"book":"Lúkas","chapter":"2","verse":"44","text":"því að þau héldu að hann væri meðal kunningja sem áttu samleið. En þegar hann skilaði sér ekki um kvöldið, fóru þau að leita hans meðal vina og ættingja."},{"book":"Lúkas","chapter":"2","verse":"45","text":"Leitin varð árangurslaus, og því sneru þau aftur til Jerúsalem til að leita hans þar."},{"book":"Lúkas","chapter":"2","verse":"46-47","text":"Þau fundu hann ekki fyrr en eftir þrjá daga. Þá sat hann í musterinu meðal lögvitringanna og ræddi við þá háleit málefni. Undruðust allir skilning hans og svör."},{"book":"Lúkas","chapter":"2","verse":"48","text":"Foreldrar hans vissu ekki sitt rjúkandi ráð: „Elsku drengurinn minn,“ sagði móðir hans, „af hverju gerðirðu okkur þetta? Við faðir þinn vorum dauðhrædd um þig og höfum leitað þín um allt!“"},{"book":"Lúkas","chapter":"2","verse":"49","text":"„Hvers vegna voruð þið að leita að mér?“ spurði hann, „vissuð þið ekki að mér bar að vera í musterinu, húsi föður míns?“"},{"book":"Lúkas","chapter":"2","verse":"50","text":"En þau skildu ekki við hvað hann átti."},{"book":"Lúkas","chapter":"2","verse":"51","text":"Síðan fór hann með þeim heim til Nasaret og var þeim hlýðinn, en móðir hans lagði alla þessa atburði vel á minnið."},{"book":"Lúkas","chapter":"2","verse":"52","text":"Jesús óx að visku og vexti og allir elskuðu hann, bæði Guð og menn."}]}