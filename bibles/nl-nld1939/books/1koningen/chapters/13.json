{"data":[{"book":"1 Koningen","chapter":"13","verse":"1","text":"kwam er op Jahweh’s bevel een godsman uit Juda naar Betel, juist op het ogenblik, dat Jeroboam op het altaar stond, om het offer te ontsteken."},{"book":"1 Koningen","chapter":"13","verse":"2","text":"En op last van Jahweh riep hij tot het altaar: Altaar, altaar! Zo spreekt Jahweh: Zie, in het huis van David zal een zoon geboren worden; hij zal de priesters der offerhoogten, die op u durven offeren, op u vermoorden en mensenbeenderen op u verbranden."},{"book":"1 Koningen","chapter":"13","verse":"3","text":"Ook kondigde hij een teken aan en sprak: Dit is het teken, dat het Jahweh is, die gesproken heeft! Het altaar zal bersten, en het offervet, dat er op ligt, wordt er af geworpen."},{"book":"1 Koningen","chapter":"13","verse":"4","text":"Toen de koning hoorde, wat de godsman tegen Betels altaar riep, strekte hij van het altaar af zijn hand uit, en sprak: Grijpt hem! Maar de hand, die hij tegen den godsman uitstrekte, verstijfde, zodat hij haar niet meer terug kon trekken."},{"book":"1 Koningen","chapter":"13","verse":"5","text":"Tegelijk berstte ook het altaar, en werd het vet er af geworpen, zoals de godsman op Jahweh’s bevel had gezegd."},{"book":"1 Koningen","chapter":"13","verse":"6","text":"Nu sprak de koning tot den godsman: Smeek toch Jahweh, uw God, om genade, en bid voor mij, dat ik mijn hand kan terugtrekken. En de godsman smeekte Jahweh om genade; de koning kon zijn hand terugtrekken, en deze was weer als voorheen."},{"book":"1 Koningen","chapter":"13","verse":"7","text":"Daarop sprak de koning tot den godsman: Kom met mij mee naar huis, om u wat te verkwikken; dan zal ik u ook een geschenk meegeven."},{"book":"1 Koningen","chapter":"13","verse":"8","text":"Maar de godsman gaf den koning ten antwoord: Al geeft gij mij de helft van uw vermogen, ik ga niet met u mee naar binnen; ik eet hier geen brood en drink hier geen water."},{"book":"1 Koningen","chapter":"13","verse":"9","text":"Want aldus heeft Jahweh mij bevolen: “Eet er geen brood en drink er geen water; keer niet terug langs dezelfde weg, die gij zijt gekomen.”"},{"book":"1 Koningen","chapter":"13","verse":"10","text":"Hierop sloeg hij een andere weg in, en keerde niet terug langs dezelfde weg, waarlangs hij naar Betel gekomen was."},{"book":"1 Koningen","chapter":"13","verse":"11","text":"Nu woonde er te Betel een bejaard profeet; zijn zonen kwamen hem alles vertellen, wat de godsman die dag te Betel gedaan en tot den koning gezegd had. Toen ze dit aan hun vader hadden verteld,"},{"book":"1 Koningen","chapter":"13","verse":"12","text":"vroeg hij hun: Langs welke weg is hij heengegaan? En zijn zonen wezen hem de weg, die de godsman van Juda had ingeslagen."},{"book":"1 Koningen","chapter":"13","verse":"13","text":"Nu beval hij hun: Zadelt den ezel voor mij. En toen zij den ezel gezadeld hadden, besteeg hij hem,"},{"book":"1 Koningen","chapter":"13","verse":"14","text":"ging den godsman achterna, en trof hem onder een terebint gezeten. Hij sprak tot hem: Zijt gij de godsman uit Juda? Hij antwoordde: Ja."},{"book":"1 Koningen","chapter":"13","verse":"15","text":"Nu nodigde hij hem uit: Ga met mij mee naar huis; dan kunt ge wat eten."},{"book":"1 Koningen","chapter":"13","verse":"16","text":"Maar de godsman antwoordde: Ik mag niet met u terugkeren, en hier ook geen brood eten of water drinken."},{"book":"1 Koningen","chapter":"13","verse":"17","text":"Want Jahweh heeft mij gezegd: “Gij moogt daar geen brood eten en geen water drinken, noch terugkeren langs dezelfde weg, die gij zijt gegaan.”"},{"book":"1 Koningen","chapter":"13","verse":"18","text":"Doch de ander verzekerde: Ook ik ben een profeet, evenals gij; en een engel heeft mij op last van Jahweh gezegd: “Breng hem terug naar uw huis; dan kan hij brood eten en water drinken.” Hij loog hem dit voor."},{"book":"1 Koningen","chapter":"13","verse":"19","text":"Daarop keerde de godsman met hem terug, en at en dronk in zijn huis."},{"book":"1 Koningen","chapter":"13","verse":"20","text":"Maar nog zaten zij aan tafel, toen het woord van Jahweh werd gericht tot den profeet, die hem tot de terugkeer had bewogen."},{"book":"1 Koningen","chapter":"13","verse":"21","text":"En hij riep den godsman uit Juda toe: Zo spreekt Jahweh! Omdat gij u tegen het gebod van Jahweh hebt verzet, en u niet hebt gehouden aan het bevel, dat Jahweh, uw God, u gaf,"},{"book":"1 Koningen","chapter":"13","verse":"22","text":"maar teruggekeerd zijt, en brood hebt gegeten en water gedronken op de plaats, waar Hij u verboden had, brood te eten en water te drinken: daarom zal uw lijk niet in het graf uwer vaderen komen!"},{"book":"1 Koningen","chapter":"13","verse":"23","text":"Toen de godsman gegeten en gedronken had, zadelde hij zijn ezel,"},{"book":"1 Koningen","chapter":"13","verse":"24","text":"en ging heen. Maar onderweg ontmoette hij een leeuw, die hem doodde. Zijn lijk bleef op de weg liggen; de ezel stond er naast, en de leeuw bleef eveneens naast het lijk staan."},{"book":"1 Koningen","chapter":"13","verse":"25","text":"Toevallig kwamen er enige mannen voorbij, die het lijk op de weg zagen liggen, met den leeuw er naast. Zij gingen het vertellen in de stad, waar de oude profeet woonde."},{"book":"1 Koningen","chapter":"13","verse":"26","text":"En toen de profeet, die hem op zijn weg had doen terugkeren, dit vernam, zeide hij: Het is de godsman, die zich tegen het gebod van Jahweh verzet heeft. Daarom heeft Jahweh hem aan den leeuw overgeleverd, die hem verscheurd en gedood heeft, zoals Jahweh het hem had voorspeld."},{"book":"1 Koningen","chapter":"13","verse":"27","text":"En hij beval zijn zonen: Zadelt den ezel voor mij. Zij deden het."},{"book":"1 Koningen","chapter":"13","verse":"28","text":"Toen ging hij heen, en vond het lijk op de weg liggen, met den ezel en den leeuw er naast. De leeuw had het lijk niet verslonden, en evenmin den ezel verscheurd."},{"book":"1 Koningen","chapter":"13","verse":"29","text":"Nu nam de profeet het lijk van den godsman op, legde het op den ezel en bracht het naar de stad terug, om rouw te bedrijven en hem te begraven."},{"book":"1 Koningen","chapter":"13","verse":"30","text":"Hij legde het lijk in zijn eigen graf, en men hief de klaagzang over hem aan: Ach mijn broeder!"},{"book":"1 Koningen","chapter":"13","verse":"31","text":"Na de begrafenis beval hij zijn zonen: Begraaf mij na mijn dood in het graf, waarin de godsman begraven ligt; legt mij naast zijn gebeente neer, opdat mijn gebeente met het zijne gespaard blijve."},{"book":"1 Koningen","chapter":"13","verse":"32","text":"Want ongetwijfeld zal het woord vervuld worden, dat hij op last van Jahweh heeft uitgeroepen tegen het altaar te Betel en tegen al de tempels der offerhoogten in de steden van Samaria."},{"book":"1 Koningen","chapter":"13","verse":"33","text":"Ondanks dit alles bekeerde Jeroboam zich niet van zijn slecht gedrag; integendeel, hij koos nog meer priesters voor de offerhoogten uit het gewone volk. Al wie maar wilde, stelde hij tot priester aan."},{"book":"1 Koningen","chapter":"13","verse":"34","text":"Dit werd de zonde van het huis van Jeroboam, en daarom zou het vernietigd worden en van de aardbodem verdelgd."}]}