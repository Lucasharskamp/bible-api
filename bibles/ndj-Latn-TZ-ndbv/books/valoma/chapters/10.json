{"data":[{"book":"Valoma","chapter":"10","verse":"1","text":"Valongu vangu, ndima yangu yikudayila Vayawudi vayangu vosi valowuliwi. Na nguvadadavila kwa Chapanga."},{"book":"Valoma","chapter":"10","verse":"2","text":"Nguwesha kutovilela kwanongwa yawu kucha vana nguvilishu ya kumsaka Chapanga, lakini nguvilishu ayi yigoleka muumanyi wa nakaka ha."},{"book":"Valoma","chapter":"10","verse":"3","text":"Nongwa vamanya ha ndambu ya Chapanga yavagola vandu vavi vagoleki na vayesha kukanda ndambu yawu veni na vayijumilili ha deha ayi ya Chapanga ya kuvagola vavi vagoleki."},{"book":"Valoma","chapter":"10","verse":"4","text":"Nongwa kwisa kwa Kilistu, Malawu avagolili vavi, ili vosi yivajumila vavi vagoleki."},{"book":"Valoma","chapter":"10","verse":"5","text":"Mumilandu ya kuva goleki kwa kukombikesha Malawu, Musa ayandikili naha, “Mundu yagola yifidayila Malawu dayikali kwa ndambu ya fila fyagola.”"},{"book":"Valoma","chapter":"10","verse":"6","text":"Mayandiku Vang'alili mumilandu ya kuva goleki kwa deha ya ujumilwa vakudeta naha, “Mukotoo kwidasha ghani dakweli mbaka kumbindi kwa Chapanga?” Ayi yina mana ya kumsunusha Yesu Kilistu pasi."},{"book":"Valoma","chapter":"10","verse":"7","text":"“Yumwi damudashi ng'odu kucha, Kilistu dasunuki mbaka pasi ya mlima?” Ayi yina mana kumjabula Yesu kufuma kumambi."},{"book":"Valoma","chapter":"10","verse":"8","text":"Mayandiku Vang'alili vakudeta naha, “Lulayilayi alu lwa Chapanga luva pabehi na yuwi, luva pamulomu yaku na mundima yaku.” Na weni ndi chila chilongu cha ujumilwa wutuwulandula."},{"book":"Valoma","chapter":"10","verse":"9","text":"Leki pawudeta kwa mlomu waku kucha Yesu ndi Bambu na kujumila mundima yaku kucha Chapanga amushukushili kumambi, dawulowoki."},{"book":"Valoma","chapter":"10","verse":"10","text":"Ujumili mundima yaku, ugoliwi goleki na kwa mlomu waku, deti ulowuliwi."},{"book":"Valoma","chapter":"10","verse":"11","text":"Mayandiku Vang'alili vakudeta, “Mundu yamjumila datayiwi soni ha.”"},{"book":"Valoma","chapter":"10","verse":"12","text":"Chilongu achi chivahela lushawu kwa Vayawudi na Vagiliki. Bambu ndi Bambu wa vandu vosi na mweni msangi munu kwa yivamluva."},{"book":"Valoma","chapter":"10","verse":"13","text":"Kwanongwa Mayandiku Vang'alili vakudeta, “Mundu daamkemi Bambu ili amtangi alowuliwi.”"},{"book":"Valoma","chapter":"10","verse":"14","text":"Topi, davamdavi wuliwuli leki vamjumilili ng'odu? Na davamdavi wuliwuli kunu vakalihela kupikana filongu fyaki? Kandi davapikani wuliwuli filongu fyaki leki kwahela mlandula?"},{"book":"Valoma","chapter":"10","verse":"15","text":"Na vandu davalanduli wuliwuli leki kwahela mundu yavalayishili? Kucha wuvadeta Mayandiku Vang'alili. “Ndi chilongu chivayilili munu kwisa kwa vala yivalandula Chilongu cha Nyanyi!”"},{"book":"Valoma","chapter":"10","verse":"16","text":"Lakini vosi vachiyanga ng'odu achi Chilongu cha Nyanyi. Mbuyi wa Chapanga Isaya adetili, “Bambu, ghani yalujumilili lulayilayi lwetu?”"},{"book":"Valoma","chapter":"10","verse":"17","text":"Topi, ujumilwa wukufuma kwa kupikana unjagila na unjagila wukufuma mukulandula chilongu cha Kilistu."},{"book":"Valoma","chapter":"10","verse":"18","text":"Lakini ngudasha, Wuli, vapikana ng'odu unjagila awu? Yina, vawupikanilili, kucha Mayandiku Vang'alili wuvadeta."},{"book":"Valoma","chapter":"10","verse":"19","text":"Musa adashili kandi, wuli, yikuweshikana kucha vandu va Isilaeli vamumanyili ng'odu?"},{"book":"Valoma","chapter":"10","verse":"20","text":"Kandi mbuyi wa Chapanga Isaya, adetili ngajila lyogha milandu ya Chapanga,"},{"book":"Valoma","chapter":"10","verse":"21","text":"Lakini kwilata vandu va Isilaeli akudeta naha,"}]}