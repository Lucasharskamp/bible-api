{"data":[{"book":"Yakobo","chapter":"2","verse":"1","text":"Mmakukulupila avangu, kwa kuva mùnkulupila Nang'olo wetu Yesu Kilisto avêle na ukulu, bahi mùlembelewa munavabagule vanu vanji."},{"book":"Yakobo","chapter":"2","verse":"2","text":"Kwa nfano tuhaule uvila, munu yumo àinjidile pamakojano lenu akuno awètè pete ya zahabu na dinguwo dikatapêle, na upopo nkuinjila mmahuvani akuno awètè mahanjala."},{"book":"Yakobo","chapter":"2","verse":"3","text":"Na mwenu nkumpwechela chikatapele ayula munu awête dinguwo dikatapêle na kunnyaulila kuva, “Ikala apano pakatapêle,” henga nkunnyaulila ayula mmahuvani kuva, “Wako imila apala,” au “Ikala pahi, pepi na madodo langu.”"},{"book":"Yakobo","chapter":"2","verse":"4","text":"Dachi, chinu anecho chikálanguja kuva mùnabagulana, na kwa kutenda uchocho mùlojwa na mawaso lahakalenge?"},{"book":"Yakobo","chapter":"2","verse":"5","text":"Mmakukulupila avangu unintamwa, pilikananga! Nnungu àvatandwele amahuvani va chilambo achino kuva vakúpata va ing'ulupa, na kuva amapala va Ufalume wavaahidite Nnungu vanu avala vantâmwa."},{"book":"Yakobo","chapter":"2","verse":"6","text":"Henga mwenu mùvataya dihoni amahuvani. Dachi, vakúpata akee njo vam'banîha mwenu? Dachi, vakúpata akee njo vampelekêja mwenu nnukumbi lwa hukumu?"},{"book":"Yakobo","chapter":"2","verse":"7","text":"Dachi, vakúpata akee njo vantongolêla lahakalenge Nang'olo wenu wambone, Yesu Kilisto?"},{"book":"Yakobo","chapter":"2","verse":"8","text":"Mùtenda chikatapele ikàva mùitimisa sheliya ing'ulu ya Ufalume wa Nnungu ilembwîje Mmalemba Lanaswe ihaûla kuva, “Ntamwe nnyako malinga chiulitamwa umwene.”"},{"book":"Yakobo","chapter":"2","verse":"9","text":"Henga ikàva mùvabagula vanu vanji, bahi mùtenda masambi na Sheliya ìnanhukumu, kwa kuva, mùniilumula."},{"book":"Yakobo","chapter":"2","verse":"10","text":"Ata kuiva munu àdikamula amuli dyammalele dya Sheliya, nkuileka chihi amuli imo, aneyo ààva na makosa la kudilumula amuli dyammalele."},{"book":"Yakobo","chapter":"2","verse":"11","text":"Kwa kuva, ayula ahawîle kuva, “Unalale ugoni,” njo uyoyo ahawîle kuva, “Unawalale.” Bahi ikàva wako ukálele ugoni, henga ùniwalala, bahi wako ùilumwile Sheliya ya Nnungu."},{"book":"Yakobo","chapter":"2","verse":"12","text":"Bahi tangola na utende muchi vanu vambehukumîwa kwa Sheliya itwîng'a uhulu."},{"book":"Yakobo","chapter":"2","verse":"13","text":"Kwa kuva, Nnungu nanga pambemmikila chididi munu ayula akávavikila chididi vanu vanji. Henga chididi chìishinda hukumu."},{"book":"Yakobo","chapter":"2","verse":"14","text":"Mmakukulupila avangu, dachi munu àmbepata faida ntwani akàhaula kuva àvele na ing'ulupa, henga akáilanguja kupitila vitendo vyambone? Dachi, ing'ulupa ya namuna aneyo ìnahulula kumpoha?"},{"book":"Yakobo","chapter":"2","verse":"15","text":"Kwa nfano tuhaule kuva, nkúkulupila nnyako àvele na uhou na àsikikidile chakulya."},{"book":"Yakobo","chapter":"2","verse":"16","text":"Dachi, pàmbekuva na faida ntwani ikàva munu yumo mmwenu ànnyaulila kuva, “Hwena kwa amani, kayote moto na kusiba,” bila kumwing'a vitukutuku vyasikikidile?"},{"book":"Yakobo","chapter":"2","verse":"17","text":"Bahi uvila njo chiivele, ing'ulupa weka bila vitendo, ìnihwa mwalehu."},{"book":"Yakobo","chapter":"2","verse":"18","text":"Henga munu ànahulula kuhaula kuva, “Wako ùvele na ing'ulupa na nangu ngùvele na vitendo.” Nangu nìmbennyang'ula kuchidoni, “Ngulanguje ing'ulupa yako bila vitendo, na nangu nguchinikulanguje ing'ulupa yangu kwa vitendo.”"},{"book":"Yakobo","chapter":"2","verse":"19","text":"Wako ùnakulupila kuva pàvele Nnungu yumo. Sawa! Henga ata anamindenga na vanang'o vànakulupila uchocho, na vànatetemela kwa kuyopa."},{"book":"Yakobo","chapter":"2","verse":"20","text":"Wako uwalivelu! Dachi, wako ùlembela umaihwe kuva ing'ulupa bila vitendo ikemana?"},{"book":"Yakobo","chapter":"2","verse":"21","text":"Anakulwetu Iblahimu ávalangiwije kuva wambone pameho panga Nnungu kupitila vitendo vyake kwa kunhumya Isaka mwanawe ààve sadaka muha chitala."},{"book":"Yakobo","chapter":"2","verse":"22","text":"Uvenkulola namuna ing'ulupa na vitendo chivikodile madengo pamo. Matendo lake láikamilishije ing'ulupa yake."},{"book":"Yakobo","chapter":"2","verse":"23","text":"Bahi kupitila anelo, nkutimila Malemba Lanaswe làhaula kuva, “Iblahimu ánkulupidile Nnungu, na kwa kutenda uchocho Nnungu nkummalangila kuva wambone pameho pake.”2:23 Ntandiliko 15:6 Na nang'e nkuchemwa nnyanjawake Nnungu."},{"book":"Yakobo","chapter":"2","verse":"24","text":"Bahi munu àvalangiwa kuva wambone pameho panga Nnungu kupitila vitendo na akee kupitila ing'ulupa yake."},{"book":"Yakobo","chapter":"2","verse":"25","text":"Yávele uchocho ata kwanga Lahabu, mmahe kahaba. Nnungu ámmalangidile kuva wambone pameho pake kupitila vitendo vyake, kwa kuva, ávapwechedile vapelelesi va Isilaeli na kuvatoloha kupitila indila inji."},{"book":"Yakobo","chapter":"2","verse":"26","text":"Kwa kuva, mmili bila imumu ùnihwa, uchocho ing'ulupa bila vitendo ìnihwa."}]}