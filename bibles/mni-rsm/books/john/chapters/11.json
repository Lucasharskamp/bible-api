{"data":[{"book":"John","chapter":"11","verse":"1","text":"Lazarus kouba nupa ama naduna leirammi. Mahakti mache Mary amadi Martha-ga loinana Bethany khunggangda leibani."},{"book":"John","chapter":"11","verse":"2","text":"11:2 Jn 12:3Lazarus-ki mache Mary asi Mapu Ibungogi makhongda manam nungsiba thao heiduna masamna teithokkhiba nupi aduni."},{"book":"John","chapter":"11","verse":"3","text":"Machem ani asina Jisuda pao asumna tharammi, “Ibungo, nahakna nungsijaba marup adu nare.”"},{"book":"John","chapter":"11","verse":"4","text":"Jisuna pao asi tabada hairak-i, “Anaba asi siraga loisin-gadaba anaba natte adubu Tengban Mapugi matik mangal oinanaba amadi masigi mapanna Tengban Mapugi Machanupa adubu matik mangal phangnanabani.”"},{"book":"John","chapter":"11","verse":"5","text":"Martha, mahakki manaonupi amadi Lazarus-pu Jisuna nungsijarammi."},{"book":"John","chapter":"11","verse":"6","text":"Adubu Ibungona Lazarus nare haiba tabada Ibungona leiriba mapham aduda numit nini amaga amuk makha tana leitharammi."},{"book":"John","chapter":"11","verse":"7","text":"Adudagi Ibungona mahakki tung-inbasingda hairak-i, “Eikhoi Judea-da hallasi.”"},{"book":"John","chapter":"11","verse":"8","text":"Maduda Ibungogi tung-inbasingna khumlak-i, “Oja Ibungo, mapham aduda Jihudisingna Ibungobu nungna thanaba hotnakhibadu ikui kuikhidri aduga Ibungona mapham aduda amuk chatke hairibra?”"},{"book":"John","chapter":"11","verse":"9","text":"Jisuna khumlak-i, “Nongmada pung taranithoi nungthil oiba nattra? Nungthilda chatpa mi amana khudi thide maramdi taibangpan asigi mangalna mahakna uba phang-i."},{"book":"John","chapter":"11","verse":"10","text":"Adubu numidangda chatpa mahak adudi khudi thi maramdi mangonda mangal leite.”"},{"book":"John","chapter":"11","verse":"11","text":"Masi hairaba tungda Ibungona makhoida makha tana hairak-i, “Eikhoigi marup Lazarus tumkhre adubu mahak houdoknaba ei houjik chatkani.”"},{"book":"John","chapter":"11","verse":"12","text":"Maduda tung-inbasing aduna khumlak-i, “Ibungo, mahak tumlabadi, mahak naba pharagani.”"},{"book":"John","chapter":"11","verse":"13","text":"Jisuna hainingba adudi Lazarus sire haibani adubu makhoinadi Ibungona hairibadu tumduna potthabagi maramda haibani haina khallammi."},{"book":"John","chapter":"11","verse":"14","text":"Maram aduna Jisuna makhoida sengna haibire, “Lazarus sire,"},{"book":"John","chapter":"11","verse":"15","text":"nakhoina thajanaba eina mahakka loinana mapham aduda leiminnaramdaba asi nakhoigidamak ei harao-i. Eikhoi mahakki manakta chatlasi.”"},{"book":"John","chapter":"11","verse":"16","text":"Didymus11:16 Wahanthokti “Phaibok” haibani. hainasu kouba Thomas-na mahakka loinariba tung-inbasing aduda hairak-i, “Ibungoga loinana siminnanaba eikhoisu chatlasi.”"},{"book":"John","chapter":"11","verse":"17","text":"Jisuna Bethany-da thunglaba matamda Lazarus leirol chankhiba numit marini sukhre."},{"book":"John","chapter":"11","verse":"18","text":"Bethany asi Jerusalem-dagi mile animuk lapna leibani."},{"book":"John","chapter":"11","verse":"19","text":"Jihudi mayam amana Martha amadi Mary-gi manakta makhoigi moupuwa leikhidaba adugi themjinbinaba laklammi."},{"book":"John","chapter":"11","verse":"20","text":"Jisu lakle tabada Martha-na Ibungobu unanaba thoklammi adubu Mary-di yumda leihourammi."},{"book":"John","chapter":"11","verse":"21","text":"Martha-na Jisuda hairak-i, “Ibungo, nahakna mapham asida leiramlabadi eigi ipuwa adu siramloidabani."},{"book":"John","chapter":"11","verse":"22","text":"Adubu houjikmaksu Ibungona nijaba khudingmak Tengban Mapuna pibigani haiba ei khangjei.”"},{"book":"John","chapter":"11","verse":"23","text":"Jisuna mangonda hairak-i, “Nahakki noupuwa amuk hinggatkani.”"},{"book":"John","chapter":"11","verse":"24","text":"Maduda Martha-na khumlak-i, “Aroiba numit aduda mahak amuk hinggatkani haibasi ei khangjei.”"},{"book":"John","chapter":"11","verse":"25","text":"Jisuna mangonda hairak-i, “Hinggatpa amadi hingba adu eini. Eibu thajaba mahak adu sirabasu hinggani."},{"book":"John","chapter":"11","verse":"26","text":"Eingonda leiba aduga eibu thajaba mi khudingna keidoungeidasu siraroi. Nahak masi thajabra?”"},{"book":"John","chapter":"11","verse":"27","text":"Maduda Martha-na khumlak-i, “Hoi, Ibungo. Ibungodi taibangpanda lengbirakkadaba Tengban Mapugi Machanupa, Christta aduni haiba ei thajei.”"},{"book":"John","chapter":"11","verse":"28","text":"Martha-na masi hairaba tungda mahakna mahakki manaonupi Mary-gi manakta chatlammi aduga mahakpu tonganna kouthoklaga hairak-i, “Mapham asida Oja lak-le, nahakpu hangli.”"},{"book":"John","chapter":"11","verse":"29","text":"Mary-na masi tabada thunamak hougattuna Ibungobu unanaba chatlammi."},{"book":"John","chapter":"11","verse":"30","text":"Jisudi khunggang aduda youraktri adubu Martha-na unaramba mapham aduda adumak leirammi."},{"book":"John","chapter":"11","verse":"31","text":"Yum aduda Mary-bu themjinbiramba Jihudising aduna mahakna yamna thuna hougattuna chatkhiba adu ubada, mahak Lazarus-ki mongphamda kappa chatlibani haina khanduna makhoina mahakki matung illammi."},{"book":"John","chapter":"11","verse":"32","text":"Jisuna leiriba mapham aduda Mary-na thunglabada mahakna Ibungobu ujare aduga Ibungogi khuyakhada tuthajaraga hairak-i, “Ibungo, nahakna mapham asida leiramlabadi eigi ipuwa adu siramloidabani.”"},{"book":"John","chapter":"11","verse":"33","text":"Mahakna kappa amasung mahakka loinariba Jihudising aduna kappa adu ubada Ibungogi thamoi soklammi amadi yamna nungaitaba phaorammi."},{"book":"John","chapter":"11","verse":"34","text":"“Nakhoina mahakpu kadaida leirol chankhibage?” haina Ibungona makhoida hanglammi."},{"book":"John","chapter":"11","verse":"35","text":"Jisu kaplammi."},{"book":"John","chapter":"11","verse":"36","text":"Maduda Jihudisingna hairak-i, “Yeng-u, mahakna Lazarus-pu kayada nungsiriba!”"},{"book":"John","chapter":"11","verse":"37","text":"Adubu mi kharanadi asumna hairak-i, “Mit tangba mibudi uhanba ngamlaga mahakna Lazarus-pudi sihandana thambadi ngamdabra?”"},{"book":"John","chapter":"11","verse":"38","text":"Amuk hanna yamna nungaitaba phaoraduna Jisuna mongpham aduda laklammi. Mongpham adu nungjao amana changphamda thingjinduna thamba surung amani."},{"book":"John","chapter":"11","verse":"39","text":"Jisuna makhoida hairak-i, “Nung adu louthokkhoǃ”"},{"book":"John","chapter":"11","verse":"40","text":"Maduda Jisuna mangonda hairak-i, “Nahakna thajarabadi nahak Tengban Mapugi matik mangal uba phanggani haina eina nangonda haikhiba nattra?”"},{"book":"John","chapter":"11","verse":"41","text":"Maram aduna makhoina nung adu louthokkhre. Adudagi Jisuna swargaromda yengkhatlaga hairak-i, “Ipa, eina haijaba Ibungona tabibagi thagatchari."},{"book":"John","chapter":"11","verse":"42","text":"Matam pumnamakta eina haijaba Ibungona tabi haiba eina khangjei adubu Ibungona eibu thabirakpani haiba mapham asida leiriba miyamsing asina thajananaba makhoigidamak eina khon thokna haidokchabani.”"},{"book":"John","chapter":"11","verse":"43","text":"Masi hairaba tungda Ibungona ahouba khonjelna laorak-i, “Lazarus, thoklak-u!”"},{"book":"John","chapter":"11","verse":"44","text":"Maduda mahakki makhong makhuttu phumbada sijinnaba phi masangsingna yetsillammi aduga mamaidu phi amana yetlaga thoklakle. Maduda Jisuna makhoida hairak-i, “Pulliba mongphamgi phising adu louthok-u aduga mahak chatchasanu.”"},{"book":"John","chapter":"11","verse":"45","text":"Mary-gi manakta lakpa Jihudi mayam ama Jisuna toukhiba thabak adu urammi aduga makhoina Ibungobu thajare."},{"book":"John","chapter":"11","verse":"46","text":"Adubu makhoi kharanadi Pharisee-singgi manakta chatlaga Jisuna toukhiba thabak adu tamle."},{"book":"John","chapter":"11","verse":"47","text":"Maram aduna Pharisee-sing amadi athoiba purohitsingna Sanhedrin-gi11:47 mioi 71 na saba Jihudisinggi khwaidagi matik leiba wayellup mitin ama koure. Maduda makhoi masel hangnarak-i, “Eikhoi kari tousige? Mi asina touriba angakpa thabak pumnamak asi yeng-u."},{"book":"John","chapter":"11","verse":"48","text":"Eikhoina mahakpu asumna thadoklabadi mi khudingna mahakpu thajakhragani madu oirabadi Rome-gi misingna laktuna eikhoigi Mapu Sanglen amadi eikhoigi phurup asi loukhragani.”"},{"book":"John","chapter":"11","verse":"49","text":"Makhoigi maraktagi Caiaphas kouba chahi adugi Purohitlen oiba mahakna hairak-i, “Nakhoi karisu khangde!"},{"book":"John","chapter":"11","verse":"50","text":"Phurup apumba amabu pummang mangbagi mahutta mi amana miyamgidamak sibibana nakhoigidamak henna phei haibasi nakhoi khangdabra?”"},{"book":"John","chapter":"11","verse":"51","text":"Masi mahakna masagi aningbadagi haiba natte adubu mahakna chahi adugi Purohitlen ama oina Jihudi phurupkidamak Jisuna sibigani haina Tengban Mapugi wa phongdokpani,"},{"book":"John","chapter":"11","verse":"52","text":"madu Jihudi phurup khaktagi nattana chaithoktuna leiriba Tengban Mapugi machasingbu khomjinduna amata oihannanabani."},{"book":"John","chapter":"11","verse":"53","text":"Numit adudagi Jihudigi luchingbasingna Jisubu hatnanaba thourang touba houre."},{"book":"John","chapter":"11","verse":"54","text":"Maram aduna Jisuna Jihudisinggi marakta phongna chattre. Madugi mahutta lamjao lamhangda manakta leiba Ephraim kouba khun amada chatlammi aduga mapham aduda mahakki tung-inbasingga loinana leirammi."},{"book":"John","chapter":"11","verse":"55","text":"Jihudisinggi oiba Lanthokpibagi Chakkhangba adugi matam naksillaklabada, lam adugi miyamna Chakkhangba adugi mang-oinana laininggi oiba sengdoknabagidamak Jerusalem-da chatlammi."},{"book":"John","chapter":"11","verse":"56","text":"Makhoina Jisubu thirammi aduga makhoina Ningnasangda lepna lepna makhoi masel amaga amaga hangnarak-i, “Nakhoi kari khalli? Mahaksibu Chakkhangba asida lakloidra?”"},{"book":"John","chapter":"11","verse":"57","text":"Athoiba purohitsing amadi pharisee-singna Jisubu phananabagidamak, kanagumbana Jisubu kadaida leibage haiba khanglabadi mahakna pao pirakkadabani haina yathang pirammi."}]}