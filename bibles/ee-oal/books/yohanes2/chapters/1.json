{"data":[{"book":"Yohanes 2","chapter":"1","verse":"1","text":"Nye, hamemegã tsitsitɔ gbɔe agbalẽ sia tso,"},{"book":"Yohanes 2","chapter":"1","verse":"2","text":"le nyateƒe si le mía me eye wòanɔ mía me tegbee la ta:"},{"book":"Yohanes 2","chapter":"1","verse":"3","text":"Amenuveve, nublanuikpɔkpɔ kple ŋutifafa si tso Mawu Fofo la kple Yesu Kristo, Fofo la ƒe Vi la gbɔ la nanɔ anyi kpli mi le nyateƒe kple lɔlɔ̃ me."},{"book":"Yohanes 2","chapter":"1","verse":"4","text":"Enye dzidzɔ gã aɖe nam be makpɔ be viwò aɖewo le agbe nɔm le nyateƒea me abe ale si Fofo la de se na míe ene."},{"book":"Yohanes 2","chapter":"1","verse":"5","text":"Eye azɔ la, nyɔnu lɔlɔ̃a, menye se bubu aɖekee mele dedem na mi o, ke boŋ esi ko miese tso gɔmedzedzea me ke, mele biabiam be mialɔ̃ mia nɔewo."},{"book":"Yohanes 2","chapter":"1","verse":"6","text":"Lɔlɔ̃ lae nye be míawɔ ɖe eƒe sededewo dzi. Abe ale si miese tso gɔmedzedzea me ene la, eƒe see nye be míanɔ agbe le lɔlɔ̃ me."},{"book":"Yohanes 2","chapter":"1","verse":"7","text":"Ameblela geɖewo siwo mexɔe se be Yesu Kristo va abe amegbetɔ ene le ŋutilã me o la kaka ɖe xexea me. Ame siawo dometɔ ɖe sia ɖe nye ameblela kple Kristo ƒe futɔ."},{"book":"Yohanes 2","chapter":"1","verse":"8","text":"Mikpɔ nyuie be nu si ŋu miedze agbagba le la nagage le mia si o, ke boŋ miaxɔ fetu si de blibo."},{"book":"Yohanes 2","chapter":"1","verse":"9","text":"Ame sia ame si afia nu si to vovo tso Kristo ƒe nufiafia gbɔ la, mele Mawu me o. Ke ame si lé Kristo ƒe nufiafia me ɖe asi la le agbe le Fofo la kple Vi la me."},{"book":"Yohanes 2","chapter":"1","verse":"10","text":"Ne ame aɖe va kple nufiafia si mesɔ ɖe Kristo tɔ dzi o la, migado wòezɔ teti hã nɛ o, eye migaxɔe ɖe miaƒe aƒe me kura o."},{"book":"Yohanes 2","chapter":"1","verse":"11","text":"Ame si xɔ ame sia la sɔ kple eya amea le eƒe ŋutasẽnuwo wɔwɔ me."},{"book":"Yohanes 2","chapter":"1","verse":"12","text":"Nya geɖe li si madi be maŋlɔ na mi, gake nyemaŋlɔe kple agbalẽŋlɔtsi kple agbalẽ o, ke boŋ mele mɔ kpɔm be mava kpɔ mi ɖa, eye míaɖo dze ŋkume kple ŋkume, ale be míaƒe dzidzɔkpɔkpɔ nade blibo."},{"book":"Yohanes 2","chapter":"1","verse":"13","text":"Nɔviwò nyɔnu tiatia la ƒe viwo hã do gbe na wò nyuie."}]}