{"data":[{"book":"Luka","chapter":"8","verse":"1","text":"Palo adava, o Isus lelja te džal ko dizja hem ko gava vaćerindoj o Šukar lafi oto carstvo e Devlesoro; oleja džele hem o dešuduj apostolja"},{"book":"Luka","chapter":"8","verse":"2","text":"hem nesave đuvlja kola inele sasljarde oto bišukar duhija hem oto nambormipa: i Marija (vičimi Magdalena, kolatar ikalđa efta demonen);"},{"book":"Luka","chapter":"8","verse":"3","text":"i Jovana (i romni e Huzesiri, e Irodesere upravnikosiri); i Suzana hem but avera. Adala đuvlja pumare lovencar kandle e Isuse hem lesere učenikonen."},{"book":"Luka","chapter":"8","verse":"4","text":"Kad čedinđa pe uzalo Isus baro narodo taro but dizja, ov vaćerđa lenđe jekh priča:"},{"book":"Luka","chapter":"8","verse":"5","text":"“Iklilo o sejači te sejini o seme. I sar frdela ine o seme, nesave zrnja pele ko drom, inele gazime hem o čiriklja hale len."},{"book":"Luka","chapter":"8","verse":"6","text":"Nesave pele ko bar, barile hem šućile adalese so na ine len pani."},{"book":"Luka","chapter":"8","verse":"7","text":"I nesave pele maškaro kare, o kare barile olencar hem tasavde len."},{"book":"Luka","chapter":"8","verse":"8","text":"I nesave pele ki šukar phuv, barile hem ande bijandipe šel puti više.” Kad vaćerđa adava, vičinđa: “Phraven tumare kana te šunen!”8,8 Ko original terđola: “Kas isi kana te šunel, nek šunel.”"},{"book":"Luka","chapter":"8","verse":"9","text":"Tegani lesere učenici pučle le so manglja te vaćeri adala pričaja."},{"book":"Luka","chapter":"8","verse":"10","text":"A ov phenđa: “O Devel tumenđe dinđa te džanen o garavdipa oto lesoro carstvo, a averenđe vaćerava ano priče, te pherđol okova so terđola ano Sveto Lil:"},{"book":"Luka","chapter":"8","verse":"11","text":"A akava i priča vaćeri: O semei sar o lafi e Devlesoro."},{"book":"Luka","chapter":"8","verse":"12","text":"Nesave manušai sar o semke save pele ko drom. On šunena o Lafi, ali avela o beng hem lela o Lafi lengere vilendar te na verujinen hem te na oven spasime."},{"book":"Luka","chapter":"8","verse":"13","text":"A nesave manušai sar o semke save pele ko bar. On šunena o Lafi, lena le radosno, ali oni sar luluđa saven nane koreno. Kola nesavo vreme verujinena, ali kad avela o iskušenje perena."},{"book":"Luka","chapter":"8","verse":"14","text":"A nesave manušai sar o semke save pele maškaro kare. Oni adala kola šunde o Lafi, ali živinena ano brige, ano barvalipe hem ano dživdipnasoro šukaripe, i ovena tasavde hem na anena šukar bijandipe."},{"book":"Luka","chapter":"8","verse":"15","text":"A nesave manušai sar o semke save pele ki šukar phuv. Oni adala kola e šukare hem e bimelale vileja šunena o Lafi hem ićerena le sa đikote na anena šukar bijandipe.”"},{"book":"Luka","chapter":"8","verse":"16","text":"“Niko na tharela i svetiljka te učhari la čareja ili te čhivel la talo than e pašljojbnasoro, nego čhivela la ko than zaki svetiljka te šaj dikhen o svetlost okola so đerdinena."},{"book":"Luka","chapter":"8","verse":"17","text":"Sa soi garavdo ka dičhol; sa soi garavdipe ka šunđol."},{"book":"Luka","chapter":"8","verse":"18","text":"Adalese pazinen sar šunena. Jer, kas isi, lese ka del pe pana,8,18 kas isi, lese ka del pe pana Šukar dičhola oto kontekst da o Isus vaćeri oto haljojba hem oto verujiba. Akava značini: “Đijekhe kole isi haljojba, ka del pe lese više haljojba” ili “O Devel ka ćerel okolenđe so verujinena o čačipe te haljoven više.”  a kas nane, ka lel pe olestar hem adava so mislini da isi le.”8,18 ka lel pe olestar hem adava so mislini da isi le Akava značini: “Ali đijekh kas nane haljojba, ka našali i okova haljojba so ov mislini da isi le” ili: “Ali o Devel ka ćerel okolenđe so na verujinena o čačipe te na haljoven ni okova hari so on mislinena da haljovena.”"},{"book":"Luka","chapter":"8","verse":"19","text":"A e Isusesiri daj hem lesere phralja8,19 phralja Adava inele e Isusesere phralja tari e dajakiri strana. Lengoroi dad o Josif, a e Isusesoroi dad o Devel. avena ine nakoro leste, ali oto but narodo našti ine te aven đi oleste."},{"book":"Luka","chapter":"8","verse":"20","text":"A neko phenđa lese: “Ti daj hem te phralja terđona avri hem mangena te dikhen tut.”"},{"book":"Luka","chapter":"8","verse":"21","text":"A o Isus phenđa: “Akalai mli daj hem mle phralja–kola šunena hem ćerena o lafi e Devlesoro.”"},{"book":"Luka","chapter":"8","verse":"22","text":"I jekh dive o Isus phenđa ple učenikonenđe: “Te nakha ki aver strana oto jezero!” I đerdinde ano čamco hem pođinde."},{"book":"Luka","chapter":"8","verse":"23","text":"A sar ine plovinena, o Isus zasuća. I muklja pe i zorali barval upro jezero. O čamco lelja te pherđol pani i arakhle pe ani opasnost."},{"book":"Luka","chapter":"8","verse":"24","text":"I o učenici ale uzalo Isus hem džangavde le vičindoj: “Gospodarona, Gospodarona, meraja!”"},{"book":"Luka","chapter":"8","verse":"25","text":"Tegani pučlja e učenikonen: “Kaj tumari vera ana mande?”"},{"book":"Luka","chapter":"8","verse":"26","text":"I resle ko krajo e gerasakoro savoi prekalo jezero E galilejakoro."},{"book":"Luka","chapter":"8","verse":"27","text":"A kad o Isus iklilo ki phuv, reslja le nesavo manuš tari diz kova inele opsednutime demonencar. Sa edobor vreme inele nango hem na beštino ano čher, nego maškaro grobija."},{"book":"Luka","chapter":"8","verse":"28","text":"I kad dikhlja e Isuse, vrištinđa, pelo anglo leste hem vičinđa oto sa o glaso: “So mangeja mandar, Isuse, Čhaveja e Najbare Devlesereja? Molinava tut, ma mučin man!”"},{"book":"Luka","chapter":"8","verse":"29","text":"(Adalese so o Isus već naredinđa e melale duhose te ikljol adale manušestar. Angleder, đi hem kad o stražarija ine pazinena le hem phandena le ko lancija hem ko okovija, o manuš phagela len ine hem o demoni legari le ine ko čuče thana.)"},{"book":"Luka","chapter":"8","verse":"30","text":"A o Isus pučlja le: “Sar to anav?” I ov phenđa: “Legija8,30 Legija E rimljanengiri vojničko grupa ani savi inele đi ko šov hiljade vojnici. (but džene injam)”, adalese so but demonja đerdinde ano leste."},{"book":"Luka","chapter":"8","verse":"31","text":"I molinde le te na naredini lenđe te džan ko phandlipe zako demonja.8,31 phandlipe zako demonja Averčhane: “Bezdan.” O Jevreja verujinde dai o than zako mule ko hor e phuvjakoro. Adava inele hem than kaj o bišukar duhija inele phandle đikote na avela o dive kad o Devel ka kaznini len."},{"book":"Luka","chapter":"8","verse":"32","text":"A adari ki gora inele krdo oto bale save hana ine, i o melale duhija molinde e Isuse te mukel lenđe te đerdinen ano bale. I ov muklja lenđe."},{"book":"Luka","chapter":"8","verse":"33","text":"Tegani o demonja iklindoj taro manuš, đerdinde ano bale. I o bale prastandile taro brego ano jezero hem taslile."},{"book":"Luka","chapter":"8","verse":"34","text":"I kad okola so arakhena ine e balen dikhle so ulo, našle hem vaćerde adalestar e manušenđe ani diz hem ano gava."},{"book":"Luka","chapter":"8","verse":"35","text":"Tegani o manuša ale te dikhen so ulo. Ale koro Isus hem arakhle e manuše, kolestar iklile o demonja, sar urjavdo hem saste gođaja bešela uzalo e Isusesere pre, i darandile."},{"book":"Luka","chapter":"8","verse":"36","text":"A okola so dikhle adava so ulo, vaćerde averenđe sar o Isus sasljarđa e opsednutime manuše."},{"book":"Luka","chapter":"8","verse":"37","text":"I sa o narodo oto krajo e gerasakoro zamolinde e Isuse te džal olendar adalese so uklinđa len bari dar. Tegani o Isus đerdinđa ano čamco te irini pe palal."},{"book":"Luka","chapter":"8","verse":"38","text":"A o manuš, kolestar o Isus ikalđa e demonen, molinđa e Isuse te džal oleja, ali o Isus bičhalđa le vaćerindoj:"},{"book":"Luka","chapter":"8","verse":"39","text":"“Irin tut te čhereste hem vaćer sa so ćerđa će o Devel.” I o manuš dželo maškari sa i diz hem vaćerđa so ćerđa lese o Isus."},{"book":"Luka","chapter":"8","verse":"40","text":"A kad o Isus irinđa pe prekalo jezero, but manuša inele radosna so dikhle le so avela, adalese so sare adžićerena le ine."},{"book":"Luka","chapter":"8","verse":"41","text":"I dikh, alo o manuš kasoro anav Jair, kova inele vođa ani sinagoga. I perindoj mujeja đi phuv anglo pre e Isusesere, phenđa: “Molinava tut, ava maje ano čher.”"},{"book":"Luka","chapter":"8","verse":"42","text":"Adalese so e Jairesiri jekhori čhaj, kola ine dešuduj berš, inele anglo meriba."},{"book":"Luka","chapter":"8","verse":"43","text":"A maškaro narodo inele jekh đuvli kolatar dešuduj berš thavdinđa rat. Oj sa plo barvalipe dinđa e doktorenđe, ali nijekh našti ine te sasljari la."},{"book":"Luka","chapter":"8","verse":"44","text":"Nakhini oto palal e Isusese hem dolinđa pe upro lesere fostanesoro krajo hem otojekhvar ačhilo te thavdel latar o rat."},{"book":"Luka","chapter":"8","verse":"45","text":"I o Isus pučlja: “Ko dolinđa pe upra mande?”"},{"book":"Luka","chapter":"8","verse":"46","text":"A o Isus phenđa: “Neko namerno dolinđa pe upra mande. Osetinđum sar ikljola mandar o zoralipe te sasljari nekas.”"},{"book":"Luka","chapter":"8","verse":"47","text":"A i đuvli dikhlja so našti te garaj pe, tresindoj oti dar ali hem peli ko kočija anglo leste hem vaćerđa anglo sa o manuša sose dolinđa pe upro leste hem sar otojekhvar inele sasljardi."},{"book":"Luka","chapter":"8","verse":"48","text":"A o Isus phenđa laće: “Mli čhaj, ti vera spasinđa tut. Dža ano mir!”"},{"book":"Luka","chapter":"8","verse":"49","text":"Sar o Isus vaćeri ine adava e đuvljaće, nesavo manuš taro čher e Jairesoro, e sinagogakere vođasoro, alo hem phenđa: “Jaire, ti čhaj muli. Ma više mučin e učitelje!”"},{"book":"Luka","chapter":"8","verse":"50","text":"A o Isus šunđa adava hem phenđa e Jairese: “Ma dara! Samo verujin hem oj ka ovel spasime, ka uštel!”"},{"book":"Luka","chapter":"8","verse":"51","text":"I đerdindoj ko čher e Jairesoro, o Isus na muklja nikase te đerdini oleja, sem e Petrese, e Jovanese, e Jakovese hem e čhajorjakere dadese hem e dajaće."},{"book":"Luka","chapter":"8","verse":"52","text":"A sare, kola već inele ano čher, runde hem tugujinde palo late. A o Isus phenđa: “Ma roven! Adalese so oj na muli, nego sovela.”8,52 O Isus džanđa da i čhaj muli. Phenđa da oj sovela adalese so džanđa da sigende ka vazdel la taro mule. O Isus da o lafi “sovela” phenđa kad vaćerđa e Lazaresere meribnastar (Jov 11,11–14), a o Lazar inele dujto manuš kole vazdinđa taro mule."},{"book":"Luka","chapter":"8","verse":"53","text":"I on asandile lese adalese so džande so muli."},{"book":"Luka","chapter":"8","verse":"54","text":"A o Isus dželo hem dolinđa la taro vas hem vičinđa: “Čhajorije, ušti!”"},{"book":"Luka","chapter":"8","verse":"55","text":"I lakoro duho irinđa pe ano late, i otojekhvar uštini, a o Isus naredinđa lakere dadese hem lakere dajaće te den la te hal."},{"book":"Luka","chapter":"8","verse":"56","text":"I lakoro dad hem lakiri daj inele začudime, a o Isus naredinđa lenđe te na vaćeren nikase so ulo."}]}