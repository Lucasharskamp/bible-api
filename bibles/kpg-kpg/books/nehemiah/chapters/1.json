{"data":[{"book":"Nehemiah","chapter":"1","verse":"1","text":"Aanei nnelekai Nehemiah go di tama Hacaliah ne helekai ai."},{"book":"Nehemiah","chapter":"1","verse":"2","text":"Malaa, Hanani, tangada i ogu duaahina daane, gaa dau i golo mai i Judah mo nia daane ala i golo, gei au ga heeu gi digaula di hai o digau o Jew ala ne hula gi muli gi nadau gowaa donu, mo di hai o Jerusalem."},{"book":"Nehemiah","chapter":"1","verse":"3","text":"Digaula ga helekai mai gi di au bolo digau ala ne dubu ala guu noho i lodo nadau henua donu, la guu tale ginai di haingadaa mai baahi digau mai i daha ala e haganiga digaula, gu haihai digaula hagahuaidu. Digaula ga helekai mai labelaa bolo di abaaba Jerusalem gu meheu gi lala, gei di ngudu di abaaba o di waahale digi hauhia haga hoou, daamada mai di madagoaa dela ne dudu go di ahi."},{"book":"Nehemiah","chapter":"1","verse":"4","text":"Dogu longono e au nia mee aanei, gei au gaa noho gi lala, gaa dangi."},{"book":"Nehemiah","chapter":"1","verse":"5","text":"“Meenei Dimaadua, go di God di langi, Kooe dela e aamua ge hagamadagudia huoloo! Kooe dela e manawa dahi huoloo ge e daudali dau hagababa dela ne hai gi digau ala e aloho i di Goe ge e haga kila aga au helekai."},{"book":"Nehemiah","chapter":"1","verse":"6","text":"Goe hila mai gi di au, hagalongo gi agu dalodalo ala e dangidangi iei au i di aa mo di boo, bolo Goe gii hila ang gi au hege, digau Israel. Au e haagi bolo gimaadou, go digau Israel la digau gu ihala. Madau maadua mmaadua mo au, gimaadou gu haihai madau huaidu."},{"book":"Nehemiah","chapter":"1","verse":"7","text":"Gimaadou gu hai baahi adu gi di Goe, ge digi hagakila au mee ala ne hai mai gi gimaadou bolo gi heia. Gimaadou gu dagadagahi au haganoho ala ne hagi anga Kooe gi Moses, bolo gi hagia mai gi gimaadou."},{"book":"Nehemiah","chapter":"1","verse":"8","text":"Goe gi langahia dau helekai ne hai gi Moses dela e hai boloo:"},{"book":"Nehemiah","chapter":"1","verse":"9","text":"Gei maa goodou ga huli mai gi di Au,"},{"book":"Nehemiah","chapter":"1","verse":"10","text":"“Meenei Tagi, gimaadou go au hege, go au daangada. Kooe dela ne haga dagaloaha gimaadou mai o mogobuna mo mai oo mahi aamua."},{"book":"Nehemiah","chapter":"1","verse":"11","text":"Goe hagalongo gi dagu dangidangi mo nia dangidangi o au hege huogodoo ala i golo, ala e hagalaamua Goe. Goe hila mai gi di au dangi nei, gii mee au di gida dogu dumaalia mai baahi di king.”"}]}