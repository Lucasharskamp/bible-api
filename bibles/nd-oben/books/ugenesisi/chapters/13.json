{"data":[{"book":"UGenesisi","chapter":"13","verse":"1","text":"Ngakho u-Abhrama wasuka eGibhithe waya eNegebi, kanye lomkakhe lakho konke ayelakho, loLothi ehamba laye."},{"book":"UGenesisi","chapter":"13","verse":"2","text":"U-Abhrama wayesenothile kakhulu ngezifuyo langesiliva legolide."},{"book":"UGenesisi","chapter":"13","verse":"3","text":"Esuka eNegebi wazula lapha lalapha waze wafika eBhetheli, endaweni eyayiphakathi kweBhetheli le-Ayi lapho ayemise khona ithente lakhe kuqala"},{"book":"UGenesisi","chapter":"13","verse":"4","text":"njalo lapho ayeqale khona ukwakha i-alithari. Khonapho u-Abhrama wadumisa ibizo likaThixo."},{"book":"UGenesisi","chapter":"13","verse":"5","text":"ULothi wayehamba lo-Abhrama, laye wayelemihlambi yezimvu lenkomo lamathente."},{"book":"UGenesisi","chapter":"13","verse":"6","text":"Kodwa indawo yayingasoze ibenele bonke nxa babengahlala ndawonye, ngoba impahla yabo yayinengi kakhulu, isala ukuthi bahlale ndawonye."},{"book":"UGenesisi","chapter":"13","verse":"7","text":"Kwaba lokuxabana phakathi kwabelusi baka-Abhrama labelusi bakaLothi. AmaKhenani lamaPherizi lawo ayehlala kulelolizwe ngalesosikhathi."},{"book":"UGenesisi","chapter":"13","verse":"8","text":"U-Abhrama wasesithi kuLothi, “Kasingalwi mina lawe, kumbe abelusi bakho labami ngoba siyizinini zegazi."},{"book":"UGenesisi","chapter":"13","verse":"9","text":"Umhlaba wonke kawukho phambi kwakho na? Kasehlukane. Ungaya kwesokhohlo mina ngizakuya kwesokunene; ungaya kwesokunene mina ngizakuya kwesokhohlo.”"},{"book":"UGenesisi","chapter":"13","verse":"10","text":"ULothi wakhangela wabona ukuthi lonke igceke laseJodani lalilamanzi amanengi, njengesivande sikaThixo, njengelizwe laseGibhithe kusiya eZowari. (Ngalesisikhathi uThixo wayengakabhubhisi iSodoma leGomora.)"},{"book":"UGenesisi","chapter":"13","verse":"11","text":"Ngakho uLothi wazikhethela lonke igceke laseJodani, wasesuka waya empumalanga. Amadoda la womabili ehlukana:"},{"book":"UGenesisi","chapter":"13","verse":"12","text":"U-Abhrama wahlala elizweni laseKhenani, kwathi uLothi wahlala phakathi kwamadolobho asemagcekeni wamisa amathente akhe eduze leSodoma."},{"book":"UGenesisi","chapter":"13","verse":"13","text":"Abantu baseSodoma babexhwalile kakhulu, besenza izono ezinkulu kuThixo."},{"book":"UGenesisi","chapter":"13","verse":"14","text":"UThixo wathi ku-Abhrama ngemva kokuba uLothi esesukile kuye, “Phakamisa amehlo akho asuke lapho okhona, ukhangele enhla leningizimu, empumalanga lentshonalanga."},{"book":"UGenesisi","chapter":"13","verse":"15","text":"Lonke ilizwe olibonayo ngizalinika wena kanye lesizukulwane sakho okulaphakade."},{"book":"UGenesisi","chapter":"13","verse":"16","text":"Ngizakwenza isizukulwane sakho sibe njengothuli lomhlabathi, okokuthi nxa ekhona ongabala uthuli, lesizukulwane sakho sibe lokubalwa."},{"book":"UGenesisi","chapter":"13","verse":"17","text":"Hamba udabule ubude lobubanzi belizwe, ngoba ngiyakupha lona.”"},{"book":"UGenesisi","chapter":"13","verse":"18","text":"Ngakho u-Abhrama wathutha amathente akhe wahamba wayakwakha eduze kwezihlahla ezinkulu zikaMamure eHebhroni, lapho akhela khona uThixo i-alithari."}]}