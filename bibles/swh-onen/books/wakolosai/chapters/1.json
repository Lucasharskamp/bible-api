{"data":[{"book":"Wakolosai","chapter":"1","verse":"1","text":"Paulo, mtume wa Kristo Yesu, kwa mapenzi ya Mungu, na Timotheo ndugu yetu:"},{"book":"Wakolosai","chapter":"1","verse":"2","text":"Kwa ndugu watakatifu na waaminifu katika Kristo, waishio Kolosai:"},{"book":"Wakolosai","chapter":"1","verse":"3","text":"Siku zote tunamshukuru Mungu, Baba wa Bwana wetu Yesu Kristo, tunapowaombea ninyi,"},{"book":"Wakolosai","chapter":"1","verse":"4","text":"kwa sababu tumesikia kuhusu imani yenu katika Kristo Yesu, na upendo wenu mlio nao kwa watakatifu wote:"},{"book":"Wakolosai","chapter":"1","verse":"5","text":"imani na upendo ule utokao katika tumaini mlilowekewa akiba mbinguni, na ambalo mmesikia habari zake katika neno la kweli, yaani, ile Injili"},{"book":"Wakolosai","chapter":"1","verse":"6","text":"iliyowafikia ninyi. Duniani kote Injili hii inazaa matunda na kuenea kama ilivyokuwa kwenu tangu siku ile mlipoisikia na kuielewa neema ya Mungu katika kweli yote."},{"book":"Wakolosai","chapter":"1","verse":"7","text":"Mlijifunza habari zake kutoka kwa Epafra, mtumishi mwenzetu mpendwa, yeye aliye mhudumu mwaminifu wa Kristo kwa ajili yenu,"},{"book":"Wakolosai","chapter":"1","verse":"8","text":"ambaye pia ametuambia kuhusu upendo wenu katika Roho."},{"book":"Wakolosai","chapter":"1","verse":"9","text":"Kwa sababu hii, tangu siku ile tuliposikia habari zenu, hatujakoma kuomba kwa ajili yenu na kumsihi Mungu awajaze ninyi maarifa ya mapenzi yake katika hekima yote ya kiroho na ufahamu."},{"book":"Wakolosai","chapter":"1","verse":"10","text":"Nasi tunaomba haya ili mpate kuishi maisha yanayostahili mbele za Bwana, na mpate kumpendeza kwa kila namna: mkizaa matunda kwa kila kazi njema, mkikua katika kumjua Mungu,"},{"book":"Wakolosai","chapter":"1","verse":"11","text":"mkiwa mmetiwa nguvu kwa uwezo wote kwa kadiri ya nguvu yake yenye utukufu, ili mpate kuwa na wingi wa saburi na uvumilivu. Nanyi kwa furaha"},{"book":"Wakolosai","chapter":"1","verse":"12","text":"mkimshukuru Baba, ambaye amewastahilisha kushiriki katika urithi wa watakatifu katika ufalme wa nuru."},{"book":"Wakolosai","chapter":"1","verse":"13","text":"Kwa maana ametuokoa kutoka ufalme wa giza na kutuingiza katika ufalme wa Mwana wake mpendwa,"},{"book":"Wakolosai","chapter":"1","verse":"14","text":"ambaye katika yeye tunao ukombozi, yaani msamaha wa dhambi."},{"book":"Wakolosai","chapter":"1","verse":"15","text":"Yeye ni mfano wa Mungu asiyeonekana, mzaliwa wa kwanza wa viumbe vyote."},{"book":"Wakolosai","chapter":"1","verse":"16","text":"Kwake yeye vitu vyote vilivyoko mbinguni na juu ya nchi viliumbwa: vitu vinavyoonekana na visivyoonekana, viwe ni viti vya enzi au falme, au wenye mamlaka au watawala; vitu vyote viliumbwa na yeye na kwa ajili yake."},{"book":"Wakolosai","chapter":"1","verse":"17","text":"Yeye alikuwepo kabla ya vitu vyote, na katika yeye vitu vyote vinashikamana pamoja."},{"book":"Wakolosai","chapter":"1","verse":"18","text":"Yeye ndiye kichwa cha mwili, yaani kanisa, naye ndiye mwanzo na mzaliwa wa kwanza kutoka kwa wafu, ili yeye awe mkuu katika vitu vyote."},{"book":"Wakolosai","chapter":"1","verse":"19","text":"Kwa kuwa ilimpendeza Mungu kwamba utimilifu wake wote ukae ndani yake,"},{"book":"Wakolosai","chapter":"1","verse":"20","text":"na kwa njia yake aweze kuvipatanisha vitu vyote na yeye mwenyewe, viwe ni vitu vilivyo duniani au vilivyo mbinguni, kwa kufanya amani kwa damu yake, iliyomwagika msalabani."},{"book":"Wakolosai","chapter":"1","verse":"21","text":"Hapo kwanza mlikuwa mmetengana na Mungu, na mlikuwa adui zake katika nia zenu kwa sababu ya mienendo yenu mibaya."},{"book":"Wakolosai","chapter":"1","verse":"22","text":"Lakini sasa Mungu amewapatanisha ninyi kwa njia ya mwili wa Kristo kupitia mauti, ili awalete mbele zake mkiwa watakatifu, bila dosari wala lawama,"},{"book":"Wakolosai","chapter":"1","verse":"23","text":"ikiwa mnaendelea katika imani yenu mkiwa imara na thabiti, pasipo kuliacha tumaini lililoahidiwa katika Injili. Hii ndiyo ile Injili mliyoisikia, ambayo imehubiriwa kwa kila kiumbe chini ya mbingu, na ambayo mimi Paulo nimekuwa mtumwa wake."},{"book":"Wakolosai","chapter":"1","verse":"24","text":"Sasa nafurahia kule kuteseka kwangu kwa ajili yenu, na katika mwili wangu ninatimiliza yale yaliyopungua katika mateso ya Kristo kwa ajili ya mwili wake, ambao ni kanisa."},{"book":"Wakolosai","chapter":"1","verse":"25","text":"Mimi nimekuwa mtumishi wa kanisa kwa wajibu alionipa Mungu ili kuwaletea ninyi Neno la Mungu kwa ukamilifu:"},{"book":"Wakolosai","chapter":"1","verse":"26","text":"Hii ni siri iliyokuwa imefichika tangu zamani na kwa vizazi vingi, lakini sasa imefunuliwa kwa watakatifu."},{"book":"Wakolosai","chapter":"1","verse":"27","text":"Kwao, Mungu amechagua kujulisha miongoni mwa watu wa Mataifa utukufu wa utajiri wa siri hii, ambayo ni Kristo ndani yenu, tumaini la utukufu."},{"book":"Wakolosai","chapter":"1","verse":"28","text":"Yeye ndiye tunayemtangaza, tukimwonya kila mtu na kumfundisha kila mtu kwa hekima yote ili tuweze kumleta kila mmoja akiwa amekamilika katika Kristo."},{"book":"Wakolosai","chapter":"1","verse":"29","text":"Kwa ajili ya jambo hili, ninajitaabisha, nikijitahidi kwa kadiri ya nguvu zake ambazo hutenda kazi ndani yangu kwa uweza mwingi."}]}