{"data":[{"book":"Jenesis","chapter":"30","verse":"1","text":"Rechel hụrụ na ya amụghị nwa ọbụla nye Jekọb, o kworo ekworo megide nwanne ya nwanyị. Ya mere, ọ sịrị Jekọb, “Nye m ụmụ. Ọ bụrụ na i meghị otu a, aga m anwụ.”"},{"book":"Jenesis","chapter":"30","verse":"2","text":"Jekọb were iwe megide Rechel, sị ya, “Abụ m Chineke onye gbochiri gị mkpụrụ nke afọ?”"},{"book":"Jenesis","chapter":"30","verse":"3","text":"Mgbe ahụ Rechel gwara Jekọb sị ya, “Lee odibo m nwanyị Bilha, bakwuru ya ka ọ mụọ nwa nʼikpere m abụọ, ka mụ onwe m site na ya bụrụkwa onye mụtara ụmụ.”"},{"book":"Jenesis","chapter":"30","verse":"4","text":"Rechel nyere Jekọb Bilha, odibo nwanyị ya, Jekọb bakwuuru ya."},{"book":"Jenesis","chapter":"30","verse":"5","text":"Bilha tụụrụ ime mụọra Jekọb nwa nwoke."},{"book":"Jenesis","chapter":"30","verse":"6","text":"Nke a mere ka Rechel kwuo sị, “Chineke ekpepụtala m. Ọ nụla arịrịọ m nye m nwa nwoke.” Nʼihi nke a, Rechel gụrụ nwa ahụ Dan."},{"book":"Jenesis","chapter":"30","verse":"7","text":"Bilha, odibo nwanyị Rechel, tụụrụ ime ọzọ mụtara Jekọb nwa nwoke nke abụọ."},{"book":"Jenesis","chapter":"30","verse":"8","text":"Rechel kwuru sị, “Mgba dị ukwuu ka mụ na nwanne m nwanyị gbara, m merie.” Ọ kpọọ ya Naftalị."},{"book":"Jenesis","chapter":"30","verse":"9","text":"Lịa hụrụ na ya akwụsịla ịmụ nwa, ọ kpọọrọ Zilpa, odibo ya nwanyị kpọnye Jekọb ka ọ bụrụ nwunye ya."},{"book":"Jenesis","chapter":"30","verse":"10","text":"Zilpa, odibo nwanyị Lịa, mụtara Jekọb nwa nwoke."},{"book":"Jenesis","chapter":"30","verse":"11","text":"Mgbe nke a mere, Lịa kwuru sị, “Nke a bụ ihuọma.” Ọ kpọrọ nwa ahụ Gad."},{"book":"Jenesis","chapter":"30","verse":"12","text":"Zilpa, odibo nwanyị Lịa mụtaara Jekọb nwa nwoke nke abụọ."},{"book":"Jenesis","chapter":"30","verse":"13","text":"Mgbe ahụ Lịa kwuru sị, “Ọṅụ ejula m obi, nʼihi na ụmụ nwanyị ibe m ga-akpọ m onye ihe na-agara nke ọma.” Lịa kpọrọ nwantakịrị nwoke ahụ Asha."},{"book":"Jenesis","chapter":"30","verse":"14","text":"Otu ụbọchị, nʼoge a na-aghọ ọka wiiti, Ruben nwa Lịa, gara nʼọhịa hụ ahịhịa a na-akpọ mandreki.30:14 Mandreki, bụ ahịhịa nke ụmụ mmadụ na-asị, na o nwere ọgwụ na-eweta mkpali ọchịchọ mmekọrịta nʼahụ mmadụ, na-emekwa ka nwanyị ọbụla tara ya tụrụ ime. Abk 7:13 Ọ kụtaara nne ya ụfọdụ nʼime ahịhịa a. Mgbe Rechel hụrụ ahịhịa a, ọ rịọrọ Lịa sị ya, “Biko nyetụ m ụfọdụ nʼime mandreki ndị a nwa gị nwoke kụtara.”"},{"book":"Jenesis","chapter":"30","verse":"15","text":"Ma Lịa zara sị ya, “O zubeere gị na ị napụrụ m di m? Ị chọkwara ịnapụ m mandreki ndị a nwa m nwoke wetaara m?”"},{"book":"Jenesis","chapter":"30","verse":"16","text":"Ya mere, mgbe Jekọb si nʼọhịa na-alọbata nʼuhuruchi ụbọchị ahụ, Lịa pụrụ izute ya, sị ya, “Ị ga-abakwute m nʼihi na m ejirila m ahịhịa mandreki nwa m nwoke m zụta gị.” Ha dinara nʼabalị ahụ."},{"book":"Jenesis","chapter":"30","verse":"17","text":"Chineke nụrụ olu Lịa, ọ tụụrụ ime mụtara Jekọb nwa nwoke nke ise."},{"book":"Jenesis","chapter":"30","verse":"18","text":"Lịa sịrị, “Chineke akwụọla m ụgwọ maka odibo m nwanyị m nyere di m.” Ya mere ọ kpọrọ aha ya Isaka."},{"book":"Jenesis","chapter":"30","verse":"19","text":"Lịa tụkwaara ime ọzọ mụtara Jekọb nwa nwoke nke isii."},{"book":"Jenesis","chapter":"30","verse":"20","text":"Ugbu a Lịa kwuru sị, “Chineke enyela m ezi onyinye dị oke ọnụ. Ugbu a, di m ga-eji nkwanye ugwu leta m nʼihi na amụọrala m ya ụmụ ndị ikom isii.” Ọ kpọrọ aha ya Zebụlọn."},{"book":"Jenesis","chapter":"30","verse":"21","text":"Emesịa, Lịa mụrụ nwa nwanyị, kpọọ ya Daịna."},{"book":"Jenesis","chapter":"30","verse":"22","text":"Chineke chetara Rechel. Ọ nụrụ olu ya, meghee akpanwa ya."},{"book":"Jenesis","chapter":"30","verse":"23","text":"Nʼihi ya, Rechel tụụrụ ime mụta nwa nwoke. Ọ sịrị, “Chineke ewepụla nkọcha dịịrị m.”"},{"book":"Jenesis","chapter":"30","verse":"24","text":"Rechel kpọrọ aha ya Josef, dị ka ọ sịrị, “Ka Onyenwe anyị nyekwa m nwa nwoke ọzọ.”"},{"book":"Jenesis","chapter":"30","verse":"25","text":"Mgbe Rechel mụsịrị Josef, Jekọb jekwuru Leban sị ya, “Zilaga m ka m laghachi nʼebe m na ala nke m."},{"book":"Jenesis","chapter":"30","verse":"26","text":"Kpọnye m ndị nwunye m, ndị m ji nʼihi ha gbara gị odibo, ha na ụmụ m, ka m lakwaa. Ị maara otu m siri gbaara gị odibo. Kpọnye m ha ka m duru ha laghachi ebe m si bịa.”"},{"book":"Jenesis","chapter":"30","verse":"27","text":"Leban sịrị Jekọb, “Ọ bụrụ na m achọtala amara nʼihu gị biko nọdụ, nʼihi na esi m nʼịgba afa chọpụta na Onyenwe anyị agọziela m nʼihi gị.”"},{"book":"Jenesis","chapter":"30","verse":"28","text":"Leban sịrị, “Kwuo ego ole ị chọrọ ka m kwụọ gị, aga m akwụ ya.”"},{"book":"Jenesis","chapter":"30","verse":"29","text":"Jekọb zara sị Leban, “Gị onwe gị maara otu m si gbara gị odibo na ihe mere igwe anụ ụlọ gị ndị m lekọtara."},{"book":"Jenesis","chapter":"30","verse":"30","text":"Nʼihi na ole na ole ka i nwere mgbe m bịara, ma ugbu a, ha abaala ụba nke ukwuu. Onyenwe anyị esitela nʼụkwụ m gọzie gị. Ugbu a, kedụ mgbe m ga-arụkwanụ ọrụ nke mụ onwe m maka ezinaụlọ m?”"},{"book":"Jenesis","chapter":"30","verse":"31","text":"Leban jụrụ Jekọb sị, “Kedụ ihe m ga-enye gị?”"},{"book":"Jenesis","chapter":"30","verse":"32","text":"Kwere ka m jegharịa nʼetiti igwe anụ ụlọ gị, ka m họpụta site nʼetiti igwe atụrụ gị ndị niile tụrụ agwa agwa, na ụmụ atụrụ niile dị oji, na ewu niile tụrụ agwa agwa. Atụrụ na ewu ndị a niile m ga-ahọpụta ga-abụ ụgwọ ọrụ m."},{"book":"Jenesis","chapter":"30","verse":"33","text":"Ezi omume m ga-azara nʼọdịnihu, mgbe ọbụla ị bịara nyochaa ụgwọ ọrụ ị kwụrụ m. Ewu ọbụla na-atụghị agwa agwa, maọbụ atụrụ ọbụla na-ejighị oji ị chọpụtara nʼetiti igwe ewu na atụrụ nke m ka a ga-agụ dị ka ihe e zuru nʼohi.”"},{"book":"Jenesis","chapter":"30","verse":"34","text":"Leban zara sị ya, “Ọ dị mma. Ya dịrị dịka i kwuru.”"},{"book":"Jenesis","chapter":"30","verse":"35","text":"Nʼotu ụbọchị ahụ, ọ họpụtachara mkpi niile tụrụ agwa maọbụ ntụpọ na nne ewu niile ndị nwere tụrụ agwa maọbụ ntụpọ na nke ọbụla nwere ajị ọcha nʼahụ ya. Ọ họpụtakwara atụrụ ojii niile, nyefee ha nʼaka ụmụ ya ka ha lekọtaa ha."},{"book":"Jenesis","chapter":"30","verse":"36","text":"Leban jere ije abalị atọ nke kewapụrụ ha site nʼebe Jekọb nọ. Ma Jekọb nọgidere na-elekọta igwe anụ ụlọ Leban ndị ọzọ."},{"book":"Jenesis","chapter":"30","verse":"37","text":"Mgbe ahụ Jekọb gara gbute ngalaba osisi pọpla, na osisi alụmọnd, na osisi plenụ, kpechapụ ahụ agbụgbọ osisi ndị a, si otu a mee ka ime ime ngalaba osisi ndị a dị ọcha pụta ìhè."},{"book":"Jenesis","chapter":"30","verse":"38","text":"Ọ tọgbọrọ osisi ndị a o kpechapụtara nʼebe ewu na atụrụ ndị a na-aṅụ mmiri, ka ha cherịta ịhụ ebe igwe anụ ụlọ ndị a nọ mgbe ọbụla ha na-aṅụ mmiri. Nke a mere mgbe igwe anụ ụlọ ndị a na-enwe ekpomọkụ nke ịgba ibe ha, nʼoge ha bịara ịṅụ mmiri,"},{"book":"Jenesis","chapter":"30","verse":"39","text":"ọ bụ nʼihu ngalaba osisi ndị a ka ha na-anọ na-agba onwe ha. Mgbe anụ ụlọ ndị a mụrụ ụmụ, ahụ ụmụ ha na-atụ agwa agwa maọbụ nwe ntụpọ."},{"book":"Jenesis","chapter":"30","verse":"40","text":"Jekọb na-edo ụmụ igwe ewu na atụrụ ndị a nʼotu akụkụ, ma ọ na-eme ka anụ ụlọ ndị ọzọ chee ihu ha nʼanụ ụlọ Leban ndị tụrụ agwa agwa, maọbụ na-eji oji. Nʼụzọ dị otu a, ọ kewapụtaara onwe ya anụ ụlọ nke ya. O tinyekọtaghị ha nʼanụ ụlọ Leban."},{"book":"Jenesis","chapter":"30","verse":"41","text":"Mgbe ọbụla nne anụ ụlọ ndị ahụ siri ike nọ nʼọnọdụ ịtụrụ ime, Jekọb na-edobe ngalaba osisi ndị ahụ nʼakụkụ ebe ha na-aṅụ mmiri nʼihu ha, ka ha nọrọ nʼebe ahụ gbaa onwe ha."},{"book":"Jenesis","chapter":"30","verse":"42","text":"Ma ọ bụrụ na anụ ụlọ ndị ahụ adịghị ike, Jekọb anaghị edebe osisi ndị a nʼihu ha. Ya mere, igwe ewu na atụrụ ndị na-esighị ike gaara Leban. Ma ndị siri ike gaara Jekọb."},{"book":"Jenesis","chapter":"30","verse":"43","text":"Site nʼụzọ dị otu a, Jekọb ghọrọ onye nwere akụ hie nne. O nwekwara ọtụtụ igwe anụ ụlọ na ọtụtụ ndị na-ejere ya ozi nwoke na nwanyị, na ọtụtụ ịnyịnya kamel, na ọtụtụ ịnyịnya ibu ndị ọzọ."}]}