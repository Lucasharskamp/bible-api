{"data":[{"book":"1 VaKorinde","chapter":"14","verse":"1","text":"Teverai nzira yorudo uye mushuve kwazvo zvipo zvomweya, zvikuru sei chipo chokuprofita."},{"book":"1 VaKorinde","chapter":"14","verse":"2","text":"Nokuti ani naani anotaura nendimi haatauri kuvanhu asi kuna Mwari. Zvirokwazvo, hapana anomunzwa; anotaura zvakavanzika mumweya wake."},{"book":"1 VaKorinde","chapter":"14","verse":"3","text":"Asi anoprofita anotaura kuvanhu kuti vasimbiswe, vakurudzirwe uye kuti vanyaradzwe."},{"book":"1 VaKorinde","chapter":"14","verse":"4","text":"Uyo anotaura nendimi anozvisimbisa iye asi anoprofita anosimbisa kereke."},{"book":"1 VaKorinde","chapter":"14","verse":"5","text":"Ndinoda kuti mumwe nomumwe wenyu ataure nendimi, asi zvikuru kuti muprofite. Anoprofita mukuru kuna anotaura nendimi, asi kunze kwokunge achidudzira, kuti kereke igosimbiswa."},{"book":"1 VaKorinde","chapter":"14","verse":"6","text":"Zvino hama, kana ndikauya kwamuri ndichitaura nendimi, ndingakubatsirai seiko, asi kuti kana ndichitaura nokuzarurirwa kana ruzivo kana chiprofita kana shoko rokurayira?"},{"book":"1 VaKorinde","chapter":"14","verse":"7","text":"Kunyange zvinhu zvisina upenyu zvinorirawo wani, zvakaita senyere kana rudimbwa, munhu achaziva seiko kana zvisingasiyani pakurira kwazvo?"},{"book":"1 VaKorinde","chapter":"14","verse":"8","text":"Uyezve kana hwamanda isingariri kwazvo, ndianiko angagadzirira kundorwa?"},{"book":"1 VaKorinde","chapter":"14","verse":"9","text":"Zvakadaro nemi. Kana musingatauri mashoko nendimi dzinonyatsozivikanwa, ko, pane anganzwa here zvamunotaura? Nokuti muchangotaura henyu mumhepo."},{"book":"1 VaKorinde","chapter":"14","verse":"10","text":"Zvirokwazvo panyika pane mitauro mizhinji yakasiyana-siyana, asi hakuna kana mumwe usina zvaunoreva."},{"book":"1 VaKorinde","chapter":"14","verse":"11","text":"Zvino kana ndisinganzwisisi zvinotaurwa nomunhu, ndiri mutorwa kumutauri, uye naiyewo mutorwa kwandiri."},{"book":"1 VaKorinde","chapter":"14","verse":"12","text":"Zvakadarowo nemi. Sezvo muchishuva zvipo zvoMweya, edzai zvikuru kushingairira zvipo zvinovaka kereke."},{"book":"1 VaKorinde","chapter":"14","verse":"13","text":"Nokuda kwechikonzero ichi, ani naani anotaura nendimi anofanira kunyengetera kuti adudzirewo zvaanotaura."},{"book":"1 VaKorinde","chapter":"14","verse":"14","text":"Nokuti kana ndichinyengetera nendimi, mweya wangu ndiwo unonyengetera, asi kufunga kwangu hakuna zvibereko."},{"book":"1 VaKorinde","chapter":"14","verse":"15","text":"Zvino ndichaiteiko? Ndichanyengetera nomweya wangu, ndichanyengeterawo nokufunga kwangu; ndichaimba nomweya wangu, asi ndichaimbawo nokufunga kwangu."},{"book":"1 VaKorinde","chapter":"14","verse":"16","text":"Kana uchirumbidza Mwari nomweya wako, ko, uyo agere pakati pavasingazivi achati, “Ameni” seiko, pakuvonga kwako, sezvo asinganzwisisi zvauri kutaura?"},{"book":"1 VaKorinde","chapter":"14","verse":"17","text":"Unogona kunge uchivonga zvako zvakanaka, asi mumwe munhu haasimbiswi."},{"book":"1 VaKorinde","chapter":"14","verse":"18","text":"Ndinovonga Mwari kuti ndinotaura nendimi zhinji kupfuura imi mose."},{"book":"1 VaKorinde","chapter":"14","verse":"19","text":"Asi mukereke ndingada zvangu kutaura mashoko mashanu nokufunga kwangu kuti ndidzidzise vamwe pano kutaura mashoko zviuru gumi norumwe rurimi."},{"book":"1 VaKorinde","chapter":"14","verse":"20","text":"Hama, regai kufunga savana. Pazvinhu zvakaipa ivai savacheche, asi pakufunga kwenyu muve savanhu vakuru."},{"book":"1 VaKorinde","chapter":"14","verse":"21","text":"MuMurayiro makanyorwa muchinzi:"},{"book":"1 VaKorinde","chapter":"14","verse":"22","text":"Naizvozvo, ndimi hadzizi chiratidzo kuvatendi asi kuna vasingatendi; asiwo chiprofita ndechavatendi, kwete vasingatendi."},{"book":"1 VaKorinde","chapter":"14","verse":"23","text":"Saka kana kereke yose yaungana pamwe chete uye vose vakataura nendimi, uye vamwe vasinganzwisisi kana vasingatendi vakapinda, havangati mava kupenga here?"},{"book":"1 VaKorinde","chapter":"14","verse":"24","text":"Asi kana asingatendi kana mumwe munhu asinganzwisisi akapinda vanhu vose vachiprofita, achabatwa nazvo akaziva kuti iye mutadzi uye kuti achatongwa nazvo,"},{"book":"1 VaKorinde","chapter":"14","verse":"25","text":"uye zvakavanzika zvomweya wake zvinoratidzwa. Naizvozvo achawira pasi nechiso chake agonamata Mwari, uye agopupura kuti Mwari ari pakati penyu zvirokwazvo."},{"book":"1 VaKorinde","chapter":"14","verse":"26","text":"Zvino tichatiiko, hama? Kana muchiungana, mumwe nomumwe ane rwiyo, kana shoko rokurayira, chaakazarurirwa, ndimi kana kududzira. Zvose izvi ngazviitwe kuti zvisimbise kereke."},{"book":"1 VaKorinde","chapter":"14","verse":"27","text":"Kana mumwe achitaura nendimi, vaviri, kana vatowanda, vatatu, ngavataure mumwe mushure momumwe, uye mumwe ngaadudzire."},{"book":"1 VaKorinde","chapter":"14","verse":"28","text":"Kana pasina anodudzira, ari kutaura ngaanyarare mukereke uye ngaazvitaurire pachake uye nokuna Mwari."},{"book":"1 VaKorinde","chapter":"14","verse":"29","text":"Vaprofita vaviri kana vatatu ngavataure uye vamwe ngavanyatsoongorora zvaataura."},{"book":"1 VaKorinde","chapter":"14","verse":"30","text":"Uye kana kuzarurirwa kwasvika kuno mumwe munhu agere pasi, mutauri wokutanga ngaanyarare."},{"book":"1 VaKorinde","chapter":"14","verse":"31","text":"Nokuti mose munogona kuprofita muchitevedzana mumwe mushure momumwe, kuitira kuti vose varayirwe uye vakurudzirwe."},{"book":"1 VaKorinde","chapter":"14","verse":"32","text":"Mweya yavaprofita inozviisa pasi pavaprofita."},{"book":"1 VaKorinde","chapter":"14","verse":"33","text":"Nokuti Mwari haasi Mwari wenyonganyonga asi worugare."},{"book":"1 VaKorinde","chapter":"14","verse":"34","text":"vakadzi ngavanyarare mukereke. Havatenderwi kutaura asi ngavazviise pasi sezvinoreva murayiro."},{"book":"1 VaKorinde","chapter":"14","verse":"35","text":"Kana vachida kubvunza chimwe chinhu, ngavabvunze varume vavo kumba; nokuti hazvina kufanira kuti mukadzi ataure mukereke."},{"book":"1 VaKorinde","chapter":"14","verse":"36","text":"Ko, shoko raMwari rakatanga nemi here? Kana kuti rakasvika kwamuri moga here?"},{"book":"1 VaKorinde","chapter":"14","verse":"37","text":"Kana munhu achifunga kuti muprofita kana kuti ane chipo chomweya, ngaatende kuti zvandinokunyorerai murayiro waShe."},{"book":"1 VaKorinde","chapter":"14","verse":"38","text":"Kana akasatenda izvi, iye pachake ngaasatendwe."},{"book":"1 VaKorinde","chapter":"14","verse":"39","text":"Naizvozvo, hama dzangu, ivai nechido chokuprofita, uye musadzivisa kutaura nendimi."},{"book":"1 VaKorinde","chapter":"14","verse":"40","text":"Asi zvinhu zvose ngazviitwe nomutoo wakafanira uye zvichitevedza mutemo."}]}