{"data":[{"book":"Mateo","chapter":"27","verse":"1","text":"Ri e kꞌamal taq kibꞌe ri chꞌawenelabꞌ cho ri Dios xuqujeꞌ ri e kꞌamal taq bꞌe rech ri tinimit sibꞌalaj aqꞌabꞌil xkichomaj ukamisaxik ri Jesús."},{"book":"Mateo","chapter":"27","verse":"2","text":"Xkiyut bꞌik, xkikꞌam bꞌik, xekijacha choch ri Pilato ri taqanel."},{"book":"Mateo","chapter":"27","verse":"3","text":"Are xril ri Judas ri xjachow ri Jesús, chi xqꞌat tzij puꞌwiꞌ ri Jesús rech kakamisaxik, xkꞌaxir ranimaꞌ rumal ri xubꞌano, xeꞌek xuꞌtzalij kanoq ri juwinaq laluj saq pwaq chike ri e kꞌamal taq kibꞌe ri chꞌawenelabꞌ cho ri Dios xuqujeꞌ ri e kꞌamal taq bꞌe rech ri tinimit."},{"book":"Mateo","chapter":"27","verse":"4","text":"Ri Judas xubꞌij: Xinmakunik, xinjach ri jun winaq ri maj umak."},{"book":"Mateo","chapter":"27","verse":"5","text":"Ri Judas kꞌut xukꞌyaq kanoq ri pwaq pa ri Templo kꞌa te riꞌ xel bꞌik, xuꞌjitzꞌaj ribꞌ."},{"book":"Mateo","chapter":"27","verse":"6","text":"Ri e kinimaꞌqil ri chꞌawenelabꞌ xkisikꞌ ri pwaq xkibꞌij: Ri taqanik man kuya ta bꞌe chaqe kaqayak we pwaq riꞌ pa ri kꞌolibꞌal rech pa ri Templo, rumal cher we pwaq riꞌ tojbꞌal rech kikꞌ."},{"book":"Mateo","chapter":"27","verse":"7","text":"Xaq jeriꞌ xkichomaj uloqꞌik jun ulew ubꞌiꞌ ukꞌolibꞌal ri bꞌanal bꞌoꞌj rukꞌ ri pwaq riꞌ, rech keꞌkimuq ri winaq ri man aꞌj pa ri tinimit taj."},{"book":"Mateo","chapter":"27","verse":"8","text":"Rumal riꞌ ri ulew ubꞌiꞌnam kꞌa pa taq ri qꞌij kamik Kikꞌ ulew."},{"book":"Mateo","chapter":"27","verse":"9","text":"Jeriꞌ xkꞌulmajik ri xubꞌij loq ri qꞌalajisal utzij ri Dios, Jeremías: Xkikꞌamawaꞌj ri winaq juwinaq lajuj saq pwaq jetaq ri xkichomaj loq ri winaq aꞌj Israel."},{"book":"Mateo","chapter":"27","verse":"10","text":"Rukꞌ riꞌ xkiloqꞌ ri ulew rech ri bꞌanal bꞌoꞌj, jewaꞌ xubꞌij ri Ajawxel chwe."},{"book":"Mateo","chapter":"27","verse":"11","text":"Are xopan ri Jesús choch ri Pilato, xuta che: ¿La at riꞌ ri at nim taqanel kech ri winaq aꞌj Israel?"},{"book":"Mateo","chapter":"27","verse":"12","text":"Xa ta ne jun tzij xubꞌij ri Jesús are xtzujux kumal ri e kꞌamal taq kibꞌe ri e chꞌawenelabꞌ choch ri Dios e kachiꞌl ri e kꞌamal taq bꞌe rech ri tinimit."},{"book":"Mateo","chapter":"27","verse":"13","text":"Ri Pilato xubꞌij che: ¿La man kata ri tajin kakibꞌij chawe?"},{"book":"Mateo","chapter":"27","verse":"14","text":"Ri Jesús xa ta ne jun tzij xubꞌij, xuqujeꞌ man xutzalij ta uwach ri xbꞌix che. Rumal riꞌ sibꞌalaj xmayijanik ri qꞌatal tzij."},{"book":"Mateo","chapter":"27","verse":"15","text":"Pa ri nimaqꞌij, naqꞌatal che ri Pilato kutzoqopij jun winaq ri tzꞌapital pa cheꞌ, xapachin ri kakita ri winaq."},{"book":"Mateo","chapter":"27","verse":"16","text":"Kꞌo kꞌu jun achi sibꞌalaj etaꞌmatal uwach ubꞌiꞌ Barrabás, tzꞌapital pa che."},{"book":"Mateo","chapter":"27","verse":"17","text":"Ri Pilato xuta chike wi winaq: ¿Jachin kiwaj kintzoqopij, la are ri Jesús, ri kabꞌix Cristo che o are ri Barrabás?"},{"book":"Mateo","chapter":"27","verse":"18","text":"Ri Pilato retaꞌm chi ri e kꞌamal taq bꞌe rumal koyawal xkijach ri Jesús."},{"book":"Mateo","chapter":"27","verse":"19","text":"Are tꞌuyul ri Pilato pa ri utem rech qꞌatbꞌal tzij, ri rixoqil xutaq ubꞌixik che: Maj jas kabꞌan che ri sukꞌ achi riꞌ, rumal rech xinriq kꞌax pa ri nuwaram."},{"book":"Mateo","chapter":"27","verse":"20","text":"Ri kinimaꞌqil ri chꞌawenelabꞌ choch ri Dios pa kiwiꞌ ri winaq e kachiꞌl ri e kꞌamal ta bꞌe kech ri tinimit xeꞌkimenkꞌetij ri winaq rech are kakita katzoqopix ri Barrabás. Are kꞌu ri Jesús kamisaxoq."},{"book":"Mateo","chapter":"27","verse":"21","text":"Ri Pilato xuta chike ri winaq: ¿Jachin chike we kebꞌ achyabꞌ riꞌ kiwaj kintzoqopij?"},{"book":"Mateo","chapter":"27","verse":"22","text":"Ri Pilato xubꞌij: ¿Jas kꞌu kinbꞌan che le Jesús, ri kabꞌix Cristo che?"},{"book":"Mateo","chapter":"27","verse":"23","text":"Ri Pilato xubꞌij: ¿Jas rumal? ¿Jas kꞌax ubꞌanom?"},{"book":"Mateo","chapter":"27","verse":"24","text":"Are xril ri Pilato chi maj kubꞌij kikꞌuꞌx ri winaq chutzoqopixik ri Jesús, xane xa tajin kechꞌuꞌjarik, xtaqanik rech kakꞌam loq ujaꞌ, xuchꞌaj kꞌu uqꞌabꞌ chikiwach konojel ri winaq, kꞌa te riꞌ xubꞌij: Man numak ta in we kakam we achi riꞌ, imak ix laꞌ.27:24 Ri Pilato are xuchꞌaj uqꞌabꞌ, xukꞌutu chi tajin karesaj ribꞌ chupam ri chomanik ri xbꞌanik chirij ri Jesús. Rukꞌ we riꞌ ri Pilato xukꞌutu chi man ajmak ta che ri xbꞌanik."},{"book":"Mateo","chapter":"27","verse":"25","text":"Ri winaq xkibꞌij: Uj, xuqujeꞌ ri e qijaꞌl uj aꞌjmakibꞌ che ri ukamikal we achi riꞌ."},{"book":"Mateo","chapter":"27","verse":"26","text":"Ri Pilato xutzoqopij ri Barrabás xuqujeꞌ xtaqan chuchꞌayik ri Jesús, kꞌa te riꞌ xujach bꞌik chike ri winaq rech karipik."},{"book":"Mateo","chapter":"27","verse":"27","text":"Ri e rajchꞌoꞌjabꞌ ri Pilato xkikꞌam bꞌik ri Jesús cho ri nimalaj ja qꞌatbꞌal tzij kꞌa te riꞌ xkimulij kibꞌ chirij."},{"book":"Mateo","chapter":"27","verse":"28","text":"Xkesaj ri ratzꞌyaq kꞌa te riꞌ xkikoj jun moraꞌt manta chirij."},{"book":"Mateo","chapter":"27","verse":"29","text":"Xkikem jun kꞌix korona, xkikoj pa ujolom, kꞌa te riꞌ xkiya jun aj pa ri uqꞌabꞌ, xkichapleꞌj uyoqꞌik, xexukiꞌk choch xkibꞌij: Nim aqꞌij taqanel kech ri winaq ri aꞌj Israel.27:29 Ri moraꞌt atzꞌyaq xwi ri nim taqanelabꞌ kekojowik, xuqujeꞌ xwi ri taqanelabꞌ kekojow ri korona. Ri winaq ri je katzꞌyaqin we riꞌ kukꞌutu chi kꞌo ukwinem. Ronojel we ri xbꞌanik rech ketzelax uwach ri Jesús xuqujeꞌ rech kayak tzeꞌ chirij."},{"book":"Mateo","chapter":"27","verse":"30","text":"Xkichubꞌaj ri upalaj, kꞌa te riꞌ xkichꞌey pa ujolom rukꞌ ri aj."},{"book":"Mateo","chapter":"27","verse":"31","text":"Are xetoꞌtaj chuyakik kitzeꞌ che ri Jesús, xkesaj ri manta chrij, xkitzalij ri ratzꞌyaq chirij, kꞌa te riꞌ xkikꞌam bꞌik pa ripik."},{"book":"Mateo","chapter":"27","verse":"32","text":"Are e bꞌenaq pa ri bꞌe, xkiriq jun achi ubꞌiꞌ Simón, aj Cirene, xkikoj kichuqꞌabꞌ xkibꞌij che chi kukꞌam bꞌik ri ripbꞌal."},{"book":"Mateo","chapter":"27","verse":"33","text":"Kꞌa te riꞌ xoꞌpan pa ri jun leꞌaj ubꞌiꞌ Gólgota (ri kel kubꞌij Kꞌolibꞌal rech ri bꞌaqilaj)."},{"book":"Mateo","chapter":"27","verse":"34","text":"Chilaꞌ xkiya wi vino rachiꞌl hiel che ri Jesús. Ri Jesús are xunaꞌ jubꞌiqꞌ, man xraj taj xuqumuj.27:34 Xya we kꞌa riꞌ chike ri winaq ri kexekebꞌax cho ri ripbꞌal rech jeriꞌ man qas ta kakinaꞌ ri kꞌax."},{"book":"Mateo","chapter":"27","verse":"35","text":"Kꞌa te riꞌ xkiripo xuqujeꞌ xoꞌk pa etzꞌanem rech kakilo jachin kachꞌekow bꞌik ri ratzꞌyaq.27:35 Salmos 22:18."},{"book":"Mateo","chapter":"27","verse":"36","text":"Xuqujeꞌ xetꞌuyiꞌk chuchajixik."},{"book":"Mateo","chapter":"27","verse":"37","text":"Pa uwiꞌ ri ujolom ri Jesús xkitzꞌibꞌaj jas ri xumakuj, ri kubꞌij: ARE WAꞌ RI JESÚS, RI NIM TAQANEL PA KIWIꞌ RI WINAQ AꞌJ ISRAEL."},{"book":"Mateo","chapter":"27","verse":"38","text":"Pa uxukut ri Jesús xeꞌkirip xuqujeꞌ e kebꞌ eleqꞌomabꞌ, jun pa ri umox, jun pa ri uwiqiqꞌabꞌ."},{"book":"Mateo","chapter":"27","verse":"39","text":"Ri winaq ri kiꞌkꞌow bꞌik chilaꞌ, kakisutusa ri kijolom, kakiyoqꞌ kanoq, kakibꞌij:"},{"book":"Mateo","chapter":"27","verse":"40","text":"At, ri katukij ri Templo kꞌa te riꞌ pa oxibꞌ qꞌij kayak ukꞌaxel, chakolo awibꞌ, we qas at ri at uKꞌojol ri Dios, chatqaj loq cho le ripbꞌal."},{"book":"Mateo","chapter":"27","verse":"41","text":"Xkitzeꞌj xuqujeꞌ uwach ri Jesús ri kinimaꞌqil ri e chꞌawenelabꞌ cho ri Dios pa kiwiꞌ ri winaq e kachiꞌl ri aꞌjtijabꞌ rech ri taqanik, xuqujeꞌ ri e kꞌamal taq bꞌe ke ri tinimit."},{"book":"Mateo","chapter":"27","verse":"42","text":"Xkibꞌij: Man kakwin taj kukol ribꞌ pune xuꞌkol chi nikꞌaj, kubꞌij kꞌut chi are nimalaj taqanel pa Israel. Qaj loq cho le ripbꞌal rech kujkojon che."},{"book":"Mateo","chapter":"27","verse":"43","text":"We qas kuꞌl ukꞌuꞌx chirij ri Dios, Toꞌq bꞌa rumal ri Dios, we qas kaloqꞌaxik. ¿La man kꞌu xubꞌij: In in uKꞌojol ri Dios?"},{"book":"Mateo","chapter":"27","verse":"44","text":"Ri eleqꞌomabꞌ xuqujeꞌ ri xerip chuxukut ri Jesús kakibꞌij apanoq itzel taq tzij che."},{"book":"Mateo","chapter":"27","verse":"45","text":"Pa ri nikꞌaj qꞌij xqꞌequꞌmataj ronojel ri uwachulew kꞌa te xtaniꞌk pa ri urox hora bꞌenaq qꞌij."},{"book":"Mateo","chapter":"27","verse":"46","text":"Teqꞌ qas pa ri urox hora rech bꞌenaq qꞌij, ri Jesús xuraq uchiꞌ rukꞌ chuqꞌabꞌ xubꞌij: Eli, Eli ¿lama sabactani? Ri kel kubꞌij NuDios, nuDios, ¿jas che xintzaq la kanoq nutukel?"},{"book":"Mateo","chapter":"27","verse":"47","text":"E jujun chike ri e kꞌo chilaꞌ xkibꞌij: Xa tajin kusikꞌij apanoq ri Elías."},{"book":"Mateo","chapter":"27","verse":"48","text":"Aninaq jun chike ri winaq xuꞌtzukuj loq jun qꞌux, xumubꞌa pa vinagre kꞌa te riꞌ xuxekebꞌaꞌ che jun aj, xuya apanoq pa uchiꞌ ri Jesús."},{"book":"Mateo","chapter":"27","verse":"49","text":"E nikꞌaj chik xkibꞌij: Chiwayeꞌj na, qilampeꞌ we qas kape ri Elías chutoꞌik."},{"book":"Mateo","chapter":"27","verse":"50","text":"Junmul chik ri Jesús xuraq uchiꞌ rukꞌ chuqꞌabꞌ, kꞌa te riꞌ xkamik."},{"book":"Mateo","chapter":"27","verse":"51","text":"Qas pa ri qꞌotaj riꞌ, ri tasbꞌal pa ri Tyoxalaj kꞌolibꞌal ri kꞌo pa ri Templo xraqin pa kebꞌ, xuchapleꞌj loq puꞌwiꞌ xulkꞌis chuxeꞌ. Kꞌa te riꞌ xubꞌan jun nimalaj kabꞌraqan, ri aꞌbꞌaj xepaqꞌinik."},{"book":"Mateo","chapter":"27","verse":"52","text":"Xejaqataj loq ri muqbꞌal taq kaminaqibꞌ, e kꞌi e ralkꞌwaꞌl ri Dios ri e kaminaq, xekꞌastajik."},{"book":"Mateo","chapter":"27","verse":"53","text":"Xeꞌl loq pa taq ri muqbꞌal are kꞌastajinaq chi ri Jesús, xoꞌk bꞌik pa Jerusalén ri utinimit ri Dios, e kꞌi winaq xiꞌlowik."},{"book":"Mateo","chapter":"27","verse":"54","text":"Are xkil ri kinimaꞌqil ri ajchꞌoꞌjabꞌ xuqujeꞌ konojel ri e chajininaq ri Jesús, ri kabꞌraqan xuqujeꞌ ronojel ri xkꞌulmatajik, sibꞌalaj xkixiꞌj kibꞌ, xkibꞌij: Qas tzij wi, we achi riꞌ qas uKꞌojol ri Dios wi."},{"book":"Mateo","chapter":"27","verse":"55","text":"Ri ixoqibꞌ ri xkitereneꞌj loq ri Jesús are xel loq pa Galilea, naj e kꞌo wi kekaꞌy apanoq."},{"book":"Mateo","chapter":"27","verse":"56","text":"Chkixoꞌl ri ixoqibꞌ riꞌ e kꞌo ri María Magdalena, ri María ri unan ri Jacobo rachiꞌl ri José, xuqujeꞌ ri kinan ri e ralkꞌwaꞌl ri Zebedeo."},{"book":"Mateo","chapter":"27","verse":"57","text":"Okem kubꞌan ri aqꞌabꞌ, xpe jun qꞌinom achi, ubꞌiꞌ José, kel pa ri tinimit Arimatea, xubꞌan na utijoxel ri Jesús."},{"book":"Mateo","chapter":"27","verse":"58","text":"Xopan rukꞌ ri Pilato, xuꞌta ri utyoꞌjal ri Jesús, ri Pilato xtaqanik kaya loq che."},{"book":"Mateo","chapter":"27","verse":"59","text":"Ri José xubꞌolqꞌotij ri utyoꞌjal ri Jesús pa jun saq atzꞌyaq."},{"book":"Mateo","chapter":"27","verse":"60","text":"Xuya kanoq pa jun kꞌakꞌ muqbꞌal ri kꞌottal pa jun abꞌaj ri kꞌo pa ri rulew. Xuwolqotij jun nimalaj abꞌaj xutzꞌapibꞌej kanoq ri uchiꞌ ri jul. Kꞌa te riꞌ xel bꞌik chilaꞌ."},{"book":"Mateo","chapter":"27","verse":"61","text":"Choch ri muqbꞌal e tꞌuyul apanoq ri María Magdalena xuqujeꞌ ri jun María chik."},{"book":"Mateo","chapter":"27","verse":"62","text":"Jun qꞌij ikꞌowinaq ri sukꞌumam qꞌij rech uxlanem, ri e kinimaꞌqil ri e chꞌawenelabꞌ cho ri Dios pa kiwiꞌ ri winaq e kachiꞌl ri fariseos, xoꞌpan rukꞌ ri Pilato."},{"book":"Mateo","chapter":"27","verse":"63","text":"Xkibꞌij che: Ajawxel, kanaꞌtaj chaqe are kꞌas na ri jun achi ri bꞌanal tzij xubꞌij: “Kinkꞌastaj na pa oxibꞌ qꞌij.”"},{"book":"Mateo","chapter":"27","verse":"64","text":"Rumal ri, taqan la katzꞌapix ri uchiꞌ ri jul, tzꞌaqat na oxibꞌ qꞌij, rech man kepe ta ri utijoxelabꞌ kulkeleqꞌaj ri utyoꞌjal kꞌa te riꞌ kakibꞌij na chike ri winaq chi xa xkꞌastajik. Ri bꞌanoj tzij riꞌ sibꞌalaj nim na cho ri nabꞌe."},{"book":"Mateo","chapter":"27","verse":"65","text":"Ri Pilato xubꞌij chike: Chikꞌama bꞌik jun wok ajchꞌoꞌjabꞌ rech kakichajij ri uchiꞌ ri jul."},{"book":"Mateo","chapter":"27","verse":"66","text":"Jeriꞌ xebꞌek, xeꞌkikojo kanoq jun abꞌaj chutzꞌapixik ri jul, xkikoj kanoq retal, xuqujeꞌ xeꞌkiya kanoq ri e chajil taq rech."}]}