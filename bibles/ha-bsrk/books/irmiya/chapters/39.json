{"data":[{"book":"Irmiya","chapter":"39","verse":"1","text":"A shekara ta tara ta Zedekiya sarkin Yahuda, a wata na goma, Nebukadnezzar sarkin Babilon ya fita yaƙi da Urushalima da dukan sojojinsa ya kuma yi mata ƙawanya."},{"book":"Irmiya","chapter":"39","verse":"2","text":"A rana ta tara ga watan huɗu a shekara ta goma sha ɗaya ta mulkin Zedekiya, sai aka huda katanga."},{"book":"Irmiya","chapter":"39","verse":"3","text":"Sa’an nan dukan fadawan sarkin Babilon suka shiga suka zazzauna a Ƙofar Tsakiya. Wato, Nergal-Sharezer na Samgar-Nebo, Sarsekim wani babban hafsa, Nergal-Sharezer bafade mai girma da dukan sauran fadawan sarkin Babilon."},{"book":"Irmiya","chapter":"39","verse":"4","text":"Sa’ad da Zedekiya sarkin Yahuda da dukan sojoji suka gan su, sai suka gudu; suka bar birnin da dare ta hanyar lambun sarki, ta ƙofar da take tsakanin katanga biyu, suka nufi waje Araba.39.4 Ko kuwa Kwarin Urdun"},{"book":"Irmiya","chapter":"39","verse":"5","text":"Amma sojojin Babiloniyawa suka bi su, suka ci wa Zedekiya a filayen Yeriko. Suka kama shi suka kai shi wurin Nebukadnezzar a Ribla a ƙasar Hamat, inda aka yanke masa hukunci."},{"book":"Irmiya","chapter":"39","verse":"6","text":"A can Ribla sarkin Babilon ya kashe ’ya’yan Zedekiya a idanunsa aka kuma kashe dukan manyan mutanen Yahuda."},{"book":"Irmiya","chapter":"39","verse":"7","text":"Sa’an nan ya ƙwaƙule idanun Zedekiya ya kuma buga masa ƙuƙumi, ya kai shi Babilon."},{"book":"Irmiya","chapter":"39","verse":"8","text":"Sai Babiloniyawa suka cinna wa fadar da kuma gidajen mutane wuta suka farfasa katangar Urushalima."},{"book":"Irmiya","chapter":"39","verse":"9","text":"Nebuzaradan shugaban matsaran sarki ya kwashi mutanen da suka rage a birnin zuwa zaman bauta a Babilon, tare da waɗanda suka riga suka tafi wurinsa, da kuma sauran mutanen."},{"book":"Irmiya","chapter":"39","verse":"10","text":"Amma Nebuzaradan shugaban matsaran ya bar waɗansu matalauta a ƙasar Yahuda, su da ba su da kome; a lokacin kuwa ya ba su gonakin inabi da kuma filaye."},{"book":"Irmiya","chapter":"39","verse":"11","text":"To, fa, Nebukadnezzar sarkin Babilon ya ba da wannan umarnai game da Irmiya ta wurin Nebuzaradan shugaban matsaran sarki cewa,"},{"book":"Irmiya","chapter":"39","verse":"12","text":"“Ka ɗauke shi ka lura da shi da kyau, kada ka yi masa wani mugun abu, amma ka yi masa dukan abin da yake so.”"},{"book":"Irmiya","chapter":"39","verse":"13","text":"Saboda haka Nebuzaradan shugaban matsara, Nebushazban babban hafsa, Nergal-Sharezer bafade mai girma da sauran hafsoshin sarkin Babilon"},{"book":"Irmiya","chapter":"39","verse":"14","text":"suka aika aka kawo Irmiya daga filin matsar. Suka miƙa shi ga Gedaliya ɗan Ahikam, ɗan Shafan, don yă kai shi gidansa. Saboda haka ya zauna a can a cikin mutanensa."},{"book":"Irmiya","chapter":"39","verse":"15","text":"Yayinda aka kulle Irmiya a sansanin matsara, maganar Ubangiji ta zo masa cewa,"},{"book":"Irmiya","chapter":"39","verse":"16","text":"“Tafi ka faɗa wa Ebed-Melek mutumin Kush, ‘Ga abin da Ubangiji Maɗaukaki, Allah na Isra’ila, yana cewa ina gab da cika maganata a kan wannan birni ta wurin masifa, ba wadata ba. A lokacin za tă cika a idanunka."},{"book":"Irmiya","chapter":"39","verse":"17","text":"Amma zan kuɓutar da kai a wannan rana, in ji Ubangiji; ba zan ba da kai ga waɗanda kake tsoronsu ba."},{"book":"Irmiya","chapter":"39","verse":"18","text":"Zan cece ka; ba za ka mutu ta wurin takobi ba amma za ka tsira da ranka, domin ka dogara gare ni, in ji Ubangiji.’ ”"}]}