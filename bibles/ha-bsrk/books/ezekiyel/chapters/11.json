{"data":[{"book":"Ezekiyel","chapter":"11","verse":"1","text":"Sa’an nan Ruhu ya ɗaga ni sama ya kawo ni ƙofar gidan Ubangiji wadda take fuskantar gabas. Can a mashigi zuwa ƙofar akwai mutum ashirin da biyar, na kuma ga a cikinsu akwai Ya’azaniya ɗan Azzur da Felatiya ɗan Benahiya, shugabannin jama’a."},{"book":"Ezekiyel","chapter":"11","verse":"2","text":"Ubangiji ya ce mini, “Ɗan mutum, waɗannan su ne mutanen da suke ƙulla mugunta suna kuma ba da muguwa shawara a cikin wannan birni."},{"book":"Ezekiyel","chapter":"11","verse":"3","text":"Suna cewa, ‘Lokaci bai yi kusa da za a gina gidaje ba?11.3 Ko kuwa Wannan ba lokacin gina gidaje ba ne Wannan birni yana tukunyar dahuwa, mu ne kuwa naman.’"},{"book":"Ezekiyel","chapter":"11","verse":"4","text":"Saboda haka yi annabci a kansu; yi annabci, ɗan mutum.”"},{"book":"Ezekiyel","chapter":"11","verse":"5","text":"Sai Ruhun Ubangiji ya sauko a kaina, ya kuma faɗa mini in ce, “Ga abin da Ubangiji yana cewa, haka kuke cewa, ya gidan Isra’ila, amma na san abin da yake a zuciyarku."},{"book":"Ezekiyel","chapter":"11","verse":"6","text":"Kun kashe mutane da yawa a wannan birni kuka kuma cika titunanta da gawawwaki."},{"book":"Ezekiyel","chapter":"11","verse":"7","text":"“Saboda haka ga abin da Ubangiji Mai Iko Duka yana cewa gawawwakin da kuka zubar a can su ne naman, wannan birni kuwa ita ce tukunya, amma zan kore ku daga cikinta."},{"book":"Ezekiyel","chapter":"11","verse":"8","text":"Kuna jin tsoron takobi, kuma takobi ne zan kawo muku, in ji Ubangiji Mai Iko Duka."},{"book":"Ezekiyel","chapter":"11","verse":"9","text":"Zan kore ku daga birnin in miƙa ku a hannuwan baƙi in kuma azabtar da ku."},{"book":"Ezekiyel","chapter":"11","verse":"10","text":"Za ku mutu ta wurin takobi, zan kuma hukunta ku a iyakokin Isra’ila. Sa’an nan za ku san cewa ni ne Ubangiji."},{"book":"Ezekiyel","chapter":"11","verse":"11","text":"Wannan birni ba za tă zama muku tukunya ba, ba kuwa za ku zama nama a cikinta ba; zan hukunta ku a iyakokin Isra’ila."},{"book":"Ezekiyel","chapter":"11","verse":"12","text":"Za ku kuwa san cewa ni ne Ubangiji, gama ba ku bi ƙa’idodina ba balle ku kiyaye dokokina, amma kuka bi hanyoyin al’ummai kewaye da ku.”"},{"book":"Ezekiyel","chapter":"11","verse":"13","text":"Yanzu yayinda nake yin annabci, sai Felatiya ɗan Benahiya ya mutu. Sai na fāɗi rubda ciki na kuma yi kuka da babbar murya na ce, “Kash, Ubangiji Mai Iko Duka! Za ka hallaka raguwar Isra’ila ƙaƙaf ne?”"},{"book":"Ezekiyel","chapter":"11","verse":"14","text":"Sai maganar Ubangiji ta zo mini cewa,"},{"book":"Ezekiyel","chapter":"11","verse":"15","text":"“Ɗan mutum, ’yan’uwanka, ’yan’uwanka waɗanda suke danginka na cikinka11.15 Ko kuwa suke zaman bauta tare da kai (dubi Seftuwajin da kuma Siriyak) da kuma dukan gidan Isra’ila su ne waɗanda mutanen Urushalima suka ce, ‘Su ne11.15 Ko kuwa waɗanda mutanen Urushalima suka ce, “Tsaya” da nisa daga Ubangiji; an ba mu wannan ƙasa ta zama mallakarmu.’"},{"book":"Ezekiyel","chapter":"11","verse":"16","text":"“Saboda haka ka ce, ‘Ga abin da Ubangiji Mai Iko Duka yana cewa ko da yake na kore su zuwa cikin al’ummai na kuma warwatsa su cikin ƙasashe, duk da haka na zama wuri mai tsarki a gare su a ƙasashen da suka tafi.’"},{"book":"Ezekiyel","chapter":"11","verse":"17","text":"“Saboda haka, ka ce, ‘Ga abin da Ubangiji Mai Iko Duka yana cewa zan tattaro ku daga al’ummai in kuma dawo da ku daga ƙasashen da aka warwatsa ku, zan kuwa sāke mayar muku da ƙasar Isra’ila.’"},{"book":"Ezekiyel","chapter":"11","verse":"18","text":"“Za su dawo gare ta su kawar da dukan mugayen siffofi da gumaka masu banƙyama."},{"book":"Ezekiyel","chapter":"11","verse":"19","text":"Zan ba su zuciya ɗaya in kuma sa sabon ruhu a cikinsu; zan fid da zuciyar dutse daga gare su in kuma ba su zuciya ta nama."},{"book":"Ezekiyel","chapter":"11","verse":"20","text":"Sa’an nan za su bi ƙa’idodina su kuma yi hankali ga kiyaye dokokina. Za su zama mutanena, ni kuwa zan zama Allahnsu."},{"book":"Ezekiyel","chapter":"11","verse":"21","text":"Amma game da waɗanda zukatansu suka karkata ga bin mugayen siffofi da gumakan banƙyama, zan sāka musu gwargwadon ayyukansu, in ji Ubangiji Mai Iko Duka.”"},{"book":"Ezekiyel","chapter":"11","verse":"22","text":"Sa’an nan kerubobi, tare da da’irori kusa da su, suka buɗe fikafikansu, ɗaukakar Allah kuwa tana a bisansu."},{"book":"Ezekiyel","chapter":"11","verse":"23","text":"Ɗaukakar Ubangiji ta haura daga cikin birnin ta sauka a bisa dutse gabas da shi."},{"book":"Ezekiyel","chapter":"11","verse":"24","text":"Ruhu ya ɗaga ni sama ya kuma kawo ni ga masu zaman bauta a ƙasar Babilon11.24 Ko kuwa Kaldiyawa cikin wahayin da Ruhun Allah ya bayar."},{"book":"Ezekiyel","chapter":"11","verse":"25","text":"na kuwa faɗa wa masu zaman bautan dukan abin da Ubangiji ya nuna mini."}]}