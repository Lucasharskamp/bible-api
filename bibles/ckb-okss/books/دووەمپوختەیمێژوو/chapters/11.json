{"data":[{"book":"دووەم پوختەی مێژوو","chapter":"11","verse":"1","text":"کاتێک ڕەحەڤەعام گەیشتە ئۆرشەلیم، بنەماڵەی یەهودا و بنیامینی کۆکردەوە، سەد و هەشتا هەزار جەنگاوەری هەڵبژارد، هەتا لە دژی ئیسرائیل بجەنگن و پاشایەتییەکە بۆ ڕەحەڤەعام بگەڕێننەوە."},{"book":"دووەم پوختەی مێژوو","chapter":"11","verse":"2","text":"بەڵام پەیامی یەزدان بۆ شەمەعیای پیاوی خودا هات:"},{"book":"دووەم پوختەی مێژوو","chapter":"11","verse":"3","text":"«بە ڕەحەڤەعامی کوڕی سلێمان، پاشای یەهودا و بە هەموو نەوەی ئیسرائیل لە یەهودا و بنیامین بڵێ،"},{"book":"دووەم پوختەی مێژوو","chapter":"11","verse":"4","text":"”یەزدان ئەمە دەفەرموێت: مەچن و لە دژی براکانتان مەجەنگن. هەریەکە و بۆ ماڵەکەی خۆی بگەڕێتەوە، چونکە ئەمە لەلایەن منەوەیە.“» ئەوانیش گوێڕایەڵی فەرمایشتی یەزدان بوون و هێرشیان نەکردە سەر یارۆڤعام و کشانەوە."},{"book":"دووەم پوختەی مێژوو","chapter":"11","verse":"5","text":"ڕەحەڤەعام لە ئۆرشەلیم نیشتەجێ بوو و لە یەهودا چەند شارێکی قەڵابەندی بنیاد نایەوە،"},{"book":"دووەم پوختەی مێژوو","chapter":"11","verse":"6","text":"وەک بێت‌لەحم، عێتام، تەقۆعە،"},{"book":"دووەم پوختەی مێژوو","chapter":"11","verse":"7","text":"بێت‌چوور، سۆخۆ، عەدولام،"},{"book":"دووەم پوختەی مێژوو","chapter":"11","verse":"8","text":"گەت، مارێشا، زیف،"},{"book":"دووەم پوختەی مێژوو","chapter":"11","verse":"9","text":"ئەدۆرەیم، لاخیش، عەزێقا،"},{"book":"دووەم پوختەی مێژوو","chapter":"11","verse":"10","text":"چۆرعا، ئەیالۆن و حەبرۆن. ئەم شارە قەڵابەندانە لەناو خاکی یەهودا و بنیامین بوون."},{"book":"دووەم پوختەی مێژوو","chapter":"11","verse":"11","text":"جا قەڵاکانی بەهێز کرد و فەرماندەکان و ئەمبارەکانی خواردن و زەیت و شەرابی تێیاندا دانا."},{"book":"دووەم پوختەی مێژوو","chapter":"11","verse":"12","text":"لە هەموو شارێکیش قەڵغان و ڕمی دانا و زۆر بەهێزی کردن، یەهودا و بنیامینی لەژێر دەسەڵاتی خۆی هێشتەوە."},{"book":"دووەم پوختەی مێژوو","chapter":"11","verse":"13","text":"کاهین و لێڤییەکانیش لە هەموو سنوورەکانی خۆیانەوە لە سەرتاسەری ئیسرائیلدا هاتن و لایەنگری ئەمیان کرد."},{"book":"دووەم پوختەی مێژوو","chapter":"11","verse":"14","text":"هەروەها لێڤییەکان لەوەڕگاکانیان و موڵکەکانیان بەجێهێشت و چوون بۆ یەهودا و بۆ ئۆرشەلیم، لەبەر ئەوەی یارۆڤعام و کوڕەکانی ڕەتیان کردنەوە کە کاهینیێتی بۆ یەزدان بکەن."},{"book":"دووەم پوختەی مێژوو","chapter":"11","verse":"15","text":"جا یارۆڤعام بۆ خۆی چەند کاهینێکی دانا بۆ نزرگەکانی سەر بەرزاییەکان11‏:15 مەبەست لە هەموو ئەو شوێنە بەرزانەیە کە گەل قوربانی لێ دەکرد، هەرچەندە ئەو شوێنە لەلایەن یەزدانەوە هەڵنەبژێردرابوو. بڕوانە دواوتار 12‏:5‏.‏ و بۆ ئەو بتانەی کە لە شێوەی تەگە11‏:15 نێری، سابرێن.‏ و گوێرەکە دروستی کردن."},{"book":"دووەم پوختەی مێژوو","chapter":"11","verse":"16","text":"ئەوانەی لە هەموو هۆزەکانی ئیسرائیل کە بە هەموو دڵ ڕوویان لە یەزدانی پەروەردگاری ئیسرائیل دەکرد، دوای لێڤییەکان کەوتن و چوونە ئۆرشەلیم هەتا قوربانی بۆ یەزدانی پەروەردگاری باوباپیرانیان بکەن."},{"book":"دووەم پوختەی مێژوو","chapter":"11","verse":"17","text":"جا پاشایەتییەکەی یەهودایان بەهێز کرد و سێ ساڵ پاڵپشتی ڕەحەڤەعامی کوڕی سلێمانیان کرد، چونکە سێ ساڵ ڕێگای داود و سلێمانیان گرتەبەر."},{"book":"دووەم پوختەی مێژوو","chapter":"11","verse":"18","text":"ڕەحەڤەعام ماحەلەتی کچی یەریمۆتی کوڕی داودی هێنا، کە دایکی ئەبیهەیلی کچی ئەلیابی کوڕی یەسا بوو."},{"book":"دووەم پوختەی مێژوو","chapter":"11","verse":"19","text":"ماحەلەتیش ئەم کوڕانەی بۆ خستەوە: یەعوش، شەمەریاهو و زەهەم."},{"book":"دووەم پوختەی مێژوو","chapter":"11","verse":"20","text":"پاشان ڕەحەڤەعام مەعکای کچی ئەبشالۆمی هێنا، ئەویش ئەبیا و عەتەی و زیزا و شەلۆمیتی بۆ خستەوە."},{"book":"دووەم پوختەی مێژوو","chapter":"11","verse":"21","text":"ڕەحەڤەعام مەعکای کچی ئەبشالۆمی لە هەموو ژن و کەنیزەکانی دیکەی خۆی زیاتر خۆشدەویست، چونکە هەژدە ژن و شەست کەنیزەی هەبوو، بیست و هەشت کوڕ و شەست کچیشی بوو."},{"book":"دووەم پوختەی مێژوو","chapter":"11","verse":"22","text":"ڕەحەڤەعام ئەبیای کوڕی کە لە مەعکای بوو، لەنێو براکانی کرد بە میر هەتا لە جێی خۆی بیکات بە پاشا."},{"book":"دووەم پوختەی مێژوو","chapter":"11","verse":"23","text":"جا ڕەحەڤەعام بە داناییەوە کوڕەکانی بەناو هەموو ناوچەکانی یەهودا و بنیامیندا لە هەموو شارە قەڵابەندەکان بڵاو کردەوە و خواردنی زۆری پێدان و ژنی زۆریشی بۆ هێنان."}]}