{"data":[{"book":"داوران","chapter":"8","verse":"1","text":"اما رهبران قبیلهٔ افرایم به شدت نسبت به جدعون خشمناک شده، گفتند: «چرا وقتی به جنگ مدیانی‌ها رفتی ما را خبر نکردی؟»"},{"book":"داوران","chapter":"8","verse":"2","text":"جدعون در جواب ایشان گفت: «در مقایسه با کار شما، من چه کرده‌ام؟ آیا انگورهای افرایم که روی زمین باقی مانده‌اند بهتر از حصاد انگور اَبیعزر نیست؟"},{"book":"داوران","chapter":"8","verse":"3","text":"خدا غراب و ذئب، سرداران مدیان را به دست شما تسلیم نمود. عملیات شما در آخر جنگ مهمتر از عملیات ما در آغاز جنگ بود.» پس آنها آرام شدند."},{"book":"داوران","chapter":"8","verse":"4","text":"آنگاه جدعون و سیصد نفری که همراهش بودند از رود اردن گذشتند. با اینکه خیلی خسته بودند، ولی هنوز دشمن را تعقیب می‌کردند."},{"book":"داوران","chapter":"8","verse":"5","text":"جدعون از اهالی سوکوت غذا خواست و گفت: «ما به خاطر تعقیب زبح و صلمونع، پادشاهان مدیانی بسیار خسته هستیم.»"},{"book":"داوران","chapter":"8","verse":"6","text":"اما رهبران سوکوت جواب دادند: «شما هنوز زبح و صلمونع را نگرفته‌اید که ما به شما نان بدهیم.»"},{"book":"داوران","chapter":"8","verse":"7","text":"جدعون به آنها گفت: «وقتی که خداوند زبح و صلمونع را به دست من تسلیم کند، برمی‌گردم و گوشت بدن شما را با خارهای صحرا می‌درم.»"},{"book":"داوران","chapter":"8","verse":"8","text":"سپس نزد اهالی فنوئیل رفت و از آنها نان خواست اما همان جواب اهالی سوکوت را شنید."},{"book":"داوران","chapter":"8","verse":"9","text":"پس به ایشان گفت: «وقتی از این جنگ سلامت برگردم، این برج را منهدم خواهم کرد.»"},{"book":"داوران","chapter":"8","verse":"10","text":"در این هنگام زبح و صلمونع با قریب پانزده هزار سرباز باقیمانده در قرقور به سر می‌بردند. از آن سپاه عظیم دشمنان فقط همین عده باقیمانده بودند. صد و بیست هزار نفر کشته شده بودند."},{"book":"داوران","chapter":"8","verse":"11","text":"پس جدعون از راه چادرنشینان در شرق نوبح و یجبهاه بر مدیانیان شبیخون زد."},{"book":"داوران","chapter":"8","verse":"12","text":"زبح و صلمونع فرار کردند، اما جدعون به تعقیب آنها پرداخته، ایشان را گرفت و سپاه آنها را به کلی تار و مار ساخت."},{"book":"داوران","chapter":"8","verse":"13","text":"بعد از آن، وقتی جدعون از راه گردنهٔ حارس از جنگ بازمی‌گشت"},{"book":"داوران","chapter":"8","verse":"14","text":"در راه، جوانی از اهالی سوکوت را گرفت و از او خواست تا نامهای رهبران و بزرگان شهر سوکوت را بنویسد. او هم نامهای آنها را که هفتاد و هفت نفر بودند، نوشت."},{"book":"داوران","chapter":"8","verse":"15","text":"پس جدعون نزد اهالی سوکوت بازگشته، به ایشان گفت: «این هم زبح و صلمونع که به من طعنه زده، گفتید: شما که هنوز زبح و صلمونع را نگرفته‌اید؛ و به ما که خسته و گرسنه بودیم نان ندادید.»"},{"book":"داوران","chapter":"8","verse":"16","text":"آنگاه رهبران سوکوت را با خارهای صحرا مجازات کرد تا درس عبرتی برای اهالی آن شهر باشد."},{"book":"داوران","chapter":"8","verse":"17","text":"همچنین به فنوئیل رفت و برج شهر را خراب کرده، تمام مردان آنجا را کشت."},{"book":"داوران","chapter":"8","verse":"18","text":"آنگاه جدعون رو به زبح و صلمونع کرده، از ایشان پرسید: «مردانی را که در تابور کشتید چه کسانی بودند؟» گفتند: «مانند شما و چون شاهزادگان بودند.»"},{"book":"داوران","chapter":"8","verse":"19","text":"جدعون گفت: «آنها برادران من بودند. به خداوند زنده قسم اگر آنها را نمی‌کشتید، من هم شما را نمی‌کشتم.»"},{"book":"داوران","chapter":"8","verse":"20","text":"آنگاه به یَتَر، پسر بزرگش دستور داد که آنها را بکشد. ولی او شمشیرش را نکشید، زیرا نوجوانی بیش نبود و می‌ترسید."},{"book":"داوران","chapter":"8","verse":"21","text":"زبح و صلمونع به جدعون گفتند: «خودت ما را بکش، چون می‌خواهیم به دست یک مرد کشته شویم.» پس او آنها را کشت و زیورآلات گردن شترهایشان را برداشت."},{"book":"داوران","chapter":"8","verse":"22","text":"اسرائیلی‌ها به جدعون گفتند: «پادشاه ما باش. تو و پسرانت و نسلهای آیندهٔ شما بر ما فرمانروایی کنید؛ زیرا تو ما را از دست مدیانی‌ها رهایی بخشیدی.»"},{"book":"داوران","chapter":"8","verse":"23-24","text":"اما جدعون جواب داد: «نه من پادشاه شما می‌شوم و نه پسرانم. خداوند پادشاه شماست! من فقط یک خواهش از شما دارم، تمام گوشواره‌هایی را که از دشمنان مغلوب خود به چنگ آورده‌اید به من بدهید.» (سپاهیان مدیان همه اسماعیلی بودند و گوشواره‌های طلا به گوش داشتند.)"},{"book":"داوران","chapter":"8","verse":"25","text":"آنها گفتند: «با کمال میل آنها را تقدیم می‌کنیم.» آنگاه پارچه‌ای پهن کرده، هر کدام از آنها گوشواره‌هایی را که به غنیمت گرفته بود روی آن انداخت."},{"book":"داوران","chapter":"8","verse":"26","text":"به غیر از زیورآلات، آویزها و لباسهای سلطنتی و زنجیرهای گردن شتران، وزن گوشواره‌ها حدود بیست کیلوگرم بود."},{"book":"داوران","chapter":"8","verse":"27","text":"جدعون از این طلاها یک ایفود8‏:27 «ایفود» جلیقهٔ مخصوصی بود که کاهنان روی لباس خود می‌پوشیدند. ساخت و آن را در شهر خود عفره گذاشت. طولی نکشید که تمام مردم اسرائیل به خدا خیانت کرده، به پرستش آن پرداختند. این ایفود برای جدعون و خاندان او دامی شد."},{"book":"داوران","chapter":"8","verse":"28","text":"به این ترتیب، مدیانی‌ها از اسرائیلی‌ها شکست خوردند و دیگر هرگز قدرت خود را باز نیافتند. در سرزمین اسرائیل مدت چهل سال یعنی در تمام طول عمر جدعون صلح برقرار شد."},{"book":"داوران","chapter":"8","verse":"29","text":"جدعون به خانهٔ خود بازگشت."},{"book":"داوران","chapter":"8","verse":"30","text":"او صاحب هفتاد پسر بود، زیرا زنان زیادی داشت."},{"book":"داوران","chapter":"8","verse":"31","text":"وی همچنین در شکیم کنیزی داشت که برایش پسری به دنیا آورد و او را ابیملک نام نهاد."},{"book":"داوران","chapter":"8","verse":"32","text":"جدعون در کمال پیری درگذشت و او را در مقبرهٔ پدرش یوآش در عفره در سرزمین طایفهٔ ابیعزر دفن کردند."},{"book":"داوران","chapter":"8","verse":"33","text":"پس از مرگ جدعون، اسرائیلی‌ها دوباره از خدا برگشتند و به پرستش بتها پرداخته، بت بعل‌بریت را خدای خود ساختند."},{"book":"داوران","chapter":"8","verse":"34","text":"آنها خداوند، خدای خود را که ایشان را از دست دشمنان اطرافشان رهانیده بود فراموش کردند،"},{"book":"داوران","chapter":"8","verse":"35","text":"و نیز برای خاندان جدعون، که آن همه به آنها خدمت کرده بود احترامی قائل نشدند."}]}