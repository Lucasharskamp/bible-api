{"data":[{"book":"YUUHANNA 1","chapter":"3","verse":"1","text":"Ndaaree noone giggol ngol Baabaajo on yeɗi en ngol, haa noddaɗen fayɓe Alla. Awa kadi ko en ɗun. E hino ko waɗi kon si aduna on andaa en, ko fii o andaali mo."},{"book":"YUUHANNA 1","chapter":"3","verse":"2","text":"Yiɓɓe, jooni non ko en fayɓe Alla. Ko wonoyten kon feɲɲinaaka taho. Kono hiɗen andi, nde o feeɲoyi, en nandoyay e makko, ko fii en yi'oyay mo wano o woniri non."},{"book":"YUUHANNA 1","chapter":"3","verse":"3","text":"Kala jogiiɗo on tama'u e makko, haray no laɓɓintinii wano kanko *Almasiihu on o laaɓiri non."},{"book":"YUUHANNA 1","chapter":"3","verse":"4","text":"Kala non on waɗuɗo junuubu, haray ontigi bonnii Sariya on, ko fii junuubu ko bonnugol Sariya."},{"book":"YUUHANNA 1","chapter":"3","verse":"5","text":"Kono hiɗon andi, kanko Almasiihu on ko o feeɲiri ko fii ittugol junuubaaji, e hin-le junuubu alaa e makko."},{"book":"YUUHANNA 1","chapter":"3","verse":"6","text":"Kala on humondirɗo e makko duumotaako e waɗugol junuubu. Kala non waɗoowo junuubu, haray yi'aali mo, andaali mo."},{"book":"YUUHANNA 1","chapter":"3","verse":"7","text":"Ko onon, yo fayɓe, wota hay gooto ɗaynu on, ko fii kala on waɗuɗo ko feewi, haray ko feewuɗo, wano kanko Almasiihu on o woniri feewuɗo non."},{"book":"YUUHANNA 1","chapter":"3","verse":"8","text":"Kala non on waɗoowo junuubu, haray ko mo Ibuliisa, ko fii gila ka fuɗɗoode Ibuliisa no waɗude junuubu. *Ɓiɗɗo Alla on-le ko feeɲiri ko fii mulugol kuuɗe Ibuliisa ɗen."},{"book":"YUUHANNA 1","chapter":"3","verse":"9","text":"Kala on jibinaaɗo immorde e Alla duumotaako e waɗugol junuubu, ko fii haray awdi Alla ndin no e makko, haray o waawataa waɗude junuubu, ɓay ko e immorde e Alla woni ko o jibinaa."},{"book":"YUUHANNA 1","chapter":"3","verse":"10","text":"Awa e hino ko ɓangini hakkunde fayɓe Alla ɓen e fayɓe Ibuliisa ɓen: kala on mo waɗataa ko feewi, haray hinaa mo Alla, ko wano non kadi on mo yiɗaa musiɗɗo mun."},{"book":"YUUHANNA 1","chapter":"3","verse":"11","text":"E hino kibaaru mo nanuɗon on gila ka fuɗɗoode: yiɗindiren."},{"book":"YUUHANNA 1","chapter":"3","verse":"12","text":"Wota en wa'u wa Qaayiina"},{"book":"YUUHANNA 1","chapter":"3","verse":"13","text":"Musiɓɓe an, si tawii aduna on no aɲi on, haray wota on ŋalɗu."},{"book":"YUUHANNA 1","chapter":"3","verse":"14","text":"Ko fii hiɗen andi ko e mayde iwuɗen, aruɗen e ngurndan, ɓay hiɗen yiɗi musiɓɓe men ɓen. On mo alaa giggol, haray ko ka mayde woni."},{"book":"YUUHANNA 1","chapter":"3","verse":"15","text":"Kala on aɲuɗo musiɗɗo mun, haray ko waroowo. Hiɗon andi-le kala waroowo, haray *ngurndan poomayankejan alaa e makko."},{"book":"YUUHANNA 1","chapter":"3","verse":"16","text":"E hino no andirten ko woni giggol: Almasiihu on okkitirii ngurndan mun ɗan fii men, haray enen kadi hiɗen haani okkitirde ngurndan men ɗan fii musiɓɓe men ɓen."},{"book":"YUUHANNA 1","chapter":"3","verse":"17","text":"Si tawii goɗɗo no mari ngaluuji aduna, o yi'ii musiɗɗo makko sokolɗo, o ombanii mo gite, haray ko honno giggol Alla ngol wonirta e makko?"},{"book":"YUUHANNA 1","chapter":"3","verse":"18","text":"Ko onon, yo fayɓe, wota en yiɗir kongol maa ɗenngal tun, kono yiɗiren kuugal e goonga."},{"book":"YUUHANNA 1","chapter":"3","verse":"19","text":"Ko nii andirten ko en ɓe goonga, ɓerɗe men ɗen heɓirta kadi hoolaare yeeso makko."},{"book":"YUUHANNA 1","chapter":"3","verse":"20","text":"Hay si ɓerɗe men ɗen no felude en, Alla no ɓuri ɓerɗe men ɗen mawnude, e himo andi fow."},{"book":"YUUHANNA 1","chapter":"3","verse":"21","text":"Awa, yo yiɓɓe, si tawii ɓerɗe men ɗen felaali en, haray hiɗen mari hoolaare yeeso Alla."},{"book":"YUUHANNA 1","chapter":"3","verse":"22","text":"Kala ko toriɗen mo, en heɓiray mo, ɓay hiɗen ɗoftii yamirooje makko ɗen, hiɗen waɗude ko welata mo."},{"book":"YUUHANNA 1","chapter":"3","verse":"23","text":"Awa e hino yamiroore makko nden: ko yo en gomɗin innde Ɓiɗɗo makko on, ɗun ko Iisaa Almasiihu on, yiɗindiren kadi wano o yamiri en non."},{"book":"YUUHANNA 1","chapter":"3","verse":"24","text":"Kala on ɗoftiiɗo yamirooje makko ɗen, haray no humondiri e Alla, Alla kadi no humondiri e makko. Awa kadi e hino no andirten wonde himo humondiri e men: ko *Ruuhu Seniiɗo mo o yeɗi en on andirɗen ɗun."}]}