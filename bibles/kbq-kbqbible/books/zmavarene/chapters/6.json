{"data":[{"book":"Zmavarene","chapter":"6","verse":"1","text":"Anante Ra Anumzamo'a anage huno Mosesena asmi'ne, Kagra menina na'ano Feroma huntesnua zana kegahane. Nagra hankaveni'areti atufenugeno, Fero'a hankavetino hunezmanteno, maka mopa'afinti'enena zamahe'natisige'za vugahaze."},{"book":"Zmavarene","chapter":"6","verse":"2","text":"Mago'ane Anumzamo'a Mosesena amanage huno asmi'ne, Nagrake Ra Anumzana mani'noe."},{"book":"Zmavarene","chapter":"6","verse":"3","text":"Nagra Abrahamune Aisakine Jekopukizmi zamavure'ma efore'ma hu'noa hanavenentake Anumzane, hianagi nagi'a Ra Anumzane hu'na ozamasmi'noe."},{"book":"Zmavarene","chapter":"6","verse":"4","text":"Hanki zamagra ruregati vahekna hu'za Kenani mani'nazage'na, Nagra huvempa ke huhagerafina Kenani mopa zamigahue hu'na hu'noe."},{"book":"Zmavarene","chapter":"6","verse":"5","text":"Mago'ane Isipi vahe'mo'ma Israeli vahe'ma kazokzo eri'zampi zmante'nazage'za kragi'ma neru'za krafage'ma nehazama'a nentahi'na huvempa hu'na huhagerafi'noa kegu nagesa antahi'noe."},{"book":"Zmavarene","chapter":"6","verse":"6","text":"E'ina hu'negu amanage hunka Israeli vahera ome zmasmio, Nagra Ra Anumzanki'na, Isipi vahe'mo'za kazokzo eri'zama tamigeta e'nerizafintira, Nagra'a nazana rusute'na rama'a hanave knazana Isipi vahera nezami'na, keaga huzmante'na Israeli vahera ete'na zamavaregahue."},{"book":"Zmavarene","chapter":"6","verse":"7","text":"Nagri vaheni'a mani'naze hu'na neramavrena, Nagra tamagri Anumza manisugeta, Isipi vahe'mofo kazokzo eri'za vahe mani'nonkeno tavreno atirami'nea Ra Anumzane hutma antahigahaze."},{"book":"Zmavarene","chapter":"6","verse":"8","text":"Nagra Abrahamu'ma Aisaki'ma Jekopuma zamigahue hu'na huvempama huzmante'noa mopare tamavre'na vugahue. Nagra ana mopa tamisugeno tamagri zane huno megahie. Nagra Ra Anumzamo'na hue!"},{"book":"Zmavarene","chapter":"6","verse":"9","text":"Mosese'a ama ana kea Israeli vahe zmasmi'neanagi, kema hiana ontahi'naze. Na'ankure Isipi vahe'mo'za tutu huzmantage'zama hanavenentake kazokzo eri'zama eri'naza zamo antahintahi zmimofona ahe haviza hige'za ontahi'naze."},{"book":"Zmavarene","chapter":"6","verse":"10","text":"Ana higeno Ra Anumzamo'a Mosesena anage huno asami'ne,"},{"book":"Zmavarene","chapter":"6","verse":"11","text":"Vunka Isipi kini ne' Ferona ome asamigeno, Israeli vahera agra zmatrenke'za mopa'afintira viho."},{"book":"Zmavarene","chapter":"6","verse":"12","text":"Hianagi kenona'a Mosese'a Ra Anumzamofona anage huno asami'ne, Israeli vahe'mo'za kema hu'noa kea ontahi'nazanki, inankna huno Fero'a ke'ni'a antahi namigahie? Nagra kea hugara osu'noe."},{"book":"Zmavarene","chapter":"6","verse":"13","text":"Hianagi Ra Anumzamo'a Mosesene Aronigiznia ke huno, Isipi kini ne' Fero kvafintira, Israeli vahera zmavre'za Isipi mopa atre'za vnagu hanave ke huzanante'ne."},{"book":"Zmavarene","chapter":"6","verse":"14","text":"Ama'i Israeli naga nofi'mofonte ugagota hu'naza naga'mokizmi zmagi'e. Rubeni'a Israelina (Jekopu) kota mofavre'agino, Hanoku'ma Paru'ma Hesroni'ma Kami'ma, huno kasezmante'ne."},{"book":"Zmavarene","chapter":"6","verse":"15","text":"Hagi Simioni'a Keneni a'ma erino kasezmante'nea mofavre'rmina, e'i Jemueli'ma Jamini'ma Ohati'ma Jekini'ma Johari'ma Sauri'e. Zamagra Simioni naga nofire hu'za mani'naze."},{"book":"Zmavarene","chapter":"6","verse":"16","text":"Hagi ama'i Livae'ma kasezmante'nea naga nofi'mofo zamagi'e, Gesoni'ma Kohati'ma Merari'e. Livae'a 137ni'a kafu mani'ne."},{"book":"Zmavarene","chapter":"6","verse":"17","text":"Hagi Gesoni'ma kasezanante'nea mofavremokiznia znagi'a, Libini'ene Simeikegi'ne zanagra naga nofi zanirera ugagota hu'na'e."},{"book":"Zmavarene","chapter":"6","verse":"18","text":"Hagi Kohati ne'mofavreramimofo zamagi'a, Amrami'ma Izhari'ma Hebroni'ma Uzieli'e. Hagi Kohati'a 133'a kafuzage mani'ne."},{"book":"Zmavarene","chapter":"6","verse":"19","text":"Merari ne' mofavre'mokizni znagi'a, Mali'ene Musike. Ama'i Livae naga nofi'mofo zmagi'a kasezmante'nereti agafa huno meno e'ne."},{"book":"Zmavarene","chapter":"6","verse":"20","text":"Amrami'a nefana nesaro Jokebetina ara erigeno, Aronine Mosesene kasezanante'ne. Amrami'a 137ni'a kafu mani'ne."},{"book":"Zmavarene","chapter":"6","verse":"21","text":"Hagi Izhari mofavreramina, Kora'ma Nefegi'ma Zikri'e."},{"book":"Zmavarene","chapter":"6","verse":"22","text":"Uzieli ne' mofavremokizmi zamagi'a, Misaeli'ma, Elzafani'ma Sitri'e."},{"book":"Zmavarene","chapter":"6","verse":"23","text":"Aroni'a Aminatapu mofa Erisebana Nasoni nesarona a' erigeno, Natapuma Abihuma Eriasama Itamama huno kasezmante'ne."},{"book":"Zmavarene","chapter":"6","verse":"24","text":"Kora ne' mofavremokizmi zamagi'a, Asiri'ma Erkana'ma Abiasavi'e. Zamagra Kora naga nofi mani'naze."},{"book":"Zmavarene","chapter":"6","verse":"25","text":"Aroni nemofo Eleaza'a Putieri mofa'nefinti mago mofa ara erino Finiasina kasente'ne. E'i naga'mokizmimpinti Livae nagara efore hu'naze."},{"book":"Zmavarene","chapter":"6","verse":"26","text":"Hagi ama ana Aroni'ne Mosesegizni Ra Anumzamo'a znasmino, Israeli vahera Isipi mopafintira nagate nofite zmavreta atirami'o huno huzanante'nea ne'trene."},{"book":"Zmavarene","chapter":"6","verse":"27","text":"E'i ana ne'tremoke Israeli vahera Isipi mopafintira zamavareke atiraminaku, Isipi kini ne' Ferontera vu'ne ome keaga hu'na'e."},{"book":"Zmavarene","chapter":"6","verse":"28","text":"Hagi Ra Anumzamo'ma Isipi mopafima Mosesema kema asami'nea knafina,"},{"book":"Zmavarene","chapter":"6","verse":"29","text":"amanage huno Ra Anumzamo'a Mosesena asmi'ne, Nagra Ra Anumzane, Isipi kini ne' Ferona maka amama kasamua kea ome asmio."},{"book":"Zmavarene","chapter":"6","verse":"30","text":"Hianagi Mosese'a Ra Anumzamofo avufi amanage hu'ne, Antahio, nagra kema hu'arera knarera osu'noankino, inankna huno Fero'a keni'a antahigahie?"}]}