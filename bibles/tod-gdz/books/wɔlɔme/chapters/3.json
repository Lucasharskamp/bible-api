{"data":[{"book":"Wɔlɔme","chapter":"3","verse":"1","text":"Leeni ɠa é ga Zuifui vizɔsuʋɛ? Tatipɛlɛʋolui ma ɠulanumai ɠa ga ɓɛgele?"},{"book":"Wɔlɔme","chapter":"3","verse":"2","text":"Ti vizɔgɛ gola, fai pɛ su. Mɔunpa, Zuifuiti ka GALA daawooi ɠalivaai ti ma."},{"book":"Wɔlɔme","chapter":"3","verse":"3","text":"Naama leeni ɠa da bo naazu, ni tanigaani ta ti zaama, ti ga wooʋalada nu? Ta-wooʋaladalai ɠa GALA ná-wooɠɛɠiladai ɠoloɠolo ɓaa?"},{"book":"Wɔlɔme","chapter":"3","verse":"4","text":"Naa li poun! Kɛni GALA ge ɠwɛɛ ga gaama ƓALAGI, anɛɛ ni nuɓusɛi pɛ ka levezu ga zɛɛ wo nu, eɠɛʋelei sɛʋɛai la GALA Sɛʋɛi zu ga:"},{"book":"Wɔlɔme","chapter":"3","verse":"5","text":"Kɛlɛ ni telebotalai de kɛɛzu, naa ɠa kulazu kɛlɛma ga GALA telebogɛ, leeni ɠa da bo? Telebotalai ɠa GALA ge su ɓaa, siɛgi zu a ná-ziiɠaawanai zei la de ma? (Nà ɓɔɛzu ga nuɓusɛiti kpɔɛ ʋelei.)"},{"book":"Wɔlɔme","chapter":"3","verse":"6","text":"Naa li poun! Mazɔlɔɔ ni GALA ge ɠɛni ga telebotala nu, a la zoo ɠale, é eteai lukpɔɠaaleʋe?"},{"book":"Wɔlɔme","chapter":"3","verse":"7","text":"Kɛlɛ ni nà-zɛɛi ɠa GALA ná-gaamai ɠulazu kɛlɛma ga pagɔ, suwɔɔlɔ é ɠɛ bɛ ga lɛbiyai, leeni vaa zu màanɛai mɔnɔ gè ʋeelala eɠɛ kotoba nu?"},{"book":"Wɔlɔme","chapter":"3","verse":"8","text":"Naazu leeni vaa zu ada ɠɛ ma mu: «Ade faa ɲɔi ɠɛ, faa ʋagɔi ɗa ɠula su»? Nui tanigaani ta ná, nii a kɛ ti nà-faa ɲɔi wo, ta pèelalazu ga naa ɠɛɠala ɓɔɛiti ka, gè ti wosu. Naama nuiti ta peelalai zɔlɔɔ, tɔɔzei naa ɠa soloogai ti ma."},{"book":"Wɔlɔme","chapter":"3","verse":"9","text":"Kɛlɛ leeni ʋe deɠɛmu? Adɛiti de ga Zuifuiti, de vizɔgɛ zii ɠiligiti ba ɓaa? Naa laade, ɲɛgɛlɛin! Gè ɓega ga dɛɛ ga Zuifuiti ta zii ɠiligiti kpein, kotoi ɠa zeini ti pɛ unda."},{"book":"Wɔlɔme","chapter":"3","verse":"10","text":"Sɛʋɛʋɛ GALA Sɛʋɛi zu ga:"},{"book":"Wɔlɔme","chapter":"3","verse":"11","text":"tanɔpɛ ge la ga faaɠaaɠaa nu,"},{"book":"Wɔlɔme","chapter":"3","verse":"12","text":"Ti pɛ ti ɠakaga,"},{"book":"Wɔlɔme","chapter":"3","verse":"13","text":"«Ti-ɠɔdayeɠei ɠɛɛʋɛ eɠɛ kabayeɠei daalaogai,"},{"book":"Wɔlɔme","chapter":"3","verse":"14","text":"«Ti-laaʋɛti daavegɛ ga foovooi ta woo ɲɔi.»3:14 Guy 10:7 bogɛ é zoloo Gɛlɛke woo zɛʋɛ wɔlɔmai ma."},{"book":"Wɔlɔme","chapter":"3","verse":"15","text":"«Ti-ɠɔɠɔiti maavilɛʋɛ ɲama ʋuu ɓizɛi wosu,"},{"book":"Wɔlɔme","chapter":"3","verse":"16","text":"faa zuɠoloɠologi ta nimizaiti ta ɗa yɛ ti-ziɛzuʋɛti pɛ,"},{"book":"Wɔlɔme","chapter":"3","verse":"17","text":"ti la ziilɛi pelei ɠwɛɛ.»3:15-17 Eza 59:7-8."},{"book":"Wɔlɔme","chapter":"3","verse":"18","text":"«GALA gaazuluabai la ti ɠaazu ga faa nɔpɛ.»3:18 Guy 36:2 bogɛ é zoloo Gɛlɛke woo zɛʋɛ wɔlɔmai ma."},{"book":"Wɔlɔme","chapter":"3","verse":"19","text":"Niizu, de kwɛni, de ɠɛ ma, nii tɔgi bosu, toɠa naa wosu naati ma, niiti ti tɔgi wu, naa ɠa a kɛ ɛsɛ pɛ daaɠulu, eteai pɛ ge kwɛɛ ga toɠa ga sɔba nu GALA gaazu."},{"book":"Wɔlɔme","chapter":"3","verse":"20","text":"Mazɔlɔɔ nuɓusɛ nɔpɛ ge la ɠɛa ga telebo nu GALA gaazu ga tɔgi zo fai maaʋele. Tɔgi ɠa nɔ ga zaɓui, nui kwɛɛ ga é kotoi ɠɛɛʋɛ."},{"book":"Wɔlɔme","chapter":"3","verse":"21","text":"Kɛlɛ niizu, ʋelei nu a ɠɛɛ la ga telebo nu GALA gaazu, naa ɠulaʋɛ kɛlɛma, tɔgi ná-faa la naa zu. Moize ná-tɔgi ta GALA goo wo nuiti ta-zɛʋɛiti ti ma zeele woo woni."},{"book":"Wɔlɔme","chapter":"3","verse":"22","text":"GALA ka nuɓusɛi pɛ kɛɛzu ɠaazu ga telebo nu ga kidaaleʋei maaʋele, Yesu Kilista ma. Toɠa naa ɠɛɛzu naati pɛ bɛ, niiti ti ɠidaaleʋezu Kilista ma, zeeɠaaɠwɛɛzu la nuɓusɛiti ba."},{"book":"Wɔlɔme","chapter":"3","verse":"23","text":"Mazɔlɔɔ ɛsɛ pɛ ge kotoi ɠɛa, ti ʋalaga GALA ná-lɛbiyai ma."},{"book":"Wɔlɔme","chapter":"3","verse":"24","text":"Ti pɛ ti levea ga telebo nu ga ná-zaalai maaʋele, GALA ná-faanɛɛi ɠana é kɛɛni, unmɔɔgi maaʋele ma Yesu Kilista ʋaani la."},{"book":"Wɔlɔme","chapter":"3","verse":"25","text":"Tɔ ɠa GALA ge deveni ga koto gba zalaɠai, naati faa ma, niiti ta ɠidaaleʋe ma ɲamai ma, puai, naa ɠa a kɛ é ná-telebodai lɛ. Kotoiti ti ɠɛɛni kaite, GALA ge naati sala vai yɛni ná, ná-ziilɔɔi maaʋele ma."},{"book":"Wɔlɔme","chapter":"3","verse":"26","text":"É ɠɛni pɔ ga é ná-telebodai lɛ niima ziɛgi zu, mazɔlɔɔ toɠa pɔ ga é ɠɛ ga telebo nu, ta é naati kɛ ga telebo nu, niiti ti ɠidaaleʋezu Yesu ma."},{"book":"Wɔlɔme","chapter":"3","verse":"27","text":"Ɓɔɠɔ maamusɛ ungi ɠa mini naazu? É la ná ɲɛgɛlɛin. Lee vaa zu? Tɔɔzei tɔgi zo fai la mɔ ga faa wola, kɛni kidaaleʋei nɔ."},{"book":"Wɔlɔme","chapter":"3","verse":"28","text":"Mazɔlɔɔ gá ɠisiɛzu ga nui ɠa ɠɛ ga telebo nu GALA gaazu ga kidaaleʋei maaʋele, naa la ɠɛɛzu ga tɔgi zo fai maaʋele."},{"book":"Wɔlɔme","chapter":"3","verse":"29","text":"Ɓaa mu, GALA ka ga Zuifuiti gila nɔ ta-ƓALAGI ɓaa? É la ga zɔɔma nuɓusɛiti ɓalaa ta-ƓALAGI ɓaa? Gaamazu, toɠa ga zii ɠiligiti ɓalaa tɔnɔ."},{"book":"Wɔlɔme","chapter":"3","verse":"30","text":"Tɔɔzei GALA gila kpe nɔ ɠa é ná. Tɔ ɠa é Zuifuiti kɛɛzu ɠaazu ga telebo nuiti ga kidaaleʋei maaʋele. Zɔiti ti la ga Zuifua, é naati ɓalaa kɛ ga telebo nu ga kidaaleʋei maaʋele."},{"book":"Wɔlɔme","chapter":"3","verse":"31","text":"Da GALA ná-tɔgi zɛbɛi ɠoloɠolosu mu ga kidaaleʋei maaʋele ɓaa? Naa li poun! Tɔun, tɔgi ná-zɛbɛ ɠitei ɠa, de feezu zea."}]}