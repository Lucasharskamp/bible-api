{"data":[{"book":"2 तीमुथियुस","chapter":"3","verse":"1","text":"पर यह जान रख, कि अन्तिम दिनों में कठिन समय आएँगे।"},{"book":"2 तीमुथियुस","chapter":"3","verse":"2","text":"क्योंकि मनुष्य स्वार्थी, धन का लोभी, डींगमार, अभिमानी, निन्दक, माता-पिता की आज्ञा टालनेवाले, कृतघ्न, अपवित्र,"},{"book":"2 तीमुथियुस","chapter":"3","verse":"3","text":"दया रहित, क्षमा रहित, दोष लगानेवाले, असंयमी, कठोर, भले के बैरी,"},{"book":"2 तीमुथियुस","chapter":"3","verse":"4","text":"विश्वासघाती, हठी, अभिमानी और परमेश्वर के नहीं वरन् सुख-विलास ही के चाहनेवाले होंगे।"},{"book":"2 तीमुथियुस","chapter":"3","verse":"5","text":"वे भक्ति का भेष तो धरेंगे, पर उसकी शक्ति को न मानेंगे; ऐसों से परे रहना।"},{"book":"2 तीमुथियुस","chapter":"3","verse":"6","text":"इन्हीं में से वे लोग हैं, जो घरों में दबे पाँव घुस आते हैं और उन दुर्बल स्त्रियों को वश में कर लेते हैं, जो पापों से दबी और हर प्रकार की अभिलाषाओं के वश में हैं।"},{"book":"2 तीमुथियुस","chapter":"3","verse":"7","text":"और सदा सीखती तो रहती हैं पर सत्य की पहचान तक कभी नहीं पहुँचतीं।"},{"book":"2 तीमुथियुस","chapter":"3","verse":"8","text":"और जैसे यन्नेस और यम्ब्रेस ने मूसा का विरोध किया था वैसे ही ये भी सत्य का विरोध करते हैं; ये तो ऐसे मनुष्य हैं, जिनकी बुद्धि भ्रष्ट हो गई है और वे विश्वास के विषय में निकम्मे हैं। (प्रेरि. 13:8)"},{"book":"2 तीमुथियुस","chapter":"3","verse":"9","text":"पर वे इससे आगे नहीं बढ़ सकते, क्योंकि जैसे उनकी अज्ञानता सब मनुष्यों पर प्रगट हो गई थी, वैसे ही इनकी भी हो जाएगी।"},{"book":"2 तीमुथियुस","chapter":"3","verse":"10","text":"पर तूने उपदेश, चाल-चलन, मनसा, विश्वास, सहनशीलता, प्रेम, धीरज, उत्पीड़न, और पीड़ा में मेरा साथ दिया,"},{"book":"2 तीमुथियुस","chapter":"3","verse":"11","text":"और ऐसे दुःखों में भी जो अन्ताकिया और इकुनियुम और लुस्त्रा में मुझ पर पड़े थे। मैंने ऐसे उत्पीड़नों को सहा, और प्रभु ने मुझे उन सबसे छुड़ाया। (भज. 34:19)"},{"book":"2 तीमुथियुस","chapter":"3","verse":"12","text":"पर जितने मसीह यीशु में भक्ति के साथ जीवन बिताना चाहते हैं वे सब सताए जाएँगे।"},{"book":"2 तीमुथियुस","chapter":"3","verse":"13","text":"और दुष्ट, और बहकानेवाले धोखा देते हुए, और धोखा खाते हुए, बिगड़ते चले जाएँगे।"},{"book":"2 तीमुथियुस","chapter":"3","verse":"14","text":"पर तू इन बातों पर जो तूने सीखी हैं और विश्वास किया था, यह जानकर दृढ़ बना रह; कि तूने उन्हें किन लोगों से सीखा है,"},{"book":"2 तीमुथियुस","chapter":"3","verse":"15","text":"और बालकपन से पवित्रशास्त्र तेरा जाना हुआ है, जो तुझे मसीह पर विश्वास करने से उद्धार प्राप्त करने के लिये बुद्धिमान बना सकता है।"},{"book":"2 तीमुथियुस","chapter":"3","verse":"16","text":"सम्पूर्ण पवित्रशास्त्र परमेश्वर की प्रेरणा से रचा गया है3:16 सम्पूर्ण पवित्रशास्त्र परमेश्वर की प्रेरणा से रचा गया है: इसका मतलब है, परमेश्वर के द्वारा प्रेरित और उपदेश, और समझाने, और सुधारने, और धार्मिकता की शिक्षा के लिये लाभदायक है,"},{"book":"2 तीमुथियुस","chapter":"3","verse":"17","text":"ताकि परमेश्वर का जन सिद्ध बने, और हर एक भले काम के लिये तत्पर हो जाए।"}]}