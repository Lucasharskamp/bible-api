{"data":[{"book":"عەزرا","chapter":"8","verse":"1","text":"ئەمانەش گەورەی بنەماڵەکان و ئەوانەن کە لەگەڵیاندا تۆمارکراون، ئەوانەی لە سەردەمی ئەرتەحشەستەی پاشادا لەگەڵ من لە بابلەوە گەڕانەوە:"},{"book":"عەزرا","chapter":"8","verse":"2","text":"لە نەوەی فینەحاس،"},{"book":"عەزرا","chapter":"8","verse":"3","text":"لە نەوەی شەخەنەیا؛"},{"book":"عەزرا","chapter":"8","verse":"4","text":"لە نەوەی پەحەت‌مۆئاب،"},{"book":"عەزرا","chapter":"8","verse":"5","text":"لە نەوەی زەتو،"},{"book":"عەزرا","chapter":"8","verse":"6","text":"لە نەوەی عادین،"},{"book":"عەزرا","chapter":"8","verse":"7","text":"لە نەوەی ئیلام،"},{"book":"عەزرا","chapter":"8","verse":"8","text":"لە نەوەی شەفەتیا،"},{"book":"عەزرا","chapter":"8","verse":"9","text":"لە نەوەی یۆئاب"},{"book":"عەزرا","chapter":"8","verse":"10","text":"لە نەوەی بانی،"},{"book":"عەزرا","chapter":"8","verse":"11","text":"لە نەوەی بێڤەی،"},{"book":"عەزرا","chapter":"8","verse":"12","text":"لە نەوەی عەزگاد،"},{"book":"عەزرا","chapter":"8","verse":"13","text":"لە نەوەی ئەدۆنیقام،"},{"book":"عەزرا","chapter":"8","verse":"14","text":"لە نەوەی بیگڤەی،"},{"book":"عەزرا","chapter":"8","verse":"15","text":"جا بۆ لای ئەو نۆکەندەی بەرەو ئەهەڤا دەڕوات کۆمکردنەوە و سێ ڕۆژ لەوێ ماینەوە، لە گەل و کاهینەکان ورد بوومەوە، بەڵام کەسم لە لێڤییەکان لەوێ بەدی نەکرد."},{"book":"عەزرا","chapter":"8","verse":"16","text":"لەبەر ئەوە بانگی هەر یەک لە ئەلیعەزەر، ئەریێل، شەمەعیا، ئەلناتان، یاریڤ، ئەلناتان، ناتان، زەکەریا و مەشولام کرد، کە لە ڕابەرەکان بوون، هەروەها یۆیاریڤ و ئەلناتان کە تێگەیشتوو بوون."},{"book":"عەزرا","chapter":"8","verse":"17","text":"هەموویانم نارد بۆ لای ئیدۆی ڕابەر لەو شوێنەی ناوی کاسیفیا بوو، پێم گوتن لە کاسیفیا چی بە ئیدۆ و برا خزمەتکارەکانی پەرستگا بڵێن، تاوەکو خزمەتکارانمان بۆ بهێنن بۆ ماڵی خودامان."},{"book":"عەزرا","chapter":"8","verse":"18","text":"ئینجا بەپێی ئەوەی دەستی چاکی خودا لەسەرمان بوو، پیاوێکی وریایان بۆمان هێنا کە ناوی شێرێڤیا بوو، لە نەوەی مەحلی کوڕی لێڤی کوڕی ئیسرائیل، لەگەڵ کوڕەکانی شێرێڤیا و براکانی کە هەموویان هەژدە پیاو بوون؛"},{"book":"عەزرا","chapter":"8","verse":"19","text":"هەروەها حەشەڤیا لەگەڵ یەشەعیا لە نەوەی مەراری و براکانی و کوڕەکانیان بیست کەس بوون."},{"book":"عەزرا","chapter":"8","verse":"20","text":"لە خزمەتکارانی پەرستگاش، لەو کۆمەڵەی کە داود و کاربەدەستەکان بۆ یارمەتیدانی لێڤییەکان دایانمەزراندبوون، دوو سەد و بیست پیاویان هێنا. هەموویان بە ناوی خۆیانەوە دیاری کران."},{"book":"عەزرا","chapter":"8","verse":"21","text":"لەوێدا لەسەر نۆکەندی ئەهەڤا بانگەوازی ڕۆژووگرتنم ڕاگەیاند، بۆ ئەوەی لەبەردەم خوداکەماندا ملکەچ بین و داوای ڕێگایەکی ڕاستی لێ بکەین بۆ خۆمان و منداڵەکانمان و هەموو ئەوەی هەمانە."},{"book":"عەزرا","chapter":"8","verse":"22","text":"پێم شەرم بوو داوای سەرباز و سوار لە پاشا بکەم، بۆ ئەوەی لە ڕێگاکەدا لە دوژمن بمانپارێزن، چونکە ئێمە بە پاشامان گوتبوو کە خودای ئێمە چاکە لەگەڵ ئەوانە دەکات کە پشتی پێ دەبەستن، زۆریش لەوە تووڕە دەبێت کە وازی لێ بهێنێت."},{"book":"عەزرا","chapter":"8","verse":"23","text":"جا بە ڕۆژوو بووین و ئەوەمان لە خودامان داوا کرد، ئەویش وەڵامی داینەوە."},{"book":"عەزرا","chapter":"8","verse":"24","text":"پاشان لە کاهینانی باڵا دوازدە کەسم جیا کردەوە: شێرێڤیا و حەشەڤیا، لەگەڵ ئەوانیش دە لە براکانیان،"},{"book":"عەزرا","chapter":"8","verse":"25","text":"زێڕ و زیو و قاپوقاچاغەکەشم بۆیان پێوا، کە بەخشینەکەی ماڵی خودامان ئەوەی پاشا و ڕاوێژکارەکانی و کاربەدەستەکانی و هەموو ئەو ئیسرائیلییانەی کە لەوێ بوون بەخشییان."},{"book":"عەزرا","chapter":"8","verse":"26","text":"شەش سەد و پەنجا تالنت8‏:26 شەش سەد و پەنجا تالنت: نزیکەی 22 تەنی زیو.‏ زیوم کێشا و خستمە ناو دەستیان، سەد تالنتیش8‏:26 نزیکەی ٣.٥ تەن زیو.‏ لە قاپوقاچاغی زیو لەگەڵ سەد تالنت زێڕ و"},{"book":"عەزرا","chapter":"8","verse":"27","text":"بیست پەرداخی زێڕ بە هەزار درهەم8‏:27 زێڕ بە هەزار درهەم: نزیکەی 8,5 کیلۆگرامی زێڕ.‏، دوو قاپی بڕۆنزیش زۆر باش مشتوماڵکراو، کە وەک زێڕ بە نرخ بوون."},{"book":"عەزرا","chapter":"8","verse":"28","text":"بەوانم گوت: «ئێوە تەرخانکراون بۆ یەزدان و قاپوقاچاغەکانیش تەرخانکراون و زێڕ و زیوەکەش بەخشینێکی ئازادن بۆ یەزدانی پەروەردگاری باوباپیرانتان."},{"book":"عەزرا","chapter":"8","verse":"29","text":"ئیتر پاسەوانیی بکەن و بیپارێزن هەتا لەبەردەم کاهینانی باڵا و لێڤییەکان و گەورەی بنەماڵەکانی ئیسرائیل لە ئۆرشەلیم بیکێشن، لە ژوورەکانی ماڵی یەزدان.»"},{"book":"عەزرا","chapter":"8","verse":"30","text":"ئینجا کاهین و لێڤییەکان کێشی زێڕ و زیو و قاپوقاچاغەکەیان وەرگرت تاوەکو بۆ ئۆرشەلیمی بهێنن، بۆ ماڵی خوداکەمان."},{"book":"عەزرا","chapter":"8","verse":"31","text":"لە دوازدەی مانگی یەک لە نۆکەندی ئەهەڤاوە بەڕێکەوتین تاکو بچینە ئۆرشەلیم، خوداشمان پشتگیری دەکردین، جا لە دەستی دوژمن و چەتەکانی سەر ڕێگا فریامان کەوت."},{"book":"عەزرا","chapter":"8","verse":"32","text":"ئینجا گەیشتینە ئۆرشەلیم و سێ ڕۆژ لەوێ ماینەوە."},{"book":"عەزرا","chapter":"8","verse":"33","text":"لە ڕۆژی چوارەمدا زێڕ و زیو و قاپوقاچاغەکەی ناو ماڵی خودامان لەسەر دەستی مەرێمۆتی کوڕی ئوریای کاهین کێشرا. ئەلعازاری کوڕی فینەحاسیش لەگەڵی بوو، لەگەڵ یۆزاڤادی کوڕی یێشوع و نۆعەدیای کوڕی بەنوی کە هەردووکیان لێڤی بوون."},{"book":"عەزرا","chapter":"8","verse":"34","text":"بە ژمارە و کێش بۆ هەموویان، هەموو کێشەکەش لەو کاتەدا نووسران."},{"book":"عەزرا","chapter":"8","verse":"35","text":"نەوەی ڕاپێچکراوەکانیش ئەوانەی لە ڕاپێچکراوی گەڕابوونەوە، قوربانی سووتاندنیان پێشکەشی خودای ئیسرائیل کرد، دوازدە گا لەبری هەموو ئیسرائیل، لەگەڵ نەوەد و شەش بەران، حەفتا و حەوت بەرخی نێر، هەروەها دوازدە گیسکی نێری بۆ قوربانی گوناه، هەموو کرانە قوربانی سووتاندن بۆ یەزدان."},{"book":"عەزرا","chapter":"8","verse":"36","text":"هەروەها یاساکانی پاشایان دایە دەست میر و پارێزگارەکانی هەرێمی ئەوبەری فورات، ئەوانیش یارمەتی گەل و ماڵی خودایان دا."}]}