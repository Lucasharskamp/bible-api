{"data":[{"book":"K'olasiyas","chapter":"4","verse":"1","text":"Doonzwotso! itwere daaratse doonzo it detstsok'o danr it guutswotsi kááwonat taalon boon k'eezwere."},{"book":"K'olasiyas","chapter":"4","verse":"2","text":"Kup'ar Ik' údon it k'ut'rawo Ik'o k'onuwere,"},{"book":"K'olasiyas","chapter":"4","verse":"3","text":"hantonwere Ik'o b́ aap'osh fengesho noosh b́ k'eshitwok'onat taawere b́ jangosh tipeyat t beyirwo Krstosk ááshtso keewo keewosh no falituwok' nooshowere Ik'o k'onwere."},{"book":"K'olasiyas","chapter":"4","verse":"4","text":"Taawere shengshde'er b́ aap'o kishde'er t keewituwok'o taash Ik'o k'onuwere."},{"book":"K'olasiyas","chapter":"4","verse":"5","text":"Dúro kewude'fetsr amaneraw ashuwotsoke dani teleefon beewere."},{"book":"K'olasiyas","chapter":"4","verse":"6","text":"Ik ik ashosh wotit keewo aaniyosh it falituwok'o jam aawo it keewo nefonat aamb shaawon wotowe."},{"book":"K'olasiyas","chapter":"4","verse":"7","text":"Tikik'os t jangosh jam keewo itsh keewituwe, bíhe shuneets eshwe, amanek guutsonat doonzo finoshowere taanton fini toohe."},{"book":"K'olasiyas","chapter":"4","verse":"8","text":"4:7-8 Efe. 6:21-22  Bín itok twoshwere t jangosh itsh b́ keewituwok'onat it nibo b́ kup'shishe."},{"book":"K'olasiyas","chapter":"4","verse":"9","text":"4:9 Film. 10-12  Bínton it jir wottso amanetsonat shuneets eshwo Onesimos it maants weetwe, boowere hanoke fa'a keewu jamo itsh daniitwne."},{"book":"K'olasiyas","chapter":"4","verse":"10","text":"Taanton tipetso Arst'rokoswere jamo itsh t'intsirwe, iknoto, «Itok b́ woor it dek'etwok'owa» etaat itsh gawiyat t teshtso Barnabasiy naayi Mark'oswere jamo itsh t'intsirwe."},{"book":"K'olasiyas","chapter":"4","verse":"11","text":"Iyost'osi ett s'egeyirwo Iyasu jamo itsh t'intsitwe, Ik' mengst jangosh taanton tohaat finiru ashuwotsitse ayhudiwotsitse amantsanots s'uziye taan kup'iyri."},{"book":"K'olasiyas","chapter":"4","verse":"12","text":"It jir wottso Iyesus Krstos guutso Ep'afrawwere jamo itsh t'intsirwe, shayiri beyon eenr kup'ar it ned'itwok'onat Ik' shunonowere jamon it s'eentsitwok'o bí itsh jam aawo Ik'o k'onirwe."},{"book":"K'olasiyas","chapter":"4","verse":"13","text":"It jangosh Lodok'iyonat Hirapolis kittwotsitse fa'a ashuwotssh ayidek't b́ mawirwok'osh taa t tookon gawu taane."},{"book":"K'olasiyas","chapter":"4","verse":"14","text":"4:14 2 T'im. 4:10-11; Film. 24  Shuneets hakimiyo Luk'asnat Demasn jamo itsh t'intsirune."},{"book":"K'olasiyas","chapter":"4","verse":"15","text":"Lodok'iyon fa'a eeshuwotsna Nimfnnat b meyitse fa'a Ik' moowushowere jamo t'intsuwere."},{"book":"K'olasiyas","chapter":"4","verse":"16","text":"Woshani it nababiyakon Lodok'iy ashuwotsoke fa'a Ik' mootse b nababeetuwok'o woshuwere, itwere Lodok'iyon itsh woshet wosho nababoore."},{"book":"K'olasiyas","chapter":"4","verse":"17","text":"4:17 Film. 2  Arkip'asshowere «Doonzo finosh neesh imets fino sheengshde'er n s'eentsitwok'o» err keewuwere."},{"book":"K'olasiyas","chapter":"4","verse":"18","text":"S'uwaatsi jaman t kishon guut' taane P'awlosiye, Habiliyon tipeyat t beyiruwok'o gawwere."}]}