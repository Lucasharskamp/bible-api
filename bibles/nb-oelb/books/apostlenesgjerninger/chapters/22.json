{"data":[{"book":"Apostlenes gjerninger","chapter":"22","verse":"1","text":"Han sa: ”Kjære søsken og dere som er ledere for folket, hør etter på det jeg har å si til mitt forsvar.”"},{"book":"Apostlenes gjerninger","chapter":"22","verse":"2","text":"Da de hørte at Paulus talte på deres eget språk, ble de enda mer stille."},{"book":"Apostlenes gjerninger","chapter":"22","verse":"3","text":"Han fortsatte: ”Jeg er jøde, født i byen Tarsus i Kilikia, men oppvokst her i Jerusalem. Jeg hadde Gamaliel som lærer og ble undervist om mye rett og riktig i Moseloven22:3 Moseloven, eller den jødiske loven, finnes skrevet ned i Første til Femte Mosebok. og alle våre tradisjoner. Min ekstreme fanatisme i livet var å kjempe for Gud, slik som også dere forsøker å gjøre."},{"book":"Apostlenes gjerninger","chapter":"22","verse":"4","text":"Jeg forfulgte og ville drepe alle som fulgte Jesu vei22:4 Troen på Jesus ble kalt ofte ”veien”, eller ”den sanne veien”.. Jeg lot både menn og kvinner bli bundet og satt i fengsel."},{"book":"Apostlenes gjerninger","chapter":"22","verse":"5","text":"Dette kan øverstepresten og alle medlemmene i Det jødiske rådet22:5 Det jødiske rådet hadde omkring 70 medlemmer, og besto av alle de religiøse og politiske lederne i Israel. Rådet fungerte under den romerske okkupasjonen som domstol, men hadde også rett til å bestemme i enkelte politiske spørsmål. bevitne. Det var også de som ga meg brev adressert til synagogene22:5 Synagogen er jødenes bygg for gudstjenester eller den menighet som møtes der. I samme bygg kunne det også finnes en lokal domstol, som hadde rett til å dømme i enklere tilfeller og dele ut straff ved pisking. i Damaskus, for at jeg skulle fengsle menneskene der og føre dem til Jerusalem, hvor de kunne bli straffet."},{"book":"Apostlenes gjerninger","chapter":"22","verse":"6","text":"Da jeg var på veien til Damaskus, ved middagstiden, og nærmet meg byen, ble jeg plutselig innhyllet av et sterkt lys fra himmelen."},{"book":"Apostlenes gjerninger","chapter":"22","verse":"7","text":"Jeg falt til jorden og hørte en stemme som sa: ’Saulus, Saulus, hvorfor forfølger du meg?’"},{"book":"Apostlenes gjerninger","chapter":"22","verse":"8","text":"Jeg spurte da: ’Hvem er du, herre?’ og han svarte: ’Jeg er Jesus fra Nasaret, han som du forfølger.’"},{"book":"Apostlenes gjerninger","chapter":"22","verse":"9","text":"De som var med meg, så lyset, men forsto ikke stemmen som snakket til meg."},{"book":"Apostlenes gjerninger","chapter":"22","verse":"10","text":"Jeg spurte da: ’Hva skal jeg gjøre, Herre?’ Herren svarte: ’Reis deg opp og gå til Damaskus. Der vil du få vite hvilken oppgave jeg har valgt deg ut til.’"},{"book":"Apostlenes gjerninger","chapter":"22","verse":"11","text":"Det sterke lyset hadde gjort meg blind, og derfor måtte jeg bli ledet inn til Damaskus av mine ledsagere."},{"book":"Apostlenes gjerninger","chapter":"22","verse":"12","text":"I Damaskus bodde det en mann som het Ananias. Han var en hengiven jøde og nøye med å følge Moseloven. Derfor var han også godt ansett blant alle jøder i Damaskus."},{"book":"Apostlenes gjerninger","chapter":"22","verse":"13","text":"Denne mannen kom til meg, stilte seg ved siden meg og sa: ’Saulus, min bror, du skal få ditt syn tilbake!’ Og i samme øyeblikk kunne jeg se."},{"book":"Apostlenes gjerninger","chapter":"22","verse":"14","text":"Så sa han til meg: ’Våre forfedres Gud har valgt deg ut til å kjenne hans vilje og til å se den Rettferdige22:14 Ananias snakker om Jesus. og høre stemmen hans."},{"book":"Apostlenes gjerninger","chapter":"22","verse":"15","text":"Nå skal du vitne for alle mennesker og fortelle det du har sett og hørt."},{"book":"Apostlenes gjerninger","chapter":"22","verse":"16","text":"Tvil ikke, men tilbe Jesus og la deg straks døpe slik at du blir vasket ren fra syndene dine.’"},{"book":"Apostlenes gjerninger","chapter":"22","verse":"17","text":"Senere, da jeg hadde kommet tilbake til Jerusalem og en dag sto og ba i templet, fikk jeg se et syn."},{"book":"Apostlenes gjerninger","chapter":"22","verse":"18","text":"Jeg så Herren Jesus som sa til meg: ’Skynd deg, forlat straks Jerusalem, for folket her kommer ikke til å tro på det du forteller om meg.’"},{"book":"Apostlenes gjerninger","chapter":"22","verse":"19","text":"’Men, Herre’, innvendte jeg, ’de kjenner meg jo. De vet at jeg i hver eneste synagoge22:19 Synagogen er jødenes bygg for gudstjenester eller den menighet som møtes der. I samme bygg kunne det også finnes en lokal domstol, som hadde rett til å dømme i enklere tilfeller og dele ut straff ved pisking. har fengslet og pisket dem som trodde på deg."},{"book":"Apostlenes gjerninger","chapter":"22","verse":"20","text":"Da Stefanus ble drept, han som fortalte om deg til alle, sto jeg ved siden av og mente at de handlet rett. Jeg voktet til og med klærne til dem som steinet ham!’"},{"book":"Apostlenes gjerninger","chapter":"22","verse":"21","text":"Herren Jesus sa til meg: ’Dra bort fra Jerusalem, for jeg vil sende deg langt av sted til andre folk!’ ”"},{"book":"Apostlenes gjerninger","chapter":"22","verse":"22","text":"Fram til dette punktet i Paulus sin tale hadde folket lyttet rolig, men nå begynte de å rope: ”Drep ham! Pass på at han forsvinner fra jordens overflate! Han har ingen rett til å leve!”"},{"book":"Apostlenes gjerninger","chapter":"22","verse":"23","text":"Folkets rop ble villere og villere. De slet av seg kappene sine og kastet jord opp i luften."},{"book":"Apostlenes gjerninger","chapter":"22","verse":"24","text":"Kommandanten tok derfor Paulus inn i festningsborgen og ga befaling om at de skulle piske ham til han tilsto sine forbrytelser, slik at de fikk greie på hvorfor folkemassen var så rasende."},{"book":"Apostlenes gjerninger","chapter":"22","verse":"25","text":"Da de surret Paulus fast for å piske ham, sa han til en offiser som sto der: ”Er det tillatt å piske en romersk borger som ikke er dømt for noe?”"},{"book":"Apostlenes gjerninger","chapter":"22","verse":"26","text":"Da offiseren hørte dette, gikk han til kommandanten og sa: ”Hva er det du tenker å gjøre? Denne mannen er jo romersk borger!”"},{"book":"Apostlenes gjerninger","chapter":"22","verse":"27","text":"Da gikk kommandanten til Paulus og spurte: ”Er det sant at du er romersk borger?”"},{"book":"Apostlenes gjerninger","chapter":"22","verse":"28","text":"”Det er jeg også”, mumlet kommandanten, ”og det kostet meg veldig mange penger!”"},{"book":"Apostlenes gjerninger","chapter":"22","verse":"29","text":"Soldatene som skulle ha pisket og forhørt ham, trakk seg raskt tilbake da de hørte at Paulus var romersk borger. Kommandanten selv ble forskrekket, etter som det var han som hadde gitt befaling om at Paulus skulle bli bundet og pisket."},{"book":"Apostlenes gjerninger","chapter":"22","verse":"30","text":"Neste dag satte kommandanten Paulus fri fra fengslet og ga befaling om at øversteprestene og Det jødiske rådet22:30 Det jødiske rådet hadde omkring 70 medlemmer og besto av alle de religiøse og politiske lederne i Israel. Rådet fungerte under den romerske okkupasjonen som domstol, men hadde også rett til å bestemme i enkelte politiske spørsmål. skulle samle seg. Han førte Paulus ned fra festningsborgen og stilte han for Det jødiske rådet for å få greie på hva bråket handlet om."}]}