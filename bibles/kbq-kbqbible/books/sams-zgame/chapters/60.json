{"data":[{"book":"Sams-Zgame","chapter":"60","verse":"1","text":"Anumzamoka, Kagra ko tatrenka tazeri haviza hu'nane. Kagra krimpa aherantenka e'nananki, menina ete tazeri knare huo!"},{"book":"Sams-Zgame","chapter":"60","verse":"2","text":"Kagra mopa eri tore hankeno, kekora reno vuno eno hu'neanki, ana kekokana renagro. Na'ankure mopamo'a zahufa kazara nehie."},{"book":"Sams-Zgame","chapter":"60","verse":"3","text":"Kagra vaheka'amofona rama'a knaza zaminka zamazeri amuho nehunka, hankave waini taminketa neteta neginagia hu'none."},{"book":"Sams-Zgame","chapter":"60","verse":"4","text":"Hianagi Kagri'ma koro'ma hugante'za, mono'ma hunegantaza vahera kevemo'ma zamavate'ma zamazeri zankura, mago avameza zami'nane."},{"book":"Sams-Zgame","chapter":"60","verse":"5","text":"Kagrama kavesima nezmantana vahera zamagu'vazio. Tamaga kazanu taguranevazinka, nunamuntia antahiraminka kenona huranto."},{"book":"Sams-Zgame","chapter":"60","verse":"6","text":"Ruotge hu'nea konarari'afi mani'neno, ama huvempa kea hu'ne. Nagra muse hu'na Sekemu kumara eri fako nehu'na, Sukoti agupomofo zaza'ane upa'anena mesarimi hu'na kegahue."},{"book":"Sams-Zgame","chapter":"60","verse":"7","text":"Giliati'ene Manase'enena nagri suza mani'na'e. Hanki Efraemi'a Nagri fetori manigeno, Juda'a kini azompani'a mani'ne."},{"book":"Sams-Zgame","chapter":"60","verse":"8","text":"Hianagi Moapu mopa tima nefroa zuompani'a me'nigeno, Edomu mopare nagia anona zafitregahue. Filistia vahera hara huzamagatere'na musena hugahue."},{"book":"Sams-Zgame","chapter":"60","verse":"9","text":"Hagi iza navareno hankavenentake vihuma me'nea rankumapina vugahie? Iza navareno Edomu moparera vugahie?"},{"book":"Sams-Zgame","chapter":"60","verse":"10","text":"Anumzamoka Kagra tatrenka kamefira huneramino? Kagra ru'enena tagri sondia vahetaminena hatera ovugosano?"},{"book":"Sams-Zgame","chapter":"60","verse":"11","text":"Taza hunka ha' vahetia hara huzmanto, na'ankure vahetfamo'za taza hugara osu'naze."},{"book":"Sams-Zgame","chapter":"60","verse":"12","text":"Anumzamofo hanavereti ha' vahetia hara huzmagateregahune. Agra ha' vahetia zamahetreteno, zamagofetu agia reno zamare hapatigahie."}]}