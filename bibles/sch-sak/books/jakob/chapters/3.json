{"data":[{"book":"Jakob","chapter":"3","verse":"1","text":"Ka lâibungngei le sarnungei, mi tamtak minchupungei chu hong chang no roi. Nin riet anghan eini minchupungei hih chu midangngei nêkin ânngar uolin ei chungroi jêkin aom rang ani."},{"book":"Jakob","chapter":"3","verse":"2","text":"Ei rêngin ei tho minchâi bang ngâi. Aniatachu mîn a chong tina han a minchâi tet nônchu, ama hah achukphar ania, a takpumpui khom a donsûi thei ani."},{"book":"Jakob","chapter":"3","verse":"3","text":"Sakor hih chong ei min don theina rangin a bâia lakam ei min muomin chu ei jôtna titieng min se rangin atakpum ei mehei thei ngâi ani."},{"book":"Jakob","chapter":"3","verse":"4","text":"Aninônchu rukuong hih mindon ta u: alienpa aninâka chu phâivuo râtin a sêmminlêng khomin rukuongpu'n ameherna chînte leh meheiin a nuomna tiengtak a min se ngâi ani."},{"book":"Jakob","chapter":"3","verse":"5","text":"Masikin melei khom hih: achînte khom nirese, neinun lienngei chungroia ânsongpam thei ani."},{"book":"Jakob","chapter":"3","verse":"6","text":"Melei hih mei angin ani. Ma hih rammuol dikloina sip, ei takpumngei sûnga mun a luoa, male ei pumpuia saloina aminzara. Meidîl renga juong akôma mei lehan ei ringnun pumpui hih mei chunga adar ngâi ani."},{"book":"Jakob","chapter":"3","verse":"7","text":"Miriemin iring parân dangngei murdi ram sângei, vângei, ânvâkngâingei le ngângei a vâimintep theia, a vâi ngâi zoi."},{"book":"Jakob","chapter":"3","verse":"8","text":"Aniatachu melei chu tutên vâimintep thei tet ngâi mak ngei. Melei hih chu asaloi le donsûitheijât niloi, thitheina tûra sip ani."},{"book":"Jakob","chapter":"3","verse":"9","text":"Ei nin ma hih ei Pumapa le Pa kôm râisânchongrilnân ei manga, midang ngei Pathien anga sina ompu ngei khomâksâmna khomin ei mang sa ngâi ani.3:9: Aph 1:26"},{"book":"Jakob","chapter":"3","verse":"10","text":"Ma bâi renga nanâk han râisânchongrilna chongngei le khomâksâmna ngei ahong suok ngâi ani. Ka lâibungngei le sarnungei, ma anghan chu ani rang nimak!"},{"book":"Jakob","chapter":"3","verse":"11","text":"Tuinâr inkhat nanâk renga han tui thum le tui khâ hong suok ngâi mak."},{"book":"Jakob","chapter":"3","verse":"12","text":"Ka lâibungngei le sarnungei, theichang kunga olive inra thei ngâi mak; graperânga theichang inra thei ngâi mak, michi khura khom tui thum musuo thei ngâi mak ani."},{"book":"Jakob","chapter":"3","verse":"13","text":"Nin lâia mi vâr le rietna dôn an om mo? Nuninnêm tak le vâr takin an sintho sa le an nunchan sân minlang rese ngei."},{"book":"Jakob","chapter":"3","verse":"14","text":"Aniatachu nin mulungrîl sûnga narsanangei, mulungkhâ le ranghuolna nin dônnin chu nin vârna hah songin chongtak kalin nunsie tho no roi."},{"book":"Jakob","chapter":"3","verse":"15","text":"Ma anga vârna hah chu invân renga juong chum nimaka; rammuol ta, rathatienga niloiin ramkhori renga ani."},{"book":"Jakob","chapter":"3","verse":"16","text":"Innarsana le ranghuolna omna nâma chu bâiinkhamna le asaloi jât murdi khom aom ngâi ani."},{"book":"Jakob","chapter":"3","verse":"17","text":"Aniatachu chungtieng renga vârna chu motontaka ânthienga; inngêi a nuoma, a nunânnêma, chongpui a hoia, lungkhamna le sintho sa amarân asipa, zenuolna le asarothol dôn ngâi mak ani."},{"book":"Jakob","chapter":"3","verse":"18","text":"Satna hih inngêina mara, ma hih inngêina sinpu ngeiin chimungei an tuhna renga hong musuo ani."}]}