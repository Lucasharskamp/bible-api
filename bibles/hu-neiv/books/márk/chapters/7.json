{"data":[{"book":"Márk","chapter":"7","verse":"1","text":"És köréje gyűltek a farizeusok, és némelyek az írástudók közül, akik Jeruzsálemből jöttek."},{"book":"Márk","chapter":"7","verse":"2","text":"És látva, hogy az ő tanítványai közül némelyek közönséges, azaz mosdatlan kézzel esznek kenyeret, panaszkodtak miatta."},{"book":"Márk","chapter":"7","verse":"3","text":"Mert a farizeusok és a zsidók mind, a régiek rendelését követve, nem esznek, míg kezüket erősen meg nem megmossák;"},{"book":"Márk","chapter":"7","verse":"4","text":"és piacról jőve sem esznek, ha meg nem mosakodnak; és sok más egyéb is van, aminek megtartását átvették, mint poharaknak, korsóknak, rézedényeknek és nyoszolyáknak megmosását."},{"book":"Márk","chapter":"7","verse":"5","text":"Azután megkérdezték őt a farizeusok és az írástudók: „Mi az oka, hogy a te tanítványaid nem járnak a régiek rendelése szerint, hanem mosdatlan kézzel esznek kenyeret?“"},{"book":"Márk","chapter":"7","verse":"6","text":"Ő pedig ezt felelte nekik: „Találóan jövendölt felőletek, képmutatók felől Ézsaiás próféta, amint meg van írva:"},{"book":"Márk","chapter":"7","verse":"7","text":"Pedig hiába tisztelnek engem,"},{"book":"Márk","chapter":"7","verse":"8","text":"Mert az Isten parancsolatát elhagyva, az emberek rendelését tartjátok meg, korsóknak és poharaknak mosását; és sok egyéb efféléket is cselekesztek.“"},{"book":"Márk","chapter":"7","verse":"9","text":"És ezt mondta nekik: „Az Isten parancsolatát szépen félreteszitek azért, hogy a magatok rendelését tartsátok meg."},{"book":"Márk","chapter":"7","verse":"10","text":"Mert Mózes azt mondta: »Tiszteld atyádat és anyádat«, és »aki atyját vagy anyját szidalmazza, halállal haljon meg.«"},{"book":"Márk","chapter":"7","verse":"11","text":"Ti pedig azt mondjátok: Ha valaki ezt mondja atyjának vagy anyjának: Korbán, vagyis templomi ajándék az, amivel megsegíthetnélek,"},{"book":"Márk","chapter":"7","verse":"12","text":"akkor már nem engeditek, hogy az atyjával vagy anyjával valami jót tegyen,"},{"book":"Márk","chapter":"7","verse":"13","text":"és így eltörlitek az Isten beszédét a ti rendelésetekkel, amelyet rendeltetek; és sok effélét is cselekesztek.“"},{"book":"Márk","chapter":"7","verse":"14","text":"És magához szólítva az egész sokaságot, ezt mondta nekik: „Hallgassatok reám mindnyájan, és értsétek meg:"},{"book":"Márk","chapter":"7","verse":"15","text":"Nincs semmi ami az emberen kívül van, és belébemenve, megfertőzhetné őt, hanem amik belőle kijönnek, azok fertőzik meg az embert."},{"book":"Márk","chapter":"7","verse":"16","text":"Ha valakinek van füle a hallásra, hallja.“"},{"book":"Márk","chapter":"7","verse":"17","text":"És mikor a sokaság közül bement a házba, megkérdezték őt tanítványai a példázat felől."},{"book":"Márk","chapter":"7","verse":"18","text":"És ezt mondta nekik: „Ti is ennyire tudatlanok vagytok? Nem értitek, hogy ami kívülről megy az emberbe, semmi sem fertőzheti meg őt?"},{"book":"Márk","chapter":"7","verse":"19","text":"Mert nem a szívébe megy be, hanem a gyomrába, és az árnyékszékbe kerül.“ Így nyilvánított Jézus tisztának minden eledelt."},{"book":"Márk","chapter":"7","verse":"20","text":"És ezt mondta: „Amik belőle kijönnek, azok fertőzik meg az embert."},{"book":"Márk","chapter":"7","verse":"21","text":"Mert onnan belülről, az emberek szívéből származnak a gonosz gondolatok, házasságtörések, paráznaságok, gyilkosságok,"},{"book":"Márk","chapter":"7","verse":"22","text":"lopások, telhetetlenségek, gonoszságok, álnokság, szemérmetlenség, gonosz szem, káromlás, kevélység, bolondság:"},{"book":"Márk","chapter":"7","verse":"23","text":"Mindezek a gonoszságok belülről jönnek ki, és megfertőzik az embert.“"},{"book":"Márk","chapter":"7","verse":"24","text":"És onnan fölkelve, elment Tírusz és Szidón határaiba; és bement egy házba, mert nem akarta, hogy valaki észrevegye. De nem titkolhatta el magát."},{"book":"Márk","chapter":"7","verse":"25","text":"Mert egy asszony, akinek leányában tisztátalan lélek volt, hallott felőle, eljött, és lábaihoz borult."},{"book":"Márk","chapter":"7","verse":"26","text":"Ez az asszony pedig pogány volt, sziroföníciai származású, és kérte őt, hogy űzze ki a leányából az ördögöt."},{"book":"Márk","chapter":"7","verse":"27","text":"Jézus pedig ezt mondta neki: „Engedd, hogy először a gyermekek lakjanak jól. Mert nem jó a gyermekek kenyerét elvenni és az ebeknek vetni.“"},{"book":"Márk","chapter":"7","verse":"28","text":"Az pedig így felelt neki: „Úgy van, Uram, de hiszen az ebek is esznek az asztal alatt a gyermekek morzsáiból.“"},{"book":"Márk","chapter":"7","verse":"29","text":"Erre ezt mondta neki: „Ezért a beszédért eredj el, az ördög kiment a leányodból.“"},{"book":"Márk","chapter":"7","verse":"30","text":"És hazamenve, úgy találta, hogy az ördög már kiment belőle, a leány pedig az ágyon feküdt."},{"book":"Márk","chapter":"7","verse":"31","text":"Aztán ismét kimenve Tírusz és Szidón határaiból, a Galileai-tengerhez ment, a Tízváros határain át."},{"book":"Márk","chapter":"7","verse":"32","text":"És hoztak hozzá egy nehezen beszélő siketet, és kérték őt, hogy tegye reá kezét."},{"book":"Márk","chapter":"7","verse":"33","text":"Ő pedig, mikor kivitte azt egymagában a sokaságból, ujját fülébe dugta, és ujjára köpve megérintette a nyelvét,"},{"book":"Márk","chapter":"7","verse":"34","text":"föltekintett az égre, fohászkodott, és ezt mondta neki: „Effata“, azaz: „nyílj meg!“"},{"book":"Márk","chapter":"7","verse":"35","text":"És azonnal megnyíltak fülei, és nyelvének kötele is megoldódott, és helyesen beszélt."},{"book":"Márk","chapter":"7","verse":"36","text":"És megparancsolta nekik, hogy senkinek se mondják el; de mennél inkább tiltotta, annál inkább híresztelték,"},{"book":"Márk","chapter":"7","verse":"37","text":"és szerfelett álmélkodtak, és ezt mondták: „Mindent jól cselekedett; a siketeket is hallókká teszi, a némákat is beszélőkké.“"}]}