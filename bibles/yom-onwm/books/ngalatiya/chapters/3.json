{"data":[{"book":"Ngalatiya","chapter":"3","verse":"1","text":"A basi Ngalatiya luidi bivulu e ? Nani wululokidi e ? Bila balusudikisa bumboti buevi babandila Klisto va dikulusi."},{"book":"Ngalatiya","chapter":"3","verse":"2","text":"Tala kiuvu kimosi thidi ku luyuvula ; mu mbi lutambudila Pheve yinlongo e ? Mu kinzikanga Mina voti bu luwilukila Nsamu Wumboti wowo luwa e ?"},{"book":"Ngalatiya","chapter":"3","verse":"3","text":"A buevi luekila bivulu e ? Beno lutonina mu Pheve, buabu mu nsuni lueka manisina e ?"},{"book":"Ngalatiya","chapter":"3","verse":"4","text":"Ziphasi zi phamba kuandi lumona e ? Enati bukiedika zidi ziphasi ziphamba."},{"book":"Ngalatiya","chapter":"3","verse":"5","text":"Lumbanzila ti Nzambi, mutu wuluvana Pheve andi ayi wuvanga bikumu mu beno, wumvanganga biawu mu diambu di lunkinzikanga mina voti mu diambu di luwilukila Nsamu Wumboti wowo luwa e ?"},{"book":"Ngalatiya","chapter":"3","verse":"6","text":"Lutala Abalahami : Niandi wuwilukila Nzambi ayi mu diambu di minu kiandi Nzambi kammonina mutu wusonga."},{"book":"Ngalatiya","chapter":"3","verse":"7","text":"Buna lufueti zaba ti batu boso badi minu bawu bantangulungu bana ba Abalahami."},{"book":"Ngalatiya","chapter":"3","verse":"8","text":"Bosi masonoko mamonisa thama ti Nzambi wela kitula Bapakanu batu basonga va meso mandi mu diambu di minu ; bosi tona thama, wukamba Abalahami ti : Makanda moso mela sakumunu mu diambu diaku."},{"book":"Ngalatiya","chapter":"3","verse":"9","text":"Diawu batu bobo badi minu basakumunu va kimosi ayi Abalahami, mutu wu minu."},{"book":"Ngalatiya","chapter":"3","verse":"10","text":"Bila batu bobo bantulanga diana diawu mu kinzikanga Mina, bawu boso badi ku tsi tsingulu ; bila disonama : Bika kasingu woso mutu wunkambu kinzikanga thangu ka thangu mambu masonama mu buku yi Mina ayi wunkambu ku masadilanga."},{"book":"Ngalatiya","chapter":"3","verse":"11","text":"Diawu, dimonikini bumboti ti kuisi ko mutu wunkitukanga wusonga va meso ma Nzambi mu diambu di kinzikanga mina. Bila disonama mu minkanda : Mutu wusonga wela zingilanga mu minu."},{"book":"Ngalatiya","chapter":"3","verse":"12","text":"Mina misia totukila mu minu ko vayi woso mutu wunsadilanga mambu mama wela zingila mu diambu di mawu."},{"book":"Ngalatiya","chapter":"3","verse":"13","text":"Klisto wutukula mu tsingulu yi tula mina mu beto bila niandi veka wubaka tsingulu eto banga bu disonimina : Bika kasingu woso mutu wubendo va dikulusi."},{"book":"Ngalatiya","chapter":"3","verse":"14","text":"Divangimina bobo muingi Bapakanu, mu Klisto Yesu, batambula lusakumunu lu Abalahami ayi beto tutambula, mu minu, Pheve yoyi Nzambi kavanina tsila."},{"book":"Ngalatiya","chapter":"3","verse":"15","text":"Bakhomba baama, bika tubonga kifuani ki mambu tummonanga lumbu ka lumbu. Luzebi kueno ti enati mutu sonikini nkanda mu diambu di wizana mu diambu dimosi ayi nkundi andi buna, kuisi ko mutu wulenda katula voti buela mambu mankaka va yilu mambu momo masonimini."},{"book":"Ngalatiya","chapter":"3","verse":"16","text":"Muaki Nzambi wuvana zitsila ziandi kuidi Abalahami ayi kuidi nkunꞌandi. Basi sonika ko : Kuidi minkuna miandi banga ti zitsila beni zidi mu diambu di batu bawombo vayi kuidi nkunꞌaku bu dinsundula mutu wumosi kaka : Mutu beni Klisto."},{"book":"Ngalatiya","chapter":"3","verse":"17","text":"Diambu thidi tuba diawu diadi : Mina miomi miyiza zikhama ziya ayi makumatatu ma mimvu bu mivioka milendi vunza ko Nguizani yoyo Nzambi katula thama mu Abalahami mu diambu yikitula tsila kima ki phamba."},{"book":"Ngalatiya","chapter":"3","verse":"18","text":"Enati kiuka kitotukila mu diambu di kinzikanga mina buna disiedi mu diambu di tsila ko. Vayi mu diambu di tsila beni, diawu Abalahami kamonina mamboti ma Nzambi."},{"book":"Ngalatiya","chapter":"3","verse":"19","text":"Vayi buna bila mbi Mina e ? Mina mibuelimina mu diambu di monisa mbi biobi masumu nate nkuna, wowo wuvanunu tsila wutotuka. Zimbasi zisamuna mina beni mu nzila yi phovi."},{"book":"Ngalatiya","chapter":"3","verse":"20","text":"Muaki phovi kasi phovi yi mutu wumosi ko. Vayi Nzambi widi wumosi kaka."},{"book":"Ngalatiya","chapter":"3","verse":"21","text":"Buna Mina midi kimbeni ayi zitsila zi Nzambi e ? Nana. Bila enati vadi muina wuvanu, wulenda vana luzingu nganu bukiedika ti busonga buntotukilanga mu Mina."},{"book":"Ngalatiya","chapter":"3","verse":"22","text":"Vayi masonoko meti tuba ti ntoto wumvimba widi wukangama ku tsi minsua mi masumu muingi mu minu mu Yesu Klisto, babo banwilukilanga batambula mambu momo baba vanina tsila."},{"book":"Ngalatiya","chapter":"3","verse":"23","text":"Tuamina minu kiza, tuba bakangama mu buvika bu Mina mu diambu di vingila minu kioki kifueti zabukusu."},{"book":"Ngalatiya","chapter":"3","verse":"24","text":"Diawu Mina miba banga ntuadisi mu kutunata kuidi Klisto muingi tukituka basonga mu diambu di minu."},{"book":"Ngalatiya","chapter":"3","verse":"25","text":"Vayi minu bu kiyiza, tusiala ko ku tsi minsua mintuadisi wowo."},{"book":"Ngalatiya","chapter":"3","verse":"26","text":"Bila beno boso luidi bana ba Nzambi mu minu mu Klisto Yesu."},{"book":"Ngalatiya","chapter":"3","verse":"27","text":"Ayi beno boso lubotama mu Klisto, lumana vuata Klisto."},{"book":"Ngalatiya","chapter":"3","verse":"28","text":"Kusiedi kadi luviakunu ko va khatitsika Nyuda voti Ngeleke ko ; va khatitsika mvika voti mutu wukulu ko ; kusiedi luviakunu ko va khatitsika bakala voti nketo ko bila beno boso luidi mutu wumosi mu Klisto Yesu."},{"book":"Ngalatiya","chapter":"3","verse":"29","text":"Enati luidi mu Klisto buna luidi nkuna Abalahami, ayi buna luela tambula bima biobi Nzambi kavanina tsila."}]}