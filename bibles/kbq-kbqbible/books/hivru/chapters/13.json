{"data":[{"book":"HIVRU","chapter":"13","verse":"1","text":"Hagi mono nagamota ovesinte avesitema hu avu'ava'zantamimo'a meno vino."},{"book":"HIVRU","chapter":"13","verse":"2","text":"Ketma antahitama osu'nesaza vahe'ma ne-esagetama nontamifi zamavarente zankura tamagera okanino. Na'ankure mago'amo'za korapara ontahine'za nozamifina zmavrente'nazana, ankero vahe anara huzamante'naze. (Jen-Agf 18:1-19:1)"},{"book":"HIVRU","chapter":"13","verse":"3","text":"Hagi kina nompima mani'nesamokizmia kagerakani ozmantenka, kagranema kina nompima mani'nenoma hiaza hunka, kagesa antahizamio. Vahe'mo'za zamazeri haviza hanage'za zamatazampima mani'nesaza vahe'mokizmia, tamagera akani ozmanteta, tagranema tata zampima mani'nenoma hiaza huta knazmia eriho."},{"book":"HIVRU","chapter":"13","verse":"4","text":"Aravema huno a'ane ve'anema manifatgoma huno mani'zana, raza amunontamifina meno. Hagi aravema osu' vahe'mo'ma monkozama hanimofone, koma aravema hu'nesimoma atreno, ru vene a'ene monko avu'ava'zama hanimofona, Anumzamo keaga huzmantegahie."},{"book":"HIVRU","chapter":"13","verse":"5","text":"Hagi zagogu'ma avesi avesi huntezankura kava huo, anama erinesanama'agura museho. Na'ankure Anumzamo'a anage hu'ne, Nagra kagrira onkatre'na, Nagra namagena huogamigahue  hu'ne. (Diu-Kas 31:6-8, Jos 1:5)"},{"book":"HIVRU","chapter":"13","verse":"6","text":"Hu'negu tagra antahinemita, hanavetita anage hugahune, Ramo'a nazahige'na mani'nogu nagra korera osugahue. Na'a vahetfamo'a hunantegahie? hugahune. (Sam-Zga 118:6)"},{"book":"HIVRU","chapter":"13","verse":"7","text":"Hagi vugotama huramante'naza vahe'mo'zama Anumzamofo nanekema tamasmi'naza kegu tamagesa antahiho. Nomani zazmia refako huta negeta tamentintifina, zamagrikna huta maniho."},{"book":"HIVRU","chapter":"13","verse":"8","text":"Jisas Kraisi'a okima mani'neakna huno menina mani'neno, anahukna huno hakare'a knafina manivava hugahie."},{"book":"HIVRU","chapter":"13","verse":"9","text":"Hu'negu atrenkeno ruzahu ruzahu kasefa antahintahizamo'a tamavazu huno afetera ovino. Tamaguamofona atrenkeno Anumzamofo asunkuzamo tamazeri hakavetino, mago'amo'za zamavu'zmava'zama avaririza ne'zama retro'ma hu'za nezamo'a, tamazeri hanavea notie."},{"book":"HIVRU","chapter":"13","verse":"10","text":"Kresramanavu itatia, tagrira me'neankino, seli mono nompima eri'zama eneri'za pristi vahe'mo'za onetfa hugahaze."},{"book":"HIVRU","chapter":"13","verse":"11","text":"Jiu vahe'mokizmi zamavu'zmavapina vugota pristi vahe'mo'za kumimofo nona hu'za zagagafamokizmi korana eri'za ruotage'ma hu'nefinka unefraze. Hianagi zagagafamofo zamavufaga eri'za kuma'mofona fegi'a negraze. (Lev-Pri 16:27)"},{"book":"HIVRU","chapter":"13","verse":"12","text":"Ana hu'negu Jisasi'a vahe'amokizmi kumizmi zamazeri agruma huno zamazeri ruotge hanigura, rankumamofo kasampinti atiramino fegia avufga aguzaruno korana tagine."},{"book":"HIVRU","chapter":"13","verse":"13","text":"Hu'negu kuma'mofo fegu'a Agrite nevuta, Agrama hu'neaza huta tagazezana erigahune."},{"book":"HIVRU","chapter":"13","verse":"14","text":"Na'ankure ama mani'nonana rankumatia zoka kumate mani'none, hu'negu tagra henkama ne-ea rankumaku avega anteta mani'none."},{"book":"HIVRU","chapter":"13","verse":"15","text":"Ana hu'negu Jisasi Agifi, tagrati tavufga Anumzamofona ami vaganereta, ra agia ami vava nehuta, Agri Agima tagipinti huama hunazamo raga'a fore nehie."},{"book":"HIVRU","chapter":"13","verse":"16","text":"Hagi knare tamavu'tamavama nehuta, atupama hanaza vahe'ma zamaza huzankura tamagera okaniho. Na'ankure e'inahukna avu'avapima tagra'ama amivagareta amizankura, Anumzamo'a muse nehie."},{"book":"HIVRU","chapter":"13","verse":"17","text":"Hagi vugotama hurmantenesimofona agorga nemanita, ke'zamia amage anteho. Na'ankure zamagra tamagri tamagu'are kegava nehu'za, henkama Anumzamofo refako huzampina tamagri tamagenkema hu'ama hanaza vahe mani'naze. Hagi ana eri'zama erisazana zamatrenke'za musezampinti e'neri'za zamata e'oriho, na'ankure ana zamo'a tamaza osugahie."},{"book":"HIVRU","chapter":"13","verse":"18","text":"Nunamuna huranteho, tagra antahunana antahintahitimo'a ama' hu'negeta mikazama hanumpina fatgoza hanunegu tavenesie."},{"book":"HIVRU","chapter":"13","verse":"19","text":"Nagra hanavetina tamantahigoanki, nunamu nehinkena tamagritega koftahu'na aneno."},{"book":"HIVRU","chapter":"13","verse":"20","text":"Hagi arimpa fru Anumzamo, ugagota sipisipi afu kva ne' Ranti Jisasina fri'nefinti azeri oti'nemofo korama'areti, mevava hagerafi huvempa ke hu'ne."},{"book":"HIVRU","chapter":"13","verse":"21","text":"Agri avesizama'a avaririzantema upama hanarera, maka knare zama'areti tamazeri knare hugahie. Hakare'zana Jisas Kraisimpi nehanunkeno Anumzamo'a muse hanie. Hakarea ra agia Agrake erivava hanie. Tamage."},{"book":"HIVRU","chapter":"13","verse":"22","text":"Hagi nafuheta hanavetina ama atupa avoma kreramuana tamagesa antahi'so'e hiho."},{"book":"HIVRU","chapter":"13","verse":"23","text":"Nagra tamasamuana, ko nerafu Timotina kinafinitira kazufetre'naze. Agrama esige'na, avare'na tamagritega vugahu'e."},{"book":"HIVRU","chapter":"13","verse":"24","text":"Kava vahetamine, maka mono naga'motarega musenke atreramantoe. Italima mani'naza mono naga'mo'zanena musenkea hurmantaze."},{"book":"HIVRU","chapter":"13","verse":"25","text":"Anumzamofo asunku zamo'a maka nagamotare mesie."}]}