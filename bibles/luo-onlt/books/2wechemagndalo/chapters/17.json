{"data":[{"book":"2 Weche Mag Ndalo","chapter":"17","verse":"1","text":"Jehoshafat wuode nobedo ruoth kare kendo nogurore motegno mondo osir Israel."},{"book":"2 Weche Mag Ndalo","chapter":"17","verse":"2","text":"Noketo jolweny e mier mochiel duto mag Juda kendo nogero kuonde jolweny Juda kaachiel gi miech Efraim mane Asa wuon mare okawo."},{"book":"2 Weche Mag Ndalo","chapter":"17","verse":"3","text":"Jehova Nyasaye ne ni kod Jehoshafat nikech e ndaloge mokwongo nowuotho e yore mane Daudi wuon mare owuothoe. Ne ok oluwo Baal"},{"book":"2 Weche Mag Ndalo","chapter":"17","verse":"4","text":"to nomanyo Nyasach wuon mare kendo noluwo chikene kopogore gi kaka jo-Israel ne timo."},{"book":"2 Weche Mag Ndalo","chapter":"17","verse":"5","text":"Jehova Nyasaye noguro lochne motegno kendo jo-Juda duto nokelo mich ni Jehoshafat mi nobedo kod mwandu mangʼeny kod huma maduongʼ."},{"book":"2 Weche Mag Ndalo","chapter":"17","verse":"6","text":"Chunye nomako weche Jehova Nyasaye, to bende nogolo e Juda kuonde motingʼore gi malo mag lemo e Juda kaachiel gi sirni milamo mag Ashera."},{"book":"2 Weche Mag Ndalo","chapter":"17","verse":"7","text":"E higa mar adek mar lochne nooro jotelo mage kaka Ben-Hail, Obadia, Zekaria, Nethanel gi Mikaya mondo opuonj e mier mag Juda."},{"book":"2 Weche Mag Ndalo","chapter":"17","verse":"8","text":"Kaachiel kodgi ne nitie jo-Lawi moko kaka: Shemaya gi Nethania gi Zebadia gi Asahel gi Shemiramoth gi Jehonathan gi Adonija gi Tobija kaachiel gi Tob-Adonija kod jodolo Elishama gi Jehoram."},{"book":"2 Weche Mag Ndalo","chapter":"17","verse":"9","text":"Negipuonjo e piny Juda duto ka gitingʼo Kitap Chik mar Jehova Nyasaye ka gilworore e miech Juda duto kendo ka gipuonjo ji."},{"book":"2 Weche Mag Ndalo","chapter":"17","verse":"10","text":"Luoro mar Jehova Nyasaye nomako pinyruodhi mag pinje molworo Juda, omiyo ne ok gitugo lweny kod Jehoshafat."},{"book":"2 Weche Mag Ndalo","chapter":"17","verse":"11","text":"Jo-Filistia nokelone Jehoshafat mich mopogore opogore to gi fedha; to jo-Arabu nokelone jamni madirom imbe alufu abiriyo gi mia abiriyo kod diek alufu abiriyo gi mia abiriyo."},{"book":"2 Weche Mag Ndalo","chapter":"17","verse":"12","text":"Jehoshafat nomedo bedo gi teko kendo nogero mier mochiel gohinga motegno kod mier mag keno e Juda."},{"book":"2 Weche Mag Ndalo","chapter":"17","verse":"13","text":"Kendo nokano gik moko mangʼeny e miech Juda. Noketo e Jerusalem jolweny man kod lony mangʼeny e lweny."},{"book":"2 Weche Mag Ndalo","chapter":"17","verse":"14","text":"Ma e kaka nondikgi kaluwore gi anywolagi:"},{"book":"2 Weche Mag Ndalo","chapter":"17","verse":"15","text":"maluwe ne en Jehohanan mane jatend jolweny alufu mia ariyo gi piero aboro (280,000);"},{"book":"2 Weche Mag Ndalo","chapter":"17","verse":"16","text":"maluwe ne en Amasia wuod Zikri mane ochiwore kende owuon ne tij Jehova Nyasaye kendo notelo ne ji alufu mia ariyo (200,000)."},{"book":"2 Weche Mag Ndalo","chapter":"17","verse":"17","text":"Koa e dhood Benjamin ne gin"},{"book":"2 Weche Mag Ndalo","chapter":"17","verse":"18","text":"maluwe ne en Jehozabad mane ni kod ji alufu mia achiel gi piero aboro (180,000) moikore ne lweny."},{"book":"2 Weche Mag Ndalo","chapter":"17","verse":"19","text":"Magi e joge mane tiyo ne ruoth ka ok okwan jolweny mane oketo e mier madongo mochiel motegno gohinga e piny Juda duto."}]}