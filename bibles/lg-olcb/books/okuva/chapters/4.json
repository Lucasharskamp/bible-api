{"data":[{"book":"Okuva","chapter":"4","verse":"1","text":"Musa n’addamu nti, “Tebagenda kunzikiriza, wadde okuwuliriza ebyo bye mbagamba: kubanga bagenda kwogera nti, Mukama takulabikiranga.”"},{"book":"Okuva","chapter":"4","verse":"2","text":"Awo Mukama n’amubuuza nti, “Ekyo kiki ekiri mu ngalo zo?”"},{"book":"Okuva","chapter":"4","verse":"3","text":"Mukama Katonda n’amugamba nti, “Gusuule wansi.”"},{"book":"Okuva","chapter":"4","verse":"4","text":"Mukama n’agamba Musa nti, “Golola omukono gwo ogukwate akawuuwo ogusitule.” N’agolola omukono gwe n’agukwata, ne gufuuka omuggo mu mukono gwe."},{"book":"Okuva","chapter":"4","verse":"5","text":"Mukama n’amugamba nti, “Bw’olikola bw’otyo bagenda kukukkiriza, era balitegeera nga Mukama Katonda wa bajjajjaabwe, Katonda wa Ibulayimu, era Katonda wa Isaaka, era Katonda wa Yakobo, yakulabikira.”"},{"book":"Okuva","chapter":"4","verse":"6","text":"Mukama n’amugamba nate nti, “Yingiza omukono gwo munda mu kyambalo kyo.” N’ayingiza omukono gwe munda mu kyambalo kye: bwe yaguggyaayo, laba, nga gujjudde ebigenge nga gutukula ng’omuzira."},{"book":"Okuva","chapter":"4","verse":"7","text":"Ate n’amugamba nti, “Zzaayo omukono gwo munda mu kyambalo kyo.” Musa n’azzaayo omukono gwe mu kyambalo kye. Bwe yaguggyaayo, laba nga gufuuse mulamu ng’omubiri gwe ogwa bulijjo."},{"book":"Okuva","chapter":"4","verse":"8","text":"Mukama n’agamba Musa nti, “Bwe batalikukkiririza ku kabonero akasoose, balikukkiririza ku kabonero akookubiri."},{"book":"Okuva","chapter":"4","verse":"9","text":"Bwe bagaananga okukukkiriza nga bamaze okulaba obubonero obwo bwombi, osenanga amazzi mu mugga n’ogayiwa ku lukalu; amazzi ago g’olisena mu mugga, galifuuka omusaayi ng’ogayiye ku lukalu.”"},{"book":"Okuva","chapter":"4","verse":"10","text":"Awo Musa n’agamba Mukama nti, “Ayi Mukama wange, siri mwogezi mulungi okuva edda n’edda, wadde ne mu kiseera kino ggwe kaayogerera nange, omuddu wo; njogera nnembeggerera ate nga bwe nnaanaagira.”"},{"book":"Okuva","chapter":"4","verse":"11","text":"Mukama n’amuddamu nti, “Ani yakola akamwa k’omuntu? Ani yatonda bakasiru, ne bakiggala, n’abatunula, ne bamuzibe? Si nze, Mukama?"},{"book":"Okuva","chapter":"4","verse":"12","text":"Kaakano, genda! Nnaakuyambanga ng’oyogera, era nnaakuyigirizanga by’onooyogeranga.”"},{"book":"Okuva","chapter":"4","verse":"13","text":"Naye Musa n’agamba nti, “Mukama wange, nkwegayiridde tuma omuntu omulala.”"},{"book":"Okuva","chapter":"4","verse":"14","text":"Mukama n’asunguwalira nnyo Musa, n’amugamba nti, “Muganda wo Alooni Omuleevi, taliiwo? Mmanyi nga mwogezi mulungi; era, laba, ajja gy’oli, era bw’anaakulabako ajja kusanyuka mu mutima gwe."},{"book":"Okuva","chapter":"4","verse":"15","text":"Ggwe ojja kwogeranga naye, nze nnaakutegeezanga ky’onoomugambanga, nange n’abayambanga mwembi, ne mbayigiriza eky’okukola."},{"book":"Okuva","chapter":"4","verse":"16","text":"Y’anaakwogereranga eri abantu, ng’abategeeza bye wandiyogedde; ggwe n’oba nga Katonda gy’ali, ng’omutegeezanga by’anaayogeranga."},{"book":"Okuva","chapter":"4","verse":"17","text":"Era oligenda n’omuggo guno, ng’ogukutte mu mukono gwo; gw’onookozesanga ebyamagero.”"},{"book":"Okuva","chapter":"4","verse":"18","text":"Awo Musa n’addayo eri Yesero, kitaawe wa mukazi we n’amugamba nti, “Nkusaba onzikirize ŋŋende ndabe obanga baganda bange e Misiri bakyali balamu.” Yesero n’addamu Musa nti, “Genda mirembe.”"},{"book":"Okuva","chapter":"4","verse":"19","text":"Awo Mukama n’ayogera ne Musa e Midiyaani nti, “Genda, oddeyo e Misiri kubanga abantu bonna abaali baagala okukutta, baafa.”"},{"book":"Okuva","chapter":"4","verse":"20","text":"Musa n’addira mukyala we n’abaana be, n’abassa ku ndogoyi, n’asitula okuddayo mu nsi y’e Misiri, ng’akutte omuggo gwa Katonda mu ngalo ze."},{"book":"Okuva","chapter":"4","verse":"21","text":"Mukama n’agamba Musa nti, “Bw’oddangayo e Misiri, okoleranga ebyamagero ebyo byonna bye nkulaze, awali Falaawo. Nze ndikakanyaza omutima gwe, abantu bange aleme okubakkiriza okugenda."},{"book":"Okuva","chapter":"4","verse":"22","text":"Falaawo omugambanga bw’oti nti, Mukama agambye nti, ‘Isirayiri mutabani wange, ye mwana wange omubereberye;"},{"book":"Okuva","chapter":"4","verse":"23","text":"era nkulagira oleke omwana wange agende ampeereze; naye singa ogaana okumuleka okugenda, laba, nditta mutabani wo omubereberye.’ ”"},{"book":"Okuva","chapter":"4","verse":"24","text":"Awo bwe baali bagenda nga batuuse ku nnyumba y’abagenyi, Mukama n’amulabikira, n’ayagala okumutta."},{"book":"Okuva","chapter":"4","verse":"25","text":"Naye Zipola n’addira ejjinja eryogi, n’akomola omwana we, ekikuta n’akisuula ku bigere bya Musa, n’amugamba nti, “Oli baze wa musaayi!”"},{"book":"Okuva","chapter":"4","verse":"26","text":"Awo Mukama n’amuleka. Mu kaseera ako Zipola we yayogerera ku kukomola nti, “Baze wange ng’osaabye omusaayi!”"},{"book":"Okuva","chapter":"4","verse":"27","text":"Awo Mukama n’agamba Alooni nti, “Genda mu ddungu, osisinkane Musa. N’agenda, n’amusanga ku lusozi lwa Katonda, ne bagwaŋŋana mu bifuba.”"},{"book":"Okuva","chapter":"4","verse":"28","text":"Musa n’abuulira Alooni ebigambo byonna Mukama bye yali amutumye okwogera, n’obubonero bwonna obw’ebyamagero bwe yamulagira okukola."},{"book":"Okuva","chapter":"4","verse":"29","text":"Musa ne Alooni ne bagenda, ne bakuŋŋaanya abakulu abakulembeze b’abaana ba Isirayiri;"},{"book":"Okuva","chapter":"4","verse":"30","text":"Alooni n’abategeeza byonna Mukama bye yagamba Musa; era n’abakolera n’obubonero,"},{"book":"Okuva","chapter":"4","verse":"31","text":"ne bakkiriza. Era bwe baawulira nga Mukama yakyalira abaana ba Isirayiri, n’alaba okubonaabona kwabwe, ne bakoteka emitwe gyabwe ne basinza."}]}