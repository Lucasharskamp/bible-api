{"data":[{"book":"Lucas","chapter":"13","verse":"1","text":"Bij deze gelegenheid waren er enigen tegenwoordig, die Hem van de Galileërs verhaalden, wier bloed Pilatus met dat hunner offerdieren vermengd had."},{"book":"Lucas","chapter":"13","verse":"2","text":"Hij antwoordde hun: Meent gij, dat deze Galileërs groter zondaars waren dan alle andere Galileërs, omdat hun dit overkomen is?"},{"book":"Lucas","chapter":"13","verse":"3","text":"Neen, zeg Ik u: maar als gij u niet bekeert, zult gij allemaal even goed omkomen."},{"book":"Lucas","chapter":"13","verse":"4","text":"Of meent gij, dat die achttien, die door het invallen van de toren van Siloë gedood zijn, schuldiger waren dan al de andere bewoners van Jerusalem?"},{"book":"Lucas","chapter":"13","verse":"5","text":"Neen, zeg Ik u; maar als gij u niet bekeert, zult gij allemaal even goed omkomen."},{"book":"Lucas","chapter":"13","verse":"6","text":"En Hij sprak deze gelijkenis: Iemand had een vijgeboom, die in zijn wijngaard geplant was; hij kwam er vruchten aan zoeken, maar vond er geen."},{"book":"Lucas","chapter":"13","verse":"7","text":"Toen zei hij tot den wijngaardenier: Zie, al drie jaar kom ik aan die vijgeboom vruchten zoeken, en vind er geen. Houw hem om; waarom put hij de grond nog uit?"},{"book":"Lucas","chapter":"13","verse":"8","text":"Maar hij antwoordde hem: Heer, laat hem dit jaar nog staan, totdat ik eerst de grond om hem heen heb omgespit, en bemest."},{"book":"Lucas","chapter":"13","verse":"9","text":"Misschien draagt hij het volgend jaar vrucht. Zo niet, houw hem dan om."},{"book":"Lucas","chapter":"13","verse":"10","text":"Eens was Hij op de sabbat in een der synagogen onderricht aan ‘t geven."},{"book":"Lucas","chapter":"13","verse":"11","text":"En zie, daar was een vrouw, die sinds achttien jaar van een ziektegeest was bezeten; ze ging krom, en kon onmogelijk recht overeind staan."},{"book":"Lucas","chapter":"13","verse":"12","text":"Toen Jesus haar zag, riep Hij haar, en zeide: Vrouw, ge zijt van uw ziekte verlost."},{"book":"Lucas","chapter":"13","verse":"13","text":"Hij legde haar de handen op, en ogenblikkelijk stond ze recht overeind, en loofde God."},{"book":"Lucas","chapter":"13","verse":"14","text":"Maar de overste der synagoge was verontwaardigd, omdat Jesus op de sabbat genas; hij nam het woord, en zei tot het volk: Er zijn zes dagen, waarop men moet werken; komt dus op die dagen, om u te laten genezen, en niet op de sabbat."},{"book":"Lucas","chapter":"13","verse":"15","text":"Maar de Heer gaf hem ten antwoord: Huichelaars, maakt niet ieder van u op de sabbat zijn rund of zijn ezel los van de kribbe, om ze weg te leiden en te drenken?"},{"book":"Lucas","chapter":"13","verse":"16","text":"En moest dan deze dochter van Abraham, die de satan: ziet eens: achttien jaren lang heeft gebonden, niet op de sabbat van die band worden verlost?"},{"book":"Lucas","chapter":"13","verse":"17","text":"Toen Hij dit zei, werden al zijn tegenstanders beschaamd, maar heel de menigte verheugde zich over al de heerlijke dingen, die Hij verrichtte."},{"book":"Lucas","chapter":"13","verse":"18","text":"Hij sprak dan: Waaraan is het koninkrijk Gods gelijk, en waarmee zal Ik het vergelijken?"},{"book":"Lucas","chapter":"13","verse":"19","text":"Het is gelijk aan een mosterdzaadje, dat iemand in zijn tuin ging zaaien: het groeide op en werd een boom, en de vogels in de lucht nestelden in zijn takken."},{"book":"Lucas","chapter":"13","verse":"20","text":"Ook zeide Hij: Waarmee zal Ik het koninkrijk Gods vergelijken?"},{"book":"Lucas","chapter":"13","verse":"21","text":"Het is gelijk aan het zuurdeeg, dat een vrouw nam, en onder drie maten meel mengde. totdat dit geheel was gegist."},{"book":"Lucas","chapter":"13","verse":"22","text":"Op zijn reis naar Jerusalem trok Hij steden en dorpen rond, om er te leren."},{"book":"Lucas","chapter":"13","verse":"23","text":"Eens zei Hem iemand: Heer, zijn de zaligen weinig in aantal? Maar Hij sprak tot hen:"},{"book":"Lucas","chapter":"13","verse":"24","text":"Doet uw best, om binnen te gaan door de enge poort; want velen, zeg Ik u, zullen trachten binnen te komen, en het niet kunnen."},{"book":"Lucas","chapter":"13","verse":"25","text":"Wanneer de heer des huizes is opgestaan, en de deur heeft gesloten, dan zult gij buiten staan, aan de deur gaan kloppen, en zeggen: Heer, doe ons open. Maar hij zal u antwoorden: Ik weet niet, waar gij vandaan zijt."},{"book":"Lucas","chapter":"13","verse":"26","text":"Dan zult gij gaan zeggen: We hebben bij u gegeten en gedronken, en in onze straten hebt Gij onderricht gegeven."},{"book":"Lucas","chapter":"13","verse":"27","text":"Maar Hij zal u zeggen: Ik weet niet, waar gij vandaan zijt. Weg van Mij, gij allen, die ongerechtigheid doet!"},{"book":"Lucas","chapter":"13","verse":"28","text":"Dan zal er geween zijn en gekners der tanden, wanneer gij Abraham, Isaäk en Jakob en al de profeten zult zien in het koninkrijk Gods, maar uzelf uitgeworpen naar buiten."},{"book":"Lucas","chapter":"13","verse":"29","text":"Dan zullen er komen van oost en west, en noord en zuid, en ze zullen aanzitten in het koninkrijk Gods."},{"book":"Lucas","chapter":"13","verse":"30","text":"Zie, er zijn laatsten die eersten, en eersten die laatsten zullen zijn."},{"book":"Lucas","chapter":"13","verse":"31","text":"Terzelfder tijd kwamen enige farizeën naar Hem toe, en zeiden Hem: Ga hier vandaan; want Herodes wil U doden."},{"book":"Lucas","chapter":"13","verse":"32","text":"Hij zei hun: Gaat dien vos zeggen: Zie, vandaag en morgen drijf Ik duivels uit, en verricht Ik genezingen: overmorgen bereik Ik het einde."},{"book":"Lucas","chapter":"13","verse":"33","text":"Toch moet Ik vandaag, morgen en overmorgen verder reizen; want het gaat niet aan, dat een profeet buiten Jerusalem zou sterven."},{"book":"Lucas","chapter":"13","verse":"34","text":"Jerusalem, Jerusalem, dat de profeten doodt, en dat stenigt, die tot u zijn gezonden: hoe dikwijls heb Ik uw kinderen willen vergaderen, zoals een hen haar kuikens onder haar vleugels; maar gij hebt niet gewild."},{"book":"Lucas","chapter":"13","verse":"35","text":"Zie, uw huis zal verwoest blijven liggen. En Ik zeg u: Gij zult Mij niet meer zien, voordat de tijd komt, dat gij roept: Gezegend Hij, die komt in de naam des Heren."}]}