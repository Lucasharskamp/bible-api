{"data":[{"book":"যাত্ৰা","chapter":"40","verse":"1","text":"তাৰ পাছত যিহোৱাই মোচিক কলে,"},{"book":"যাত্ৰা","chapter":"40","verse":"2","text":"“তুমি নতুন বছৰৰ প্ৰথম মাহৰ প্ৰথম দিনা সাক্ষাৎ কৰা তম্বুৰ আবাস স্থাপন কৰিবা।"},{"book":"যাত্ৰা","chapter":"40","verse":"3","text":"তুমি তাৰ ভিতৰত সাক্ষ্য-ফলিৰ নিয়ম চন্দুক ৰাখি পৰ্দাৰে সেই চন্দুক আঁৰ কৰি ৰাখিবা।"},{"book":"যাত্ৰা","chapter":"40","verse":"4","text":"মেজ ভিতৰলৈ আনি তাক সজাই ৰাখিবা; আৰু দীপাধাৰ ভিতৰলৈ আনি, তাৰ ওপৰত প্ৰদীপবোৰ জ্বলাই দিবা।"},{"book":"যাত্ৰা","chapter":"40","verse":"5","text":"ধূপ জ্বলাবৰ বাবে সোণৰ বেদিটো সাক্ষ্য-ফলিৰ নিয়ম চন্দুকৰ আগত ৰাখিবা, আৰু আবাসৰ দুৱাৰত পৰ্দাবোৰ লগাই দিবা।"},{"book":"যাত্ৰা","chapter":"40","verse":"6","text":"সাক্ষাৎ কৰা তম্বুৰ আবাসৰ দুৱাৰৰ সন্মুখত হোমবেদি ৰাখিবা।"},{"book":"যাত্ৰা","chapter":"40","verse":"7","text":"সাক্ষাৎ কৰা তম্বু আৰু হোম-বেদিৰ মাজত প্ৰক্ষালন-পাত্ৰ থৈ, তাত পানী ভৰাবা।"},{"book":"যাত্ৰা","chapter":"40","verse":"8","text":"চাৰিওফালে চোতাল যুগুত কৰিবা, আৰু চোতালৰ দুৱাৰত পৰ্দাবোৰ লগাবা।"},{"book":"যাত্ৰা","chapter":"40","verse":"9","text":"তুমি অভিষেক কৰা তেল লৈ, আবাস আৰু তাৰ সকলোকে অভিষেক কৰি, তাক আৰু তাৰ সকলো বস্তু পবিত্ৰ কৰিবা; তাতে সেয়ে পবিত্ৰ হ’ব।"},{"book":"যাত্ৰা","chapter":"40","verse":"10","text":"তুমি হোম-বেদিটো আৰু তাৰ সকলো সঁজুলি অভিষেক কৰি, সেই বেদি পবিত্ৰ কৰিবা; তাতে সেই বেদি অতি পবিত্ৰ হ’ব।"},{"book":"যাত্ৰা","chapter":"40","verse":"11","text":"তুমি প্ৰক্ষালন পাত্ৰ আৰু তাৰ খুৰা অভিষেক কৰি তাক পবিত্ৰ কৰিবা।"},{"book":"যাত্ৰা","chapter":"40","verse":"12","text":"তুমি হাৰোণক আৰু তেওঁৰ পুত্রসকলক সাক্ষাৎ কৰা তম্বুৰ দুৱাৰ মুখলৈ আনি, তেওঁলোকক পানীৰে গা ধুৱাবা।"},{"book":"যাত্ৰা","chapter":"40","verse":"13","text":"হাৰোণক পবিত্ৰ বস্ত্ৰ পিন্ধাই, মোৰ অৰ্থে পুৰোহিত কৰ্ম কৰিবলৈ তেওঁক অভিষেক কৰি পবিত্ৰ কৰিবা।"},{"book":"যাত্ৰা","chapter":"40","verse":"14","text":"তেওঁৰ পুত্ৰসকলকো আনি, কোট চোলা পিন্ধাবা।"},{"book":"যাত্ৰা","chapter":"40","verse":"15","text":"তেওঁলোকৰ পিতৃক যেনেকৈ অভিষেক কৰিবা, তেনেকৈ, তেওঁলোকেও মোৰ অৰ্থে পুৰোহিত কৰ্ম কৰিবলৈ পুত্রসকলক অভিষেক কৰিব। তাতে সেই অভিষেকেই তেওঁলোকৰ পুৰুষানুক্ৰমে চিৰস্থায়ী পুৰোহিত পদৰ চিন হ’ব।”"},{"book":"যাত্ৰা","chapter":"40","verse":"16","text":"মোচিয়ে সেইদৰেই কৰিলে; যিহোৱাই আজ্ঞা দিয়াৰ দৰেই তেওঁ সকলোকে কৰিলে।"},{"book":"যাত্ৰা","chapter":"40","verse":"17","text":"পাছে দ্বিতীয় বছৰৰ প্ৰথম মাহৰ প্ৰথম দিনা আবাস স্থাপন কৰা হ’ল।"},{"book":"যাত্ৰা","chapter":"40","verse":"18","text":"যিহোৱাই মোচিক আজ্ঞা দিয়াৰ দৰে, তেওঁ আবাস স্থাপন কৰিবলৈ, তাৰ চুঙী বহুৱাই, তক্তা খুৱাই ডাং সুমুৱাই, আৰু তাৰ খুটাবোৰ তুলি,"},{"book":"যাত্ৰা","chapter":"40","verse":"19","text":"সেই আবাসৰ ওপৰত তম্বু তৰিলে, আৰু তাৰ ওপৰত তম্বুৰ আৱৰণ লগালে।"},{"book":"যাত্ৰা","chapter":"40","verse":"20","text":"পাছে যিহোৱাই মোচিক আজ্ঞা দিয়াৰ দৰে, তেওঁ সাক্ষ-ফলি দুখন লৈ নিয়ম চন্দুকটোৰ ভিতৰত ভৰাই, চন্দুকত কানমাৰি লগাই, নিয়ম চন্দুকৰ ওপৰত পাপাবৰণ থৈ,"},{"book":"যাত্ৰা","chapter":"40","verse":"21","text":"আৰু আবাসৰ ভিতৰলৈ নিয়ম চন্দুকটো আনি, আঁৰ কৰি ৰখা পৰ্দা লগাই, সাক্ষ-ফলিৰ নিয়ম চন্দুক ঢাকিলে।"},{"book":"যাত্ৰা","chapter":"40","verse":"22","text":"যিহোৱাই মোচিক আজ্ঞা দিয়াৰ দৰে, তেওঁ আবাসৰ উত্তৰফালে পৰ্দাৰ বাহিৰত সাক্ষাৎ কৰা তম্বুত মেজ ৰাখিলে,"},{"book":"যাত্ৰা","chapter":"40","verse":"23","text":"তাৰ ওপৰত যিহোৱাৰ সন্মুখত পিঠা সজাই থলে।"},{"book":"যাত্ৰা","chapter":"40","verse":"24","text":"পাছে যিহোৱাই মোচিক আজ্ঞা দিয়াৰ দৰে, তেওঁ সাক্ষাৎ কৰা তম্বুত মেজৰ সন্মুখত আবাসৰ দক্ষিণফালে দীপাধাৰ ৰাখিলে।"},{"book":"যাত্ৰা","chapter":"40","verse":"25","text":"যিহোৱাৰ সন্মুখত প্ৰদীপবোৰ জ্বলাই দিলে।"},{"book":"যাত্ৰা","chapter":"40","verse":"26","text":"পাছে যিহোৱাই মোচিক আজ্ঞা দিয়াৰ দৰে, তেওঁ সাক্ষাৎ কৰা তম্বুৰ পৰ্দাৰ আগত সোণৰ বেদি ৰাখিলে।"},{"book":"যাত্ৰা","chapter":"40","verse":"27","text":"তাৰ ওপৰত সুগন্ধি ধূপ জ্বলালে।"},{"book":"যাত্ৰা","chapter":"40","verse":"28","text":"পাছে যিহোৱাই মোচিক আজ্ঞা দিয়াৰ দৰে, তেওঁ আবাসৰ দুৱাৰৰ পৰ্দা লগালে,"},{"book":"যাত্ৰা","chapter":"40","verse":"29","text":"আৰু সাক্ষাৎ কৰা তম্বুত আবাসৰ দুৱাৰৰ মুখত হোম-বেদি ৰাখি তাৰ ওপৰত হোমবলি আৰু ভক্ষ্য নৈবেদ্য উৎসৰ্গ কৰিলে।"},{"book":"যাত্ৰা","chapter":"40","verse":"30","text":"পাছে যিহোৱাই মোচিক দিয়া আজ্ঞাৰ দৰে, তেওঁ সাক্ষাৎ কৰা তম্বুৰ আৰু হোম-বেদিৰ মাজত, প্ৰক্ষালন-পাত্ৰ ৰাখি ধুবলৈ তাত পানী ভৰাই থলে।"},{"book":"যাত্ৰা","chapter":"40","verse":"31","text":"তাৰ পৰাই মোচি, হাৰোণ, আৰু তেওঁৰ পুত্ৰসকলে নিজৰ নিজৰ হাত ভৰি ধোৱে।"},{"book":"যাত্ৰা","chapter":"40","verse":"32","text":"যেতিয়া তেওঁলোকে সাক্ষাৎ কৰা তম্বুত সোমায়, বা বেদিৰ ওচৰলৈ আহে, তেতিয়া ধোৱে।"},{"book":"যাত্ৰা","chapter":"40","verse":"33","text":"পাছে তেওঁ আবাসৰ আৰু হোমবেদিৰ চাৰিওফালে চোতাল যুগুত কৰিলে; আৰু চোতালৰ দুৱাৰত পৰ্দা লগালে। এইদৰে মোচিয়ে কাৰ্য সমাপ্ত কৰিলে।"},{"book":"যাত্ৰা","chapter":"40","verse":"34","text":"তাৰ পাছত মেঘে সাক্ষাৎ কৰা তম্বুটো ঢাকি ধৰিলে, আৰু যিহোৱাৰ প্ৰতাপে আবাস পৰিপূৰ্ণ কৰিলে।"},{"book":"যাত্ৰা","chapter":"40","verse":"35","text":"মোচিয়ে সাক্ষাৎ কৰা তম্বুত সোমাব নোৱাৰিলে; কিয়নো মেঘ তাৰ ওপৰত আছিল, আৰু যিহোৱাৰ প্ৰতাপে আবাস পৰিপূৰ্ণ কৰিছিল।"},{"book":"যাত্ৰা","chapter":"40","verse":"36","text":"পাছে আবাসৰ ওপৰৰ পৰা মেঘ উঠিলে, ইস্ৰায়েলৰ লোকসকলে তেওঁলোকৰ যাত্ৰা আৰম্ভ কৰে।"},{"book":"যাত্ৰা","chapter":"40","verse":"37","text":"কিন্তু আবাসৰ ওপৰৰ পৰা যদি মেঘ আঁতৰি নাযায়, তেতিয়ালৈকে তেওঁলোকে যাত্ৰা নকৰে।"},{"book":"যাত্ৰা","chapter":"40","verse":"38","text":"কিয়নো গোটেই ইস্ৰায়েল বংশৰ চকুৰ আগত, তেওঁলোকৰ আটাই যাত্ৰাত, দিনত যিহোৱাৰ মেঘ আবাসৰ ওপৰত আছিল, আৰু ৰাতি অগ্নি আবাসৰ ভিতৰত আছিল।"}]}