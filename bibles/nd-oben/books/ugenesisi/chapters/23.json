{"data":[{"book":"UGenesisi","chapter":"23","verse":"1","text":"USara waphila waze waba leminyaka elikhulu lamatshumi amabili lesikhombisa obudala."},{"book":"UGenesisi","chapter":"23","verse":"2","text":"Wafela eKhiriyathi Aribha (kutsho eHebhroni) elizweni laseKhenani, u-Abhrahama wahamba ukuyamzilela lokumlilela khona."},{"book":"UGenesisi","chapter":"23","verse":"3","text":"U-Abhrahama wasukuma eseceleni komkakhe ofileyo wakhuluma lamaHithi. Wathi,"},{"book":"UGenesisi","chapter":"23","verse":"4","text":"“Ngingowezizweni lesihambi phakathi kwenu. Ngithengiselani isiqinti sokuba yindawo yokungcwabela khona abakithi abafileyo.”"},{"book":"UGenesisi","chapter":"23","verse":"5","text":"AmaHithi amphendula u-Abhrahama athi,"},{"book":"UGenesisi","chapter":"23","verse":"6","text":"“Silalele, nkosi yami. Uyinkosana elamandla phakathi kwethu. Ngcwaba abafileyo bakini loba kukuwaphi amangcwaba ethu athandeka kakhulu. Kakho owakithi ozakwalela ingcwaba lakhe ukuthi ungcwabe kulo ofileyo wakini.”"},{"book":"UGenesisi","chapter":"23","verse":"7","text":"Ngakho u-Abhrahama wasukuma wakhothamela phansi phambi kwamaHithi, abanikazi balelolizwe."},{"book":"UGenesisi","chapter":"23","verse":"8","text":"Wathi kubo, “Nxa lithanda ukuthi ngimbele abafileyo bami, lalelani kimi, lingincengele ku-Efroni indodana kaZohari"},{"book":"UGenesisi","chapter":"23","verse":"9","text":"ukuthi angithengisele ubhalu Lwakhe lwaseMakhaphela olusekucineni kwesiqinti. Mceleni ukuthi angithengisele sona ngentengo egcweleyo sibe yindawo yamangcwaba phakathi kwenu.”"},{"book":"UGenesisi","chapter":"23","verse":"10","text":"U-Efroni umHithi owayehlezi khonapho phakathi kwabantu bakibo wamphendula u-Abhrahama wonke amaHithi ayefikile esangweni ledolobho lakhe ezizwela."},{"book":"UGenesisi","chapter":"23","verse":"11","text":"Wathi, “Hatshi, nkosi yami. Lalela kimi; ngiyakupha isiqinti, njalo ngiyakupha lobhalu oluphakathi kwaso. Ngikupha sona phambi kwabantu bakithi. Mbela abafileyo bakho.”"},{"book":"UGenesisi","chapter":"23","verse":"12","text":"U-Abhrahama waphinda wakhothamela phansi phambi kwabantu balelolizwe"},{"book":"UGenesisi","chapter":"23","verse":"13","text":"wathi ku-Efroni bona besizwa, “Ake ulalelisise engikutshoyo. Mina ngizayikhupha intengo yesiqinti. Ngicela uyamukele kimi ukuze ngimbele khona abafileyo bami.”"},{"book":"UGenesisi","chapter":"23","verse":"14","text":"U-Efroni waphendula u-Abhrahama wathi,"},{"book":"UGenesisi","chapter":"23","verse":"15","text":"“Lalela kimi, nkosi yami; isiqinti lesi sibiza amashekeli esiliva angamakhulu amane, kodwa kungena njani lokho phakathi kwami lawe? Wena mbela abafileyo bakho.”"},{"book":"UGenesisi","chapter":"23","verse":"16","text":"U-Abhrahama wayivuma intengo ka-Efroni wasemlinganisela ubunzima bentengo ayeyibizile amaHithi esizwa: amashekeli esiliva angamakhulu amane, mayelana lesisindo esasisetshenziswa ngabathengisi."},{"book":"UGenesisi","chapter":"23","verse":"17","text":"Ngakho isiqinti sika-Efroni eMakhaphela, eduze leMamure, isiqinti kanye lobhalu olwaluphakathi kwaso, lazozonke izihlahla ezaziphakathi kwaso, kwabhaliswa"},{"book":"UGenesisi","chapter":"23","verse":"18","text":"ngo-Abhrahama ukuthi sekuyimpahla yakhe, kusenziwa phambi kwamaHithi wonke ayefikile esangweni ledolobho."},{"book":"UGenesisi","chapter":"23","verse":"19","text":"Ngemva kwalokho u-Abhrahama wangcwaba umkakhe uSara ebhalwini olwalusesiqintini saseMakhaphela eduze leMamure (eseHebhroni) elizweni laseKhenani."},{"book":"UGenesisi","chapter":"23","verse":"20","text":"Kanjalo isiqinti lobhalu olwaluphakathi kwaso kwabhaliswa ngo-Abhrahama ngama-Hithi ukuba yindawo yamangcwaba."}]}