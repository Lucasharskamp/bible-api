{"data":[{"book":"Numbers","chapter":"13","verse":"1","text":"Dimaadua ga helekai gi Moses,"},{"book":"Numbers","chapter":"13","verse":"2","text":"“Hilihili aga au dagi dagidahi mai i lodo nia madawaawa e madangaholu maa lua o Israel, hagau ina digaula gi Canaan e hagadina hagammuni tenua dela gaa wanga ko Au gi digau Israel.”"},{"book":"Numbers","chapter":"13","verse":"3-15","text":"Moses gu hagalongo, ga hagau gi daha ana dagi aanei mai di Anggowaa o Paran:"},{"book":"Numbers","chapter":"13","verse":"16","text":"Aanei digau a Moses ne hagau belee hagadina hagammuni nia mee o tenua deelaa. Mee ne huli di ingoo Hoshea tama daane a Nun, gi di ingoo go Joshua."},{"book":"Numbers","chapter":"13","verse":"17","text":"Di madagoaa Moses ne hagau digaula, gei mee ga helekai gi digaula, “Hula gi ngeia gi lodo di bahi i ngaaga tenua go Canaan mo gi lodo nia gowaa gonduu."},{"book":"Numbers","chapter":"13","verse":"18","text":"Hagadina ina be di maa tenua e hai behee, nia daangada dogohia e noho i golo, ge digau e maaloo behee."},{"book":"Numbers","chapter":"13","verse":"19","text":"Hagadina ina be tenua le e humalia be huaidu, ge nia daangada e noho mahuge be gu abaaba nadau waahale."},{"book":"Numbers","chapter":"13","verse":"20","text":"Hagadina ina be nia gelegele tenua la nia gelegele humalia be tenua le e geinga. Gaamai godou huwa laagau i nia laagau ala e tomo i golo.” (Di madagoaa deenei la go di madagoaa e daamada di lleu nia golee o nia laagau waini.)"},{"book":"Numbers","chapter":"13","verse":"21","text":"Nia daane aalaa gaa hula gi ngeia ga hagadina tenua deelaa mai di Anggowaa o Zin i bahi i ngaaga gaa tugi loo i Rehob, hoohoo gi di Ala Nnoonua o Hamath i bahi i ngeia."},{"book":"Numbers","chapter":"13","verse":"22","text":"Digaula guu hula gi di bahi i ngaaga o tenua, ga loomoi gi Hebron, di gowaa e noho ai nia madahaanau a Ahiman, Sheshai mo Talmai, nia hagadili o nia daangada llauehe e hagaingoo bolo digau Anakim. (Hebron ne haga duu aga nia ngadau e hidu i mua Zoan i Egypt)."},{"book":"Numbers","chapter":"13","verse":"23","text":"Digaula ga lloomoi gi di gowaa mehanga gonduu o Eshcol, gaa tuu di nadau manga laagau ‘grape’ e dahi dela e iai di golooloo ‘grape’ daamaha iaa dela e mee hua di aamo go nia daane dogolua i hongo di laagau i nau mehanga. Digaula gu gaamai labelaa nadau golee laagau ‘pomegranate’ mo ‘fig’."},{"book":"Numbers","chapter":"13","verse":"24","text":"(Di gowaa baba deelaa gu hagaingoo bolo Eshcol13.24 Di ingoo Eshcol i nnelekai Hebrew le e hai dono hadinga bolo “di manga laagau waini” idimaa digau Israel guu tuu di nadau manga golooloo ‘grape’ i golo)."},{"book":"Numbers","chapter":"13","verse":"25","text":"Gei digau hagadina ga lloomoi i muli nia laangi e mada haa e hagadina tenua deelaa."},{"book":"Numbers","chapter":"13","verse":"26","text":"Digaula ga lloomoi gi baahi o Moses, Aaron mo digau huogodoo Israel i Kadesh i lodo di Anggowaa o Paran. Digaula ga hagi anga gi mee mo digau Israel nadau mee ne mmada ginai mo di haga modongoohia gi digaula nia huwa laagau ala ne gaamai i tenua deelaa."},{"book":"Numbers","chapter":"13","verse":"27","text":"Deenei telekai digaula ne hai gi Moses, “Gimaadou guu dae gi tenua dela ne hagau ginai gimaadou kooe. Tenua deelaa le e tomo, e logo ono meegai. Aanei ono huwa laagau."},{"book":"Numbers","chapter":"13","verse":"28","text":"Ono daangada koia e maaloo dangihi, nia waahale digaula le e llauehe huoloo, gei nia abaaba nia maa le e mau dangihi. Gimaadou gu gidee labelaa nia daangada llauehaa huoloo, digau di madawaawa Anak."},{"book":"Numbers","chapter":"13","verse":"29","text":"Digau Amalek e noho i bahi i ngaaga, digau Hittite, digau Jebus mo digau Amor e noho i di gowaa gonduu, gei digau Canaan e noho i taalinga Tai Mediterranean mo taalinga di Monowai Jordan.”"},{"book":"Numbers","chapter":"13","verse":"30","text":"Caleb gaa hai digaula ala ne dagabuli mai gi mua o Moses gii noho deemuu, geia ga helekai, “Gidaadou ga hagalimalima e hula e heebagi gi digaula gi hai mee gidaadou gi tenua deelaa. Gidaadou e mee hua di haga magedaa digaula.”"},{"book":"Numbers","chapter":"13","verse":"31","text":"Nia daane ala ne hula madalia a mee ga helekai, “Deeai, gidaadou e deemee di heebagi gi digau tenua deelaa, idimaa, digaula koia e maaloo i gidaadou.”"},{"book":"Numbers","chapter":"13","verse":"32","text":"Digaula ga helekai tilikai gi digau Israel i di hai o di nadau hagadina tenua deelaa, ga helekai, “Nia huwa laagau o tenua hagalee dohu ang gi digau o tenua deelaa, gei nia daangada huogodoo ala ne gidee gimaadou i di gowaa deelaa, koia e lloowehaa."},{"book":"Numbers","chapter":"13","verse":"33","text":"Gimaadou gu gidee labelaa digau llauehaa o di madawaawa Anak, gimaadou guu hai gadoo be nia lamu hongo geinga tolo i baahi digau llauehaa aalaa.”13.33 Genesis 6.4"}]}