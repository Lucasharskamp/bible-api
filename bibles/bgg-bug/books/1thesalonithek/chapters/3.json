{"data":[{"book":"1 Thesalonithek","chapter":"3","verse":"1","text":"Idohhè, gathek ne hì shii azud mua ro. Ji-è gathek ne Athens jia hà rai pha phak,"},{"book":"1 Thesalonithek","chapter":"3","verse":"2","text":"gethek ro khuiinothek hanyie gathek rog shii Hamangkhung-aphuii ro blia Masi chiang Mua Wie yao pha gathek ne Thimothi shii ren ge. Nathek shii chuh rek ne migi shii nong phi pha gathek è aishii thoh gey,"},{"book":"1 Thesalonithek","chapter":"3","verse":"3","text":"ji-è nathek ne jia de ji pha diigcheothek pha chiang è iidoh akhid yi. Nawaithek ne thieg hìthek zab pha diigcheothek ne Hamangkhung-aphuii è gethek shii yang pha ji ro."},{"book":"1 Thesalonithek","chapter":"3","verse":"4","text":"Chiih-è gathek ne nathek rog ba shii, gathek ne nathek shii igobi mujo yaojong gethek ne diigchiao ruii phro; chiih-è nathek ne wie è thieg, jine ji duiine rey ro."},{"book":"1 Thesalonithek","chapter":"3","verse":"5","text":"Ji-è gu ne Thimothi shii thoh ge. Gu ne hì shii azud mua ro, ji-è gu ne nathek migi chiang thieg yi pha aishii thoh. Zai nathek shii ne Sakhathong è chuajan ne zab gathek blia ne adubo arey yi phro!"},{"book":"1 Thesalonithek","chapter":"3","verse":"6","text":"3:6: Blk 18:5 Thuh Thimothi ne iidoh dun thog, chiih-è ai è gathek shii nathek ro migi nane miie pha chiang shii wie pha mua yiethok. Ai è gathek shii yao nathek ne idang gathek shii wie now ne na è gathek shii riig yang pha ji duiine bajo gathek ne nathek shii riig yang muii ro."},{"book":"1 Thesalonithek","chapter":"3","verse":"7","text":"Ji-è khuiinothek nane bumuiithek zab gathek ro diig nane duhug ne gathek na chiang shii è lububo ro. Hì ne naro migi ji è gathek shii lububo rek phi,"},{"book":"1 Thesalonithek","chapter":"3","verse":"8","text":"nyieliieshii thuh nathek ro chai ne Ithong rog ò nane chuh riu arone gathek ne zai sieng mua."},{"book":"1 Thesalonithek","chapter":"3","verse":"9","text":"Thuh gathek ne na chiang è Hamangkhung-aphuii shii laso nyaphi mua. Nyieliieshii na chiang è gathek ne ai moe gathek bajo lubo um ro ji-è gathek ne aishii laso phi."},{"book":"1 Thesalonithek","chapter":"3","verse":"10","text":"Chiih-è nathek shii riig wuii srane nathek ro migi shii nyie chid ne nyie phi mua pha ji shii aishii lia ne inai nane habiu gathek lubu shii sia ro."},{"book":"1 Thesalonithek","chapter":"3","verse":"11","text":"Gathek ro Hamangkhung-aphuii nane Aphuii awai nane gathek ro Ithong Isu è nathek shii wuii pha lumuii saro phi bo!"},{"book":"1 Thesalonithek","chapter":"3","verse":"12","text":"Ithong è nawaithek chung pha miie shii rab ne nathek shii gathek ro miie khama boh duiine zab bran chiang miie shii muna nane muna sieng bo."},{"book":"1 Thesalonithek","chapter":"3","verse":"13","text":"Ji duiine aine nathek shii chuh rek ruii phro, chiih-è Ithong Isu yi hanyie awai rog wuii ruii shii nathek ne Hamangkhung-aphuii nane Aphuii moe shii khriig nane so um yi.3:13: zab hà nyie ye ai re-è; dinne zab airo hamangkhliie."}]}