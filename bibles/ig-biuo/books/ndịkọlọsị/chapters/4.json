{"data":[{"book":"Ndị Kọlọsị","chapter":"4","verse":"1","text":"Unu ndị nwe odibo, jirinụ ịkwụba aka ọtọ na ikpe ziri ezi na-emeso ndị ohu unu omume, ebe unu maara na unu onwe unu nwere onyenwe unu nʼeluigwe."},{"book":"Ndị Kọlọsị","chapter":"4","verse":"2","text":"Na-anọgidenụ nʼekpere, nọọkwanụ na nche na-enyekwanụ ekele."},{"book":"Ndị Kọlọsị","chapter":"4","verse":"3","text":"Na-echetakwanụ anyị nʼekpere, ka Chineke meghere anyị ụzọ ikwusa oziọma, ka anyị nwee ike kwusaa ihe omimi Kraịst, nke m ji maka ya nọrọ nʼụlọ mkpọrọ,"},{"book":"Ndị Kọlọsị","chapter":"4","verse":"4","text":"ka m nwee ike kwuo ya ka o doo anya otu m kwesiri."},{"book":"Ndị Kọlọsị","chapter":"4","verse":"5","text":"Unu were amamihe na-achịkọta onwe unu nʼebe ndị nọ nʼezi nọ, jizienụ ohere ọbụla unu nwere nke ọma."},{"book":"Ndị Kọlọsị","chapter":"4","verse":"6","text":"Ka okwu unu na-ekwu bụrụ nke jupụtara nʼamara na-atọ ụtọ, ka unu mụtakwa otu e si enye mmadụ ọsịsa dị mma."},{"book":"Ndị Kọlọsị","chapter":"4","verse":"7","text":"Taịkikọs, ezi nwanna anyị, onye kwesikwara ntụkwasị obi, onye anyị na ya na-ejekọ ozi nʼọrụ Onyenwe anyị, ga-akọrọ unu ihe niile banyere m."},{"book":"Ndị Kọlọsị","chapter":"4","verse":"8","text":"Ana m ezitere unu ya, ka unu mara ihe banyere ọnọdụ anyị nakwa ka ọ gbaa obi unu ume."},{"book":"Ndị Kọlọsị","chapter":"4","verse":"9","text":"Ezi nwanna anyị nwoke bụ Onisimọs, onye kwesiri ntụkwasị obi, onye bụkwa otu nʼime unu, so ya na-abịa. Ha ga-agwa unu ihe niile na-eme nʼebe a."},{"book":"Ndị Kọlọsị","chapter":"4","verse":"10","text":"Arịstakọs, onye mụ na ya nọ nʼụlọ mkpọrọ, na-ekele unu. Mak nwanne Banabas na-ekelekwa unu. (Onye unu natara ihe ntụziaka banyere ya, ọ bụrụ na ọ bịarute nʼebe unu nọ, unu nabata ya nke ọma.)"},{"book":"Ndị Kọlọsị","chapter":"4","verse":"11","text":"Jisọs, onye a na-akpọkwa Jọstus, na-ekelekwa unu. Ọ bụ naanị ndị a bụ ndị Juu4:11 Ha bụ ndị Juu site nʼobibi ugwu. mụ na ha na-arụkọ ọrụ alaeze Chineke nʼebe a. Ha na-eme nnọọ nke ọma, na-enye m obi ụtọ."},{"book":"Ndị Kọlọsị","chapter":"4","verse":"12","text":"Epafras, odibo Kraịst Jisọs na onye bụkwa otu onye nʼime ọgbakọ unu na-ekele unu. Oge niile ka ọ na-ekpe ekpere nʼihi unu, na-arịọ ka unu guzosie ike bụrụ ndị tozuru etozu na ndị kwesiri ike nʼọchịchọ niile nke Chineke."},{"book":"Ndị Kọlọsị","chapter":"4","verse":"13","text":"Ana m agbara ya akaebe na ọ rụsịrị ọrụ ike nʼihi unu na nʼihi ndị Laodisia na ndị Hierapolis."},{"book":"Ndị Kọlọsị","chapter":"4","verse":"14","text":"Ezi enyi anyị Luk, onye dibịa ukwu anyị na Dimas na-ekele unu."},{"book":"Ndị Kọlọsị","chapter":"4","verse":"15","text":"Keleerenụ m ụmụnna anyị bi na Laodisia na nwanna anyị Nimfas na chọọchị na-ezukọ nʼụlọ ya."},{"book":"Ndị Kọlọsị","chapter":"4","verse":"16","text":"Mgbe unu gụchara akwụkwọ a, hụnụ na a gụkwara ya na nzukọ dị na Laodisia. Gụọkwanụ nʼotu mgbe ahụ akwụkwọ nke si na Laodisia bịa."},{"book":"Ndị Kọlọsị","chapter":"4","verse":"17","text":"Gwanụ Akipos ka ọ kpachapụ anya rụchaa ọrụ Onyenwe anyị nyere ya ịrụ."},{"book":"Ndị Kọlọsị","chapter":"4","verse":"18","text":"Eji m aka m dee ekele nke a mụ onwe m bụ Pọl. Unu echefula na m nọ nʼagbụ. Ka amara dịnyere unu."}]}