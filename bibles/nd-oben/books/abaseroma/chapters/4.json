{"data":[{"book":"AbaseRoma","chapter":"4","verse":"1","text":"Pho sizakuthi kuyini u-Abhrahama, ukhokho wethu, akufumanayo ngokwenyama kule indaba na?"},{"book":"AbaseRoma","chapter":"4","verse":"2","text":"Nxa, ngempela, u-Abhrahama walungisiswa ngemisebenzi, wayelakho okokuzincoma ngakho, kodwa hatshi phambi kukaNkulunkulu."},{"book":"AbaseRoma","chapter":"4","verse":"3","text":"Kanje umbhalo uthini na? Uthi, “U-Abhrahama wakholwa uNkulunkulu, njalo kwabalwa kuye njengokulunga.”4.3 UGenesisi 15.6"},{"book":"AbaseRoma","chapter":"4","verse":"4","text":"Nxa umuntu esebenza, umholo wakhe kawubalwa kuye njengesipho, kodwa njengomlandu."},{"book":"AbaseRoma","chapter":"4","verse":"5","text":"Ikanti emuntwini ongasebenziyo kodwa ethemba uNkulunkulu owenza ababi balunge, ukukholwa kwakhe kubalwa njengokulunga."},{"book":"AbaseRoma","chapter":"4","verse":"6","text":"UDavida utsho okufanayo lapho ekhuluma ngokubusiseka komuntu uNkulunkulu ambalela ukulunga ngaphandle kwemisebenzi, esithi:"},{"book":"AbaseRoma","chapter":"4","verse":"7","text":"“Babusisiwe labo"},{"book":"AbaseRoma","chapter":"4","verse":"8","text":"Ubusisiwe lowo"},{"book":"AbaseRoma","chapter":"4","verse":"9","text":"Ukubusiseka lokhu ngokwabasokileyo kuphela, kumbe njalo lakwabangasokanga na? Kade sisithi ukukholwa kuka-Abhrahama kwabalwa kuye njengokulunga."},{"book":"AbaseRoma","chapter":"4","verse":"10","text":"Kwabalelwa kusiphi isimo na? Kwakungemva kokuba esesokile, loba ngaphambilini na?"},{"book":"AbaseRoma","chapter":"4","verse":"11","text":"Wamukela isibonakaliso sokusoka, uphawu lokulunga abalalo ngokulunga engakasoki. Ngakho-ke, unguyise wabo bonke abakholwayo, kodwa bengasokanga, ukuze ukulunga kubalelwe kubo."},{"book":"AbaseRoma","chapter":"4","verse":"12","text":"Njalo unguyise wabasokileyo futhi, abangasokanga nje kuphela, kodwa abahamba ezinyathelweni zokholo ubaba u-Abhrahama ayelalo engakasoki."},{"book":"AbaseRoma","chapter":"4","verse":"13","text":"Akuzanga ngomthetho ukuthi u-Abhrahama lenzalo yakhe amukele isithembiso sokuthi uzakuba yindlalifa yomhlaba, kodwa kweza ngokulunga okuza ngokukholwa."},{"book":"AbaseRoma","chapter":"4","verse":"14","text":"Ngoba nxa labo abaphila ngomthetho bezindlalifa, ukukholwa kakulasizo lesithembiso siyize,"},{"book":"AbaseRoma","chapter":"4","verse":"15","text":"ngoba umthetho uletha ulaka. Njalo lapho okungelamthetho khona akukho ukona."},{"book":"AbaseRoma","chapter":"4","verse":"16","text":"Ngakho, isithembiso siza ngokukholwa, ukuze sifike ngomusa njalo siqiniseke kuyo yonke inzalo ka-Abhrahama, hatshi kulabo abangabomthetho kuphela, kodwa njalo lakulabo abangabokholo luka-Abhrahama. Ungubaba wethu sonke."},{"book":"AbaseRoma","chapter":"4","verse":"17","text":"Njengoba kulotshiwe ukuthi, “Sengikwenze waba nguyise wezizwe ezinengi.”4.17 UGenesisi 17.5 Ungubaba emehlweni kaNkulunkulu akholwa kuye, yena onika abafileyo ukuphila njalo enze izinto ebezingekho zibe khona."},{"book":"AbaseRoma","chapter":"4","verse":"18","text":"Kungekho themba, u-Abhrahama ngethemba wakholwa waba nguyise wezizwe ezinengi, njengoba kwakutshiwo kuye ukuthi, “Izakuba njalo inzalo yakho.”4.18 UGenesisi 15.5"},{"book":"AbaseRoma","chapter":"4","verse":"19","text":"Engekethisanga ekukholweni kwakhe, wamelana lobuqotho bokuthi umzimba wakhe wawusufana lofileyo, njengoba wayeseleminyaka ephosa ibe likhulu ubudala kanye lokuthi isibeletho sikaSara laso sasesifile."},{"book":"AbaseRoma","chapter":"4","verse":"20","text":"Waqiniswa ekukholweni kwakhe, wapha udumo kuNkulunkulu,"},{"book":"AbaseRoma","chapter":"4","verse":"21","text":"ekholwe ngokupheleleyo ukuthi uNkulunkulu wayelamandla okwenza lokho ayekuthembisile."},{"book":"AbaseRoma","chapter":"4","verse":"22","text":"Yikho-nje “kwabalelwa kuye njengokulunga.”4.22 UGenesisi 15.6"},{"book":"AbaseRoma","chapter":"4","verse":"23","text":"Amazwi athi “kwabalelwa kuye” kawalotshelwanga yena yedwa,"},{"book":"AbaseRoma","chapter":"4","verse":"24","text":"kodwa lathi futhi, uNkulunkulu azabalela ukulunga kwethu, thina esikholwa kuye, yena owavusa uJesu iNkosi yethu kwabafileyo."},{"book":"AbaseRoma","chapter":"4","verse":"25","text":"Wanikelwa ekufeni ngenxa yezono zethu njalo wavuselwa ekuphileni ukuze silungisiswe."}]}