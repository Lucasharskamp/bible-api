{"data":[{"book":"Romeinen","chapter":"13","verse":"1","text":"Iedereen moet onderworpen zijn aan het hogere gezag; want alle gezag komt van God, en ook het thans bestaande gezag is verordend door God."},{"book":"Romeinen","chapter":"13","verse":"2","text":"Wie zich dus verzet tegen het gezag, verzet zich tegen de verordening van God; en de weerspannigen zullen hun veroordeling krijgen."},{"book":"Romeinen","chapter":"13","verse":"3","text":"Want de overheid is niet te duchten bij een goed, maar wel bij een slecht gedrag. Wilt ge dus niets te vrezen hebben van het gezag? Gedraag u dan behoorlijk, en ge zult zijn goedkeuring verwerven:"},{"book":"Romeinen","chapter":"13","verse":"4","text":"want het is een dienaar van God tot uw eigen welzijn. Maar ge moet vrezen, wanneer ge u onbehoorlijk gedraagt; want het voert het zwaard niet voor niets; want als dienaar van God is het met de bestraffing van den misdadiger belast."},{"book":"Romeinen","chapter":"13","verse":"5","text":"Het is dus noodzakelijk, dat men zich onderwerpt; niet alleen om de straf, maar ook uit plichtsbesef."},{"book":"Romeinen","chapter":"13","verse":"6","text":"Om dezelfde reden ook moet gij de belasting betalen; want de 13:is beambte van God, en is voortdurend in beslag genomen door haar taak."},{"book":"Romeinen","chapter":"13","verse":"7","text":"Geeft dus aan allen wat hun toekomt; belasting aan wien gij belasting, tol aan wien gij tol, ontzag aan wien gij ontzag, eer aan wien gij eer zijt verschuldigd."},{"book":"Romeinen","chapter":"13","verse":"8","text":"Blijft niemand iets schuldig dan wederkerige liefde. Want hij die zijn naaste bemint, heeft de Wet vervuld."},{"book":"Romeinen","chapter":"13","verse":"9","text":"Immers het gebod: “Ge zult geen overspel bedrijven, ge zult niet doodslaan, ge zult niet stelen, ge zult niet begeren,” en alle andere geboden zijn samengevat in dit éne: “Ge zult den naaste liefhebben als uzelf.”"},{"book":"Romeinen","chapter":"13","verse":"10","text":"De liefde berokkent den naaste geen kwaad; de liefde volbrengt dus de ganse Wet."},{"book":"Romeinen","chapter":"13","verse":"11","text":"Bovendien, gij weet, dat het tijd is, en dat het uur is geslagen, om op te staan uit de slaap; want thans is het heil ons meer nabij, dan toen we het geloof hebben omhelsd."},{"book":"Romeinen","chapter":"13","verse":"12","text":"De nacht is ver gevorderd, de dag breekt aan. Laat ons dus afleggen de werken der duisternis, en ons omgorden met de wapenen van het licht."},{"book":"Romeinen","chapter":"13","verse":"13","text":"Laat ons dus onberispelijk leven, zoals we dit doen op klaarlichte dag; niet in brasserij en dronkenschap, niet in ontucht en losbandigheid, niet in twist en ijverzucht."},{"book":"Romeinen","chapter":"13","verse":"14","text":"Maar omkleedt u met den Heer Jesus Christus, en vertroetelt het vlees niet tot begeerlijkheid."}]}