{"data":[{"book":"Jeremia","chapter":"39","verse":"1","text":"E higa mar ochiko mar Zedekia ruodh Juda, e dwe mar apar, Nebukadneza ruodh Babulon nodhi gi jolweny mage duto momonjo Jerusalem kendo ne gigoyone agengʼa."},{"book":"Jeremia","chapter":"39","verse":"2","text":"To odiechiengʼ mar ochiko e dwe mar angʼwen e higa mar apar gachiel mar loch Zedekia, ohinga mar dala maduongʼno nomuki."},{"book":"Jeremia","chapter":"39","verse":"3","text":"Eka jotelo duto mag ruodh Babulon nobiro kendo obet e Dhorangach Madiere: Negal-Shareza ma ja-Samgar, Nebo-Sasekim jatelo maduongʼ, Negal-Shareza jatelo mamalo maduongʼ kod jotelo mamoko duto mag ruodh Babulon."},{"book":"Jeremia","chapter":"39","verse":"4","text":"Ka Zedekia ruodh Juda kod jolweny duto nonenogi, negiringo giwuok e dala maduongʼno gotieno ka gikalo e rangach man e kind ohinga ariyo man but puoth ruoth, kendo ka gichomo Araba."},{"book":"Jeremia","chapter":"39","verse":"5","text":"To jolwenj Babulon nolawogi kendo ojuko Zedekia e pewe mag Jeriko. Negimake mi gitere Ribla e piny Hamath ir Nebukadneza ruodh Babulon, kama nongʼadone bura."},{"book":"Jeremia","chapter":"39","verse":"6","text":"E Ribla ruodh Babulon nonego yawuot Zedekia koneno bende nonego jo-Juda duto ma joka ruoth."},{"book":"Jeremia","chapter":"39","verse":"7","text":"Eka nogolo wenge Zedekia oko kendo notweye gi rateke mag mula mondo notere Babulon."},{"book":"Jeremia","chapter":"39","verse":"8","text":"Jo-Babulon nowangʼo kar dak ruoth kod ute ji kendo negimuko ohinga mag Jerusalem."},{"book":"Jeremia","chapter":"39","verse":"9","text":"Nebuzaradan ma jatend lweny mar piny nomako joma nodongʼ e dala maduongʼ moterogi e twech Babulon, kanyakla gi jogo mane osedhi ire, kod joma moko."},{"book":"Jeremia","chapter":"39","verse":"10","text":"To Nebuzaradan ma jatend lweny noweyo e piny Juda joma odhier, mane onge gi gimoro; kendo e ndalogo nomiyogi puothe mzabibu kod puothe mamoko."},{"book":"Jeremia","chapter":"39","verse":"11","text":"Koro Nebukadneza ruodh Babulon nosechiwo chike kuom Jeremia kokalo kuom Nebuzaradan ma jatend lweny mar piny kowacho ni:"},{"book":"Jeremia","chapter":"39","verse":"12","text":"“Kawe kendo irite; kik ihinye to timne gimoro amora mokwayo.”"},{"book":"Jeremia","chapter":"39","verse":"13","text":"Omiyo Nebuzaradan ma jatend lweny, Nebushazban ma jatelo maduongʼ, Negal-Shareza ma jatelo mamalo kod jotelo duto mag ruodh Babulon"},{"book":"Jeremia","chapter":"39","verse":"14","text":"nooro wach mondo ogol Jeremia oa e laru mar jarito. Ne gitere ir Gedalia wuod Ahikam, ma wuod Shafan, mondo odwoke dalane. Omiyo nodongʼ e dier jogi owuon."},{"book":"Jeremia","chapter":"39","verse":"15","text":"Sa mane Jeremia nokan e laru mar jolweny, wach Jehova Nyasaye nobirone niya:"},{"book":"Jeremia","chapter":"39","verse":"16","text":"“Dhiyo kendo inyis Ebed-Melek ja-Kush, ‘Ma e gima Jehova Nyasaye Maratego, ma Nyasach Israel, wacho: Achiegni timo gik mane awacho ni natim ne dala maduongʼni, ka akelo ne masiche to ok kwe. E kindeno notimgi ka ineno."},{"book":"Jeremia","chapter":"39","verse":"17","text":"Jehova Nyasaye wacho ni enoresi odiechiengʼno, ok nochiwi ne jogo miluoro."},{"book":"Jeremia","chapter":"39","verse":"18","text":"Enoresi; ok nonegi gi ligangla to initony gi ngimani, nikech igeno kuoma,’ ” Jehova Nyasaye owacho."}]}