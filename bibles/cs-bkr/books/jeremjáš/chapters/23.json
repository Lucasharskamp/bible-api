{"data":[{"book":"Jeremjáš","chapter":"23","verse":"1","text":"Běda pastýřům hubícím a rozptylujícím stádce pastvy mé, dí Hospodin."},{"book":"Jeremjáš","chapter":"23","verse":"2","text":"Protož takto praví Hospodin Bůh Izraelský o pastýřích, kteříž pasou lid můj: Vy rozptylujete ovce mé, anobrž rozháníte je, a nenavštěvujete jich; aj, já navštívím vás pro nešlechetnost předsevzetí vašich, dí Hospodin."},{"book":"Jeremjáš","chapter":"23","verse":"3","text":"Ostatek pak ovcí svých já shromáždím ze všech zemí, do nichž jsem je rozehnal, a přivedu je zase do ovčinců jejich, kdežto ploditi a množiti se budou."},{"book":"Jeremjáš","chapter":"23","verse":"4","text":"Nadto ustanovím nad nimi pastýře, kteříž by je pásli, aby se nebály více, ani strachovaly, ani hynuly, dí Hospodin."},{"book":"Jeremjáš","chapter":"23","verse":"5","text":"Aj, dnové jdou, dí Hospodin, v nichž vzbudím Davidovi výstřelek spravedlivý, i kralovati bude král, a šťastně se jemu povede; soud zajisté a spravedlnost na zemi konati bude."},{"book":"Jeremjáš","chapter":"23","verse":"6","text":"Za dnů jeho spasen bude Juda, a Izrael bydliti bude bezpečně, a toť jest jméno jeho, kterýmž ho nazývati bude: Hospodin spravedlnost naše."},{"book":"Jeremjáš","chapter":"23","verse":"7","text":"Protož aj, dnové jdou, dí Hospodin, v nichž nebude říkáno více: Živť jest Hospodin, kterýž vyvedl syny Izraelské z země Egyptské,"},{"book":"Jeremjáš","chapter":"23","verse":"8","text":"Ale: Živť jest Hospodin, kterýž vyvedl a kterýž zprovodil símě domu Izraelského z země půlnoční i ze všech zemí, do nichž jsem byl je rozehnal, když se osadí v zemi své."},{"book":"Jeremjáš","chapter":"23","verse":"9","text":"Příčinou proroků potříno jest srdce mé ve mně, pohnuly se všecky kosti mé; jsem jako člověk opilý, a jako muž, kteréhož rozešlo víno, pro Hospodina a pro slova svatosti jeho."},{"book":"Jeremjáš","chapter":"23","verse":"10","text":"Nebo cizoložníků plná jest tato země, a příčinou křivých přísah kvílí země, usvadla pastviska na poušti; jest zajisté utiskování těchto nešlechetné, a moc jejich nepravá."},{"book":"Jeremjáš","chapter":"23","verse":"11","text":"Nebo jakož prorok, tak kněz pokrytství páchají. Také v domě svém nacházím nešlechetnost jejich, dí Hospodin."},{"book":"Jeremjáš","chapter":"23","verse":"12","text":"Pročež budou míti cestu svou podobnou plzkosti v mrákotě, na níž postrčeni budou a padnou, když uvedu na ně bídu v čas navštívení jejich, dí Hospodin."},{"book":"Jeremjáš","chapter":"23","verse":"13","text":"Při prorocích zajisté Samařských viděl jsem nesmyslnost; prorokovali skrze Bále, a svodili lid můj Izraelský."},{"book":"Jeremjáš","chapter":"23","verse":"14","text":"Ale při prorocích Jeruzalémských vidím hroznou věc, že cizoložíce a se lží se obcházejíce, posilňují také rukou nešlechetníků, aby se neobrátil žádný od nešlechetnosti své. Mám všecky za podobné Sodomě, a obyvatele jeho za podobné Gomoře."},{"book":"Jeremjáš","chapter":"23","verse":"15","text":"Protož takto praví Hospodin zástupů o prorocích těchto: Aj, já nakrmím je pelynkem, a napojím je vodami jedovatými; nebo od proroků Jeruzalémských vyšla poškvrna na všecku tuto zemi."},{"book":"Jeremjáš","chapter":"23","verse":"16","text":"Takto praví Hospodin zástupů: Neposlouchejtež slov těch proroků, jenž prorokují vám, prázdných vás zanechávajíce. Vidění srdce svého mluví, ne z úst Hospodinových."},{"book":"Jeremjáš","chapter":"23","verse":"17","text":"Ustavičně říkají těm, kteříž mnou pohrdají: Pravil Hospodin: Pokoj míti budete, a každému chodícímu podlé zdání srdce svého říkají: Nepřijdeť na vás nic zlého."},{"book":"Jeremjáš","chapter":"23","verse":"18","text":"Nebo kdož jest stál v radě Hospodinově, a viděl neb slyšel slovo jeho? Kdo pozoroval slova jeho, neb vyslechl je?"},{"book":"Jeremjáš","chapter":"23","verse":"19","text":"Aj, vichřice Hospodinova s prchlivostí vyjde, a to vichřice trvající; nad hlavou nešlechetných trvati bude."},{"book":"Jeremjáš","chapter":"23","verse":"20","text":"Neodvrátíť se hněv Hospodinův, dokudž neučiní a nevykoná úmyslu srdce svého. A tehdáž porozumíte tomu cele,"},{"book":"Jeremjáš","chapter":"23","verse":"21","text":"Žeť jsem neposílal těch proroků, ale sami běželi, že jsem nemluvil k nim, a však oni prorokovali."},{"book":"Jeremjáš","chapter":"23","verse":"22","text":"Nebo byť byli stáli v radě mé, jistě že by byli ohlašovali slova má lidu mému, a byliť by je odvraceli od cesty jejich zlé, a od nešlechetnosti předsevzetí jejich."},{"book":"Jeremjáš","chapter":"23","verse":"23","text":"Zdaliž jsem já Bůh jen z blízka? dí Hospodin. A nejsem Bůh i z daleka?"},{"book":"Jeremjáš","chapter":"23","verse":"24","text":"Zdaž se ukryje kdo v skrýších, abych já ho neshlédl? dí Hospodin. Zdaliž nebe i země já nenaplňuji? dí Hospodin."},{"book":"Jeremjáš","chapter":"23","verse":"25","text":"Slýchávámť, co říkají ti proroci, kteříž prorokují lež ve jménu mém, říkajíce: Měl jsem sen, měl jsem sen."},{"book":"Jeremjáš","chapter":"23","verse":"26","text":"I dokudž to bude? Zdaliž v srdci těch proroků, kteříž prorokují, není lež? Anobrž jsou proroci lsti srdce svého,"},{"book":"Jeremjáš","chapter":"23","verse":"27","text":"Kteříž obmýšlejí to, jak by vyrazili z paměti lidu mému jméno mé sny svými, kteréž vypravují jeden každý bližnímu svému, jako se zapomněli otcové jejich na jméno mé za příčinou Bále."},{"book":"Jeremjáš","chapter":"23","verse":"28","text":"Prorok, kterýž má sen, nechť vypravuje sen, ale kterýž má slovo mé, nechť mluví slovo mé právě. Co jest té plevě do pšenice? dí Hospodin."},{"book":"Jeremjáš","chapter":"23","verse":"29","text":"Zdaliž není slovo mé takové jako oheň, dí Hospodin, a jako kladivo rozrážející skálu?"},{"book":"Jeremjáš","chapter":"23","verse":"30","text":"Protož aj já, dí Hospodin, proti těm prorokům, kteříž ukrádají slova má jeden každý před bližním svým."},{"book":"Jeremjáš","chapter":"23","verse":"31","text":"Aj já, dí Hospodin, proti těm prorokům, kteříž chlubně mluví, říkajíce: Praví Hospodin."},{"book":"Jeremjáš","chapter":"23","verse":"32","text":"Aj já, dí Hospodin, proti těm, kteříž prorokují sny lživé, a vypravujíce je, svodí lid můj lžmi svými a žvavostí svou, ješto jsem já jich neposlal, aniž jsem jim přikázal. Pročež naprosto nic neprospívají lidu tomuto, dí Hospodin."},{"book":"Jeremjáš","chapter":"23","verse":"33","text":"Protož, když by se tázal tebe lid tento, neb některý prorok neb kněz, řka: Jaké jest břímě Hospodinovo? tedy rci jim: Jaké břímě? I to: Opustím vás, dí Hospodin."},{"book":"Jeremjáš","chapter":"23","verse":"34","text":"Nebo proroka a kněze toho i lid ten, kterýž by řekl: Břímě Hospodinovo, jistě trestati budu muže toho i dům jeho."},{"book":"Jeremjáš","chapter":"23","verse":"35","text":"Ale takto říkejte jeden každý bližnímu svému a jeden každý bratru svému: Co odpověděl Hospodin? aneb: Co mluvil Hospodin?"},{"book":"Jeremjáš","chapter":"23","verse":"36","text":"Břemene pak Hospodinova nepřipomínejte více, sic by břemenem bylo jednomu každému slovo jeho, když byste převraceli slova Boha živého, Hospodina zástupů, Boha našeho."},{"book":"Jeremjáš","chapter":"23","verse":"37","text":"Takto říkati budeš proroku: Coť odpověděl Hospodin? aneb: Co mluvil Hospodin?"},{"book":"Jeremjáš","chapter":"23","verse":"38","text":"Ale poněvadž říkáte: Břímě Hospodinovo, tedy takto praví Hospodin: Poněvadž říkáte slovo to: Břímě Hospodinovo, ješto jsem posílal k vám, říkaje: Neříkejte: Břímě Hospodinovo,"},{"book":"Jeremjáš","chapter":"23","verse":"39","text":"Protož aj, já jistě zapomenu se na vás do konce, a zavrhu vás i to město, kteréž jsem byl dal vám i otcům vašim, od tváři své,"},{"book":"Jeremjáš","chapter":"23","verse":"40","text":"A uvedu na vás pohanění věčné i potupu věčnou, kteráž nepřijde v zapomenutí."}]}