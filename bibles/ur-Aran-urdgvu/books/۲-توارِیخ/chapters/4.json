{"data":[{"book":"۲-توارِیخ","chapter":"4","verse":"1","text":"سلیمان نے پیتل کی ایک قربان گاہ بھی بنوائی جس کی لمبائی 30 فٹ، چوڑائی 30 فٹ اور اونچائی 15 فٹ تھی۔"},{"book":"۲-توارِیخ","chapter":"4","verse":"2","text":"اِس کے بعد اُس نے پیتل کا بڑا گول حوض ڈھلوایا جس کا نام ’سمندر‘ رکھا گیا۔ اُس کی اونچائی ساڑھے 7 فٹ، اُس کا منہ 15 فٹ چوڑا اور اُس کا گھیرا تقریباً 45 فٹ تھا۔"},{"book":"۲-توارِیخ","chapter":"4","verse":"3","text":"حوض کے کنارے کے نیچے بَیلوں کی دو قطاریں تھیں۔ فی فٹ تقریباً 6 بَیل تھے۔ بَیل اور حوض مل کر ڈھالے گئے تھے۔"},{"book":"۲-توارِیخ","chapter":"4","verse":"4","text":"حوض کو بَیلوں کے 12 مجسموں پر رکھا گیا۔ تین بَیلوں کا رُخ شمال کی طرف، تین کا رُخ مغرب کی طرف، تین کا رُخ جنوب کی طرف اور تین کا رُخ مشرق کی طرف تھا۔ اُن کے پچھلے حصے حوض کی طرف تھے، اور حوض اُن کے کندھوں پر پڑا تھا۔"},{"book":"۲-توارِیخ","chapter":"4","verse":"5","text":"حوض کا کنارہ پیالے بلکہ سوسن کے پھول کی طرح باہر کی طرف مُڑا ہوا تھا۔ اُس کی دیوار تقریباً تین انچ موٹی تھی، اور حوض میں پانی کے تقریباً 66,000 لٹر سما جاتے تھے۔"},{"book":"۲-توارِیخ","chapter":"4","verse":"6","text":"سلیمان نے 10 باسن ڈھلوائے۔ پانچ کو رب کے گھر کے دائیں ہاتھ اور پانچ کو اُس کے بائیں ہاتھ کھڑا کیا گیا۔ اِن باسنوں میں گوشت کے وہ ٹکڑے دھوئے جاتے جنہیں بھسم ہونے والی قربانی کے طور پر جلانا تھا۔ لیکن ’سمندر‘ نامی حوض اماموں کے استعمال کے لئے تھا۔ اُس میں وہ نہاتے تھے۔"},{"book":"۲-توارِیخ","chapter":"4","verse":"7","text":"سلیمان نے سونے کے 10 شمع دان مقررہ تفصیلات کے مطابق بنوا کر رب کے گھر میں رکھ دیئے، پانچ کو دائیں طرف اور پانچ کو بائیں طرف۔"},{"book":"۲-توارِیخ","chapter":"4","verse":"8","text":"دس میزیں بھی بنا کر رب کے گھر میں رکھی گئیں، پانچ کو دائیں طرف اور پانچ کو بائیں طرف۔ اِن چیزوں کے علاوہ سلیمان نے چھڑکاؤ کے سونے کے 100 کٹورے بنوائے۔"},{"book":"۲-توارِیخ","chapter":"4","verse":"9","text":"پھر سلیمان نے وہ اندرونی صحن بنوایا جس میں صرف اماموں کو داخل ہونے کی اجازت تھی۔ اُس نے بڑا صحن بھی اُس کے دروازوں سمیت بنوایا۔ دروازوں کے کواڑوں پر پیتل چڑھایا گیا۔"},{"book":"۲-توارِیخ","chapter":"4","verse":"10","text":"’سمندر‘ نامی حوض کو صحن کے جنوب مشرق میں رکھا گیا۔"},{"book":"۲-توارِیخ","chapter":"4","verse":"11","text":"حیرام نے باسن، بیلچے اور چھڑکاؤ کے کٹورے بھی بنائے۔ یوں اُس نے اللہ کے گھر میں وہ سارا کام مکمل کیا جس کے لئے سلیمان بادشاہ نے اُسے بُلایا تھا۔ اُس نے ذیل کی چیزیں بنائیں:"},{"book":"۲-توارِیخ","chapter":"4","verse":"12","text":"دو ستون،"},{"book":"۲-توارِیخ","chapter":"4","verse":"13","text":"زنجیروں کے اوپر لگے انار (فی بالائی حصہ 200 عدد)،"},{"book":"۲-توارِیخ","chapter":"4","verse":"14","text":"ہتھ گاڑیاں،"},{"book":"۲-توارِیخ","chapter":"4","verse":"15","text":"حوض بنام سمندر،"},{"book":"۲-توارِیخ","chapter":"4","verse":"16","text":"بالٹیاں، بیلچے، گوشت کے کانٹے۔"},{"book":"۲-توارِیخ","chapter":"4","verse":"17","text":"بادشاہ نے اُسے وادیٔ یردن میں سُکات اور ضرتان کے درمیان ڈھلوایا۔ وہاں ایک فونڈری تھی جہاں حیرام نے گارے سے سانچے بنا کر ہر چیز ڈھال دی۔"},{"book":"۲-توارِیخ","chapter":"4","verse":"18","text":"اِس سامان کے لئے سلیمان بادشاہ نے اِتنا زیادہ پیتل استعمال کیا کہ اُس کا کُل وزن معلوم نہ ہو سکا۔"},{"book":"۲-توارِیخ","chapter":"4","verse":"19","text":"اللہ کے گھر کے اندر کے لئے سلیمان نے درجِ ذیل سامان بنوایا:"},{"book":"۲-توارِیخ","chapter":"4","verse":"20","text":"خالص سونے کے وہ شمع دان اور چراغ جن کو قواعد کے مطابق مُقدّس ترین کمرے کے سامنے جلنا تھا،"},{"book":"۲-توارِیخ","chapter":"4","verse":"21","text":"خالص سونے کے وہ پھول جن سے شمع دان آراستہ تھے،"},{"book":"۲-توارِیخ","chapter":"4","verse":"22","text":"چراغ کو کترنے کے خالص سونے کے اوزار، چھڑکاؤ کے خالص سونے کے کٹورے اور پیالے،"}]}