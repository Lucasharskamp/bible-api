{"data":[{"book":"1 Yohani","chapter":"1","verse":"1","text":"Nguvayandikila kwilata Chilongu ayu wa unofu yavelili kufumila pakwandi. Yufwi twampikanishili, tumlola kwa mesu vetu twaveni na twamuwonili na kumukamula kwa mawoku vetu twaveni."},{"book":"1 Yohani","chapter":"1","verse":"2","text":"Unofu ayu atufumbukili yufwi na twamuwonili na tukumtovilela na kumlandula milandu ya ayu Unofu wa jola, yavelili pamu na Tati na yalangushiwili kwa yufwi."},{"book":"1 Yohani","chapter":"1","verse":"3","text":"Fitufiwonili na kufipikana ndi fifila fila fituvalandulila yumwi na yumwi wuwowu muweshi kwilumba na yufwi munumbilu ya Tati na mwana mundu Yesu Kilistu."},{"book":"1 Yohani","chapter":"1","verse":"4","text":"Tukuvayandikila filongu afi yumwi ili cheleli yetu yivi."},{"book":"1 Yohani","chapter":"1","verse":"5","text":"Na achi ndi chilongu chitupikanilili kwa Yesu Kilistu na kuvalandulila yumwi, Chapanga ndi lwengi na mugati yaki kwahela lwisa hata padokwa."},{"book":"1 Yohani","chapter":"1","verse":"6","text":"Patudeta kucha twilumba na mweni lakini tukwikala mulwisa, tukudeta ufyangu na figoli fyetu fya nakaka ha."},{"book":"1 Yohani","chapter":"1","verse":"7","text":"Lakini leki tukwikala mungesha ngimu wula Chapanga wayikala mungesha, tukwilumba twaveni kwa twaveni na mwasi wa Yesu Kilistu mwana waki wukutupugha sambi shetu shosi."},{"book":"1 Yohani","chapter":"1","verse":"8","text":"Patudeta tuvahela sambi tukwijanga twaveni na unakaka kwahela mugati yetu."},{"book":"1 Yohani","chapter":"1","verse":"9","text":"Lakini patwipeta vifyu shetu lipala, mweni datupomeli sambi shetu na kutupugha wafu wonda kwanongwa mweni ndi mjumilwa na goleki."},{"book":"1 Yohani","chapter":"1","verse":"10","text":"Patudeta tugola ng'odu sambi tukumgola Chapanga mdesi wala mugati yetu yufwi tuva hela chilongu chaki."}]}