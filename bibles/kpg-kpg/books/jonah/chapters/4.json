{"data":[{"book":"Jonah","chapter":"4","verse":"1","text":"Gei ogo Jonah gu manawa gee huoloo gi di mee deenei, geia gu hagawelewele,"},{"book":"Jonah","chapter":"4","verse":"2","text":"ga dangi anga gi Dimaadua, “Meenei Dimaadua, ma hagalee deenei dagu mee dela ne helekai iei au adu gi di Goe i mua dogu hagatanga gi daha mo lodo dogu guongo?! Deelaa laa ne hidi ai iei au ga hagamahi gaa lele gi Spain. Au gu iloo eau bolo Goe go di God dumaalia ge aloho. Nia madagoaa huogodoo gei Goe e manawa hagakono ge dumaalia. Nia madagoaa huogodoo gei Goe e mee di huli do manawa, hagalee e hagaduadua nia daangada.4.2 Exodus 34.6"},{"book":"Jonah","chapter":"4","verse":"3","text":"Meenei Dimaadua, Goe daawa gi daha dogu mouli. Dogu made la koia e humalia i dogu mouli.”4.3 1 Kings 19.4"},{"book":"Jonah","chapter":"4","verse":"4","text":"Dimaadua ga helekai gi mee, “E hai behee? Do hagawelewele le e donu?”"},{"book":"Jonah","chapter":"4","verse":"5","text":"Jonah ga hagatanga gi daha mo di waahale deelaa, gaa hana gaa noho i di baahi gi dua di waahale, gaa hai dana dama hale e haga malu ieia di laa, gaa noho i lala di hale deelaa, e talitali di mee dela ga hai ang gi Nineveh."},{"book":"Jonah","chapter":"4","verse":"6","text":"Gei ogo Yihowah God4.6 Di ingoo o God deenei le e hai dono hadinga bolo “Yihowah di God dela e noho i baahi ana daangada” ga haga tomo aga di laagau belee haga malu a Jonah gi manawa lamalia a mee. Jonah gu tenetene huoloo gi di laagau deenei."},{"book":"Jonah","chapter":"4","verse":"7","text":"Malaa, heniheni loo di laangi nomuli, gei ogo God ga hagau dana manu gai laagau e gai nia aga di laagau, gei di laagau deelaa guu made."},{"book":"Jonah","chapter":"4","verse":"8","text":"Malaa, i muli di laa ne hobo, God ga hagau mai dana madangi welengina mai bahi i dua, gei Jonah gu hagalibeina i di welengina o di laa gu dowwaina dono libogo, geia ga helekai, “Dogu made le e koia e humalia i dogu mouli.”"},{"book":"Jonah","chapter":"4","verse":"9","text":"God ga helekai gi Jonah, “E hai behee? Do hagawelewele gi di laagau le e donu?”"},{"book":"Jonah","chapter":"4","verse":"10","text":"Dimaadua ga helekai, “Di laagau deenei ne tomo aga hua i di boo hua e dahi, gaa lawa gaa mmade hua luada di laangi deelaa, gei goe digi hai dau mee gi di laagau deenei, gei goe digi haga tomo ina aga di maa, gei goe e aloho ai!"},{"book":"Jonah","chapter":"4","verse":"11","text":"Malaa, dehee laa tamanaiee o dogu aloho i digau o di waahale deenei go Nineveh, di waahale damanaiee huoloo. I lodo di waahale deenei, la nia dama nadau huaidu ai dogologowaahee i hongo di lau madalua mana (120,000), mo nia manu logowaahee labelaa!”"}]}