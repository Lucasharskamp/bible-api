{"data":[{"book":"فیلیپیان","chapter":"2","verse":"1","text":"پس چنانچه به سبب تعلق خود به مسیح، دلگرم هستید، اگر از محبت او تسلی خاطر یافته‌اید، اگر در روح‌القدس، از رفاقت و مشارکت با یکدیگر برخوردارید، و اگر دلسوز و همدرد هستید،"},{"book":"فیلیپیان","chapter":"2","verse":"2","text":"در این صورت، با یکدیگر اتفاق‌نظر کامل داشته، نسبت به یکدیگر محبتی متقابل نشان دهید، و در روح و ذهن یکی باشید، تا بدین‌سان، شادی مرا کامل سازید."},{"book":"فیلیپیان","chapter":"2","verse":"3","text":"خودخواه نباشید و برای خودنمایی زندگی نکنید. فروتن باشید و دیگران را از خود بهتر بدانید."},{"book":"فیلیپیان","chapter":"2","verse":"4","text":"فقط به فکر خودتان نباشید، بلکه به کار و مسائل دیگران هم توجه نمایید."},{"book":"فیلیپیان","chapter":"2","verse":"5","text":"شما باید همان طرز فکری را در پیش گیرید که مسیح عیسی داشت."},{"book":"فیلیپیان","chapter":"2","verse":"6","text":"او با اینکه ماهیت خدایی داشت، اما نخواست از برابری خود با خدا به نفع خود استفاده کند،"},{"book":"فیلیپیان","chapter":"2","verse":"7","text":"بلکه قدرت و جلال خود را کنار گذاشت و شکل یک بنده را بر خود گرفت، و شبیه انسانها شد؛"},{"book":"فیلیپیان","chapter":"2","verse":"8","text":"و وقتی به شکل یک انسان یافت شد، خود را خوار ساخت، و مسیر اطاعت را به‌طور کامل پیمود، اطاعتی تا سرحدّ مرگ، حتی مرگی خفّت‌بار بر روی صلیب!"},{"book":"فیلیپیان","chapter":"2","verse":"9","text":"به همین جهت، خدا او را بی‌نهایت سرافراز کرد و نامی به او بخشید که از هر نام دیگری والاتر است،"},{"book":"فیلیپیان","chapter":"2","verse":"10","text":"تا به نام عیسی هر زانویی، چه در آسمان، چه بر زمین و چه زیر زمین، خم شود،"},{"book":"فیلیپیان","chapter":"2","verse":"11","text":"و هر زبانی اقرار کند که عیسی مسیح، خداوند است، برای جلال خدای پدر."},{"book":"فیلیپیان","chapter":"2","verse":"12","text":"عزیزان من، وقتی من با شما بودم، همیشه از من اطاعت می‌کردید، پس چقدر بیشتر اکنون که غایبم باید چنین کنید. سخت بکوشید تا با اطاعت از خدا و ترس و احترام نسبت به او، نجات شما ثمر دهد."},{"book":"فیلیپیان","chapter":"2","verse":"13","text":"زیرا خدا خودش در وجود شما کار می‌کند تا بتوانید با میل و رغبت او را اطاعت نمایید و اعمالی را بجا آورید که مورد پسند اوست."},{"book":"فیلیپیان","chapter":"2","verse":"14","text":"کارهایتان را بدون غرغر و شکایت انجام دهید،"},{"book":"فیلیپیان","chapter":"2","verse":"15","text":"تا کسی نتواند از شما عیب و ایرادی بگیرد. باید در این دنیای فاسد که پر از افراد نادرست و ناخلف است، همچون فرزندان خدا، پاک و بی‌لکه باشید. آنگاه در میان ایشان مانند ستارگان در آسمان، خواهید درخشید."},{"book":"فیلیپیان","chapter":"2","verse":"16","text":"کلام حیات‌بخش خدا را محکم نگه دارید تا به هنگام بازگشت مسیح، من سرشار از شادی و افتخار شوم، زیرا نتیجۀ زحماتی را که برای شما کشیده‌ام، خواهم دید."},{"book":"فیلیپیان","chapter":"2","verse":"17","text":"اما حتی اگر جان من مانند هدیه‌ای ریختنی، بر قربانی و خدمت شما که ناشی از ایمان شماست، ریخته شود، شاد خواهم شد و با همگی شما شادی خواهم کرد."},{"book":"فیلیپیان","chapter":"2","verse":"18","text":"شما نیز باید خوشحال باشید و با من شادی کنید که این افتخار را دارم تا در راه شما جان خود را فدا نمایم."},{"book":"فیلیپیان","chapter":"2","verse":"19","text":"در خداوند عیسی امید دارم به‌زودی تیموتائوس را نزد شما بفرستم، تا وقتی نزد من باز می‌گردد، مرا از احوال شما آگاه کند و روحم را شاد سازد."},{"book":"فیلیپیان","chapter":"2","verse":"20","text":"هیچ‌کس مانند تیموتائوس، چنین علاقهٔ خالصی نسبت به شما ندارد؛"},{"book":"فیلیپیان","chapter":"2","verse":"21","text":"گویا هر کس فقط به مسائل خود می‌اندیشد، و به فکر خدمت به عیسی مسیح نیست."},{"book":"فیلیپیان","chapter":"2","verse":"22","text":"اما شما تیموتائوس را می‌شناسید؛ او مثل یک فرزند به من کمک کرده تا پیغام انجیل را اعلام نمایم."},{"book":"فیلیپیان","chapter":"2","verse":"23","text":"بنابراین، امیدوارم به محض روشن شدن وضعیتم، تیموتائوس را فوری نزد شما بفرستم؛"},{"book":"فیلیپیان","chapter":"2","verse":"24","text":"و امیدوارم به لطف خداوند، خودم هم به‌زودی نزد شما بیایم."},{"book":"فیلیپیان","chapter":"2","verse":"25","text":"در ضمن، فکر کردم لازم است «اپافرودیتوس» را نیز پیش شما بفرستم. او را نزد من فرستاده بودید تا در وقت احتیاج به من کمک کند. من و او با هم مانند برادران واقعی بوده‌ایم و دوش به دوش هم کار کرده‌ایم و جنگیده‌ایم."},{"book":"فیلیپیان","chapter":"2","verse":"26","text":"اکنون او را نزد شما می‌فرستم، چون دلش برای همهٔ شما تنگ شده است. خصوصاً غمگین شد از اینکه شنید شما از بیماری او آگاهی یافته‌اید."},{"book":"فیلیپیان","chapter":"2","verse":"27","text":"در واقع، بیماری او بسیار سخت بود و چیزی نمانده بود که از پای درآید. اما خدا، هم به او و هم به من رحم کرد و نگذاشت که این غم نیز بر غمهای دیگر من اضافه شود."},{"book":"فیلیپیان","chapter":"2","verse":"28","text":"دلم می‌خواهد هر چه زودتر او را نزد شما بفرستم، چون می‌دانم که از دیدنش واقعاً شاد خواهید شد؛ همین موضوع باعث خوشحالی من خواهد شد و از بار غمم خواهد کاست."},{"book":"فیلیپیان","chapter":"2","verse":"29","text":"پس او را همچون برادری در خداوند به گرمی بپذیرید و از زحمات او قدردانی نمایید،"},{"book":"فیلیپیان","chapter":"2","verse":"30","text":"زیرا جانش را در راه خدمت به مسیح، به خطر انداخت تا به جای شما که از من دور هستید، به من خدمت کند."}]}