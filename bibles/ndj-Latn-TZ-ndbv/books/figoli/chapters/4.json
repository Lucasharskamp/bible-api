{"data":[{"book":"Figoli","chapter":"4","verse":"1","text":"Petili na Yohani pavaveghi vakali vakuvalandulila vandu yivayisili vatambika na vakomi va machonda va nyumba ya Chapanga pamu na Masadukayu."},{"book":"Figoli","chapter":"4","verse":"2","text":"Vandu ava vakalalili munu kwanongwa vandundami ava vavelili vakulandula milandu ya kushukuka kwa Yesu, ayi dayilangushi nakaka kucha vandu vasovili davashukuki."},{"book":"Figoli","chapter":"4","verse":"3","text":"Topi, vavakamula nongwa yaveli mbungamihi vavavikili muchijaka mbaka chilawu yaki."},{"book":"Figoli","chapter":"4","verse":"4","text":"Lakini vandu vatangalili yivapikanishili unjangila wula vawujumila na vavelili valulumi alufu muhanu."},{"book":"Figoli","chapter":"4","verse":"5","text":"Chilawu yaki, vakomi va Vayawudi, vagogolu na vawula va Malawu va Chapanga vamupili Musa vayikungili pamu aku Yelusalemu."},{"book":"Figoli","chapter":"4","verse":"6","text":"Vatanganikili pamu na Anasi mtambika mkomi na Kayafa na Yohani na Alekisanda na vamonga vavelili va lukolu lwa Mtambika mkomi."},{"book":"Figoli","chapter":"4","verse":"7","text":"Pavavawolushili Petili na Yohani pawulongolu yawu, vavadashili, “Yumwi mugola chindu achi kwa liwovi liki awu kwa litawa lya ghani?”"},{"book":"Figoli","chapter":"4","verse":"8","text":"Pala, Petili, aveli kamema Mfuki Mng'alili, kavawombela “Vakomi va vandu na vagogolu!"},{"book":"Figoli","chapter":"4","verse":"9","text":"Mani payiva mukutudasha chila chilongu cha nyanyi chagoliwili yula mundu yavelili chikwavakwava na ndambu yalowuliwili,"},{"book":"Figoli","chapter":"4","verse":"10","text":"yumwi na vandu vosi va Isilaeli mumanyi lelu mundu ayu awolukili uswanu nakaka kwa litawa lya Yesu Kilistu wa Nasaleti, mweni mumuvangilila mulupingika, Chapanga kamushukusha munjifwa."},{"book":"Figoli","chapter":"4","verse":"11","text":"Ayu ndi mweni chilongu cha nyanyi chadetili:"},{"book":"Figoli","chapter":"4","verse":"12","text":"Ulowola datuupati kwa mundu wingi ha, kwanongwa mlima wosi Kwa hela litawa lingi Chapanga lyatugayilili likuwesha kutulowola.”"},{"book":"Figoli","chapter":"4","verse":"13","text":"Vakomi va chitemela, vakamanyeyi kucha Petili na Yohani vaveli vandu vangajila kuyenda kushuli na vaveli vandu vasihisihi hela, vayikanganikili ndambu ya nyangulilu yawu ya uhwadali. Vamanyili kucha vaveli pamu na Yesu."},{"book":"Figoli","chapter":"4","verse":"14","text":"Lakini pavamuwonili yula mundu yivamlowulili Petili na Yohani vawoloka pamu na veni, vaweshili kudeta chindu ha."},{"book":"Figoli","chapter":"4","verse":"15","text":"Vavalayishili vafumi panji ya chitemela, ili vakomi va chitemela vawombani kwa chifisu."},{"book":"Figoli","chapter":"4","verse":"16","text":"Vakomi va chitemela vayidashili, “Tugoli wuli na vandu ava? Vandu vosi vayikala Yelusalemu vamanya muhilu awu wugolikili, yufwi tuweshi ng'odu kulema milandu ayi."},{"book":"Figoli","chapter":"4","verse":"17","text":"Lakini kugola milandu ayi yikotoo kukwila nesu kwa vandu, tuvakapushi vakotoo kulandula kwa mundu yoyosi litawa lya Yesu.”"},{"book":"Figoli","chapter":"4","verse":"18","text":"Pambeli vavakema kandi munyumba, vavalayisha vakotoo kudeta na kuwula kwa litawa lya Yesu."},{"book":"Figoli","chapter":"4","verse":"19","text":"Lakini Petili na Yohani vavayangula, “Mulamuli mwaveni choti chinofu tuvajumili yumwi awu Chapanga."},{"book":"Figoli","chapter":"4","verse":"20","text":"Kwanongwa yufwi tuweshi ng'odu kuleka kudeta findu fila tufiwonili na kufipikanisha.”"},{"book":"Figoli","chapter":"4","verse":"21","text":"Vavaha va chitemela vavalakalila nendu, pambeli vavalekishela. Valemwa kuvapa asabu kwanongwa vandu vosi vaveli vakumjuma Chapanga kwanongwa ya chilongu achi."},{"book":"Figoli","chapter":"4","verse":"22","text":"Ayu mundu yagoliwili mihilu ya kulowuliwa aveli na myaka yasidili milongu mchechi."},{"book":"Figoli","chapter":"4","verse":"23","text":"Petili na Yohani pavavalekili vawuya kwa vayawu, vavahimulila fila fivawombili vatambika vakomi na vagogolu."},{"book":"Figoli","chapter":"4","verse":"24","text":"Veni pavapikanishili filongu afi vajova pamu pavadadava kwa ndima yimu kwa Chapanga pavadeta, “Bambu, yuwi ugolili kumbindi na mlima, bahali na fyosi fivelili,"},{"book":"Figoli","chapter":"4","verse":"25","text":"udetili kwa liwovi lya Mfuki Mng'alili mumlomu wa ndumindumi waku, mgogolu wetu Dawudi:"},{"book":"Figoli","chapter":"4","verse":"26","text":"Vatavala va mlima vayitanda kala,"},{"book":"Figoli","chapter":"4","verse":"27","text":"Nakaka, Helodi na Ponsiu Pilatu na vandu va Isilaeli na vandu vangajila kuva Vayawudi vatanganikili mumbwani kumulimba Yesu ndumindumi Mng'alili amushaghili mafuta ghavi mkombola."},{"book":"Figoli","chapter":"4","verse":"28","text":"Vagolili milandu yila wiyilatili kala dayigoleki kandi kwa uwesu na Udayilu waku."},{"book":"Figoli","chapter":"4","verse":"29","text":"Deku, Bambu, uloli ndambu yivatukapusha ututangi vandumindumi vaku tulanduli chilongu chaku kwa chiganu."},{"book":"Figoli","chapter":"4","verse":"30","text":"Woloshi liwoku lyaku ulowoli vandu tugoli filangushilu na filoja kwa litawa lya Yesu ndumindumi waku yang'alili.”"},{"book":"Figoli","chapter":"4","verse":"31","text":"Pavamalili kudadava, pahala pala pavavelili vatanganikila patikanyika, vosi vaveli vamema Mfuki Mng'alili. Vosi vayendelela kutyanga pavalandula filongu fya Chapanga ngajila lyogha."},{"book":"Figoli","chapter":"4","verse":"32","text":"Vosi yivamjumilili Chapanga vayiwonili vava moyu wumu na hoshu silinganili. Kwahela mundu yavelili na chindu achivikili chivi chaki weka, vavaghanili fila fivakamulili."},{"book":"Figoli","chapter":"4","verse":"33","text":"Vandundami vatovilelili kwa liwovi likomi kushukuka kwa Bambu Yesu na Chapanga avapili usangi utangalili."},{"book":"Figoli","chapter":"4","verse":"34","text":"Kwahela mundu yapotili chindu, vamu yivaveli na fitava na nyumba shawu vahemesha vayegha mbiya sivapatili,"},{"book":"Figoli","chapter":"4","verse":"35","text":"mbiya asi shosi vavapili vandundami, vamgayilili kila mundu ndambu ya Udayilu waki."},{"book":"Figoli","chapter":"4","verse":"36","text":"Kwavelili Mlawi yumu, muwoneka wa Kupilu, litawa lyaki Yosefu, vandundami vaveli vakumukema Banabasi, mana yaki, “Mundu wa kuvakola mawoku vandu.”"},{"book":"Figoli","chapter":"4","verse":"37","text":"Mweni wuwu aveli na chitava chaki pambeli kahemesha kandi katola mbiya sila, kavagayila vandundami."}]}