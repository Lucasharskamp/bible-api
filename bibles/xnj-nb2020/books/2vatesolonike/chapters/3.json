{"data":[{"book":"2 Vatesolonike","chapter":"3","verse":"1","text":"Pamwishu wa ago, valongo vitu, mutiyupila muni ujumbi wa BAMBU udandasika kanyata na vandu vaupokela kwa utopesa ngati cheuvili pagati yinu."},{"book":"2 Vatesolonike","chapter":"3","verse":"2","text":"Muyupa mewa muni Chapanga atisangula na vandu vevakumbudila Chapanga na vandu vahakau, muni lepi voha vevisadika ujumbi uwu."},{"book":"2 Vatesolonike","chapter":"3","verse":"3","text":"Nambu BAMBU ndi mchakaka. Mwene yati akuvakangamalisa na kuvadivalila na kuhuma kwa Mundu Mhakau yula ndi Setani."},{"book":"2 Vatesolonike","chapter":"3","verse":"4","text":"Na mwene timanyili chakaka mu BAMBU yati mwikita na yati mwiyendelela kukita gala getavajovili."},{"book":"2 Vatesolonike","chapter":"3","verse":"5","text":"BAMBU alongosa mitima yinu muuganu wa Chapanga na mukusindimala kwetipewili na Kilisitu."},{"book":"2 Vatesolonike","chapter":"3","verse":"6","text":"Valongo vitu tikuvalagiza kwa liina la BAMBU witu Yesu Kilisitu, mjivika patali na valongo voha vakata na vala vangalanda gala malagizu getavapelili."},{"book":"2 Vatesolonike","chapter":"3","verse":"7","text":"Nyenye mwavene mganikiwa kukita ngati chetakitayi luhumu witu. Tete patavili na nyenye tavili lepi tavakata,"},{"book":"2 Vatesolonike","chapter":"3","verse":"8","text":"talili lepi chakulya kwa mundu yoyoha changa mlipa. Tahengili lihengu kwa makakala na mang'ahiso muhi na kilu muni tikotoka kumpela mundu lihengu la kutiyangalila mundu yoyoha yula pagati yinu."},{"book":"2 Vatesolonike","chapter":"3","verse":"9","text":"Tete ngatihotwili kuhengela uhotola witu muni kugana mutitangatila takitili lepi chenicho nambu ndava taganili kuvapela luhumu lwa kuyiga."},{"book":"2 Vatesolonike","chapter":"3","verse":"10","text":"Patavili pamonga na nyenye tavajovili, “Mundu yoyoha mweibela kuhenga lihengu, akotoka kulya chakulya.”"},{"book":"2 Vatesolonike","chapter":"3","verse":"11","text":"Tijovili mambu ago ndava muni, tiyuwini pagati yinu vavi vakata na nakukita chochoha, na kujivika mu mambu ga vandu vangi."},{"book":"2 Vatesolonike","chapter":"3","verse":"12","text":"Kwa liina la BAMBU witu Yesu Kilisitu tikuvalagiza na kuvahakalila vandu avo vatama na kuhenga lihengu changali kulyunga muni vapata chakulya chavi vene."},{"book":"2 Vatesolonike","chapter":"3","verse":"13","text":"Nambu nyenye valongo mkoto kutotokela, kukita gabwina."},{"book":"2 Vatesolonike","chapter":"3","verse":"14","text":"Ngati kuvi na mundu mweangauyidakila ujumbi wetikuvapelekela mubalua iyi, yikavya naha, hinu, mumfiyula mundu mwenuyo na mkoto kutangatilana nayu chochoha, muni akola soni."},{"book":"2 Vatesolonike","chapter":"3","verse":"15","text":"Mkoto kumkita mundu mwenuyo ngati likoko, nambu mumhakalila ngati mlongo."},{"book":"2 Vatesolonike","chapter":"3","verse":"16","text":"BAMBU mwene ndi utumbula wa uteke, avapela uteke magono goha mu njila zoha. BAMBU avya na mwavoha nyenye."},{"book":"2 Vatesolonike","chapter":"3","verse":"17","text":"Kwa mawoko gangu namwene niyandika naha, jambusa kuhuma kwa nene Pauli! Wenuwu ndi ulangisu wangu kila peniyadika balua, ndi cheniyandika."},{"book":"2 Vatesolonike","chapter":"3","verse":"18","text":"Nikuvaganila mwavoha ubwina wa BAMBU witu Yesu Kilisitu."}]}