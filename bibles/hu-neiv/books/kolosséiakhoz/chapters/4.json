{"data":[{"book":"Kolosséiakhoz","chapter":"4","verse":"1","text":"Ti, urak, ami igazságos és méltányos, azt szolgáitoknak adjátok meg, tudva, hogy néktek is van Uratok mennyekben."},{"book":"Kolosséiakhoz","chapter":"4","verse":"2","text":"Legyetek állhatatosak és éberek az imádságban, ügyelve a hálaadásra."},{"book":"Kolosséiakhoz","chapter":"4","verse":"3","text":"Imádkozzatok egyszersmind érettünk is, hogy az Isten nyissa meg előttünk az ige ajtaját, hogy szólhassuk a Krisztus titkát, amelyért fogoly is vagyok,"},{"book":"Kolosséiakhoz","chapter":"4","verse":"4","text":"hogy nyilvánvalóvá tegyem azt úgy, amint nékem szólnom kell."},{"book":"Kolosséiakhoz","chapter":"4","verse":"5","text":"Bölcsen viseljétek magatokat a kívülállókkal, a jó alkalmat áron is megváltva."},{"book":"Kolosséiakhoz","chapter":"4","verse":"6","text":"A ti beszédetek mindig kellemes legyen, sóval fűszerezett; hogy tudjátok, hogy mi módon kell néktek kinek-kinek megfelelnetek."},{"book":"Kolosséiakhoz","chapter":"4","verse":"7","text":"Minden dolgaimat megismerteti majd veletek Tükhikosz, a szeretett atyafi és hív szolga és szolgatárs az Úrban,"},{"book":"Kolosséiakhoz","chapter":"4","verse":"8","text":"akit éppen amiatt küldtem hozzátok, hogy megismerje dolgaitokat, és megvigasztalja szíveteket,"},{"book":"Kolosséiakhoz","chapter":"4","verse":"9","text":"Onézimosszal együtt, a hű és szeretett atyafival, aki tiközületek való; minden itt való dolgot megismertetnek ők veletek."},{"book":"Kolosséiakhoz","chapter":"4","verse":"10","text":"Köszönt titeket Arisztarkhosz, az én fogolytársam és Márk, a Barnabás unokatestvére (akitől parancsolatokat vettetek: ha hozzátok megy, fogadjátok őt szívesen)"},{"book":"Kolosséiakhoz","chapter":"4","verse":"11","text":"és Jézus, kit Jusztusznak is hívnak, akik a zsidók közül valók: csak ezek azok a munkatársaim az Isten országában, akik nékem vigasztalásomra voltak."},{"book":"Kolosséiakhoz","chapter":"4","verse":"12","text":"Köszönt titeket Epafrász, aki tiközületek való, Krisztusnak szolgája, mindenkor tusakodva érettetek imádságaiban, hogy megállhassatok tökéletesen és teljes meggyőződéssel az Istennek minden akaratában."},{"book":"Kolosséiakhoz","chapter":"4","verse":"13","text":"Mert bizonyságot teszek őfelőle, hogy sokat fárad értetek és azokért, kik Laodiceában és Hierápoliszban vannak."},{"book":"Kolosséiakhoz","chapter":"4","verse":"14","text":"Köszönt titeket Lukács, ama szeretett orvos és Démász."},{"book":"Kolosséiakhoz","chapter":"4","verse":"15","text":"Köszöntsétek az atyafiakat, akik Laodiceában vannak és Nimfást és a gyülekezetet, amely az ő házánál van."},{"book":"Kolosséiakhoz","chapter":"4","verse":"16","text":"És mikor felolvastatik nálatok e levél, cselekedjétek meg, hogy a laodiceaiak gyülekezetében is felolvastassék, és hogy a Laodiceából érkező levelet ti is olvassátok fel."},{"book":"Kolosséiakhoz","chapter":"4","verse":"17","text":"És mondjátok meg Arkhipposznak: Vigyázz a szolgálatra, melyre vállalkoztál az Úrban, hogy azt betöltsed!"},{"book":"Kolosséiakhoz","chapter":"4","verse":"18","text":"A köszöntés a saját kezemmel, a Páléval van írva. Emlékezzetek meg az én bilincseimről! A kegyelem veletek. Ámen."}]}