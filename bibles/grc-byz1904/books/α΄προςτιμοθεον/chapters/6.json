{"data":[{"book":"Α΄ ΠΡΟΣ ΤΙΜΟΘΕΟΝ","chapter":"6","verse":"1","text":"Ὅσοι εἰσὶν ὑπὸ ζυγὸν δοῦλοι, τοὺς ἰδίους δεσπότας πάσης τιμῆς ἀξίους ἡγείσθωσαν, ἵνα μὴ τὸ ὄνομα τοῦ Θεοῦ καὶ ἡ διδασκαλία βλασφημῆται."},{"book":"Α΄ ΠΡΟΣ ΤΙΜΟΘΕΟΝ","chapter":"6","verse":"2","text":"οἱ δὲ πιστοὺς ἔχοντες δεσπότας μὴ καταφρονείτωσαν, ὅτι ἀδελφοί εἰσιν, ἀλλὰ μᾶλλον δουλευέτωσαν, ὅτι πιστοί εἰσι καὶ ἀγαπητοὶ οἱ τῆς εὐεργεσίας ἀντιλαμβανόμενοι."},{"book":"Α΄ ΠΡΟΣ ΤΙΜΟΘΕΟΝ","chapter":"6","verse":"3","text":"Ταῦτα δίδασκε καὶ παρακάλει. εἴ τις ἑτεροδιδασκαλεῖ καὶ μὴ προσέρχεται ὑγιαίνουσι λόγοις τοῖς τοῦ Κυρίου ἡμῶν Ἰησοῦ Χριστοῦ καὶ τῇ κατ᾽ εὐσέβειαν διδασκαλίᾳ,"},{"book":"Α΄ ΠΡΟΣ ΤΙΜΟΘΕΟΝ","chapter":"6","verse":"4","text":"τετύφωται, μηδὲν ἐπιστάμενος, ἀλλὰ νοσῶν περὶ ζητήσεις καὶ λογομαχίας, ἐξ ὧν γίνεται φθόνος, ἔρις, βλασφημίαι, ὑπόνοιαι πονηραί,"},{"book":"Α΄ ΠΡΟΣ ΤΙΜΟΘΕΟΝ","chapter":"6","verse":"5","text":"παραδιατριβαὶ διεφθαρμένων ἀνθρώπων τὸν νοῦν καὶ ἀπεστερημένων τῆς ἀληθείας, νομιζόντων πορισμὸν εἶναι τὴν εὐσέβειαν. ἀφίστασο ἀπὸ τῶν τοιούτων."},{"book":"Α΄ ΠΡΟΣ ΤΙΜΟΘΕΟΝ","chapter":"6","verse":"6","text":"ἔστι δὲ πορισμὸς μέγας ἡ εὐσέβεια μετὰ αὐταρκείας."},{"book":"Α΄ ΠΡΟΣ ΤΙΜΟΘΕΟΝ","chapter":"6","verse":"7","text":"οὐδὲν γὰρ εἰσηνέγκαμεν εἰς τὸν κόσμον, δῆλον ὅτι οὐδὲ ἐξενεγκεῖν τι δυνάμεθα·"},{"book":"Α΄ ΠΡΟΣ ΤΙΜΟΘΕΟΝ","chapter":"6","verse":"8","text":"ἔχοντες δὲ διατροφὰς καὶ σκεπάσματα, τούτοις ἀρκεσθησόμεθα."},{"book":"Α΄ ΠΡΟΣ ΤΙΜΟΘΕΟΝ","chapter":"6","verse":"9","text":"οἱ δὲ βουλόμενοι πλουτεῖν ἐμπίπτουσιν εἰς πειρασμὸν καὶ παγίδα καὶ ἐπιθυμίας πολλὰς ἀνοήτους καὶ βλαβεράς, αἵτινες βυθίζουσι τοὺς ἀνθρώπους εἰς ὄλεθρον καὶ ἀπώλειαν."},{"book":"Α΄ ΠΡΟΣ ΤΙΜΟΘΕΟΝ","chapter":"6","verse":"10","text":"ῥίζα γὰρ πάντων τῶν κακῶν ἐστιν ἡ φιλαργυρία, ἧς τινες ὀρεγόμενοι ἀπεπλανήθησαν ἀπὸ τῆς πίστεως καὶ ἑαυτοὺς περιέπειραν ὀδύναις πολλαῖς."},{"book":"Α΄ ΠΡΟΣ ΤΙΜΟΘΕΟΝ","chapter":"6","verse":"11","text":"Σὺ δέ, ὦ ἄνθρωπε τοῦ Θεοῦ, ταῦτα φεῦγε· δίωκε δὲ δικαιοσύνην, εὐσέβειαν, πίστιν, ἀγάπην, ὑπομονήν, πρᾳότητα."},{"book":"Α΄ ΠΡΟΣ ΤΙΜΟΘΕΟΝ","chapter":"6","verse":"12","text":"ἀγωνίζου τὸν καλὸν ἀγῶνα τῆς πίστεως· ἐπιλαβοῦ τῆς αἰωνίου ζωῆς, εἰς ἣν [καὶ] ἐκλήθης καὶ ὡμολόγησας τὴν καλὴν ὁμολογίαν ἐνώπιον πολλῶν μαρτύρων."},{"book":"Α΄ ΠΡΟΣ ΤΙΜΟΘΕΟΝ","chapter":"6","verse":"13","text":"παραγγέλλω σοι ἐνώπιον τοῦ Θεοῦ τοῦ ζωοποιοῦντος τὰ πάντα καὶ Χριστοῦ Ἰησοῦ τοῦ μαρτυρήσαντος ἐπὶ Ποντίου Πιλάτου τὴν καλὴν ὁμολογίαν,"},{"book":"Α΄ ΠΡΟΣ ΤΙΜΟΘΕΟΝ","chapter":"6","verse":"14","text":"τηρῆσαί σε τὴν ἐντολὴν ἄσπιλον, ἀνεπίληπτον μέχρι τῆς ἐπιφανείας τοῦ Κυρίου ἡμῶν Ἰησοῦ Χριστοῦ,"},{"book":"Α΄ ΠΡΟΣ ΤΙΜΟΘΕΟΝ","chapter":"6","verse":"15","text":"ἣν καιροῖς ἰδίοις δείξει ὁ μακάριος καὶ μόνος δυνάστης, ὁ βασιλεὺς τῶν βασιλευόντων καὶ κύριος τῶν κυριευόντων,"},{"book":"Α΄ ΠΡΟΣ ΤΙΜΟΘΕΟΝ","chapter":"6","verse":"16","text":"ὁ μόνος ἔχων ἀθανασίαν, φῶς οἰκῶν ἀπρόσιτον, ὃν εἶδεν οὐδεὶς ἀνθρώπων οὐδὲ ἰδεῖν δύναται· ᾧ τιμὴ καὶ κράτος αἰώνιον· ἀμήν."},{"book":"Α΄ ΠΡΟΣ ΤΙΜΟΘΕΟΝ","chapter":"6","verse":"17","text":"Τοῖς πλουσίοις ἐν τῷ νῦν αἰῶνι παράγγελλε μὴ ὑψηλοφρονεῖν, μηδὲ ἠλπικέναι ἐπὶ πλούτου ἀδηλότητι, ἀλλ᾽ ἐν τῷ Θεῷ τῷ ζῶντι, τῷ παρέχοντι ἡμῖν πάντα πλουσίως εἰς ἀπόλαυσιν,"},{"book":"Α΄ ΠΡΟΣ ΤΙΜΟΘΕΟΝ","chapter":"6","verse":"18","text":"ἀγαθοεργεῖν, πλουτεῖν ἐν ἔργοις καλοῖς, εὐμεταδότους εἶναι, κοινωνικούς,"},{"book":"Α΄ ΠΡΟΣ ΤΙΜΟΘΕΟΝ","chapter":"6","verse":"19","text":"ἀποθησαυρίζοντας ἑαυτοῖς θεμέλιον καλὸν εἰς τὸ μέλλον, ἵνα ἐπιλάβωνται τῆς αἰωνίου ζωῆς."},{"book":"Α΄ ΠΡΟΣ ΤΙΜΟΘΕΟΝ","chapter":"6","verse":"20","text":"Ὦ Τιμόθεε, τὴν παρακαταθήκην φύλαξον, ἐκτρεπόμενος τὰς βεβήλους κενοφωνίας καὶ ἀντιθέσεις τῆς ψευδωνύμου γνώσεως,"},{"book":"Α΄ ΠΡΟΣ ΤΙΜΟΘΕΟΝ","chapter":"6","verse":"21","text":"ἥν τινες ἐπαγγελλόμενοι περὶ τὴν πίστιν ἠστόχησαν."}]}