{"data":[{"book":"Jeremia","chapter":"21","verse":"1","text":"Wach nobiro ne Jeremia koa ir Jehova Nyasaye kane Ruoth Zedekia noorone Pashur wuod Malkija kod jadolo Zefania wuod Maseya. Negiwacho:"},{"book":"Jeremia","chapter":"21","verse":"2","text":"“Koro lamnwa Jehova Nyasaye nikech Nebukadneza ruodh Babulon monjowa. Sa moro Jehova Nyasaye nyalo timonwa honni mana kaka osetimonwa e kinde mosekalo mondo omi oa kuomwa.”"},{"book":"Jeremia","chapter":"21","verse":"3","text":"To Jeremia nodwokogi niya, “Nyisuru Zedekia,"},{"book":"Jeremia","chapter":"21","verse":"4","text":"‘Ma e gima Jehova Nyasaye, Nyasach Israel, wacho: Achiegni loko gige lweny manie lwetugo mondo ogou, magin mago mutiyogo mondo ukedgo gi ruodh Babulon kod jo-Babulon mantiere oko mar ohinga. Kendo anachokgi duto ei dala maduongʼni."},{"book":"Jeremia","chapter":"21","verse":"5","text":"An awuon abiro kedo kodi ka iya owangʼ kendo ka an gi mirima mager."},{"book":"Jeremia","chapter":"21","verse":"6","text":"Ananeg jogo modak e dala maduongʼni, chwo kaachiel gi le kendo masira malich noneg-gi."},{"book":"Jeremia","chapter":"21","verse":"7","text":"Bangʼ mano, Jehova Nyasaye wacho, anachiw Zedekia ruodh Juda, jotende kod joma ni e dala maduongʼni ma notony e masira, ligangla kod kech, ne Nebukadneza ruodh Babulon to gi wasikgi madwaro ngimagi. Enoneg-gi gi ligangla; ok enowenegi kata kechogi kata ngʼwononegi.’"},{"book":"Jeremia","chapter":"21","verse":"8","text":"“To bende, med nyiso ji ni, ‘Ma e gima Jehova Nyasaye wacho: Ne, aketo e nyimi yor ngima kod yor tho."},{"book":"Jeremia","chapter":"21","verse":"9","text":"Ngʼato angʼata modak e dala maduongʼni noneg gi ligangla, kech kod masira. To ngʼatno mowuok kendo otingʼo bade ne jo-Babulon molworou; notony gi ngimane."},{"book":"Jeremia","chapter":"21","verse":"10","text":"Aramo mar timo ne dala maduongʼni marach ma ok maber, Jehova Nyasaye owacho. Enochiwe e lwet ruodh Babulon, kendo enotieke gi mach.’"},{"book":"Jeremia","chapter":"21","verse":"11","text":"“Kuom mano, wachne od joka ruoth mar od Juda ni, ‘Winj wach Jehova Nyasaye;"},{"book":"Jeremia","chapter":"21","verse":"12","text":"Yaye od Daudi, ma e gima Jehova Nyasaye wacho:"},{"book":"Jeremia","chapter":"21","verse":"13","text":"Ok adwari, in Jerusalem,"},{"book":"Jeremia","chapter":"21","verse":"14","text":"Anakumu moromo gi timbeu,"}]}