{"data":[{"book":"LINJIILA MATTA","chapter":"9","verse":"1","text":"Ɓawto ɗun Iisaa bakii ɗon e laana, o lumboyi weendu ndun, o yahi ka saare makko."},{"book":"LINJIILA MATTA","chapter":"9","verse":"2","text":"Ɓe addani mo maaya-ɓanduujo waaliiɗo e ɓoggi-dimborɗi. Ɓay Iisaa yi'ii gomɗinal maɓɓe ngal, o wi'i maaya-ɓanduujo on: «Wakkilo yo boobo an. Junuubaaji maa ɗin yaafaama.»"},{"book":"LINJIILA MATTA","chapter":"9","verse":"3","text":"Onsay woɓɓe e jannooɓe fii Sariya on wi'indiri: «Oo neɗɗo no hoynude Alla!»"},{"book":"LINJIILA MATTA","chapter":"9","verse":"4","text":"Nde tawnoo Iisaa no andi miijooji maɓɓe ɗin, o wi'i ɓe: «Ko honɗun joganiɗon ɗii miijooji bonɗi ka ɓerɗe mon?"},{"book":"LINJIILA MATTA","chapter":"9","verse":"5","text":"Enee, hakkunde wi'ugol ‹junuubaaji maa ɗin yaafaama› e ‹immo yahaa›, ko honɗun e ɗii ɗoo ɓuri weeɓude?"},{"book":"LINJIILA MATTA","chapter":"9","verse":"6","text":"Fii no andiron wonde *Ɓii-Aaden on no mari bawgal ka aduna ɗoo fii yaafagol junuubaaji», o wi'i jukkuɗo on: «Immo ƴettaa ɓoggi-dimborɗi maa ɗin, hootaa ka maa.»"},{"book":"LINJIILA MATTA","chapter":"9","verse":"7","text":"On immii, o hooti ka makko."},{"book":"LINJIILA MATTA","chapter":"9","verse":"8","text":"Ɓay jamaa on yi'ii ɗun, ɓe huli, ɓe mawnini Alla, on yeɗuɗo yimɓe ɓen sifa ngal bawgal."},{"book":"LINJIILA MATTA","chapter":"9","verse":"9","text":"Wa ko Iisaa iwata ɗon, o yi'i goɗɗo no wi'ee Matta no jooɗii ka ƴantirde sagalle. O wi'i mo: «Aru, jokkaa mi!» Kanko Matta o immii, o jokki mo."},{"book":"LINJIILA MATTA","chapter":"9","verse":"10","text":"Ɓawto ɗun, Iisaa jooɗii fii ɲaamugol ka suudu Matta, tawi *ƴantooɓe sagalle e junuubankeeɓe ɗuuɗuɓe no jooɗodi e makko, wondude e taalibaaɓe makko ɓen."},{"book":"LINJIILA MATTA","chapter":"9","verse":"11","text":"Ɓay *Fariisiyaaɓe ɓen yi'ii ɗun, ɓe wi'i taalibaaɓe makko ɓen: «E ko fii honɗun karamoko mon ɲaamidanta e ƴantooɓe sagalle ɓen e junuubanke'en?»"},{"book":"LINJIILA MATTA","chapter":"9","verse":"12","text":"Ɓay wonii Iisaa nanii ɗun, o wi'i: «Hinaa selluɓe ɓen hatonjini e ɲawndoowo, kono ko ɲawɓe ɓen."},{"book":"LINJIILA MATTA","chapter":"9","verse":"13","text":"Allaahu non no daali: ‹Ko yurmeende mi faalaa, wonaa sadaka.›"},{"book":"LINJIILA MATTA","chapter":"9","verse":"14","text":"Onsay taalibaaɓe Yaayaa ɓen ari e Iisaa, ɓe wi'i mo: «Ko fii honɗun menen e Fariisiyaaɓe ɓen men hooranta, hara taalibaaɓe maa ɓen kan alaa hoorude?»"},{"book":"LINJIILA MATTA","chapter":"9","verse":"15","text":"Iisaa jaabii ɓe wi'i: «Taw si njaatigiiɓe jom jomba no haani yoomude yeru hiɓe wondi e jom jomba? Ɲalaaɗe aroyay nde jom jomba pottinaa e hakkunde maɓɓe, onsay ɓe hooray."},{"book":"LINJIILA MATTA","chapter":"9","verse":"16","text":"Hay gooto ƴettataa ceelol bagi keso, walkira dolokke kiɗɗo. Ko fii ceelol ngol pooɗay dolokke on, haa wuddere nden ɓurta yaajude."},{"book":"LINJIILA MATTA","chapter":"9","verse":"17","text":"Njaram kesan men loowetaake e nder bootooji guri kiɗɗi. Si hinaa ɗun, guri ɗin seekoto, njaram ɗan hibba, bootooji guri ɗin kadi bona. Kono njaram kesan ko e nder bootooji guri kesi loowetee, ɗi fow ɗi maroda.»"},{"book":"LINJIILA MATTA","chapter":"9","verse":"18","text":"Wa fewndo ko Iisaa yewtata ɓe ɗii konguɗi, hooreejo goo hewti, jiccii yeeso makko, wi'i: «Jiwo an on maayii jooni jooni! Kono aree *fawon juuɗe mon ɗen e hoore makko, o wuuritay.»"},{"book":"LINJIILA MATTA","chapter":"9","verse":"19","text":"Iisaa e taalibaaɓe mun ɓen immii jokki mo."},{"book":"LINJIILA MATTA","chapter":"9","verse":"20","text":"Onsay debbo wonnooɗo soncaade gila duuɓi sappoo e ɗiɗi ari wontiri ɓaawo Iisaa, o meemi kombol dolokke makko on."},{"book":"LINJIILA MATTA","chapter":"9","verse":"21","text":"Ko fii hari on debbo no miijoo wonde: «Si mi waawii tun meemude dolokke makko on, mi ndikkay.»"},{"book":"LINJIILA MATTA","chapter":"9","verse":"22","text":"Onsay Iisaa yeƴƴitii. Ɓay o yi'ii mo, o wi'i: «Wakkilo, yo jiwo an! Gomɗinal maa ngal sellinii ma.» On debbo selli e on saa'i tigi."},{"book":"LINJIILA MATTA","chapter":"9","verse":"23","text":"Ɓay Iisaa hewtii ka suudu on hooreejo, o yi'ii ko wuttooɓe ceri ɓen"},{"book":"LINJIILA MATTA","chapter":"9","verse":"24","text":"o wi'i ɓe: «Pottitee, jiwo on maayaali, o ɗaani.» Ɓe jali mo."},{"book":"LINJIILA MATTA","chapter":"9","verse":"25","text":"Ɓay wonii jamaa on yaltinaama, onsay o naati, o nangi jungo jiwo on, jiwo on immii."},{"book":"LINJIILA MATTA","chapter":"9","verse":"26","text":"Fii ɗun andii e leydi ndin fow."},{"book":"LINJIILA MATTA","chapter":"9","verse":"27","text":"Wa ko Iisaa iwata ɗon, bumɓe ɗiɗo jokki mo, no ewnoo wi'a: «Yurminee men, yo ɓii Daawuuda!»"},{"book":"LINJIILA MATTA","chapter":"9","verse":"28","text":"Ɓay o hewtii ka suudu, bumɓe ɓen ɓadii mo. Iisaa wi'i ɓe: «Hiɗon sikka miɗo waawi waɗude ɗun?»"},{"book":"LINJIILA MATTA","chapter":"9","verse":"29","text":"Onsay o meemi ɓe gite ɗen, o wi'i: «Yo ɗun woniran on wano gomɗinirɗon non.»"},{"book":"LINJIILA MATTA","chapter":"9","verse":"30","text":"Gite maɓɓe ɗen wunti. Iisaa yamiri ɓe ɗunɗoo, o sattini, o wi'i: «Reenee wota gooto andu.»"},{"book":"LINJIILA MATTA","chapter":"9","verse":"31","text":"Kono nde ɓe yaltirnoo, ɓe nangi e fillagol e nder leydi ndin fow ko Iisaa waɗani ɓe kon."},{"book":"LINJIILA MATTA","chapter":"9","verse":"32","text":"Wa ko Iisaa e taalibaaɓe mun ɓen fokkitata, ɓe addani mo mboboojo mo jinna nangi."},{"book":"LINJIILA MATTA","chapter":"9","verse":"33","text":"Ɓay wonii jinnawii ngin raɗaama, mboboojo on wowli. E nder ko jamaa on ŋalɗi kon, ɓe wi'i: «Haa hande sifa ɗun yi'aaka e leydi Isra'iila ndin!»"},{"book":"LINJIILA MATTA","chapter":"9","verse":"34","text":"Kono Fariisiyaaɓe ɓen kaɲun wi'i: «Ko tippude e lanɗo jinnaaji ɗin o woni raɗorde jinnaaji ɗin.»"},{"book":"LINJIILA MATTA","chapter":"9","verse":"35","text":"Tawi Iisaa no yiilotonoo e ca'e ɗen fow e koɗooli ɗin, janna ka nder juulirɗe maɓɓe, waajoo fii Kibaaru Moƴƴo *laamu Alla ngun, ɲawnda kadi kala nawnaaje e ɲabbeeli."},{"book":"LINJIILA MATTA","chapter":"9","verse":"36","text":"Ɓay o yi'ii jamaa on, o yurmaa, ko fii hari hiɓe aybi, hiɓe ŋakkiraa ballo wa baali ɗi alaa ngaynaako."},{"book":"LINJIILA MATTA","chapter":"9","verse":"37","text":"Onsay o wi'i taalibaaɓe makko ɓen: «Baagol ngol no ɗuuɗi, kono wa'ooɓe ɓen ɗuuɗaa."},{"book":"LINJIILA MATTA","chapter":"9","verse":"38","text":"Awa jooni, toree non Jom baagol ngol yo o addu wa'ooɓe ka baagol makko.»"}]}