{"data":[{"book":"Sakaria","chapter":"2","verse":"1","text":"Afei memaa mʼani so, na mihuu ɔbarima bi a okura susuhama sɛ ogyina mʼanim!"},{"book":"Sakaria","chapter":"2","verse":"2","text":"Mibisaa no se, “Ɛhe na worekɔ?” Obuae se, “Merekosusuw Yerusalem, ahu ne trɛw ne ne tenten.”"},{"book":"Sakaria","chapter":"2","verse":"3","text":"Na ɔbɔfo a na ɔne me rekasa na kɔe, na ɔbɔfo foforo behyiaa no"},{"book":"Sakaria","chapter":"2","verse":"4","text":"na ɔka kyerɛɛ no se, “Tu mmirika, ka kyerɛ saa aberante no se, ‘Yerusalem bɛyɛ kuropɔn a enni afasu esiane nnipa ne mmoa dodow a wɔwɔ mu nti."},{"book":"Sakaria","chapter":"2","verse":"5","text":"Na mʼankasa mɛyɛ ogya fasu, atwa ho ahyia,’ sɛnea Awurade se ni, ‘na mayɛ ne mu anuonyam.’"},{"book":"Sakaria","chapter":"2","verse":"6","text":"“Mommra! Mommra! Munguan mfi atifi asase no so,” sɛ Awurade se ni, “Na mahwete mo mu ama ɔsoro mframa anan no,” sɛnea Awurade se ni."},{"book":"Sakaria","chapter":"2","verse":"7","text":"“Mommra, Sion! Munguan, mo a mote Ɔbabea Babilonia!”"},{"book":"Sakaria","chapter":"2","verse":"8","text":"Efisɛ sɛɛ na Asafo Awurade se, “Onuonyamfo no asoma me akotia aman a wɔafow mo nneɛma no akyi no, nea ɔde ne nsa bɛka mo biara no de nsa aka AWURADE aniwa nkesua."},{"book":"Sakaria","chapter":"2","verse":"9","text":"Nokware, mɛma me nsa so de atia wɔn sɛnea ɛbɛyɛ a wɔn nkoa bɛfom wɔn nneɛma. Na ɛbɛma moahu sɛ Asafo Awurade na wasoma me."},{"book":"Sakaria","chapter":"2","verse":"10","text":"“Teɛ mu na ma wʼani nnye, Ɔbabea Sion. Efisɛ, mereba, na mene mo bɛtena,” sɛnea Awurade se ni."},{"book":"Sakaria","chapter":"2","verse":"11","text":"“Aman bebree bɛka Awurade ho saa da no na wɔabɛyɛ me nkurɔfo. Me ne mo bɛtena, na mubehu sɛ, Asafo Awurade na wasoma me mo nkyɛn."},{"book":"Sakaria","chapter":"2","verse":"12","text":"Awurade bɛfa Yuda sɛ nʼagyapade wɔ asase kronkron no so, na ɔbɛfa Yerusalem bio."},{"book":"Sakaria","chapter":"2","verse":"13","text":"Monyɛ komm wɔ Awurade anim, adesamma nyinaa, efisɛ wakanyan ne ho wɔ ne tenabea kronkron hɔ.”"}]}