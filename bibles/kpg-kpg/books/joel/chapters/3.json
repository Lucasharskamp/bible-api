{"data":[{"book":"Joel","chapter":"3","verse":"1","text":"Dimaadua ga helekai, “Di madagoaa deelaa, gei Au gaa wanga gi muli di haadanga lamalia a Judah mo Jerusalem."},{"book":"Joel","chapter":"3","verse":"2","text":"Au ga haga dagabuli mai nia henua ala i golo huogodoo, gaa lahi digaula gi di Gowaa Baba o di Hagi aga. Au ga hagi aga digaula i di gowaa deelaa i nadau hai huogodoo ala ne hai gi agu daangada. Digaula gu hagabagi digau Israel gi nia gowaa digau tuadimee, gaa duwwe nia gowaa o Israel, dela go dogu henua."},{"book":"Joel","chapter":"3","verse":"3","text":"Digaula gu hilihili gi nadau bilei ‘dice’ be di ma koai dela ga hai mee gi digau ala ne kumi. Digaula guu hui gi daha nia dama daane mo dama ahina, belee hui nia hegau o nia ahina huaidu mo nia waini."},{"book":"Joel","chapter":"3","verse":"4","text":"“Goodou go digau Tyre, Sidon, mo Philistia huogodoo, goodou belee hai di godou aha mai gi di Au? Goodou belee tala di hui mai gi di Au? Ma e hai beenei, malaa, Au ga limalima hua di tala di hui adu gi goodou."},{"book":"Joel","chapter":"3","verse":"5","text":"Goodou guu kae agu silber, mono goolo, mo agu maluagina hagalabagau, gaa kae gi lodo godou gowaa hai daumaha."},{"book":"Joel","chapter":"3","verse":"6","text":"Goodou guu lahi digau Judah mo Jerusalem, guu lahi gi di gowaa mogowaa loo mo nadau henua donu, guu hui digaula gi digau Greece."},{"book":"Joel","chapter":"3","verse":"7","text":"Dolomeenei, gei Au ga laha mai digaula gi daha mo nadau gowaa ala ne hui ai go goodou. Gei Au gaa hai adu gi goodou di godou mee dela ne hai gi digaula."},{"book":"Joel","chapter":"3","verse":"8","text":"Au ga dumaalia gi digau Judah gii hui godou dama daane mo dama ahina. Digaula gaa hui labelaa godou dama gi digau Sabea, gaa lahi digaula gi nadau henua mogowaa loo.3.8 Isaiah 14.29-31; 23.1-18; Jeremiah 47.1-7; Ezekiel 25.15—28.26; Amos 1.6-10; Zephaniah 2.4-7; Zechariah 9.1-7; Matthew 11.21-22; Luke 10.13-14 Au go Dimaadua dela gu helekai."},{"book":"Joel","chapter":"3","verse":"9","text":"“Goodou haga iloo ina di haga iloo deenei i lodo nia henua ala i golo, ‘Goodou hagatogomaalia gi tauwa. Goodou gahigahia mai godou gau dauwa, haga dagabuli ina digaula gii hula gii dagi!"},{"book":"Joel","chapter":"3","verse":"10","text":"Goodou tuugia nia mada godou mee hai gelegele, gi huluhia gii hai nia hulumanu dauwa. Heia godou hulumanu hai hadagee gi huluhia gii hai nia daalo. Digau ala e paagege le e hai gi heebagi.3.10 Isaiah 2.4; Micah 4.3"},{"book":"Joel","chapter":"3","verse":"11","text":"Goodou go nia henua huogodoo ala e haganiga i di gili o Judah, goodou lloomoi haga limalima, goodou dagabuli mai gi di gowaa baba.’”"},{"book":"Joel","chapter":"3","verse":"12","text":"“Nia henua huogodoo ala i golo gi hagatogomaalia, lloomoi gi di Gowaa Baba o di Hagi aga. Deenei dagu gowaa dela ga hagi aga ko Au, go Dimaadua, nia henua huogodoo ala e haganiga i di gili o Judah."},{"book":"Joel","chapter":"3","verse":"13","text":"Digaula la digau huaidu huoloo. Goodou duduudia digaula gi lala gadoo be nia huwa laagau ala ma gaa dau gi dono laangi e hagi ai. Dagadagahi ina digaula gii hai be nia ‘grape’ ala ma ga dagadagahi i lodo di gowaa dagadagahi waini dela e hontula, gaa dae loo gi nia waini ga honu aga laa nua.”3.13 Hagagida 14.14-16,19-20; 19.15"},{"book":"Joel","chapter":"3","verse":"14","text":"Nia daangada dogologowaahee huoloo guu noho i di Gowaa Baba o di Hagi aga. Deenei di gowaa dela ga hanimoi haga limalima ginai di Laangi Hagi aga o Dimaadua."},{"book":"Joel","chapter":"3","verse":"15","text":"Di laa mo di malama ga bouli dongoeho, gei nia heduu gu deai nadau maahina ai."},{"book":"Joel","chapter":"3","verse":"16","text":"Dimaadua ga ngoloolo ia i tomo di Gonduu Zion. Dono lee le e hanimoi i Jerusalem gadoo be di lee atili. Henuailala mo lala di langi i nua gu ngalungalua. Gei Mee ga duuli ana daangada.3.16 Amos 1.2"},{"book":"Joel","chapter":"3","verse":"17","text":"“Goodou go digau Israel, goodou ga iloo laa bolo ma ko Au go Dimaadua di godou God. Au e noho i tomo dagu gonduu dabu go Zion. Gei ogo Jerusalem gaa hai di waahale dabu. Digau mai i daha ga deemee labelaa di nadau haga magedaa a mee."},{"book":"Joel","chapter":"3","verse":"18","text":"Di madagoaa deelaa, gei nia hadagee waini gaa gahu nia gonduu. Nia kau gaa logo labelaa i hongo nia gonduu huogodoo. Nia wai gaa dohu ang gi digau Judah huogodoo. Di monowai gaa hali mai i di Hale Daumaha o Dimaadua, di monowai deelaa ga haga magalillili laa di Gowaa Baba go Acacia."},{"book":"Joel","chapter":"3","verse":"19","text":"“Egypt gaa hai di anggowaa, gei Edom ga mooho, idimaa, digaula gu heebagi gi Judah, ga daaligi nia daangada ala nadau ihala ai."},{"book":"Joel","chapter":"3","verse":"20-21","text":"Au gaa tala di hui digau ala gu daaligi. Au hagalee dumaalia gi digau ala e huaidu. Judah mo Jerusalem gaa honu daangada gaa hana hua beelaa, gei Au go Dimaadua gaa noho i tomo di Gonduu Zion!”"}]}