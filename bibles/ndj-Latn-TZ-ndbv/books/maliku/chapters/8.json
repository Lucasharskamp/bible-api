{"data":[{"book":"Maliku","chapter":"8","verse":"1","text":"Chipindi achi, lipinga lingi likomi lya vandu vayikungula, vaveli vahela filivi. Topi Yesu avakemili vanachuli vaki, avawombilili,"},{"book":"Maliku","chapter":"8","verse":"2","text":"“Nguvawonela lusungu vandu ava nongwa tuyikala pamu kwa majuva matatu nalelu vavahela filivi."},{"book":"Maliku","chapter":"8","verse":"3","text":"Panivaleka vayendi kaya na njala davashungi mudeha, nongwa vamonga vafuma kutali.”"},{"book":"Maliku","chapter":"8","verse":"4","text":"Vanachuli vaki vamudasha, “Kunu kudasi datupati koti mibumunda ya kuyikuta vandu vosi ava?”"},{"book":"Maliku","chapter":"8","verse":"5","text":"Yesu avadashili, “Muna mibumunda miningi?” Vamyangula, “Tuva na mibumunda saba.”"},{"book":"Maliku","chapter":"8","verse":"6","text":"Topi kavalayila vayikali pasi, kayitola yila mibumunda saba, kamdadava Chapanga, kayimetula mibumunda, kavagayila vanachuli vaki, veni vavagayili vandu."},{"book":"Maliku","chapter":"8","verse":"7","text":"Vavelili kandi na fisomba fidokwa. Yesu kafinemela, wuwula kavagayila, vavagayili vandu."},{"book":"Maliku","chapter":"8","verse":"8","text":"Vandu valya, vayikuta. Vayola fisiyalili vamemesha fitandavala saba."},{"book":"Maliku","chapter":"8","verse":"9","text":"Vandu valili vaveli vatangalili nendu ya elufu mchechi vavalangiwili. Pambeli Yesu avatawulili,"},{"book":"Maliku","chapter":"8","verse":"10","text":"tepu vayipakili muwatu pamu na vanachuli vaki, vayenda boma lya Dalimanuta."},{"book":"Maliku","chapter":"8","verse":"11","text":"Vafwalisayu vakalimbaneyi, vakanda kumuwomesha Yesu. Vakadayileyi agoli chilangushilu kufuma kwa Chapanga."},{"book":"Maliku","chapter":"8","verse":"12","text":"Yesu akawoneyi lusungu mundima, kawomba, “Mbona chileli cha ponopa chikudayila mihilu? Nakaka nguvawombela, chileli cha chipindi achi dachipati ha chilangushilu chochosi.”"},{"book":"Maliku","chapter":"8","verse":"13","text":"Topi kavaleka, kayipakila kandi muwatu, akandili mwanja kuyenda kumwambu."},{"book":"Maliku","chapter":"8","verse":"14","text":"Vanachuli vayivasuwili kutola mibumunda, wumu hela vasiyalili nawu mula muwatu."},{"book":"Maliku","chapter":"8","verse":"15","text":"Yesu kavalayila, “Muvi mesu! Mulyepi na simika ya Vafwalisayu na simika ya Helodi.”"},{"book":"Maliku","chapter":"8","verse":"16","text":"Vanachuli vakanda kuwombana veni, “Kadeta naha kwanongwa twahela mibumunda.”"},{"book":"Maliku","chapter":"8","verse":"17","text":"Yesu amanyili kala, avawombilili, “Mbona mkuwombana mwahela mibumunda? Wuli mkalihela kumanya? Wuli ndima shenu sikali hela kumanya?"},{"book":"Maliku","chapter":"8","verse":"18","text":"Wuli muva na mesu mkulola ha? Muva na majeji na mukupikanila ha Muva hela ngumbungumbu?"},{"book":"Maliku","chapter":"8","verse":"19","text":"Chipindi chila pametuleyi yila mibumunda muhanu na kuvagayila vandu nendu ya elufu muhanu? Vakunga fitandavala finingi fya filivi fisighalili?” Vamuyangula, “Fyaveli lilongu na fivili.”"},{"book":"Maliku","chapter":"8","verse":"20","text":"“Pametuleyi yila mibumunda saba na kuvagayila vandu nendu ya elufu mchechi mkunga filivi fisiyalili finingi?”"},{"book":"Maliku","chapter":"8","verse":"21","text":"Topi kavadasha, “Mkali hela kumanya?”"},{"book":"Maliku","chapter":"8","verse":"22","text":"Yesu kafika Betisayida pamu na vanachuli vaki. Kuna vandu vamuyeghilili mundu ngalimesu, vamluvili amugufyi."},{"book":"Maliku","chapter":"8","verse":"23","text":"Yesu amkamulili liwoku yula ngalimesu, kamyegha panji ya kaya yila. Amutemilili mita mumesu, kamvikila mawoku, kamdasha, “Wuli ukuwesha kulola chindu?”"},{"book":"Maliku","chapter":"8","verse":"24","text":"Ayu ngalimesu kalola, kadeta, “Nguwona vandu vakuyendayenda vakuwoneka kucha mibiki.”"},{"book":"Maliku","chapter":"8","verse":"25","text":"Yesu amuvikilili kandi mawoku mumesu mweni kafulutula mesu, uwesu wa kulola umuwuyila, kila chindu kachiwona uswanu."},{"book":"Maliku","chapter":"8","verse":"26","text":"Yesu kamuwombela ayendi kaya na kumulayila, “Akotoo kuwuya muchijiji chila!”"},{"book":"Maliku","chapter":"8","verse":"27","text":"Pambeli Yesu na vanachuli vaki vayendili kufijiji fya pabehi ya Kayisalia Filipu. Pavaveghi munjila, Yesu kavadasha vanachuli, “Vandu vakudeta nenga ghani?”"},{"book":"Maliku","chapter":"8","verse":"28","text":"Vamuyangula, “Vakudeta yuwi Eliya, vamonga Yohani mbatisha na vamonga yumu wa vambuyi.”"},{"book":"Maliku","chapter":"8","verse":"29","text":"Pambeli Yesu kavadasha, “Yumwi mukucha nenga ghani?”"},{"book":"Maliku","chapter":"8","verse":"30","text":"Yesu avakanili vakotoo kumuwombela mundu yoyosi filongu afi."},{"book":"Maliku","chapter":"8","verse":"31","text":"Yesu akandili kuwula vanachuli vaki Mwana wa Mundu dagobuliwi nendu na dalemwi na vavaha na vatambika vakomi, na vawula va Malawu. Kadeta davamuwulayi, mulijuva lya tatu kukandila pasovili dashukuki."},{"book":"Maliku","chapter":"8","verse":"32","text":"Yesu kavawombela, filongu afi ngatu hela. Petili amkweyili pambali, akandili kumlakalila."},{"book":"Maliku","chapter":"8","verse":"33","text":"Yesu kavaghalambukila vanachuli vaki, kamlakalila Petili padeta, “Wuki paulongolu yangu Lijangavandu! Ukuyihola fya mundu, fya Chapanga ha.”"},{"book":"Maliku","chapter":"8","verse":"34","text":"Pambeli kalikema lipinga lya vandu pamu na vanachuli vaki, avawombilili, “Kucha mundu yoyosi yadayila ghavi ndumindumi wa nenga, ayilemi mweni, atoli lupingika lwaki, angovikeli."},{"book":"Maliku","chapter":"8","verse":"35","text":"Mundu yadayila kulowosha unofu waki mweni, davayamishi, lakini mundu dayasi unofu waki kunata nenga kwa Chilongu cha Nyanyi, dalowuliwi."},{"book":"Maliku","chapter":"8","verse":"36","text":"Mundu dapati liki mani mlima wosi pawuva waki na kuyamisha ndima yaki?"},{"book":"Maliku","chapter":"8","verse":"37","text":"Mundu datoli chindu liki badili ya ndima yaki."},{"book":"Maliku","chapter":"8","verse":"38","text":"Mundu yoyosi muchileli achi cha sambi na chingali kumpikanisha Chapanga na yang'onela soni nenga na mawuli vangu, Mwana wa Mundu damuwoneli soni mundu ayu, chipindi padayila kuyisa kuukomi wa Tati waki pamu na makungu vang'alili.”"}]}