{"data":[{"book":"iphiṣiṇaḥ","chapter":"2","verse":"1","text":"purā yūyam aparādhaiḥ pāpaiśca mr̥tāḥ santastānyācaranta ihalōkasya saṁsārānusārēṇākāśarājyasyādhipatim"},{"book":"iphiṣiṇaḥ","chapter":"2","verse":"2","text":"arthataḥ sāmpratam ājñālaṅghivaṁśēṣu karmmakāriṇam ātmānam anvavrajata|"},{"book":"iphiṣiṇaḥ","chapter":"2","verse":"3","text":"tēṣāṁ madhyē sarvvē vayamapi pūrvvaṁ śarīrasya manaskāmanāyāñcēhāṁ sādhayantaḥ svaśarīrasyābhilāṣān ācarāma sarvvē'nya iva ca svabhāvataḥ krōdhabhajanānyabhavāma|"},{"book":"iphiṣiṇaḥ","chapter":"2","verse":"4","text":"kintu karuṇānidhirīśvarō yēna mahāprēmnāsmān dayitavān"},{"book":"iphiṣiṇaḥ","chapter":"2","verse":"5","text":"tasya svaprēmnō bāhulyād aparādhai rmr̥tānapyasmān khrīṣṭēna saha jīvitavān yatō'nugrahād yūyaṁ paritrāṇaṁ prāptāḥ|"},{"book":"iphiṣiṇaḥ","chapter":"2","verse":"6","text":"sa ca khrīṣṭēna yīśunāsmān tēna sārddham utthāpitavān svarga upavēśitavāṁśca|"},{"book":"iphiṣiṇaḥ","chapter":"2","verse":"7","text":"itthaṁ sa khrīṣṭēna yīśunāsmān prati svahitaiṣitayā bhāviyugēṣu svakīyānugrahasyānupamaṁ nidhiṁ prakāśayitum icchati|"},{"book":"iphiṣiṇaḥ","chapter":"2","verse":"8","text":"yūyam anugrahād viśvāsēna paritrāṇaṁ prāptāḥ, tacca yuṣmanmūlakaṁ nahi kintvīśvarasyaiva dānaṁ,"},{"book":"iphiṣiṇaḥ","chapter":"2","verse":"9","text":"tat karmmaṇāṁ phalam api nahi, ataḥ kēnāpi na ślāghitavyaṁ|"},{"book":"iphiṣiṇaḥ","chapter":"2","verse":"10","text":"yatō vayaṁ tasya kāryyaṁ prāg īśvarēṇa nirūpitābhiḥ satkriyābhiḥ kālayāpanāya khrīṣṭē yīśau tēna mr̥ṣṭāśca|"},{"book":"iphiṣiṇaḥ","chapter":"2","verse":"11","text":"purā janmanā bhinnajātīyā hastakr̥taṁ tvakchēdaṁ prāptai rlōkaiścācchinnatvaca itināmnā khyātā yē yūyaṁ tai ryuṣmābhiridaṁ smarttavyaṁ"},{"book":"iphiṣiṇaḥ","chapter":"2","verse":"12","text":"yat tasmin samayē yūyaṁ khrīṣṭād bhinnā isrāyēlalōkānāṁ sahavāsād dūrasthāḥ pratijñāsambalitaniyamānāṁ bahiḥ sthitāḥ santō nirāśā nirīśvarāśca jagatyādhvam iti|"},{"book":"iphiṣiṇaḥ","chapter":"2","verse":"13","text":"kintvadhunā khrīṣṭē yīśāvāśrayaṁ prāpya purā dūravarttinō yūyaṁ khrīṣṭasya śōṇitēna nikaṭavarttinō'bhavata|"},{"book":"iphiṣiṇaḥ","chapter":"2","verse":"14","text":"yataḥ sa ēvāsmākaṁ sandhiḥ sa dvayam ēkīkr̥tavān śatrutārūpiṇīṁ madhyavarttinīṁ prabhēdakabhittiṁ bhagnavān daṇḍājñāyuktaṁ vidhiśāstraṁ svaśarīrēṇa luptavāṁśca|"},{"book":"iphiṣiṇaḥ","chapter":"2","verse":"15","text":"yataḥ sa sandhiṁ vidhāya tau dvau svasmin ēkaṁ nutanaṁ mānavaṁ karttuṁ"},{"book":"iphiṣiṇaḥ","chapter":"2","verse":"16","text":"svakīyakruśē śatrutāṁ nihatya tēnaivaikasmin śarīrē tayō rdvayōrīśvarēṇa sandhiṁ kārayituṁ niścatavān|"},{"book":"iphiṣiṇaḥ","chapter":"2","verse":"17","text":"sa cāgatya dūravarttinō yuṣmān nikaṭavarttinō 'smāṁśca sandhē rmaṅgalavārttāṁ jñāpitavān|"},{"book":"iphiṣiṇaḥ","chapter":"2","verse":"18","text":"yatastasmād ubhayapakṣīyā vayam ēkēnātmanā pituḥ samīpaṁ gamanāya sāmarthyaṁ prāptavantaḥ|"},{"book":"iphiṣiṇaḥ","chapter":"2","verse":"19","text":"ata idānīṁ yūyam asamparkīyā vidēśinaśca na tiṣṭhanataḥ pavitralōkaiḥ sahavāsina īśvarasya vēśmavāsinaścādhvē|"},{"book":"iphiṣiṇaḥ","chapter":"2","verse":"20","text":"aparaṁ prēritā bhaviṣyadvādinaśca yatra bhittimūlasvarūpāstatra yūyaṁ tasmin mūlē nicīyadhvē tatra ca svayaṁ yīśuḥ khrīṣṭaḥ pradhānaḥ kōṇasthaprastaraḥ|"},{"book":"iphiṣiṇaḥ","chapter":"2","verse":"21","text":"tēna kr̥tsnā nirmmitiḥ saṁgrathyamānā prabhōḥ pavitraṁ mandiraṁ bhavituṁ varddhatē|"},{"book":"iphiṣiṇaḥ","chapter":"2","verse":"22","text":"yūyamapi tatra saṁgrathyamānā ātmanēśvarasya vāsasthānaṁ bhavatha|"}]}