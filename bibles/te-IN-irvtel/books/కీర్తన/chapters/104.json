{"data":[{"book":"కీర్తన","chapter":"104","verse":"1","text":"నా ప్రాణమా, యెహోవాను సన్నుతించు. యెహోవా, నా దేవా, నీవు మహా ఘనత వహించిన వాడివి. నీవు మహాత్మ్యాన్ని, ప్రభావాన్ని ధరించుకున్నావు."},{"book":"కీర్తన","chapter":"104","verse":"2","text":"ఉత్తరీయం లాగా నీవు వెలుగును కప్పుకున్నావు. తెరను పరచినట్టు ఆకాశ విశాలాన్ని నీవు పరిచావు."},{"book":"కీర్తన","chapter":"104","verse":"3","text":"జలాల్లో ఆయన తన గదుల దూలాలు వేశాడు. మేఘాలను తనకు వాహనంగా చేసుకుని గాలి రెక్కలమీద ప్రయాణిస్తున్నాడు."},{"book":"కీర్తన","chapter":"104","verse":"4","text":"వాయువులను తనకు దూతలుగా అగ్నిజ్వాలలను తనకు పరిచారకులుగా యెహోవా చేసుకున్నాడు."},{"book":"కీర్తన","chapter":"104","verse":"5","text":"భూమి శాశ్వతంగా కదలకుండా ఆయన దాన్ని పునాదుల మీద స్థిరపరిచాడు."},{"book":"కీర్తన","chapter":"104","verse":"6","text":"దాని మీద అగాధ జలాలను నీవు వస్త్రం లాగా కప్పావు. కొండలకు పైగా నీళ్లు నిలిచాయి."},{"book":"కీర్తన","chapter":"104","verse":"7","text":"నీవు గద్దించగానే అవి పారిపోయాయి. నీ ఉరుము ధ్వని విని అవి త్వరగా పారిపోయాయి."},{"book":"కీర్తన","chapter":"104","verse":"8","text":"నీవు వాటికి నియమించిన చోటికి పోవడానికి అవి పర్వతాలెక్కాయి. పల్లాలకు దిగాయి."},{"book":"కీర్తన","chapter":"104","verse":"9","text":"అవి మరలి వచ్చి భూమిని కప్పకుండేలా దాటలేని సరిహద్దులు నీవు వాటికి నియమించావు."},{"book":"కీర్తన","chapter":"104","verse":"10","text":"ఆయన కొండలోయల్లో నీటిఊటలు పుట్టిస్తాడు. అవి కొండల్లో ప్రవహిస్తాయి."},{"book":"కీర్తన","chapter":"104","verse":"11","text":"అవి అడవి జంతువులన్నిటికీ దాహం తీరుస్తాయి. వాటివలన అడవి గాడిదలు సేదదీరుతాయి."},{"book":"కీర్తన","chapter":"104","verse":"12","text":"వాటి ఒడ్డున ఆకాశపక్షులు గూడు కట్టుకుంటాయి. కొమ్మల మధ్య అవి కిలకిలారావాలు చేస్తాయి."},{"book":"కీర్తన","chapter":"104","verse":"13","text":"తన మేడ గదుల్లోనుండి104:13 మేడ గదుల్లోనుండి ఆకాశంలోనుండి  ఆయన కొండలకు జలధారలనిస్తాడు. నీ క్రియల ఫలం చేత భూమి తృప్తి పొందుతున్నది."},{"book":"కీర్తన","chapter":"104","verse":"14","text":"పశువులకు గడ్డిని, మనుషుల వాడకానికి కాయగూర మొక్కలను ఆయన మొలిపిస్తున్నాడు"},{"book":"కీర్తన","chapter":"104","verse":"15","text":"అందువల్ల భూమిలోనుండి ఆహారాన్నీ మనుషుల హృదయాన్ని సంతోషపెట్టే ద్రాక్షారసాన్నీ వారి ముఖాలకు మెరుపునిచ్చే తైలాన్నీ మనుషుల హృదయాన్ని బలపరిచే ఆహారాన్నీ ఆయన మొలకెత్తిస్తున్నాడు."},{"book":"కీర్తన","chapter":"104","verse":"16","text":"యెహోవా వృక్షాలు ఆయన నాటిన లెబానోను దేవదారు వృక్షాలు నీటి వసతి గలిగి ఉన్నాయి."},{"book":"కీర్తన","chapter":"104","verse":"17","text":"అక్కడ పక్షులు తమ గూళ్లు కట్టుకుంటాయి. అక్కడ సరళవృక్షాలపై కొంగలు నివాసముంటున్నాయి."},{"book":"కీర్తన","chapter":"104","verse":"18","text":"ఎత్తయిన కొండలు కొండమేకలకు ఉనికిపట్లు. బండరాళ్ళు కుందేళ్లకు ఆశ్రయస్థానాలు."},{"book":"కీర్తన","chapter":"104","verse":"19","text":"ఋతువులను సూచించడానికి ఆయన చంద్రుణ్ణి నియమించాడు. సూర్యుడికి అతడు అస్తమించవలసిన కాలం తెలుసు."},{"book":"కీర్తన","chapter":"104","verse":"20","text":"నీవు చీకటి కమ్మ జేయగా రాత్రి అవుతున్నది. అప్పుడు అడవిజంతువులన్నీ సంచరిస్తున్నాయి."},{"book":"కీర్తన","chapter":"104","verse":"21","text":"సింహం పిల్లలు వేట కోసం గర్జిస్తున్నాయి. తమ ఆహారాన్ని దేవుని చేతిలోనుండి తీసుకోడానికి చూస్తున్నాయి."},{"book":"కీర్తన","chapter":"104","verse":"22","text":"సూర్యుడు ఉదయించగానే అవి మరలిపోయి తమ గుహల్లో పడుకుంటాయి."},{"book":"కీర్తన","chapter":"104","verse":"23","text":"సాయంకాలం దాకా పాటుపడి తమ పనులు జరుపుకోడానికి మనుషులు బయలుదేరుతారు."},{"book":"కీర్తన","chapter":"104","verse":"24","text":"యెహోవా, నీ కార్యాలు ఎన్నెన్ని రీతులుగా ఉన్నాయో! జ్ఞానం చేత నీవు వాటన్నిటినీ నిర్మించావు. నీవు కలగజేసిన వాటితో భూమి నిండి ఉంది."},{"book":"కీర్తన","chapter":"104","verse":"25","text":"అదిగో విశాలమైన మహాసముద్రం. అందులో లెక్కలేనన్ని జలచరాలు, చిన్నవి పెద్దవి జీవరాసులు ఉన్నాయి."},{"book":"కీర్తన","chapter":"104","verse":"26","text":"అందులో ఓడలు నడుస్తున్నాయి. నీవు సృష్టించిన మొసళ్ళు దానిలో జలకాలాడుతూ ఉన్నాయి104:26 చూడండి: కీర్త. 74:17 ."},{"book":"కీర్తన","chapter":"104","verse":"27","text":"తగిన కాలంలో నీవు వాటికి ఆహారమిస్తావని ఇవన్నీ నీ దయకోసం కనిపెడుతున్నాయి."},{"book":"కీర్తన","chapter":"104","verse":"28","text":"నీవు వాటికి అందిస్తే అవి కూర్చుకుంటాయి. నీవు గుప్పిలి విప్పితే అవి మంచివాటిని తిని తృప్తి చెందుతాయి."},{"book":"కీర్తన","chapter":"104","verse":"29","text":"నీవు ముఖం దాచుకుంటే అవి కలత చెందుతాయి. నీవు వాటి ఊపిరి ఉపసంహరిస్తే అవి ప్రాణం విడిచి మట్టిపాలవుతాయి."},{"book":"కీర్తన","chapter":"104","verse":"30","text":"నీవు నీ ఊపిరి విడిస్తే అవి ఉనికిలోకి వస్తాయి. ఆ విధంగా నీవు మైదానాలను నూతనపరుస్తున్నావు."},{"book":"కీర్తన","chapter":"104","verse":"31","text":"యెహోవా మహిమ నిత్యం ఉండుగాక. యెహోవా తన క్రియలను చూసి ఆనందించు గాక."},{"book":"కీర్తన","chapter":"104","verse":"32","text":"ఆయన భూమిని చూడగా అది వణికి పోతుంది. ఆయన పర్వతాలను ముట్టగా అవి పొగరాజుకుంటాయి."},{"book":"కీర్తన","chapter":"104","verse":"33","text":"నా జీవితకాలమంతా నేను యెహోవాకు కీర్తనలు పాడతాను. నేనున్నంత కాలం నా దేవుణ్ణి కీర్తిస్తాను."},{"book":"కీర్తన","chapter":"104","verse":"34","text":"ఆయన్ను గూర్చిన నా ధ్యానం ఆయనకు ఇంపుగా ఉండు గాక. నేను యెహోవా విషయం సంతోషిస్తాను."},{"book":"కీర్తన","chapter":"104","verse":"35","text":"పాపులు భూమిపై లేకుండా పోవాలి. భక్తిహీనులు ఇక ఉండకపోదురు గాక. నా ప్రాణమా, యెహోవాను సన్నుతించు. యెహోవాను స్తుతించండి."}]}