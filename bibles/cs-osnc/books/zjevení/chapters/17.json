{"data":[{"book":"Zjevení","chapter":"17","verse":"1","text":"Jeden ze sedmi andělů, kteří vylili sedm číší hněvu, vyzval: „Pojď, ukáži ti soud nad tou nevěstkou, která vládne nad mnohými vodami,"},{"book":"Zjevení","chapter":"17","verse":"2","text":"se kterou se spouštěli vládcové země a obyvatelé se opíjeli vínem její nemravnosti.“"},{"book":"Zjevení","chapter":"17","verse":"3","text":"Anděl mě přenesl v duchu na poušť a tam jsem uviděl tu ženu."},{"book":"Zjevení","chapter":"17","verse":"4","text":"Seděla na šarlatově zbarvené šelmě se sedmi hlavami, desíti rohy a mající mnoho jmen, jimiž se rouhala proti Bohu. Žena sama byla oděna jako královna do purpuru a šarlatu, nazdobena šperky ze zlata, drahokamů a perel. Pozvedala bujně zlatou číši plnou neřesti."},{"book":"Zjevení","chapter":"17","verse":"5","text":"Na čele měla napsáno jinotajné jméno"},{"book":"Zjevení","chapter":"17","verse":"6","text":"S úžasem a hrůzou jsem poznal, že je opilá krví věřících a mučedníků pro Ježíše."},{"book":"Zjevení","chapter":"17","verse":"7","text":"Anděl mi řekl: „Proč se hrozíš? Odhalím ti tajemství té ženy i toho zvířete, sedmihlavého a desetirohého, které ji nese."},{"book":"Zjevení","chapter":"17","verse":"8","text":"Ta šelma už řádila, byla přemožena, ale ještě jednou smí vyjít ven z propasti, aby ukázala svou sílu, dříve než zahyne navždy. Obyvatelé země, jejichž jména nejsou zapsána v Knize života, užasnou, až uvidí tu šelmu, která byla, není a zase nakrátko bude."},{"book":"Zjevení","chapter":"17","verse":"9","text":"Moudrý, snaž se pochopit: Sedm hlav je sedm pahorků, na nichž ta žena trůní."},{"book":"Zjevení","chapter":"17","verse":"10","text":"Znamenají však také sedm králů. Pět z nich již padlo, šestý právě kraluje, sedmý král má teprve přijít, avšak jeho vláda potrvá jen krátce."},{"book":"Zjevení","chapter":"17","verse":"11","text":"Šelma sama je osmý panovník, který již vládl a jde s jistotou do záhuby."},{"book":"Zjevení","chapter":"17","verse":"12","text":"Deset rohů je deset králů, kteří se ještě neujali vlády. Ti převezmou moc na krátký čas spolu se šelmou."},{"book":"Zjevení","chapter":"17","verse":"13","text":"Vytvoří navzájem i s ní mocné spojenectví"},{"book":"Zjevení","chapter":"17","verse":"14","text":"a vytáhnou do boje proti Beránkovi. Beránek však nad nimi zvítězí, protože on je Pán pánů a Král králů. Jeho povolaní, vyvolení a věrní jsou mu po boku.“"},{"book":"Zjevení","chapter":"17","verse":"15","text":"Dále mi anděl řekl: „Vody, na kterých trůní ta nevěstka, to jsou davy lidí, rasy, národy a kmeny."},{"book":"Zjevení","chapter":"17","verse":"16","text":"Šelma a těch deset králů se však nakonec obrátí i proti samé nevěstce. Strhají s ní šaty, budou jíst její maso a spálí ji. Stanou se tak nástrojem Božího hněvu."},{"book":"Zjevení","chapter":"17","verse":"17","text":"To jim Bůh vnukl, aby se spřáhli a s nevěstkou spojili, dokud se neuskuteční Boží záměry."},{"book":"Zjevení","chapter":"17","verse":"18","text":"A ta žena, to je velkoměsto, v němž se soustřeďuje světovláda.“"}]}