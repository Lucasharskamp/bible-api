{"data":[{"book":"YAAQUUBA","chapter":"1","verse":"1","text":"Salminaango an min Yaaquuba, oo jiyaaɗo Alla e Iisaa Almasiihu Joomi on, haa e ɗii *bolondaaji sappoo e ɗiɗi saakitiiɗi e nder aduna on."},{"book":"YAAQUUBA","chapter":"1","verse":"2","text":"Ko onon yo musiɓɓe, si on rewrii e kala noone ndarndanɗe, haray jogitoree ɗun weltaare fow,"},{"book":"YAAQUUBA","chapter":"1","verse":"3","text":"ko fii hiɗon andi, ndarndagol gomɗinal mon ngal adday ŋaɲɲaare."},{"book":"YAAQUUBA","chapter":"1","verse":"4","text":"Kono bee ŋaɲɲaare nden waɗa golle timmuɗe, fii no woniron mokobaaɓe timmuɓe, e hara on ŋakkiraaka huunde."},{"book":"YAAQUUBA","chapter":"1","verse":"5","text":"Si goɗɗo e mon ŋakkira faamu, yo o toro ɗun Alla, on okkay mo ɗun. Ko fii kanko Alla ko Yeɗoowo fow no yaajiri e ɓaawo feloore."},{"book":"YAAQUUBA","chapter":"1","verse":"6","text":"Kono yo o toror mo gomɗinal ngal aldaa e sikkitaare. Ko fii on sikkitiiɗo no wa'i wa morlooɗe ndiyan ɗan ka baharu, ɗe hendu ndun duɲata ƴeƴa."},{"book":"YAAQUUBA","chapter":"1","verse":"7","text":"Wota sifa on neɗɗo sikku hendoto goɗɗun e juuɗe Joomiraaɗo on,"},{"book":"YAAQUUBA","chapter":"1","verse":"8","text":"on ko neɗɗo sikkitiiɗo, mo tabitaa e laawi mun ɗin fow."},{"book":"YAAQUUBA","chapter":"1","verse":"9","text":"Yo musiɗɗo miskiino on weltor ko Alla towni mo kon,"},{"book":"YAAQUUBA","chapter":"1","verse":"10","text":"alɗuɗo on kadi weltora ko Alla tippini mo kon, ɓay fii makko on feƴƴiray wa piindi ngesa."},{"book":"YAAQUUBA","chapter":"1","verse":"11","text":"Si naange ngen fuɗii, nge toowidii e nguleendi magge muusundi ndin, hinge yornude kuɗi ɗin, piindi majji on saama, ŋari majji on bonta, ko non alɗuɓe ɓen saamirta e nder golle maɓɓe ɗen."},{"book":"YAAQUUBA","chapter":"1","verse":"12","text":"Maloore wonanii on neɗɗo ŋaɲɲiiɗo ndarndanɗe ɗen, ko fii si o dartike ndarndanɗe ɗen, o hendoto *meetelol ngurndan, ngol Joomiraaɗo on fodi yiɗuɓe mo ɓen."},{"book":"YAAQUUBA","chapter":"1","verse":"13","text":"Wota hay gooto wi'u e nder ko jarribetee kon: «Ko Alla jarribii mi.» Ko fii Alla jarribortaake ko boni, kanko kadi o jarribotaako hay gooto."},{"book":"YAAQUUBA","chapter":"1","verse":"14","text":"Nde jarribaɗen woo, ko himmeeji bonɗi ɗi wonduɗen ɗin woni en pooɗude murtina."},{"book":"YAAQUUBA","chapter":"1","verse":"15","text":"Ɓawto ɗun, himme bonɗo on fuɗa haa rima junuubu, si junuubu on kadi heewii, o rima mayde."},{"book":"YAAQUUBA","chapter":"1","verse":"16","text":"Wota on ɗaynito, yo musiɓɓe an yiɗaaɓe,"},{"book":"YAAQUUBA","chapter":"1","verse":"17","text":"kala dokkal moƴƴal e kala dokkal timmungal ko ka dow iwrani en, e immorde e Baabaajo ndayguuji ɗin, on mo waylotaako, mo ɗowdi mun dillataa,"},{"book":"YAAQUUBA","chapter":"1","verse":"18","text":"on Woodintinirɗo en Daaluyee makko goongaajo on no o yiɗiri non, fii no laatoren dikkuruuɓe e tagu makko ngun."},{"book":"YAAQUUBA","chapter":"1","verse":"19","text":"Andee ɗun, yo musiɓɓe an yiɗaaɓe, yo neɗɗo kala yaawu heɗaade, nenna si yewta, nenna si tikka."},{"book":"YAAQUUBA","chapter":"1","verse":"20","text":"Ko fii tikkannde neɗɗanke nden laatintaa peewal ngal Alla yiɗi ngal."},{"book":"YAAQUUBA","chapter":"1","verse":"21","text":"Awa sertee e kala ko tuuninta e kala bonki layuki, jaɓiron newaare daaluyee aawaaɗo e mon on, ɗun ko on waawuɗo dandude wonkiiji mon ɗin."},{"book":"YAAQUUBA","chapter":"1","verse":"22","text":"Wonee huutorooɓe daaluyee on, hara hinaa on heɗotooɓe mo tun, si hinaa ɗun, haray onon tigi on ɗaynitoto woni."},{"book":"YAAQUUBA","chapter":"1","verse":"23","text":"Ko fii si goɗɗo heɗike daaluyee on, o huutoraali mo, haray himo wa'i wa neɗɗo wonɗo tintaade, yi'a yeeso mun ngon."},{"book":"YAAQUUBA","chapter":"1","verse":"24","text":"Si o gaynii ndaaritaade, o yahii, o yejjita kisan ko honno o wa'i."},{"book":"YAAQUUBA","chapter":"1","verse":"25","text":"Kono on waɗuɗo giiɗe mun ɗen ka nder sariya timmuɗo, ɗun ko on sariya rinɗinoowo, o tabiti, hara hinaa fii heɗagol yejjita, kono hara ko huutorgol, onɗon wonay malaaɗo e nder kala ko o waɗata."},{"book":"YAAQUUBA","chapter":"1","verse":"26","text":"On mo sikki ko dewo, e ɓaawo waawugol ɗenngal mun ngal, haray on ɗaynii hoore mun, ngal dewal ko meerewal."},{"book":"YAAQUUBA","chapter":"1","verse":"27","text":"Dewal laaɓungal, ngal aldaa e koju ngal yeeso Alla Baabaajo on, ko dankagol aliyatiimaaɓe ɓen e dankagol keynguuɓe ɓen e nder satteendeeji maɓɓe ɗin, e rentagol e tuundiiji aduna ɗin."}]}