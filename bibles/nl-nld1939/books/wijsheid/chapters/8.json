{"data":[{"book":"Wijsheid","chapter":"8","verse":"1","text":"Haar kracht strekt zich uit van het ene eind tot het andere, Zij is het, die alles ten beste beschikt."},{"book":"Wijsheid","chapter":"8","verse":"2","text":"Ik had haar lief en zocht haar sinds mijn jeugd, Zocht haar te winnen als bruid; Want ik werd verliefd op haar schoonheid."},{"book":"Wijsheid","chapter":"8","verse":"3","text":"Zij roemt haar edele afkomst; Want zij leeft in gemeenschap met God, En Hij, die de Heer is van alles, bemint haar."},{"book":"Wijsheid","chapter":"8","verse":"4","text":"Ja, zij is ingewijd in de kennis van God, En is zijn raadsvrouw bij zijn werken."},{"book":"Wijsheid","chapter":"8","verse":"5","text":"Als rijkdom een begerenswaardig bezit is in het leven, Wat is er rijker dan de wijsheid, die alles bewerkt;"},{"book":"Wijsheid","chapter":"8","verse":"6","text":"En als iemand naar scherpzinnigheid streeft, Wie ter wereld is vaardiger dan zij?"},{"book":"Wijsheid","chapter":"8","verse":"7","text":"Heeft iemand de gerechtigheid lief, Heel haar streven is op deugden gericht; Want zij leert matigheid en voorzichtigheid, Rechtvaardigheid en sterkte; En niets bestaat er, dat nuttiger is Voor den mens in zijn leven."},{"book":"Wijsheid","chapter":"8","verse":"8","text":"Wanneer iemand streeft naar rijke ervaring, Zij kent het verleden en doorziet de toekomst; Zij verstaat de zin van spreuken, En de oplossing van raadsels; Wonderen en tekenen kent zij te voren Met de lotgevallen van tijden en eeuwen."},{"book":"Wijsheid","chapter":"8","verse":"9","text":"Ik besloot dus, haar te nemen als levensgezellin, Wetend. dat zij mij het goede zal raden, En zal troosten in zorgen en smart."},{"book":"Wijsheid","chapter":"8","verse":"10","text":"Door haar zal ik roem verwerven bij het volk, En eer bij de oudsten, ofschoon ik nog jong ben."},{"book":"Wijsheid","chapter":"8","verse":"11","text":"Bij het rechtspreken zal ik scherpzinnig zijn, En bewondering vinden in het oog van de vorsten."},{"book":"Wijsheid","chapter":"8","verse":"12","text":"Zwijg ik, dan zullen ze wachten, Als ik spreek, aandachtig luisteren; En al voer ik nog langer het woord, Ze leggen de hand op hun mond."},{"book":"Wijsheid","chapter":"8","verse":"13","text":"Door haar zal ik onsterfelijkheid verwerven, Een eeuwig aandenken achterlaten bij wie na mij komen."},{"book":"Wijsheid","chapter":"8","verse":"14","text":"Ik zal volkeren besturen en naties onderwerpen,"},{"book":"Wijsheid","chapter":"8","verse":"15","text":"Gevreesde tyrannen zullen met schrik van mij horen; Bij mijn volk zal ik goed zijn, En dapper in de krijg."},{"book":"Wijsheid","chapter":"8","verse":"16","text":"Als ik terugkeer naar huis, bij haar vind ik rust; Want de omgang met haar heeft nimmer iets bitters, En met haar verkeren geeft nimmer verdriet, Maar vreugde en blijdschap."},{"book":"Wijsheid","chapter":"8","verse":"17","text":"Omdat ik dit bij mijzelf bedacht, En overwoog in mijn hart: Dat er onsterfelijkheid ligt in het gezelschap der wijsheid,"},{"book":"Wijsheid","chapter":"8","verse":"18","text":"En edel genot in haar vriendschap, Onuitputtelijke rijkdom in het werk van haar handen, Doorzicht in de innige omgang met haar, En roem in het deelnemen aan haar gesprekken: Daarom zocht ik overal rond, hoe haar tot mij te nemen."},{"book":"Wijsheid","chapter":"8","verse":"19","text":"Ik was een knaap van schone gestalte, En ik had een voortreffelijke ziel ontvangen;"},{"book":"Wijsheid","chapter":"8","verse":"20","text":"Of liever, omdat ik voortreffelijk was, Kwam ik in een lichaam zonder gebreken."},{"book":"Wijsheid","chapter":"8","verse":"21","text":"Maar ik begreep, haar nooit te zullen bezitten, als God ze niet gaf; En het is reeds wijsheid te weten, wiens gave zij is. Daarom wendde ik mij tot den Heer in gebed, En sprak uit het diepst van mijn hart:"}]}