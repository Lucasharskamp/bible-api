{"data":[{"book":"MATTHEW","chapter":"11","verse":"1","text":"Te saaita Jesus ni oti te kauake naa akonaki nei ki tana taka sinahuru maa te takarua disaipol raa, a Ia ni masike i te kina naa no hano no hakaea ka akonaki naa taratara TeAtua raa i naa matakaaina e tauppiri ki te kina naa."},{"book":"MATTHEW","chapter":"11","verse":"2","text":"I te saaita John te Baptis ni lono mai i te hare karapusi i naa vana Jesus ni mee ake raa, a ia ni heuna aaraa disaipol aana ki oo no vasiri ake ki Jesus."},{"book":"MATTHEW","chapter":"11","verse":"3","text":"Naa tama naa ni oo no vasiri ake iloo peelaa, “Teenaa ko koe naa te tama John ni taratara maa kioti ku au? Seai, maatou ki ttari ki telaa tama?”"},{"book":"MATTHEW","chapter":"11","verse":"4","text":"Jesus ki mee ake, “Koorua ahe no taratara ake ki John i naa vana koorua e kkite aa naa vana koorua e llono:"},{"book":"MATTHEW","chapter":"11","verse":"5","text":"Naa tama e ppuni naa karamata laatou raa ku kkite,"},{"book":"MATTHEW","chapter":"11","verse":"6","text":"Naa tama see nnapa te tautari kiaa nau raa ma ki hakahiahiaria TeAtua!”"},{"book":"MATTHEW","chapter":"11","verse":"7","text":"Saaita naa tama ni heunatia ake John ni ahe raa, Jesus ni huri no taratara ake ki te kuturana tama raa i naa tiputipu John: “Te saaita kootou ni oo ki John iloto mouku, kootou ni mannatu ma se tama peehea raa e oo kootou no mmata? Kootou ni mannatu maa kootou ma ki kkite ma se tama e matanaenae, e mee pee ko naa tuu te vvee ka aania huri te matani?"},{"book":"MATTHEW","chapter":"11","verse":"8","text":"E aa? Kootou ni mannatu maa kootou ma ki kkite ma se tama e uru ki naa hekau e taavi mmaha? Seai hoki. Naa tama e uru ki naa hekau e taavi mmaha raa teenaa ko naa tama e nnoho i naa hare naa tuku!"},{"book":"MATTHEW","chapter":"11","verse":"9","text":"Kootou taratara mai, teelaa se tama peehea raa ni oo kootou no mmata? Kootou ni oo no mmata maa i teenaa ko te pure TeAtua? Uee, aa nau ku taratara atu ki kootou, teenaa se pure hakamaatua iloo ni oo kootou no mmata."},{"book":"MATTHEW","chapter":"11","verse":"10","text":"I te aa, i teelaa ko John raa ni tarataraina iloto te Laupepa Tapu: ‘TeAtua e mee maa, Nau ma ki heuna atu taku pure raa ki hano imua aau, ki hakatonutonu mai hakaoti too ara.’11.10 Mal 3.1"},{"book":"MATTHEW","chapter":"11","verse":"11","text":"“Nau e vanaatu ki kootou: See hai tama iloo i te maarama nei e takoto hakamaatua i aruna John, tevana iaa te tama vare koi iloto te Nohorana te Lani raa e noho hakamaatua i aruna John."},{"book":"MATTHEW","chapter":"11","verse":"12","text":"E kaamata mai i te ssao John te Baptis ni hakaea naa taratara TeAtua no tae mai ki te ssao nei raa, e tammaki naa tama ni hai ki naa mahi laatou ki hakauru atu laatou no nohoria te Nohorana te Lani."},{"book":"MATTHEW","chapter":"11","verse":"13","text":"I te aa, i te saaita John seki tae mai raa, naa pure TeAtua ma naa Loo Moses raa e taratara i te Nohorana naa.11.13 Lk 16.16"},{"book":"MATTHEW","chapter":"11","verse":"14","text":"Aa teenaa, ki mee maa kootou e illoa maa aku taratara nei ni taratara maaoni raa, kootou ma ki illoa maa John naa ko Elijah, te tama ni tarataraina te Laupepa Tapu raa ma ki oti ku hakasura iho.11.14 Mal 4.5; Mt 17.10-13; Mk 9.11-13"},{"book":"MATTHEW","chapter":"11","verse":"15","text":"Ki mee maa kootou e fiffai ki illoa, kootou ku hakannoo mai!"},{"book":"MATTHEW","chapter":"11","verse":"16","text":"“Nau ki taratara maa naa tama e nnoho i te maarama i te ssao nei e tiputtipu peehea? Naa tama naa e mee pee ko naa tamalliki e tataaffao iloto marae ka tanitani varo soko laatou peelaa,"},{"book":"MATTHEW","chapter":"11","verse":"17","text":"‘Maatou ni taa naa rue, tevana iaa kootou ni see llue!"},{"book":"MATTHEW","chapter":"11","verse":"18","text":"Saaita John te Baptis ni au raa, a ia ni hakapakuu peenaa ka see unu naa wain, teenaa kootou ni taratara peelaa, ‘Te tama naa e tauria te tipua!’"},{"book":"MATTHEW","chapter":"11","verse":"19","text":"Saaita te Tama te Henua ni au raa, a Ia e kai ka unu, teenaa kootou ni ffuri no mee naa taratara kootou peelaa, ‘Kootou ttoka atu i te tama nei! Teenei se tama e kaikai vvare aa e unuunu vvare; teenei se tama e vaisoa maa naa tama e aoao naa takis aa ma naa tama haisara!’ Tevana iaa naa tama e tauhia laatou te atamai TeAtua raa e huri ake peelaa maa te atamai TeAtua raa ko te atamai maaoni.”"},{"book":"MATTHEW","chapter":"11","verse":"20","text":"Naa tama i naa matakaaina teelaa ni kkite i te lopo mahi TeAtua ni hakassuratia Jesus raa ni see ffuri no tiiake naa haisara laatou, teenaa ki huri atu Jesus no mee ake ki laatou,"},{"book":"MATTHEW","chapter":"11","verse":"21","text":"“Kootou naa tama i naa matakaaina Korasin ma Bethsaida; naa haaeo e llasi ma ki pakkuu atu ki kootou! Ki mee maa naa mahi TeAtua ni hakassura i naa matakaaina kootou nei ni hakasuratia hoki nau i Tyre ma Saidon raa, naa tama sara i naa matakaaina naa kunaa ffuri are naa manava laatou. Ki mee raa, naa tama naa ku naa nnoho are ma naa maro ppari laatou ka huna naa haitino laatou ki naa nanahu, ki huri ake peelaa maa laatou ku ffuri naa manava laatou!11.21 Is 23.1-18; Ezek 26.1—28.26; Joel 3.4-8; Amos 1.9-10; Zech 9.2-4"},{"book":"MATTHEW","chapter":"11","verse":"22","text":"Nau e kauatu te taratara maaoni nei: i te Aso te Hakatonu TeAtua raa, te manava aroha TeAtua ma ki hakasura ki naa tama i Tyre ma Saidon raa ma ki ttoe iaa i kootou!"},{"book":"MATTHEW","chapter":"11","verse":"23","text":"Aa kootou, naa tama i Capernaum! Kootou ni mannatu maa kootou ki saua ki te lani? See lavaa. Kootou ma ki peesia ki te kina naa tama e mmate! Ki mee maa naa mahi TeAtua teelaa ni hakassuratia a nau i te matakaaina naa ni hakassuratia i Sodom raa, te matakaaina naa koi tuu i te aso nei.11.23 Is 14.13-15; Gen 19.24-28"},{"book":"MATTHEW","chapter":"11","verse":"24","text":"Kootou ki illoa maa i te Aso te Hakatonu TeAtua raa, naa haaeo TeAtua ni kauake ki naa tama i Sodom raa ma ki see tae ki ana haaeo ma ki kauatu ki kootou!11.24 Mt 10.15; Lk 10.12"},{"book":"MATTHEW","chapter":"11","verse":"25","text":"“Tamana, TeAriki te lani ma te kerekere nei! Nau e hiahia i aa koe ku oti te hakaari ake ki naa tama see illoa i naa vana i oo mee ni huu ki see ilotia naa tama e atammai ma naa tama e illoa i te kau vana."},{"book":"MATTHEW","chapter":"11","verse":"26","text":"E maaoni, taku Tamana, i teenei ko too ara ni hiihai maa naa mee nei ki ssura.”"},{"book":"MATTHEW","chapter":"11","verse":"27","text":"Araa Jesus ku huri ake no mee ake ki naa tama naa, “Taku Tamana ni kaumai naa mee hakkaatoa. See hai tama e iloa maaoni maa nau se tama peehea, taku Tamana raa koi. See hai tama e iloa maaoni maa taku Tamana raa se tama peehea, teenei ko nau koi soko nau, te Tama TeAtua, aa ma naa tama hoki e tukua a nau ki hakaari naa tiputipu taku Tamana.11.27 Jn 3.35; 1.18; 10.15"},{"book":"MATTHEW","chapter":"11","verse":"28","text":"“Kootou oomai kiaa nau, kootou naa tama ku naennae te amo naa mee e mmaha, teenaa nau ma ki tokonaki atu ki hakamalolloo kootou."},{"book":"MATTHEW","chapter":"11","verse":"29","text":"Kootou hakannoo no tuku ki aku vana, aa kootou ku mee ki illoa kootou i aku tiputipu, i aa nau se tama see haaeo aa e meemee seemuu, teenaa nau ma ki tokonaki atu ki hakamalolloo kootou.11.29 Jer 6.16"},{"book":"MATTHEW","chapter":"11","verse":"30","text":"I te aa, i aku taratara ma ki kauatu raa ma ki kauatu kootou taukareka, aa naa mee ma ki kauatu nau ki amo kootou raa, teenaa seai ni mmaha maaoni.”"}]}