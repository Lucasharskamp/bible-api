{"data":[{"book":"Jozua","chapter":"2","verse":"1","text":"Daarna zond Josuë, de zoon van Noen, van Sjittim uit heimelijk twee verkenners met de opdracht: Gaat het land en vooral Jericho verkennen. Dezen trokken er dus op uit, en namen hun intrek in het huis van een deerne, die Rachab heette, om er te overnachten."},{"book":"Jozua","chapter":"2","verse":"2","text":"Men berichtte aan den koning van Jericho: Er zijn vannacht Israëlieten hier gekomen, om het land te verspieden."},{"book":"Jozua","chapter":"2","verse":"3","text":"Nu liet de koning van Jericho Rachab aanzeggen: Lever de mannen uit, die naar u toe kwamen, en uw huis zijn binnengegaan; want ze zijn gekomen, om heel het land te verspieden."},{"book":"Jozua","chapter":"2","verse":"4","text":"Doch de vrouw nam de beide mannen mee, verborg ze, en zeide: Die mannen zijn wel bij me geweest, maar ik heb niet geweten, waar ze vandaan kwamen."},{"book":"Jozua","chapter":"2","verse":"5","text":"En juist, toen men tegen het donker de poort wilde sluiten, zijn die mannen vertrokken; ik weet niet, waar ze gebleven zijn. Zet ze vlug achterna, dan kunt ge ze nog inhalen."},{"book":"Jozua","chapter":"2","verse":"6","text":"Maar zij had de mannen naar het dak gebracht, en ze verborgen onder vlasstengels, die zij op het dak had uitgespreid."},{"book":"Jozua","chapter":"2","verse":"7","text":"De mannen achtervolgden hen dan naar de Jordaan, in de richting van de doorwaadbare plaatsen, en men sloot de poort, zodra hun vervolgers eruit waren gegaan."},{"book":"Jozua","chapter":"2","verse":"8","text":"Maar eer de mannen gingen slapen, klom ze bij hen op het dak,"},{"book":"Jozua","chapter":"2","verse":"9","text":"en zeide tot hen: Ik weet, dat Jahweh dit land voor u bestemd heeft, en dat wij angst voor u hebben, en alle bewoners van het land voor u beven."},{"book":"Jozua","chapter":"2","verse":"10","text":"Want we hebben vernomen, hoe bij uw uittocht uit Egypte Jahweh het water van de Rode Zee voor u heeft doen opdrogen, en hoe gij de twee amorietische koningen aan de overzijde van de Jordaan hebt behandeld, Sichon en Og, die ge met de ban hebt geslagen."},{"book":"Jozua","chapter":"2","verse":"11","text":"Toen we dat hoorden, is ons de schrik om het hart geslagen, en is iedereen de moed ontzonken uit angst voor u. Want Jahweh, uw God, is God in de hemel daarboven en op de aarde beneden."},{"book":"Jozua","chapter":"2","verse":"12","text":"Zweert me nu bij Jahweh dat gij u over mijn familie zult ontfermen, zoals ik mij over u heb ontfermd. Geeft me ook een vertrouwbaar teken,"},{"book":"Jozua","chapter":"2","verse":"13","text":"dat ge mijn vader en moeder, mijn broers en zusters, en al de hunnen zult sparen, en ons van de dood zult redden."},{"book":"Jozua","chapter":"2","verse":"14","text":"De mannen antwoordden haar: Wij staan met ons leven voor u in. Als gij onze plannen niet aanbrengt, dan zullen wij, wanneer Jahweh ons het land heeft overgeleverd, ons zeker over u ontfermen."},{"book":"Jozua","chapter":"2","verse":"15","text":"Toen liet ze hen langs een touw door het venster naar beneden zakken; want haar huis stond tegen de binnenkant van de stadsmuur, zodat ze eigenlijk in de muur woonde."},{"book":"Jozua","chapter":"2","verse":"16","text":"Ze sprak tot hen: Gaat het gebergte in, opdat de vervolgers u niet tegenkomen; houdt u daar drie dagen schuil, totdat ze zijn teruggekeerd, en gaat dan verder uws weegs."},{"book":"Jozua","chapter":"2","verse":"17","text":"De mannen zeiden tot haar:"},{"book":"Jozua","chapter":"2","verse":"18","text":"Als we het land binnentrekken, moet ge dit rode koord aan het venster binden, waardoor ge ons omlaag hebt gelaten, en uw vader en moeder, uw broers en heel uw familie in dit huis bij elkaar brengen."},{"book":"Jozua","chapter":"2","verse":"19","text":"Als dan iemand de deur van uw huis uitgaat, dan komt zijn bloed op zijn eigen hoofd neer, en zullen wij er geen schuld aan hebben; maar slaat men de hand aan iemand, die in uw huis is, dan komt zijn bloed op ons hoofd."},{"book":"Jozua","chapter":"2","verse":"20","text":"Als ge echter onze plannen verraadt, zijn wij van de eed ontslagen, die ge ons hebt doen zweren."},{"book":"Jozua","chapter":"2","verse":"21","text":"Zij antwoordde: Afgesproken, zoals ge gezegt hebt! Ze liet hen vertrekken, en bond het rode koord aan het venster."},{"book":"Jozua","chapter":"2","verse":"22","text":"Zij gingen heen, trokken het gebergte in, en bleven daar drie dagen, totdat de achtervolgers waren teruggekeerd; dezen hadden overal gezocht, maar niets gevonden."},{"book":"Jozua","chapter":"2","verse":"23","text":"Toen maakten de twee mannen rechtsomkeert, daalden het gebergte af, trokken de Jordaan over, en begaven zich naar Josuë, den zoon van Noen, wien ze alles vertelden, wat ze hadden beleefd."},{"book":"Jozua","chapter":"2","verse":"24","text":"En ze zeiden tot Josuë: Jahweh heeft ons het hele land in handen geleverd; alle bewoners van het land zijn voor ons met schrik geslagen."}]}