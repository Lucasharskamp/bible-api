{"data":[{"book":"Matayo","chapter":"7","verse":"1","text":"“Makahukumuje bandu, manhwika kuhukumuligwa na Nnoongo,"},{"book":"Matayo","chapter":"7","verse":"2","text":"gambu pamahukumula ajinu na mangweto mpakuhukumigwa uyo, ni kipemo chamapeme bange ucho echapakumpeme Nnoongo."},{"book":"Matayo","chapter":"7","verse":"3","text":"Mboni mwe milibona lipandi mulio lya nnunagwinu, na kongo lipalamandi elibi mulio linu kulibonaje?"},{"book":"Matayo","chapter":"7","verse":"4","text":"Nhwotobo kunnenge ‘Nnunu gwinu, nnyeme nammoye lipandi mulio linu na kongo mmene nkweti lipalamandi mulio linu?"},{"book":"Matayo","chapter":"7","verse":"5","text":"Mwe mandendemundu! Mmoye oti lipandi elibi mulio linu penia pampakulola tela kuboya kipalamandi chikibi mulio lya nnuna gwinu.’ ”"},{"book":"Matayo","chapter":"7","verse":"6","text":"“Mikipeje imbwa ilebe yachwapi, kupala yakagalambukaje nu kunkwalambula mmene mangweto, na makagalekeleje magolobe lulu inu kupala gakalebataje."},{"book":"Matayo","chapter":"7","verse":"7","text":"“Nnyope, mangweto mampata, mpalepale na mangweto mamibona, nng'ombange oti mangweto mabannyogola.”"},{"book":"Matayo","chapter":"7","verse":"8","text":"Mundu jwajoa jwajopa kupata, ojwapalapala kiibona, na ojwagomba oti kunnyogolela."},{"book":"Matayo","chapter":"7","verse":"9","text":"Bo, abi mundu kati jinu anda mwana gwakwe annyopite nkate kumpa libwe?"},{"book":"Matayo","chapter":"7","verse":"10","text":"Andaje ajopite chamaki kumpa lijoka?"},{"book":"Matayo","chapter":"7","verse":"11","text":"Anda yene mangweto mammilingite makabaja mmanyi kipe ingota inu ilebe yambone. Mmanya Awawabinu bu kumbengu bapakape gambone muno abajopa."},{"book":"Matayo","chapter":"7","verse":"12","text":"“Matendelange bandu bange andi gamagapala bantendele mangweto. Yene ngapagabi Malagilo ga Musa na maboulo ga akalondoli ba Nnoongo."},{"book":"Matayo","chapter":"7","verse":"13","text":"“Nnyingilange pa nniango ogubi nchokochoko, magambu ndela ejijenda kukujomoka ngolongwa na nniango gwa kujingi mwenio nkolongwa, abajenda ndela jenie ajingi."},{"book":"Matayo","chapter":"7","verse":"14","text":"Nambu ndela ejijenda kubwomi njokochoko na nniango gu kujingi mweno nchokochoko na bandu achoko tu abijibona ndela jenie."},{"book":"Matayo","chapter":"7","verse":"15","text":"“Ntamanga maha na akalondoli bu uwangi angweto bakaika kwinu kunja bakabonekana andi mambelele, nambu nkati jabe mamei makale."},{"book":"Matayo","chapter":"7","verse":"16","text":"Mamanya ku itendwa yabe. Bo bandu kutongola zabibu munkongo gwa miba, andaje mbendembe mumpengo? Ije!"},{"book":"Matayo","chapter":"7","verse":"17","text":"Nkongo gwambone kupambika ngokwa yambone, na nkongo mmaja kupambika ngokwa mbaja."},{"book":"Matayo","chapter":"7","verse":"18","text":"Nkongo gwambone kupambikaje ngokwa mbaja, na nkongo mmaja kupambikaje ngokwa inachwapi."},{"book":"Matayo","chapter":"7","verse":"19","text":"Kila nkongo gwanga pambika ngokwa inachwapi kueketigwa nu kuuleke pamwoto."},{"book":"Matayo","chapter":"7","verse":"20","text":"Kwa yene, mamanyanga akalondoli buwangi ku itendwa yabe."},{"book":"Matayo","chapter":"7","verse":"21","text":"“Ngiti kila mundu ojwapa kungema ‘Angwana, Angwana,’ Ajingila mukingwana cha kumbengu, nambu jwajo tu ojwapakutenda agabapala Awawa ababi kumbengu."},{"book":"Matayo","chapter":"7","verse":"22","text":"Bandu ajingi binnengela lichoba lyene lya hukumu, ‘Angwana, Angwana! Kwa liina linu ngututangacha nhwalo gwinu na kwa liina linu ngutuboya michepela nu kulaya ikobo ijingi!’"},{"book":"Matayo","chapter":"7","verse":"23","text":"Penia manalengela, ‘Numanyije mangweto, mmokange nnongi jango, mangwetomwe makabaja!’"},{"book":"Matayo","chapter":"7","verse":"24","text":"“Yene kila mundu ojwajoa malobe gango na kugakamula, malandana na mundu juna malango, ojwachengite nyumba jakwe panani piliganga."},{"book":"Matayo","chapter":"7","verse":"25","text":"Ula ngijikoma, ngemba ngitwele mache, kimbonga ngikiika na kujiputa nyumba. Nambu nyumba jigwije kwa magambu jikachengigwa panani pa liganga."},{"book":"Matayo","chapter":"7","verse":"26","text":"“Nambu mundu jwajwoa jwajoa malobe gango nu kugakamuje, malandana na mundu jwapunganikwe ojwachengite nyumba jakwe panani pimiyangi."},{"book":"Matayo","chapter":"7","verse":"27","text":"Ula ngijikoma ngemba ngitwele mache kimbonga ngikiika ngijiputa nyumba jenie ngijigwe. Kabe luwindu lwakwe lukiba lukolongwa muno!”"},{"book":"Matayo","chapter":"7","verse":"28","text":"“Yesu pajomola kulenga malobe genia, nkengeni gwa bandu nguomongwa kwa maboulo gakwe."},{"book":"Matayo","chapter":"7","verse":"29","text":"Abola andi akaboli babeje ba Malagilo ga Musa, nambu jwombe abola kukinala.”"}]}