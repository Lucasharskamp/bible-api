{"data":[{"book":"1 Sarakuna","chapter":"7","verse":"1","text":"Ya ɗauki Solomon shekaru goma sha uku kafin yă gama gina fadarsa."},{"book":"1 Sarakuna","chapter":"7","verse":"2","text":"Ya gina fadarsa mai suna Kurmin Lebanon, tsawonsa kamu ɗari, fāɗinsa kamu hamsin, tsayinsa kuma kamu talatin, a bisa jeri huɗu na ginshiƙan itacen al’ul, aka shimfiɗa katakan itacen al’ul a bisa ginshiƙan."},{"book":"1 Sarakuna","chapter":"7","verse":"3","text":"Aka yi rufin da al’ul bisa ginshiƙan da suke bisa ginshiƙai arba’in da biyar, goma sha biya a kowane jeri."},{"book":"1 Sarakuna","chapter":"7","verse":"4","text":"Aka kuma yi tagogi masu sandunan ƙarfe, jeri uku, kowace taga tana ɗaura da ’yar’uwarta, har jeri uku."},{"book":"1 Sarakuna","chapter":"7","verse":"5","text":"Dukan ƙofofin da madogaransu murabba’i ne, taga kuma tana ɗaura da ’yar’uwarta har jeri uku."},{"book":"1 Sarakuna","chapter":"7","verse":"6","text":"Ya yi babban zaure mai ginshiƙai, tsawonsa kamu hamsin, fāɗinsa kuwa kamu talatin. A gabansa kuwa akwai shirayi, kuma a gaban wannan shirayi akwai ginshiƙai da kuma rufin da yake a shimfiɗe."},{"book":"1 Sarakuna","chapter":"7","verse":"7","text":"Ya kuma gina shirayi ta sarauta, da ya kira Zauren Adalci, inda zai riƙa yin shari’a, ya kuma rufe dukan daɓensa da itacen al’ul daga ƙasa har sama."},{"book":"1 Sarakuna","chapter":"7","verse":"8","text":"A fadar da zai zauna kuwa, wadda aka gina a can baya, ya yi ta da irin fasali guda. Solomon ya kuma yi wata fada kamar wannan zaure domin ’yar Fir’auna, wadda ya auro."},{"book":"1 Sarakuna","chapter":"7","verse":"9","text":"Dukan waɗannan gine-gine, daga waje zuwa babban fili, da kuma daga tushen zuwa rufin, an yi su da duwatsun da aka yanka, aka kuma gyara da zarto a fuskokinsu na ciki da waje."},{"book":"1 Sarakuna","chapter":"7","verse":"10","text":"Aka kafa tushen da manyan duwatsu masu kyau, tsayin waɗansunsu ya kai kamu goma, waɗansu kuma kamu takwas."},{"book":"1 Sarakuna","chapter":"7","verse":"11","text":"A can bisa akwai duwatsu masu tsada da aka yayyanka bisa ga ma’auni, da kuma ginshiƙan al’ul."},{"book":"1 Sarakuna","chapter":"7","verse":"12","text":"An kewaye babban filin da katanga da jerin uku-uku na duwatsun da aka gyara, da kuma jeri guda na gyararren al’ul, kamar yadda aka yi na filin cikin haikalin Ubangiji da shirayinsa."},{"book":"1 Sarakuna","chapter":"7","verse":"13","text":"Sarki Solomon ya aika zuwa Taya aka kuma kawo Huram,"},{"book":"1 Sarakuna","chapter":"7","verse":"14","text":"wanda mahaifiyarsa gwauruwa ce daga kabilar Naftali, wanda kuma mahaifinsa mutumin Taya ne, shi Huram, gwani ne a aikin tagulla. Huram gwani ne sosai kuma ya saba da yin kowane irin aikin tagulla. Sai ya zo wurin Sarki Solomon ya kuma yi dukan aikin da aka sa shi."},{"book":"1 Sarakuna","chapter":"7","verse":"15","text":"Ya yi ginshiƙan tagulla, kowanne tsayinsa kamu goma sha takwas, ya kuma yi guru mai kamu goma sha biyu, kewaye da shi."},{"book":"1 Sarakuna","chapter":"7","verse":"16","text":"Ya yi dajiyoyi biyu na zubin tagulla don yă sa a bisa ginshiƙai; kowace dajiya tsayinta kamu biyar ne."},{"book":"1 Sarakuna","chapter":"7","verse":"17","text":"Aka yi yanar tuƙaƙƙun sarƙoƙi aka ɗaura dajiyoyin a bisa ginshiƙai guda bakwai don kowace dajiya."},{"book":"1 Sarakuna","chapter":"7","verse":"18","text":"Ya yi rumman jeri biyu kewaye da kowace yanar don yă yi adon dajiyoyin a bisa ginshiƙan. Haka kuma ya yi wa ɗaya dajiyar."},{"book":"1 Sarakuna","chapter":"7","verse":"19","text":"Dajiyoyin da suke a bisa ginshiƙan a shirayi suna da fasalin furen bi-rana, tsayinsu kamu huɗu-huɗu ne."},{"book":"1 Sarakuna","chapter":"7","verse":"20","text":"A inda kan ginshiƙin ya buɗu kamar kwano, sama da zāne-zānen sarƙar, an yi zāne-zānen rumman wajen ɗari biyu, layi-layi kewaye da kawunan ginshiƙan nan."},{"book":"1 Sarakuna","chapter":"7","verse":"21","text":"Ya ta da ginshiƙai a shirayin haikali. Ya ba wa ginshiƙi na wajen kudu sunan Yakin,7.21 Yakin mai yiwuwa yana nufin ya kafa. na wajen arewa kuma ya kira Bowaz.7.21 Bowaz mai yiwuwa yana nufin a cikinsa akwai ƙarfi."},{"book":"1 Sarakuna","chapter":"7","verse":"22","text":"Dajiyoyin da suke a bisa suna da fasalin bi-rana ne. Ta haka aka gama aiki a kan ginshiƙan."},{"book":"1 Sarakuna","chapter":"7","verse":"23","text":"Sai Huram ya yi wani ƙaton kwano na ƙarfen tagulla, da ya kira Teku. Zurfin kwanon nan kamu bakwai da rabi, fāɗinsa kamu goma sha biyar, da’irarsa kuma kamu talatin ne."},{"book":"1 Sarakuna","chapter":"7","verse":"24","text":"A kewayen bakin ƙaton kwanon akwai layi biyu na siffofin goran ƙarfen tagulla, akwai gora shida cikin kowane ƙafa. An yi zubinsu haɗe da kwanon nan da kira Teku."},{"book":"1 Sarakuna","chapter":"7","verse":"25","text":"Kwanon ya tsaya a kan siffofin bijimai goma sha biyu, uku suna fuskantar arewa, uku suna fuskantar yamma, uku suna fuskantar kudu, sa’an nan uku suna fuskantar gabas. Kwanon da ya kira Teku ya zauna a kansu, gindin siffofin bijimai goma sha biyun nan suna wajen tsakiya."},{"book":"1 Sarakuna","chapter":"7","verse":"26","text":"Kaurin kwanon ya kai tafin hannu, kuma da’iransa ya yi kamar da’iran kwaf, kamar bi-ranar da ta buɗe. Wannan kwanon da aka kira Teku yakan ci garwa dubu biyu."},{"book":"1 Sarakuna","chapter":"7","verse":"27","text":"Ya kuma yi dakalai guda goma na tagulla da ake iya matsar da su; kowane tsawonsa kamu huɗu ne, fāɗinsa kamu huɗu, tsayinsa kuma kamu uku."},{"book":"1 Sarakuna","chapter":"7","verse":"28","text":"Ga yadda aka yi dakalan, dakalan suna da ɓangarori haɗe da mahaɗai."},{"book":"1 Sarakuna","chapter":"7","verse":"29","text":"A bisa sassan tsakanin mahaɗan, akwai siffofin zakoki, bijimai da kuma kerubobi, suna a kan mahaɗan su ma. A sama da kuma ƙasan siffofin zakokin da na bijiman kuwa akwai hotunan furanni."},{"book":"1 Sarakuna","chapter":"7","verse":"30","text":"Kowane dakali yana da ƙafa huɗu na tagulla kamar na keken yaƙi, da sandunan tagulla don sa kwanon nan da aka kira Teku. A kusurwoyin akwai abubuwan zubi don riƙe kwanon. An zāna furanni a kowane gefensu."},{"book":"1 Sarakuna","chapter":"7","verse":"31","text":"A dakalin daga ciki, akwai bakin da yake da’ira, mai zurfi kamun guda. Bakin da’irar ne, yana da zāne-zānensa da ya kai kamu ɗaya da rabi. Kusa da bakin akwai zāne-zāne. Sassan dakalin murabba’i ne, ba da’ira ba ne."},{"book":"1 Sarakuna","chapter":"7","verse":"32","text":"Ƙafafu huɗun suna a ƙarƙashin ɓangarorin, aka kuma haɗa gindin ƙafafun keken da dakalin. Tsayin kowace ƙafa kamu ɗaya da rabi ne."},{"book":"1 Sarakuna","chapter":"7","verse":"33","text":"An yi ƙafafun kamar ƙafafun keken yaƙi ne; gindin, da’irar, gyaffan da kuma cibiyar duk an yi su da ƙarfe ne."},{"book":"1 Sarakuna","chapter":"7","verse":"34","text":"Kowane dakali yana da hannuwa huɗu, ɗaya a kowane gefe, da yake nausawa daga dakalin."},{"book":"1 Sarakuna","chapter":"7","verse":"35","text":"A bisa dakalin akwai da’irar da ta yi kamar gammo mai zurfi kamar rabin kamu7.35 Wato, kamar inci 9 ko kuma kamar sentimita 23. Abubuwan da suke riƙewa da kuma sassan, an haɗa su da bisa dakalin."},{"book":"1 Sarakuna","chapter":"7","verse":"36","text":"Ya zāna siffofin kerubobi, zakoki da itatuwan dabino a saman abubuwan riƙewa da kuma a kan ɓangarorin, a kowane abin da ya ga akwai ɗan fili, ya zāna furanni."},{"book":"1 Sarakuna","chapter":"7","verse":"37","text":"Haka ya yi dakalai goma. Duk an yi zubinsu iri ɗaya ne, girmansu da fasalinsu kuma iri ɗaya."},{"book":"1 Sarakuna","chapter":"7","verse":"38","text":"Sa’an nan ya yi kwanoni goma na tagulla, kowane yana cin garwa arba’in, kuma kamu huɗu daga wannan zuwa wancan, kowane dakali yana da daro ɗaya."},{"book":"1 Sarakuna","chapter":"7","verse":"39","text":"Ya sa dakalai biyar a gefen kudu na haikali, biyar kuma a arewa. Ya sa kwanon a gefen kudu, a gefen kudu maso gabas na haikalin."},{"book":"1 Sarakuna","chapter":"7","verse":"40","text":"Ya kuma yi kwanoni da manyan cokula da kuma kwanonin yayyafawa."},{"book":"1 Sarakuna","chapter":"7","verse":"41","text":"Ya yi ginshiƙai biyun;"},{"book":"1 Sarakuna","chapter":"7","verse":"42","text":"ya yi rumman guda ɗari huɗu na sashi yanar biyun (jeri biyu na rumman don kowace yanar, yana adon dajiyoyi masu fasalin kwano a kan ginshiƙai);"},{"book":"1 Sarakuna","chapter":"7","verse":"43","text":"ya yi dakalai goma da kwanoninsu goma;"},{"book":"1 Sarakuna","chapter":"7","verse":"44","text":"ya yi kwanon da ya kira Teku, da bijimai goma sha biyu a ƙarƙashinsa;"},{"book":"1 Sarakuna","chapter":"7","verse":"45","text":"ya yi tukwane, manyan cokula da kwanonin yayyafawa."},{"book":"1 Sarakuna","chapter":"7","verse":"46","text":"Sarki ya sa aka yi zubi a abin yin tubalin laka a filin Urdun, tsakanin Sukkot da Zaretan."},{"book":"1 Sarakuna","chapter":"7","verse":"47","text":"Solomon ya bar dukan waɗannan abubuwa ba tare da an auna su ba, domin sun yi yawa sosai; ba a san nauyin tagullar ba."},{"book":"1 Sarakuna","chapter":"7","verse":"48","text":"Solomon ya kuma yi dukan kayayyakin da suke cikin haikalin Ubangiji."},{"book":"1 Sarakuna","chapter":"7","verse":"49","text":"ya yi alkukai na zinariya zalla (Biyar a dama, biyar kuma a hagu, a gaban wuri mai tsarki na can cikin);"},{"book":"1 Sarakuna","chapter":"7","verse":"50","text":"ya yi kwanonin zinariya zalla, hantsuka, kwanonin yayyafawa, kwanoni, da kuma farantan wuta;"},{"book":"1 Sarakuna","chapter":"7","verse":"51","text":"Sa’ad da aka gama aikin da Sarki Solomon sa a yi domin haikalin Ubangiji, sai ya kawo kayayyakin da mahaifinsa Dawuda ya keɓe, azurfa da zinariya da kayayyaki, ya sa su a ma’ajin haikalin Ubangiji."}]}