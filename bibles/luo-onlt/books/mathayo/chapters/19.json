{"data":[{"book":"Mathayo","chapter":"19","verse":"1","text":"Kane Yesu osetieko wacho gigi, noa Galili kendo nodhi nyaka e gwengʼ mar Judea man loka aora Jordan."},{"book":"Mathayo","chapter":"19","verse":"2","text":"Oganda maduongʼ noluwe, kendo nochangogi kuno."},{"book":"Mathayo","chapter":"19","verse":"3","text":"Jo-Farisai moko nobiro ire mondo oteme. Negipenje niya, “Bende chik oyie mondo ngʼato oketh keny gi chiege nikech wach moro amora?”"},{"book":"Mathayo","chapter":"19","verse":"4","text":"To nodwokogi niya, “Donge usesomo ni kar chakruok Jachwech ‘nochweyogi dichwo gi dhako,’19:4 Chak 1:27"},{"book":"Mathayo","chapter":"19","verse":"5","text":"nomedo wacho ni, ‘Kuom mano, dichwo nowe wuon kod min kendo nopadre gi chiege, mi ji ariyogo nodok ringruok achiel?’19:5 Chak 2:24"},{"book":"Mathayo","chapter":"19","verse":"6","text":"Omiyo koro ok gin ji ariyo, to gin ringruok achiel. Kuom mano, gima Nyasaye oseriwo kaachiel kik dhano moro amora pogi.”"},{"book":"Mathayo","chapter":"19","verse":"7","text":"Negiwachone niya, “Ka en kamano to marangʼo Musa nochiko ni dichwo mondo omi chiege barup weruok mar ketho keny eka oriembe?”"},{"book":"Mathayo","chapter":"19","verse":"8","text":"Yesu nodwokogi niya, “Musa noyieneu mondo uketh keny gi mondu nikech chunyu matek. To ok ne en kamano nyaka aa chakruok."},{"book":"Mathayo","chapter":"19","verse":"9","text":"Anyisou ni dichwo moro amora moketho keny gi chiege, makmana ne wach chode, mi okendo dhako machielo, to otimo richo mar terruok.”"},{"book":"Mathayo","chapter":"19","verse":"10","text":"Jopuonjre nowachone niya, “Ka kamano e kaka wach chalo e kind dichwo gi dhako to ber moloyo ka ngʼato ok okendo.”"},{"book":"Mathayo","chapter":"19","verse":"11","text":"To Yesu nowachonegi niya, “Ji duto ok nyal rwako wachno, makmana joma osemi nyalo mar timo kamano."},{"book":"Mathayo","chapter":"19","verse":"12","text":"Nimar jomoko gin bwoch nikech ne onywolgi kamano, joma moko ji ema oloko bwoch, to mamoko to oseweyo kend nikech wach pinyruodh polo. Ngʼat mohero rwako wachni to mondo orwake.”"},{"book":"Mathayo","chapter":"19","verse":"13","text":"Eka ji nokelone Yesu nyithindo matindo, mondo oyie lwete kuomgi, kendo olemnegi. To jopuonjre nokwero joma nokelogigo."},{"book":"Mathayo","chapter":"19","verse":"14","text":"To Yesu nowacho niya, “Weuru nyithindo matindo obi ira, kendo kik utamgi, nikech pinyruodh polo en mar ji machal ka magi.”"},{"book":"Mathayo","chapter":"19","verse":"15","text":"Kane oseketo lwete kuomgi, nomedo dhi nyime koa kanyo."},{"book":"Mathayo","chapter":"19","verse":"16","text":"Eka ngʼat moro nobiro ir Yesu mopenje niya, “Japuonj, en angʼo maber monego atim mondo eka ayud ngima mochwere?”"},{"book":"Mathayo","chapter":"19","verse":"17","text":"To Yesu nowacho niya, “Angʼo momiyo ipenja kuom gima ber? Nitie mana Ngʼat achiel kende maber. Ka idwaro donjo e ngima to rit chike.”"},{"book":"Mathayo","chapter":"19","verse":"18","text":"Ngʼatno nopenje niya, “Chike mage?”"},{"book":"Mathayo","chapter":"19","verse":"19","text":"luor wuonu gi minu,19:19 Wuo 20:12-16; Rap 5:16-20 kendo her wadu kaka iherori iwuon.’19:19 Lawi 19:18”"},{"book":"Mathayo","chapter":"19","verse":"20","text":"Wuowi matin-no nowachone niya, “Mago duto aserito. En angʼo machielo ma pod aremo?”"},{"book":"Mathayo","chapter":"19","verse":"21","text":"Yesu nodwoke niya, “Kidwaro doko malongʼo chuth to dhiyo ius gigi duto mondo imi joma odhier eka inibed gi mwandu e polo. Bangʼ timo kamano to bi mondo iluwa.”"},{"book":"Mathayo","chapter":"19","verse":"22","text":"Ka wuowi matin-no nowinjo mano, noa ka chunye lit, nikech ne en-gi mwandu mathoth ahinya."},{"book":"Mathayo","chapter":"19","verse":"23","text":"Eka Yesu nowachone jopuonjrene niya, “Awachonu adier ni en gima tek mondo jamoko odonji e pinyruodh polo."},{"book":"Mathayo","chapter":"19","verse":"24","text":"Bende anyisou ni yot mondo ngamia okadhi e wangʼ sandan moloyo jamoko donjo e pinyruodh Nyasaye.”"},{"book":"Mathayo","chapter":"19","verse":"25","text":"Kane jopuonjre owinjo wachni, ne gidhier nono kendo negipenjore niya, “Kare en ngʼa manyalo kwo?”"},{"book":"Mathayo","chapter":"19","verse":"26","text":"To Yesu nongʼiyogi tir mi owachonegi niya, “Mano en gima ok nyalre kuom dhano, to kuom Nyasaye to gik moko duto nyalore.”"},{"book":"Mathayo","chapter":"19","verse":"27","text":"Petro nodwoke niya, “Wan waseweyo gik moko duto mondo waluwi! Kara en angʼo mwabiro yudo?”"},{"book":"Mathayo","chapter":"19","verse":"28","text":"Yesu nowachonegi niya, “Awachonu adier ni chiengʼ ma nolokie gik moko duto manyien, ka Wuod Dhano nobed e kom lochne man-gi duongʼ, un musebedo ka uluwa bende unubed e kombe mag loch apar gariyo, kungʼado bura ne ogendini apar gariyo mag Israel."},{"book":"Mathayo","chapter":"19","verse":"29","text":"Kendo ngʼato ka ngʼato moseweyo ode, kata owetene kata nyiminene, kata wuoro kata min, kata nyithindo, kata puothe nikech an, noyud gigo nyadi mia, kendo nocham ngima mochwere."},{"book":"Mathayo","chapter":"19","verse":"30","text":"To ji mangʼeny masani okwongo nobed chien mogik, kendo joma sani ni chien mogik, nobed mokwongo."}]}