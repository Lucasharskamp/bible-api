{"data":[{"book":"אגרת פולוס השליח אל-הרומיים","chapter":"6","verse":"1","text":"אם כן, האם נמשיך לחטוא כדי שאלוהים יגלה כלפינו יותר חסד ורחמים?"},{"book":"אגרת פולוס השליח אל-הרומיים","chapter":"6","verse":"2","text":"חס וחלילה! כיצד נוכל להמשיך לחטוא? הרי מתנו לגבי החטא!"},{"book":"אגרת פולוס השליח אל-הרומיים","chapter":"6","verse":"3","text":"או שמא אינכם יודעים כי כאשר אנו נטבלים (במים) כביטוי לאמונתנו במשיח, אנו משתתפים סמלית במותו?"},{"book":"אגרת פולוס השליח אל-הרומיים","chapter":"6","verse":"4","text":"האופי הישן והחוטא שלנו מת ונקבר עם המשיח בטבילה, וכשם שהמשיח קם לתחייה מן המתים, בגבורת אלוהים, כך גם אנחנו קמנו לחיים חדשים לגמרי."},{"book":"אגרת פולוס השליח אל-הרומיים","chapter":"6","verse":"5","text":"שהרי אם השתתפנו במותו, נשתתף גם בתחייתו."},{"book":"אגרת פולוס השליח אל-הרומיים","chapter":"6","verse":"6","text":"ואל נשכח כי תשוקותינו הרעות והישנות נצלבו והומתו עם המשיח, כדי שגופנו שוב לא ישמש מכשיר ביד החטא, וכדי ששוב לא נהיה משועבדים לחטא."},{"book":"אגרת פולוס השליח אל-הרומיים","chapter":"6","verse":"7","text":"כי אדם מת הוא חופשי ומשוחרר משליטת החטא."},{"book":"אגרת פולוס השליח אל-הרומיים","chapter":"6","verse":"8","text":"מאחר שהאדם הישן שבתוכנו מת עם המשיח, אנו יודעים שגם נקום לתחייה עמו וניקח חלק בחייו החדשים."},{"book":"אגרת פולוס השליח אל-הרומיים","chapter":"6","verse":"9","text":"אנחנו בטוחים כי לאחר שהמשיח קם לתחייה מן המתים, הוא שוב לא ימות לעולם; למוות כבר אין שליטה עליו!"},{"book":"אגרת פולוס השליח אל-הרומיים","chapter":"6","verse":"10","text":"המשיח מת לגבי החטא פעם אחת ולתמיד, ואילו עתה הוא חי לנצח למען אלוהים."},{"book":"אגרת פולוס השליח אל-הרומיים","chapter":"6","verse":"11","text":"כך צריכים גם אנחנו לחשוב את עצמנו מתים לגבי החטא, וחיים על־ידי המשיח למען אלוהים."},{"book":"אגרת פולוס השליח אל-הרומיים","chapter":"6","verse":"12","text":"אם כן, שוב אל תניחו לחטא לשלוט בגופכם החלש; אל תיכנעו לפיתוייו של החטא ולתשוקותיו."},{"book":"אגרת פולוס השליח אל-הרומיים","chapter":"6","verse":"13","text":"אל תניחו לאף איבר בגופכם לשמש כלי רשע ביד החטא, אלא מסרו את כל כולכם לאלוהים, כי קמתם לתחייה מן המתים, ואלוהים רוצה להשתמש בגופכם למטרותיו הנעלות."},{"book":"אגרת פולוס השליח אל-הרומיים","chapter":"6","verse":"14","text":"החטא שוב לא ישלוט בכם, מכיוון שאינכם כפופים לתורה, ואתם חופשיים ונהנים מטובו וחסדו של אלוהים."},{"book":"אגרת פולוס השליח אל-הרומיים","chapter":"6","verse":"15","text":"האם נמשיך לחטוא משום שאיננו כפופים לתורה, אלא נמצאים תחת חסדו של אלוהים? חס וחלילה!"},{"book":"אגרת פולוס השליח אל-הרומיים","chapter":"6","verse":"16","text":"האם אינכם יודעים שאתם רשאים לבחור את אדונכם? אתם יכולים לבחור להשתעבד לחטא הגורר אחריו מוות, או להשתעבד למשמעת ולציות המזכים ומצדיקים אתכם בעיני אלוהים. למי שתמסרו את עצמכם הוא יהיה אדונכם ואתם תהיו עבדיו."},{"book":"אגרת פולוס השליח אל-הרומיים","chapter":"6","verse":"17","text":"אבל תודה לאל על כך שלמרות שפעם בחרתם להיות עבדים לחטא, עכשיו אתם שומעים בכל לבכם למה שאלוהים מלמד אתכם."},{"book":"אגרת פולוס השליח אל-הרומיים","chapter":"6","verse":"18","text":"לאחר שהשתחררתם מהשעבוד לאדונכם הקודם – החטא, השתעבדתם לאדונכם החדש – הצדקה."},{"book":"אגרת פולוס השליח אל-הרומיים","chapter":"6","verse":"19","text":"אני משתמש בדימוי של עבד ואדון, משום שכך קל יותר להבין. כשם שבעבר העמדתם את גופכם לרשות החטא והטומאה, כך העמידו עתה את גופכם לשירות הצדקה והמעשים הטובים."},{"book":"אגרת פולוס השליח אל-הרומיים","chapter":"6","verse":"20","text":"כשהייתם עבדים לחטא לא הקדשתם מחשבה רבה לעשיית מעשים טובים,"},{"book":"אגרת פולוס השליח אל-הרומיים","chapter":"6","verse":"21","text":"ומה היו התוצאות? מחרידות! כן, התוצאות היו נוראות כל־כך, עד כי עכשיו אתם מתביישים אף לחשוב על מה שנהגתם לעשות, כי כל המעשים האלה גוררים מוות."},{"book":"אגרת פולוס השליח אל-הרומיים","chapter":"6","verse":"22","text":"לעומת זאת עתה, בהיותכם משועבדים לאלוהים ומשוחררים מכוח החטא, התוצאה היא קדושה שאחריתה חיי נצח."},{"book":"אגרת פולוס השליח אל-הרומיים","chapter":"6","verse":"23","text":"כי לחטא יש שכר – מוות. ואילו אלוהים מעניק למאמינים בו ולמשרתים אותה מתנה: חיי נצח בישוע המשיח אדוננו!"}]}