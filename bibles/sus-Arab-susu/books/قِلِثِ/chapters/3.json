{"data":[{"book":"قِلِثِ","chapter":"3","verse":"1","text":"يَكْسِ، ﭑ نفَشَكٍرٍنيِيٍ، وٌ شَ سّيوَ وٌ مَرِفِ رَ. ﭑ مُ تَفَنمَ فبِلٍندٍ قٍيٍ تَفِ رَبَدٍ وٌ بّ، ﭑ نَشٍيٍ سّبّشِ وٌ مَ تّمُي دَنفِشِ، عَلَكٌ نَ شَ وٌ رَتَنفَ."},{"book":"قِلِثِ","chapter":"3","verse":"2","text":"وٌ شَ وٌ يّتّ رَتَنفَ مِشِ حَاشِيٍ مَ، وَلِ كٌبِ رَبَيٍ نَشٍيٍ وَ مَ قِنّ رَوَلِقٍ تُن مِشِ سُننَقٍ مَ."},{"book":"قِلِثِ","chapter":"3","verse":"3","text":"وٌن تَن نَن نَ مِشِ سُننَشِيٍ رَ عَ نْندِ كِ مَ، وٌن تَن نَشٍيٍ عَلَ بَتُمَ عَ شَشِلِ سّنِيّنشِ سَابُي رَ، نَشٍيٍ سّيوَ مَ عِسَ عَلَ شَ مِشِ سُفَندِشِ شَ قٍ رَ، نَشٍيٍ مُ عٍ شَشِلِ تِمَ عٍ يّتّ رَ."},{"book":"قِلِثِ","chapter":"3","verse":"4","text":"شَ ﭑ وَ، ﭑ قَن نْمَ ﭑ شَشِلِ تِدٍ ﭑ يّتّ رَ. شَ مِشِ ندٍ عَ مَحْشُنشِ نّ عَ عَ نْمَ عَ شَشِلِ تِدٍ عَ يّتّ رَ، ﭑ دَنفِ نَ كَنيِ رَ ثٌن!"},{"book":"قِلِثِ","chapter":"3","verse":"5","text":"ﭑ سُننَشِ عَ شِ سٌلٌمَسَشَن لْشْي نّ، عِسِرَيِلَكَ نَن ﭑ نَ، نَشَن كٍلِشِ بُنيَمِن بْنسْي، عٍبُرُ يَتِ يَتِ نَن لَنشِ ﭑ مَ ﭑ بَرِ كِ مَ."},{"book":"قِلِثِ","chapter":"3","verse":"6","text":"ﭑ نُ بِرَشِ عَلَ شَ سّرِيّ قْشْ رَ عَ قَرِ سّنِ كِ نّ، ﭑ نُ قَ عِسَ شَ دَنشَنِيَتْييٍ حَشَنكَتَ. مَرَكْرْ سِ حَاشِ يٌ مُ نُ نَ ﭑ مَ."},{"book":"قِلِثِ","chapter":"3","verse":"7","text":"كْنْ يَكْسِ، ﭑ تٌ بَرَ دَنشَنِيَ عَلَ شَ مِشِ سُفَندِشِ مَ، ﭑ نُ سٍ نَشَن بِرِن مَحْشُنشِ قٍ قَنيِيٍ رَ، عٍ تِدٍ يٌ مُ نَ ﭑ بّ سْنْن."},{"book":"قِلِثِ","chapter":"3","verse":"8","text":"مَرِفِ عِسَ كٌلٌنقٍ نَن تِدٍ فبٌ نٍيٍ بِرِن بّ. عَلَ شَ مِشِ سُفَندِشِ سْتْقٍ دَنفِ نَ قٍ بِرِن نَ، ﭑ بَرَ نَشٍيٍ لُ عَ شَ قٍ رَ. نَ قٍيٍ بَرَ لُ ﭑ بّ عَلْ قٍيٍ قُقَقُ عَلَكٌ ﭑ شَ عِسَ شَ مُنَقَنيِ سْتْ."},{"book":"قِلِثِ","chapter":"3","verse":"9","text":"ﭑ شَ لُ عَ تَن نَن مَ قٍ، بَرِ مَ ﭑ يّتّ سّنبّ مُ نْمَ ﭑ قِندِدٍ مِشِ تِنشِنشِ رَ. ﭑ مُ نْمَ عَلَ شَ سّرِيّ بِرِن نَبَتُدٍ. كْنْ شَ ﭑ بَرَ دَنشَنِيَ عَلَ شَ مِشِ سُفَندِشِ مَ، عَلَ تَن نْمَ نّ ﭑ مَتِنشِندٍ. عَلَ نَن مِشِ مَتِنشِنمَ دَنشَنِيَ سَابُي رَ."},{"book":"قِلِثِ","chapter":"3","verse":"10","text":"نَ كُي، ﭑ وَ مَ نَشَن شْن، ﭑ شَ عِسَ كٌلٌن. ﭑ شَ عَ شَ مَرَكٍلِ سّنبّ كٌلٌن، ﭑ مَن شَ تْورْ عَلْ عَ تْورْشِ كِ نَشّ. ﭑ وَ مَ لُقٍ نّ عَلْ عِسَ نُ نَ كِ نَشّ عَ قَشَ تّمُي،"},{"book":"قِلِثِ","chapter":"3","verse":"11","text":"عَلَكٌ ﭑ قَن شَ كٍلِ قَشّ مَ."},{"book":"قِلِثِ","chapter":"3","verse":"12","text":"ﭑ عَ كٌلٌن ﭑ مُ نُ فّ نَ بِرِن سْتْدٍ سِندٍن، ﭑ مَ قٍ مُ فّشِ كَمَلِدٍ. كْنْ ﭑ شَ سِفَ يَرٍ عَلَكٌ عِسَ ﭑ سُفَندِشِ قٍ نَشَن مَ، ﭑ قَن شَ عَ شَ قٍ سُشُ."},{"book":"قِلِثِ","chapter":"3","verse":"13","text":"ﭑ نفَشَكٍرٍنيِيٍ، ﭑ عَ كٌلٌن ﭑ مُ فّشِ عَ سُشُدٍ سِندٍن، كْنْ ﭑ قٍ كٍرٍن نَن نَبَمَ؛ ﭑ مُ ﭑ كٌبٍ رَتٌمَ، ﭑ سِفَمَ يَرٍ نَن تُن مَ."},{"book":"قِلِثِ","chapter":"3","verse":"14","text":"ﭑ بِرَ مَ نّ ﭑ مَ وَلِ قْشْ رَ، عَلَكٌ ﭑ شَ سَرٍ سْتْ كٌورٍ مَنفّ عَلَ وٌن شِلِشِ نَشَن مَ عَ شَ مِشِ سُفَندِشِ عِسَ سَابُي رَ."},{"book":"قِلِثِ","chapter":"3","verse":"15","text":"وٌن تَن نَشٍيٍ شَ دَنشَنِيَ بَرَ تِلِن، عَ لَنمَ نَ مَحْشُنيِ نَن شَ لُ وٌن بِرِن يِ رَ. كْنْ شَ عَ سَ لِ مِشِ ندٍ مُ لَنشِ نَ قٍ مَ، عَلَ قَمَ نَ قَن قِيشّدٍ نَ كَنيِ بّ."},{"book":"قِلِثِ","chapter":"3","verse":"16","text":"وٌن شَ سِفَ يَرٍ عَلْ وٌن دَرِشِ عَ رَ كِ نَشّ."},{"book":"قِلِثِ","chapter":"3","verse":"17","text":"ﭑ نفَشَكٍرٍنيِيٍ، وٌ شَ ﭑ قْشِ رَبَ. مِشِ نَشٍيٍ حّرّ كِ لُشِ عَلْ مُشُ فبٍ، نٍيٍ نَن شَ قِندِ مِسَالِ رَ وٌ بّ."},{"book":"قِلِثِ","chapter":"3","verse":"18","text":"عَلَ شَ مِشِ سُفَندِشِ يَشُييٍ بَرَ وُيَ، نَشٍيٍ مُ لَمَ عَ شَ سّرّشّ رَ وُرِ مَفَلَنبُشِ مَ. ﭑ حَن بَرَ نَ قَلَ وٌ بّ سَنيَ وُيَشِ، كْنْ يَكْسِ ﭑ عَ مَسٍنمَ نّ وٌ بّ ﭑ يَيٍ رَ."},{"book":"قِلِثِ","chapter":"3","verse":"19","text":"عٍ بَرَ لْي. عٍ يّتّ وَشْنقٍ بَرَ قِندِ عٍ شَ عَلَ رَ. عٍ نَشَن عِتٍمَ، نَ نَن قَمَ عٍ رَفٌرٌدٍ. عٍ بِرَ مَ يِ دُنِحَ فبَنسَن نَن قْشْ رَ."},{"book":"قِلِثِ","chapter":"3","verse":"20","text":"كْنْ وٌن تَن شْنيِ نَ عَرِيَننَ نَن نَ، وٌن نَكِسِمَ مَرِفِ عِسَ كٍلِمَ دّننَشّ قَقٍ رَ وٌن قْشْ رَ. وٌن نَ نَ نَن مَمّقٍ."},{"book":"قِلِثِ","chapter":"3","verse":"21","text":"عَ قَمَ نّ وٌن قَتٍ مَكِنِكِنِشِيٍ مَسَرَدٍ، عٍ شَ لُ نْرّ كُي عَلْ عَ فبٍ. عَ نَ رَبَمَ عَ سّنبّ نَن نَ، نَشَن دَنفِ سّنبّ بِرِن نَلَنشِ رَ."}]}