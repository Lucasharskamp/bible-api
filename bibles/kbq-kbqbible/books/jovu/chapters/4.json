{"data":[{"book":"Jovu","chapter":"4","verse":"1","text":"Hagi anante Temani mopafinti ne' Elifasi'a amanage huno kenona hu'ne,"},{"book":"Jovu","chapter":"4","verse":"2","text":"Mago vahe'mo'ma kagri'enema nanekema hu'zama nehanigenka akohenka mani'nenka ontahigahano? Hagi nagra nagitera aze'ori'na hunaku'ma hanua nanekea amne kasmigahue."},{"book":"Jovu","chapter":"4","verse":"3","text":"Rama'a vahe antahintahia nezminka, hankavezmi omne vahera zamazeri hankaveti'nane."},{"book":"Jovu","chapter":"4","verse":"4","text":"Tanafa'ma hu'za mase'zama nehaza vahetmina, nanekeka'amo'a zamazeri hankavenetino, zaferina omne amnema hia vahera hankavea nezamie."},{"book":"Jovu","chapter":"4","verse":"5","text":"Hianagi menima knazampi nemaninkeno'a krimpamo'a haviza nehie. Hazenke zamo'ma kavate'ma egenka kagogogu nehane."},{"book":"Jovu","chapter":"4","verse":"6","text":"Anumzamofonku'ma koro hunentenka fatgo hunka nemaninazanku kamentintia nehunka, Anumzamo naza hugahie nehano?"},{"book":"Jovu","chapter":"4","verse":"7","text":"Kagesa antahigo, hazenke'a omne vahe'mo'a amnea frigahifi? Hagi fatgo avu'ava'ma nehia vahera inantega ahe fri'negenka ke'nane?"},{"book":"Jovu","chapter":"4","verse":"8","text":"Hagi nagrama ke'na antahi'nama hu'noana, hozama eri'za avimzama hankre'za hamarazankna hu'za kefo avu'avazama nehaza vahe'mo'za hazenke'za nehamaraze."},{"book":"Jovu","chapter":"4","verse":"9","text":"Anumzamofo rimpa ahezamo'a, zaho'mo'ma maka'zama eri haviza hiaza huno, Agra asimu'ma antea zantetira zamahe fanane nehie."},{"book":"Jovu","chapter":"4","verse":"10","text":"Zamagra ha' laionimo'ma ha' hunaku nehiaza hu'za krafa nehu'za, rekazigazi hugahazanagi, hanave laionimofona aheno avera rutafrigahie."},{"book":"Jovu","chapter":"4","verse":"11","text":"Hagi ana ha' laionimo'za ahe'zama nenaza zaga omanisige'za zamagaku nehu'za mofavrezmia atresage'za panini hu'za hazagre'za vu'za e'za hugahaze."},{"book":"Jovu","chapter":"4","verse":"12","text":"Hagi tamage nanekea oku'a sumi sumi hu'za eme nasmizage'na antahi'noe."},{"book":"Jovu","chapter":"4","verse":"13","text":"Vahe'mo'za mase himrenageno, kenage ava'nafi ana nanekea eme nasmizage'na anhintahi hakare nehugeno,"},{"book":"Jovu","chapter":"4","verse":"14","text":"tusi nagogo nefegeno, zaferinani'a omne amne nehige'na, tusi nahirahiku hu'noe."},{"book":"Jovu","chapter":"4","verse":"15","text":"Mago zaho erino navufi evigeno, navufga nazokamo'a harahara huno oti vagare'ne."},{"book":"Jovu","chapter":"4","verse":"16","text":"Hagi ana zaho'ma erino'ma evigenama koana, mago zamofo amema'a fore huno oti'neanagi, avufga'a onke'noe. Anama nehigeno agasasama omanenefintira mago agerumo'a anage hu'ne."},{"book":"Jovu","chapter":"4","verse":"17","text":"Anumzamofo avurera mago vahe'mo'a fatgo osu'ne. Tro'ma hurante'nea Anumzamofo avurera magora agru vahera omanifta hu'ne."},{"book":"Jovu","chapter":"4","verse":"18","text":"Anumzamo'a eri'za vahe'anena antahi nozmino ankero vahe'amofo havi zamavu'zmava zana refko huno nezamage."},{"book":"Jovu","chapter":"4","verse":"19","text":"Hagi vahera Anumzamo'a mopareti eri kripeno tro hunteneankino (moth) afovage brebrema rehapatiaza hugahie."},{"book":"Jovu","chapter":"4","verse":"20","text":"Hagi trazamo'za nantera fore hute'za, kinaga sege'za frizankna hu'za ana fri fanane hazage'za antahi nozamize."},{"book":"Jovu","chapter":"4","verse":"21","text":"Seli nozmimofo nofira katufe atrazageno pasru hiankna hu'za knare antahintahi omne vahe nefrize."}]}