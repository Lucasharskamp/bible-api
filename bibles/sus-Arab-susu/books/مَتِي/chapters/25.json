{"data":[{"book":"مَتِي","chapter":"25","verse":"1","text":"«نَ وَشَتِ، عَلَ شَ مَنفّيَ لُمَ نّ عَلْ فِنّدِ مّدِ مِشِ قُ، نَشٍيٍ عٍ شَ لَنثُييٍ تٌنفٌ سِفَقٍ رَ فِنّدْشْي رَلَندٍ، عٍ شَ سَ لَن عَ شَ قُتِ شِرِ مَ."},{"book":"مَتِي","chapter":"25","verse":"2","text":"نَ فِنّدِ مّدِيٍ يَ مَ، سُولِ، شَشِلِتَرٍيٍ، سُولِ، شَشِلِمَيٍ."},{"book":"مَتِي","chapter":"25","verse":"3","text":"نَشٍيٍ قِندِ شَشِلِتَرٍيٍ رَ، عٍ نَشَ عٍ شَ لَنثُييٍ شَنِن، كْنْ عٍ مُ تُرٍ شَنِن عٍ شُن نَشَن سَمَ لَنثُييٍ كُي."},{"book":"مَتِي","chapter":"25","verse":"4","text":"نَشٍيٍ تَن قِندِ شَشِلِمَيٍ رَ، كَنكَن نَشَ تُرٍ بِتِرّ شَنِن عَ شُن، عَ نُن عٍ شَ لَنثُييٍ.»"},{"book":"مَتِي","chapter":"25","verse":"5","text":"«فِنّدْشْي تٌ بُ قَقٍ رَ، شِ شْلِ نَشَ فِنّدِ مّدِيٍ سُشُ، عٍ نَشَ شِ."},{"book":"مَتِي","chapter":"25","verse":"6","text":"كْي تَفِ، سْنشْي شُي نَشَ مِنِ، ‹فِنّدْشْي بَرَ قَ! وٌ سَ عَ رَلَن!›"},{"book":"مَتِي","chapter":"25","verse":"7","text":"فِنّدِ مّدِيٍ نَشَ كٍلِ، عٍ عٍ شَ لَنثُييٍ يَءِلَن."},{"book":"مَتِي","chapter":"25","verse":"8","text":"شَشِلِتَرٍيٍ نَشَ عَ قَلَ شَشِلِمَيٍ بّ، ‹وٌ مُشُ كِ وٌ شَ تُرٍ ندٍ رَ، بَرِ مَ مُشُ شَ لَنثُييٍ نَ شُبٍنقٍ.›"},{"book":"مَتِي","chapter":"25","verse":"9","text":"كْنْ شَشِلِمَيٍ نَشَ عٍ يَابِ، ‹عَدٍ، عَ مُ وٌن بِرِن نَلِمَ. وٌ سِفَ تُرٍ مَتِيٍ شْن وٌ شَ سَ وٌ فبٍ سَرَ.›"},{"book":"مَتِي","chapter":"25","verse":"10","text":"نٍيٍ تٌ سِفَ تُرٍ سَرَدٍ، فِنّدْشْي نَشَ قَ. فِنّدِ مّدِ نَشٍيٍ نُ بَرَ تُرٍ سَ عٍ شَ لَنثُييٍ كُي، نٍيٍ تَن نَشَ بِرَ عَ قْشْ رَ، عٍ سٌ قُتِشِرِ شُلُنيِ، نَادّ قَ بَلَن عٍ شَنبِ رَ.»"},{"book":"مَتِي","chapter":"25","verse":"11","text":"«نَ دَنفِ شَنبِ، فِنّدِ مّدِ شَشِلِتَرٍيٍ قَن نَشَ قَ، عٍ عَ قَلَ، ‹مَرِفِ، مَرِفِ، نَادّ رَبِ مُشُ بّ.›"},{"book":"مَتِي","chapter":"25","verse":"12","text":"كْنْ عَ نَشَ عٍ يَابِ، ‹ﭑ شَ نْندِ قَلَ وٌ بّ، ﭑ مُ وٌ كٌلٌن.›»"},{"book":"مَتِي","chapter":"25","verse":"13","text":"«نَ كُي، وٌ نَشَ يَنقَ، بَرِ مَ وٌ مُ نَ لْشْي نُن نَ وَشَتِ كٌلٌن.»"},{"book":"مَتِي","chapter":"25","verse":"14","text":"«عَ لُمَ نّ عَلْ شّمّ ندٍ نَشَن نُ قَقٍ بِيَاسِدٍ. عَ نَشَ عَ شَ كٌنيِيٍ شِلِ، عَ عَ هَرِفٍ تَشُ عٍ رَ."},{"book":"مَتِي","chapter":"25","verse":"15","text":"عَ نَشَ شّيمَ كِلٌ سُولِ سٌ كٌنيِ كٍرٍن يِ، عَ قِرِن سٌ بٌورٍ يِ، عَ كٍرٍن سٌ عَ سَشَن ندٍ يِ رَ. عَ تٌ كَنكَن بّرّ سٌ عَ يِ، عَ نَشَ بِيَاسِ.»"},{"book":"مَتِي","chapter":"25","verse":"16","text":"«شّيمَ كِلٌ سُولِ تَشُ كٌنيِ نَشَن نَ، عَ نَشَ سِفَ كٍرٍن نَ، عَ شَ سَ نَ هَرِفٍ رَوَلِ. عَ نَشَ شّيمَ كِلٌ سُولِ فبّتّ سْتْ فٍينِ رَ."},{"book":"مَتِي","chapter":"25","verse":"17","text":"شّيمَ كِلٌ قِرِن تَشُ كٌنيِ نَشَن نَ، عَ قَن نَشَ نَ هَرِفٍ رَوَلِ، عَ شّيمَ كِلٌ قِرِن فبّتّ سْتْ فٍينِ رَ."},{"book":"مَتِي","chapter":"25","verse":"18","text":"كْنْ شّيمَ كِلٌ كٍرٍن تَشُ كٌنيِ نَشَن نَ، عَ تَن نَشَ سَ يِلِ فٍ، عَ عَ مَرِفِ شَ كْبِرِ نْشُن نَ كُي.»"},{"book":"مَتِي","chapter":"25","verse":"19","text":"«عَ تٌ بُ هَن، كٌنيِيٍ مَرِفِ نَشَ فبِلٍن عٍ يِرٍ عَلَكٌ عٍ شَ دّنتّفّ سَ عَ بّ."},{"book":"مَتِي","chapter":"25","verse":"20","text":"شّيمَ كِلٌ سُولِ تَشُ كٌنيِ نَشَن نَ، عَ نَشَ قَ عَ مَرِفِ هَرِفٍ رَ، عَ عَ قَلَ، ‹ﭑ مَرِفِ، عِ شّيمَ كِلٌ سُولِ نَن تَشُ ﭑ نَ. عَ مَتٌ، ﭑ بَرَ كِلٌ سُولِ مَن سَ عَ شُن فٍينِ رَ.›"},{"book":"مَتِي","chapter":"25","verse":"21","text":"عَ مَرِفِ نَشَ عَ قَلَ عَ بّ، ‹عِ نُوَلِ. كٌنيِ دُفُتّفّ نَن عِ رَ، وَلِكّ قَنيِ. ﭑ تٌ هَرِفٍ دٌندٌرٌنتِ تَشُ عِ رَ، عِ مُ لَنلَنتٍيَ كَنَ، ﭑ قَ هَرِفٍ فبٍفبٍ نَن تَشُمَ عِ رَ. قَ ﭑ شْنيِ، وٌ نُن عِ مَرِفِ شَ لُ سّيوّ كُي.›»"},{"book":"مَتِي","chapter":"25","verse":"22","text":"«نَ شَنبِ، شّيمَ كِلٌ قِرِن تَشُ كٌنيِ نَشَن نَ، عَ قَن نَشَ قَ، عَ عَ قَلَ، ‹ﭑ مَرِفِ، عِ شّيمَ كِلٌ قِرِن نَن تَشُ ﭑ نَ. عَ مَتٌ، ﭑ بَرَ كِلٌ قِرِن مَن سَ عَ شُن فٍينِ رَ.›"},{"book":"مَتِي","chapter":"25","verse":"23","text":"عَ مَرِفِ نَشَ عَ قَلَ عَ بّ، ‹عِ نُوَلِ. كٌنيِ دُفُتّفّ نَن عِ رَ، وَلِكّ قَنيِ. ﭑ تٌ هَرِفٍ دٌندٌرٌنتِ تَشُ عِ رَ، عِ مُ لَنلَنتٍيَ كَنَ، ﭑ قَ هَرِفٍ فبٍفبٍ نَن تَشُمَ عِ رَ. قَ ﭑ شْنيِ، وٌ نُن عِ مَرِفِ شَ لُ سّيوّ كُي.›»"},{"book":"مَتِي","chapter":"25","verse":"24","text":"«عَ دْنشْي رَ، شّيمَ كِلٌ كٍرٍن تَشُ كٌنيِ نَشَن نَ، عَ قَن نَشَ قَ، عَ عَ قَلَ، ‹ﭑ مَرِفِ، ﭑ عَ كٌلٌن عِ شَ قٍ مَشْرْشْ. عِ سَنسِ شَبَمَ، عِ مُ نَشَن فَرَنسَن. عِ سَنسِ بٌفِ بَمَ، عِ مُ نَشَن سِ."},{"book":"مَتِي","chapter":"25","verse":"25","text":"ﭑ فَاشُ نّ. ﭑ نَشَ سَ عِ شَ شّيمَ كِلٌ كٍرٍن نْشُن يِلِ كُي. عَ مَتٌ، عَ تَن نَن يِ كِ. عِ هَرِفٍ سٍسٍ مُ لْيشِ.›"},{"book":"مَتِي","chapter":"25","verse":"26","text":"عَ مَرِفِ نَشَ عَ يَابِ، ‹عِ تَن كٌنيِ كٌبِ تُننَشْنّ! عِ نُ عَ كٌلٌن عَ ﭑ سَنسِ شَبَمَ، ﭑ مُ نَشَن فَرَنسَن، ﭑ مَن سَنسِ بٌفِ بَمَ، ﭑ مُ نَشَن سِ؟"},{"book":"مَتِي","chapter":"25","verse":"27","text":"عَ لَن نّ نُ عِ ﭑ مَ كْبِرِ سٌ كْبِرِ رَوَلِيٍ يِ رَ، عَلَكٌ ﭑ نَ قَ عِ يِرٍ تّمُي نَشّ، عِ ﭑ هَرِفٍ رَفبِلٍن ﭑ مَ، فٍينِ سَشِ عَ شُن مَ."},{"book":"مَتِي","chapter":"25","verse":"28","text":"نَ كُي، وٌ شّيمَ كِلٌ رَ سُشُ عَ يِ، وٌ عَ سٌ كٌنيِ يِ رَ، شّيمَ كِلٌ قُ نَ نَشَن يِ،"},{"book":"مَتِي","chapter":"25","verse":"29","text":"بَرِ مَ عَ نَ نَشَن يٌ يِ رَ، عَ فبٍ شُن مَسَمَ نّ، عَ فبٌ كِ قَنيِ. كْنْ عَ مُ نَ نَشَن يِ رَ، هَلِ نَشَن دِ نَ عَ يِ، نَ يَتِ بَمَ نّ عَ يِ رَ."},{"book":"مَتِي","chapter":"25","verse":"30","text":"وٌ يِ كٌنيِ قُقَقُ وٌلِ تَندٍ دِ مِ كُي، وَ نُن حِن مَشِنيِ نَ دّننَشّ.›»"},{"book":"مَتِي","chapter":"25","verse":"31","text":"«عَدَ مَ شَ دِ نَ قَ عَ شَ نْرّ كُي، عَ نُن عَ شَ مَلٍكّيٍ، عَ عَ مَفٌرٌ مَ نّ عَ شَ كِبَنيِ نْرْشِ كُي."},{"book":"مَتِي","chapter":"25","verse":"32","text":"سِ بِرِن مَلَنمَ نّ عَ يَ رَ. عَ مِشِ مَيٍفٍتِمَ نّ عَلْ شُرُ سٍ دّ مَدٌنيِ يّشّييٍ نُن سِيٍ مَيٍفٍتِمَ كِ نَشّ."},{"book":"مَتِي","chapter":"25","verse":"33","text":"عَ يّشّييٍ تِمَ نّ عَ يِرٍقَنيِ مَ، عَ سِيٍ قَن تِ عَ كْولَ مَ.»"},{"book":"مَتِي","chapter":"25","verse":"34","text":"«نَ تّمُي، مَنفّ عَ قَلَمَ نّ مِشِيٍ بّ نَشٍيٍ نَ عَ يِرٍقَنيِ مَ، ‹وٌ قَ، ﭑ بَبَ نَشٍيٍ بَرَكَشِ. وٌ قَ مَنفّيَ سْتْ وٌ كّ رَ، مَنفّيَ نَشَن يَءِلَنشِ وٌ بّ كَبِ دُنِحَ قْلّ."},{"book":"مَتِي","chapter":"25","verse":"35","text":"بَرِ مَ كَامّ تٌ نُ ﭑ مَ، وٌ نَشَ ﭑ كِ دٌنسٍ. يٍ شْلِ تٌ نُ ﭑ مَ، وٌ نَشَ ﭑ كِ يٍ. شْحّ تٌ نُ ﭑ نَ، وٌ نَشَ ﭑ يِفِيَ."},{"book":"مَتِي","chapter":"25","verse":"36","text":"ﭑ مَفٍلِ تٌ نُ عَ رَ، وٌ نَشَ دُفِيٍ قِ ﭑ مَ. ﭑ تٌ نُ قُرَشِ، وٌ نَشَ قَ مّينِ ﭑ مَ. ﭑ تٌ نُ سَشِ فٍيلِ، وٌ نَشَ قَ ﭑ يِرٍ مَتٌدٍ.›»"},{"book":"مَتِي","chapter":"25","verse":"37","text":"«نَ تّمُي، تِنشِنتْييٍ عَ مَشْرِنمَ نّ، ‹مَرِفِ، مُشُ عِ تٌ كَامّ كُي مُن تّمُي، مُشُ قَ عِ كِ دٌنسٍ، شَ نَ مُ يٍ شْلِ رَ، مُشُ قَ عِ كِ يٍ؟"},{"book":"مَتِي","chapter":"25","verse":"38","text":"مُشُ عِ تٌ شْحّيَ رَ مُن تّمُي، مُشُ قَ عِ يِفِيَ، شَ نَ مُ عِ مَفٍلِ رَ، مُشُ قَ دُفِيٍ قِ عِ مَ؟"},{"book":"مَتِي","chapter":"25","verse":"39","text":"مُشُ عِ قُرَشِ تٌ مُن تّمُي، شَ نَ مُ عِ سَشِ فٍيلِ، مُشُ قَ سِفَ عِ يِرٍ مَتٌدٍ؟›"},{"book":"مَتِي","chapter":"25","verse":"40","text":"مَنفّ عٍ يَابِمَ نّ، ‹ﭑ شَ نْندِ قَلَ وٌ بّ، وٌ نَشَن يٌ رَبَ ﭑ نفَشَكٍرٍنيِ مِشِ شُرِ ندٍ بّ، وٌ عَ رَبَشِ ﭑ تَن نَن بّ.›»"},{"book":"مَتِي","chapter":"25","verse":"41","text":"«نَ شَنبِ، عَ عَ قَلَمَ نّ مِشِيٍ بّ نَشٍيٍ نَ عَ كْولَ مَ، ‹وٌ وٌ مَكُيَ ﭑ نَ، وٌ تَن مِشِ دَنكَشِيٍ، وٌ سَ سٌ تّ شْورَ نَشَن يَءِلَنشِ عِبُلِسَ نُن عَ شَ مَلٍكّيٍ بّ، نَشَن مُ شُبٍنمَ عَبَدَن."},{"book":"مَتِي","chapter":"25","verse":"42","text":"بَرِ مَ كَامّ تٌ نُ ﭑ مَ، وٌ مُ ﭑ كِ دٌنسٍ. يٍ شْلِ تٌ نُ ﭑ مَ، وٌ مُ ﭑ كِ يٍ."},{"book":"مَتِي","chapter":"25","verse":"43","text":"شْحّ تٌ نُ ﭑ نَ، وٌ مُ ﭑ يِفِيَ. ﭑ مَفٍلِ تٌ نُ عَ رَ، وٌ مُ دُفِيٍ قِ ﭑ مَ. ﭑ قُرَشِ تٌ نُ عَ رَ، ﭑ مَن تٌ نُ سَشِ فٍيلِ، وٌ مُ قَ مّينِدٍ ﭑ مَ.›»"},{"book":"مَتِي","chapter":"25","verse":"44","text":"«نَ تّمُي، عٍ قَن عَ مَشْرِنمَ نّ، ‹مَرِفِ، مُشُ عِ تٌ مُن تّمُي كَامّ نَ عِ مَ، شَ نَ مُ يٍ شْلِ، شَ نَ مُ عِ قِندِشِ شْحّ رَ، شَ نَ مُ عِ مَفٍلِ رَ، شَ نَ مُ عِ قُرَشِ، شَ نَ مُ عِ سَشِ فٍيلِ، مُشُ قَ تٌندِ عِ مَلِدٍ؟›"},{"book":"مَتِي","chapter":"25","verse":"45","text":"مَنفّ عٍ يَابِمَ نّ، ‹ﭑ شَ نْندِ قَلَ وٌ بّ، وٌ مُ نَشَن يٌ رَبَ ﭑ نفَشَكٍرٍنيِ مِشِ شُرِ ندٍ بّ، وٌ تٌندِشِ عَ رَبَدٍ ﭑ تَن نَن بّ.›"},{"book":"مَتِي","chapter":"25","verse":"46","text":"حَشَنكَتّ نَن نَفَتَشِ نَ مِشِيٍ بّ عَبَدَن، كْنْ تِنشِنتْييٍ تَن عَبَدَن كِسِ نَن سْتْمَ.»"}]}