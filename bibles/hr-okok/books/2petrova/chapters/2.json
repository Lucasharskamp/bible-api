{"data":[{"book":"2 Petrova","chapter":"2","verse":"1","text":"U Izraelu je bilo i lažnih proroka, kao što će i među vama biti lažnih učitelja. Oni će kradomice unijeti među vas pogubna krivovjerja. Zanijekat će Gospodina koji ih je otkupio i tako na sebe navući brzu propast."},{"book":"2 Petrova","chapter":"2","verse":"2","text":"Mnogi će se povesti za njihovim razvratnostima. Zbog njih će se zlo govoriti o Kristu i o njegovu putu istine."},{"book":"2 Petrova","chapter":"2","verse":"3","text":"Zbog svoje lakomosti oni će vam prodavati izmišljotine. Ali Božja je osuda odavno pripravna za njih i njihova se propast približava."},{"book":"2 Petrova","chapter":"2","verse":"4","text":"Jer Bog nije poštedio ni anđele koji su zgriješili, nego ih je strmoglavio u pakao i do Sudnjega dana okovao u mračni bezdan."},{"book":"2 Petrova","chapter":"2","verse":"5","text":"Nije poštedio ni stari svijet—osim Noe i njegove sedmeročlane obitelji. Noa je bio Božji glasnik pravednosti: upozoravao je ljude na potop koji dolazi. A zatim je Bog potopom uništio cijeli bezbožni svijet."},{"book":"2 Petrova","chapter":"2","verse":"6","text":"Gradove Sodomu i Gomoru pretvorio je u pepeo osudivši ih za primjer budućim bezbožnicima."},{"book":"2 Petrova","chapter":"2","verse":"7","text":"Ali iz Sodome je Bog spasio Lota, pravednog čovjeka koji je teško patio zbog razvratnoga življenja razularenih ljudi."},{"book":"2 Petrova","chapter":"2","verse":"8","text":"Tomu se pravedniku, naime, svednevice duša razdirala dok je gledao i slušao grešna djela ljudi među kojima je živio."},{"book":"2 Petrova","chapter":"2","verse":"9","text":"Gospodin dakle zna kako da pobožne izbavi od iškušenja, i da nepravedne drži pod kaznom do Dana suda—"},{"book":"2 Petrova","chapter":"2","verse":"10","text":"osobito one koji idući za prljavim požudama ugađaju puti i preziru Božju vlast. Ti su ljudi oholi i umišljeni. Usuđuju se vrijeđati Slave"},{"book":"2 Petrova","chapter":"2","verse":"11","text":"protiv kojih ni anđeli, od njih mnogo jači i snažniji, nikada ne govore uvredljivo pred Gospodinom."},{"book":"2 Petrova","chapter":"2","verse":"12","text":"Ti su lažni učitelji poput nerazumnih životinja koje se povode za nagonom, koje se rađaju da ih love i ubijaju. Vrijeđaju strašne sile o kojima tako malo znaju te će biti uništeni jednako kao i one."},{"book":"2 Petrova","chapter":"2","verse":"13","text":"Zadesit će ih zlo, kao plaća za zla što ih čine. Usred bijela dana uživaju u razuzdanosti. Oni su vam na ljagu i na sramotu. Naslađuju se svojim prijevarama dok se s vama goste."},{"book":"2 Petrova","chapter":"2","verse":"14","text":"Gledaju žene preljubničkim očima. Nikad im nije dosta bludnosti. Mâme nestalne duše u grijeh. Ogrezli su u lakomost. Njihova je sudbina prokletstvo."},{"book":"2 Petrova","chapter":"2","verse":"15","text":"Zastranili su s pravoga puta te pošli putem Beorova sina Bileama kojemu je omiljelo primiti plaću za nepravednost."},{"book":"2 Petrova","chapter":"2","verse":"16","text":"Ali Bileamovo je bezumlje spriječila nijema životinja, magarica koja mu je progovorila ljudskim glasom."},{"book":"2 Petrova","chapter":"2","verse":"17","text":"Ti su ljudi jalovi poput usahnulih izvora i oblaka gonjenih vjetrom koji ne daju kišu. Sudbina im je mrkla tmina."},{"book":"2 Petrova","chapter":"2","verse":"18","text":"Bahatim i praznim hvastanjem, putenim požudama i razvratnošću mame natrag u grijeh one što su se tek izbavili od takva života u zabludi."},{"book":"2 Petrova","chapter":"2","verse":"19","text":"Obećavaju slobodu, a i sami su robovi grijeha i pokvarenosti. Jer čovjek je rob svemu što njime vlada."},{"book":"2 Petrova","chapter":"2","verse":"20","text":"Onima koji su zaista upoznali Gospodina Isusa Krista i tako umaknuli pokvarenostima svijeta, a onda se opet zapleli u njih i dali se svladati, gore je nego što im je bilo prije."},{"book":"2 Petrova","chapter":"2","verse":"21","text":"Takvima bi zaista bilo bolje da nikada nisu ni upoznali put pravednosti nego što su ga upoznali, a zatim okrenuli leđa svetoj zapovijedi koju su dobili."},{"book":"2 Petrova","chapter":"2","verse":"22","text":"O njima govori istinita izreka: “Pas se vraća na svoju bljuvotinu”2:22 Izreke 26:11. i “Okupana se svinja vraća valjati u kaljuži.”"}]}