{"data":[{"book":"Kwan","chapter":"5","verse":"1","text":"Jehova Nyasaye nowacho ne Musa niya,"},{"book":"Kwan","chapter":"5","verse":"2","text":"“Mi jo-Israel chik mondo oriemb ngʼato angʼata man-gi tuo mar del kata man-gi tuo magolo tutu kata ngʼat ma ok ler nikech osemulo ringre ngʼama otho."},{"book":"Kwan","chapter":"5","verse":"3","text":"Riemb chwo kod mon duto mondo giwuok oko mar kambi; kik ginjaw kambi nikech adak e diergi.”"},{"book":"Kwan","chapter":"5","verse":"4","text":"Jo-Israel notimo kamano; mine giriembogi oko mar kambi. Negitimo mana kaka Jehova Nyasaye nosechiko Musa."},{"book":"Kwan","chapter":"5","verse":"5","text":"Jehova Nyasaye nowacho ne Musa niya,"},{"book":"Kwan","chapter":"5","verse":"6","text":"“Wachne jo-Israel kama: ‘Ka dichwo kata dhako okwinyo wadgi e yo moro amora kendo obedo ngʼama ok ja-ratiro ne Jehova Nyasaye, ngʼatno oketho"},{"book":"Kwan","chapter":"5","verse":"7","text":"kendo nyaka ohul richo mosetimono. Nyaka ochiw chudo duto mar kethone, omed achiel kuom abich ewi chudono bangʼe ochiwe duto ne ngʼat mosekethone."},{"book":"Kwan","chapter":"5","verse":"8","text":"Ka ngʼat ma okethneno onge gi watne moro amora ma inyalo mi chudono, to chudono en mar Jehova Nyasaye kendo nyaka chiwe ne jadolo, ka itere gi im ma ikwayonego pwodhruok kuom richo."},{"book":"Kwan","chapter":"5","verse":"9","text":"Chiwo duto mowal ma jo-Israel kelo gin mek jadolo."},{"book":"Kwan","chapter":"5","verse":"10","text":"Chiwo mowal mar ngʼato ka ngʼato en mare owuon, ka osechiwe ne jadolo nobed mar jadolo.’ ”"},{"book":"Kwan","chapter":"5","verse":"11","text":"Eka Jehova Nyasaye nowacho ne Musa niya,"},{"book":"Kwan","chapter":"5","verse":"12","text":"“Wuo gi jo-Israel kendo iwachnegi kama: ‘Ka chi ngʼato ok obedo ja-adiera kendo ok obedo ja-ratiro"},{"book":"Kwan","chapter":"5","verse":"13","text":"mi oterore gi dichwo moro, kendo timni opandore ne chwore ma ok ongʼere (nikech onge janeno mane onene kendo ne ok omake randoo),"},{"book":"Kwan","chapter":"5","verse":"14","text":"kendo ka nyiego omako chwor dhakono mi ochich kode, to chiegeno ochido, kata kapo ni nyiego omake kode kendo ochich kode kata obedo ni ok ochido,"},{"book":"Kwan","chapter":"5","verse":"15","text":"to chworeno nyaka tere ir jadolo bed ni dhakono osedwanyore adier kata chwore chich mana kode kayiem. Bende nyaka oter chiwo mar achiel kuom apar mar efa mar mogo mar shairi e lo jaode. Ok onego ool mo kuome kata keto gima dungʼ tik mangʼwe ngʼar kuome, nikech en chiwo mar cham mar ketho chich, tiende ni en chiwo mifwenyogo adiera."},{"book":"Kwan","chapter":"5","verse":"16","text":"“ ‘Jadolo nokel dhakono mochungʼ e nyim Jehova Nyasaye."},{"book":"Kwan","chapter":"5","verse":"17","text":"Eka notuom pi maler e agulu kendo nojow buru moa e dier kama ler mar lemo mi okwo e pigno."},{"book":"Kwan","chapter":"5","verse":"18","text":"Bangʼ ka jadolo osekelo dhakono mochungʼ e nyim Jehova Nyasaye, enogony yie wiye eka noket chiwo mifwenyogo adiera e lwete ma en chiwo mar cham mitiekogo chich. Jadolo to notingʼ pi mar muma mifwenyogo adiera e lwete owuon."},{"book":"Kwan","chapter":"5","verse":"19","text":"Eka jadolo noket dhakono kwongʼre kowacho niya, “Kaonge dichwo moseterore kodi kendo pod ok ibedo ja-adiera mibedo modwanyore kendo weyo yo ma ibedo mogak ka ingʼeyo ni in dhako man kod chwore, to mad pi makechni makelo kwongʼ kik hinyi."},{"book":"Kwan","chapter":"5","verse":"20","text":"To ka en adier ni isedwanyori, mi ngʼato oterore kodi, kingʼeyo ni in chi ngʼato,”"},{"book":"Kwan","chapter":"5","verse":"21","text":"to jadolo nokwongʼ dhakono niya, “Jehova Nyasaye mondo omi iyi ogore piny, kata omi ibwog nyathi ka kindene mar nywol pok ochopo, kibedogo ranyisi ne jou kuom wach kwongʼruok."},{"book":"Kwan","chapter":"5","verse":"22","text":"Mad pigni donj e iyi kendo omi iyi kirre kata omi ibwog nyathi ka kinde mar nywolne pok ochopo.”"},{"book":"Kwan","chapter":"5","verse":"23","text":"“ ‘Nyaka jadolo ndik kwongʼ-gi e Kitabu bangʼe olingʼ-gi ei pi makechno."},{"book":"Kwan","chapter":"5","verse":"24","text":"Enoket dhakono mondo omodh pi makech makelo kwongʼ, kendo pigni nodonj e iye mi kelne sand mager."},{"book":"Kwan","chapter":"5","verse":"25","text":"Jadolo nokaw chiwo mar cham mar golo chich koa e lwet dhakono, mi nofwaye e nyim Jehova Nyasaye kendo okele e kendo mar misango."},{"book":"Kwan","chapter":"5","verse":"26","text":"Eka jadolo nojuk chiwo mar cham mopongʼo lwete kaka chiwo mar rapar kendo nowangʼe ewi kendo mar misango; bangʼ mano, noket dhakono omodh pigno."},{"book":"Kwan","chapter":"5","verse":"27","text":"Ka dipo ni osedwanyore en owuon kendo ok osebedo ja-ratiro ne chwore, to nokete omodh pigno makelo kwongʼ, kendo ma nomi obed gi sand mager; ma mi obwog nyathi ka ndalone pok ochopo kendo ngʼama okwongʼ e kind ogandane."},{"book":"Kwan","chapter":"5","verse":"28","text":"To ka dipo ni dhakono ok odwanyore kendo ok ochido, nokete thuolo mi ochak onywol nyithindo kendo."},{"book":"Kwan","chapter":"5","verse":"29","text":"“ ‘Ma e chik mar tieko chich ka dhako ok ja-adiera kendo odwanyore, kongʼeyo ni pod en dhako man-gi chwore,"},{"book":"Kwan","chapter":"5","verse":"30","text":"kata ka gimoro otimore ma chwore ochich kode. Jadolo nokete ochungʼ e nyim Jehova Nyasaye kendo nyaka oket chikni ne dhakoni."},{"book":"Kwan","chapter":"5","verse":"31","text":"Dichwo nobed maonge ketho moro amora, to dhakono ibiro kum ne richo mage.’ ”"}]}