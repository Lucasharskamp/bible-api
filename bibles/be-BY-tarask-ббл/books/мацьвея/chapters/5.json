{"data":[{"book":"МАЦЬВЕЯ","chapter":"5","verse":"1","text":"Убачыўшы люд, Ён узышоў на гару; і калі сеў, прыступілі да Яго вучні Ягоныя."},{"book":"МАЦЬВЕЯ","chapter":"5","verse":"2","text":"І, адкрыўшы вусны Свае, Ён вучыў іх, кажучы:"},{"book":"МАЦЬВЕЯ","chapter":"5","verse":"3","text":"Дабрашчасныя ўбогія духам, бо іх ёсьць Царства Нябеснае."},{"book":"МАЦЬВЕЯ","chapter":"5","verse":"4","text":"Дабрашчасныя тыя, што плачуць, бо яны суцешацца."},{"book":"МАЦЬВЕЯ","chapter":"5","verse":"5","text":"Дабрашчасныя лагодныя, бо яны ўспадкуюць зямлю."},{"book":"МАЦЬВЕЯ","chapter":"5","verse":"6","text":"Дабрашчасныя тыя, хто жадае і прагне праўды, бо яны спатоляцца."},{"book":"МАЦЬВЕЯ","chapter":"5","verse":"7","text":"Дабрашчасныя міласэрныя, бо яны памілаваны будуць."},{"book":"МАЦЬВЕЯ","chapter":"5","verse":"8","text":"Дабрашчасныя чыстыя сэрцам, бо яны Бога ўбачаць."},{"book":"МАЦЬВЕЯ","chapter":"5","verse":"9","text":"Дабрашчасныя міратворцы, бо яны сынамі Божымі назавуцца."},{"book":"МАЦЬВЕЯ","chapter":"5","verse":"10","text":"Дабрашчасныя гнаныя за праўду, бо іх ёсьць Царства Нябеснае."},{"book":"МАЦЬВЕЯ","chapter":"5","verse":"11","text":"Дабрашчасныя вы, калі будуць вас ганьбіць і гнаць і ўсякім словам ліхім несправядліва зьневажаць за Мяне."},{"book":"МАЦЬВЕЯ","chapter":"5","verse":"12","text":"Радуйцеся і весялецеся, бо ўзнагарода ваша вялікая на нябёсах: так гналі прарокаў, што былі перад вамі."},{"book":"МАЦЬВЕЯ","chapter":"5","verse":"13","text":"Вы - соль зямлі. Калі ж соль страціць сілу, дык чым асоліш яе? Яна ўжо ні на што ня прыдатная, хіба што выкінуць яе прэч на патаптаньне людзям."},{"book":"МАЦЬВЕЯ","chapter":"5","verse":"14","text":"Вы - сьвятло сьвету: ня можа схавацца горад, які стаіць на версе гары."},{"book":"МАЦЬВЕЯ","chapter":"5","verse":"15","text":"І запаліўшы сьвечку, ня ставяць яе пад пасудзінаю, а на сьвечніку, і сьвеціць усім, хто ў доме."},{"book":"МАЦЬВЕЯ","chapter":"5","verse":"16","text":"Так няхай сьвеціць сьвятло ваша перад людзьмі, каб яны бачылі вашыя добрыя ўчынкі і ўслаўлялі Айца вашага, Які ёсьць у нябёсах."},{"book":"МАЦЬВЕЯ","chapter":"5","verse":"17","text":"Ня думайце, што Я прыйшоў парушыць закон, альбо прарокаў: не парушыць прыйшоў Я, а зьдзейсьніць."},{"book":"МАЦЬВЕЯ","chapter":"5","verse":"18","text":"Бо праўду кажу вам: пакуль ня мінецца неба і зямля, ані ёта адна, ані рыска адзіная ня мінецца з закона, пакуль ня збудзецца ўсё."},{"book":"МАЦЬВЕЯ","chapter":"5","verse":"19","text":"Дык вось, хто парушыць адну з запаведзяў гэтых найменшых і навучыць гэтак людзей, той найменшым назавецца ў Царстве Нябесным; а хто выканае і навучыць, той вялікім назавецца ў Царстве Нябесным."},{"book":"МАЦЬВЕЯ","chapter":"5","verse":"20","text":"Бо, кажу вам, калі праведнасьць ваша не пераважыць праведнасьці кніжнікаў і фарысэяў, дык ня ўвойдзеце вы ў Царства Нябеснае."},{"book":"МАЦЬВЕЯ","chapter":"5","verse":"21","text":"Вы чулі, што сказана продкам: «не забівай; а хто заб'е, падпадае суду»."},{"book":"МАЦЬВЕЯ","chapter":"5","verse":"22","text":"А Я кажу вам, што кожны, хто гневаецца на брата свайго марна, падпадае суду; хто ж бо скажа брату свайму «пусты чалавек», падпадае сынедрыёну; а хто скажа «неразумны», падпадае геене вогненнай."},{"book":"МАЦЬВЕЯ","chapter":"5","verse":"23","text":"Дык вось, калі ты прынясеш дар твой да ахвярніка і ўспомніш там, што брат твой мбе нешта супроць цябе,"},{"book":"МАЦЬВЕЯ","chapter":"5","verse":"24","text":"пакінь там дар твой перад ахвярнікам, і ідзі сьпярша памірыся з братам тваім, і тады прыйдзі і прынясі дар твой."},{"book":"МАЦЬВЕЯ","chapter":"5","verse":"25","text":"Мірыся з праціўнікам тваім хутчэй, пакуль ты яшчэ ў дарозе зь ім, каб не аддаў цябе праціўнік судзьдзі, а судзьдзя не аддаў цябе слузе, і ня ўкінуў цябе ў цямніцу;"},{"book":"МАЦЬВЕЯ","chapter":"5","verse":"26","text":"праўду кажу табе: ня выйдзеш адтуль, пакуль не аддасі апошняга кадранта."},{"book":"МАЦЬВЕЯ","chapter":"5","verse":"27","text":"Вы чулі, што сказана продкам: «Ня чыні пералюбу»."},{"book":"МАЦЬВЕЯ","chapter":"5","verse":"28","text":"А Я вам кажу, што кожны, хто глядзіць на жанчыну з пажадаю, ужо ўчыніў пералюб зь ёю ў сэрцы сваім."},{"book":"МАЦЬВЕЯ","chapter":"5","verse":"29","text":"Калі ж правае вока тваё спакушае цябе, вырві яго і кінь ад сябе; бо лепей табе, каб загінуў адзін з чэлесаў тваіх, а ня ўсё цела тваё было ўкінута ў геену."},{"book":"МАЦЬВЕЯ","chapter":"5","verse":"30","text":"І калі правая твая рука спакушае цябе, адатні яе і кінь ад сябе; бо лепей табе, каб загінуў адзін з чэлесаў тваіх, а ня ўсё цела тваё было ўкінута ў геену."},{"book":"МАЦЬВЕЯ","chapter":"5","verse":"31","text":"Сказана таксама, што, калі хто разьвядзецца з жонкаю сваёю, няхай дасьць ёй разводны ліст."},{"book":"МАЦЬВЕЯ","chapter":"5","verse":"32","text":"А Я вам кажу: кожны, хто разводзіцца з жонкаю сваёю, акрамя як з прычыны распусты, той даводзіць яе да пералюбу; і хто ажэніцца з разьведзенай, той чыніць пералюб."},{"book":"МАЦЬВЕЯ","chapter":"5","verse":"33","text":"Зноў жа чулі вы, што сказана продкам: «Не давай ілжывай прысягі, а выконвай прад Госпадам прысягі твае»."},{"book":"МАЦЬВЕЯ","chapter":"5","verse":"34","text":"А Я вам кажу: не прысягай зусім: ні небам, бо яно - Трон Божы;"},{"book":"МАЦЬВЕЯ","chapter":"5","verse":"35","text":"ні зямлёю, бо яна падножжа нагам Ягоным; ні Ерусалімам, бо ён горад Вялікага Цара;"},{"book":"МАЦЬВЕЯ","chapter":"5","verse":"36","text":"ні галавою тваёю не прысягай, бо ня можаш ніводнай валасінкі зрабіць белаю альбо чорнаю."},{"book":"МАЦЬВЕЯ","chapter":"5","verse":"37","text":"А хай будзе слова ваша: «так - так», «не - не»; а што звыш гэтага, тое ад ліхога."},{"book":"МАЦЬВЕЯ","chapter":"5","verse":"38","text":"Вы чулі, што сказана: «Вока за вока, і зуб за зуб»."},{"book":"МАЦЬВЕЯ","chapter":"5","verse":"39","text":"А Я кажу вам не працівіцца злому. Калі хто цябе ўдарыць па правай шчацэ тваёй, падстаў яму і другую;"},{"book":"МАЦЬВЕЯ","chapter":"5","verse":"40","text":"і калі хто захоча судзіцца з табою і ўзяць у цябе кашулю, аддай яму і вопратку;"},{"book":"МАЦЬВЕЯ","chapter":"5","verse":"41","text":"і калі хто цябе змусіць ісьці зь ім адно попрышча, ідзі зь ім два."},{"book":"МАЦЬВЕЯ","chapter":"5","verse":"42","text":"Таму, хто просіць у цябе, дай і ад таго, хто хоча пазычыць у цябе, не адварочвайся."},{"book":"МАЦЬВЕЯ","chapter":"5","verse":"43","text":"Вы чулі, што сказана: «Любі блізкага твайго і ненавідзь ворага твайго»."},{"book":"МАЦЬВЕЯ","chapter":"5","verse":"44","text":"А Я кажу вам: любеце ворагаў вашых, дабраслаўляйце кляцьбітоў вашых, рабеце дабро ненавісьнікам вашым і малецеся за крыўдзіцеляў вашых і за ганіцеляў вашых;"},{"book":"МАЦЬВЕЯ","chapter":"5","verse":"45","text":"каб сталіся вы сынамі Айца вашага, Які ёсьць у нябёсах; бо Ён загадвае сонцу Свайму ўзыходзіць над ліхімі і добрымі і пасылае дождж на праведных і няправедных."},{"book":"МАЦЬВЕЯ","chapter":"5","verse":"46","text":"Бо, калі вы будзеце любіць тых, што любяць вас, якая вам узнагарода? Ці ж ня тое самае робяць і мытнікі?"},{"book":"МАЦЬВЕЯ","chapter":"5","verse":"47","text":"І калі вы вітаеце братоў вашых толькі, што асаблівага робіце? Ці ж ня гэтак тое самае робяць і язычнікі?"},{"book":"МАЦЬВЕЯ","chapter":"5","verse":"48","text":"Дык вось, будзьце дасканалыя, як дасканалы Айцец ваш Нябесны."}]}