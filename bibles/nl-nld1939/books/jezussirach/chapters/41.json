{"data":[{"book":"Jezussirach","chapter":"41","verse":"1","text":"Ach dood, hoe bitter is de gedachte aan u Voor den man, die rustig in zijn woning zit; Voor den man zonder zorgen, wien alles gelukt, Die nog kracht bezit, om het genot te plukken."},{"book":"Jezussirach","chapter":"41","verse":"2","text":"Maar dood, hoe goed is uw lot Voor den armen man, wiens kracht is gesleten; Voor den man, die struikelt en tegen alles zich stoot, En lastig wordt, omdat hem geen hoop meer blijft."},{"book":"Jezussirach","chapter":"41","verse":"3","text":"Wees niet bang voor de dood, uw lot; Bedenk, dat allen, hetzij vóór u of na u, hetzelfde treft;"},{"book":"Jezussirach","chapter":"41","verse":"4","text":"Dit is het lot, dat God aan alle vlees heeft beschoren. Waarom dan de Wet van den Allerhoogste gevloekt? Hetzij duizend jaar of honderd of tien: Het dodenrijk verantwoordt het niet."},{"book":"Jezussirach","chapter":"41","verse":"5","text":"Het kroost der bozen is een verachtelijk broed, Het ras der slechten een verdwaasd geslacht."},{"book":"Jezussirach","chapter":"41","verse":"6","text":"Den zoon van den zondaar wordt de macht ontnomen; Steeds blijft de schande op zijn geslacht."},{"book":"Jezussirach","chapter":"41","verse":"7","text":"De zoon zal zijn goddelozen vader vervloeken, Omdat hij om zijnentwil wordt veracht."},{"book":"Jezussirach","chapter":"41","verse":"8","text":"Wee u, dus, goddeloze mannen, Die de Wet van den Allerhoogste verlaat!"},{"book":"Jezussirach","chapter":"41","verse":"9","text":"Vermenigvuldigt gij u, het is tot schade, En als gij zonen verwekt, tot zuchten; Komt gij ten val, het is een blijvende vreugde, En sterft gij, dan is het tot vloek."},{"book":"Jezussirach","chapter":"41","verse":"10","text":"Wat uit stof is geboren, keert terug tot stof; Maar de zondaar valt van het ene niet in het andere."},{"book":"Jezussirach","chapter":"41","verse":"11","text":"De mens is wel naar zijn lichaam een zucht, Maar de naam van den brave zal nimmer vergaan."},{"book":"Jezussirach","chapter":"41","verse":"12","text":"Draag dus zorg voor uw naam, want hij blijft u langer Dan duizend kostbare schatten."},{"book":"Jezussirach","chapter":"41","verse":"13","text":"Een goed leven duurt slechts weinige dagen, Maar een goede naam duurt dagen zonder tal."},{"book":"Jezussirach","chapter":"41","verse":"14","text":"Verborgen wijsheid en een verstopte schat; Wat voor nut hebben beide?"},{"book":"Jezussirach","chapter":"41","verse":"15","text":"Beter een mens, die zijn dwaasheid verbergt, Dan een, die zijn wijsheid verstopt."},{"book":"Jezussirach","chapter":"41","verse":"16","text":"Hoort, kinderen, de les over de schaamte, En schaamt u, zoals ik het u leer: Niet iedere schaamte komt te pas, Niet alle blozen is goed."},{"book":"Jezussirach","chapter":"41","verse":"17","text":"Schaam u voor vader en moeder over ontucht, Voor vorst en prins over leugen;"},{"book":"Jezussirach","chapter":"41","verse":"18","text":"Voor heer en meesteres over bedriegen, Voor gemeente en volk over ontrouw;"},{"book":"Jezussirach","chapter":"41","verse":"19","text":"Voor vriend en makker over onrecht, En voor uw woonplaats over vreemden;"},{"book":"Jezussirach","chapter":"41","verse":"20","text":"Over het breken van eed en verdrag, Over het leunen op de ellebogen aan tafel;"},{"book":"Jezussirach","chapter":"41","verse":"21","text":"Over het weigeren van een gave, die gevraagd wordt, Over het zwijgen, als men u groet;"},{"book":"Jezussirach","chapter":"41","verse":"22","text":"Over het afwijzen van een vriend; Over het niet uitbetalen van loon,"},{"book":"Jezussirach","chapter":"41","verse":"23","text":"Over het blikken naar andermans vrouw,"},{"book":"Jezussirach","chapter":"41","verse":"24","text":"Over gemeenschap met haar dienstmaagd;"},{"book":"Jezussirach","chapter":"41","verse":"25","text":"Over smadende woorden jegens uw vriend, Over verwijten doen, als ge wat geeft;"},{"book":"Jezussirach","chapter":"41","verse":"26","text":"Over het verdraaien van wat ge hoort zeggen, En over het openbaren van geheime bespreking."},{"book":"Jezussirach","chapter":"41","verse":"27","text":"Dan zult ge u schamen, zoals het behoort, En welbehagen vinden bij al wat leeft!"}]}