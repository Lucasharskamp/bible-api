{"data":[{"book":"2 K'orontos","chapter":"6","verse":"1","text":"Ik'onton tohaat finirwotsi nowottsotse itdek'ts s'aato datsmec'ron oorik'r k'ayere etaat itn k'oniruwe."},{"book":"2 K'orontos","chapter":"6","verse":"2","text":"6:2 Isa. 49:8  Ik'o,"},{"book":"2 K'orontos","chapter":"6","verse":"3","text":"No fino k'efeerawok'o ik keewon konshor t'ugo woteratsone."},{"book":"2 K'orontos","chapter":"6","verse":"4","text":"Maniyere gond bek'ona, ono bek'ono, k'ic'onowere k'amefetsr Ik'osh finirwotskok'o notooko jam weeron t'intsituwone."},{"book":"2 K'orontos","chapter":"6","verse":"5","text":"6:5 Wosh. 16:23  Ik'osh fintsuwotsi nowoto nokitsitwere jot'ewon, tipewon, noats tuuzeyiru dimbiron, finon maawon, tokr t'ut'onat s'oomiyonee,"},{"book":"2 K'orontos","chapter":"6","verse":"6","text":"Mank'owere s'ayinon, danon, k'amoon, doowoton, S'ayin shayiron jisheewonat bíats daro bítse aalts shunon,"},{"book":"2 K'orontos","chapter":"6","verse":"7","text":"ari aap'onat Ik' angone. Bín da'osh wotowa noatse k'arbazosh kes'i kac' wotts kááw fino no k'anonat giri kishon deshdek'etwone."},{"book":"2 K'orontos","chapter":"6","verse":"8","text":"Mangosh wee ketosh, k'orewosh wee údewosh k'an dek'k noone, aretswotsi nowotefere, dirshtswotsi eteyi."},{"book":"2 K'orontos","chapter":"6","verse":"9","text":"Danetswotsi wotefetsat danerawwotskok'o nowoti, k'irrne etefere hamb kashetswotsi wotat nodatseyri, no jot'eyaloru úd'eratsone,"},{"book":"2 K'orontos","chapter":"6","verse":"10","text":"Shiyano noats b́ bodaloru jam aawo geneúituwone, tuguretswotsi wotefetsat ayuwotsi gaaletso nowoshiri, eegoru deshawwots wotefetsat, jam keewo detsfone."},{"book":"2 K'orontos","chapter":"6","verse":"11","text":"It K'orotosn beyiru ashuwotso! hamb, itsh kish dek'at keewurone, no nibonowere gawintsdek'at itsh k'eshrone."},{"book":"2 K'orontos","chapter":"6","verse":"12","text":"Itna itshuno noosh baziyi bako no itsh bayatsone."},{"book":"2 K'orontos","chapter":"6","verse":"13","text":"Niho b́nana'úwotssh b́keewfok'o tkeewre, noo nonibo gawunon k'eshde'er nogitsotse shisheyirwo itsh kish nokitstsok'o itwere mank'o noosh k'aluwere."},{"book":"2 K'orontos","chapter":"6","verse":"14","text":"Woteraw finon, amaneraw ashuwotsnton ikn s'andek'ayere, kááwonat morron awuk'o k'alrniya ikwoto bofaliti? Sháánonat t'aluwon towaar beyo aawk'oneya bofaliti?"},{"book":"2 K'orontos","chapter":"6","verse":"15","text":"Krstosnat Diyablosn aawuk'oneya ik woto bofaliti? Amantsonat amanerawonmó aawuk'oneya kod'ewo bofaliti?"},{"book":"2 K'orontos","chapter":"6","verse":"16","text":"6:16 Lew. 26:12; Hzk'. 37:27; 1 K'or. 3:16; 6:19  Ik'i maa S'ayino woteraw dozets ik'uwotsnton eeg ikwote b́detsi? Ik'onwere,"},{"book":"2 K'orontos","chapter":"6","verse":"17","text":"6:17 Isa. 52:11  Manats dabt doonzo hank'o etre,"},{"book":"2 K'orontos","chapter":"6","verse":"18","text":"Taawere itnihi wotituwe,"}]}