{"data":[{"book":"Marko","chapter":"8","verse":"1","text":"Saa mmere no mu na nnipakuw foforo bi baa Yesu nkyɛn. Esiane sɛ na hwee nni hɔ a wobedi nti,"},{"book":"Marko","chapter":"8","verse":"2","text":"Yesu frɛɛ nʼasuafo no baa ne nkyɛn, na ɔkae se, “Nnipa yi yɛ me mmɔbɔ. Wɔabedi nnansa wɔ ha a, wonni aduan biara a wobedi bio."},{"book":"Marko","chapter":"8","verse":"3","text":"Sɛ migya wɔn kwan sɛ wɔnkɔ a wonnidii a, anhwɛ a na wɔn mu bi atotɔ piti wɔ ɔkwan so, efisɛ wɔn mu bi fi akyirikyiri na wɔbae.”"},{"book":"Marko","chapter":"8","verse":"4","text":"Nʼasuafo no bisaa no se, “Ɛhefa na yebenya aduan ama saa nnipa dodow yi wɔ sare yi so ha?”"},{"book":"Marko","chapter":"8","verse":"5","text":"Obisaa wɔn se, “Brodo dodow ahe na mowɔ?”"},{"book":"Marko","chapter":"8","verse":"6","text":"Yesu ka kyerɛɛ nnipakuw no se wɔntenatena ase wɔ sare no so. Afei ɔfaa brodo ason no, na ohyiraa so, bubuu mu de maa nʼasuafo no ma wɔkyɛ maa nnipa no."},{"book":"Marko","chapter":"8","verse":"7","text":"Na wɔwɔ mpataa kakra wɔ hɔ, nti Yesu hyiraa ɛno nso so de maa asuafo no sɛ wɔnkyɛ ɛno nso mma wɔn."},{"book":"Marko","chapter":"8","verse":"8","text":"Nnipakuw no didi mee no, ogyaa wɔn kwan."},{"book":"Marko","chapter":"8","verse":"9","text":"Nnipa a wodii aduan no dodow bɛyɛ mpem anan. Na wɔtasee ase nnikae no, ɛyɛɛ kɛntɛn ason."},{"book":"Marko","chapter":"8","verse":"10","text":"Eyi akyi no ɔne nʼasuafo no kɔtenaa ɔkorow mu baa Dalmanuta fam."},{"book":"Marko","chapter":"8","verse":"11","text":"Farisifo no tee sɛ Yesu aba hɔ no, wɔbaa ne nkyɛn bebisabisaa no nsɛm, de sɔɔ no hwɛe. Wɔka kyerɛɛ no se, “Yɛ nsɛnkyerɛnne bi kyerɛ yɛn. Ma nsɛnkyerɛnne bi nna adi wɔ wim nkyerɛ yɛn. Ɛno ansa na yebegye wo adi.”"},{"book":"Marko","chapter":"8","verse":"12","text":"Yesu tee nea wɔkae no, oguu ahome ka kyerɛɛ wɔn se, “Dɛn nti na mohwehwɛ nsɛnkyerɛnne daa yi? Nsɛnkyerɛnne biara nni hɔ a mɛyɛ akyerɛ mo.”"},{"book":"Marko","chapter":"8","verse":"13","text":"Ɔsan kɔtenaa ɔkorow no mu gyaw wɔn, twa kɔɔ asuogya nohɔ."},{"book":"Marko","chapter":"8","verse":"14","text":"Asuafo no werɛ fii sɛ wɔfa aduan bi kura ansa na wɔkɔ, gye brodo baako pɛ na na wokura wɔ ɔkorow no mu."},{"book":"Marko","chapter":"8","verse":"15","text":"Wɔretwa asu no, Yesu ka kyerɛɛ wɔn se, “Monhwɛ mo ho so yiye wɔ Ɔhene Herode ne Farisifo mmɔkaw ho.”"},{"book":"Marko","chapter":"8","verse":"16","text":"Asuafo no bisabisaa wɔn ho wɔn ho se, “Asɛm a ɔreka yi ase ne dɛn?” Nea wɔn adwene kyerɛɛ wɔn ne sɛ, ebia ɔreka aduan a wɔn werɛ fii sɛ wɔbɛfa akita no ho asɛm."},{"book":"Marko","chapter":"8","verse":"17","text":"Yesu huu nea wodwinnwen no, ɔka kyerɛɛ wɔn se, “Ɛnyɛ ɛno ho asɛm na mereka! Monnte eyi ase ana? Mo koma da so pirim?"},{"book":"Marko","chapter":"8","verse":"18","text":"Mowɔ ani nso munhu ade? Mowɔ aso nso momfa nte asɛm? Na monnkae biribi ana?"},{"book":"Marko","chapter":"8","verse":"19","text":"Bere a mibubuu brodo anum mu maa nnipa mpem anum no, nnikae kɛntɛn ahe na motasee?”"},{"book":"Marko","chapter":"8","verse":"20","text":"“Na mesan de brodo ason maa nnipa mpem anan no nso, ahe na ɛkae?”"},{"book":"Marko","chapter":"8","verse":"21","text":"Obisaa wɔn bio se, “Monnte ase ara ana?”"},{"book":"Marko","chapter":"8","verse":"22","text":"Bere a woduu Betsaida no, nnipa bi de onifuraefo bi brɛɛ no, srɛɛ no sɛ ɔmfa ne nsa nka no, na ɔnsa no yare."},{"book":"Marko","chapter":"8","verse":"23","text":"Yesu soo onifuraefo yi nsa de no kɔɔ akuraa no kurotia. Ɔtee ntasu guu onifuraefo no ani so, na ɔde ne nsa guu no so. Yesu bisaa no se, “Wuhu ade ana?”"},{"book":"Marko","chapter":"8","verse":"24","text":"Onifuraefo no maa nʼani so hwɛɛ soro, buae se, “Yiw, mihu nnipa! Nanso mihu wɔn sɛ nnua bi na wɔnenam hɔ.”"},{"book":"Marko","chapter":"8","verse":"25","text":"Afei Yesu de ne nsa kataa nʼani no so bio. Onifuraefo no buee nʼani, na bere a ɔrehwɛ ade haa no, nʼani no yɛɛ yiye a afei de na ohu biribiara kann."},{"book":"Marko","chapter":"8","verse":"26","text":"Yesu ma ɔkɔɔ fie, na ɔka kyerɛɛ no se, “Nnsan nnkɔ akuraa no ase bio.”"},{"book":"Marko","chapter":"8","verse":"27","text":"Yesu ne nʼasuafo no fii Galilea kɔɔ Kaesarea ne Filipi nkuraa ase. Wɔnam ɔkwan so rekɔ no, obisaa wɔn se, “Nnipa ka se mene hena?”"},{"book":"Marko","chapter":"8","verse":"28","text":"Asuafo no buae se, “Ebinom se wone Osuboni Yohane no, na afoforo nso se woyɛ Elia anaasɛ tete adiyifo no mu bi a wasan aba.”"},{"book":"Marko","chapter":"8","verse":"29","text":"Na obisaa wɔn se, “Na mo nso mose meyɛ hena?”"},{"book":"Marko","chapter":"8","verse":"30","text":"Ɔbɔɔ wɔn kɔkɔ se, wɔnnka nkyerɛ obiara."},{"book":"Marko","chapter":"8","verse":"31","text":"Afei ofii ase kaa Onipa Ba no amane a obehu ne mpanyimfo, asɔfo mpanyin ne Kyerɛwsɛm no akyerɛkyerɛfo no po a wɔbɛpo no, na wɔakum no, na nnansa so wasɔre no ho asɛm kyerɛɛ wɔn."},{"book":"Marko","chapter":"8","verse":"32","text":"Ɔkaa asɛm no pefee a wamfa biribiara anhintaw wɔn. Petro twee no gyinaa nkyɛn bisaa no se, “Adɛn nti na woka asɛm a ɛte sɛɛ yi?”"},{"book":"Marko","chapter":"8","verse":"33","text":"Yesu dan ne ho hwɛɛ nʼasuafo no kaa Petro anim se, “Fi me so, Ɔbonsam! Wʼadwene yɛ nea efi onipa na ɛnyɛ nea efi Onyankopɔn.”"},{"book":"Marko","chapter":"8","verse":"34","text":"Afei ɔfrɛɛ nʼasuafo no ne nnipakuw no baa ne nkyɛn ka kyerɛɛ wɔn se: “Sɛ obi pɛ sɛ odi mʼakyi a ɛsɛ sɛ ɔpa ne ho akyi, na ɔsoa nʼasennua, na odi mʼakyi."},{"book":"Marko","chapter":"8","verse":"35","text":"Nea ɔma ne kra som no bo no, ebefi ne nsa. Na nea me ne asɛmpa no nti, ɔbɛhwere ne kra no, wobegye no nkwa."},{"book":"Marko","chapter":"8","verse":"36","text":"Na sɛ onipa nya wiase nyinaa na ɔhwere ne kra a mfaso bɛn na obenya?"},{"book":"Marko","chapter":"8","verse":"37","text":"Dɛn na ɛsom bo sen ne kra?"},{"book":"Marko","chapter":"8","verse":"38","text":"Na obiara a saa nnabɔne yi mu nʼani wu me ne me nsɛm ho no, ne ho bɛyɛ me, Onipa Ba no aniwu, bere a me ne mʼabɔfo kronkron no bɛsan aba wɔ mʼAgya anuonyam mu no.”"}]}