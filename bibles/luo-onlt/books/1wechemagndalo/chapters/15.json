{"data":[{"book":"1 Weche Mag Ndalo","chapter":"15","verse":"1","text":"Kane Daudi osegero ute e Dala Maduongʼ mar Daudi, ne oloso kama Sandug Muma mar Nyasaye nyalo betie ma ogurone hema."},{"book":"1 Weche Mag Ndalo","chapter":"15","verse":"2","text":"Bangʼe Daudi nowacho niya, “Onge ngʼato machielo manyalo tingʼo Sandug Muma mar Nyasaye makmana jo-Lawi nikech Jehova Nyasaye noyierogi mondo gitingʼ Sandug Muma mar Jehova Nyasaye kendo mondo gitine nyaka chiengʼ.”"},{"book":"1 Weche Mag Ndalo","chapter":"15","verse":"3","text":"Daudi nochoko jo-Israel duto Jerusalem mondo gikel Sandug Muma mar Jehova Nyasaye kama ne oselosone."},{"book":"1 Weche Mag Ndalo","chapter":"15","verse":"4","text":"Ne ochoko bende nyikwa Harun kod jo-Lawi kanyakla."},{"book":"1 Weche Mag Ndalo","chapter":"15","verse":"5","text":"Koa e nyikwa Kohath,"},{"book":"1 Weche Mag Ndalo","chapter":"15","verse":"6","text":"koa e nyikwa Merari,"},{"book":"1 Weche Mag Ndalo","chapter":"15","verse":"7","text":"koa e nyikwa Gershon,"},{"book":"1 Weche Mag Ndalo","chapter":"15","verse":"8","text":"koa e nyikwa Elizafan,"},{"book":"1 Weche Mag Ndalo","chapter":"15","verse":"9","text":"koa e nyikwa Hebron,"},{"book":"1 Weche Mag Ndalo","chapter":"15","verse":"10","text":"koa e nyikwa Uziel,"},{"book":"1 Weche Mag Ndalo","chapter":"15","verse":"11","text":"Bangʼe Daudi noluongo Zadok kod Abiathar ma jodolo kod Uriel, Asaya, Joel, Shemaya, Eliel kod Aminadab ma ja-Lawi."},{"book":"1 Weche Mag Ndalo","chapter":"15","verse":"12","text":"Nowachonegi niya, “Un e jotend anywola mar jo-Lawi, un kaachiel gi joweteu ma jo-Lawi nyaka upwodhru mondo uom Sandug Muma mar Jehova Nyasaye, ma Nyasach Israel mondo ukele kama aseikone."},{"book":"1 Weche Mag Ndalo","chapter":"15","verse":"13","text":"Jehova Nyasaye ma Nyasachwa ne iye owangʼ kodwa e kinde mokwongo nikech un jo-Lawi ne ok udhi ome bende ne ok wapenje kaka dine wakele e yo mowinjore.”"},{"book":"1 Weche Mag Ndalo","chapter":"15","verse":"14","text":"Omiyo jodolo kod jo-Lawi nopwodhore mondo mi gikel Sandug Muma mar Jehova Nyasaye ma Nyasach jo-Israel."},{"book":"1 Weche Mag Ndalo","chapter":"15","verse":"15","text":"Jo-Lawi noliero Sandug Muma mar Nyasaye e gokgi gi ludhe, mana kaka Musa nochiko kaluwore gi wach Jehova Nyasaye."},{"book":"1 Weche Mag Ndalo","chapter":"15","verse":"16","text":"Daudi nowachone jotend jo-Lawi mondo oyier jowetegi kaka jower mondo ower wende mag mor ka gigoyo thumbe machalo orutu, nyatiti gi ongengʼo."},{"book":"1 Weche Mag Ndalo","chapter":"15","verse":"17","text":"Omiyo jo-Lawi noyiero Heman wuod Joel kuom owetene, Asaf wuod Berekia, to kuom owetegi ma joka Merari, negiyiero Ethan wuod Kushaya"},{"book":"1 Weche Mag Ndalo","chapter":"15","verse":"18","text":"kaachiel gi jowetene ma jolupne e tich, mane gin: Zekaria, Jaziel, Shemiramoth, Jehiel, Uni, Eliab, Benaya, Maseya, Matithia, Elifelehu, Mikneya, Obed-Edom kod Jeyel ma jorit rangeye."},{"book":"1 Weche Mag Ndalo","chapter":"15","verse":"19","text":"To jogo thum ma Heman, Asaf kod Ethan nonego go ongengʼo mar mula,"},{"book":"1 Weche Mag Ndalo","chapter":"15","verse":"20","text":"Zekaria, Aziel, Shemiramoth, Jehiel, Uni, Eliab, Maseya kod Benaya nonego go nyatiti kaluwore gi chenro wer miluongo ni alamoth,15:20 Kit wer mane jogi wero."},{"book":"1 Weche Mag Ndalo","chapter":"15","verse":"21","text":"to Matithia, Elifelehu, Mikneya, Obed-Edom, Jeyel kod Azazia to nonego go nyatiti kaluwore gi chenro miluongo ni sheminith.15:21 Kit wer mane jogi wero."},{"book":"1 Weche Mag Ndalo","chapter":"15","verse":"22","text":"Kenania jatend jo-Lawi notelo ne wer, mano ne tije nikech nolony e wer ahinya."},{"book":"1 Weche Mag Ndalo","chapter":"15","verse":"23","text":"Berekia kod Elkana to ne gin jorit dhout od Sandug Muma mar Nyasaye."},{"book":"1 Weche Mag Ndalo","chapter":"15","verse":"24","text":"Shabania, Joshafat, Nethanel, Amasai, Zekaria, Benaya kod Eliezer ma jodolo, to nonego go turumbete e nyim Sandug Muma mar Nyasaye. Obed-Edom kod Jehia bende ne jorit od Sandug Muma mar Nyasaye."},{"book":"1 Weche Mag Ndalo","chapter":"15","verse":"25","text":"Omiyo Daudi kod jodong Israel kaachiel gi jotend lweny mane orito jolweny alufu achiel ne odhi mondo okel Sandug Muma mar singruok mar Jehova Nyasaye koa e od Obed-Edom gi ilo."},{"book":"1 Weche Mag Ndalo","chapter":"15","verse":"26","text":"Negitimo misango gi rwedhi abiriyo kod rombe abiriyo nikech Nyasaye nokonyo jo-Lawi manotingʼo Sandug Muma mar singruok mar Jehova Nyasaye."},{"book":"1 Weche Mag Ndalo","chapter":"15","verse":"27","text":"Daudi, jo-Lawi duto mane otingʼo Sandug Muma mar singruok mar Nyasaye, jower kaachiel gi Kenania mane otelo ne jower norwakore gi aroche mag bafta. Daudi bende norwako law mayom mar dolo miluongo ni efod."},{"book":"1 Weche Mag Ndalo","chapter":"15","verse":"28","text":"Kamano jo-Israel nokelo Sandug Muma mar singruok mar Jehova Nyasaye ka gigoyo sigalagala gi tunge im, gi turumbete kod ongengʼo kendo ka gigoyo orutu kod nyatiti."},{"book":"1 Weche Mag Ndalo","chapter":"15","verse":"29","text":"Kane Sandug Muma mar singruok mar Jehova Nyasaye ochopo e Dala Maduongʼ mar Daudi, ne oyudo ka Mikal nyar Saulo ne ngʼicho gie dirisa. To ka noneno Ruoth Daudi kamiel kendo tugo komor, nochaye gie chunye."}]}