{"data":[{"book":"1 Timothy","chapter":"4","verse":"1","text":"Nûka chu mi senkhatngei chu an taksônna la mâk an tih tiin Ratha'n ânthârtakin a misîr ania; ratha milakngei chong la jôm an ta, male ramkhoringei minchuna la jûi an tih."},{"book":"1 Timothy","chapter":"4","verse":"2","text":"Ma anga minchunangei hah milakngei mi huongna renga hônjôt ania, an sielesarietna hah athi ani, thîr inling bel anghan ani."},{"book":"1 Timothy","chapter":"4","verse":"3","text":"Ma anga mingei han innei le i-ih mini sâk hih dikmak tiin mi an minchu ngâia. Aniatachu ha sâkngei hah a iem ngei lâia chongtak rietsai ngeiin râisânchongril suole sâk thei rangin Pathien'n a sin ani."},{"book":"1 Timothy","chapter":"4","verse":"4","text":"Neinuntin Pathien sin ngei murdi hi asa; chubaithoa râisânchong misîra sâk ani ngânin chu, ite pai rang reng om mak,"},{"book":"1 Timothy","chapter":"4","verse":"5","text":"Pathien chong le chubaithona han Pathien kôm pomtheiin a sin sikin."},{"book":"1 Timothy","chapter":"4","verse":"6","text":"Ma rilnangei hah iempungei kôm ne pêkin chu, Khrista Jisua tîrlâm satak nîng ni tih, taksônna chongngei le minchuna dik nu jûi sai rathatienga nên vâi tit anghan."},{"book":"1 Timothy","chapter":"4","verse":"7","text":"Aniatachu pathienboi thurchimuruo misîrna ngei hah nûksong roh. Ni ringnun hah Pathien'a inpêk rangin inchu roh."},{"book":"1 Timothy","chapter":"4","verse":"8","text":"Taksatienga insepna hin a lekti chu asena aoma, rathatienga insepna vâng chu lam tina asena aom ok ani, asikchu atûnlâia ringna le sûnmotona ringna pêk ranga inkhâmnangei aom ani."},{"book":"1 Timothy","chapter":"4","verse":"9","text":"Hi chong hih adikin, iem aoma pomthei tatak ani."},{"book":"1 Timothy","chapter":"4","verse":"10","text":"Ranak ei songa4:10: ranak song; miziek senkhat ngei an dôn chu ei pût. male sin ei tho tatak ani, Pathien ring chunga han ei sabeina ei bâng sikin, mi murdi le aliekin iempu ngei Sanminringpu chunga han."},{"book":"1 Timothy","chapter":"4","verse":"11","text":"Ma rilnangei le minchunangei hih pêk ngei roh."},{"book":"1 Timothy","chapter":"4","verse":"12","text":"Nâipang na ni sikin tutên nang enminnuoi no rese ngei, no chonglam, nu nunchan, nu lungkhamna, na taksônna, le nên thiengna ngeia iempungei minenna ni roh."},{"book":"1 Timothy","chapter":"4","verse":"13","text":"Ko hong mâka chu, mipui makunga Pathien Lekhabungei porên, thurchi misîr le mi minchunân no zora le na ranak mang roh."},{"book":"1 Timothy","chapter":"4","verse":"14","text":"Dêipungei thurchi an misîra male upangei nu chunga an kutngei minngama rathatienga neinunpêk na chang hah itên bê loiin tho no roh."},{"book":"1 Timothy","chapter":"4","verse":"15","text":"Mi murdi makunga na masôna ânlang theina rangin hima neinunngei nâm hi inpêk lakin tho roh."},{"book":"1 Timothy","chapter":"4","verse":"16","text":"Nangma le ni minchuna han indîn inla, ma neinunngei ha tho tit roh, asikchu ma neinunngei hah no thôn chu nangma le no chong rangâi ngei hah anruonin sanminring ni tih."}]}