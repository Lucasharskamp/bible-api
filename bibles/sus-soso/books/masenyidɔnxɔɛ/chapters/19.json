{"data":[{"book":"Masenyi Dɔnxɔɛ","chapter":"19","verse":"1","text":"Wo Marigi Alatala na fa sie halakide wo ya ra, a fa e xa bɔxi so wo yi ra, wo fa sabati e xa taae nun e xa banxie kui,"},{"book":"Masenyi Dɔnxɔɛ","chapter":"19","verse":"2","text":"wo xa taa saxan sugandi na bɔxi tagi, wo Marigi Alatala naxan fixi wo ma."},{"book":"Masenyi Dɔnxɔɛ","chapter":"19","verse":"3","text":"Wo xa bɔxi maniya, wo Marigi Alatala naxan fixi wo ma kɛ ra, wo fa a itaxun dɔxɔ saxan. Na nan a toma faxati nde nɔma sigade na taa nde kui, alako a nii xa ratanga."},{"book":"Masenyi Dɔnxɔɛ","chapter":"19","verse":"4","text":"Mixi naxan faxɛ tixi, a mu a rakelixi a ma, na faxati mɔɔli nan gbansan nɔma sode yi taa nde kui a nii ratangafe ra."},{"book":"Masenyi Dɔnxɔɛ","chapter":"19","verse":"5","text":"Misaali nan ya: Xa mixi siga fɔtɔnyi wuri sɛgɛde, a nun a boore, a xa beera fa koren, a din a boore ra, na fa faxa, na faxati mɔɔli tan nɔma sode yi taa nde kui a nii ratangafe ra."},{"book":"Masenyi Dɔnxɔɛ","chapter":"19","verse":"6","text":"A xa na raba alako mixi naxan wama na fure gbeɲɔxɔfe a xa bɔɲɛte kui, a naxa nɔ faxɛti lide kira ra, a fa a faxa. Na mu lanma, barima xɔnnanteya yo mu nu na a bɛ na mixi faxaxi xa fe ra."},{"book":"Masenyi Dɔnxɔɛ","chapter":"19","verse":"7","text":"N yi yaamari fixi wo ma na nan ma. Wo xa taa saxan sugandi, nee xa findi mixi ratanga taae ra."},{"book":"Masenyi Dɔnxɔɛ","chapter":"19","verse":"8","text":"Xa wo Marigi Alatala wo xa bɔxi ragbo yɛ alɔ a rakali ki naxɛ wo babae bɛ, xa a yi bɔxi birin so wo yi ra a naxan laayidixi wo babae bɛ,"},{"book":"Masenyi Dɔnxɔɛ","chapter":"19","verse":"9","text":"xa wo yi yaamari raba a raba ki ma n naxan falaxi wo bɛ to lɔxɔɛ, wo Marigi Alatala naxa rafan wo ma, wo naxa bira a xa kira fɔxɔ ra, na tɛmui wo man xa taa saxan sugandi, wo xa e sa yi taa saxanyi boore xun ma."},{"book":"Masenyi Dɔnxɔɛ","chapter":"19","verse":"10","text":"Na kui, mixi tɔɔɲɛgɛxi mu faxama wo xa bɔxi ma, wo Marigi Alatala naxan fixi wo ma kɛ ra."},{"book":"Masenyi Dɔnxɔɛ","chapter":"19","verse":"11","text":"Kɔnɔ xa mixi nde a yaxui xɔn, a a mɛlɛn, a a faxa, a fa so yi taa nde kui,"},{"book":"Masenyi Dɔnxɔɛ","chapter":"19","verse":"12","text":"na taa forie lan nɛ e xa a suxu, e a xanin mixi xɔn ma naxan wama na fure gbeɲɔxɔfe, alako faxɛti xa faxa."},{"book":"Masenyi Dɔnxɔɛ","chapter":"19","verse":"13","text":"Wo naxa kinikini yo ti na kanyi ma. Wo na faxati mɔɔli ɲɔnma na ki nɛ Isirayila bɔxi ma, alako bɔɲɛsa xa lu wo yi ra."},{"book":"Masenyi Dɔnxɔɛ","chapter":"19","verse":"14","text":"Wo na sabati bɔxi ma wo Marigi Alatala naxan fixi wo ma kɛ ra, wo naxa naaninyi tɔnxumae masiga de wo benbae naxee dɔxɔ."},{"book":"Masenyi Dɔnxɔɛ","chapter":"19","verse":"15","text":"Mixi naxan yunubi fe rabaxi, xa na mu a ra haakɛ, na kanyi mu lan a xa makiiti mixi keren xa seede baxi ma. Na mɔɔli makiitima seede firin, xa na mu, seede saxan xui nan ma."},{"book":"Masenyi Dɔnxɔɛ","chapter":"19","verse":"16","text":"Xa seede ɲaaxi ba nde sa mixi nde tɔɔɲɛgɛ fe nde ma,"},{"book":"Masenyi Dɔnxɔɛ","chapter":"19","verse":"17","text":"yi gere mixi firinyie lan nɛ e xa siga Alatala xa hɔrɔmɔbanxi kui, e sa e xa galanbui yaxaran sɛrɛxɛdubɛe nun kiitisae bɛ naxee na na waxati."},{"book":"Masenyi Dɔnxɔɛ","chapter":"19","verse":"18","text":"Kiitisae a fe xɔn nafenma nɛ a ki nun a kɛɲa ma. E na a kolon seede wule nan saxi a ngaxakerenyi xun ma,"},{"book":"Masenyi Dɔnxɔɛ","chapter":"19","verse":"19","text":"a ngaxakerenyi nu wama a makiitife ki naxɛ, wo xa na kiiti ragbilen a ma. Wo fe ɲaaxi ɲɔnma wo tagi na ki nɛ."},{"book":"Masenyi Dɔnxɔɛ","chapter":"19","verse":"20","text":"Mixi gbɛtɛe na na fe mɛ, gaaxui nan luma e ma, e mu suusama na fe kobi mɔɔli rabade fa."},{"book":"Masenyi Dɔnxɔɛ","chapter":"19","verse":"21","text":"Wo naxa kinikini na mixi mɔɔli ma. Xa a mixi nan faxaxi, wo a fan faxa. Xa a mixi ya nan kanaxi, wo a fan ya kana. Xa a mixi ɲinyi nan giraxi, wo a fan ɲinyi gira. Xa a mixi bɛlɛxɛ nan bolonxi, wo a fan bɛlɛxɛ bolon. Xa a mixi sanyi nan bolonxi, wo a fan sanyi bolon."}]}