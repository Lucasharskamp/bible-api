{"data":[{"book":"אגרתו השנייה של פטרוס השליח","chapter":"3","verse":"1-2","text":"אחים יקרים, זהו מכתבי השני שאני כותב לכם, ובשניהם השתדלתי לעורר אתכם ולהזכירכם עובדות שכבר למדתם מדברי הנביאים, ומהשליחים שסיפרו לכם את דברי אדוננו ומושיענו."},{"book":"אגרתו השנייה של פטרוס השליח","chapter":"3","verse":"3","text":"תחילה ברצוני להזכירכם כי בימים האחרונים יבואו לצים ורשעים, אשר ילעגו לאמת ויעשו כל מעשה רע העולה על דעתם."},{"book":"אגרתו השנייה של פטרוס השליח","chapter":"3","verse":"4","text":"רשעים אלה יאמרו לכם: ”אם המשיח הבטיח לחזור, היכן הוא? מדוע טרם חזר?“ הם ימשיכו ויאמרו: ”המשיח לא ישוב לעולם! הרי מבריאת העולם ועד עתה לא השתנה דבר – הכול נשאר כשהיה!“"},{"book":"אגרתו השנייה של פטרוס השליח","chapter":"3","verse":"5","text":"בכוונה תחילה הם יתעלמו מהעובדה שבראשית ברא אלוהים את השמים ואת הארץ ממים, במוצא־פיו בלבד,"},{"book":"אגרתו השנייה של פטרוס השליח","chapter":"3","verse":"6","text":"ובאמצעות המים – באמצעות המבול – השמיד את דור הרשעים."},{"book":"אגרתו השנייה של פטרוס השליח","chapter":"3","verse":"7","text":"ובמוצא־פיו ציווה ה׳ לשמור את השמים והארץ, שקיימים עתה, לאש הגדולה ביום־הדין – כשכל הרשעים יאבדו."},{"book":"אגרתו השנייה של פטרוס השליח","chapter":"3","verse":"8","text":"ידידים יקרים, עלינו לזכור כי לגבי אלוהים יום אחד יכול להימשך אלף שנים, ואלף שנים יום אחד בלבד."},{"book":"אגרתו השנייה של פטרוס השליח","chapter":"3","verse":"9","text":"אלוהים אינו מאחר לשוב אלינו, כפי שרבים חושבים; הוא ממתין בסבלנות לחוטאים רבים שיחזרו בתשובה, כי אינו רוצה שיאבדו."},{"book":"אגרתו השנייה של פטרוס השליח","chapter":"3","verse":"10","text":"יום ה׳ יבוא בזמן בלתי־צפוי, בדומה לגנב בלילה. אז יחלפו השמים ברעש גדול, יסודות העולם יימסו באש, הארץ וכל אשר בה ישרפו."},{"book":"אגרתו השנייה של פטרוס השליח","chapter":"3","verse":"11","text":"הואיל והכול סביבנו יישרף וימס, חישבו מה קדושים צריכים להיות חייכם!"},{"book":"אגרתו השנייה של פטרוס השליח","chapter":"3","verse":"12","text":"צפו לביאת יום האלוהים והשתדלו להחישו. ביום זה הוא יבעיר את השמים ואת יסודות הארץ עד שיימסו."},{"book":"אגרתו השנייה של פטרוס השליח","chapter":"3","verse":"13","text":"אולם אנחנו מצפים לקיום הבטחת אלוהים: לשמים חדשים וארץ חדשה שבהם ישכון צדק בלבד."},{"book":"אגרתו השנייה של פטרוס השליח","chapter":"3","verse":"14","text":"ידידים יקרים, בהמתינכם להתרחשותם של דברים אלה ולבואו של המשיח, השתדלו לחיות בלי לחטוא; חיו בשלום עם כולם, כדי שבבוא המשיח הוא ימצא אתכם ללא דופי."},{"book":"אגרתו השנייה של פטרוס השליח","chapter":"3","verse":"15","text":"וזכרו, סבלנותו של האדון נותנת זמן לאנשים להיוושע. פולוס, אחינו החכם והאהוב, דיבר על כך ברבים ממכתביו."},{"book":"אגרתו השנייה של פטרוס השליח","chapter":"3","verse":"16","text":"כמה מדבריו של פולוס אינם קלים להבנה, וחסרי־הדעת והפתאים מסלפים ומעוותים את משמעותם – כפי שעיוותו וסילפו את יתר דברי הכתובים – ובכך יביאו לחורבנם."},{"book":"אגרתו השנייה של פטרוס השליח","chapter":"3","verse":"17","text":"אחים יקרים, אני מזהיר אתכם מראש: אל תלכו אחרי תורת השקר של אותם אנשי־בלייעל, פן תערערו את שיווי משקלכם הנפשי."},{"book":"אגרתו השנייה של פטרוס השליח","chapter":"3","verse":"18","text":"אדרבא, חזקו את אמונתכם והתעמקו בתורת אדוננו ומושיענו ישוע המשיח, שלו הכבוד והתהילה מעתה ולעולמי עולמים. – אמן."}]}