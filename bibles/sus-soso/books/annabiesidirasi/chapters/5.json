{"data":[{"book":"Annabi Esidirasi","chapter":"5","verse":"1","text":"Na tɛmui Annabi Xagayi nun Ido xa di Annabi Sakari naxa Isirayila Marigi Ala xa masenyi ti Yuwifie bɛ, naxee nu na Yudaya nun Darisalamu."},{"book":"Annabi Esidirasi","chapter":"5","verse":"2","text":"Na dangi xanbi, Salatiyeli xa di Sorobabeli nun Yosadaki xa di Yesuwa, naxa gbilen Ala xa hɔrɔmɔbanxi ti ra Darisalamu. Ala xa namiɲɔnmɛe naxa kafu e ma na wali kui."},{"book":"Annabi Esidirasi","chapter":"5","verse":"3","text":"Na waxati, Tatenayi, naxan findi gomina ra Samari bɔxi ma, a nun Setara Bosenayi, nun e xa kuntigie naxa fa, e e maxɔrin, «Nde wo yamarixi wo xa yi banxi nun yi tɛtɛ ti?"},{"book":"Annabi Esidirasi","chapter":"5","verse":"4","text":"Ndee na yi wali kui? Wo xa na kanyie xilie fala muxu bɛ.»"},{"book":"Annabi Esidirasi","chapter":"5","verse":"5","text":"Kɔnɔ Ala nu a ɲɛngi saxi Yuwifi kuntigie xɔn ma. Yuwifie yaxuie mu nɔ wali itide, beenun e xa bataaxɛ sɛbɛ mangɛ Dariyusi ma, e man xa a yaabi sɔtɔ yi wali xa fe ra."},{"book":"Annabi Esidirasi","chapter":"5","verse":"6","text":"Samari gomina Tatenayi, Setara Bosenayi, nun e xa kuntigie naxa yi bataaxɛ sɛbɛ mangɛ Dariyusi ma:"},{"book":"Annabi Esidirasi","chapter":"5","verse":"7","text":"«Mangɛ Dariyusi, muxu bara i xɛɛbu."},{"book":"Annabi Esidirasi","chapter":"5","verse":"8","text":"Mangɛ, muxu xa i rakolon muxu bara siga Yudaya bɔxi ma, e na Ala Xungbe xa hɔrɔmɔbanxi tife dɛnnaxɛ. Yuwifie na a tife gɛmɛ xungbee ra, wurie saxi a kɔn na. E xa wali na sɔɔnɛyafe a fanyi ra."},{"book":"Annabi Esidirasi","chapter":"5","verse":"9","text":"Muxu bara e xa forie maxɔrin, ‹Nde wo yamarixi wo xa yi salide nun yi tɛtɛ ti?›"},{"book":"Annabi Esidirasi","chapter":"5","verse":"10","text":"Muxu man bara e xa yareratie xilie maxɔrin, alako muxu xa nee fala i bɛ.»"},{"book":"Annabi Esidirasi","chapter":"5","verse":"11","text":"«Kɔnɔ e muxu yaabixi yi masenyi nan na: ‹Ala xa konyie nan muxu ra, naxan koore nun bɔxi daaxi. Muxu wama a xa hɔrɔmɔbanxi nan tife, Isirayila mangɛ xungbe nde nu bara naxan singe ti tɛmui xɔnkuye."},{"book":"Annabi Esidirasi","chapter":"5","verse":"12","text":"Kɔnɔ kabi muxu benbae Ala Koore Daa Mangɛ raxɔnɔ, a naxa e findi Babilɔn mangɛ Nebukadansari xa konyie ra. Na Kalidika naxa yi salide kana, a man fa bekae xanin Babilɔn."},{"book":"Annabi Esidirasi","chapter":"5","verse":"13","text":"Na waxati dangi xanbi, Sirusi naxa findi Babilɔn mangɛ ra, a fa yaamari fi a xa mangɛya ɲɛ singe ra, Ala xa hɔrɔmɔbanxi man xa ti."},{"book":"Annabi Esidirasi","chapter":"5","verse":"14","text":"Mangɛ Sirusi naxa xɛɛma nun gbeti ba Babilɔn salide kui, Babilɔn mangɛ Nebukadansari naxan tongoxi Darisalamu salide kui, a na birin so Sɛsɛbasari yi ra, a naxan ti Yudaya gomina ra."},{"book":"Annabi Esidirasi","chapter":"5","verse":"15","text":"A naxa a fala a bɛ, «Yi se birin xanin Darisalamu, e xa raso Ala xa hɔrɔmɔbanxi kui. Wo xa Ala xa banxi ti a yire fori.»"},{"book":"Annabi Esidirasi","chapter":"5","verse":"16","text":"Sɛsɛbasari to fa Darisalamu, a naxa Ala xa hɔrɔmɔbanxi kɔɔrin. Sa keli na lɔxɔɛ ma fa dɔxɔ to ra, muxu na na wali nan fari, kɔnɔ a mu ɲɔnxi sinden.›»"},{"book":"Annabi Esidirasi","chapter":"5","verse":"17","text":"«Mangɛ, na kui xa i bara tin a ra, i xa mangɛ taruxui forie mato, alako i xa a kolon xa mangɛ Sirusi yaamari fi nɛ Ala xa hɔrɔmɔbanxi xa ti Darisalamu. Na tɛmui, i xa i sago masen muxu bɛ na fe ma.»"}]}