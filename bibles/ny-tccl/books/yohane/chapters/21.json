{"data":[{"book":"Yohane","chapter":"21","verse":"1","text":"Zitatha izi Yesu anaonekeranso kwa ophunzira ake, mʼmbali mwa nyanja ya Tiberiya. Anadzionetsera motere:"},{"book":"Yohane","chapter":"21","verse":"2","text":"Simoni Petro, Tomasi (otchedwa Didimo), Natanieli wochokera ku Kana wa ku Galileya, ana a Zebedayo, ndi ophunzira ena awiri anali limodzi."},{"book":"Yohane","chapter":"21","verse":"3","text":"Simoni Petro anawawuza iwo kuti, “Ine ndikupita kukasodza,” ndipo iwo anati, “ife tipita nawe.” Choncho anapita ndi kulowa mʼbwato, koma usiku umenewo sanagwire kanthu."},{"book":"Yohane","chapter":"21","verse":"4","text":"Mmamawa, Yesu anayimirira mʼmbali mwa nyanja, koma ophunzira ake sanazindikire kuti anali Yesu."},{"book":"Yohane","chapter":"21","verse":"5","text":"Yesu anawafunsa iwo kuti, “Anzanga, kodi muli nsomba?”"},{"book":"Yohane","chapter":"21","verse":"6","text":"Iye anati, “Ponyani khoka lanu kudzanja lamanja la bwato lanu ndipo mupha kanthu.” Atatero, iwo analephera kukoka ukonde chifukwa chakuchuluka kwa nsomba."},{"book":"Yohane","chapter":"21","verse":"7","text":"Kenaka ophunzira amene Yesu amamukonda anati kwa Petro, “Ndi Ambuye!” Petro atangomva iye akunena kuti ndi Ambuye, iye anavala chovala chake (pakuti anali atavula) ndipo analumphira mʼnyanja."},{"book":"Yohane","chapter":"21","verse":"8","text":"Ophunzira enawo analowa mʼbwato akukoka ukonde odzaza ndi nsomba, popeza iwo sanali kutali kuchokera ku mtunda, pafupifupi mamita makumi asanu ndi anayi."},{"book":"Yohane","chapter":"21","verse":"9","text":"Atafika pa mtunda, iwo anaona moto wamakala pamenepo ndi nsomba, ndi buledi."},{"book":"Yohane","chapter":"21","verse":"10","text":"Yesu anawawuza kuti, “Tabweretsa nsomba zina mwagwirazo.”"},{"book":"Yohane","chapter":"21","verse":"11","text":"Simoni Petro anakwera mʼbwato ndi kukokera khoka ku gombe, lodzaza ndi nsomba zikuluzikulu 153, komabe ndi nsomba zochuluka chotero khoka silinangʼambike."},{"book":"Yohane","chapter":"21","verse":"12","text":"Yesu anawawuza kuti, “Bwerani mudzalandire chakudya chammawa.” Palibe mmodzi wa ophunzira anayesa kumufunsa Iye, “Kodi ndinu ndani?” Iwo anadziwa kuti anali Ambuye."},{"book":"Yohane","chapter":"21","verse":"13","text":"Yesu anabwera, natenga buledi ndikuwapatsa iwo, ndipo anachita chimodzimodzi ndi nsomba."},{"book":"Yohane","chapter":"21","verse":"14","text":"Aka kanali tsopano kachitatu Yesu akuonekera kwa ophunzira ake Iye ataukitsidwa kwa akufa."},{"book":"Yohane","chapter":"21","verse":"15","text":"Iwo atamaliza kudya chakudya chammawa, Yesu anati kwa Simoni Petro, “Simoni, mwana wa Yohane, kodi umandikonda Ine kuposa mmene amandikondera awa?”"},{"book":"Yohane","chapter":"21","verse":"16","text":"Yesu anatinso, “Simoni, mwana wa Yohane, kodi umandikondadi Ine?”"},{"book":"Yohane","chapter":"21","verse":"17","text":"Yesu anati kwa iye kachitatu, “Simoni, mwana wa Yohane, kodi umandikondadi Ine?”"},{"book":"Yohane","chapter":"21","verse":"18","text":"Zoonadi, Ine ndikukuwuza kuti uli wamngʼono unkadziveka wekha lamba ndi kupita kumene unkafuna; koma ukadzakalamba udzatambasula manja ako ndipo wina wake adzakuveka ndikukutsogolera kupita kumene sukufuna kupita.”"},{"book":"Yohane","chapter":"21","verse":"19","text":"Yesu ananena izi kumuzindikiritsa mtundu wa imfa imene Petro adzalemekezera nayo Mulungu. Kenaka Iye anati kwa Petro, “Nditsate Ine!”"},{"book":"Yohane","chapter":"21","verse":"20","text":"Petro anatembenuka ndi kuona kuti ophunzira amene Yesu amamukonda amawatsatira iwo. (Uyu ndi amene anatsamira pachifuwa cha Yesu pa chakudya chamadzulo ndipo iye anati, “Ambuye, kodi ndi ndani amene adzakuperekani Inu?”"},{"book":"Yohane","chapter":"21","verse":"21","text":"Petro atamuona iye, anafunsa kuti, “Ambuye, nanga uyu?”"},{"book":"Yohane","chapter":"21","verse":"22","text":"Yesu anayankha kuti, “Ine nditafuna kuti akhalebe ndi moyo mpaka nditabweranso, zikukukhudza bwanji zimenezo? Iwe uyenera kunditsata Ine.”"},{"book":"Yohane","chapter":"21","verse":"23","text":"Chifukwa cha ichi mbiri inafala pakati pa abale kuti wophunzira uyu sadzafa. Koma Yesu sananene kuti iye sadzafa. Iye anati, “Ine nditafuna kuti akhalebe ndi moyo mpaka nditabweranso, zikukukhudza bwanji zimenezo?”"},{"book":"Yohane","chapter":"21","verse":"24","text":"Uyu ndi wophunzira amene akuchitira umboni ndipo ndi amene analemba. Ife tidziwa kuti umboni wake ndi woona."},{"book":"Yohane","chapter":"21","verse":"25","text":"Koma palinso zina zambiri zimene Yesu anachita. Zikanalembedwa zonsezi, ndikhulupirira dziko lonse lapansi likanasowa malo osungirako mabuku onse amene akanalembedwa."}]}