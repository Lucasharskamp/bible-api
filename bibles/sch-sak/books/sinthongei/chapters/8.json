{"data":[{"book":"Sinthongei","chapter":"8","verse":"1","text":"Male Saul khomin Stephan thi hah apompui sa."},{"book":"Sinthongei","chapter":"8","verse":"2","text":"Pathien sabei senkhatin Stephan ruok hah an phûma, mulungna takin an châ zoi."},{"book":"Sinthongei","chapter":"8","verse":"3","text":"Sual chu koiindang minboipai rang bôkin in tina a lûta, iempungei nupang, pasal a kaisuo ngeia intâng ina a khum ngei zoi."},{"book":"Sinthongei","chapter":"8","verse":"4","text":"Iempu khuotina chekinchâi ngei hah muntina an sea, thurchisa an ril tira."},{"book":"Sinthongei","chapter":"8","verse":"5","text":"Philip chu Samari khopuilien a lûta, an kôm Khrista thurchi a rila."},{"book":"Sinthongei","chapter":"8","verse":"6","text":"Mipuingeiin Philip chongril an rieta, sininkhêl a tho ngei an mûn chu a chongril ngei hah asân an rangâia."},{"book":"Sinthongei","chapter":"8","verse":"7","text":"Ramkhoringei hah inringtakin in-iekin mi tamtak sûng renga an hong jôka, phalkhatthi le kholra tamtak khom a mindam ngeia."},{"book":"Sinthongei","chapter":"8","verse":"8","text":"Ha khuo mingei hah an râisân tataka."},{"book":"Sinthongei","chapter":"8","verse":"9","text":"Ma khopui han mi inkhat a riming Simon, dôithei a oma, mi inlal takin an bea, Samari mingei han a dôi hah an kamâm tataka."},{"book":"Sinthongei","chapter":"8","verse":"10","text":"Khopuilien sûnga mi murdi, achîn alienin a chong asân an rangâia, “Hi mi hih Pathien sinthotheina roiinpui an ti hah ani,” an tia."},{"book":"Sinthongei","chapter":"8","verse":"11","text":"A mitphildôi hah zora sôttak kamâm tataka an lei ti zoi sikin a chong kamâm omtak hah an rangâi ngâia."},{"book":"Sinthongei","chapter":"8","verse":"12","text":"Aniatachu Pathien Rêngram thurchisa le Jisua Khrista riming Philip'n a ril hah an iem le chu nupang, pasalin baptisma an changa."},{"book":"Sinthongei","chapter":"8","verse":"13","text":"Simon khomin a iema; baptisma a chang zoia, Philip kôm han aom bang ngâia, sininkhêl kamâmruoi a sinngei hah a mua kamâm aom sabak a tia."},{"book":"Sinthongei","chapter":"8","verse":"14","text":"Jerusalema tîrton omngei han Samari khuoa omngei chu Pathien chong an pom zoi tih an rieta Peter le John an kôm an tîra."},{"book":"Sinthongei","chapter":"8","verse":"15","text":"Anni hah an tungin chu a iempu thar ngeiin Ratha Inthieng an chang theina rangin chubai an thope ngeia."},{"book":"Sinthongei","chapter":"8","verse":"16","text":"An lâia tute chunga khom Ratha Inthieng la chum mak; Pumapa Jisua riminga baptisma an chang vai kêng ala ni."},{"book":"Sinthongei","chapter":"8","verse":"17","text":"Hanchu Peter le John'n an lu chunga kut an minngama, male Ratha Inthieng an chang zoi."},{"book":"Sinthongei","chapter":"8","verse":"18","text":"Tîrtonngei han iempungei chunga kut an min ngamin Ratha Inthieng pêk an ni ti, Simon han amûn chu, Peter le John hah sum a pêk ngeia,"},{"book":"Sinthongei","chapter":"8","verse":"19","text":"“Hi anga sinthotheina hi mi pêk roi, tu chunga khom ku kut ki minngamna chita Ratha Inthieng an chang theina rangin,” a tia."},{"book":"Sinthongei","chapter":"8","verse":"20","text":"Hannisenla, Peter'n a kôm han, “Nangma le nu sum hih meidîla se rese, Pathien manboipêk suma rochôk rang no bôk sikin!"},{"book":"Sinthongei","chapter":"8","verse":"21","text":"Kin sinna hin kopna le rangtum dôn mak che, nu mulungrîl Pathien mitmûn adikloi sikin."},{"book":"Sinthongei","chapter":"8","verse":"22","text":"Masikin, hih no bôkna saloi renga hi insîr inla Pumapa kôm invûi roh, ni mindon hih nang ala ngâidam theina rangin."},{"book":"Sinthongei","chapter":"8","verse":"23","text":"Mulungrîl bôkna khâtak ne pêla, sietnân nang a khitrap iti nang ki riet,” a tia."},{"book":"Sinthongei","chapter":"8","verse":"24","text":"Simon'n Peter le John kôm, “Nin ti ngei hi inkhat luo ku chunga atung loina rangin nangnin rangâihoitak Pumapa kôm chubai mi thope roi,” a tia."},{"book":"Sinthongei","chapter":"8","verse":"25","text":"Peter le John'n an thurchi le Pumapa thurchi an misîr zoiin chu Jerusalema an kîr nôka, lampuia Samari rama khuo tamtaka Thurchi Sa an misîra."},{"book":"Sinthongei","chapter":"8","verse":"26","text":"Pumapa tîr vântîrtonin Philip hah a chongpuia, “Inthok inla, Jerusalem renga Gaza panna lampuia saktieng ramchâr pielna han se roh,” a tia. (Atûn hin chu hi lampui hih mang nikhâi mak.)"},{"book":"Sinthongei","chapter":"8","verse":"27-28","text":"Masikin Philip ânthoka a sea. Ethopia rama mi inkhat an Rêngnu nuoia sinpêl milien inlaltak a sum murdi enkolpu, Jerusalema Pathien chubaimûk rangin a sea. A kîr nôk tieng chu tali chunga chuongin dêipu Isaiah lekhabu a porea."},{"book":"Sinthongei","chapter":"8","verse":"29","text":"Ratha'n Philip kôm, “Tali so va pan inla vanâi roh,” a tia."},{"book":"Sinthongei","chapter":"8","verse":"30","text":"Hanchu Philip a tâna, dêipu Isaiah lekhabu a pore hah a rieta, no pore hah ni rietthei mo? tiin a rekela."},{"book":"Sinthongei","chapter":"8","verse":"31","text":"“Ama'n tutên mi rilminthâr pe loiin i angin mo ki riet thei ranga?” tiin a thuona. Hanchu Philip ha tali chunga a kala a kôla insungpui rangin a koia."},{"book":"Sinthongei","chapter":"8","verse":"32","text":"8:32,33: Isa 53:7,8 (LXX) Pathien lekhabu a pore hah ma hi ani:"},{"book":"Sinthongei","chapter":"8","verse":"33","text":"Ântem lâiin a roijêkna hah lâkpe'n a oma."},{"book":"Sinthongei","chapter":"8","verse":"34","text":"Milien han Philip kôm han, “Ni ril ta, dêipu hin tu thurchi mo a misîr? Ama thurchi mo, midang thurchi mo?” tiin a rekela."},{"book":"Sinthongei","chapter":"8","verse":"35","text":"Hanchu Philip'n, hi Pathien lekhabua phutin Jisua Khrista Thurchi sa a rila."},{"book":"Sinthongei","chapter":"8","verse":"36","text":"An sea suk an chumin chu, tui omna an tunga, milien han “mahin tui aom, baptis ka chang loina rangin imo mikhap?” a tia."},{"book":"Sinthongei","chapter":"8","verse":"37","text":"Philip'n a kôm, “Nu mulungrîl murdi'n ni iemin chu na chang thei,” a tia. Ama han, “Ki iem,” Jisua Khrista chu Pathien nâi ani ti ki iem, tiin a thuona."},{"book":"Sinthongei","chapter":"8","verse":"38","text":"Hanchu, tali ha an min ngama, an chuma Philip le milien hah tuia an juong sea. Philip'n Ethopia milien hah baptis a min changa."},{"book":"Sinthongei","chapter":"8","verse":"39","text":"Tui renga an hong jôka, Pumapa Ratha Inthiengin Philip hah a lâk min manga, ama hah mu khâi maka, hankhom râisântakin a in tieng a sea."},{"book":"Sinthongei","chapter":"8","verse":"40","text":"Philip chu mingeiin Azotus khuoa an mu nôka, hanchu a sea, Caesarea khuo a tung mâka chu khopui murdia Thurchi Sa a misîr tira."}]}