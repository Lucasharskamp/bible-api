{"data":[{"book":"Marko","chapter":"4","verse":"1","text":"Isus opet počne poučavati na obali jezera. K njemu nagrne toliko ljudi da je ušao u lađicu na jezeru, sjeo u nju i odande propovijedao, a sve je mnoštvo ostalo na obali."},{"book":"Marko","chapter":"4","verse":"2","text":"Zatim stane poučavati ljude brojnim prispodobama. Evo jedne od njih:"},{"book":"Marko","chapter":"4","verse":"3","text":"“Slušajte! Neki je ratar sijao sjeme."},{"book":"Marko","chapter":"4","verse":"4","text":"Dok ga je sijao po polju, nešto sjemena padne na stazu. Dođu ptice i pozobaju ga."},{"book":"Marko","chapter":"4","verse":"5","text":"Dio sjemena padne na kamenito tlo gdje je zemlja bila plitka, pa odmah nikne."},{"book":"Marko","chapter":"4","verse":"6","text":"Ali kad je granulo sunce, izgori i osuši se jer nije imalo duboka korijena."},{"book":"Marko","chapter":"4","verse":"7","text":"Dio sjemena padne u trnje pa ono poraste i uguši ga, tako da nije donijelo roda."},{"book":"Marko","chapter":"4","verse":"8","text":"Dio ga, napokon, padne na dobru zemlju i donese trideseterostruk, šezdeseterostruk, a neka čak i stostruk urod."},{"book":"Marko","chapter":"4","verse":"9","text":"Slušajte, kad već imate uši!”"},{"book":"Marko","chapter":"4","verse":"10","text":"Kad je Isus poslije ostao sam s Dvanaestoricom i s drugima koji su ga slijedili, upitaju ga o značenju te prispodobe."},{"book":"Marko","chapter":"4","verse":"11","text":"On im odgovori: “Vama je dopušteno razumjeti tajnu o Božjemu kraljevstvu. A ostalima, koji su vani, govorim u prispodobama."},{"book":"Marko","chapter":"4","verse":"12","text":"Kao što piše u Svetome pismu:"},{"book":"Marko","chapter":"4","verse":"13","text":"Ali ako ne možete razumjeti tu jednostavnu priču, kako ćete uopće razumjeti prispodobe?"},{"book":"Marko","chapter":"4","verse":"14","text":"Sijač o kojemu sam govorio svatko je onaj tko u ljudska srca sije Božju riječ."},{"book":"Marko","chapter":"4","verse":"15","text":"Sjeme na tvrdu tlu jesu oni koji čuju Riječ, ali odmah dođe Sotona i odnese tu Riječ u njih posijanu."},{"book":"Marko","chapter":"4","verse":"16","text":"Kamenito tlo su oni koji čuju Riječ i odmah ju radosno prihvate,"},{"book":"Marko","chapter":"4","verse":"17","text":"ali nemaju korijena i nestalni su. Čim ih zbog Riječi snađe nevolja ili progonstvo, odmah podlegnu."},{"book":"Marko","chapter":"4","verse":"18","text":"Trnovito tlo srca su ljudi koji čuju Riječ i prihvate ju,"},{"book":"Marko","chapter":"4","verse":"19","text":"ali tjeskobne brige ovoga svijeta, varavo bogatstvo i požuda za svime ostalime uguše sjeme i ono ostane bez roda."},{"book":"Marko","chapter":"4","verse":"20","text":"Dobro tlo je srce čovjeka koji čuje Riječ, razumije ju i donosi rod—trideseterostruko, šezdeseterostruko ili čak stostruko veći od posijanoga.”"},{"book":"Marko","chapter":"4","verse":"21","text":"Zatim ih upita: “Kada upalite svjetiljku, stavljate li ju pod košaru ili pod postelju da prigušite svjetlost? Nipošto! Stavljate ju na svijećnjak."},{"book":"Marko","chapter":"4","verse":"22","text":"Sve ono što je sada skriveno i što je u potaji učinjeno, jednom će izići na vidjelo."},{"book":"Marko","chapter":"4","verse":"23","text":"Slušajte, kad već imate uši!"},{"book":"Marko","chapter":"4","verse":"24","text":"I nastojte svakako pozorno slušati! Kad budete tako činili, bolje ćete razumjeti što vam govorim."},{"book":"Marko","chapter":"4","verse":"25","text":"Onima koji žive po Božjoj mudrosti”, reče im, “Bog će dati još više mudrosti. A oni koji ne postupaju prema njegovoj mudrosti, izgubit će ubrzo i ono malo od nje što imaju.”"},{"book":"Marko","chapter":"4","verse":"26","text":"Isus nastavi: “Božje je kraljevstvo poput ovoga: ratar baci sjeme na zemlju,"},{"book":"Marko","chapter":"4","verse":"27","text":"a zatim ode dalje za svojim poslom. Lijegao je noću i ustajao danju, a sjeme je niknulo i izraslo a da on to nije ni znao."},{"book":"Marko","chapter":"4","verse":"28","text":"Zemlja sama od sebe donese rod: najprije izraste stabljika, zatim klas, pa se popuni zrelim zrnima."},{"book":"Marko","chapter":"4","verse":"29","text":"Čim zrno sazre, dođe ratar i požanje ga srpom.”"},{"book":"Marko","chapter":"4","verse":"30","text":"Isus upita: “Kako da vam još opišem Božje kraljevstvo? S čime da ga usporedim?"},{"book":"Marko","chapter":"4","verse":"31","text":"Ono je poput sitna gorušičina zrna, najmanjega od svakog sjemena koje se sije u zemlju."},{"book":"Marko","chapter":"4","verse":"32","text":"Ali kad se posije, izraste veće od svake biljke u povrtnjaku, s velikim granama u kojih se sjenu mogu skloniti ptice nebeske.”"},{"book":"Marko","chapter":"4","verse":"33","text":"Isus je govorio takve prispodobe da pouči narod Riječi onoliko koliko su mogli shvatiti."},{"book":"Marko","chapter":"4","verse":"34","text":"Javno je poučavao samo u prispodobama, a nasamo je svojim učenicima sve tumačio."},{"book":"Marko","chapter":"4","verse":"35","text":"Kad se spustila večer, Isus reče učenicima: “Prijeđimo na drugu stranu jezera.”"},{"book":"Marko","chapter":"4","verse":"36","text":"Oni otpustiše narod i povezoše ga u lađici iz koje je propovijedao. Za njima se otisnu i druge lađice."},{"book":"Marko","chapter":"4","verse":"37","text":"Odjednom se podiže silna oluja. Visoki valovi počnu se prelijevati u lađicu tako da se gotovo posve napunila vodom."},{"book":"Marko","chapter":"4","verse":"38","text":"Isus je spavao na krmi s glavom na jastuku. U panici su ga probudili vičući: “Učitelju! Zar ti uopće ne mariš što ćemo izginuti?”"},{"book":"Marko","chapter":"4","verse":"39","text":"Isus se probudi, zaprijeti vjetru te reče moru: “Utišaj se! Umukni!” Vjetar prestane i nastane velika tišina."},{"book":"Marko","chapter":"4","verse":"40","text":"On upita učenike: “Što ste se toliko prestrašili? Zar još nemate vjere?”"},{"book":"Marko","chapter":"4","verse":"41","text":"Oni su bili silno prestrašeni. Pitali su jedan drugoga: “Pa tko je on da mu se i vjetar i more pokoravaju?”"}]}