{"data":[{"book":"1 Phixxirosa","chapter":"5","verse":"1","text":"Hessa gishshi taka isttara issife woossa keethas cimane kirstoosa waayezas marka gidida tani qasseka burope qonccana bonchoza gishettanas diza tani intenara diza woossa keeththa cimata zorays."},{"book":"1 Phixxirosa","chapter":"5","verse":"2","text":"Intes hadara immetida Xoossa wude naagite. He iza wudeza wolqara gidontta Xoossi koyiza ogera dosara heemmitte. Miishes yiqetethan gidontta haggazanas wozinape koshan gido."},{"book":"1 Phixxirosa","chapter":"5","verse":"3","text":"Hesathoka inte hallafetetha garisan dizayta yeedhi haaron gidonta wudezas loo7o emuuso beson gido."},{"book":"1 Phixxirosa","chapter":"5","verse":"4","text":"Inte hessaththo oothikko hanikko wanna heemmizayss qooncciza wode inte mooretontta boncho akilile ekkanayysako."},{"book":"1 Phixxirosa","chapter":"5","verse":"5","text":"Hessaththoka inteno yeelagato! inte cimmatas azazetite. Inte wurikka ashiketethi afila mala maydi issay issas oothite. “Xooss otorizayta ixxes. Ashikkistass qasse ba kiyatethi immes” geeteti kasse geesha maxaafan xaafetides."},{"book":"1 Phixxirosa","chapter":"5","verse":"6","text":"Hessa gishshi Xooss ba woden dhoqu hisitana mala minno Xoossa kuushepe garssara intena ziqq histite."},{"book":"1 Phixxirosa","chapter":"5","verse":"7","text":"Izi intes qopiza gishshi intena metiza qofa wurs iza bolla yeggite."},{"book":"1 Phixxirosa","chapter":"5","verse":"8","text":"Wogara deyte! beegite! inte morke Daabulosay bess mittana miishe koyshe xaagiza gaamo mala inte yuushon gaarmmames."},{"book":"1 Phixxirosa","chapter":"5","verse":"9","text":"Alame kuumethan diza inte ishati hessa mala meto ekkana dizayssa inte eridi amanon minni eqqidi izara eqetite."},{"book":"1 Phixxirosa","chapter":"5","verse":"10","text":"Inte guutha wodes waayetidayssafe guye intena Kiristosa baggara gede medhina bonchos xeeygida kiyatethi wursos Goday izi berka intena gakkida waayezape ashshana, maadanane minthethana qasseka dazigisana."},{"book":"1 Phixxirosa","chapter":"5","verse":"11","text":"Bonchoyne wolqay medhinape medhina gakkanaas izas gido. Amin7i."},{"book":"1 Phixxirosa","chapter":"5","verse":"12","text":"Tani iza ammanetida ishakko ga qopizza Silase baggara hayssa kiittaza qanxxara intes xaafadis. Ta hessa xaafiday intena zooranasine hayssi tumu Xoossa kiyatethi gididaysa intes qonncissanas gaadakko. Hessa gishshi inte hayssan Xoossa kiyatethan miinni eqqite."},{"book":"1 Phixxirosa","chapter":"5","verse":"13","text":"Inte mala dooretidara Babiloonen diza michcho gidida woossa keethaya intes saroka shiishawusu. Ta na Marqosayka intena sarokes."},{"book":"1 Phixxirosa","chapter":"5","verse":"14","text":"Ammano siiqotethan inte issay issa yeeri ekkidi saroketite. Intes kiristoosaytas wursos saroy gido."}]}