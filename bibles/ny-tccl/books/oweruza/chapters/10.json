{"data":[{"book":"Oweruza","chapter":"10","verse":"1","text":"Atafa Abimeleki panabwera Tola mwana wa Puwa, mdzukulu wa Dodo kudzapulumutsa Aisraeli. Iyeyu anali wa fuko la Isakara ndipo ankakhala ku Samiri mʼdziko la mapiri la Efereimu."},{"book":"Oweruza","chapter":"10","verse":"2","text":"Iye anatsogolera Aisraeli kwa zaka 23, ndipo anamwalira ndi kuyikidwa ku Samiri."},{"book":"Oweruza","chapter":"10","verse":"3","text":"Atafa Tola panabwera Yairi wa ku Giliyadi, amene anatsogolera Israeli kwa zaka 22."},{"book":"Oweruza","chapter":"10","verse":"4","text":"Iyeyu anali ndi ana aamuna makumi atatu, amene ankakwera pa abulu makumi atatu. Iwo anali ndi mizinda makumi atatu mʼdziko la Giliyadi, imene mpaka lero ikutchedwa kuti Havoti Yairi."},{"book":"Oweruza","chapter":"10","verse":"5","text":"Atamwalira Yairi anayikidwa mʼmanda ku Kamoni."},{"book":"Oweruza","chapter":"10","verse":"6","text":"Aisraeli anachitanso zoyipira Yehova. Iwo anatumikira Abaala ndi Asitoreti, milungu ya ku Aramu, Sidoni, Mowabu, Aamoni ndi Afilisti. Choncho analeka osatumikiranso Yehova."},{"book":"Oweruza","chapter":"10","verse":"7","text":"Tsono Yehova anapsera mtima Aisraeli ndipo anawapereka mʼmanja mwa Afilisti ndi Aamoni."},{"book":"Oweruza","chapter":"10","verse":"8","text":"Iwowa anawagonjetseratu Aisraeli mʼchaka chimenechi, ndipo kwa zaka 18 anakhala akusautsa Aisraeli onse amene anali pa tsidya la Yorodani, mʼdziko la Aamori ku Giliyadi."},{"book":"Oweruza","chapter":"10","verse":"9","text":"Aamori anawoloka mtsinje wa Yorodani kukathira nkhondo mafuko a Yuda, Benjamini ndi Efereimu kotero kuti Israeli anavutika kwambiri."},{"book":"Oweruza","chapter":"10","verse":"10","text":"Kenaka Aisraeli analira kwa Yehova kuti, “Ife takuchimwirani popeza tasiya Inu Mulungu wathu ndi kutumikira Abaala.”"},{"book":"Oweruza","chapter":"10","verse":"11","text":"Yehova anawafunsa kuti, “Suja ine ndinakupulumutsani kwa Aigupto, Aamori, Aamoni ndi Afilisti?"},{"book":"Oweruza","chapter":"10","verse":"12","text":"Ndiponso pamene Asidoni, Aamaleki ndi Amoni anakuzunzani, inu nʼkulirira kwa ine suja ndinakupulumutsani kwa anthu amenewa?"},{"book":"Oweruza","chapter":"10","verse":"13","text":"Komabe inu mwandikana ndipo mukutumikira milungu ina. Choncho sindidzakupulumutsaninso."},{"book":"Oweruza","chapter":"10","verse":"14","text":"Pitani kalireni kwa milungu imene mwayisankha. Iyoyo ikupulumutseni ku mavuto anuwo.”"},{"book":"Oweruza","chapter":"10","verse":"15","text":"Koma Aisraeli anayankha Yehova kuti, “Ife tachimwa. Tichitireni chimene mukuona kuti ndi chabwino, koma chonde tipulumutseni lero lokha.”"},{"book":"Oweruza","chapter":"10","verse":"16","text":"Ndipo anachotsa milungu ya chilendo pakati pawo ndi kuyamba kutumikira Yehova. Ndipo Yehova anamva chisoni poona mmene Aisraeli ankazunzikira."},{"book":"Oweruza","chapter":"10","verse":"17","text":"Tsono Aamoni anasonkhana ndi kumanga zithando za nkhondo ku Giliyadi. Nawonso Aisraeli anasonkhana ndi kumanga zithando zawo za nkhondo ku Mizipa."},{"book":"Oweruza","chapter":"10","verse":"18","text":"Kenaka anthuwo ndi atsogoleri a Agiliyadi anayamba kufunsana kuti, “Kodi ndi munthu wotani amene atayambe kuthira nkhondo Aamoni? Iyeyu adzakhala mtsogoleri wolamulira anthu onse a ku Giliyadi.”"}]}