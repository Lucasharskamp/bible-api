{"data":[{"book":"Yudaya Mangɛe II","chapter":"13","verse":"1","text":"Yerobowami xa mangɛya ɲɛ fu nun solomasaxan nde ra, Abiya naxa ti mangɛ ra Yudaya."},{"book":"Yudaya Mangɛe II","chapter":"13","verse":"2","text":"A xa mangɛya bu nɛ ɲɛ saxan Darisalamu. A nga nu xili nɛ Mikayahu, Uriyeli Gibeyaka xa di ginɛ. Gere naxa sin Abiya nun Yerobowami tagi."},{"book":"Yudaya Mangɛe II","chapter":"13","verse":"3","text":"Abiya naxa gere rakeli, a tan nun sɔɔri fanyi xɛmɛ wulu kɛmɛ naani, kɔnɔ Yerobowami naxa sɔɔri fanyi xɛmɛ wulu kɛmɛ solomasaxan ti a ya ra."},{"book":"Yudaya Mangɛe II","chapter":"13","verse":"4","text":"Abiya naxa te Sɛmarayima geya fari, Efirami geyae ma, a fa a fala, «Yerobowami nun Isirayilakae, wo wo tuli mati n na."},{"book":"Yudaya Mangɛe II","chapter":"13","verse":"5","text":"Wo mu a kolon Isirayila Marigi Alatala bara Isirayila mangɛya fi Dawuda nun a xa die ma abadan? Na saatɛ mu nɔma kanade."},{"book":"Yudaya Mangɛe II","chapter":"13","verse":"6","text":"Kɔnɔ Yerobowami, naxan findixi Dawuda xa di Sulemani xa walikɛ Nebati xa di ra naxa keli, a a marigi matandi."},{"book":"Yudaya Mangɛe II","chapter":"13","verse":"7","text":"Mixi rabɛɲinxi ndee naxa a rabilin, e nɔɛ dɛrɛn Robowami ma, Sulemani xa di naxan mu nu gɛxi mɔde, naxan xa maɲɔxunyi xɔn mu nu kuyaxi. Na kui Robowami mu nɔ e ra.»"},{"book":"Yudaya Mangɛe II","chapter":"13","verse":"8","text":"«Yakɔsi, wo tixi a xa mangɛya nan kanke, Alatala naxan taxuxi Dawuda bɔnsɔɛ ra. Sɔɔri gbegbe na wo yi ra. Ninge masolixie fan na wo yi ra, Yerobowami naxee yailanxi wo bɛ xɛɛma ra. E bara findi wo xa alae ra."},{"book":"Yudaya Mangɛe II","chapter":"13","verse":"9","text":"Na kui wo bara Haruna xa die rabolo, Alatala naxee tixi sɛrɛxɛdubɛe ra. Wo bara wo yɛtɛ findi sɛrɛxɛdubɛe ra, alɔ si gbɛtɛe a rabama ki naxɛ. Mixi yo naxan fama tuura lanma nun yɛxɛɛ kontonyi solofere ra, alako a xa na wali raba, wo na tima sɛrɛxɛdubɛ ra ala nde bɛ naxan mu findixi Ala ra.»"},{"book":"Yudaya Mangɛe II","chapter":"13","verse":"10","text":"«Alatala nan na muxu tan Marigi Ala ra. Muxu mu a raboloxi, muxu man bara tin Haruna xa die xa findi Alatala xa sɛrɛxɛdubɛe ra, Lewikae fan xa e xa wali raba."},{"book":"Yudaya Mangɛe II","chapter":"13","verse":"11","text":"Gɛɛsɛgɛ yo gɛɛsɛgɛ, nunmare yo nunmare, muxu sɛrɛxɛ gan daaxie bama Alatala bɛ, muxu surayi ganma sɛrɛxɛ ra, muxu taami sɛrɛxɛ sama Ala xa teebili sɛniyɛnxi fari, muxu lanpui xɛɛma daaxi radɛxɛma nunmare yo nunmare, barima muxu tan birama muxu Marigi Alatala xa sɛriyɛ nan fɔxɔ ra. Kɔnɔ wo tan, wo bara a rabolo."},{"book":"Yudaya Mangɛe II","chapter":"13","verse":"12","text":"Ala nun a xa sɛrɛxɛdubɛe nan na muxu xunyie ra. Sarae na muxu yi ra naxee nɔma xui xungbe raminide alako gere xa ramaxa wo xili ma. Isirayila xa die, wo naxa wo babae Marigi Alatala gere. Wo mu xunnakeli sɔtɔma na kui.»"},{"book":"Yudaya Mangɛe II","chapter":"13","verse":"13","text":"Yerobowami xa sɔɔrie naxa Yudayakae bilin. Ndee nu na e ya ra, ndee nu na e xanbi ra."},{"book":"Yudaya Mangɛe II","chapter":"13","verse":"14","text":"Yudayakae to a to gere na e ya ra, a man na e xanbi ra, e naxa Alatala xili e xui itexi ra, sɛrɛxɛdubɛe fa sarae fe."},{"book":"Yudaya Mangɛe II","chapter":"13","verse":"15","text":"Yudayakae to e xui ite, Alatala naxa Yerobowami nun Isirayilakae bɔnbɔ Abiya nun Yudayakae ya xɔri."},{"book":"Yudaya Mangɛe II","chapter":"13","verse":"16","text":"Isirayilakae naxa e gi Yudayakae ma, Ala naxa e sa Yudaya sagoe."},{"book":"Yudaya Mangɛe II","chapter":"13","verse":"17","text":"Abiya nun a xa ɲama naxa Isirayila xa sɔɔri fanyi wulu kɛmɛ suuli faxa na gere kui."},{"book":"Yudaya Mangɛe II","chapter":"13","verse":"18","text":"Na findi nɛ yaagi ra Isirayilakae bɛ. Yudayakae tan xun nakeli nɛ, barima e babae Marigi Alatala nu bara e mali."},{"book":"Yudaya Mangɛe II","chapter":"13","verse":"19","text":"Abiya naxa bira Yerobowami fɔxɔ ra, a fa taae rasuxu a yi ra, alɔ Beteli, Yesana, Eferon, nun e rabilinyie."},{"book":"Yudaya Mangɛe II","chapter":"13","verse":"20","text":"Yerobowami mu sɛnbɛ sɔtɔ Abiya xa waxati. Alatala nan a bɔnbɔ, a naxa faxa."},{"book":"Yudaya Mangɛe II","chapter":"13","verse":"21","text":"Kɔnɔ Abiya xa mangɛya mabanban nɛ a fanyi ra. Ginɛ fu nun naani nu na a yi ra. E di xɛmɛ mɔxɔɲɛn nun firin bari, nun di ginɛ fu nun senni."},{"book":"Yudaya Mangɛe II","chapter":"13","verse":"22","text":"Abiya xa taruxui gbɛtɛe, a naxan nabaxi nun a naxan falaxi, a sɛbɛxi Annabi Ido xa taruxui sɛbɛxi kui."},{"book":"Yudaya Mangɛe II","chapter":"13","verse":"23","text":"Abiya to laaxira, e naxa a ragata a babae sɛɛti ma Dawuda xa taa kui. A xa di Asa naxa ti a ɲɔxɔɛ ra."}]}