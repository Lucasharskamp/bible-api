{"data":[{"book":"Matayo","chapter":"6","verse":"1","text":"“Iteganyeni, sikumutende mbuli zinogile mgameso ga wanhu ili wanhu wawatogole. Muhatenda avo Tataenu wa kuulanga honda yawagwee nhunza yoyose."},{"book":"Matayo","chapter":"6","verse":"2","text":"“Avo kamba komgwaa kinhu munhu mkiwa, sikuutowe mhalati kutenda wanhu wakijuwe kija kiutenda, kamba viwotenda watapitapi mna izing'anda za kupulila na mna zinzila ili wanhu wawatogole. Nowalongeleni ukweli, awo wabokela mwaka nhunza yao yose."},{"book":"Matayo","chapter":"6","verse":"3","text":"Lakini gweye wahamgwaa kinhu munhu mkiwa, mkono wako wa kumoso sikuujuwe kija kitendigwa na mkono wako wa kudila."},{"book":"Matayo","chapter":"6","verse":"4","text":"Tenda avo kwa kinyelegezi. Tatako yolola gotendigwa kinyelegezi kokugwaa nhunza."},{"book":"Matayo","chapter":"6","verse":"5","text":"“Mwahampula Imulungu, sikumuigale na watapitapi! Kwavija awo wanogelwa kwima na kumpula Imulungu mna zing'anda za ukupula na mna zinzila mhanda, ili wanhu wawalole. Nowalongeleni ukweli, awo wabokela mwaka nhunza yao yose."},{"book":"Matayo","chapter":"6","verse":"6","text":"Lakini gweye wahampula Imulungu, ingila mdigati jako, hinda lwivi lwako, umpule Tatako hakoneka. Tatako iyolola gaja gotendigwa kinyelegezi kokugwaa nhunza."},{"book":"Matayo","chapter":"6","verse":"7","text":"“Mwahampula Imulungu, sikumulonge mbuli nyingi za chaka chaka kamba viwotenda wamhazi, kwavija ogesa ohulikigwa kwa mbuli zao nyingi."},{"book":"Matayo","chapter":"6","verse":"8","text":"Sikumuigale na hewo, kwavija Tataenu kajuwa kija kimulonda mung'hali hamunampula."},{"book":"Matayo","chapter":"6","verse":"9","text":"Lakini mweye puleni vino,"},{"book":"Matayo","chapter":"6","verse":"10","text":"undewa wako wize,"},{"book":"Matayo","chapter":"6","verse":"11","text":"Utugwee lelo ndiya yetu ya kila siku."},{"book":"Matayo","chapter":"6","verse":"12","text":"Uzigele kumgongo nzambi zetu zitutendile,"},{"book":"Matayo","chapter":"6","verse":"13","text":"Sikuutugele mmagezo,"},{"book":"Matayo","chapter":"6","verse":"14","text":"“Kamba mwahazigela kumgongo nzambi ziwawatendele wanhu, vivija Tataenu yeli kuulanga kozigela kumgongo nzambi zenu."},{"book":"Matayo","chapter":"6","verse":"15","text":"Lakini kamba hamuzigela bule kumgongo nzambi za wanhu wayagwe, Tataenu yeli kuulanga nayo hazigela bule kumgongo nzambi zenu zimutendile."},{"book":"Matayo","chapter":"6","verse":"16","text":"“Mwahafunga kuja, sikumuwe kamba watapitapi, awo ovitenda vihanga vao vigele bazi ili wakoneke kamba wafunga kuja. Nowalongeleni ukweli, awo wabokela mwaka nhunza yao yose."},{"book":"Matayo","chapter":"6","verse":"17","text":"Lakini gweye wahafunga kuja, sunha kihanga chako na ubunhe mvili zako,"},{"book":"Matayo","chapter":"6","verse":"18","text":"ili wanhu wayagwe sikuwakujuwe kamba kufunga kuja ila Tatako yaiyeka yoleka koneka, ayo yonda yajuwe. Nayo Tatako yolola gaja goutenda kinyelegezi kokugwaa nhunza."},{"book":"Matayo","chapter":"6","verse":"19","text":"“Sikumwike ngama zenu mwiisi ino muli na ng'hobo na lungwi luzibananga, na wabavi okwingila na kwiba."},{"book":"Matayo","chapter":"6","verse":"20","text":"Lakini mwike ngama zenu kuulanga, ako ng'hobo na lungwi havidaha kubananga, na wabavi hawadaha kwingila na kwiba."},{"book":"Matayo","chapter":"6","verse":"21","text":"Kwavija kuko kuili ngama yako, vivija kuko kondauwe moyo wako."},{"book":"Matayo","chapter":"6","verse":"22","text":"“Meso, gago taa ya lukuli. Kamba meso gako magima, lukuli lwako lose lokuwa na mulenge,"},{"book":"Matayo","chapter":"6","verse":"23","text":"lakini kamba meso gako gabanangika, lukuli lwako lose lokuwa mdiziza. Avo kamba mulenge ulimgati mmwako wahawa ziza, dokuwa ziza totolo!"},{"book":"Matayo","chapter":"6","verse":"24","text":"“Kuduhu munhu yodaha kuwasang'hanila wakulu wabili, kwavija komwihila imoja na kumnogela iyagwe, hebu koilumba na imoja na kumbeza iyagwe. Hamudaha kumsang'hanila Imulungu hamoja na mali."},{"book":"Matayo","chapter":"6","verse":"25","text":"“Lekaavo nowalongeleni, sikumuugaiye ugima, kamba moja choni hebu mong'wa choni, hebu ng'huli zenu zovala choni. Vino ugima haunogile bule kubanza ndiya? Hebu lukuli halunogile bule kubanza viwalo?"},{"book":"Matayo","chapter":"6","verse":"26","text":"Waloleni bondwa, hawahanda, hawasenga, hebu kwika kukanho, lakini Tataenu yeli kuulanga kowadima. Vino mweye hamunogile ng'hani bule kubanza iwabondwa?"},{"book":"Matayo","chapter":"6","verse":"27","text":"Nani kumwenu kwa kuigaza ng'hani kodaha kwengeza hata saa dimoja da ugima wake?"},{"book":"Matayo","chapter":"6","verse":"28","text":"“Habali mogaiya viwalo? Loleni maluwa ga kumuhulo vigokula, hagasang'hana hebu kuitendela viwalo."},{"book":"Matayo","chapter":"6","verse":"29","text":"Lakini nowalongeleni, hata mndewa Sulemani mwenyego na utajili wake wose, havalile goya kamba luwa dimoja mna gamaluwa gano."},{"book":"Matayo","chapter":"6","verse":"30","text":"Kamba Imulungu heyo yodivaza jani da kumuhulo, lelo dabahano na mayo dokwasigwa muumoto, vino hondayawavaze ng'hani mweye? Mweye wanhu mutamanila kidogo!"},{"book":"Matayo","chapter":"6","verse":"31","text":"“Avo sikumuigaze kwa kulonga, ‘Toja choni?’ hebu, ‘Tong'wa choni?’ hebu, ‘Tovala choni?’"},{"book":"Matayo","chapter":"6","verse":"32","text":"Kwavija vinhu vino vivo vowogaiya wamhazi. Tataenu yeli kuulanga kojuwa kamba movilonda vinhu vose avo."},{"book":"Matayo","chapter":"6","verse":"33","text":"Lakini tanhu uzahileni Undewa wa Imulungu na gaja goyolonda, na vino vose mogweleligwa."},{"book":"Matayo","chapter":"6","verse":"34","text":"Avo sikumugagaiye ga mayo, kwavija mayo yoigaiya yenyego. Kila siku yoigaiya yenyego."}]}