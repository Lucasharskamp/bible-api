{"data":[{"book":"Jozue","chapter":"16","verse":"1","text":"Eteni ya mabele ya bakitani ya Jozefi ebandaki wuta na Yordani, pene ya Jeriko, na ngambo ya este ya mayi ya Jeriko, na esobe oyo emata na Jeriko na mokili ya bangomba ya Beteli."},{"book":"Jozue","chapter":"16","verse":"2","text":"Ekendeki longwa na Beteli kino na Luze, elekaki na ngambo ya bandelo ya bato ya Ariki mpe Ataroti,"},{"book":"Jozue","chapter":"16","verse":"3","text":"ekitaki kino na ngambo ya weste na mondelo ya bato ya Yafeleti kino na etuka ya Beti-Oroni ya se, kino na Gezeri ya suka mpe esukaki na Ebale monene."},{"book":"Jozue","chapter":"16","verse":"4","text":"Boye bana mibali ya Jozefi, Manase mpe Efrayimi, bazwaki eteni ya mabele lokola libula."},{"book":"Jozue","chapter":"16","verse":"5","text":"Tala eteni ya mabele ya bakitani ya Efrayimi kolanda bituka na bangoÂ :"},{"book":"Jozue","chapter":"16","verse":"6","text":"ekobaki kino na Ebale monene. Na ngambo ya weste, mondelo ezalaki longwa na Mikimeta na ngambo ya nor, ebalukaki na ngambo ya este na Tanati-Silo, elekelaki wana kino na Yanoa, na ngambo ya este."},{"book":"Jozue","chapter":"16","verse":"7","text":"Mpe lisusu ekitaki longwa na Yanoa kino na Ataroti mpe na Naarata, etutanaki na Jeriko mpe ekendeki kobima kino na Yordani."},{"book":"Jozue","chapter":"16","verse":"8","text":"Longwa na Tapua, ekendeki na ngambo ya weste kino na moluka ya Kana mpe ekendeki kosuka na Ebale monene. Yango nde ezalaki eteni ya libula ya bakitani ya libota ya Efrayimi, kolanda bituka na bango."},{"book":"Jozue","chapter":"16","verse":"9","text":"Ebakisamaki mpe bingumba nyonso elongo na bamboka na yango ya mike-mike oyo epesamelaki bato ya libota ya Efrayimi kati na libula ya bato ya libota ya Manase."},{"book":"Jozue","chapter":"16","verse":"10","text":"Kasi babenganaki te bato ya Kanana oyo bazalaki kovanda na Gezeri. Yango wana, bato ya Kanana bazali kovanda kati na bato ya Efrayimi kino na mokolo ya lelo. Kasi bakomaki kosalisa bango misala makasi oyo ekoki na bawumbu."}]}