{"data":[{"book":"Sakaria","chapter":"12","verse":"1","text":"Nkɔmhyɛ: Eyi ne Awurade asɛm a ɛfa Israel ho."},{"book":"Sakaria","chapter":"12","verse":"2","text":"“Merebɛyɛ Yerusalem kuruwa a ɛbɛma aman a atwa ne ho ahyia no atɔ ntintan. Wɔbɛtow ahyɛ Yuda ne Yerusalem so."},{"book":"Sakaria","chapter":"12","verse":"3","text":"Saa da no a wiase aman nyinaa aboa wɔn ho ano retia no no, mɛma Yerusalem ayɛ ɔbotantim ama aman no nyinaa. Wɔn a wɔbɛpɛ sɛ wopirew no no nyinaa bepirapira wɔn ho."},{"book":"Sakaria","chapter":"12","verse":"4","text":"Saa da no, mɛma ɔpɔnkɔ biara abɔ huboa, na mɛma ne sotefo nso abɔ dam,” sɛnea Awurade se ni. “Mebue mʼani ahwɛ Yudafi, na mefurafura aman ahorow no apɔnkɔ ani."},{"book":"Sakaria","chapter":"12","verse":"5","text":"Na Yuda mmusua bɛka wɔ wɔn koma mu se, ‘Yerusalemfo yɛ ahoɔdenfo, efisɛ Asafo Awurade yɛ wɔn Nyankopɔn.’"},{"book":"Sakaria","chapter":"12","verse":"6","text":"“Saa da no, mɛyɛ Yuda mmusua sɛ ogya asanka a ɛhyɛ nnyina mu, te sɛ ogyatɛn a ɛredɛw wɔ nwura a wɔaboa ano mu. Wɔbɛhyew nnipa a wɔatwa wɔn ho ahyia nyinaa wɔ benkum ne nifa, nanso hwee renka Yerusalem wɔ faako a ɔwɔ."},{"book":"Sakaria","chapter":"12","verse":"7","text":"“Awurade bɛbɔ Yuda atenae ho ban kan, sɛnea Dawidfi ne wɔn a wɔte Yerusalem anuonyam renkyɛn Yudafo anuonyam."},{"book":"Sakaria","chapter":"12","verse":"8","text":"Saa da no, Awurade bɛbɔ wɔn a wɔte Yerusalem ho ban, nea ɔyɛ mmerɛw koraa wɔ wɔn mu no bɛyɛ sɛ Dawid. Na Dawid asefo bɛyɛ sɛ Onyankopɔn, te sɛ Awurade Bɔfo a odi wɔn anim."},{"book":"Sakaria","chapter":"12","verse":"9","text":"Saa da no, mefi ase asɛe aman a wɔko tia Yerusalem nyinaa."},{"book":"Sakaria","chapter":"12","verse":"10","text":"“Mehwie adom ne nkotosrɛ honhom agu Dawidfi ne wɔn a wɔte Yerusalem so. Wɔbɛhwɛ me a wɔahwirew me, na wɔatwa adwo ama no te sɛ obi a ɔretwa adwo wɔ ɔba koro ho, na wɔasu yayaayaw te sɛ obi a ɔresu ne ba barima piesie."},{"book":"Sakaria","chapter":"12","verse":"11","text":"Saa da no agyaadwotwa a ɛwɔ Yerusalem no ano bɛyɛ den te sɛ Hadad-Rimon agyaadwotwa wɔ Megido asasetam so."},{"book":"Sakaria","chapter":"12","verse":"12","text":"Asase no sofo nyinaa bedi awerɛhow, abusua biara ne wɔn yerenom; Dawid abusua ne wɔn yerenom, Natan abusua ne wɔn yerenom,"},{"book":"Sakaria","chapter":"12","verse":"13","text":"Lewi abusua ne wɔn yerenom, Simei abusua ne wɔn yerenom,"},{"book":"Sakaria","chapter":"12","verse":"14","text":"ne mmusua a aka no nyinaa ne wɔn yerenom."}]}