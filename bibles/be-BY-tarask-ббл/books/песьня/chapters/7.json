{"data":[{"book":"ПЕСЬНЯ","chapter":"7","verse":"1","text":"Азірніся назад, Шуламянка, азірніся назад - дай сябе ўбачыць! Што вам дзівіцца на Шуламянку, як на карагод Манаімскі?"},{"book":"ПЕСЬНЯ","chapter":"7","verse":"2","text":"Якія прыгожыя ногі твае ў сандалях, дачка знакамітая! Выгін клубоў тваіх, як абруч, што майстар зрабіў;"},{"book":"ПЕСЬНЯ","chapter":"7","verse":"3","text":"твой пупок - нібы круглая чара па беражок з пахучым віном; твой жывот - гэта горка пшаніцы сярод лілеяў чароўных;"},{"book":"ПЕСЬНЯ","chapter":"7","verse":"4","text":"твае грудзі - два казьляняткі, блізьняткі сарны;"},{"book":"ПЕСЬНЯ","chapter":"7","verse":"5","text":"твая шыя - вежа з слановае косьці; твае вочы - Эсэвонскія сажалкі каля брамы Бат-рабім; твой нос - як Ліванская вежа на дазоры насупраць Дамаска;"},{"book":"ПЕСЬНЯ","chapter":"7","verse":"6","text":"твая галава - як гара Карміл, і пасмачкі валасоў - як пурпура; цар паланёны кучарамі тваімі."},{"book":"ПЕСЬНЯ","chapter":"7","verse":"7","text":"Якая прыгожая ты, якая панадная, каханка, тваёю вабнасьцю!"},{"book":"ПЕСЬНЯ","chapter":"7","verse":"8","text":"Гэты стан твой падобны да пальмы, і грудзі - да вінаградных гронак."},{"book":"ПЕСЬНЯ","chapter":"7","verse":"9","text":"Я падумаў: залезу на пальму, я ўхаплюся за вецьце яе - хай будуць грудзі твае замест гронак лазы, і дыханьне тваё будзе - як яблыкі;"},{"book":"ПЕСЬНЯ","chapter":"7","verse":"10","text":"і вусны твае - як віно залатое! Цячэ яно ў рот каханаму, асалоджвае вусны стомленым."},{"book":"ПЕСЬНЯ","chapter":"7","verse":"11","text":"Належу я міламу другу, і мяне ён жадае."},{"book":"ПЕСЬНЯ","chapter":"7","verse":"12","text":"Прыйдзі, любасны, выйдзем у поле, пабудзем у вёсках;"},{"book":"ПЕСЬНЯ","chapter":"7","verse":"13","text":"выйдзем раніцай у вінаграднікі, падзівімся, як лаза зелянее, як пупышкі покнуліся, як зацьвілі гранаты; там я цябе прыгалублю."},{"book":"ПЕСЬНЯ","chapter":"7","verse":"14","text":"Мандрагоры пахнуць духмяна, ля варот нашых многа пладоў: сёлетніх і даўнейшых назапасіла я табе, каханы."}]}