{"data":[{"book":"Lucas","chapter":"23","verse":"1","text":"Toen stonden ze allen op, en voerden Hem gezamenlijk naar Pilatus."},{"book":"Lucas","chapter":"23","verse":"2","text":"Ze begonnen Hem aldus te beschuldigen: We hebben bevonden, dat deze man ons volk verleidt, en verbiedt aan den keizer schatting te betalen, en zich uitgeeft voor Christus, den Koning."},{"book":"Lucas","chapter":"23","verse":"3","text":"Pilatus ondervroeg Hem, en zeide: Zijt Gij de Koning der Joden? Hij antwoordde hem: Gij zegt het."},{"book":"Lucas","chapter":"23","verse":"4","text":"Nu sprak Pilatus tot de opperpriesters en de menigte: Ik vind geen schuld in dien man."},{"book":"Lucas","chapter":"23","verse":"5","text":"Maar ze hielden aan, en zeiden: Hij ruit door zijn leer het volk op in heel Judea, van Galilea af tot hier toe."},{"book":"Lucas","chapter":"23","verse":"6","text":"Zodra Pilatus dit hoorde, vroeg hij, of die man een Galileër was."},{"book":"Lucas","chapter":"23","verse":"7","text":"En toen hij vernam, dat Hij uit het gebied van Herodes was, zond hij Hem naar Herodes, die in die dagen ook te Jerusalem vertoefde."},{"book":"Lucas","chapter":"23","verse":"8","text":"Herodes was zeer verheugd, toen hij Jesus zag. Want reeds lang had hij verlangd, Hem te zien, om wat hij van Hem had gehoord; bovendien hoopte hij, Hem een of ander wonder te zien verrichten."},{"book":"Lucas","chapter":"23","verse":"9","text":"Hij stelde Hem dan vele vragen, maar Jesus gaf hem geen antwoord."},{"book":"Lucas","chapter":"23","verse":"10","text":"Ook de opperpriesters en schriftgeleerden waren er bij tegenwoordig, en beschuldigden Hem met grote heftigheid."},{"book":"Lucas","chapter":"23","verse":"11","text":"Nu ging Herodes met zijn gevolg Hem honen en bespotten; hij stak Hem in een schitterend gewaad, en zond Hem toen naar Pilatus terug."},{"book":"Lucas","chapter":"23","verse":"12","text":"Die dag werden Herodes en Pilatus met elkander bevriend; vroeger waren ze vijanden geweest."},{"book":"Lucas","chapter":"23","verse":"13","text":"Nu riep Pilatus de opperpriesters, de oversten en het volk bijeen,"},{"book":"Lucas","chapter":"23","verse":"14","text":"en sprak tot hen: Gij hebt dezen man bij me gebracht als een volksopruier; zie, ik heb Hem in uw bijzijn verhoord, en dien man aan niets schuldig bevonden van al wat gij Hem ten laste legt."},{"book":"Lucas","chapter":"23","verse":"15","text":"Herodes evenmin; want hij heeft Hem naar ons teruggestuurd. Zie, Hij heeft niets bedreven, wat de dood zou verdienen."},{"book":"Lucas","chapter":"23","verse":"16","text":"Ik zal Hem dus vrijlaten, maar Hem eerst laten geselen!"},{"book":"Lucas","chapter":"23","verse":"17","text":"Nu had hij een verplichting, hun op het feest één gevangene vrij te laten."},{"book":"Lucas","chapter":"23","verse":"18","text":"Maar ze schreeuwden allen tezamen: Weg met Hem, en laat ons Barabbas vrij."},{"book":"Lucas","chapter":"23","verse":"19","text":"Deze was om een oproer, dat in de stad was uitgebroken, en om een moord in de gevangenis geworpen."},{"book":"Lucas","chapter":"23","verse":"20","text":"Opnieuw sprak Pilatus hun toe, daar hij Jesus wilde vrijlaten."},{"book":"Lucas","chapter":"23","verse":"21","text":"Maar ze schreeuwden er tegen in: Kruisig Hem, kruisig Hem!"},{"book":"Lucas","chapter":"23","verse":"22","text":"Ten derden male zei hij hun: Wat kwaad heeft Hij dan gedaan? Ik heb in Hem geen doodschuld gevonden; ik zal Hem dus vrijlaten, maar Hem eerst laten geselen!"},{"book":"Lucas","chapter":"23","verse":"23","text":"Maar luid gillend hielden ze aan, en eisten, dat Hij gekruisigd zou worden; en hun kreten wonnen het pleit."},{"book":"Lucas","chapter":"23","verse":"24","text":"Pilatus besliste, dat hun eis zou worden ingewilligd."},{"book":"Lucas","chapter":"23","verse":"25","text":"Hij liet op hun verzoek den man vrij, die om oproer en moord in de gevangenis was geworpen; maar Jesus leverde hij aan hun willekeur over."},{"book":"Lucas","chapter":"23","verse":"26","text":"En terwijl ze Hem wegvoerden, hielden ze zekeren Simon van Cyrene aan, die juist van het veld kwam, en legden hem het kruis op, om het Jesus achterna te dragen."},{"book":"Lucas","chapter":"23","verse":"27","text":"Een grote volksmenigte volgde Hem; ook een menigte vrouwen, die zich op de borst sloegen en over Hem weenden."},{"book":"Lucas","chapter":"23","verse":"28","text":"Maar Jesus keerde Zich om, en sprak tot haar: Dochters van Jerusalem, weent niet over Mij, maar weent over uzelf en over uw kinderen."},{"book":"Lucas","chapter":"23","verse":"29","text":"Want zie, er komen dagen, waarop men zal zeggen: “Zalig de onvruchtbaren; de schoot die niet heeft gebaard, en de borsten die niet hebben gevoed.”"},{"book":"Lucas","chapter":"23","verse":"30","text":"Dan zal men tot de bergen gaan zeggen: “Valt op ons neer”; en tot de heuvelen: “Bedekt ons”."},{"book":"Lucas","chapter":"23","verse":"31","text":"Want als men zó met het groene hout handelt, wat zal er dan met het dorre geschieden?"},{"book":"Lucas","chapter":"23","verse":"32","text":"Nog twee anderen, twee misdadigers, werden weggeleid, om tegelijk met Hem de doodstraf te ondergaan."},{"book":"Lucas","chapter":"23","verse":"33","text":"Toen ze op de plaats waren gekomen, die Kalvárië wordt genoemd, sloegen ze Hem aan het kruis; zo ook de misdadigers, één aan zijn rechterhand, één aan de linker."},{"book":"Lucas","chapter":"23","verse":"34","text":"En Jesus zeide: Vader, vergeef het hun; want ze weten niet, wat ze doen. En ze verdeelden zijn klederen bij het lot."},{"book":"Lucas","chapter":"23","verse":"35","text":"Het volk stond toe te zien; maar de oversten beschimpten Hem, en zeiden: Anderen heeft Hij gered, laat Hij nu Zichzelf eens redden, zo Hij de uitverkoren Christus van God is."},{"book":"Lucas","chapter":"23","verse":"36","text":"Ook de soldaten bespotten Hem; ze kwamen Hem azijn aanbieden,"},{"book":"Lucas","chapter":"23","verse":"37","text":"en zeiden: Zo Gij de Koning der Joden zijt, red dan Uzelf."},{"book":"Lucas","chapter":"23","verse":"38","text":"En boven zijn hoofd stond als opschrift: Dit is de Koning der Joden."},{"book":"Lucas","chapter":"23","verse":"39","text":"Ook één der gekruisigde misdadigers begon Hem te honen, en zeide: Zijt Gij de Christus niet? Red Uzelf dan en ons!"},{"book":"Lucas","chapter":"23","verse":"40","text":"Maar de ander strafte hem af, en gaf hem ten antwoord: Vreest ge God nòg niet, nu ge toch dezelfde straf ondergaat?"},{"book":"Lucas","chapter":"23","verse":"41","text":"En wij te recht, wij krijgen ons verdiende loon; maar Hij heeft niets verkeerds gedaan."},{"book":"Lucas","chapter":"23","verse":"42","text":"Toen zeide hij: Jesus gedenk mijner, wanneer Gij in uw rijk zijt gekomen."},{"book":"Lucas","chapter":"23","verse":"43","text":"En Jesus sprak tot hem: Voorwaar, Ik zeg u: heden zult ge met Mij zijn in het paradijs."},{"book":"Lucas","chapter":"23","verse":"44","text":"Het was nu reeds het zesde uur ongeveer, en tot het negende toe werd het donker over heel het land;"},{"book":"Lucas","chapter":"23","verse":"45","text":"want de zon werd verduisterd. Ook scheurde het voorhangsel van de tempel middendoor."},{"book":"Lucas","chapter":"23","verse":"46","text":"Toen riep Jesus met luider stem: Vader, in uw handen beveel Ik mijn geest. Na deze woorden gaf Hij de geest."},{"book":"Lucas","chapter":"23","verse":"47","text":"Toen nu de honderdman zag wat er gebeurd was, verheerlijkte hij God, en zeide: Waarachtig, deze man was een rechtvaardige."},{"book":"Lucas","chapter":"23","verse":"48","text":"En heel de menigte, die voor dit schouwspel was saamgestroomd, en het gebeurde aanschouwd had, sloeg zich op de borst, en ging heen."},{"book":"Lucas","chapter":"23","verse":"49","text":"Maar al zijn bekenden, met de vrouwen, die Hem van Galilea af waren gevolgd, stonden van verre toe te zien."},{"book":"Lucas","chapter":"23","verse":"50","text":"Nu was er een man, Josef genaamd, die lid was van de Raad; maar hij was een braaf en rechtschapen man,"},{"book":"Lucas","chapter":"23","verse":"51","text":"die aan hun plannen en drijven geen deel had genomen. Hij was van Arimatea, een joodse stad, en verwachtte ook zelf het koninkrijk Gods."},{"book":"Lucas","chapter":"23","verse":"52","text":"Hij ging naar Pilatus, om het lichaam van Jesus te vragen."},{"book":"Lucas","chapter":"23","verse":"53","text":"Hij nam het af, wikkelde het in lijnwaad, en legde het in een graf, dat in de rots was uitgehouwen, en waarin nog nooit iemand was neergelegd."},{"book":"Lucas","chapter":"23","verse":"54","text":"Het was vrijdag, en de sabbat brak aan."},{"book":"Lucas","chapter":"23","verse":"55","text":"De vrouwen, die met hem uit Galilea waren gekomen, gingen mee, en zagen het graf, en hoe zijn lichaam er in werd gelegd."},{"book":"Lucas","chapter":"23","verse":"56","text":"Daarna gingen ze heen, en maakten specerijen en balsem gereed; maar op de sabbat hielden ze de voorgeschreven rustdag."}]}