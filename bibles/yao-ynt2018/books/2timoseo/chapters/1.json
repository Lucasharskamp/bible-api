{"data":[{"book":"2 Timoseo","chapter":"1","verse":"1","text":"Une che Paolo nduna jwa Kilisito Yesu, kwa kusaka Akunnungu uŵasagwile une kuti nyenesye chilanga cha umi watulinawo nkulumbikana ni Kilisito Yesu."},{"book":"2 Timoseo","chapter":"1","verse":"2","text":"Ngunnembela mmwe che Timoseo mwanangu jwaunonyelo."},{"book":"2 Timoseo","chapter":"1","verse":"3","text":"Ngwatogolela Akunnungu ungwatumichila kwa ntima waukuunosya kuti jwangali chileŵo mpela iŵatite achambuje ŵetu, ngwatogolela Akunnungu kila pangunkumbuchila mmapopelo gangu muusi ni chilo."},{"book":"2 Timoseo","chapter":"1","verse":"4","text":"Ngujikumbuchila misosi jenu, ngulajila kwannope kummona kuti ng'umbaswe lukondwa."},{"book":"2 Timoseo","chapter":"1","verse":"5","text":"Nguchikumbuchila chikulupi chisyenesyene chachili mwenumwe, chikulupi chakwete anganga ŵenu che Loisi ni iyoyopeyo achikulu ŵenu che Eunike. Isyene nguimanyilila kuti nomwe nkwete."},{"book":"2 Timoseo","chapter":"1","verse":"6","text":"Kwa ligongo lyo ngunkumbusya kuti nkwisile ntuuka wa Akunnungu wauli nkati mwenu umwapochele panansajichile makono gangu."},{"book":"2 Timoseo","chapter":"1","verse":"7","text":"Pakuŵa Mbumu jwatupele Akunnungu ngaŵa jwakututenda tuŵe ŵakogopa, ngwamba, nambo ali Mbumu jwao jwakutupa machili ni unonyelo ni ntima wa kulisiŵila."},{"book":"2 Timoseo","chapter":"1","verse":"8","text":"Ngasinkola soni nkwasalila ŵandu ŵane umboni wa ngani sya Ambuje ŵetu atamuno nkakola soni kwanguune jwandaŵikwe kwa ligongo lyao. Nambo mme pamo none nkulaga kwa ligongo lya Ngani Jambone malinga ni machili gampegwilwe ni Akunnungu."},{"book":"2 Timoseo","chapter":"1","verse":"9","text":"Ŵelewo ŵatukulupwisye ni kutuŵilanga kuti tuŵe ŵandu ŵakwe, ngaŵa kwa isambo yetu yambone itwaitesile, nambo kwa ligongo lya kusaka kwao asyene ni kwa umbone wao. Ni ŵatupele umbone wao kwa litala lya Kilisito Yesu chitandilile moŵa gose pangali mbesi."},{"book":"2 Timoseo","chapter":"1","verse":"10","text":"Nambo sambano umbone wa Akunnungu uwunukulikwe kwa kwika kwakwe Nkulupusyo jwetu, Kilisito Yesu. Ŵelewo agapundile machili ga chiwa ni kwa litala lya Ngani Jambone atuwunukulile umi wa moŵa gose pangali mbesi."},{"book":"2 Timoseo","chapter":"1","verse":"11","text":"Kwayele une nasagulikwe ni Akunnungu kuti me nduna ni jwakwiganya kwa ligongo lya kwalalichila ŵandu Ngani Jambone."},{"book":"2 Timoseo","chapter":"1","verse":"12","text":"Kwa ligongo lya yele ngusauka ni indu yi. Nambo ngangujogopa kwa ligongo lya yele pakuŵa ngwamanyilila ŵelewo unakulupilile ni ngumanyilila kusyene kuti akukombola kuchigosa achila chiŵambele mpaka lyuŵa lichauje."},{"book":"2 Timoseo","chapter":"1","verse":"13","text":"Mgakamulichisye majiganyo ga usyenesyene gananjiganyisye, mu chikulupi ni unonyelo wauli nkulumbikana ni Kilisito Yesu."},{"book":"2 Timoseo","chapter":"1","verse":"14","text":"Mchigose yambone chimpegwile kwa ukamuchisyo wa Mbumu jwa Akunnungu jwakutama mwetuwe."},{"book":"2 Timoseo","chapter":"1","verse":"15","text":"Mpela inkuti pakuimanyilila kuti ŵandu achajinji wa kuchilambo cha Asia anesile, mwa ŵele apali che Fugelo ni che Helimogene."},{"book":"2 Timoseo","chapter":"1","verse":"16","text":"Ambuje ŵatendele chanasa ŵandu ŵa pannango u che Onesifolo, pakuŵa ŵausengwasisye ntima wangu katema kakajinji kwa kwika kukumona. Ni nganijatenda soni kwa chitaŵiko changu."},{"book":"2 Timoseo","chapter":"1","verse":"17","text":"Katema paŵaiche ku Loma ŵatandite kusosasosa kwannope mpaka ŵasimene."},{"book":"2 Timoseo","chapter":"1","verse":"18","text":"Ngwachondelela Ambuje ŵatendele chanasa che Onesifolo pa lyuŵa lya kulamulikwa! Nomwe nkuimanyilila yambone iŵandendele une ku Efeso kula."}]}