{"data":[{"book":"Kirje Tiitukselle","chapter":"3","verse":"1","text":"Muistuta seurakuntalaisia, että he eläisivät lainkuuliaisina ja olisivat valmiita kaikkeen rehelliseen työhön."},{"book":"Kirje Tiitukselle","chapter":"3","verse":"2","text":"He eivät saa puhua pahaa kenestäkään eivätkä riidellä. Kaikkiin ihmisiin on suhtauduttava ystävällisesti ja hyväntahtoisesti."},{"book":"Kirje Tiitukselle","chapter":"3","verse":"3","text":"Mekin olimme ennen kovakorvaisia ja ymmärtämättömiä. Jouduimme harhaan: monet pahat himot ja nautinnot orjuuttivat meitä. Kateus ja pahansuopuus hallitsivat elämäämme. Vihasimme muita ja muut vihasivat meitä."},{"book":"Kirje Tiitukselle","chapter":"3","verse":"4","text":"Mutta kun Jumalan aika tuli, paljastui, miten suunnattoman hyvä hän on ja miten paljon hän ihmisiä rakastaa:"},{"book":"Kirje Tiitukselle","chapter":"3","verse":"5","text":"hän pelasti meidät. Emme suinkaan olleet niin hyviä, että olisimme sen ansainneet, mutta hän teki sen, koska rakasti meitä. Hän pesi meidät puhtaaksi synnistä, ja me synnyimme uudestaan – Pyhä Henki uudisti meidät."},{"book":"Kirje Tiitukselle","chapter":"3","verse":"6","text":"Tämä kaikki tapahtui Jumalan rakkauden ja Kristuksen teon tähden, ja Herra antoi meihin Pyhän Henkensä,"},{"book":"Kirje Tiitukselle","chapter":"3","verse":"7","text":"jotta meistä tulisi Jumalalle kelpaavia. Nyt meille kuuluu myös ikuisen elämän koko rikkaus, jonka Jumala meille antaa, ja me odotamme sitä innokkaasti."},{"book":"Kirje Tiitukselle","chapter":"3","verse":"8","text":"Kaikki tämä on totta. Opeta näitä asioita, että kristityt tekisivät sielläkin paljon hyvää. Se ei koskaan ole turhaa."},{"book":"Kirje Tiitukselle","chapter":"3","verse":"9","text":"Älä sotkeudu tyhjiin väittelyihin ja uskonnollisiin kiistoihin. Ei kannata ruveta riitelemään juutalaisten lain tarpeellisuudesta."},{"book":"Kirje Tiitukselle","chapter":"3","verse":"10","text":"Varoita kerran tai pari sellaista ihmistä, joka saa joukossanne aikaan hajaannusta. Sen jälkeen älä ole hänen kanssaan tekemisissä."},{"book":"Kirje Tiitukselle","chapter":"3","verse":"11","text":"Hän tietää kyllä itsekin joutuneensa harhaan ja tekevänsä syntiä."},{"book":"Kirje Tiitukselle","chapter":"3","verse":"12","text":"Olen ajatellut lähettää joko Artemaan tai Tykikuksen luoksesi. Yritä päästä tapaamaan minua Nikopolikseen heti, kun jompikumpi heistä tulee. Olen päättänyt jäädä talveksi sinne."},{"book":"Kirje Tiitukselle","chapter":"3","verse":"13","text":"Auta Zeenasta, lakimiestä, ja Apollosta kaikin mahdollisin tavoin, kun he lähtevät matkalle."},{"book":"Kirje Tiitukselle","chapter":"3","verse":"14","text":"Meidän on opittava tarjoamaan muille apuamme, ettemme olisi hyödyttömiä."},{"book":"Kirje Tiitukselle","chapter":"3","verse":"15","text":"Terveisiä meiltä kaikilta uskoville ystävillemme. Jumala siunatkoon teitä jokaista."}]}