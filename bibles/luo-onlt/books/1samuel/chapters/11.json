{"data":[{"book":"1 Samuel","chapter":"11","verse":"1","text":"Nahash ja-Amon nodhi malo momonjo Jabesh Gilead. Eka joma chwo man Jabesh Gilead nowachone niya, “Tim winjruok kodwa to wabiro bedo wasumbini magi.”"},{"book":"1 Samuel","chapter":"11","verse":"2","text":"To Nahash ja-Amon nodwoko niya, “Abiro timo winjruok kodu mana ka uyie ni agolo wengeu ma korachwich kuom ngʼato ka ngʼato mondo akuodgo wi Israel duto.”"},{"book":"1 Samuel","chapter":"11","verse":"3","text":"Eka jodong Jabesh nowachone niya, “Miwa ndalo abiriyo mondo waor joote e piny Israel duto kaonge ngʼama oyie biro konyowa to wabiro chiwore e lweti.”"},{"book":"1 Samuel","chapter":"11","verse":"4","text":"Kane joote otundo Gibea dalagi Saulo mi ginyiso ji wechego, giduto ne giywak matek."},{"book":"1 Samuel","chapter":"11","verse":"5","text":"E sechego noyudo Saulo duogo koa e puodho ka owuotho bangʼ rwethe eka nopenjo ni, Angʼo marach gi ji? Angʼo momiyo giywak? Eka negiwachone kendo weche mane jo-jabesh owacho."},{"book":"1 Samuel","chapter":"11","verse":"6","text":"Kane Saulo owinjo wechegi, Roho mar Nyasaye nobiro kuome gi teko, mi iye nowangʼ ahinya."},{"book":"1 Samuel","chapter":"11","verse":"7","text":"Ne okawo rwedhi ariyo mag pur mi oyangʼo mi opogo ringʼo lemo lemo, eka nooro joote gi ringʼogi e piny Israel duto, kowacho niya, “Ma e gima ibiro timne rweth ngʼat modagi luwo bangʼ Saulo gi Samuel.” Eka luoro mar Jehova Nyasaye ne omako ji mine giwuok gi chuny achiel."},{"book":"1 Samuel","chapter":"11","verse":"8","text":"Kane Saulo okwanogi Bezek, jo-Israel ne oromo alufu mia adek to jo-Juda ne oromo alufu piero adek."},{"book":"1 Samuel","chapter":"11","verse":"9","text":"Neginyiso joote mane obiro niya, “Wachneuru jo-Jabesh Gilead ni, ‘E sa ma chiengʼ oore, enoresu.’ ” Kane joote odwoko ne jo-Jabesh wachni negimor."},{"book":"1 Samuel","chapter":"11","verse":"10","text":"Eka neginyiso jo-Amon niya, “Kiny wanachiwre e lwetu kendo unutimnwa gima uneno ni bernu.”"},{"book":"1 Samuel","chapter":"11","verse":"11","text":"Kinyne Saulo nopogo joge e migepe adek; kane ochopo kogwen eka negidonjo e kambi mar jo-Amon mi ginegogi nyaka chiengʼ obet makech. Jogo mane otony ne oke maonge ji ariyo mane owe kawuotho kaachiel."},{"book":"1 Samuel","chapter":"11","verse":"12","text":"Eka ji nowachone Samuel niya, “Ngʼa gini mane penjo ni, ‘Bende Saulo dibed ruodhwa?’ Kelnwagi mondo waneg-gi.”"},{"book":"1 Samuel","chapter":"11","verse":"13","text":"To Saulo nowacho niya, “Onge ngʼama inego kawuono nikech kawuono Jehova Nyasaye osereso Israel.”"},{"book":"1 Samuel","chapter":"11","verse":"14","text":"Eka Samuel ne owacho ne ji niya, “Biuru wadhi Gilgal kendo kuno wadhi guro loch Saulo.”"},{"book":"1 Samuel","chapter":"11","verse":"15","text":"Omiyo ji duto nodhi Gilgal kendo negiguro Saulo kaka ruoth e nyim Jehova Nyasaye. Kuno ne gichiwoe misengini mag lalruok e nyim Jehova Nyasaye, kendo Saulo kod Israel noloso budho malich ahinya."}]}