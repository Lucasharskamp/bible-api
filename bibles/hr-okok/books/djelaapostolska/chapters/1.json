{"data":[{"book":"Djela Apostolska","chapter":"1","verse":"1","text":"Dragi Teofile, u prvoj knjizi koju sam ti napisao iznio sam sve što je Isus počeo da djeluje i poučava"},{"book":"Djela Apostolska","chapter":"1","verse":"2","text":"do dana kad je uznesen na nebo, pošto je odabranim apostolima dao upute Svetoga Duha."},{"book":"Djela Apostolska","chapter":"1","verse":"3","text":"Još četrdeset dana nakon raspeća ukazivao se apostolima i na mnoge im načine dokazao da je živ. Govorio im je o Božjemu kraljevstvu."},{"book":"Djela Apostolska","chapter":"1","verse":"4","text":"Dok je tako s njima blagovao, reče im: “Ne idite iz Jeruzalema, nego ostanite ondje dok vam Otac ne pošalje što je obećao. Sjetite se, već sam vam o tomu govorio."},{"book":"Djela Apostolska","chapter":"1","verse":"5","text":"Ivan je krstio vodom, ali vi ćete uskoro biti kršteni Svetim Duhom.”"},{"book":"Djela Apostolska","chapter":"1","verse":"6","text":"Apostoli koji su bili s njim upitaju ga: “Gospodine, hoćeš li sada obnoviti izraelsko kraljevstvo?”"},{"book":"Djela Apostolska","chapter":"1","verse":"7","text":"“Ta vremena i prigode određuje Otac svojom vlasti”, odgovori im on, “i nije na vama da ih znate."},{"book":"Djela Apostolska","chapter":"1","verse":"8","text":"Ali kad na vas siđe Sveti Duh, primit ćete snagu da o meni svjedočite ljudima posvuda—u Jeruzalemu, po svoj Judeji i Samariji i do kraja zemlje.”"},{"book":"Djela Apostolska","chapter":"1","verse":"9","text":"Tek što je to rekao, uznesen je na nebo pred njihovim očima i nestao u oblaku."},{"book":"Djela Apostolska","chapter":"1","verse":"10","text":"Dok su očiju uprtih u nebo gledali kako odlazi, odjednom se među njima pojave dvojica ljudi u bijeloj odjeći."},{"book":"Djela Apostolska","chapter":"1","verse":"11","text":"“Galilejci, što tu stojite i gledate u nebo?” rekli su. “Isus je od vas uznesen na nebo, ali jednoga dana će se vratiti jednako tako kao što ste ga vidjeli da odlazi!”"},{"book":"Djela Apostolska","chapter":"1","verse":"12","text":"Bilo je to na Maslinskoj gori. Vrate se zatim do Jeruzalema udaljenoga otprilike kilometar.1:12 U grčkome: jedan subotni hod."},{"book":"Djela Apostolska","chapter":"1","verse":"13","text":"Čim uđu u grad, odu u kuću u kojoj su boravili, u sobu na katu. Bili su ondje Petar, Ivan, Jakov, Andrija, Filip, Toma, Bartolomej, Matej, Jakov (Alfejev sin), Šimun (zelot) i Juda (Jakovljev sin)."},{"book":"Djela Apostolska","chapter":"1","verse":"14","text":"Svi su se ustrajno i jednodušno sastajali na molitvu s Isusovom majkom Marijom, još nekoliko drugih žena i s Isusovom braćom."},{"book":"Djela Apostolska","chapter":"1","verse":"15","text":"Kad ih je jednom tako bilo okupljeno sto dvadeset, Petar ustane i reče:"},{"book":"Djela Apostolska","chapter":"1","verse":"16","text":"“Braćo, moralo se ispuniti ono što piše u Svetome pismu za Judu, koji je doveo hramsku policiju da uhiti Isusa. To je odavno, kroz Davida, pretkazao Sveti Duh."},{"book":"Djela Apostolska","chapter":"1","verse":"17","text":"Juda je bio jedan od nas, dionik naše službe."},{"book":"Djela Apostolska","chapter":"1","verse":"18","text":"Novcem koji je dobio za svoje zlodjelo Juda je kupio polje. Ondje je pao i rasprsnuo se tako da mu se prosula sva utroba."},{"book":"Djela Apostolska","chapter":"1","verse":"19","text":"Vijest o njegovoj smrti brzo se pronijela među stanovnicima Jeruzalema pa su to polje prozvali Akeldama, što na aramejskome znači ‘Krvavo polje’."},{"book":"Djela Apostolska","chapter":"1","verse":"20","text":"To je pretkazano u Knjizi psalama. Ondje piše:"},{"book":"Djela Apostolska","chapter":"1","verse":"21","text":"Moramo zato odabrati nekoga da zamijeni Judu—nekoga tko je bio s nama cijelo vrijeme dok smo bili s Gospodinom Isusom"},{"book":"Djela Apostolska","chapter":"1","verse":"22","text":"otkad ga je Ivan krstio pa do uznesenja u nebo. Taj će s nama biti svjedokom Isusova uskrsnuća.”"},{"book":"Djela Apostolska","chapter":"1","verse":"23","text":"Predlože dvojicu: Josipa Barsabu (kojega su zvali i Just) i Matiju."},{"book":"Djela Apostolska","chapter":"1","verse":"24","text":"Svi se pomole: “Gospodine, ti poznaješ svako srce. Pokaži nam kojega si od ove dvojice izabrao"},{"book":"Djela Apostolska","chapter":"1","verse":"25","text":"da kao apostol zamijeni izdajnika Judu koji nas je napustio i otišao onamo kamo pripada.”"},{"book":"Djela Apostolska","chapter":"1","verse":"26","text":"Zatim bace kocke i kocka padne na Matiju. Tako je on postao dvanaestim apostolom."}]}