{"data":[{"book":"Luka","chapter":"22","verse":"1","text":"Avili paše e Pasha savi sas prvo đes katar o prazniko bikvascošće mangrengo."},{"book":"Luka","chapter":"22","verse":"2","text":"E šorvale rašaja thaj e sikavne e Mojsiješće zakonestar rodenas sar te mudaren e Isuse. Ali daranas katar o them."},{"book":"Luka","chapter":"22","verse":"3","text":"Askal o beng dijas ando Juda andar o gav Iskariot, jek katar e dešuduj e Isusešće apostolurja."},{"book":"Luka","chapter":"22","verse":"4","text":"Vo đelo thaj dogovorisajlo e šorvale rašajenca thaj e Hramske stražarenca sar te predail lenđe e Isuses."},{"book":"Luka","chapter":"22","verse":"5","text":"Von raduisajle thaj obećisardine lešće kaj denas les love."},{"book":"Luka","chapter":"22","verse":"6","text":"O Juda pristanisardas. Katar askal o Juda rodelas prilika te predail e Isuses lenđe, a te na dićhel o them."},{"book":"Luka","chapter":"22","verse":"7","text":"Kana avilo o prvo đes katar o prazniko e bikvascošće mangrengo, ande savo trubujasas te žrtvuilpe o bakhro palo prazniko e pasha."},{"book":"Luka","chapter":"22","verse":"8","text":"O Isus bičhalda e Petre thaj e Jovano thaj phendas lenđe: “Hajde džan thaj pripremin amenđe te has e pasha.”"},{"book":"Luka","chapter":"22","verse":"9","text":"A e učenikurja phučline les: “Kaj kames te pripremis lat?”"},{"book":"Luka","chapter":"22","verse":"10","text":"A vo phenda lenđe: “Ake, čim den ando gav malavela tumen o manuš savo inđarel paj ando bokali. Teljaren pale leste ando ćher savo vo del"},{"book":"Luka","chapter":"22","verse":"11","text":"thaj roden e domaćine ande godova ćher thaj phenen lešće: ‘O sikavno phučel ande savi soba šaj hal e pashalno večera pire učenikonenca?’"},{"book":"Luka","chapter":"22","verse":"12","text":"Vo sikavela tumenđe e bari soba po sprato. Okote pripremin.”"},{"book":"Luka","chapter":"22","verse":"13","text":"E učenikurja đele ando gav thaj arakhline sa sar o Isus phendas lenđe thaj okote pripremisardine e pashalno večera."},{"book":"Luka","chapter":"22","verse":"14","text":"Kana avili e vrjama pale večera, o Isus lija than pale sinija e apostolenca."},{"book":"Luka","chapter":"22","verse":"15","text":"Askal phendas lenđe: “Saste ilesa čeznisardem te hava tumenca akaja pashalno večera majsigo nego so aven mungre muke."},{"book":"Luka","chapter":"22","verse":"16","text":"Kaj phenav tumenđe, či majbut hava e pashalno večera dok či pherdol laći svrha ando Devlesko carstvo.”22,16 E Pasha dija gođi e Izraelošće theme pe godova sar o Del izbavisarda len andar o ropstvo andar o Egipat kana žrtvuinas e bakhre thaj čhutine lesko rat po vudar pire ćherengo. Po isto način, o Isus sas e Devlesko bakhro thaj e Isusešće ratesa oslobodil pire theme katar o ropstvo e bezehengo. O Isus palem avela thaj vladila sago o caro, a askal e vernikurja ćerena e gozba thaj slavina kaj o Del izbavisarda len."},{"book":"Luka","chapter":"22","verse":"17","text":"Lijas o tahtaj e molava, zahvalisardas e Devlešće thaj phendas: “Len thaj razdelin maškar tumende."},{"book":"Luka","chapter":"22","verse":"18","text":"Kaj phenav tumenđe, katar akana majbut či pijava e mol dok či avel e Devlesko carstvo.”"},{"book":"Luka","chapter":"22","verse":"19","text":"Askal o Isus lijas o mangro, zahvalisardas e Devlešće pale leste, phagla les thaj dijas pire učenikonenđe e alavenca: “Akava si mungro telo savo delpes pale tumende. Akava ćeren te den tumen gođi mande.”"},{"book":"Luka","chapter":"22","verse":"20","text":"Gajda vi pale večera lija o tahtaj thaj phendas: “Akava tahtaj si mungro rat, rate Neve savezosko savo čhordol pale tumende.”"},{"book":"Luka","chapter":"22","verse":"21","text":"“Ali ake, mungro izdajniko bešel manca pale sinija."},{"book":"Luka","chapter":"22","verse":"22","text":"Me o Čhavo e Manušesko, moraš te merav sar si odredime, ali jao okolešće savo izdaila man!”"},{"book":"Luka","chapter":"22","verse":"23","text":"A e učenikurja pe godova počnisardine te phučen pes ko maškar lende šaj avilosas godova."},{"book":"Luka","chapter":"22","verse":"24","text":"Askal e učenikurja počnisardine te prepirinpe maškar pende ko si majbaro lendar."},{"book":"Luka","chapter":"22","verse":"25","text":"A o Isus phendas lenđe: “E carurja akale themešće gospodarin pe pire thema thaj okola saven si vlast pe thema kamen te o them phenel pale lende kaj si lačhe."},{"book":"Luka","chapter":"22","verse":"26","text":"Ali tumen na ćeren gajda! Naprotiv, okova savo si majbaro maškar tumende, neka avel majcikno, a o vođa sago kova kaj služil."},{"book":"Luka","chapter":"22","verse":"27","text":"Kaj ko si majbaro? Okova savo bešel pale sinija ili okova savo služil les? Dali naj okova savo si pale sinija? A me ake služiv maškar tumende."},{"book":"Luka","chapter":"22","verse":"28","text":"Ačhiline manđe verne ande mungre kušnje."},{"book":"Luka","chapter":"22","verse":"29","text":"Zato dav tumen ando naslestvo e carosko čast kaj man dija lat mungro Dad"},{"book":"Luka","chapter":"22","verse":"30","text":"te han thaj te pijen pale mungri sinija ande mungro Carstvo thaj te bešen pe prestolja te sudin e dešuduj plemenurja e Izraelošće.”"},{"book":"Luka","chapter":"22","verse":"31","text":"A o Isus phenda: “Simone! Simone! Ake o Sotona rodel katar o Del te probil tumaro paćipe ande mande. Zato rešetila tumen sago o điv kroz o sito.22,31 O beng kamla te odvoil len katar o Isus sago kaj o manuš odvoil o điv katar e ljuska."},{"book":"Luka","chapter":"22","verse":"32","text":"Ali me molisajlem pale tute te ćiro paćipe ande mande ačhel. A kana palem boldeja tu mande, učvrsti ćire phralen.”"},{"book":"Luka","chapter":"22","verse":"33","text":"O Petar phendas lešće: “Gospode, spremno sem tusa te džav vi ande tamnica vi ando smrto.”"},{"book":"Luka","chapter":"22","verse":"34","text":"A o Isus phendas lešće: “Phenav tuće Petre, ađes ni o bašno či oglasila pes a tu trin drom hohaveja kaj či pindžares man.”"},{"book":"Luka","chapter":"22","verse":"35","text":"Thaj phendas: “Kana bičhaldem tumen po drom bi lovengo, bi trastako thaj bi sandalengo, dali falilas tumenđe vareso?”"},{"book":"Luka","chapter":"22","verse":"36","text":"Akana phendas lenđe: “Kas si love, neka lel len pesa! Isto gajda vi e trasta! A kas naj mačo, neka bićinel pire gada thaj nek ćinel pešće mačo.22,36 kana e učenikurja maj sigo teljardine thaj propovedinas, o Isus sas zurale popularno thaj e manuša rado ugostinas okolen save propovedinas e Isusešći poruka. E stvarja promenisajle akana thaj e but e manuša suprostavina pes e Isusešće thaj lešće porukaće, thaj e učenikurja moraš te lenapes sama thaj te aven spremne te osigurinpe okolesa so trubul len thaj zaštitinpe."},{"book":"Luka","chapter":"22","verse":"37","text":"Kaj phenav tumenđe, moraš te pherdol pe mande okova so si ramome ando Sveto lil: ‘E manuša ubrojinas man maškar e zločincurja’, kaj sa so e prorokurja ramosardine pale mande pherdolape.”"},{"book":"Luka","chapter":"22","verse":"38","text":"Von phendine lešće: “Gospode, ake akate si amen duj mačurja!”"},{"book":"Luka","chapter":"22","verse":"39","text":"Askal inkljisto okotar thaj po običaj uputisajlo pe maslinsko gora. Pale leste teljardine vi lešće učenikurja."},{"book":"Luka","chapter":"22","verse":"40","text":"Kana areslo okote phendas lenđe: “Molin tume te na peren ande kušnja!”"},{"book":"Luka","chapter":"22","verse":"41","text":"Pale godova đelo majdur lendar kozom šaj čhudel pes o bar thaj pelo pe pire koča thaj molisajlo:"},{"book":"Luka","chapter":"22","verse":"42","text":"“Dade! Ako kames, le mandar akava tahtaj patnje. Ali na te avel mungri nego ćiri volja!”"},{"book":"Luka","chapter":"22","verse":"43","text":"A askal sikadilo lešće o anđeo andar o nebo te ohrabril les."},{"book":"Luka","chapter":"22","verse":"44","text":"A o Isus sa majžarko molilaspe, ande smrtno muka, a o znojo pe leste postanisardas sago kapljice e ratešće save perenas pe phuv.22,44 Ande varesavo purano grčko rukopiso naj o 43, thaj o 44. retko."},{"book":"Luka","chapter":"22","verse":"45","text":"Uštilo katar e molitva, boldape ke učenikurja thaj arakhlalen sar soven, iscrpime katar e žalost."},{"book":"Luka","chapter":"22","verse":"46","text":"Pa phendas lenđe: “Sostar soven? Ušten! Molin tumen te na peren ande kušnje!”"},{"book":"Luka","chapter":"22","verse":"47","text":"Dok o Isus još ćerelas svato, avilo o them thaj angle lende o Juda jek katar e dešuduj učenikurja. Vo avilo paše ko Isus thaj kamla te čumidel les."},{"book":"Luka","chapter":"22","verse":"48","text":"A o Isus phendas lešće: “Juda, zar e poljupceja kames te izdais man, e Manušešće Čhaves?”"},{"book":"Luka","chapter":"22","verse":"49","text":"A kana e ostale učenikurja dikhline so si, phučline: “Gospode, te napadis len e mačesa?”"},{"book":"Luka","chapter":"22","verse":"50","text":"A jek lendar zamahnisardas e mačosa po sluga e šorvale rašaješće thaj čhindas lesko desno kan."},{"book":"Luka","chapter":"22","verse":"51","text":"A o Isus phendas: “Mućen len te ćeren godova! Na oduprin tumen majbut!” Askal čhutas o vas pe lesko kan thaj sastarda les."},{"book":"Luka","chapter":"22","verse":"52","text":"Askal o Isus phenda e manušenđe save aviline te astaren les, e šorvale rašajenđe, e Hramske stražarenca thaj e židovske starešinenđe: “Sago po pobunjeniko aviline pe mande e mačonenca thaj e rovljenca!"},{"book":"Luka","chapter":"22","verse":"53","text":"Sostar či astardine man ando Hramo? Svako đes semas okote tumenca. Ali akava si tumaro časo thaj vladil e tama.” 22,53 vladil e tama značil “e vrjama te o beng deluil”."},{"book":"Luka","chapter":"22","verse":"54","text":"Astardine e Isuse thaj inđardine les ando ćher e šorvale rašajesko. A o Petar dadural džalas pale lete."},{"book":"Luka","chapter":"22","verse":"55","text":"A e stražarja maškare ande avlija astardine jag thaj bešline okolo late. A o Petar bešlo maškar lende."},{"book":"Luka","chapter":"22","verse":"56","text":"Varesavi sluškinja dikhla les kaj bešel paše jag, oštro dikhla pe leste thaj phendas: “Vi akava sas e lesa!”"},{"book":"Luka","chapter":"22","verse":"57","text":"A o Petar hohadas: “Manušnjije pa me či pindžarav les.”"},{"book":"Luka","chapter":"22","verse":"58","text":"Nedugo pale godova još vareko lija les sama thaj phendas: “Vi tu san jek lendar!”"},{"book":"Luka","chapter":"22","verse":"59","text":"Kana nakhlo varekaj katar jek sato, vareko aver odlučno phenda: “Vi akava sas čačes lesa! Pa Galilejco si!”"},{"book":"Luka","chapter":"22","verse":"60","text":"A o Petar phendas: “Manušeja, či džanav so phenes!” Isto časo dok još motholas, oglasisajlo o bašno."},{"book":"Luka","chapter":"22","verse":"61","text":"Askal o Gospod boldape thaj dikhlas po Petar, a o Petar dijape gođi ke alava e Gosodešće, save phendas lešće: “Phenav tuće još akaja rjat majsigo nego so o bašno ašundol, trin drom hohaveja kaj či pindžares man.”"},{"book":"Luka","chapter":"22","verse":"62","text":"O Petar inkljisto andar e avlija thaj zurales rujas."},{"book":"Luka","chapter":"22","verse":"63","text":"A e čuvarja počnisardine te maren e Isuse thaj te maren muj lestar"},{"book":"Luka","chapter":"22","verse":"64","text":"Učhardine lešće jakha thaj phenenas lešće: “Prorokuisar ko dijatu dab!”"},{"book":"Luka","chapter":"22","verse":"65","text":"Thaj but aver podrugljive alava phenenas lešće."},{"book":"Luka","chapter":"22","verse":"66","text":"A kana svanosardas o đes, ćidape o starešinstvo e themesko, e šorvale rašaja thaj e sikavne e Mojsiješće zakonestar thaj andine e Isuse anglo baro židovsko veće."},{"book":"Luka","chapter":"22","verse":"67","text":"Von phendine lešće: “Ako san tu o Hristo, phen amenđe godova!”"},{"book":"Luka","chapter":"22","verse":"68","text":"Ako phučav tumen dali sem me o Hristo, či odgovorina manđe."},{"book":"Luka","chapter":"22","verse":"69","text":"Ali katar akana me, o Čhavo e Manušesko, bešava po časno than pašo svemogućo Del.”"},{"book":"Luka","chapter":"22","verse":"70","text":"Pe godova savora phendine: “Tu dakle tvrdis kaj san o Čhavo e Devlesko!”"},{"book":"Luka","chapter":"22","verse":"71","text":"Pe godova von phendine: “Či trubul amen majbut dokaz. Korkoro ašundam andar lesko muj!”"}]}