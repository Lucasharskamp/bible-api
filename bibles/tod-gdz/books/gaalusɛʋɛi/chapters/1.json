{"data":[{"book":"Gaalu Sɛʋɛi","chapter":"1","verse":"1","text":"Ɠɔoɠɔ GALAGI ɓɔɛni Moize ʋɔ Sinayi teʋebai zu, GALA daaɠomi seɠe ʋɛlɛi wu, alugi velesiɛi ma volo mɔungi ma, ti ɠulaai ma Ezipete yooi ʋa, ma ɠonagi velesiɛi. É ɠɛni ma:"},{"book":"Gaalu Sɛʋɛi","chapter":"1","verse":"2","text":"«À Izilayɛle nuɓusɛiti kpein gaalu, eɠɛʋelei ta-wolodamaiti ti la, ta ta-ʋɛlɛyeɠeiti, wo zunuiti kpein gaalu,"},{"book":"Gaalu Sɛʋɛi","chapter":"1","verse":"3","text":"é zo kona ʋuufelegɔ (20) ma, é lɛ zeemaazu, nii dɔin seeliai kɔɔɠɔ vai ma Izilayɛle nuiti saama. Wa Aalɔn, wa ti ɠaalu ga kɔɔʋɛbɛi ɠɛʋelei."},{"book":"Gaalu Sɛʋɛi","chapter":"1","verse":"4","text":"«Zunu ɠilagila ka ɠɛ wo ʋa, é ɠula bolodai ɠilagilagi zu, zunui nii a ɠɛ ga pɛlɛyeɠe ɠundiɠii."},{"book":"Gaalu Sɛʋɛi","chapter":"1","verse":"5","text":"Wɛlɛ zunuiti daaseigiti ba, niiti ta ɓɔ wo ʋa:"},{"book":"Gaalu Sɛʋɛi","chapter":"1","verse":"6","text":"Simiyɔn ʋɔ bɛ, Selumiyɛle, Sulisadayi ná-doun zunui,"},{"book":"Gaalu Sɛʋɛi","chapter":"1","verse":"7","text":"Zuda ʋɔ bɛ, Naason, Aminadaɓe ná-doun zunui,"},{"book":"Gaalu Sɛʋɛi","chapter":"1","verse":"8","text":"Isakaal ʋɔ bɛ, Netaneyɛle, Suaal ná-doun zunui,"},{"book":"Gaalu Sɛʋɛi","chapter":"1","verse":"9","text":"Zaɓulɔn ʋɔ bɛ, Eliyaɓe, Ɠelon ná-doun zunui,"},{"book":"Gaalu Sɛʋɛi","chapter":"1","verse":"10","text":"Zozɛfe ná-doun zunuiti pɔ bɛ,"},{"book":"Gaalu Sɛʋɛi","chapter":"1","verse":"11","text":"Ɓɛnzamɛn ʋɔ bɛ, Aɓidan, Gideyɔni ná-doun zunui,"},{"book":"Gaalu Sɛʋɛi","chapter":"1","verse":"12","text":"Dan ʋɔ bɛ, Ayiyezɛɛl, Amisadayi ná-doun zunui,"},{"book":"Gaalu Sɛʋɛi","chapter":"1","verse":"13","text":"Asɛɛl ʋɔ bɛ, Pagiyɛle, Wokelan ná-doun zunui,"},{"book":"Gaalu Sɛʋɛi","chapter":"1","verse":"14","text":"Gade ʋɔ bɛ, Eliasafe, Deyuwɛle ná-doun zunui,"},{"book":"Gaalu Sɛʋɛi","chapter":"1","verse":"15","text":"Nɛfɛtali ʋɔ bɛ, Ayila, Enan ná-doun zunui.»"},{"book":"Gaalu Sɛʋɛi","chapter":"1","verse":"16","text":"Naati ka ti ɠɛni ga nuɓusɛiti gaazuʋɛti, ti ti lolini. Ti ɠɛni ga ta-wolodamaiti ta-lotuɠɔiti. Tiya ɠa ti ɠɛni ɓalaa ga Izilayɛle ɠɔɔɓɔgi ma ɠundiɠiiti."},{"book":"Gaalu Sɛʋɛi","chapter":"1","verse":"17","text":"Moize ta Aalɔn ti zunui niiti kpɔni ɓɔɠɔ ʋa, niiti ziimazeɠegi ɠɛni ga tiye ga ti-laaseigiti."},{"book":"Gaalu Sɛʋɛi","chapter":"1","verse":"18","text":"Ti nuɓusɛiti pɛ gaalɛɛni ba, alugi velesiɛi ma volo mɔungi ma. Ti Izilayɛle nuiti kpein gaaluni, eɠɛʋelei ta-wolodamaiti ti la, ta ta-ʋɛlɛyeɠeiti. Ti zunuiti daaseigiti sɛʋɛni ga gilagila, é zo kona ʋuufelegɔ (20) ma, é lɛ zeemaazu,"},{"book":"Gaalu Sɛʋɛi","chapter":"1","verse":"19","text":"eɠɛʋelei Ɠɔoɠɔ GALAGI ma levei veeni la Moize ya. Zekana Moize ta-ɠaalugi woni da Sinayi teʋebai zu."},{"book":"Gaalu Sɛʋɛi","chapter":"1","verse":"20","text":"Luɓɛn, Izilayɛle ná-doun zunu mɔungi, mavofodaiti tetemazu, ti zunuiti gaaluni ga gilagila, eɠɛʋelei ta-wolodamaiti ti la, ta ta-ʋɛlɛyeɠeiti, é zo kona ʋuufelegɔ (20) ma, é lɛ zeemaazu, niiti kpein ta la zoo ti li kɔɔmaʋɛ."},{"book":"Gaalu Sɛʋɛi","chapter":"1","verse":"21","text":"Luɓɛn ná-bolodai zu nii gaaluni, naa ɠɛni ga zunu waaʋuunaani maazu lɔzita undɔɔlugɔ (46.500)."},{"book":"Gaalu Sɛʋɛi","chapter":"1","verse":"22","text":"Simiyɔn mavofodaiti tetemazu, ti zunuiti gaaluni ga gilagila, eɠɛʋelei ta-wolodamaiti ti la, ta ta-ʋɛlɛyeɠeiti, é zo kona ʋuufelegɔ (20) ma, é lɛ zeemaazu, niiti kpein ta la zoo ti li kɔɔmaʋɛ."},{"book":"Gaalu Sɛʋɛi","chapter":"1","verse":"23","text":"Simiyɔn ná-bolodai zu nii gaaluni, naa ɠɛni ga zunu waaʋuulɔɔlu maazu taaʋuu unsaʋagɔ (59.300)."},{"book":"Gaalu Sɛʋɛi","chapter":"1","verse":"24","text":"Gade mavofodaiti tetemazu, ti zunuiti gaaluni ga gilagila, eɠɛʋelei ta-wolodamaiti ti la, ta ta-ʋɛlɛyeɠeiti, é zo kona ʋuufelegɔ (20) ma, é lɛ zeemaazu, niiti kpein ta la zoo ti li kɔɔmaʋɛ."},{"book":"Gaalu Sɛʋɛi","chapter":"1","verse":"25","text":"Gade ná-bolodai zu nii gaaluni, naa ɠɛni ga zunu waaʋuunaani maazu lɔɔlu undɔzita puulɔɔlu (45.650)."},{"book":"Gaalu Sɛʋɛi","chapter":"1","verse":"26","text":"Zuda mavofodaiti tetemazu, ti zunuiti gaaluni ga gilagila, eɠɛʋelei ta-wolodamaiti ti la, ta ta-ʋɛlɛyeɠeiti, é zo kona ʋuufelegɔ (20) ma, é lɛ zeemaazu, niiti kpein ta la zoo ti li kɔɔmaʋɛ."},{"book":"Gaalu Sɛʋɛi","chapter":"1","verse":"27","text":"Zuda ná-bolodai zu nii gaaluni, naa ɠɛni ga zunu waaʋuulɔfela maazu naani undɔzita (74.600)."},{"book":"Gaalu Sɛʋɛi","chapter":"1","verse":"28","text":"Isakaal mavofodaiti tetemazu, ti zunuiti gaaluni ga gilagila, eɠɛʋelei ta-wolodamaiti ti la, ta ta-ʋɛlɛyeɠeiti, é zo kona ʋuufelegɔ (20) ma, é lɛ zeemaazu, niiti kpein ta la zoo ti li kɔɔmaʋɛ."},{"book":"Gaalu Sɛʋɛi","chapter":"1","verse":"29","text":"Isakaal ná-bolodai zu nii gaaluni, naa ɠɛni ga zunu waaʋuulɔɔlu maazu naani unnaani (54.400)."},{"book":"Gaalu Sɛʋɛi","chapter":"1","verse":"30","text":"Zaɓulɔn mavofodaiti tetemazu, ti zunuiti gaaluni ga gilagila, eɠɛʋelei ta-wolodamaiti ti la, ta ta-ʋɛlɛyeɠeiti, é zo kona ʋuufelegɔ (20) ma, é lɛ zeemaazu, niiti kpein ta la zoo ti li kɔɔmaʋɛ."},{"book":"Gaalu Sɛʋɛi","chapter":"1","verse":"31","text":"Zaɓulɔn ná-bolodai zu nii gaaluni, naa ɠɛni ga zunu waaʋuulɔɔlu maazu lɔfela unnaani (57.400)."},{"book":"Gaalu Sɛʋɛi","chapter":"1","verse":"32","text":"Zozɛfe ná-doun zunui Efelayime mavofodaiti tetemazu, ti zunuiti gaaluni ga gilagila, eɠɛʋelei ta-wolodamaiti ti la, ta ta-ʋɛlɛyeɠeiti, é zo kona ʋuufelegɔ (20) ma, é lɛ zeemaazu, niiti kpein ta la zoo ti li kɔɔmaʋɛ."},{"book":"Gaalu Sɛʋɛi","chapter":"1","verse":"33","text":"Efelayime ná-bolodai zu nii gaaluni, naa ɠɛni ga zunu waaʋuunaani undɔɔlu (40.500)."},{"book":"Gaalu Sɛʋɛi","chapter":"1","verse":"34","text":"Manasé mavofodaiti tetemazu, ti zunuiti gaaluni ga gilagila, eɠɛʋelei ta-wolodamaiti ti la, ta ta-ʋɛlɛyeɠeiti, é zo kona ʋuufelegɔ (20) ma, é lɛ zeemaazu, niiti kpein ta la zoo ti li kɔɔmaʋɛ."},{"book":"Gaalu Sɛʋɛi","chapter":"1","verse":"35","text":"Manasé ná-bolodai zu nii gaaluni, naa ɠɛni ga zunu waaʋuusaʋa maazu fele unfelegɔ (32.200)."},{"book":"Gaalu Sɛʋɛi","chapter":"1","verse":"36","text":"Ɓɛnzamɛn mavofodaiti tetemazu, ti zunuiti gaaluni ga gilagila, eɠɛʋelei ta-wolodamaiti ti la, ta ta-ʋɛlɛyeɠeiti, é zo kona ʋuufelegɔ (20) ma, é lɛ zeemaazu, niiti kpein ta la zoo ti li kɔɔmaʋɛ."},{"book":"Gaalu Sɛʋɛi","chapter":"1","verse":"37","text":"Ɓɛnzamɛn ná-bolodai zu nii gaaluni, naa ɠɛni ga zunu waaʋuusaʋa maazu lɔɔlu unnaanigɔ (35.400)."},{"book":"Gaalu Sɛʋɛi","chapter":"1","verse":"38","text":"Dan mavofodaiti tetemazu, ti zunuiti gaaluni ga gilagila, eɠɛʋelei ta-wolodamaiti ti la, ta ta-ʋɛlɛyeɠeiti, é zo kona ʋuufelegɔ (20) ma, é lɛ zeemaazu, niiti kpein ta la zoo ti li kɔɔmaʋɛ."},{"book":"Gaalu Sɛʋɛi","chapter":"1","verse":"39","text":"Dan ná-bolodai zu nii gaaluni, naa ɠɛni ga zunu waaʋuulɔzita maazu fele undɔfela (62.700)."},{"book":"Gaalu Sɛʋɛi","chapter":"1","verse":"40","text":"Asɛɛl mavofodaiti tetemazu, ti zunuiti gaaluni ga gilagila, eɠɛʋelei ta-wolodamaiti ti la, ta ta-ʋɛlɛyeɠeiti, é zo kona ʋuufelegɔ (20) ma, é lɛ zeemaazu, niiti kpein ta la zoo ti li kɔɔmaʋɛ."},{"book":"Gaalu Sɛʋɛi","chapter":"1","verse":"41","text":"Asɛɛl ná-bolodai zu nii gaaluni, naa ɠɛni ga zunu waaʋuunaani maazu ɠila undɔɔlugɔ (41.500)."},{"book":"Gaalu Sɛʋɛi","chapter":"1","verse":"42","text":"Nɛfɛtali mavofodaiti tetemazu, ti zunuiti gaaluni ga gilagila, eɠɛʋelei ta-wolodamaiti ti la, ta ta-ʋɛlɛyeɠeiti, é zo kona ʋuufelegɔ (20) ma, é lɛ zeemaazu, niiti kpein ta la zoo ti li kɔɔmaʋɛ."},{"book":"Gaalu Sɛʋɛi","chapter":"1","verse":"43","text":"Nɛfɛtali ná-bolodai zu nii gaaluni, naa ɠɛni ga zunu waaʋuulɔɔlu maazu saʋa unnaanigɔ (53.400)."},{"book":"Gaalu Sɛʋɛi","chapter":"1","verse":"44","text":"Naati tiegɔi ɠa Moizeni ta Aalɔn ti gaaluni. Zunu puugɔ maazu felegɔiti (12) niiti ti ɠɛni ga Izilayɛle woloda ɠundiɠiiti, naati ti ɓɔni ti ʋa."},{"book":"Gaalu Sɛʋɛi","chapter":"1","verse":"45","text":"Izilayɛle nuiti saama, niiti kpein ti ti ɠaaluni, eɠɛʋelei ta-ʋɛlɛyeɠeiti ti la, é zo kona ʋuufelegɔ (20) ma, é lɛ zeemaazu, niiti kpein ta la zoo ti li kɔɔmaʋɛ,"},{"book":"Gaalu Sɛʋɛi","chapter":"1","verse":"46","text":"ti ɠɛni ga zunu waaundɔzita zunu waasaʋagɔ undɔɔlu puulɔɔlu (603.550)."},{"book":"Gaalu Sɛʋɛi","chapter":"1","verse":"47","text":"Levi nuiti ta-wolodai zu, ti-ɠɛɛ ʋɛlɛyeɠeiti bu, ti ɠaa la ɠɛni luni ti zaama."},{"book":"Gaalu Sɛʋɛi","chapter":"1","verse":"48","text":"Ɠɔoɠɔ GALAGI ɓɔɛni Moize ʋɔ, é ɠɛ ma:"},{"book":"Gaalu Sɛʋɛi","chapter":"1","verse":"49","text":"«Mina Levi nuiti ta-wolodamaiti gaalu, mina ti ɠaalu Izilayɛle nuiti saama ɲɛgɛlɛin."},{"book":"Gaalu Sɛʋɛi","chapter":"1","verse":"50","text":"Seɠe ʋɛlɛ ɲadegai, nii zeele woo ɠesui bu, naa ma wotii ve Levi nuiti zea, ta ma zɔɔlaiti kpein, ta nii kpein é ga naama vai. Ta seɠe ʋɛlɛi zeɠe, ta ná-sɔɔlaiti kpein, ti ná-botii ɠɛ, ti ʋu seɠe ʋɛlɛ ɲadegai maaɠoolii zu."},{"book":"Gaalu Sɛʋɛi","chapter":"1","verse":"51","text":"Siɛgi zu seɠe ʋɛlɛ ɲadegai a ɠɛna zeɠea la losuʋɛ, é ʋa li ada ɠili, Levi nuiti ta kulakula ba, ti to ʋolu ga niinɛ, ʋɛ ta ɠɛ zeizu ná. Zɔi nɔpɛ a maaɓuɠana ná ʋa, nii é la ga Levi ná-bolodai zu nui ta, ta naama nui ʋaa."},{"book":"Gaalu Sɛʋɛi","chapter":"1","verse":"52","text":"Izilayɛle nuiti ta ʋu ti-ʋuuzuʋɛ ti ɠilagilagi, ná-bolodai ná-poogi ɠobaʋɛ."},{"book":"Gaalu Sɛʋɛi","chapter":"1","verse":"53","text":"Kɛlɛ Levi nuiti ta ʋu seɠe ʋɛlɛ ɲadegai maaɠoolii zu, nii zeele woo ɠesui bu, naa ɠa a kɛ nà-ziiɠaawanai mina vuka Izilayɛle ʋɛbɛi ma. Levi nuiti ta ɠɛ seɠe ʋɛlɛ ɲadegai makɛsu.»"},{"book":"Gaalu Sɛʋɛi","chapter":"1","verse":"54","text":"Izilayɛle nuiti ti ɠoloni, ti deveiti kpein so, niiti Ɠɔoɠɔ GALAGI ti veeni Moize ya."}]}