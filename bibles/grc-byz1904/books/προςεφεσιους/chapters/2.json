{"data":[{"book":"ΠΡΟΣ ΕΦΕΣΙΟΥΣ","chapter":"2","verse":"1","text":"Καὶ ὑμᾶς ὄντας νεκροὺς τοῖς παραπτώμασι καὶ ταῖς ἁμαρτίαις,"},{"book":"ΠΡΟΣ ΕΦΕΣΙΟΥΣ","chapter":"2","verse":"2","text":"ἐν αἷς ποτε περιεπατήσατε κατὰ τὸν αἰῶνα τοῦ κόσμου τούτου, κατὰ τὸν ἄρχοντα τῆς ἐξουσίας τοῦ ἀέρος, τοῦ πνεύματος τοῦ νῦν ἐνεργοῦντος ἐν τοῖς υἱοῖς τῆς ἀπειθείας·"},{"book":"ΠΡΟΣ ΕΦΕΣΙΟΥΣ","chapter":"2","verse":"3","text":"ἐν οἷς καὶ ἡμεῖς πάντες ἀνεστράφημέν ποτε ἐν ταῖς ἐπιθυμίαις τῆς σαρκὸς ἡμῶν, ποιοῦντες τὰ θελήματα τῆς σαρκὸς καὶ τῶν διανοιῶν, καὶ ἦμεν τέκνα φύσει ὀργῆς, ὡς καὶ οἱ λοιποί· —"},{"book":"ΠΡΟΣ ΕΦΕΣΙΟΥΣ","chapter":"2","verse":"4","text":"ὁ δὲ Θεὸς πλούσιος ὢν ἐν ἐλέει, διὰ τὴν πολλὴν ἀγάπην αὐτοῦ ἣν ἠγάπησεν ἡμᾶς,"},{"book":"ΠΡΟΣ ΕΦΕΣΙΟΥΣ","chapter":"2","verse":"5","text":"καὶ ὄντας ἡμᾶς νεκροὺς τοῖς παραπτώμασι συνεζωοποίησε τῷ Χριστῷ· χάριτί ἐστε σεσωσμένοι·"},{"book":"ΠΡΟΣ ΕΦΕΣΙΟΥΣ","chapter":"2","verse":"6","text":"καὶ συνήγειρε καὶ συνεκάθισεν ἐν τοῖς ἐπουρανίοις ἐν Χριστῷ Ἰησοῦ,"},{"book":"ΠΡΟΣ ΕΦΕΣΙΟΥΣ","chapter":"2","verse":"7","text":"ἵνα ἐνδείξηται ἐν τοῖς αἰῶσι τοῖς ἐπερχομένοις τὸν ὑπερβάλλοντα πλοῦτον τῆς χάριτος αὐτοῦ ἐν χρηστότητι ἐφ᾽ ἡμᾶς ἐν Χριστῷ Ἰησοῦ."},{"book":"ΠΡΟΣ ΕΦΕΣΙΟΥΣ","chapter":"2","verse":"8","text":"τῇ γὰρ χάριτί ἐστε σεσωσμένοι διὰ τῆς πίστεως· καὶ τοῦτο οὐκ ἐξ ὑμῶν, Θεοῦ τὸ δῶρον,"},{"book":"ΠΡΟΣ ΕΦΕΣΙΟΥΣ","chapter":"2","verse":"9","text":"οὐκ ἐξ ἔργων, ἵνα μή τις καυχήσηται."},{"book":"ΠΡΟΣ ΕΦΕΣΙΟΥΣ","chapter":"2","verse":"10","text":"αὐτοῦ γάρ ἐσμεν ποίημα, κτισθέντες ἐν Χριστῷ Ἰησοῦ ἐπὶ ἔργοις ἀγαθοῖς, οἷς προητοίμασεν ὁ Θεὸς ἵνα ἐν αὐτοῖς περιπατήσωμεν."},{"book":"ΠΡΟΣ ΕΦΕΣΙΟΥΣ","chapter":"2","verse":"11","text":"Διὸ μνημονεύετε ὅτι ὑμεῖς ποτε τὰ ἔθνη ἐν σαρκί, οἱ λεγόμενοι ἀκροβυστία ὑπὸ τῆς λεγομένης περιτομῆς ἐν σαρκὶ χειροποιήτου,"},{"book":"ΠΡΟΣ ΕΦΕΣΙΟΥΣ","chapter":"2","verse":"12","text":"ὅτι ἦτε ἐν τῷ καιρῷ ἐκείνῳ χωρὶς Χριστοῦ, ἀπηλλοτριωμένοι τῆς πολιτείας τοῦ Ἰσραὴλ καὶ ξένοι τῶν διαθηκῶν τῆς ἐπαγγελίας, ἐλπίδα μὴ ἔχοντες καὶ ἄθεοι ἐν τῷ κόσμῳ."},{"book":"ΠΡΟΣ ΕΦΕΣΙΟΥΣ","chapter":"2","verse":"13","text":"νυνὶ δὲ ἐν Χριστῷ Ἰησοῦ ὑμεῖς οἱ ποτὲ ὄντες μακρὰν ἐγγὺς ἐγενήθητε ἐν τῷ αἵματι τοῦ Χριστοῦ."},{"book":"ΠΡΟΣ ΕΦΕΣΙΟΥΣ","chapter":"2","verse":"14","text":"αὐτὸς γάρ ἐστιν ἡ εἰρήνη ἡμῶν, ὁ ποιήσας τὰ ἀμφότερα ἓν καὶ τὸ μεσότοιχον τοῦ φραγμοῦ λύσας,"},{"book":"ΠΡΟΣ ΕΦΕΣΙΟΥΣ","chapter":"2","verse":"15","text":"τὴν ἔχθραν, ἐν τῇ σαρκὶ αὐτοῦ τὸν νόμον τῶν ἐντολῶν ἐν δόγμασι καταργήσας, ἵνα τοὺς δύο κτίσῃ ἐν ἑαυτῷ εἰς ἕνα καινὸν ἄνθρωπον ποιῶν εἰρήνην,"},{"book":"ΠΡΟΣ ΕΦΕΣΙΟΥΣ","chapter":"2","verse":"16","text":"καὶ ἀποκαταλλάξῃ τοὺς ἀμφοτέρους ἐν ἑνὶ σώματι τῷ Θεῷ διὰ τοῦ σταυροῦ, ἀποκτείνας τὴν ἔχθραν ἐν αὐτῷ·"},{"book":"ΠΡΟΣ ΕΦΕΣΙΟΥΣ","chapter":"2","verse":"17","text":"καὶ ἐλθὼν εὐηγγελίσατο εἰρήνην ὑμῖν τοῖς μακρὰν καὶ τοῖς ἐγγύς,"},{"book":"ΠΡΟΣ ΕΦΕΣΙΟΥΣ","chapter":"2","verse":"18","text":"ὅτι δι᾽ αὐτοῦ ἔχομεν τὴν προσαγωγὴν οἱ ἀμφότεροι ἐν ἑνὶ πνεύματι πρὸς τὸν πατέρα."},{"book":"ΠΡΟΣ ΕΦΕΣΙΟΥΣ","chapter":"2","verse":"19","text":"ἄρα οὖν οὐκέτι ἐστὲ ξένοι καὶ πάροικοι, ἀλλὰ συμπολῖται τῶν ἁγίων καὶ οἰκεῖοι τοῦ Θεοῦ,"},{"book":"ΠΡΟΣ ΕΦΕΣΙΟΥΣ","chapter":"2","verse":"20","text":"ἐποικοδομηθέντες ἐπὶ τῷ θεμελίῳ τῶν ἀποστόλων καὶ προφητῶν, ὄντος ἀκρογωνιαίου αὐτοῦ Ἰησοῦ Χριστοῦ,"},{"book":"ΠΡΟΣ ΕΦΕΣΙΟΥΣ","chapter":"2","verse":"21","text":"ἐν ᾧ πᾶσα οἰκοδομὴ συναρμολογουμένη αὔξει εἰς ναὸν ἅγιον ἐν Κυρίῳ·"},{"book":"ΠΡΟΣ ΕΦΕΣΙΟΥΣ","chapter":"2","verse":"22","text":"ἐν ᾧ καὶ ὑμεῖς συνοικοδομεῖσθε εἰς κατοικητήριον τοῦ Θεοῦ ἐν Πνεύματι."}]}