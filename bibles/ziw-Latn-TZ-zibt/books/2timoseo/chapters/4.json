{"data":[{"book":"2 Timoseo","chapter":"4","verse":"1","text":"Nakulagiza kulongozi kwa Chohile na kulongozi kwa Kulisito Yesu akunga awakantile wantu wajima na wabanike, naho kwaviya neze kulongoza mwenye nuyo Seuta,"},{"book":"2 Timoseo","chapter":"4","verse":"2","text":"jendeleza kulonga Ulosi wa Chohile wemalanye mwe chipindi chiwagile na mwe chipindi hechiwagile. Kwamila naho liganya naho funda naho jelamoyo na kuhinya kwa ujijimizi."},{"book":"2 Timoseo","chapter":"4","verse":"3","text":"Elo nakwize chipindi wantu nawalemele kwetegeleza mahinyo ya chindedi, mna nawatimile yadya wakunga kwetegeleza wakechisanyiza wahinyi walozize chani wawahinye mbuli ziya wakunga kwiva."},{"book":"2 Timoseo","chapter":"4","verse":"4","text":"Nawalemele kwetegeleza ichindedi, nawahitukile ngano za udanti."},{"book":"2 Timoseo","chapter":"4","verse":"5","text":"Mna weye usinyise mwe mbuli zose, jijimiza masulumizo damanya ndima yako ya kulonga Mbuli Yedi. Damanya indima yako vyedi vitendese."},{"book":"2 Timoseo","chapter":"4","verse":"6","text":"Chipindi changu cho kubanika chihaguhi sakame yangu naijidwe saviya walavyantambiko wakujida ntambiko ya divai kulongozi kwa Chohile."},{"book":"2 Timoseo","chapter":"4","verse":"7","text":"Sidamanya indima yangu kwa kuhikiliza na kuibinda, enga mntu akuhudana mwe nguluko sidamanya vyedi na uzumizi siudima."},{"book":"2 Timoseo","chapter":"4","verse":"8","text":"Haluse visigaila kwinkigwa ntunyo ya kuwoneka ywedi kulongozi kwa Chohile. Chilemba icho naninkigwe mwe dizuwa idyo ni Zumbe eli mlamuzi akulamula viya vikungwa, naho suyo miyedu mna nawadya wose wakugoja kwa kungisa ukuya kwakwe."},{"book":"2 Timoseo","chapter":"4","verse":"9","text":"Hikiliza wize kwangu."},{"book":"2 Timoseo","chapter":"4","verse":"10","text":"Dema kaungisa mbuli za mwe isi niyo anasa aita Sesalonike. Chilete niyo aita Galatiya, na Tito naye niyo aita Dalimatiya."},{"book":"2 Timoseo","chapter":"4","verse":"11","text":"Luka uyodu ehano hamwenga na miye. Mguhe Mako wize hamwenga naye, kwaviya nanambize mwe indima yangu."},{"book":"2 Timoseo","chapter":"4","verse":"12","text":"Mna simsigila Tikiko aite Efeso."},{"book":"2 Timoseo","chapter":"4","verse":"13","text":"Umo ukeza nigaila idijoho dyangu nasaga kwa kalipo kudya Tilowa, naho unigaile viya ivitabu, vitendese viya vidamanywe kwa nchingo."},{"book":"2 Timoseo","chapter":"4","verse":"14","text":"Alekizanda yudya msana vyuma kanidamanyiza yehiye yalozize. Zumbe namlihe mwe viya adamanye."},{"book":"2 Timoseo","chapter":"4","verse":"15","text":"Wenawe umsinyise kwaviya nakauhigisa ulosi wetu."},{"book":"2 Timoseo","chapter":"4","verse":"16","text":"Umo hekanila nkanana ya nkongo nendile hahana mntu hata yumwenga anambize, wose wanasa. Namlombeza Chohile awalekele mo wihi wawo."},{"book":"2 Timoseo","chapter":"4","verse":"17","text":"Mna Zumbe nehamwenga na miye kaninka nguvu niyo nawagambila Mbuli Yedi ilongigwe pwilili mwe wantu wose wa isi ntuhu waive, ivyo sambulwa mwe mlomo wa simba."},{"book":"2 Timoseo","chapter":"4","verse":"18","text":"Zumbe na anambule mwe ndima zose zihiye anike mpeho mo uzumbe wakwe wa kwembingu. Ukulu wa mazuwa yose una uyo! Taile."},{"book":"2 Timoseo","chapter":"4","verse":"19","text":"Nilamsiza Pilisika na Akila hamwenga na wemwe kaya ya Onesifolo."},{"book":"2 Timoseo","chapter":"4","verse":"20","text":"Elasito nakasigaila Kolinto, Tilofimo naye nasimwasa Mileto kwaviya nanimnyonje."},{"book":"2 Timoseo","chapter":"4","verse":"21","text":"Sunguza kwiza chipindi che mpeho hechinati kubula."},{"book":"2 Timoseo","chapter":"4","verse":"22","text":"Wedi wa Zumbe wikale na weye mo moyo wako."}]}