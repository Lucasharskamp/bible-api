{"data":[{"book":"Píseň písní","chapter":"7","verse":"1","text":"Jak jsou krásné nohy tvé v střevících, dcero knížecí! Okolek bedr tvých jako zápony, dílo ruku výborného řemeslníka."},{"book":"Píseň písní","chapter":"7","verse":"2","text":"Pupek tvůj koflík okrouhlý, ne bez nápoje; břicho tvé jako stoh pšenice obrostlý kvítím."},{"book":"Píseň písní","chapter":"7","verse":"3","text":"Oba tvé prsy jako dvé telátek bliženců srních."},{"book":"Píseň písní","chapter":"7","verse":"4","text":"Hrdlo tvé jako věže z kostí slonových, oči tvé rybníci v Ezebon podlé brány Batrabbim, nos tvůj věže Libánská patřící k Damašku."},{"book":"Píseň písní","chapter":"7","verse":"5","text":"Hlava tvá na tobě jako Karmel, a vlasy hlavy tvé jako šarlat; i král přivázán by byl na pavlačích."},{"book":"Píseň písní","chapter":"7","verse":"6","text":"Jak jsi ty krásná, a jak utěšená, ó milosti přerozkošná!"},{"book":"Píseň písní","chapter":"7","verse":"7","text":"Ta postava tvá podobna jest palmě, a prsy tvé hroznům."},{"book":"Píseň písní","chapter":"7","verse":"8","text":"Řekl jsem: Vstoupím na palmu, dosáhnu vrchů jejích. Nechažť tedy jsou prsy tvé jako hroznové vinného kmene, a vůně chřípí tvých jako jablek vonných."},{"book":"Píseň písní","chapter":"7","verse":"9","text":"Ústa tvá jako víno výborné, milá pro upřímnost, působící, aby i těch, jenž spí, rtové mluvili."},{"book":"Píseň písní","chapter":"7","verse":"10","text":"Já jsem milého svého, a ke mně jest žádost jeho."},{"book":"Píseň písní","chapter":"7","verse":"11","text":"Poď, milý můj, vyjděme na pole, přenocujme ve vsech."},{"book":"Píseň písní","chapter":"7","verse":"12","text":"Ráno přivstaneme, na vinice pohledíme, kvete-li vinný kmen, již-li se ukázal začátek hroznů, kvetou-li jablka zrnatá, a tuť dám tobě milosti své."},{"book":"Píseň písní","chapter":"7","verse":"13","text":"Pěkná jablečka vydala vůni, a na dveřech našich všecky rozkoše nové i staré, milý můj, zachovala jsem tobě."}]}