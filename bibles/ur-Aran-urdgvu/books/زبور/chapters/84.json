{"data":[{"book":"زبور","chapter":"84","verse":"1","text":"قورح خاندان کا زبور۔ موسیقی کے راہنما کے لئے۔ طرز: گتّیت۔"},{"book":"زبور","chapter":"84","verse":"2","text":"میری جان رب کی بارگاہوں کے لئے تڑپتی ہوئی نڈھال ہے۔ میرا دل بلکہ پورا جسم زندہ خدا کو زور سے پکار رہا ہے۔"},{"book":"زبور","chapter":"84","verse":"3","text":"اے رب الافواج، اے میرے بادشاہ اور خدا، تیری قربان گاہوں کے پاس پرندے کو بھی گھر مل گیا، ابابیل کو بھی اپنے بچوں کو پالنے کا گھونسلا مل گیا ہے۔"},{"book":"زبور","chapter":"84","verse":"4","text":"مبارک ہیں وہ جو تیرے گھر میں بستے ہیں، وہ ہمیشہ ہی تیری ستائش کریں گے۔ (سِلاہ)"},{"book":"زبور","chapter":"84","verse":"5","text":"مبارک ہیں وہ جو تجھ میں اپنی طاقت پاتے، جو دل سے تیری راہوں میں چلتے ہیں۔"},{"book":"زبور","chapter":"84","verse":"6","text":"وہ بکا کی خشک وادی84‏:6 بکا کی خشک وادی: یا رونے والی یعنی آنسوؤں کی وادی۔  میں سے گزرتے ہوئے اُسے شاداب جگہ بنا لیتے ہیں، اور بارشیں اُسے برکتوں سے ڈھانپ دیتی ہیں۔"},{"book":"زبور","chapter":"84","verse":"7","text":"وہ قدم بہ قدم تقویت پاتے ہوئے آگے بڑھتے، سب کوہِ صیون پر اللہ کے سامنے حاضر ہو جاتے ہیں۔"},{"book":"زبور","chapter":"84","verse":"8","text":"اے رب، اے لشکروں کے خدا، میری دعا سن! اے یعقوب کے خدا، دھیان دے! (سِلاہ)"},{"book":"زبور","chapter":"84","verse":"9","text":"اے اللہ، ہماری ڈھال پر کرم کی نگاہ ڈال۔ اپنے مسح کئے ہوئے خادم کے چہرے پر نظر کر۔"},{"book":"زبور","chapter":"84","verse":"10","text":"تیری بارگاہوں میں ایک دن کسی اَور جگہ پر ہزار دنوں سے بہتر ہے۔ مجھے اپنے خدا کے گھر کے دروازے پر حاضر رہنا بےدینوں کے گھروں میں بسنے سے کہیں زیادہ پسند ہے۔"},{"book":"زبور","chapter":"84","verse":"11","text":"کیونکہ رب خدا آفتاب اور ڈھال ہے، وہی ہمیں فضل اور عزت سے نوازتا ہے۔ جو دیانت داری سے چلیں اُنہیں وہ کسی بھی اچھی چیز سے محروم نہیں رکھتا۔"},{"book":"زبور","chapter":"84","verse":"12","text":"اے رب الافواج، مبارک ہے وہ جو تجھ پر بھروسا رکھتا ہے!"}]}