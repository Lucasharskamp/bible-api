{"data":[{"book":"Abahluleli","chapter":"21","verse":"1","text":"Abantu bako-Israyeli babefunge isifungo eMizipha bathi, “Akukho lamunye wethu ozakwendisela indodakazi yakhe emuntwini wakoBhenjamini.”"},{"book":"Abahluleli","chapter":"21","verse":"2","text":"Abantu baya eBhetheli, lapho abahlala khona phambi kukaNkulunkulu kwaze kwaba kusihlwa, bephakamise amazwi abo bekhala kabuhlungu besithi,"},{"book":"Abahluleli","chapter":"21","verse":"3","text":"“Oh Thixo, Nkulunkulu ka-Israyeli, kungani lokhu kwenzakale ku-Israyeli na? Kungani esinye isizwana singekho ko-Israyeli lamhla na?”"},{"book":"Abahluleli","chapter":"21","verse":"4","text":"Ngakusasa ekuseni abantu bakha i-alithari banikela iminikelo yokutshiswa leminikelo yobudlelwano."},{"book":"Abahluleli","chapter":"21","verse":"5","text":"Basebebuza abako-Israyeli besithi, “Yisiphi kuzozonke izizwana zako-Israyeli esingabuthananga phambi kukaThixo na?” Ngoba babefunge isifungo esiqinileyo bathi lowo owayengayikuba khona ekubuthaneni phambi kukaThixo eMizipha kwakuzamele abulawe."},{"book":"Abahluleli","chapter":"21","verse":"6","text":"Abako-Israyeli bezwa ubuhlungu ngabafowabo bakoBhenjamini. Bathi, “Lamuhla esinye isizwana kasisekho ko-Israyeli."},{"book":"Abahluleli","chapter":"21","verse":"7","text":"Labo abaseleyo singabanika njani abafazi, njengoba thina sifunge isifungo ngoThixo ukuba kasiyi kubendisela amadodakazi ethu?”"},{"book":"Abahluleli","chapter":"21","verse":"8","text":"Babuye babuza bathi, “Yisiphi sezizwana zako-Israyeli esingabuthananga phambi kukaThixo eMizipha na?” Bafumana ukuthi akulamuntu waseJabheshi Giliyadi owayefikile ezihonqweni elande umbuthano lowo."},{"book":"Abahluleli","chapter":"21","verse":"9","text":"Ngoba bathi bebala abantu, bathola ukuthi kwakungelamuntu waseJabheshi Giliyadi owayekhona."},{"book":"Abahluleli","chapter":"21","verse":"10","text":"Ngakho ibandla lathuma abantu bempi abazinkulungwane ezilitshumi lambili belaywa ukuthi baye eJabheshi Giliyadi babahlasele ngenkemba labo abahlala khona, kubalwa abesifazane labantwana."},{"book":"Abahluleli","chapter":"21","verse":"11","text":"Bathi, “Kumele libulale wonke owesilisa lowesifazane ongasintombi egcweleyo.”"},{"book":"Abahluleli","chapter":"21","verse":"12","text":"Phakathi kwabantu ababehlala eJabheshi Giliyadi bathola izintombi ezigcweleyo ezingamakhulu amane, bazisa ezihonqweni eShilo kweleKhenani."},{"book":"Abahluleli","chapter":"21","verse":"13","text":"Ibandla lonke lathumela ilizwi lokuthula kwabakoBhenjamini edwaleni laseRimoni."},{"book":"Abahluleli","chapter":"21","verse":"14","text":"Ngakho abakoBhenjamini babuyela ngalesosikhathi sebephiwe abesifazane baseJabheshi Giliyadi ababephephisiwe. Kodwa kabawanelanga amadoda wonke."},{"book":"Abahluleli","chapter":"21","verse":"15","text":"Abantu bezwa ubuhlungu ngabakoBhenjamini, ngoba uThixo wayesenze isikhexe phakathi kwezizwana zako-Israyeli."},{"book":"Abahluleli","chapter":"21","verse":"16","text":"Abadala bebandla bathi, “Njengoba abesifazane bakoBhenjamini beqothuliwe, amadoda aseleyo siwazuzela njani abafazi na?"},{"book":"Abahluleli","chapter":"21","verse":"17","text":"AbakoBhenjamini abasindayo kumele babe lezindlalifa, ukuze isizwana sako-Israyeli singatshabalali."},{"book":"Abahluleli","chapter":"21","verse":"18","text":"Asingeke sibendisele amadodakazi ethu ngoba thina abako-Israyeli safunga isifungo lesi sathi: ‘Kaqalekiswe lowo owendisela umBhenjamini umfazi.’"},{"book":"Abahluleli","chapter":"21","verse":"19","text":"Kodwa khangelani, kulomkhosi weminyaka yonke kaThixo eShilo, enyakatho kweBhetheli, ngasempumalanga komgwaqo osuka eBhetheli usiya eShekhemu, ngeningizimu kweLebhona.”"},{"book":"Abahluleli","chapter":"21","verse":"20","text":"Ngakho balaya abakoBhenjamini bathi, “Hambani liyecatsha ezivinini"},{"book":"Abahluleli","chapter":"21","verse":"21","text":"lilinde. Lapho izintombi zaseShilo ziphuma ukuba zingene ekugideni, sukani ezivinini ligijima kuthi lowo lalowo wenu azibambele umfazi ezintombini zaseShilo libe selisiya elizweni lakoBhenjamini."},{"book":"Abahluleli","chapter":"21","verse":"22","text":"Oyise labanewabo bangakhonona kithi, thina sizakuthi kubo, ‘Ake lisenzele umusa ngokubasiza, ngoba kasibatholelanga abafazi ngesikhathi sempi. Kaliyikuba lacala ngokwephula isifungo, ngoba amadodakazi enu kaliwendiselanga kubo.’ ”"},{"book":"Abahluleli","chapter":"21","verse":"23","text":"Ngakho lokho yikho okwenziwa ngabakoBhenjamini. Kwathi izintombi zigida, indoda yabamba intombi yahamba layo ukuba ibe ngumkayo. Babuyela-ke elifeni labo bayakha kutsha imizi, bahlala kuyo."},{"book":"Abahluleli","chapter":"21","verse":"24","text":"Ngalesisikhathi abako-Israyeli basuka kuleyondawo babuyela emakhaya ezizwaneni lasezinsendweni zabo, ngulowo lalowo elifeni lakhe."},{"book":"Abahluleli","chapter":"21","verse":"25","text":"Ngalezonsuku abako-Israyeli babengelankosi; umuntu wonke ezenzela ayekubona kulungile kuye."}]}