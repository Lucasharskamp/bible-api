{"data":[{"book":"ВЫХАД","chapter":"13","verse":"1","text":"І наказаў Гасподзь Майсею сказаць:"},{"book":"ВЫХАД","chapter":"13","verse":"2","text":"высьвяці мне кожнага першынца, які раскрывае ўлоньне сярод сыноў Ізраілевых, ад чалавека да быдла, Мае яны."},{"book":"ВЫХАД","chapter":"13","verse":"3","text":"І сказаў Майсей народу: памятайце гэты дзень, у які выйшлі вы зь Егіпта, з дому рабства, бо рукою моцнаю вывеў вас Гасподзь адтуль, і ня ежце квашанага:"},{"book":"ВЫХАД","chapter":"13","verse":"4","text":"сёньня выходзіце вы, у месяцы Авіве."},{"book":"ВЫХАД","chapter":"13","verse":"5","text":"І калі ўвядзе цябе Гасподзь у зямлю Хананэяў і Хэтэяў, і Амораў і Эвэяў і Евусэяў, якою запрысягнуўся Ён бацькам тваім, што дасьць табе зямлю, дзе цячэ малако і мёд, - дык учыняй гэта служэньне ў гэтым месяцы;"},{"book":"ВЫХАД","chapter":"13","verse":"6","text":"сем дзён еж прэсны хлеб, і ў сёмы дзень сьвята Госпаду:"},{"book":"ВЫХАД","chapter":"13","verse":"7","text":"прэсны хлеб трэба есьці сем дзён, і не павінен быць у цябе квашаны хлеб, і не павінна быць у цябе квашанага ва ўсіх межах тваіх."},{"book":"ВЫХАД","chapter":"13","verse":"8","text":"І абвясьці ў дзень той сыну твайму, кажучы: гэта дзеля таго, што Гасподзь зрабіў са мною, калі я выйшаў зь Егіпта."},{"book":"ВЫХАД","chapter":"13","verse":"9","text":"І хай будзе табе гэта знакам на руцэ тваёй і помнікам перад вачыма тваімі, каб закон Гасподні быў у вуснах тваіх; бо рукою моцнаю вывеў Гасподзь зь Егіпта."},{"book":"ВЫХАД","chapter":"13","verse":"10","text":"Выконвай жа статут гэты ў прызначаны час, год у год."},{"book":"ВЫХАД","chapter":"13","verse":"11","text":"І калі выведзе цябе Гасподзь у зямлю Ханаанскую, як ён запрысягаўся табе і бацькам тваім, і дасьць яе табе, -"},{"book":"ВЫХАД","chapter":"13","verse":"12","text":"аддзяляй Госпаду ўсё, што расхіляе сьцёгны; і ўсё першароднае з жывёлы, якое ў цябе будзе, мужчынскага полу, Госпаду;"},{"book":"ВЫХАД","chapter":"13","verse":"13","text":"а кожнага асла, які расхіляе, замяняй ягнём; а калі не заменіш; выкупі яго; і кожнага першынца чалавечага з сыноў тваіх выкупай."},{"book":"ВЫХАД","chapter":"13","verse":"14","text":"І калі пасьля спытаецца ў цябе сын твой, кажучы: што гэта? дык скажы яму: рукою моцнаю вывеў нас Гасподзь зь Егіпта, з дому рабства;"},{"book":"ВЫХАД","chapter":"13","verse":"15","text":"бо калі фараон упарціўся адпусьціць нас, Гасподзь усьмерціў усіх першынцаў у зямлі Егіпецкай, ад першынца чалавечага да першынца з жывёлы, - таму я прыношу ў ахвяру Госпаду ўсё, што расхіляе сьцёгны, мужчынскага полу, а кожнага першынца з сыноў маіх выкупляю;"},{"book":"ВЫХАД","chapter":"13","verse":"16","text":"і хай будзе гэта знакам на руцэ тваёй і замест павязкі над вачыма тваімі; бо рукою моцнаю Гасподзь вывеў нас зь Егіпта."},{"book":"ВЫХАД","chapter":"13","verse":"17","text":"Калі ж фараон адпусьціў народ, Бог не павёў яго па дарозе зямлі Філістымскай, бо яна блізкая; бо сказаў Бог: каб не раскаяўся народ, убачыўшы вайну, і не вярнуўся ў Егіпет."},{"book":"ВЫХАД","chapter":"13","verse":"18","text":"І абвёў Бог народ дарогаю пустэльнаю да Чэрмнага мора. І выйшлі сыны Ізраілевыя ўзброеныя зь зямлі Егіпецкай."},{"book":"ВЫХАД","chapter":"13","verse":"19","text":"І ўзяў Майсей з сабою косьці Язэпа, бо прысягаю запрысягнуў сыноў Ізраілевых, сказаўшы: наведае вас Бог, і вы з сабою вынесіце косьці мае адгэтуль."},{"book":"ВЫХАД","chapter":"13","verse":"20","text":"І рушылі з Сакхота і разьмясьціліся табарам у Этаме, на краі пустыні."},{"book":"ВЫХАД","chapter":"13","verse":"21","text":"А Гасподзь ішоў перад імі ўдзень у слупе воблачным, паказваючы ім дарогу, а ўначы ў слупе вогненным, сьвецячы ім, каб ішлі яны і ўдзень і ўначы."},{"book":"ВЫХАД","chapter":"13","verse":"22","text":"Ня ўхіляўся слуп воблачны ўдзень і слуп вогненны ўначы з вачэй народа."}]}