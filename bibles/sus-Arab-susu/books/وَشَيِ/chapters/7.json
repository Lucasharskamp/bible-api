{"data":[{"book":"وَشَيِ","chapter":"7","verse":"1","text":"نَ دَنفِ شَنبِ، ﭑ نَشَ مَلٍكّ نَانِ تٌ، عٍ تِشِ دُنِحَ تُنشُي نَانِ رَ. عٍ نُ دُنِحَ قٌيٍ نَانِ رَتِمَ، عَلَكٌ قٌيٍ نَشَ مِنِ بْشِ مَ، بَا مَ، شَ نَ مُ سَنسِيٍ مَ."},{"book":"وَشَيِ","chapter":"7","verse":"2","text":"ﭑ نَشَ مَلٍكّ فبّتّ قَن تٌ عَ كٍلِقٍ سٌفٍتٍدٍ مَبِرِ، عَلَ حِحّ شَ تْنشُمَ سُشُشِ عَ يِ رَ. عَ نَشَ عَ مَسٍن عَ شُي عِتٍشِ رَ، نَ مَلٍكّ نَانِيٍ بّ، نَشٍيٍ نُ يَمَرِشِ قٍ شْنّ رَبَدٍ بْشِ نُن بَا رَ،"},{"book":"وَشَيِ","chapter":"7","verse":"3","text":"«وٌ نَشَ وٌ بّلّشّ دِن بْشِ نُن بَا نُن وُرِ بِلِيٍ رَ سِندٍن، هَن مُشُ شَ فّ تْشُنمَ سَدٍ عَلَ شَ وَلِكّيٍ تِفِ مَ."},{"book":"وَشَيِ","chapter":"7","verse":"4","text":"ﭑ نَشَ نَ وَلِكّيٍ كْنتِ شَسَبِ مّ، عَلَ شَ تْنشُمَ سَشِ نَشٍيٍ مَ. عٍ قِندِ مِشِ وُلُ كّمّ وُلُ تٌنفٌ نَانِ نُن وُلُ نَانِ نَن نَ، كٍلِقٍ عِسِرَيِلَ بْنسْي بِرِن يَ مَ."},{"book":"وَشَيِ","chapter":"7","verse":"5","text":"مِشِ وُلُ قُ نُن قِرِن يُدَ بْنسْي يَ مَ نَشٍيٍ مَتْنشُمَشِ،"},{"book":"وَشَيِ","chapter":"7","verse":"6","text":"مِشِ وُلُ قُ نُن قِرِن عَسٍرِ بْنسْي يَ مَ،"},{"book":"وَشَيِ","chapter":"7","verse":"7","text":"مِشِ وُلُ قُ نُن قِرِن سِمٍيْن بْنسْي يَ مَ،"},{"book":"وَشَيِ","chapter":"7","verse":"8","text":"مِشِ وُلُ قُ نُن قِرِن سَبُلٌن بْنسْي يَ مَ،"},{"book":"وَشَيِ","chapter":"7","verse":"9","text":"نَ دَنفِ شَنبِ، ﭑ نَشَ حَمَ فبٍفبٍ تٌ، نَشَن مُ نُ نْمَ كْنتِدٍ، كٍلِقٍ سِ بِرِن، بْنسْي بِرِن، شَبِلّ بِرِن، نُن شُي بِرِن. عٍ نُ تِشِ عَلَ شَ كِبَنيِ نُن يّشّييْرّ يَ عِ، دٌنمَ كُيٍ قِيشّ رَفٌرٌشِ عٍ مَ، تُفِ قّنسّ سُشُشِ عٍ يِ."},{"book":"وَشَيِ","chapter":"7","verse":"10","text":"عٍ نَشَ عَ مَسٍن عٍ شُي عِتٍشِ رَ، «كِسِ نَ مُشُ مَرِفِ عَلَ بّ نَشَن مَفٌرٌشِ كِبَنيِ كُي، نُن يّشّييْرّ بّ.»"},{"book":"وَشَيِ","chapter":"7","verse":"11","text":"مَلٍكّيٍ نُ تِشِ كِبَنيِ، قٌرِيٍ نُن نِمَسٍ نَانِيٍ رَبِلِنيِ، عٍ نَشَ عٍ يَتَفِ رَقٍلٍن بْشِ مَ، عٍ عَلَ بَتُ"},{"book":"وَشَيِ","chapter":"7","verse":"12","text":"يِ قٍ قَلّ رَ، «عَمِنَ. مَتْشْي، نْرّ، لْننِ، تَنتُي، بِنيّ، نْي قَنيِ، نُن سّنبّ نَ مُشُ مَرِفِ عَلَ نَن بّ عَبَدَن. عَمِنَ.»"},{"book":"وَشَيِ","chapter":"7","verse":"13","text":"نَ تّمُي قٌرِ ندٍ نَشَ ﭑ مَشْرِن، «ندٍ نَ نَ مِشِيٍ رَ دٌنمَ قِيشّ رَفٌرٌشِ نَشٍيٍ مَ؟ عٍ كٍلِشِ مِندٍن؟»"},{"book":"وَشَيِ","chapter":"7","verse":"14","text":"ﭑ نَشَ عَ يَابِ، «ﭑ مَرِفِ، عِ تَن نَن عَ كٌلٌن.» عَ نَشَ عَ مَسٍن ﭑ بّ، «مِشِيٍ نَن عٍ رَ، نَشٍيٍ كٍلِشِ نَ حَشَنكَتّ شُنفبٍ كُي. عٍ بَرَ عٍ شَ دٌنمَيٍ شَ يّشّييْرّ وُلِ رَ، نَ نَن عَ تٌشِ عٍ شَ دٌنمَيٍ قِيشّشِ."},{"book":"وَشَيِ","chapter":"7","verse":"15","text":"نَ نَن عَ تٌشِ عٍ تِشِ عَلَ شَ كِبَنيِ يَ عِ، عٍ قَ عَ بَتُ كْي نُن يَنيِ عَ شَ هْرْ مْلِنفِرَ كُي. عٍ نَ عَلَ شَ نِينِ بُن مَ، نَشَن مَفٌرٌشِ كِبَنيِ كُي."},{"book":"وَشَيِ","chapter":"7","verse":"16","text":"كَامّ نُن يٍ شْلِ مُ عٍ سُشُمَ سْنْن، سٌفٍ نُن كُيٍ قُرٍ مُ عٍ تْورْ مَ سْنْن،"},{"book":"وَشَيِ","chapter":"7","verse":"17","text":"بَرِ مَ يّشّييْرّ نَشَن نَ كِبَنيِ سّيتِ مَ، نَ نَن قَمَ عٍ دّفٍدٍ، عَ عٍ شُن تِ كِسِ يٍ يِرٍ رَ. عَلَ قَمَ نّ عٍ يَيٍ بِرِن نَقُرُكُدٍ.»"}]}