{"data":[{"book":"1 USamuyeli","chapter":"20","verse":"1","text":"UDavida wabaleka eNayothi eRama waya kuJonathani wabuza wathi, “Kanti ngenzeni na? Icala lami ngelani na? Uyihlo ngimone kanjani, okwenza afune ukungibulala?”"},{"book":"1 USamuyeli","chapter":"20","verse":"2","text":"UJonathani waphendula wathi, “Hatshi bo! Kawuyikufa! Khangela, ubaba kenzi lutho, olukhulu loba oluncane, engangitshelanga. Kungani engangifihlela lokhu na? Akunjalo!”"},{"book":"1 USamuyeli","chapter":"20","verse":"3","text":"Kodwa uDavida wenza isifungo wathi, “Uyihlo ukwazi kakuhle ukuthi mina sengithole umusa kuwe njalo usezitshele wathi, ‘UJonathani akumelanga akwazi lokhu hlezi ezwe ubuhlungu.’ Ikanti ngeqiniso elinjengoba uThixo ekhona lanjengoba lawe ukhona, kulenyathelo elilodwa nje phakathi kwami lokufa.”"},{"book":"1 USamuyeli","chapter":"20","verse":"4","text":"UJonathani wathi kuDavida, “Loba kuyini ofuna ukuthi ngikwenze, ngizakwenzela khona.”"},{"book":"1 USamuyeli","chapter":"20","verse":"5","text":"Ngakho uDavida wathi, “Khangela, kusasa kuledili lokuThwasa kweNyanga, njalo kumele ngidle lenkosi; kodwa yekela ngiyecatsha egangeni kuze kube kusihlwa phambi kwakusasa."},{"book":"1 USamuyeli","chapter":"20","verse":"6","text":"Nxa uyihlo ezangiswela, mtshele uthi, ‘UDavida ucele imvumo kimi ngokutshiseka ukuba ake agijimele eBhethilehema, idolobho lakibo, ngoba umhlatshelo wesizwana sonke sakibo uyenziwa khona.’"},{"book":"1 USamuyeli","chapter":"20","verse":"7","text":"Angathi, ‘Kulungile,’ inceku yakho kayiyikuba sengozini. Kodwa angavuka ulaka woba leqiniso ukuthi uzimisele ukwenza okubi kimi."},{"book":"1 USamuyeli","chapter":"20","verse":"8","text":"Kodwa wena, bonakalisa isisa encekwini yakho ngoba uyenzise isivumelwano lawe phambi kukaThixo. Nxa ngilecala, ngibulala wena ngokwakho! Kungani ungiqhubela kuyihlo na?”"},{"book":"1 USamuyeli","chapter":"20","verse":"9","text":"UJonathani wathi, “Hatshi bo! Kambe aluba bengilolwazi oluncane ukuthi ubaba uzimisele ukwenza okubi kuwe, kade ngingasoze ngikutshele na?”"},{"book":"1 USamuyeli","chapter":"20","verse":"10","text":"UDavida wabuza wathi, “Ngubani ozangitshela nxa uyihlo ekuphendula kubi na?”"},{"book":"1 USamuyeli","chapter":"20","verse":"11","text":"UJonathani wathi, “Woza, kasiye egangeni.” Ngakho baya khonale bobabili."},{"book":"1 USamuyeli","chapter":"20","verse":"12","text":"UJonathani wasesithi kuDavida, “Ngifunga ngoThixo, uNkulunkulu ka-Israyeli, ngempela ubaba ngizakuba sengimzwile ngalesisikhathi ngomhlomunye! Nxa elomusa kuwe, kambe kangiyikuthumela ilizwi ngikwazise na?"},{"book":"1 USamuyeli","chapter":"20","verse":"13","text":"Kodwa nxa ubaba ehlose ukwenza okubi kuwe, uThixo kangijezise, kube nzima kakhulu, nxa ngingakwazisi njalo ngikususe kungekho ngozi. Sengathi uThixo angaba lawe njengoba kade elobaba."},{"book":"1 USamuyeli","chapter":"20","verse":"14","text":"Kodwa ngibonise umusa ongapheliyo onjengokaThixo isikhathi sonke ngisaphila, ukuze ngingabulawa,"},{"book":"1 USamuyeli","chapter":"20","verse":"15","text":"njalo ungasusi umusa wakho kwabendlu yakwethu lanxa uThixo eseziqede du zonke izitha zikaDavida ebusweni bomhlaba.”"},{"book":"1 USamuyeli","chapter":"20","verse":"16","text":"Ngakho uJonathani wenza isivumelwano labendlu kaDavida, esithi, “Sengathi uThixo angazethesa amacala izitha zikaDavida.”"},{"book":"1 USamuyeli","chapter":"20","verse":"17","text":"UJonathani wabuya wamfungisa futhi uDavida isifungo sakhe ngenxa yothando lwakhe kuye, ngoba wayemthanda njengokuzithanda kwakhe."},{"book":"1 USamuyeli","chapter":"20","verse":"18","text":"UJonathani wasesithi kuDavida, “Kusasa kuledili lokuThwasa kweNyanga. Uzaswelakala ngoba isihlalo sakho sizabe singelamuntu."},{"book":"1 USamuyeli","chapter":"20","verse":"19","text":"Phambi kwakusasa, sekuzakuhlwa, yana lapho owacatsha khona ekuqaliseni kwaloluhlupho, ulinde elitsheni e-Ezeli."},{"book":"1 USamuyeli","chapter":"20","verse":"20","text":"Mina ngizatshokela imitshoko emithathu eceleni kwalo angathi ngitshokela kwengihlose kukho."},{"book":"1 USamuyeli","chapter":"20","verse":"21","text":"Emva kwalokho ngizathuma umfana ngithi, ‘Hamba uyedinga imitshoko.’ Ngingathi kuye, ‘Khangela, imitshoko ingakuleli icele lakho, ilethe lapha,’ lapho-ke woza, ngoba ngeqiniso elinjengoba uThixo ekhona, uphephile, akulangozi."},{"book":"1 USamuyeli","chapter":"20","verse":"22","text":"Kodwa ngingathi emfaneni, ‘Khangela, imitshoko ingale kwakho,’ lapho-ke kumele uhambe, ngoba uThixo uthe suka uhambe."},{"book":"1 USamuyeli","chapter":"20","verse":"23","text":"Njalo mayelana lalindaba esiyikhulumileyo mina lawe, khumbula ukuthi uThixo ungufakazi phakathi kwakho lami nini lanini.”"},{"book":"1 USamuyeli","chapter":"20","verse":"24","text":"Ngakho uDavida wacatsha egangeni, njalo kwathi idili lokuThwasa kweNyanga selifikile, inkosi yahlala phansi yadla."},{"book":"1 USamuyeli","chapter":"20","verse":"25","text":"Yayihlezi endaweni yayo yezikhathi zonke phansi komduli, maqondana loJonathani, u-Abhineri ehlezi eduze loSawuli, kodwa indawo kaDavida yayingelamuntu."},{"book":"1 USamuyeli","chapter":"20","verse":"26","text":"USawuli katshongo lutho mhlalokho, ngoba wacabanga wathi, “Mhlawumbe kulento ethile eyehlele kuDavida yamenza waba ngongahlambulukanga ngokomkhuba, ngeqiniso kahlambulukanga.”"},{"book":"1 USamuyeli","chapter":"20","verse":"27","text":"Kodwa ngelanga elilandelayo, ilanga lesibili lenyanga, indawo kaDavida yayingelamuntu futhi. Lapho-ke uSawuli wathi endodaneni yakhe uJonathani, “Kungani indodana kaJese ingezanga ekudleni, izolo kumbe lamuhla na?”"},{"book":"1 USamuyeli","chapter":"20","verse":"28","text":"UJonathani waphendula wathi, “UDavida ucele imvumo kimi ngokutshiseka ukuba aye eBhethilehema."},{"book":"1 USamuyeli","chapter":"20","verse":"29","text":"Uthe, ‘Ngivumela ngihambe ngoba abendlu yakwethu balomkhosi womhlatshelo edolobheni njalo umnewethu ungilaye ukuba ngibe khona. Nxa ngithole umusa kuwe, ngivumela ngihambe ngiyebona abafowethu.’ Yikho-nje engezanga ukuzakudla lenkosi.”"},{"book":"1 USamuyeli","chapter":"20","verse":"30","text":"Ulaka lukaSawuli lwavutha kuJonathani wathi kuye, “Wena ndodana yomfazi olihlongandlebe lolenkani! Uthi kangazi yini ukuthi wena ususekelane lendodana kaJese okulihlazo kuwe njalo okulihlazo lakunyoko owakuzalayo na?"},{"book":"1 USamuyeli","chapter":"20","verse":"31","text":"Nxa indodana kaJese isekhona kulo umhlaba, wena kawuyikuma kumbe umbuso wakho. Ngakho thumela ilizwi umlethe kimi, ngoba umele afe!”"},{"book":"1 USamuyeli","chapter":"20","verse":"32","text":"UJonathani wabuza uyise wathi, “Kungani kumele abulawe? Wenzeni na?”"},{"book":"1 USamuyeli","chapter":"20","verse":"33","text":"Kodwa uSawuli waphosa umkhonto wakhe kuye ukuba ambulale. Ngakho uJonathani wakwazi ukuthi uyise wayehlose ukubulala uDavida."},{"book":"1 USamuyeli","chapter":"20","verse":"34","text":"UJonathani wasuka etafuleni ethukuthele kakhulu; ngosuku lwesibili lwedili kazange adle, ngoba wayebuhlungu ngehlazo uyise ayephatha ngalo uDavida."},{"book":"1 USamuyeli","chapter":"20","verse":"35","text":"Ekuseni uJonathani waphuma waya egangeni ukuyahlangana loDavida. Wayelomfana omncinyane,"},{"book":"1 USamuyeli","chapter":"20","verse":"36","text":"njalo wathi emfaneni, “Gijima uyedobha imitshoko engiyitshokayo.” Umfana esagijima, watshokela umtshoko ngale kwakhe."},{"book":"1 USamuyeli","chapter":"20","verse":"37","text":"Kwathi umfana esefike lapho umtshoko kaJonathani owawuwele khona, uJonathani wamemeza wathi, “Umtshoko kawukho ngale kwakho na?”"},{"book":"1 USamuyeli","chapter":"20","verse":"38","text":"Wabuye wamemeza wathi, “Phangisa! Ukhawuleze! Ungemi!” Umfana wadobha umtshoko wabuyela enkosini yakhe."},{"book":"1 USamuyeli","chapter":"20","verse":"39","text":"(Umfana wayengazi lutho ngakho konke lokhu; kusazi uJonathani loDavida kuphela.)"},{"book":"1 USamuyeli","chapter":"20","verse":"40","text":"Emva kwalokho uJonathani wanika umfana izikhali zakhe wathi, “Hamba, zithwale ubuyele lazo edolobheni.”"},{"book":"1 USamuyeli","chapter":"20","verse":"41","text":"Umfana esehambile uDavida wasukuma eceleni langaseningizimu kwelitshe, wakhothama kathathu phambi kukaJonathani, ubuso bakhe bukhangele phansi. Emva kwalokho bangana, bakhala bendawonye kodwa uDavida wakhala kakhulu."},{"book":"1 USamuyeli","chapter":"20","verse":"42","text":"UJonathani wasesithi kuDavida, “Hamba ngokuthula, ngoba sifungelane ubungane omunye komunye ebizweni likaThixo sisithi, ‘Uthixo ungufakazi phakathi kwami lawe, laphakathi kwenzalo yakho leyami nini lanini.’ ” UDavida wasesuka, loJonathani wasebuyela edolobheni."}]}