{"data":[{"book":"ЁНЫ","chapter":"2","verse":"1","text":"І загадаў Гасподзь вялікаму кіту праглынуць Ёну; і быў Ёна ў чэраве гэтага кіта тры дні і тры ночы."},{"book":"ЁНЫ","chapter":"2","verse":"2","text":"І памаліўся Ёна Госпаду Богу свайму з чэрава кіта"},{"book":"ЁНЫ","chapter":"2","verse":"3","text":"і сказаў: «да Госпада заклікаў я ў смутку маім, - і Ён пачуў мяне; з чэрава апраметнай я загаласіў, - і Ты пачуў голас мой."},{"book":"ЁНЫ","chapter":"2","verse":"4","text":"Ты ўкінуў мяне ў глыбіню, у сэрца мора, і патокі акружылі мяне, усе воды Твае і хвалі Твае праходзілі над мною."},{"book":"ЁНЫ","chapter":"2","verse":"5","text":"І я сказаў: адкінуты я ад вачэй Тваіх, аднак я зноў убачу сьвяты храм Твой."},{"book":"ЁНЫ","chapter":"2","verse":"6","text":"Абнялі мяне воды да душы маёй, бездань замкнула мяне; марскою травою абвіта была галава мая."},{"book":"ЁНЫ","chapter":"2","verse":"7","text":"Да асновы гор я сышоў, зямля сваімі замкамі навек загарадзіла мяне; але Ты, Госпадзе Божа мой, душу маю выведзеш зь пекла."},{"book":"ЁНЫ","chapter":"2","verse":"8","text":"Калі зьнемагла ўва мне душа мая, я ўспомніў пра Госпада, і малітва мая дайшла да Цябе, да храма сьвятога Твайго."},{"book":"ЁНЫ","chapter":"2","verse":"9","text":"Пашаноўцы марных і фальшывых божышчаў пакінулі Мілажальнага свайго,"},{"book":"ЁНЫ","chapter":"2","verse":"10","text":"а я голасам хвалы прынясу Табе ахвяру; што абяцаў, выканаю. У Госпада выратаваньне!»"},{"book":"ЁНЫ","chapter":"2","verse":"11","text":"І сказаў Гасподзь кіту, і ён выкінуў Ёну на сушу."}]}