{"data":[{"book":"Jozua","chapter":"13","verse":"1","text":"Toen Josuë een hoge ouderdom had bereikt, sprak Jahweh tot hem: Ge zijt reeds hoogbejaard, en er valt nog een zeer groot deel van het land in bezit te nemen."},{"book":"Jozua","chapter":"13","verse":"2","text":"Dit nog overgebleven land omvat: alle gebieden der Filistijnen, met heel het land der Gesjoerieten"},{"book":"Jozua","chapter":"13","verse":"3","text":"van de beek af ten oosten van Egypte tot de noordgrens van Ekron, die tot Kanaän moeten gerekend worden; het land der vijf filistijnse vorsten van Gaza, Asjdod, Asjkelon, Gat en Ekron, met dat der Awwieten"},{"book":"Jozua","chapter":"13","verse":"4","text":"in het zuiden; het hele land der Kanaänieten, van de grot af, die aan de Sidoniërs behoort, tot Afeka en het gebied der Amorieten toe;"},{"book":"Jozua","chapter":"13","verse":"5","text":"het land der Giblieten met de gehele Libanon in het oosten van Báal-Gad, aan de voet van het Hermongebergte, tot Chamat;"},{"book":"Jozua","chapter":"13","verse":"6","text":"heel het land der bergbewoners van de Libanon tot Misrefot in het westen, met dat der Sidoniërs. Ik zal ze wel voor de Israëlieten uitdrijven. Wijs dit land Israël maar vast als erfdeel aan, zoals Ik u bevolen heb,"},{"book":"Jozua","chapter":"13","verse":"7","text":"en verdeel het tot erfelijk bezit onder de negen stammen en de halve stam van Manasse."},{"book":"Jozua","chapter":"13","verse":"8","text":"De andere halve stam van Manasse ontving met de Rubenieten en Gadieten hun erfdeel, dat Moses hun oostelijk van de Jordaan had geschonken. Zo had Moses, de dienaar van Jahweh, het hun gegeven:"},{"book":"Jozua","chapter":"13","verse":"9","text":"de streek van Aroër af, aan de oever van de beek Arnon, met de stad halverwege die beek, en de hele vlakte van Medeba tot Dibon;"},{"book":"Jozua","chapter":"13","verse":"10","text":"dan alle steden van Sichon, den Amorietenkoning, die in Chesjbon regeerde, tot aan het gebied der Ammonieten;"},{"book":"Jozua","chapter":"13","verse":"11","text":"vervolgens Gilad, en het land der Gesjoerieten. en Maäkatieten met het gehele Hermongebergte en heel Basjan, tot Salka toe;"},{"book":"Jozua","chapter":"13","verse":"12","text":"eveneens het hele koninkrijk van Og in Basjan, die te Asjtarot en Edréi regeerde en een der overgeblevenen van de Refaieten was, welke Moses verslagen en verdreven had."},{"book":"Jozua","chapter":"13","verse":"13","text":"De Israëlieten hebben echter de Gesjoerieten en Maäkatieten niet kunnen verdrijven, zodat Gesjoer en Maäkat midden in Israël zijn blijven wonen tot op de huidige dag."},{"book":"Jozua","chapter":"13","verse":"14","text":"Alleen aan de stam Levi heeft hij geen erfdeel gegeven; Jahweh, Israëls God, moest zijn erfdeel zijn, zoals Jahweh het hem had bevolen."},{"book":"Jozua","chapter":"13","verse":"15","text":"Aan de families van de stam der Rubenieten had Moses haar deel toegewezen."},{"book":"Jozua","chapter":"13","verse":"16","text":"Zij kregen het gebied van Aroër af, aan de oever van de Arnon, met de stad halverwege die beek, en de gehele vlakte tot Chesjbon,"},{"book":"Jozua","chapter":"13","verse":"17","text":"met al zijn steden op die vlakte: Dibon, Bamot-Báal, en Bet-Báal-Meon,"},{"book":"Jozua","chapter":"13","verse":"18","text":"Jáhas, Kedemot en Mefáat,"},{"book":"Jozua","chapter":"13","verse":"19","text":"Kirjatáim, Sibma en Séret-Hassjáchar op het gebergte der vallei,"},{"book":"Jozua","chapter":"13","verse":"20","text":"Bet-Peor met de hellingen van de Pisga en Bet-Hajjesjimot;"},{"book":"Jozua","chapter":"13","verse":"21","text":"vervolgens alle steden der vlakte met het hele rijk van den Amorietenkoning Sichon, die in Chesjbon regeerde, en dien Moses verslagen had met de midjanietische vorsten: Ewi, Rékem, Soer, Choer en Réba, welke als Sichons vazallen dit land bewoonden,"},{"book":"Jozua","chapter":"13","verse":"22","text":"en tegelijk met den waarzegger Balaäm, den zoon van Beor, door de Israëlieten met het zwaard waren gedood."},{"book":"Jozua","chapter":"13","verse":"23","text":"De grens van Ruben was de Jordaanstreek. Dit is het erfdeel van de families der Rubenieten: de steden met de bijbehorende dorpen."},{"book":"Jozua","chapter":"13","verse":"24","text":"Ook aan de families van de stam der Gadieten had Moses haar deel toegewezen."},{"book":"Jozua","chapter":"13","verse":"25","text":"Zij kregen het gebied van Jazer, met alle steden van Gilad, en het halve land der Ammonieten tot aan Aroër tegenover Rabba;"},{"book":"Jozua","chapter":"13","verse":"26","text":"vervolgens het gebied van Chesjbon tot Ramat-Hammispe en Betonim, en dat van Machanáim tot aan het gebied van Debir;"},{"book":"Jozua","chapter":"13","verse":"27","text":"verder in de vlakte: Bet-Haram en Bet-Nimra, Soekkot en Safon met de rest van het rijk van Sichon, den koning van Chesjbon, en de Jordaanstreek, ten oosten van de Jordaan tot waar het meer van Gennezaret eindigt."},{"book":"Jozua","chapter":"13","verse":"28","text":"Dit is het erfdeel van de families der Gadieten: de steden met haar dorpen."},{"book":"Jozua","chapter":"13","verse":"29","text":"Aan de families van de halve stam van Manasse had Moses eveneens haar deel toegewezen."},{"book":"Jozua","chapter":"13","verse":"30","text":"Zij kregen heel het gebied van Basjan, van Machanáim af, en het hele rijk van Og, den koning van Basjan; vervolgens alle kampementen van Jaïr in Basjan, zestig steden;"},{"book":"Jozua","chapter":"13","verse":"31","text":"half Gilad met Asjtarot en Edréi, steden van het rijk van Og in Basjan, was voor de families der zonen van Makir, den zoon van Manasse, of liever gezegd van de helft der zonen van Makir."},{"book":"Jozua","chapter":"13","verse":"32","text":"Dit zijn de erfdelen, die Moses had toegewezen in de vlakte van Moab, aan de overzijde van de Jordaan, ten oosten van Jericho."},{"book":"Jozua","chapter":"13","verse":"33","text":"Maar aan de stam Levi heeft Moses geen erfdeel gegeven; Jahweh, Israëls God, moest hun erfdeel zijn, zoals hij hun had gezegd."}]}