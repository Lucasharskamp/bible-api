{"data":[{"book":"Adiyisɛm","chapter":"15","verse":"1","text":"Mehunuu ade foforɔ bi a ɛso na ɛyɛ nwanwa wɔ ɔsoro. Na wɔyɛ abɔfoɔ baason a wɔkura ɔhaw nson a ɛno ne ɔhaw a ɛtwa toɔ, ɛfiri sɛ, ɛno na ɛkyerɛ Onyankopɔn abufuo a ɛtwa toɔ."},{"book":"Adiyisɛm","chapter":"15","verse":"2","text":"Afei, mehunuu biribi te sɛ ahwehwɛ ɛpo a wɔde ogya afra. Afei, mehunuu wɔn a wɔadi aboa no ne ne sɛso ohoni ne deɛ wɔde agyiraeɛ asi ne din anan mu no so nkonim. Na wɔgyinagyina ahwehwɛ ɛpo no ho a wɔkurakura asankuo a Onyankopɔn de ama wɔn no."},{"book":"Adiyisɛm","chapter":"15","verse":"3","text":"Na wɔreto Onyankopɔn akoa Mose dwom ne Odwammaa no dwom sɛ,"},{"book":"Adiyisɛm","chapter":"15","verse":"4","text":"Hwan na ɔnsuro wo, Awurade?"},{"book":"Adiyisɛm","chapter":"15","verse":"5","text":"Afei mehunuu sɛ asɔredan a ɛwɔ ɔsoro hɔ no Kronkron mu Kronkron no abue a adanseɛ ntomadan si mu."},{"book":"Adiyisɛm","chapter":"15","verse":"6","text":"Abɔfoɔ baason a wɔmaa wɔn tumi sɛ wɔmfa ɔhaw nson mmra no pue firii asɔredan no mu, a wɔhyehyɛ ntadeɛ fitafitaa a wɔbobɔ sikakɔkɔɔ abɔsoɔ wɔ wɔn koko so."},{"book":"Adiyisɛm","chapter":"15","verse":"7","text":"Afei, ateasefoɔ baanan no mu baako maa abɔfoɔ baason no sikakɔkɔɔ nkuruwa nson a Onyankopɔn a ɔte ase daa daa no abufuo ahyɛ no ma."},{"book":"Adiyisɛm","chapter":"15","verse":"8","text":"Wisie a ɛfiri Onyankopɔn animuonyam ne ne tumi mu no hyɛɛ asɔredan no ma. Na obiara antumi ankɔ asɔredan no mu kɔsii sɛ ɔhaw nson a abɔfoɔ baason no de baeɛ no to twaeɛ."}]}