{"data":[{"book":"Akaloma","chapter":"9","verse":"1","text":"Mwojo gwango anda ulongoleigwa nu Uhuke jwa Chwapi inenge kutenda nonge uwangije."},{"book":"Akaloma","chapter":"9","verse":"2","text":"Mbala kulenga yene, mbi nukuwechuka muno nu kubinia kwanga pela umojo gwango."},{"book":"Akaloma","chapter":"9","verse":"3","text":"Kwa magambu ga akalongo bango bu lungolo lumwe, ikabi kwa magambu gakajangata angweto tu, kabi nyeketi kubekigwa nhwilo nu kubekigwa kutali na Kilisto kummele."},{"book":"Akaloma","chapter":"9","verse":"4","text":"Benia nga bandu ba Kuisilaeli abapambuligwe na Nnoongo kube ingota yabe, ngababeka mukibumo chakwe, ngalagana nabo, ngabape Malagilo na kabola pipaligwa kugongalela."},{"book":"Akaloma","chapter":"9","verse":"5","text":"Angweto nga ichokolo ya akahokolo ba Akayahudi na jwenio Kilisto, ku umundu gwakwe, nga julungolo lwabe. Nnoongo jwatawala goa, alumbigwe pangapela! Unhyo."},{"book":"Akaloma","chapter":"9","verse":"6","text":"Nongeje kutenda Nnoongo agalambwi malagano gakwe, gambu bandu boa ba Kuisilaeli ngiti bandu ba Nnoongoje."},{"book":"Akaloma","chapter":"9","verse":"7","text":"Ngiti ibelei yoa yu Ulaimu ngi ingota ipatite lilagoje. Nnoongo ngalonge na Ulaimu kulenga, “Nannagila kupete Isaka mpakupata ibelei.”"},{"book":"Akaloma","chapter":"9","verse":"8","text":"Mana gakwe, ingota ya Nnoongo ngiti iibelwike kundela ja mmeleje, nambu ingota iibelwike kwa malagano ga Nnoongo."},{"book":"Akaloma","chapter":"9","verse":"9","text":"Lilagano lyene nga lende, “Mangobu agajeketeligwe manhika, Sala maipata mwana.”"},{"book":"Akaloma","chapter":"9","verse":"10","text":"Yene tuje, nambu uyo Lebeka ngapoto ingota ibele ka awawa bamwe, awawa benia nga anhoka bito ana Isaka."},{"book":"Akaloma","chapter":"9","verse":"11","text":"Kupala Nnoongo amanyikane kutenda abi nuwecho gukupambula, tangu niingotaye kubelekwaje na tangu nukumanyaje gambone na mabaja,"},{"book":"Akaloma","chapter":"9","verse":"12","text":"Nnoongo ngannenge Lebeka, “Nkolo ammegelela unung'una.” Yene kupambu kwa Nnoongo kukengamana nulukemo lwakwe mwene, ngiti itendwa ya munduje."},{"book":"Akaloma","chapter":"9","verse":"13","text":"Andi Majandiko Gachwapi pagalenga, “Yakobo nakate kumpala, nambu Esau nakate kunchimwa.”"},{"book":"Akaloma","chapter":"9","verse":"14","text":"Tulenga nike? Bo, Nnoongo jwa apaligweje? Napachokuje!"},{"book":"Akaloma","chapter":"9","verse":"15","text":"Magambu akannenge Musa, “Manammonela kia mundu jwajoa junampala kummone kia, manankole kia mundu jwajoa junampala.”"},{"book":"Akaloma","chapter":"9","verse":"16","text":"Yene, ilebe yoa ihyobalela kia ja Nnoongo, ngiti ukachana andaje kukupala kwa munduje."},{"book":"Akaloma","chapter":"9","verse":"17","text":"Magambu Majandiko Gachwapi galenga yene ku Falao, “Nakammeka mangwana ibe kwa ndela jinu, uwecho gwango umanyikane, liina lyango litangachigwe padunia joa.”"},{"book":"Akaloma","chapter":"9","verse":"18","text":"Ibonekana kipola kube, Nnoongo kummone kia mundu jwajoa ojwampala nu kummeka mundu jwajoa abe nimitau."},{"book":"Akaloma","chapter":"9","verse":"19","text":"Pangaje maungonya, “Anda ilebe ibi nyenie, Nnoongo aotobo kunng'amba mundu? Beneke abaotola ukana mapalano gakwe?”"},{"book":"Akaloma","chapter":"9","verse":"20","text":"Nambu, mwe mamundu, nhwotobo kunng'amba Nnoongo? Bo, kibega kiotwile kakonya abombi bakwe, “Mboni umombite yene?”"},{"book":"Akaloma","chapter":"9","verse":"21","text":"Mmombi akweti kinala chukubomba itope papala mwene nu kubomba ibega ibele ku utope ugwo, chimwe chambone muno na chenge chamboneje."},{"book":"Akaloma","chapter":"9","verse":"22","text":"Nyenie nga apibile ku Nnoongo. Apaila kulaya lilaka lyakwe na kumanyikana uwecho gwakwe. Akiba nu kuimbalila muno, baimbalila bandu abapaligwa kupata lilaka lyakwe, kwa abapaligwe komigwa."},{"book":"Akaloma","chapter":"9","verse":"23","text":"Uyo apala kulaya kujoloka kukibumo chakwe echatupongolela twenga tatubi mukia jakwe, tatubekigwe kukipokela kibumo chakwe."},{"book":"Akaloma","chapter":"9","verse":"24","text":"Magambu twenga nga baba abakemite, ngati kuboka kwa Akayahudi tuje nambu uyo kuboka kwa bandu ba ilambo yenge."},{"book":"Akaloma","chapter":"9","verse":"25","text":"Andi palenga mukitabu cha nnondoli Hosea,"},{"book":"Akaloma","chapter":"9","verse":"26","text":"Na papa pabalengigwa,"},{"book":"Akaloma","chapter":"9","verse":"27","text":"Jwombe nnondoli Isaya, magambu ga Isilaeli atondobea lilobe, “Ata ikabi ingota ya Kuisilaeli ibi ndu andi nhwangi gwa kumbwani, nambu achokutu abapakomboligwa,"},{"book":"Akaloma","chapter":"9","verse":"28","text":"Magambu Angwana, bachelwaje kuleta hukumu jabe tegatega kudunia joa.”"},{"book":"Akaloma","chapter":"9","verse":"29","text":"Andi Isaya apalenga pukutumbula, “Anda Angwana ba matyala bakabi nukutuigakiaje kibelei chenge chu Kuisilaeli, kabitubi andi ku Sodoma, kabitubi anda ku Gomola.”"},{"book":"Akaloma","chapter":"9","verse":"30","text":"Tulenga nike? Bandu banga Akayahudi bangapalapala ndela ju kubonekana bambone nnongi ja Nnoongo, nambu babekigwe kube bambone, kundela ja imani,"},{"book":"Akaloma","chapter":"9","verse":"31","text":"kongo bandu ba Kuisilaeli abapalanga malagilo ga kabeka babe bambone nnongi ja Nnoongo, bapatangitije."},{"book":"Akaloma","chapter":"9","verse":"32","text":"Kwa nike? Kwa magambu bahyobale itendwa yabe panga nhwamini Nnoongo. Ngabakoba panani ja, “liganga lyukobala,”"},{"book":"Akaloma","chapter":"9","verse":"33","text":"anda pagalenga Majandiko Gachwapi,"}]}