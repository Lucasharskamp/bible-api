{"data":[{"book":"Opinberun Jóhannesar","chapter":"9","verse":"1","text":"Nú blés fimmti engillinn. Þá sá ég einhvern, sem hafði fallið frá himnum og niður til jarðarinnar, og var honum fenginn lykillinn að hinum botnlausu undirdjúpum."},{"book":"Opinberun Jóhannesar","chapter":"9","verse":"2","text":"Þegar hann opnaði þau gaus upp reykur, eins og úr stórum ofni, svo að sólin og loftið myrkvuðust."},{"book":"Opinberun Jóhannesar","chapter":"9","verse":"3","text":"Allt í einu flugu engisprettur út úr reyknum og settust á jörðina. Þeim var gefið vald til að stinga á sama hátt og sporðdrekar."},{"book":"Opinberun Jóhannesar","chapter":"9","verse":"4","text":"Þeim var sagt að hlífa grasi, plöntum og trjám, en ráðast hins vegar á fólk sem ekki hafði innsigli Guðs á enni sér."},{"book":"Opinberun Jóhannesar","chapter":"9","verse":"5","text":"Þeim var bannað að drepa, en þær máttu kvelja fólkið í fimm mánuði og líkjast kvalir þess, sviða eftir sporðdrekabit."},{"book":"Opinberun Jóhannesar","chapter":"9","verse":"6","text":"Þá munu menn reyna að fremja sjálfsmorð, en án árangurs – dauðinn mun forðast þá! Menn munu óska þess að deyja, en dauðann verður hvergi að finna."},{"book":"Opinberun Jóhannesar","chapter":"9","verse":"7","text":"Engisprettur þessar líktust hestum búnum til bardaga. Á höfðinu báru þær eitthvað sem líktist gullkórónum og andlit þeirra voru eins og mannsandlit."},{"book":"Opinberun Jóhannesar","chapter":"9","verse":"8","text":"Þær höfðu sítt hár eins og konur, en tennur þeirra voru líkastar ljónstönnum."},{"book":"Opinberun Jóhannesar","chapter":"9","verse":"9","text":"Þær voru klæddar brynjum, sem virtust vera úr járni, og vængjaþytur þeirra var eins og gnýr frá vögnum sem bruna fram til orrustu."},{"book":"Opinberun Jóhannesar","chapter":"9","verse":"10","text":"Þær höfðu hala sem gat stungið eins og broddar á sporðdrekum. Þar bjó valdið sem þeim hafði verið gefið til að kvelja mennina í fimm mánuði."},{"book":"Opinberun Jóhannesar","chapter":"9","verse":"11","text":"Foringi þeirra er konungur undirdjúpanna. Nafn hans er Abaddón á hebresku. Á grísku heitir hann Apollýón – eyðandinn."},{"book":"Opinberun Jóhannesar","chapter":"9","verse":"12","text":"Hér endar fyrsti þáttur hörmunganna, en tveim er enn ólokið!"},{"book":"Opinberun Jóhannesar","chapter":"9","verse":"13","text":"Þegar sjötti engillinn þeytti lúðurinn, heyrði ég rödd sem kom frá fjórum hornum gullaltarisins, sem stendur fyrir framan hásæti Guðs."},{"book":"Opinberun Jóhannesar","chapter":"9","verse":"14","text":"Röddin sagði við sjötta engilinn: „Slepptu hinum fjórum illu og voldugu öndum sem eru í haldi við fljótið mikla Evfrat.“"},{"book":"Opinberun Jóhannesar","chapter":"9","verse":"15","text":"Þar höfðu þeir beðið þessarar stundar og talið mánuðina og dagana, en nú var þeim sleppt svo að þeir gætu drepið þriðjung alls mannkynsins."},{"book":"Opinberun Jóhannesar","chapter":"9","verse":"16","text":"Þeir stjórnuðu her sem í voru 200 milljónir manna – mér var sögð talan."},{"book":"Opinberun Jóhannesar","chapter":"9","verse":"17-18","text":"Það næsta sem ég sá í sýninni, var að hestar þeirra geystust fram. Flestir riddaranna voru í eldrauðum brynjum, en þó voru sumir í bláum og aðrir í gulum. Höfuð hestanna líktust mest ljónshöfðum og reykur, eldur og glóandi brennisteinn vall út úr skoltum þeirra, svo að þriðjungur mannkynsins lét lífið."},{"book":"Opinberun Jóhannesar","chapter":"9","verse":"19","text":"Þeir notuðu ekki aðeins kjaftinn til þess að drepa, heldur einnig töglin og þau líktust helst eitruðum höggormum, sem valda banvænum sárum."},{"book":"Opinberun Jóhannesar","chapter":"9","verse":"20","text":"En þrátt fyrir þessar plágur vildu þeir, sem lifðu þær af, ekki enn snúa sér til Guðs. Þeir vildu ekki hætta að tilbiðja illu andana né skurðgoð úr gulli, silfri, eir, steini og tré – sem hvorki geta séð, heyrt né gengið."},{"book":"Opinberun Jóhannesar","chapter":"9","verse":"21","text":"Þeir vildu ekki iðrast og hætta manndrápum, kuldi, göldrum, lauslæti og þjófnaði."}]}