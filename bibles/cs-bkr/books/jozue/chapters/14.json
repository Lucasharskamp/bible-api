{"data":[{"book":"Jozue","chapter":"14","verse":"1","text":"Toto pak jest, což dědičně obdrželi synové Izraelští v zemi Kanán, což uvedli jim právem dědičným k vládařství Eleazar kněz, a Jozue, syn Nun, a přední z otců, v pokolení synů Izraelských,"},{"book":"Jozue","chapter":"14","verse":"2","text":"Losem dělíce dědictví jejich, jakož přikázal Hospodin skrze Mojžíše, aby dal devateru pokolení a polovici pokolení."},{"book":"Jozue","chapter":"14","verse":"3","text":"Nebo byl dal Mojžíš dědictví půltřetímu pokolení před Jordánem, Levítům pak nedal dědictví u prostřed nich."},{"book":"Jozue","chapter":"14","verse":"4","text":"Nebo synů Jozefových bylo dvoje pokolení, Manassesovo a Efraimovo; a nedali dílu Levítům v zemi, kromě měst k bydlení, a podměstí jejich pro dobytek a stáda jejich."},{"book":"Jozue","chapter":"14","verse":"5","text":"Jakož přikázal Hospodin Mojžíšovi, tak učinili synové Izraelští, a rozdělili zemi."},{"book":"Jozue","chapter":"14","verse":"6","text":"Přistoupili pak synové Juda k Jozue v Galgala, i promluvil k němu Kálef, syn Jefonův, Cenezejský: Ty víš, co jest mluvil Hospodin k Mojžíšovi, muži Božímu, z příčiny mé a tvé v Kádesbarne."},{"book":"Jozue","chapter":"14","verse":"7","text":"Ve čtyřidceti letech byl jsem, když mne poslal Mojžíš, služebník Hospodinův, z Kádesbarne k spatření země, a oznámil jsem jemu tu věc, jakž bylo v srdci mém."},{"book":"Jozue","chapter":"14","verse":"8","text":"Ale bratří moji, kteříž šli se mnou, zkormoutili srdce lidu, já pak cele kráčel jsem za Hospodinem Bohem svým."},{"book":"Jozue","chapter":"14","verse":"9","text":"I přisáhl Mojžíš toho dne, řka: Jistě že země, po kteréž jsi chodil nohama svýma, bude v dědictví tobě i synům tvým až na věky, proto že jsi cele následoval Hospodina Boha mého."},{"book":"Jozue","chapter":"14","verse":"10","text":"A nyní, aj, propůjčil mi Hospodin života, jakož zaslíbil. Již čtyřidceti a pět let jest od toho času, jakž toto mluvil Hospodin k Mojžíšovi, a jakž chodil Izrael po poušti, a aj, již dnes jsem v osmdesáti pěti letech,"},{"book":"Jozue","chapter":"14","verse":"11","text":"A ještě nyní jsem při síle jako tehdáž, když poslal mne Mojžíš. Jaká byla síla má tehdáž, taková i nyní síla má jest k boji, a k vycházení i k vcházení."},{"book":"Jozue","chapter":"14","verse":"12","text":"Protož nyní dej mi horu tuto, o níž mluvil Hospodin onoho dne, nebo ty slyšel jsi toho dne, že Enakim jsou tam, a města veliká a pevně hrazená. Bude-li Hospodin se mnou, vyhladím je, jakož mluvil Hospodin."},{"book":"Jozue","chapter":"14","verse":"13","text":"I požehnal mu Jozue, a dal Hebron Kálefovi, synu Jefone, v dědictví."},{"book":"Jozue","chapter":"14","verse":"14","text":"Protož dostal se Hebron Kálefovi, synu Jefona Cenezejského, v dědictví až do tohoto dne, proto že cele kráčel za Hospodinem Bohem Izraelským."},{"book":"Jozue","chapter":"14","verse":"15","text":"Sloulo pak Hebron prvé město Arbe, kterýžto Arbe byl člověk veliký mezi Enakim. I odpočinula země od bojů."}]}