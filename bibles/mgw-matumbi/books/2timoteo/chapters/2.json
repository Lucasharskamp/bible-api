{"data":[{"book":"2 Timoteo","chapter":"2","verse":"1","text":"Bai wamwana wangu', ube na makakala kwa ndi'la ya ngu'ngu' yatupata kwa Kilisitu Yesu."},{"book":"2 Timoteo","chapter":"2","verse":"2","text":"Ugatole mayi'gano gaugayu'wine kasangu' nnu'ngi' ya bandu bambone, na wenga wayi'gane bandu bawau'bi'lya, li'nga baakombwe kwayi'gana bi'ngi' kai'."},{"book":"2 Timoteo","chapter":"2","verse":"3","text":"Ulu'mbane na nenga mungu'su'mbu' kati asikali mwu'bi'li'ka wa Kilisitu Yesu."},{"book":"2 Timoteo","chapter":"2","verse":"4","text":"Asikali mana abile kungondo, apalikwa abe kuutalu na makowe ga maisa ga kila lisu'ba, li'nga kumpulaisa mpi'ndo wake."},{"book":"2 Timoteo","chapter":"2","verse":"5","text":"Mundu ywoywoti ywasindana ming'ando yo butuka lubi'lo, akombwali pata upo yo sinda mana akotwike koleya salya ya ming'ando yake."},{"book":"2 Timoteo","chapter":"2","verse":"6","text":"Nni'mi ywakasana muuli'mi ngaywapalikwa pata mili'mbu' ya mauno gake."},{"book":"2 Timoteo","chapter":"2","verse":"7","text":"Ugataunikiye ago ganigalongela, na Bwana aakupeya uweso wa kugatanga makowe galu' goti."},{"book":"2 Timoteo","chapter":"2","verse":"8","text":"Unku'mbu'ki Yesu Kilisitu wa lubelekwo lwa Daudi ywayu'yilwe bu'ka kuuwi'li, kati mwaibaya Abali Inannoga yaniala."},{"book":"2 Timoteo","chapter":"2","verse":"9","text":"Bu'kana na go nendaku'su'mbu'lwa ata baa muutabilwe kati nannau, lakini liyi'gi'yo lya Nnu'ngu' litabilwali."},{"book":"2 Timoteo","chapter":"2","verse":"10","text":"Kwa nyo nendakomeya goti kwa kitumbu sa babasaulilwe na Nnu'ngu' li'nga nabembe babe na ukosopoli waubile kwa Kilisitu Yesu, pamope na utukupu wangayomoka."},{"book":"2 Timoteo","chapter":"2","verse":"11","text":"Mayi'gi'yo ga, ga kakape panga,"},{"book":"2 Timoteo","chapter":"2","verse":"12","text":"Mana twaakomeya"},{"book":"2 Timoteo","chapter":"2","verse":"13","text":"Mana twau'bi'li'ka lili,"},{"book":"2 Timoteo","chapter":"2","verse":"14","text":"Waku'mbu'ki'ye aumini makowe go na kwakwi'li'ka nnu'ngi' ya Nnu'ngu' panga bakotoke taukana bu'kana na mayi'gi'yo. Mitau ntu'pu' pwaila, ila yaalabiya babapi'kania."},{"book":"2 Timoteo","chapter":"2","verse":"15","text":"Ukasane li'nga wilaye panga uyi'ki'tilwe na Nnu'ngu' kati mpangakasi ywangali kwibona oni, ywayi'gana kwa ukakape liyi'gi'yo lya Nnu'ngu'."},{"book":"2 Timoteo","chapter":"2","verse":"16","text":"Wibi'ke kuutalu na mayi'gi'yo gabule ga mudunia, kwa mwanjaa ago gaapanga bandu babe kuutalu na Nnu'ngu'."},{"book":"2 Timoteo","chapter":"2","verse":"17","text":"Mayi'gano gabe gendatema kati libanga lya matana. Nkati ya babayi'gana go, babile ki Himenayo na Fileto,"},{"book":"2 Timoteo","chapter":"2","verse":"18","text":"babailei kakape kababaya panga uyu'ki witu upite, no alabiya imani ya bandu bi'ngi'."},{"book":"2 Timoteo","chapter":"2","verse":"19","text":"Lakini nsingi wa Nnu'ngu' wauyi'mi wisowiso uandikilwe kwa mayi'gi'yo aga, “Bwana aatangite bababile bake,” na, “Kila ywaibaya ywembe ywa Bwana, auleke ulau.”"},{"book":"2 Timoteo","chapter":"2","verse":"20","text":"Muliku'ta kubile na yombo ya samani bai lili, ila na yangali samani, yi'ngi' itumika kwa makowe ga ngama, na yi'ngi' kwa kila lisu'ba."},{"book":"2 Timoteo","chapter":"2","verse":"21","text":"Mundu mana aipeletiye kwa kugaleka malau goti, aapanga sombo sa ngama no saulilwa, kai' sendapwaika kwa lyengo lya Bwana no yi'ma wisowiso kwo panga makowe goti manogau."},{"book":"2 Timoteo","chapter":"2","verse":"22","text":"Ugaleke maminyikio malau ga unsembe wako, ukoteye makowe ga aki, imani, upendo na amani pamope na bandu babankilikitya Bwana kwa myoyo mipeleteu."},{"book":"2 Timoteo","chapter":"2","verse":"23","text":"Wibi'ke kuutalu na mitau ya kilogeloge yangali maana, kwa mwanjaa mitau iwesa leta bulwe."},{"book":"2 Timoteo","chapter":"2","verse":"24","text":"Kai' ntumisi wa Bwana apalikwali abe munomo, ila abe nnogau kwa bandu boti, ywakombwa yi'gana na kwakomeya bandu."},{"book":"2 Timoteo","chapter":"2","verse":"25","text":"Apalikwa kwakwi'li'ka bandu babantaukya, ila kwa ukali'li. Pi'ngi' Nnu'ngu' aawesa kwayalya galambuka na kwitanga kweli."},{"book":"2 Timoteo","chapter":"2","verse":"26","text":"Bu'kapo bawesa pata malango no ku'su'pu'ka mukitapa sa Ibilisi saayonjike kwo panga bapange mwapendi ywembe."}]}