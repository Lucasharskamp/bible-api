{"data":[{"book":"Johannes","chapter":"4","verse":"1,2","text":"Jeesus sai tietää fariseusten kuulleen, että hän kastoi suurempia ihmisjoukkoja kuin Johannes – vaikka Jeesus itse ei kastanut, vaan hänen oppilaansa – ja että hänen oppilaihinsa liittyi enemmän ihmisiä kuin Johanneksen oppilaihin."},{"book":"Johannes","chapter":"4","verse":"3","text":"Sen vuoksi hän lähti Juudeasta takaisin Galileaan."},{"book":"Johannes","chapter":"4","verse":"4","text":"Matkalla hänen oli kuljettava Samarian halki."},{"book":"Johannes","chapter":"4","verse":"5,6","text":"Puolen päivän aikaan hän tuli lähelle Sykarin kylää. Siellä on Jaakobin kaivo maalla, jonka Jaakob oli antanut pojalleen Joosefille. Pitkä kävelymatka kuumassa auringossa oli uuvuttanut Jeesuksen, ja hän istui kaivolle lepäämään."},{"book":"Johannes","chapter":"4","verse":"7","text":"Pian tuli eräs samarialainen nainen hakemaan vettä, ja Jeesus pyysi häneltä juotavaa."},{"book":"Johannes","chapter":"4","verse":"8","text":"Jeesus oli sillä hetkellä yksin, sillä hänen oppilaansa olivat lähteneet kylään ostamaan ruokaa."},{"book":"Johannes","chapter":"4","verse":"9","text":"Nainen hämmästyi. »Olet juutalainen! Kuinka sinä pyydät juotavaa minulta – samarialaiselta naiselta?» hän sanoi. Juutalaiset eivät näet yleensä suostuneet edes puhumaan samarialaisten kanssa."},{"book":"Johannes","chapter":"4","verse":"10","text":"Jeesus vastasi: »Jos tietäisit, minkä ihmeellisen lahjan Jumala tahtoo sinulle antaa ja kuka minä olen, sinä pyytäisit ja saisit minulta elävää vettä.»"},{"book":"Johannes","chapter":"4","verse":"11","text":"»Mutta eihän sinulla ole edes köyttä eikä astiaa», nainen sanoi, »ja tämä on syvä kaivo. Mistä sinä sitä elävää vettä saisit?"},{"book":"Johannes","chapter":"4","verse":"12","text":"Oletko muka suurempi kuin esi-isämme Jaakob? Kuinka sinulla voisi olla parempaa vettä kuin tämä, joka kelpasi Jaakobille, hänen pojilleen ja karjalleen?»"},{"book":"Johannes","chapter":"4","verse":"13","text":"»Tämä vie janon vain hetkeksi», Jeesus sanoi."},{"book":"Johannes","chapter":"4","verse":"14","text":"»Mutta siitä vedestä, jota minä ihmisille annan, tulee heidän sisimpäänsä ehtymätön lähde, josta pulppuaa ikuinen elämä», hän jatkoi."},{"book":"Johannes","chapter":"4","verse":"15","text":"»Anna minulle sellaista vettä», nainen sanoi. »Silloin minun ei enää tule jano eikä minun tarvitse tehdä joka päivä tätä pitkää vedenhakumatkaa.»"},{"book":"Johannes","chapter":"4","verse":"16","text":"»Hae miehesi tänne», Jeesus kehotti."},{"book":"Johannes","chapter":"4","verse":"17","text":"»En minä ole naimisissa», nainen vastasi."},{"book":"Johannes","chapter":"4","verse":"18","text":"»Sinullahan on ollut viisi miestä, eikä sekään, jonka kanssa nyt asut, ole aviomiehesi.»"},{"book":"Johannes","chapter":"4","verse":"19","text":"»Sinun täytyy olla profeetta, kun sen tiedät», nainen vastasi."},{"book":"Johannes","chapter":"4","verse":"20","text":"»Mutta sano minulle, miksi te juutalaiset väitätte, että Jerusalem on ainoa oikea jumalanpalveluspaikka. Meidän samarialaisten mielestä se on täällä Garissimin vuorella4:20 Sisältyy ajatukseen., jossa esi-isämme pitivät jumalanpalveluksia.»"},{"book":"Johannes","chapter":"4","verse":"21","text":"Jeesus vastasi: »Nyt on tulossa aika, jolloin ei enää väitellä siitä, onko Isää rukoiltava täällä vai Jerusalemissa."},{"book":"Johannes","chapter":"4","verse":"22,23,24","text":"Tärkeämpää kuin missä Jumalaa palvotaan ja rukoillaan, on miten se tehdään. Jumala, Isämme, on Henki, ja hän tahtoo, että rukoillessamme annamme Pyhän Hengen ohjata meitä totuuteen."},{"book":"Johannes","chapter":"4","verse":"25","text":"Nainen sanoi: »Sen ainakin tiedän, että Messias tulee – hän, jota kutsutaan Kristukseksi – ja kun hän tulee, hän selittää meille kaiken.»"},{"book":"Johannes","chapter":"4","verse":"26","text":"Silloin Jeesus sanoi hänelle: »Minä olen Messias!»"},{"book":"Johannes","chapter":"4","verse":"27","text":"Jeesuksen oppilaat tulivat takaisin. He hämmästyivät löytäessään Jeesuksen puhumasta naisen kanssa, mutta kukaan heistä ei kysynyt, miksi hän niin teki tai mistä he olivat puhuneet."},{"book":"Johannes","chapter":"4","verse":"28","text":"Nainen jätti silloin vesiastiansa kaivon viereen, meni kylään ja sanoi siellä kaikille:"},{"book":"Johannes","chapter":"4","verse":"29","text":"»Tulkaa katsomaan miestä, joka tietää minusta kaiken! Voisiko hän olla Messias?»"},{"book":"Johannes","chapter":"4","verse":"30","text":"Kyläläisiä lähti suuri joukko katsomaan häntä."},{"book":"Johannes","chapter":"4","verse":"31","text":"Sillä välin Jeesuksen oppilaat kehottivat häntä syömään."},{"book":"Johannes","chapter":"4","verse":"32","text":"»Minun ei ole nälkä», hän sanoi. »Minulla on sellaista ruokaa, mistä te ette tiedä mitään.»"},{"book":"Johannes","chapter":"4","verse":"33","text":"»Kukahan sitä on tuonut?» oppilaat kyselivät toinen toisiltaan."},{"book":"Johannes","chapter":"4","verse":"34","text":"Silloin Jeesus selitti: »Minun ruokani on sitä, että teen, mitä lähettäjäni, Jumala, tahtoo."},{"book":"Johannes","chapter":"4","verse":"35","text":"Kuvitteletteko te, että korjuuaika alkaa vasta sitten, kun kesä neljän kuukauden kuluttua on ohi? Katsokaa ympärillenne! Leikkuutyö voi alkaa, sillä vilja on kypsynyt korjattavaksi."},{"book":"Johannes","chapter":"4","verse":"36","text":"Sadonkorjaajan palkkana on ilo saada koota satoa ikuiseen elämään. Kylväjän ja leikkaajan ilo on yhteinen."},{"book":"Johannes","chapter":"4","verse":"37","text":"Usein toinen kylvää ja joku toinen korjaa sadon."},{"book":"Johannes","chapter":"4","verse":"38","text":"Minä olen lähettänyt teidät leikkaamaan viljaa sieltä, minne ette ole kylväneet; toiset tekevät työn, ja te saatte korjata sadon.»"},{"book":"Johannes","chapter":"4","verse":"39","text":"Monet tuon samarialaiskylän asukkaista uskoivat Jeesuksen olevan Messias, koska nainen oli sanonut: »Hän tiesi minusta kaiken!»"},{"book":"Johannes","chapter":"4","verse":"40","text":"Ihmiset, jotka olivat tulleet kaivolle Jeesusta katsomaan, pyysivät häntä jäämään heidän kyläänsä. Hän jäikin sinne kahdeksi päiväksi."},{"book":"Johannes","chapter":"4","verse":"41","text":"Monet uskoivat häneen kuultuaan hänen puhuvan."},{"book":"Johannes","chapter":"4","verse":"42","text":"He sanoivat silloin naiselle: »Me uskomme nyt, kun itse kuulimme hänen puhuvan – emme enää vain sen perusteella mitä sinä kerroit. Hän on todella maailman pelastaja, Messias.»"},{"book":"Johannes","chapter":"4","verse":"43","text":"Niiden kahden päivän kuluttua Jeesus meni Galileaan."},{"book":"Johannes","chapter":"4","verse":"44","text":"Hänellä oli tapana sanoa: »Muualla profeettaa kunnioitetaan, mutta ei hänen omassa maassaan.»"},{"book":"Johannes","chapter":"4","verse":"45","text":"Nyt galilealaiset ottivat hänet vastaan avosylin, sillä he olivat olleet Jerusalemissa pääsiäisjuhlan aikana ja nähneet hänen tekevän joitakin ihmeitä."},{"book":"Johannes","chapter":"4","verse":"46,47","text":"Ollessaan matkalla Galilean halki Jeesus saapui Kaanan kaupunkiin, jossa hän oli muuttanut veden viiniksi. Kun hän oli siellä, eräs kapernaumilainen hallituksen virkamies, jonka poika oli hyvin sairas, kuuli Jeesuksen tulleen Juudeasta ja olevan nyt Galileassa. Mies meni Kaanaan, löysi Jeesuksen ja pyysi hartaasti tätä tulemaan Kapernaumiin parantamaan hänen poikansa, joka oli kuolemaisillaan."},{"book":"Johannes","chapter":"4","verse":"48","text":"Jeesus kysyi: »Eikö kukaan teistä usko minuun, ellen tee yhä uusia ihmeitä?»"},{"book":"Johannes","chapter":"4","verse":"49","text":"Virkamies hätääntyi: »Voi tule, ennen kuin lapseni kuolee!»"},{"book":"Johannes","chapter":"4","verse":"50","text":"Jeesus sanoi silloin miehelle: »Palaa kotiin. Poikasi on parantunut.» Mies uskoi Jeesusta ja lähti kotiinsa."},{"book":"Johannes","chapter":"4","verse":"51","text":"Kun mies oli vielä matkalla, muutamia hänen palvelijoitaan tuli häntä vastaan. Heiltä hän kuuli, että kaikki oli hyvin: hänen poikansa oli terve!"},{"book":"Johannes","chapter":"4","verse":"52","text":"Mies kysyi, milloin poika oli alkanut toipua, ja hänelle kerrottiin: »Eilen kello yhden maissa päivällä kuume yhtäkkiä laski.»"},{"book":"Johannes","chapter":"4","verse":"53","text":"Silloin isä tajusi, että juuri samaan aikaan Jeesus oli sanonut hänelle: »Poikasi on parantunut.» Hän ja koko hänen talonsa väki uskoivat, että Jeesus oli Messias."},{"book":"Johannes","chapter":"4","verse":"54","text":"Tämä oli toinen ihme, jonka Jeesus Juudeasta lähtönsä jälkeen teki Galileassa."}]}