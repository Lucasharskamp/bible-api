{"data":[{"book":"Hojii","chapter":"3","verse":"1","text":"Gaaf tokko Phexrosii fi Yohannis yeroo kadhannaatti jechuunis waaree booddee saʼaatii sagalitti mana qulqullummaatti ol baʼaa turan."},{"book":"Hojii","chapter":"3","verse":"2","text":"Namoonnis akka inni warra mana qulqullummaa seenan waa kadhatuuf jedhanii namicha dhalootuma isaatii jalqabee naafa ture tokko guyyuma guyyaan baatanii gara karra mana qulqullummaa kan “Miidhagaa” jedhamuutti geessu turan."},{"book":"Hojii","chapter":"3","verse":"3","text":"Innis utuu Phexrosii fi Yohannis mana qulqullummaa seenanuu argee horii isaan kadhate."},{"book":"Hojii","chapter":"3","verse":"4","text":"Phexrosis Yohannis wajjin namicha hubatee ilaalee, “Mee nu ilaali!” jedheen."},{"book":"Hojii","chapter":"3","verse":"5","text":"Namichis waa isaan irraa argachuu abdatee hubatee isaan ilaale."},{"book":"Hojii","chapter":"3","verse":"6","text":"Phexrosis, “Ani meetii yookaan warqee hin qabu; ani garuu waan qabu siifin kenna. Maqaa Yesuus Kiristoos isa Naazreetiin ol kaʼii deemi!” jedhe."},{"book":"Hojii","chapter":"3","verse":"7","text":"Phexrosis harka isaa mirgaa qabee ol isa kaase; yeruma sana miillaa fi gulubiin isaa ni jabaate."},{"book":"Hojii","chapter":"3","verse":"8","text":"Innis utaalee kaʼee miillaan deemuu jalqabe; deemaa, utaalaa, Waaqas galateeffachaa isaan wajjin mana qulqullummaa seene."},{"book":"Hojii","chapter":"3","verse":"9","text":"Namoonni hundinuu yommuu deemuu isaatii fi Waaqa galateeffachuu isaa arganitti,"},{"book":"Hojii","chapter":"3","verse":"10","text":"akka inni namicha karra mana qulqullummaa kan, “Miidhagaa” jedhamu sana bira taaʼee kadhachaa ture sana taʼe hubatan; isaanis waan isaaf taʼe sanaaf akka malee raajeffatan; ni dinqifatanis."},{"book":"Hojii","chapter":"3","verse":"11","text":"Namoonni hundinuu yeroo namichi fayye sun Phexrosii fi Yohannis biraa deebiʼuu didetti dinqisiifatanii utuu isaan iddoo gardaafoo Solomoon jedhamu keessa jiranuu fiigaa isaanitti dhufan."},{"book":"Hojii","chapter":"3","verse":"12","text":"Phexrosis yommuu waan kana argetti akkana isaaniin jedhe; “Yaa namoota Israaʼel wanni kun maaliif isin dinqa? Akka waan nu humna yookaan qulqullummaa mataa keenyaatiin akka namichi kun deemu gooneetti maaliif ija nutti babaaftu?"},{"book":"Hojii","chapter":"3","verse":"13","text":"Waaqni abbootii keenyaa, Waaqni Abrahaam, Waaqni Yisihaaqii fi Waaqni Yaaqoob tajaajilaa isaa Yesuusin kabajeera. Isin garuu akka inni ajjeefamuuf dabarsitanii isa kennitan; Phiilaaxoos gad isa dhiisuu murteessu iyyuu isin fuuluma Phiilaaxoos duratti isa haaltan."},{"book":"Hojii","chapter":"3","verse":"14","text":"Isinis isa qulqulluu fi qajeelaa sana gantanii akka namichi nama ajjeese sun gad isinii dhiifamu kadhattan."},{"book":"Hojii","chapter":"3","verse":"15","text":"Isin burqaa jireenyaa ajjeeftan; Waaqni garuu warra duʼan keessaa isa kaase; nus dhuga baatota waan kanaa ti."},{"book":"Hojii","chapter":"3","verse":"16","text":"Namichi isin argitanii fi isa beektan kun maqaa Yesuusitti amanuudhaan jabaate. Maqaa Yesuusii fi amantii karaa isaatiin dhufutu akkuma isin hundi argitan kana namicha kanaaf fayyaa guutuu kenne."},{"book":"Hojii","chapter":"3","verse":"17","text":"“Ammas yaa obboloota, akka isinis utuu hin beekin akkuma bulchitoonni keessan gochaa turan sana gootan ani nan beeka."},{"book":"Hojii","chapter":"3","verse":"18","text":"Waaqni garuu waan akka Kiristoos3:18 yookaan Masiihiin isaa dhiphachuuf jiru duraan dursee karaa raajota hundaatiin dubbate sana akkanaan raawwate."},{"book":"Hojii","chapter":"3","verse":"19","text":"Egaa akka cubbuun keessan haqamuuf, akka barri haaromfamaa Gooftaa biraa dhufuuf qalbii jijjiirradhaa gara Waaqaatti deebiʼaa;"},{"book":"Hojii","chapter":"3","verse":"20","text":"kunis akka inni Kiristoos isiniif filatame sana jechuunis Yesuusin erguuf."},{"book":"Hojii","chapter":"3","verse":"21","text":"Innis hamma yeroon Waaqni itti waan hunda iddootti deebisu sun gaʼutti samii irra turuu qaba; Waaqnis bara dheeraadhaan dura karaa raajota isaa qulqullootaatiin waan kana dubbatee ture."},{"book":"Hojii","chapter":"3","verse":"22","text":"Museen akkana jedheeraatii; ‘Waaqni keessan Gooftaan sabuma keessan keessaa raajii akka kootii tokko isinii kaasa; isinis waan inni isinitti himu hunda dhagaʼaa."},{"book":"Hojii","chapter":"3","verse":"23","text":"Namni raajii sana hin dhageenye kam iyyuu saba isaa keessaa baafamee ni balleeffama.’3:23 KeD 18:15,18,19"},{"book":"Hojii","chapter":"3","verse":"24","text":"“Saamuʼeel irraa jalqabee raajonni isa duubaan dhufanii waa dubbatan hundi duraan dursanii waaʼee yeroo sanaa labsaniiru."},{"book":"Hojii","chapter":"3","verse":"25","text":"Isin immoo ilmaan raajotaatii fi ilmaan kakuu Waaqni abbootii keessan wajjin seene sanaa ti. Innis Abrahaamiin, ‘Sabni lafa irraa hundi karaa sanyii keetiitiin ni eebbifama’3:25 Uma 22:18; 26:4 jedhe."},{"book":"Hojii","chapter":"3","verse":"26","text":"Waaqni yeroo Ilma isaa duʼaa kaasetti, tokkoo tokkoo keessan hammina irraa isin deebisuudhaan isin eebbisuuf jedhee jalqabatti gara keessanitti isa erge.”"}]}