{"data":[{"book":"ئاشکراکردن","chapter":"15","verse":"1","text":"پاشان نیشانەیەکی گەورە و سەیری دیکەم لە ئاسماندا بینی: حەوت فریشتە حەوت دەردی کۆتاییان پێبوو، چونکە تووڕەیی خودا لەوانەدا تەواو دەبێت."},{"book":"ئاشکراکردن","chapter":"15","verse":"2","text":"پاشان شتێکی وەک دەریای شووشەیی تێکەڵ بە ئاگرم بینی و ئەوانەی دڕندەکە و پەیکەرەکەی و ژمارەی ناوەکەیان بەزاندبوو لەسەر دەریا شووشەییەکە ڕاوەستابوون و قیسارەی خودایان پێبوو."},{"book":"ئاشکراکردن","chapter":"15","verse":"3","text":"سروودی موسای بەندەی خودا و سروودی بەرخەکەیان دەچڕی و دەیانگوت:"},{"book":"ئاشکراکردن","chapter":"15","verse":"4","text":"ئەی یەزدان، کێ لە تۆ ناترسێت و"},{"book":"ئاشکراکردن","chapter":"15","verse":"5","text":"پاش ئەوە تەماشام کرد و بینیم لە ئاسماندا شوێنی هەرەپیرۆز لە چادری پەیمان کرایەوە."},{"book":"ئاشکراکردن","chapter":"15","verse":"6","text":"حەوت فریشتەکە لە پەرستگاکە هاتنە دەرەوە و حەوت دەردەکەیان پێبوو. کەتانی پاک و پرشنگداریان پۆشیبوو و چەند پشتێنێکی زێڕینیان لە سنگ بەستبوو."},{"book":"ئاشکراکردن","chapter":"15","verse":"7","text":"یەکێک لە چوار بوونەوەرەکە حەوت جامی زێڕینی پڕ لە تووڕەیی خودای هەمیشە زیندووی دا بە حەوت فریشتەکە."},{"book":"ئاشکراکردن","chapter":"15","verse":"8","text":"پەرستگاکەش پڕبوو لە دووکەڵی شکۆ و هێزی خودا و هەتا حەوت دەردەکەی حەوت فریشتەکە تەواو نەبوون، کەس نەیتوانی بچێتە ناو پەرستگاکەوە."}]}