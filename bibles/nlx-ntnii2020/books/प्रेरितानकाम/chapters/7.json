{"data":[{"book":"प्रेरितान काम","chapter":"7","verse":"1","text":"तेवी मुखी चाकर्‍यो स्तिफनुसाह केयो, “ज्यी खेरी वात हे काय?”"},{"book":"प्रेरितान काम","chapter":"7","verse":"2","text":"स्तिफनुस केयो, एय बाहख, एने डायडाया हुमलो! आमरो आबोख अब्राहाम हारान माय जाईन रेणेन पेल जेवी मेसोपोटामीया माय ईतो; ते बोड़ाय ने बोगवान ताह देरसेन आप्यो,"},{"book":"प्रेरितान काम","chapter":"7","verse":"3","text":"एने अब्राहामाह केयो, “तु तारो कुटूम एने तारा देसा माय रेन निकलीन ता देसा माय जा, जो मी तुवाह देखाडुह।”"},{"book":"प्रेरितान काम","chapter":"7","verse":"4","text":"तेवी अब्राहाम कसदियान देसाम रेन निकलीन हारान माय जाईन रेणे बाज गीयो। एने आबोख गोमाणेन पासाण बोगवान अब्राहामाह ता रेन ज्या देसा माय लावीन रेवाड्यो, जा माय एवी तुमू रेतेह।"},{"book":"प्रेरितान काम","chapter":"7","verse":"5","text":"एने बोगवान ता अब्राहामाह काय मालदेन नाह आप्यो, न्या वोर काय पाय मेलनेन बी जागो नाह आप्यो, ताह सोरा नाह एता तीबी ज्यो देस तारे एने तार पासाण तारा सोरान आथाम जेलेमक्‍योच केरनेन वायदो बोगवान ताह आप्यो।"},{"book":"प्रेरितान काम","chapter":"7","verse":"6","text":"एने बोगवान इहकेरीन केयो, “तारा सोरान माणहे पाराया देसाम पाराया रेती, एने ता ताह पावोर बाणावती एने चार होव वोरह्या वोर सेतावती।”"},{"book":"प्रेरितान काम","chapter":"7","verse":"7","text":"ओवतो बोगवान केयो, “जा देसान ता पावोर रेती, ताह मी डेंड आपुह, ओवता तान पासाण ता निकलीन जीच जागे मारी चाकरी केरती।”"},{"book":"प्रेरितान काम","chapter":"7","verse":"8","text":"एने बोगवान ता हिऱ्यो खेतनान वायदो बांद्यो; तानकेरता जेवी अब्राहाम रेन इसहाक पायदा ईनो, तेवी आठवे दिह इसहाकान खेतना किऱ्यो; एने इसहाक रेन याकुब पायदा ईनो, एने तान खेतान इसहाक किऱ्यो, एने याकुब रेन बारा सोरा पायदा एना, एने तान खेतना याकुब किऱ्यो, जा आमरा डायला हेते।"},{"book":"प्रेरितान काम","chapter":"7","verse":"9","text":"एने युसूफान बाहख ता हेऱ्या कुयराय केरीन ताह मीस्र देसाम जाणारान आथाम वेच देना। पुण बोगवान युसूफ हिऱ्यो ईतो,"},{"book":"प्रेरितान काम","chapter":"7","verse":"10","text":"बोगवान युसूफाह आखा दुखाह रेन सोड़वीन मीस्र देसान राजा फिरोनान नेजरी माय गीण एने इकेल आप्यो, तेवी राजा मीस्र देस एने तान आखा गेराणा पोर आदिकारी ठेरायो।"},{"book":"प्रेरितान काम","chapter":"7","verse":"11","text":"तेवी मीस्र देसाम एने आखा कनान देसाम काल पोड़नो एने मोटली पिड़ा आवी, एने आमरा बाप दादाह एन नाह जुड़तालो।"},{"book":"प्रेरितान काम","chapter":"7","verse":"12","text":"पुण याकुब ज्यो होमलीन काय मीस्र माय दाणा हेते, आमरा बाप दादाह पेल्‍ली वार मोकल्यो।"},{"book":"प्रेरितान काम","chapter":"7","verse":"13","text":"एने दिहरी वार युसूफ सोताह तान बायाख ने ओंगाण देखाड्यो, एने युसूफान जात फिरोनाह मालुम एय गियी।"},{"book":"प्रेरितान काम","chapter":"7","verse":"14","text":"तेवी युसूफ तान आबोख याकुब एने तान आखा कुटूमाह, जा पंच्‍याहत्तर माणहे एता, ताह हादाड्यो काय ता मीस्र देसाम आवीन रेती।"},{"book":"प्रेरितान काम","chapter":"7","verse":"15","text":"तेवी याकुब मीस्र देसाम निचो गीयो; एने ताहरी याकुब एने तान सोरा बी मोर गीया।"},{"book":"प्रेरितान काम","chapter":"7","verse":"16","text":"याकुबान देड़ शकेम माय पोचाड़ीन ता माहणा माय मेल्या, जाह अब्राहाम पोयशा आपीन शकेम माय हमोरान सोरा फाय रेन वेचातो लियेल ईतो।"},{"book":"प्रेरितान काम","chapter":"7","verse":"17","text":"पुण जेवी ता वायदान पुरो एणेन टेम आहने आवो, जो बोगवान अब्राहाम हिऱ्यो किरेल ईतो, ते मीस्र देसा माय ता माणहे वोड़ गीया एने जुलूम एय गीया।"},{"book":"प्रेरितान काम","chapter":"7","verse":"18","text":"तेवी मीस्र देसाम दिहरो राजा बोणनो जो युसूफाह नाह ओलेखतालो।"},{"book":"प्रेरितान काम","chapter":"7","verse":"19","text":"तो आमरी जाती हिऱ्यो चालाकी केरीन आमरा बाप दादा हिऱ्यो न्या वोर खाराब वेवार किऱ्यो, एने ताह तान सोराह टाकणेन केरता मोजबुर किऱ्यो काय ता जीवताला नाय रेय।"},{"book":"प्रेरितान काम","chapter":"7","verse":"20","text":"ती टेम माय मुसो पायदा ईनो, तो बोगवानान नेजरी माय जुलूम हाजो ईतो। तो तीन मोयना वोर तान आबाख ने गेरा माय पोहानो,"},{"book":"प्रेरितान काम","chapter":"7","verse":"21","text":"जेवी तो बाहेर जुगाराय गीयो, ते फिरोन ने बेटीख ताह विसीन ली गियी एने तीन बिटोख बाणावीन पोही।"},{"book":"प्रेरितान काम","chapter":"7","verse":"22","text":"एने मुसाह मीस्री माणहान आखी विद्यान हिकवोण आप्या, एने तो बोलने एने काम दुयाम ताकेतवोर ईतो।"},{"book":"प्रेरितान काम","chapter":"7","verse":"23","text":"जेवी मुसो चालीह वोरह्यान ईनो, ते तान मोना माय आवो काय मी मारा इस्राएली बायाख हिऱ्यो मीलाव।"},{"book":"प्रेरितान काम","chapter":"7","verse":"24","text":"तो एक माणहा पोर खाराब वेवार एतालो देखीन ताह वोचाड्यो, एने मीस्री माणहाह मारीन नुकसान किरेल तान बुदलो लिदो।"},{"book":"प्रेरितान काम","chapter":"7","verse":"25","text":"मुसो सुचो काय तान माणहे सोमजेती काय बोगवान मार आथा केरीन तान सुटकारो केरी, पुण ता नाह सोमज्या।"},{"book":"प्रेरितान काम","chapter":"7","verse":"26","text":"दिहरे दिह जेवी ता आपसाम लेड़ाताला, ते मुसो ताहरी जाय पोचनो; एने ज्यो केयीन ताह मेल केरनेन केरता सोमजाड्यो, एने केयो, “एय एदमी, तुमू ते बाहख बाहख हेते, एका दिहरा हेऱ्या काहा लेड़ातेह?”"},{"book":"प्रेरितान काम","chapter":"7","verse":"27","text":"पुण जो तान आहने रेणारा हिऱ्यो लेड़ातालो तो मुसाह देखलीन केयो, “तुवाह आमु पोर आदिकार केरनार एने नियाव केरनार कुण ठेरायेल हे?"},{"book":"प्रेरितान काम","chapter":"7","verse":"28","text":"काल तु जिहकेरीन मीस्री माणहाह मारील, तिहेच केरीन माहु बी मारने हुदेह काय?”"},{"book":"प्रेरितान काम","chapter":"7","verse":"29","text":"ज्यी वात होमलीन मुसो नाह गीयो, एने मिद्यान देसा माय परायो एन रेणे बाज गीयो, एने ताहरी मुसान दुय सोरा पायदा एना।"},{"book":"प्रेरितान काम","chapter":"7","verse":"30","text":"जेवी पुरा चालीह वोरह्या वित गीया, ते एक हेरोगदुत सिनाय बोयड़ान उजाड़ी माय मुसाह हेलेगताला जाड़ान आसी माय देरसेन दिनो।"},{"book":"प्रेरितान काम","chapter":"7","verse":"31","text":"मुसो जेवी जाड़ाह दिख्यो ते बोंगलाय गीयो, एने जेवी तो ताह हास केरीन देखणेन केरता आहने गीयो। ते मालीकान ज्यो बोल होमलानो।"},{"book":"प्रेरितान काम","chapter":"7","verse":"32","text":"मी तारा बाप दादा, अब्राहाम, इसहाक, एने याकुबान बोगवान हे, तेवी मुसो काप उठनो, एने देखणेन ताह ईमोत नाह रेनी।"},{"book":"प्रेरितान काम","chapter":"7","verse":"33","text":"तेवी मालीक मुसाह केयो, “तारा पायाम रेन खाहड़ा काड़ दे, काहाकाय जी जागे तु उबरियेल हे, तो चोखालो जागो हे।"},{"book":"प्रेरितान काम","chapter":"7","verse":"34","text":"मी खेरीच मीस्र देसा माय मार माणहान तेकलीत दिखेल हे; एने तान आयेड़नो एने तान रेड़नो होमलेल हे; केरीन ताह सोड़ेवणेन केरता उतेर आयेल हे। एवी आव, मी तुवाह मीस्र देसाम मोकलुह।”"},{"book":"प्रेरितान काम","chapter":"7","verse":"35","text":"जा मुसाह ता ज्यो केयीन नाकारेल एता, “तुवाह कुण आमु पोर आदिकारी एने नियाव केरनार ठेरायेल हे?” ताहास बोगवान आदिकारी एने सोड़ेवणार ठेरावीन ता हेरोगदुतान द्‍वारे मोकल्यो, जो ताह जाड़ा माय देरसेन दियेल ईतो।"},{"book":"प्रेरितान काम","chapter":"7","verse":"36","text":"ज्योच माणुह मीस्र देसा माय रातलो देरीयो, एने उजाड़ी माय चालीह वोरह्या वोर चोमेत्कार एने निसाणी देखाड़ते लेन ताह निकाल लावो।"},{"book":"प्रेरितान काम","chapter":"7","verse":"37","text":"7:37 तो माहु जिहकेरीन मुकलेल हे तिहकेरीन; नाहते मार गेत।ज्यो तोच मुसो हे, जो इस्राएलाह कियेल, “बोगवान तुमरी केरता तुमरा बायाख माय रेन मार होच एक जाणाव केरनाराह उबो केरी।”"},{"book":"प्रेरितान काम","chapter":"7","verse":"38","text":"ज्यो तोच हे, जो उजाड़ी माय मोंडलीन विची माय ता हेरोगदुता हिऱ्यो सिनाय बोयड़ा पोर मुसा हिऱ्यो वातु किऱ्यो; एने आमरा बाप दादा हिऱ्यो, ताहच जीवतालो वचन जुड़नो काय आपु फाय वोर पोचाड़ी।"},{"book":"प्रेरितान काम","chapter":"7","verse":"39","text":"पुण आमरा बाप दादा तान मानने नाह होद्या, पुण ता ताह ठोकरावीन तान मोनाह मीस्र देसान निही फिराया,"},{"book":"प्रेरितान काम","chapter":"7","verse":"40","text":"एने हारूनाह केया, “आमरी केरता ओहलो देवताह बाणाव, जो आमरे ओंगाण ओंगाण चाले, काहाकाय आमु नाह जाणते काय ता मुसान काय एनो? जो आमुह मीस्र देस रेन निकालीन लायेल ईतो।”"},{"book":"प्रेरितान काम","chapter":"7","verse":"41","text":"तेवी ता एक वासड़ान एक मुरती बाणावीन तान ओंगाण बोली चेड़ाया, एने तान आथान कामा माय खुसी मोणाव्या एने पावणाय केऱ्या।"},{"book":"प्रेरितान काम","chapter":"7","verse":"42","text":"7:42 अमोस 5:25-27ज्यानकेरता बोगवान मुय फिरावीन ताह सोड़ दिनो, काय जुगाह पुजे, जिहकेरीन जाणाव केरनारान पुस्तेक माय लिखेल हे,"},{"book":"प्रेरितान काम","chapter":"7","verse":"43","text":"एने तुमू मोलेक ने तोम्बु एने रिफान देवतान ताराह लेन फिरताला,"},{"book":"प्रेरितान काम","chapter":"7","verse":"44","text":"आमरा बाप दादा फाय बोगवानान पुरावान तोम्बु एतो, जिहकेरीन बोगवान मुसाह कियेल तिहेच केरीन मुसो बाणायेल, तो ता नमुनान गेत एतो, जो मुसाह देखाड़ेल एतो।"},{"book":"प्रेरितान काम","chapter":"7","verse":"45","text":"ताच तोम्बुह आमरा बाप दादा जुनाला कालाम होदिन यहोशु हेऱ्या न्याहरी लेन आवा; ती टेम काय ता ती दिहरी जाती पोर आदिकार जुड़नो, जाह बोगवान आमरा बाप दादान सामने रेन निकाल देनो, एने तो तोम्बु दाऊदान टेम वोर रेनो।"},{"book":"प्रेरितान काम","chapter":"7","verse":"46","text":"7:46 याकुब ने बोगवान; थोड़ाक लेख माय इस्राएल ने माणहे।दाऊद पोर बोगवान गीण किऱ्यो; केरीन तो विन्ता किऱ्यो काय तो याकुब ने बोगवानाह रेणेन केरता तोम्बु बाणावी।"},{"book":"प्रेरितान काम","chapter":"7","verse":"47","text":"पुण सुलेमान बोगवानान केरता गेर बाणायो।"},{"book":"प्रेरितान काम","chapter":"7","verse":"48","text":"पुण आखाह रेन मोटलो बोगवान आथा केरीन बाणायेल गेरा माय नाह रेणे, जिहकेरीन काय जाणाव केरनारे केया,"},{"book":"प्रेरितान काम","chapter":"7","verse":"49","text":"“मालीक किथे, हेरोग मारी राजगादि एने देरती मार पाय मेलनेन जागो हे,"},{"book":"प्रेरितान काम","chapter":"7","verse":"50","text":"काय ज्‍यु सोब चिज मार आथा केरीन बाणायेल नाह?”"},{"book":"प्रेरितान काम","chapter":"7","verse":"51","text":"एय एकएट्या माणहे, “तुमरो मोन एने कान बिगेर खेतनान हे, तुमू जेलेम चोखाला जीवान विरोद केरतेह: जीहे तुमरा बाप दादा केरताला, तिहेच केरीन तुमू बी केरतेह।"},{"book":"प्रेरितान काम","chapter":"7","verse":"52","text":"जाणाव केरनाराम रेन कुणीह तुमरा बाप दादा नाह वेला केराया? एने तुमरा बाप दादा ता देरमीह आवणेन पेलुच रेन खुबेर केरनाराह मार टाक्या; एने एवी तुमू बी ता देरमीह देरावणारे एने मार टाकणारे एना।"},{"book":"प्रेरितान काम","chapter":"7","verse":"53","text":"तुमू हेरोगदुतान द्‍वारे पोचाड़ेल नेम ते सापड़ाया, पुण तान पालेन नाह केऱ्या!”"},{"book":"प्रेरितान काम","chapter":"7","verse":"54","text":"ज्‍यु वातु होमलीन ता खीजवाय गीया, एने स्तिफनुसा पोर दात केकड़ावणे बाज गीया।"},{"book":"प्रेरितान काम","chapter":"7","verse":"55","text":"पुण स्तिफनुस चोखाला जीवा माय पुरो एन हेरगान उगे दिख्यो, एने बोगवानान बोड़ायीह एने यीशुह बोगवानान जीवड़े उगे उबरियेल देखीन।"},{"book":"प्रेरितान काम","chapter":"7","verse":"56","text":"केयो, “दिखो, मी हेरगाह उगड़ील, एने माणहान बेटाख7:56 माणहान बेटाख दानिएल 7:13 बोगवानान जीवड़े उगे उबरियेल देखथु!”"},{"book":"प्रेरितान काम","chapter":"7","verse":"57","text":"तेवी ता मोठेस आयड़ीन कान बोंद केर लेदा। एने पोंचान आखा मेहमोर मिलीन एकठास स्तिफनुसा पोर तुट पोड़ना,"},{"book":"प्रेरितान काम","chapter":"7","verse":"58","text":"एने ता स्तिफनुसाह गावान बाहेर निकालीन देगड़ाठणे बाज गीया। एने गोवा माणहे तान फाड़का शाऊल नावान एक जुवानान पाया हेऱ्या काड़ीन मेल देना।"},{"book":"प्रेरितान काम","chapter":"7","verse":"59","text":"एने जेवी ता स्तिफनुसाह देगड़ाठते रेना, तेवी स्तिफनुस ज्यो केयीन विन्ता केरती रिनो, “एय मालीक यीशु, मार जीवाह स्वीकार ले!”"},{"book":"प्रेरितान काम","chapter":"7","verse":"60","text":"ओवतो मांड्या वोलीन स्तिफनुस मोठेस आयेड़नो, “एय मालीक, ज्यो पाप न्या पोर मा लागाड़े!” एने इहकेरीन केयीन स्तिफनुस मोर गीयो।"}]}