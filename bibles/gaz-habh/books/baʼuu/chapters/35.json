{"data":[{"book":"Baʼuu","chapter":"35","verse":"1","text":"Museen waldaa Israaʼel guutuu walitti qabee akkana jedheen; “Wanni Waaqayyo akka isin hojjettan isin ajaje kana:"},{"book":"Baʼuu","chapter":"35","verse":"2","text":"Guyyaa jaʼa hojiin haa hojjetamu; guyyaan torbaffaan garuu isiniif guyyaa qulqulluu dha; Waaqayyoof immoo sanbata boqonnaa taʼa. Namni guyyaa kana hojii hojjetu kam iyyuu haa ajjeefamu."},{"book":"Baʼuu","chapter":"35","verse":"3","text":"Guyyaa Sanbataatiin lafa jiraattan kamitti iyyuu ibidda hin qabsiisinaa.”"},{"book":"Baʼuu","chapter":"35","verse":"4","text":"Museenis waldaa Israaʼel guutuudhaan akkana jedhe; “Wanni Waaqayyo ajaje kana:"},{"book":"Baʼuu","chapter":"35","verse":"5","text":"Waan qabdan irraa Waaqayyoof kennaa dhiʼeessaa. Namni fedhii qabu hundinuu:"},{"book":"Baʼuu","chapter":"35","verse":"6","text":"Kirrii bifa cuquliisaa, dhiilgee, bildiimaa fi quncee talbaa gaarii,"},{"book":"Baʼuu","chapter":"35","verse":"7","text":"gogaa korbeessa hoolaa kan halluu diimaa cuuphamee fi gogaa duugame,"},{"book":"Baʼuu","chapter":"35","verse":"8","text":"ibsaadhaaf zayitii ejersaa,"},{"book":"Baʼuu","chapter":"35","verse":"9","text":"dhagaawwan sardooniksii, dooqa gati jabeessa, dirataa fi qomee irratti kaaʼatamu kan biraa haa fidu."},{"book":"Baʼuu","chapter":"35","verse":"10","text":"“Isin keessaa namoonni ogeeyyiin hundi dhufanii waan Waaqayyo ajaje hunda haa hojjetan:"},{"book":"Baʼuu","chapter":"35","verse":"11","text":"“Kunis dunkaana qulqulluu dunkaana isaatii fi irra buusaa isaa wajjin, hokkoowwan isaa, tuggee isaa, dagalee isaa, utubaa isaa, miilla isaa,"},{"book":"Baʼuu","chapter":"35","verse":"12","text":"taabota danqaraa isaa wajjin, teessoo araaraatii fi golgaa isa dhoksus,"},{"book":"Baʼuu","chapter":"35","verse":"13","text":"minjaala danqaraa isaatii fi miʼa isaa hunda wajjin, buddeena ilaalchaa;"},{"book":"Baʼuu","chapter":"35","verse":"14","text":"baattuu ibsaa kan ifaaf taʼu miʼa isaa wajjin, ifa sanaafis ibsaa fi zayitii,"},{"book":"Baʼuu","chapter":"35","verse":"15","text":"iddoo aarsaa ixaanaa danqaraa isaa wajjin, zayitii ittiin dibanii fi ixaana urgaaʼu,"},{"book":"Baʼuu","chapter":"35","verse":"16","text":"iddoo aarsaa kan qalma gubamuu gingilchaa isaa kan naasii irraa hojjetame wajjin, danqaraawwan isaatii fi miʼa isaa hunda,"},{"book":"Baʼuu","chapter":"35","verse":"17","text":"golgaawwan oobdii utubaawwanii fi miillawwan isaanii wajjin, golgaa karra oobdii sanaa,"},{"book":"Baʼuu","chapter":"35","verse":"18","text":"dunkaana qulqulluu fi qofoowwan oobdii dunkaana qulqulluutii fi funyoowwan isaanii,"},{"book":"Baʼuu","chapter":"35","verse":"19","text":"wayyaawwan foʼamanii dhaʼaman kanneen isaan yeroo iddoo qulqulluu keessa tajaajilan uffataman jechuunis wayyaawwan Aroon lubichaaf qulqulleeffamanii fi wayyaawwan ilmaan isaa yeroo lubummaadhaan tajaajilanitti uffatan haa hojjetan.”"},{"book":"Baʼuu","chapter":"35","verse":"20","text":"Ergasiis hawaasni Israaʼel guutuun Musee biraa baʼanii deeman;"},{"book":"Baʼuu","chapter":"35","verse":"21","text":"namni fedhii qabuu fi namni yaadni isaa isa kakaase hundi dhufee hojii dunkaana wal gaʼii sanaatiif, tajaajila isaa hundaa fi hojii wayyaawwan qulqulluu sanaatiif kennaa Waaqayyoof fide."},{"book":"Baʼuu","chapter":"35","verse":"22","text":"Dhiirrii fi dubartiin fedhii qaban hundi miʼa warqee irraa hojjetame kanneen gosa gosaa fidan; bitawoo, lootii, qubeelaa fi faaya fidan. Hundi isaanii iyyuu warqee isaanii aarsaa sochoofamu godhanii Waaqayyoof dhiʼeessan."},{"book":"Baʼuu","chapter":"35","verse":"23","text":"Namni kirrii bifa cuquliisaa, dhiilgee yookaan bildiimaa yookaan quncee talbaa baʼeessa yookaan rifeensa reʼee, kaldhee korbeessa hoolaa kan halluu diimaa cuuphamee fi gogaa duugame qabu hundi ni fide."},{"book":"Baʼuu","chapter":"35","verse":"24","text":"Warri kennaa meetii yookaan naasii dhiʼeessan kennaa Waaqayyoof dhiʼeeffamu godhanii fidan. Namni muka laaftoo kan qooda hojii sanaa kamiif iyyuu taʼu qabu hundas ni fide."},{"book":"Baʼuu","chapter":"35","verse":"25","text":"Dubartoonni ogeeyyiin hundis harkaan foʼanii kirrii bifa cuquliisaa, dhiilgee, bildiimaa fi quncee talbaa baʼeessa foʼan sana fidan."},{"book":"Baʼuu","chapter":"35","verse":"26","text":"Dubartoonni fedhii fi ogummaa qaban hundinuus rifeensa reʼee foʼan."},{"book":"Baʼuu","chapter":"35","verse":"27","text":"Bulchitoonni dhagaawwan sardooniksii fi dhagaawwan gati jabeeyyii biraa dirataa fi kiisii qomaatti akka kaaʼatamuuf fidan."},{"book":"Baʼuu","chapter":"35","verse":"28","text":"Akkasumas urgooftuu fi zayitii ibsaadhaaf, zayitii ittiin dibanii fi ixaana urgaaʼus fidan."},{"book":"Baʼuu","chapter":"35","verse":"29","text":"Dhiironnii fi dubartoonni Israaʼel warri fedhii qaban hundi hojii akka isaan hojjetaniif Waaqayyo karaa Museetiin isaan ajaje sana hundaaf fedhii isaaniitiin Waaqayyoof kennaa fidan."},{"book":"Baʼuu","chapter":"35","verse":"30","text":"Yommus Museen saba Israaʼeliin akkana jedhe; “Ilaa Waaqayyo gosa Yihuudaa keessaa Bezaliʼeel ilma Uuri ilma Huuri filateera;"},{"book":"Baʼuu","chapter":"35","verse":"31","text":"Hafuura Waaqaatiin, ogummaadhaan, dandeettii fi beekumsa hojii harkaa gosa hundumaan isa guuteera."},{"book":"Baʼuu","chapter":"35","verse":"32","text":"Kunis akka inni warqeedhaan, meetii fi naasiidhaan hojii ogummaa hojjetuuf,"},{"book":"Baʼuu","chapter":"35","verse":"33","text":"akka dhagaawwan muree qopheessuuf, akka muka soofuu fi akka hojii ogummaa harkaa kan gosa hundaa keessatti hirmaatuuf."},{"book":"Baʼuu","chapter":"35","verse":"34","text":"Waaqnis Bezaliʼeelii fi Oholiiyaab ilma Ahiisaamaak kan gosa Daan sanaaf dandeettii isaan ittiin warra kaan barsiisan kenne."},{"book":"Baʼuu","chapter":"35","verse":"35","text":"Akka isaan ogeeyyii hojii harkaa, bifa baastotaa fi warra kirrii bifa cuquliisaatiin, dhiilgeen, bildiimaa fi quncee talbaa baʼeessaan miidhagsanii fi wayyaa dhooftota hundi isaanii ogeeyyii hojii harkaatii fi bifa baastota taʼaniif ogummaa hojii gosa hundaa hojjechuutiin isaan guute."}]}