{"data":[{"book":"Samuweli I","chapter":"27","verse":"1","text":"Dawuda naxa a fala a yɛtɛ ma, a naxɛ, «Lɔxɔɛ nde Sɔlu man katama nɛ n faxade. N xa n gi a ya ra Filisita bɔxi ma, alako a xa gbilen n fɔxɔ ra Isirayila bɔxi ma. Na nan nɔma n bade a bɛlɛxɛ.»"},{"book":"Samuweli I","chapter":"27","verse":"2","text":"Dawuda nun a xa mixi kɛmɛ sennie naxa keli, e naxa siga Mayi xa di Akisi yire, naxan findixi Gati mangɛ ra."},{"book":"Samuweli I","chapter":"27","verse":"3","text":"Dawuda naxa sabati Akisi xɔnyi Gati bɔxi ma, a tan nun a xa mixi kɛmɛ senni, birin nun a xa denbaya. Dawuda xa denbaya fan nu na, a xa ginɛ firinyie, Axinowama Yisireelika nun Abigayili Karemeleka, Nabali xa ginɛ fori."},{"book":"Samuweli I","chapter":"27","verse":"4","text":"Sɔlu to a kolon a Dawuda bara a gi Gati, a naxa gbilen a fɔxɔ ra."},{"book":"Samuweli I","chapter":"27","verse":"5","text":"Dawuda naxa a fala Akisi bɛ, «Xa a sa i kɛnɛn mangɛ, i xa yire nde so n tan yi ra, i xa konyi di, n luma dɛnnaxɛ. A mu lanma n tan i xa konyi xa lu i sɛɛti ma mangataa kui.»"},{"book":"Samuweli I","chapter":"27","verse":"6","text":"Na lɔxɔɛ Akisi naxa Sikilaga taa so a yi ra. Na nan a toxi Sikilaga naxa findi Yuda mangɛe gbe ra han to."},{"book":"Samuweli I","chapter":"27","verse":"7","text":"Dawuda ɲɛ keren kike naani nan naba Filisita bɔxi ma."},{"book":"Samuweli I","chapter":"27","verse":"8","text":"Dawuda nun a xa sɔɔrie nu sigama Gesurikae, Girisikae, Amalɛkikae gerede, barima nee nu sabatixi kelife Suru bɔxi ma han Misira bɔxi ma kabi tɛmui xɔnkuye."},{"book":"Samuweli I","chapter":"27","verse":"9","text":"Dawuda nu darixi naakae sɔntɔ ra ginɛe nun xɛmɛe, a fa e xa xuruse xungbee, e xa xuruse lanmae, e xa sofalee, e xa ɲɔxɔmɛe, nun e xa dugie, a na birin xanin Akisi yire."},{"book":"Samuweli I","chapter":"27","verse":"10","text":"Akisi nu a maxɔrinma, «Wo gere so minden to?» Dawuda nu a yaabima, «Yudaya, Yerameeli, nun Keni xa gbengberenyie.»"},{"book":"Samuweli I","chapter":"27","verse":"11","text":"Dawuda nu na mixie faxama na nan ma, alako e naxa nɔ sigade Gati, e sa dɛntɛgɛ sa Dawuda xa fe rabaxi xa fe ra. A nu walima na ki nɛ Filisita bɔxi ma."},{"book":"Samuweli I","chapter":"27","verse":"12","text":"Na kui Akisi nu laxi Dawuda ra, a nu a falama, «Dawuda bara a yɛtɛ raɲaaxu a xa ɲama Isirayila ma. A mu kelima n xun ma abadan.»"}]}