{"data":[{"book":"Mogomer Akar Aghuriaghɨrɨzim","chapter":"12","verse":"1","text":"Ezɨ overiamɨn pɨn bizir bar igharagha garim oto. Amizir mam, an aruemɨn angazangarim korotiamɨn mɨn aneru, ezɨ iakinim an suemningɨn apengan iti, ezɨ dapanir asuar mɨkovezir 12 pla itim, an dapanimɨn iti."},{"book":"Mogomer Akar Aghuriaghɨrɨzim","chapter":"12","verse":"2","text":"Amizir kam navim asegha borim batasava amua mɨzazim isava arai."},{"book":"Mogomer Akar Aghuriaghɨrɨzim","chapter":"12","verse":"3","text":"Ezɨ overiamɨn bizir igharagha garir igharazim oto, maburan kuruzir aghevir mam, a dapanir 7 pla ikia, egha 10 plan komba ikia, egha 7 plan atrivimɨn dapanir asuaba vaghavagha an dapanibar iti."},{"book":"Mogomer Akar Aghuriaghɨrɨzim","chapter":"12","verse":"4","text":"Kuruzir kam overiamɨn itir mɨkovezibar 3 plan okuruabar da tuira, egha okuruar mam pamtem uan ipemɨn dar vigha da makunizɨma da iza nguazim gire. Kuruzim ghaze, amizim borim bateghtɨma an anemasa, kamaghɨn kuruzim amizimɨn guamɨn tughav iti."},{"book":"Mogomer Akar Aghuriaghɨrɨzim","chapter":"12","verse":"5","text":"Ezɨ amizim otarim bate, otarir God mɨsevezim, a ainɨn aghorir gavgavimɨn suiraghɨva gumazamiziba mɨghɨvɨra me gativagham. Ezɨ an otarim me zuamɨra a inigha Godɨn atrivir dabirabimɨn anefasava a inigha ghuavanabo."},{"book":"Mogomer Akar Aghuriaghɨrɨzim","chapter":"12","verse":"6","text":"Ezɨ amizir kam ara gumaziba puvatɨzɨ naghɨn ghu. Danganir kam God a bagha anekɨri, eghtɨ a kagh 1,260 plan dughiabar ikɨ akurvazim ini ikiam."},{"book":"Mogomer Akar Aghuriaghɨrɨzim","chapter":"12","verse":"7","text":"Ezɨ datɨrɨghɨn maburan mɨdorozim Godɨn Nguibamɨn pɨn oto. Maikel uan enselba ko kuruzir kam mɨsosi, ezɨ kuruzir ekiam uan enselba ko men mɨdorozim ikarvasi."},{"book":"Mogomer Akar Aghuriaghɨrɨzim","chapter":"12","verse":"8","text":"Egha kuruzir kam gavgaviba puvatɨgha egha me Godɨn Nguibamɨn uan danganim ataki."},{"book":"Mogomer Akar Aghuriaghɨrɨzim","chapter":"12","verse":"9","text":"Ezɨ Maikelɨn enselba kuruzir ekiam akunizɨ a izaghira irɨ. Kar kuruzir fomɨra itim, me Satan a garɨsi egha uaghan an ziar mam, “Gumazir Akam Gumazamizibagh asim.” A gumazir nguazimɨn itir gumazamizibagh ifarim, a datɨrɨghɨn uan enselba ko iza nguazim girɨ."},{"book":"Mogomer Akar Aghuriaghɨrɨzim","chapter":"12","verse":"10","text":"Ezɨ kɨ Godɨn Nguibamɨn tiarir ekiar mam barazi a kamaghɨn mɨgei,"},{"book":"Mogomer Akar Aghuriaghɨrɨzim","chapter":"12","verse":"11","text":"Kraisɨn adarazi, dughiar gumaziba me mɨsozima me ariaghɨrim,"},{"book":"Mogomer Akar Aghuriaghɨrɨzim","chapter":"12","verse":"12","text":"Kamagh amizɨ, ia Godɨn Nguibam ko an itir darasi bar,"},{"book":"Mogomer Akar Aghuriaghɨrɨzim","chapter":"12","verse":"13","text":"Ezɨ kuruzim fo, me anekunizɨ a nguazimɨn iraghu, egha amizir otarim batezir kamɨn agɨra."},{"book":"Mogomer Akar Aghuriaghɨrɨzim","chapter":"12","verse":"14","text":"God kamagh sua, amizim azenir 3 pla ko akuamɨn gumaziba puvatɨzɨ naghɨn ikɨva egh a kagh akurvazim iniam. Kamaghɨn, a mɨghegh danganir God a bagha dɨkɨrɨzir kamɨn mangasa, God kuarazir anebar ekiamɨn avɨzimning a ganɨngi."},{"book":"Mogomer Akar Aghuriaghɨrɨzim","chapter":"12","verse":"15","text":"Kuruzim kamagh sua, aperiar ekiam amizim inigh mangɨgham. Egha kamaghɨn uan akamɨn dɨpar ekiamɨn miki, ezɨ dɨpar kam aperiar ekiamɨn mɨn ivegha amizimɨn gɨn zui."},{"book":"Mogomer Akar Aghuriaghɨrɨzim","chapter":"12","verse":"16","text":"Ezɨ nguazim amizimɨn akurvagha, akam akarigha dɨpar kuruzim mighizir kam tui."},{"book":"Mogomer Akar Aghuriaghɨrɨzim","chapter":"12","verse":"17","text":"Kamagh amizɨ, kuruzim amizim puvɨram an atara ghua an borir igharaziba ko mɨsoghasa, me Godɨn akabar gɨn zuiba ko Iesusɨn akamɨn gun mɨgeiba."},{"book":"Mogomer Akar Aghuriaghɨrɨzim","chapter":"12","verse":"18","text":"Egha kuruzim ongarir dadarimɨn tughav iti."}]}