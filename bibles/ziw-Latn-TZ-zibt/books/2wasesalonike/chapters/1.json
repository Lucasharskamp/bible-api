{"data":[{"book":"2 Wasesalonike","chapter":"1","verse":"1","text":"Baluwa ino yalaila kwangu miye Paolo na Siliwano na Timoseo,"},{"book":"2 Wasesalonike","chapter":"1","verse":"2","text":"Chawaungilani wedi wa Chohile na utondowazi vikulaila kwa Chohile Tati ywetu na kwa Zumbe dyetu Yesu Kulisito."},{"book":"2 Wasesalonike","chapter":"1","verse":"3","text":"Walukolo chimhongeze Chohile mazuwa yose kwachausa chenyu. Vichiwagila kudamanya ivyo, kwa viya uzumizi wenyu wongezekela naho kungana kwenyu kongezekelesa."},{"book":"2 Wasesalonike","chapter":"1","verse":"4","text":"Elo suwe cheduvila nyuwe mwa mabunga ya wazumizi ya Chohile. Kwachausa cha kujijimiza kwenyu na uzumizi mnanawo mwe masulumizo na nkunto mkusulumila."},{"book":"2 Wasesalonike","chapter":"1","verse":"5","text":"Ayo yose yabunkula kugamba nkanto ya Chohile ni viya vikumuwagila na chikulaila kugamba nyuwe muwagilwa kwingila mwe uzumbe wakwe uwo kwachausa chakwe mwasulumizwa."},{"book":"2 Wasesalonike","chapter":"1","verse":"6","text":"Chohile ni muwagila nawasulumize wadya wakuwasulumizani nyuwe,"},{"book":"2 Wasesalonike","chapter":"1","verse":"7","text":"nawenkani kutweta nyuwe mkusulumizwa hamwenga na suwe. Mbuli iyo naidamanye chipindi Zumbe Yesu akelagisa kulaila kwembingu hamwenga na wandima wa kwembingu wakwe wata nguvu,"},{"book":"2 Wasesalonike","chapter":"1","verse":"8","text":"na mwale ya moto kuwakantila wadya wakumlemela Chohile na wadya hewekuzumila Mbuli Yedi ya Zumbe dyetu Yesu."},{"book":"2 Wasesalonike","chapter":"1","verse":"9","text":"Nkanto yawo naitende ni kubalangwa mazuwa yose na kusentwa hale na Zumbe na ukuka na ukulu wakwe,"},{"book":"2 Wasesalonike","chapter":"1","verse":"10","text":"Umo akeza atogoleswe ni wantu wakwe na kutunywa kwa chizumo mwa wose wakuzumila kwa ukuzi. Nyuwe nanywi namtende hamwenga mwawo, kwaviya mzumila ulosi chiwagambileni."},{"book":"2 Wasesalonike","chapter":"1","verse":"11","text":"Nivyo vikuleka chawalombezezani mazuwa yose. Chani Chohile ywetu awadahize kuwagilwa kwikala kutimila mwitango wakwe. Chamlombeza kugamba kwa nguvu zakwe ajese viya vikungwa kudamanya yedi na kukomeleza ndima yenyu ya uzumizi."},{"book":"2 Wasesalonike","chapter":"1","verse":"12","text":"Mweivyo namtunye zina dya Zumbe dyetu Yesu nanywi namtunywe nuyo kwa wedi wa Chohile ywetu na Zumbe Yesu Kulisito."}]}