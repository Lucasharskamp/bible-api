{"data":[{"book":"Jesaja","chapter":"32","verse":"1","text":"Zie, dan zal een Koning met gerechtigheid heersen, En de vorsten zullen besturen met recht."},{"book":"Jesaja","chapter":"32","verse":"2","text":"Ieder van hen zal zijn als een beschutting tegen de wind, En als een schuilplaats tegen de regen; Als een waterbeek in de steppe, Als de schaduw van een machtige rots op het dorstige land."},{"book":"Jesaja","chapter":"32","verse":"3","text":"Dan blijven de ogen der zienden niet langer gesloten, En de oren der horenden luisteren weer;"},{"book":"Jesaja","chapter":"32","verse":"4","text":"Het onbezonnen verstand leert begrijpen, De stamelende tong spreekt vloeiend en klaar;"},{"book":"Jesaja","chapter":"32","verse":"5","text":"De dwaas wordt niet langer voor edel gehouden, De sluwerd geen man van aanzien genoemd."},{"book":"Jesaja","chapter":"32","verse":"6","text":"Want de dwaas spreekt maar dwaasheid En zijn hart zint op boosheid: Om vermetel te worden, En tegen Jahweh te lasteren; Om den hongerige gebrek te doen lijden, Den dorstige een dronk te onthouden."},{"book":"Jesaja","chapter":"32","verse":"7","text":"En de sluwerd verzint listige streken, Beraamt boze plannen, Om ongelukkigen door leugen in het verderf te storten, Den arme door zijn beschuldiging voor het gerecht."},{"book":"Jesaja","chapter":"32","verse":"8","text":"Maar een edel mens vormt nobele plannen, En brengt ze ten uitvoer."},{"book":"Jesaja","chapter":"32","verse":"9","text":"Lichtzinnige vrouwen, hoort naar mijn stem, Luchthartige dochters, luistert naar mijn woord!"},{"book":"Jesaja","chapter":"32","verse":"10","text":"Na jaar en dag Zult ge beven, luchthartigen: Want dan is â€˜t gedaan met de wijn, En geen oogst is er meer."},{"book":"Jesaja","chapter":"32","verse":"11","text":"Siddert lichtzinnigen, beeft luchthartigen, Ontkleedt en ontbloot u; Gordt de rouw om uw lenden,"},{"book":"Jesaja","chapter":"32","verse":"12","text":"En slaat op uw borsten: Om de lieflijke velden, De vruchtbare wijnstok."},{"book":"Jesaja","chapter":"32","verse":"13","text":"Doornen en distels woekeren op de grond van mijn volk In alle lustpaleizen der dartele veste;"},{"book":"Jesaja","chapter":"32","verse":"14","text":"Want de burcht ligt eenzaam, verlaten de woelige stad, Ofel en toren verwoest: Holen voor eeuwig, Een lustoord voor ezels, een weide der kudde."},{"book":"Jesaja","chapter":"32","verse":"15","text":"Dan stort Hij voor eeuwig een geest uit de hoge over ons uit, En wordt de steppe een boomgaard, de boomgaard een woud."},{"book":"Jesaja","chapter":"32","verse":"16","text":"Het recht zal in de steppe vertoeven, De gerechtigheid in de boomgaard wonen;"},{"book":"Jesaja","chapter":"32","verse":"17","text":"En vrede zal de winst der gerechtigheid zijn, Rust en veiligheid de vrucht van het recht voor altoos!"},{"book":"Jesaja","chapter":"32","verse":"18","text":"Mijn volk zal in een oord van vrede wonen, In veilige woningen in zorgeloze rust."},{"book":"Jesaja","chapter":"32","verse":"19","text":"Maar het woud zal worden geveld en vernield, De stad tot de grond geslecht."},{"book":"Jesaja","chapter":"32","verse":"20","text":"Heil u! Gij zult aan alle wateren zaaien, En rund en ezel daar vrij laten lopen."}]}