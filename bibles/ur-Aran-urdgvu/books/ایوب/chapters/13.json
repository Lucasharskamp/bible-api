{"data":[{"book":"ایوب","chapter":"13","verse":"1","text":"یہ سب کچھ مَیں نے اپنی آنکھوں سے دیکھا، اپنے کانوں سے سن کر سمجھ لیا ہے۔"},{"book":"ایوب","chapter":"13","verse":"2","text":"علم کے لحاظ سے مَیں تمہارے برابر ہوں۔ اِس ناتے سے مَیں تم سے کم نہیں ہوں۔"},{"book":"ایوب","chapter":"13","verse":"3","text":"لیکن مَیں قادرِ مطلق سے ہی بات کرنا چاہتا ہوں، اللہ کے ساتھ ہی مباحثہ کرنے کی آرزو رکھتا ہوں۔"},{"book":"ایوب","chapter":"13","verse":"4","text":"جہاں تک تمہارا تعلق ہے، تم سب فریب دہ لیپ لگانے والے اور بےکار ڈاکٹر ہو۔"},{"book":"ایوب","chapter":"13","verse":"5","text":"کاش تم سراسر خاموش رہتے! ایسا کرنے سے تمہاری حکمت کہیں زیادہ ظاہر ہوتی۔"},{"book":"ایوب","chapter":"13","verse":"6","text":"مباحثے میں ذرا میرا موقف سنو، عدالت میں میرے بیانات پر غور کرو!"},{"book":"ایوب","chapter":"13","verse":"7","text":"کیا تم اللہ کی خاطر کج رَو باتیں پیش کرتے ہو، کیا اُسی کی خاطر جھوٹ بولتے ہو؟"},{"book":"ایوب","chapter":"13","verse":"8","text":"کیا تم اُس کی جانب داری کرنا چاہتے ہو، اللہ کے حق میں لڑنا چاہتے ہو؟"},{"book":"ایوب","chapter":"13","verse":"9","text":"سوچ لو، اگر وہ تمہاری جانچ کرے تو کیا تمہاری بات بنے گی؟ کیا تم اُسے یوں دھوکا دے سکتے ہو جس طرح انسان کو دھوکا دیا جاتا ہے؟"},{"book":"ایوب","chapter":"13","verse":"10","text":"اگر تم خفیہ طور پر بھی جانب داری دکھاؤ تو وہ تمہیں ضرور سخت سزا دے گا۔"},{"book":"ایوب","chapter":"13","verse":"11","text":"کیا اُس کا رُعب تمہیں خوف زدہ نہیں کرے گا؟ کیا تم اُس سے سخت دہشت نہیں کھاؤ گے؟"},{"book":"ایوب","chapter":"13","verse":"12","text":"پھر جن کہاوتوں کی یاد تم دلاتے رہتے ہو وہ راکھ کی امثال ثابت ہوں گی، پتا چلے گا کہ تمہاری باتیں مٹی کے الفاظ ہیں۔"},{"book":"ایوب","chapter":"13","verse":"13","text":"خاموش ہو کر مجھ سے باز آؤ! جو کچھ بھی میرے ساتھ ہو جائے، مَیں بات کرنا چاہتا ہوں۔"},{"book":"ایوب","chapter":"13","verse":"14","text":"مَیں اپنے آپ کو خطرے میں ڈالنے کے لئے تیار ہوں، مَیں اپنی جان پر کھیلوں گا۔"},{"book":"ایوب","chapter":"13","verse":"15","text":"شاید وہ مجھے مار ڈالے۔ کوئی بات نہیں، کیونکہ میری اُمید جاتی رہی ہے۔ جو کچھ بھی ہو مَیں اُسی کے سامنے اپنی راہوں کا دفاع کروں گا۔"},{"book":"ایوب","chapter":"13","verse":"16","text":"اور اِس میں مَیں پناہ لیتا ہوں کہ بےدین اُس کے حضور آنے کی جرأت نہیں کرتا۔"},{"book":"ایوب","chapter":"13","verse":"17","text":"دھیان سے میرے الفاظ سنو، اپنے کان میرے بیانات پر دھرو۔"},{"book":"ایوب","chapter":"13","verse":"18","text":"تمہیں پتا چلے گا کہ مَیں نے احتیاط اور ترتیب سے اپنا معاملہ تیار کیا ہے۔ مجھے صاف معلوم ہے کہ مَیں حق پر ہوں!"},{"book":"ایوب","chapter":"13","verse":"19","text":"اگر کوئی مجھے مجرم ثابت کر سکے تو مَیں چپ ہو جاؤں گا، دم چھوڑنے تک خاموش رہوں گا۔"},{"book":"ایوب","chapter":"13","verse":"20","text":"اے اللہ، میری صرف دو درخواستیں منظور کر تاکہ مجھے تجھ سے چھپ جانے کی ضرورت نہ ہو۔"},{"book":"ایوب","chapter":"13","verse":"21","text":"پہلے، اپنا ہاتھ مجھ سے دُور کر تاکہ تیرا خوف مجھے دہشت زدہ نہ کرے۔"},{"book":"ایوب","chapter":"13","verse":"22","text":"دوسرے، اِس کے بعد مجھے بُلا تاکہ مَیں جواب دوں، یا مجھے پہلے بولنے دے اور تُو ہی اِس کا جواب دے۔"},{"book":"ایوب","chapter":"13","verse":"23","text":"مجھ سے کتنے گناہ اور غلطیاں ہوئی ہیں؟ مجھ پر میرا جرم اور میرا گناہ ظاہر کر!"},{"book":"ایوب","chapter":"13","verse":"24","text":"تُو اپنا چہرہ مجھ سے چھپائے کیوں رکھتا ہے؟ تُو مجھے کیوں اپنا دشمن سمجھتا ہے؟"},{"book":"ایوب","chapter":"13","verse":"25","text":"کیا تُو ہَوا کے جھونکوں کے اُڑائے ہوئے پتے کو دہشت کھلانا چاہتا، خشک بھوسے کا تعاقب کرنا چاہتا ہے؟"},{"book":"ایوب","chapter":"13","verse":"26","text":"یہ تیرا ہی فیصلہ ہے کہ مَیں تلخ تجربوں سے گزروں، تیری ہی مرضی ہے کہ مَیں اپنی جوانی کے گناہوں کی سزا پاؤں۔13‏:26 سزا پاؤں: لفظی ترجمہ: سزا میراث میں پاؤں۔"},{"book":"ایوب","chapter":"13","verse":"27","text":"تُو میرے پاؤں کو کاٹھ میں ٹھونک کر میری تمام راہوں کی پہرا داری کرتا ہے۔ تُو میرے ہر ایک نقشِ قدم پر دھیان دیتا ہے،"},{"book":"ایوب","chapter":"13","verse":"28","text":"گو مَیں مَے کی گھسی پھٹی مشک اور کیڑوں کا خراب کیا ہوا لباس ہوں۔"}]}