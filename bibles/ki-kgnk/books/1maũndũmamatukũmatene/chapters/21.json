{"data":[{"book":"1 Maũndũ Ma Matukũ Ma Tene","chapter":"21","verse":"1","text":"Na rĩrĩ, Shaitani nĩookĩrĩire andũ a Isiraeli, na akĩarahũra Daudi nĩguo atarithie andũ a Isiraeli."},{"book":"1 Maũndũ Ma Matukũ Ma Tene","chapter":"21","verse":"2","text":"Nĩ ũndũ ũcio Daudi akĩĩra Joabu na anene a mbũtũ cia ita atĩrĩ: “Thiĩi mũgatare andũ a Isiraeli kuuma Birishiba nginya Dani, mũcooke mũndehere ũhoro nĩguo menye ũrĩa maigana.”"},{"book":"1 Maũndũ Ma Matukũ Ma Tene","chapter":"21","verse":"3","text":"Nowe Joabu akĩmũcookeria atĩrĩ, “Jehova aroingĩhia mbũtũ ciake cia ita maita igana. Mwathi wakwa mũthamaki, githĩ othe matirĩ watho-inĩ waku? Nĩ kĩĩ gĩgũtũma mwathi wakwa ende gwĩka ũguo? Nĩ kĩĩ gĩgũtũma ahĩtithie Isiraeli?”"},{"book":"1 Maũndũ Ma Matukũ Ma Tene","chapter":"21","verse":"4","text":"No rĩrĩ, mũthamaki agĩkararia Joabu; nĩ ũndũ ũcio Joabu akiuma hau agĩthiĩ Isiraeli guothe, na agĩcooka Jerusalemu."},{"book":"1 Maũndũ Ma Matukũ Ma Tene","chapter":"21","verse":"5","text":"Joabu akĩmenyithia Daudi mũigana wa andũ arĩa maangĩarũire mbaara ta ũũ: Isiraeli guothe kwarĩ na andũ 1,100,000 arĩa maangĩahotire kũhũthĩra rũhiũ rwa njora, thĩinĩ wao haarĩ na andũ 470,000 kuuma Juda."},{"book":"1 Maũndũ Ma Matukũ Ma Tene","chapter":"21","verse":"6","text":"No rĩrĩ, Joabu ndaatarire andũ a Lawi na a Benjamini, tondũ watho ũcio wa mũthamaki nĩwamũiguithĩtie ũũru mũno."},{"book":"1 Maũndũ Ma Matukũ Ma Tene","chapter":"21","verse":"7","text":"O na ningĩ watho ũcio warĩ mũũru maitho-inĩ ma Ngai; nĩ ũndũ ũcio akĩherithia Isiraeli."},{"book":"1 Maũndũ Ma Matukũ Ma Tene","chapter":"21","verse":"8","text":"Hĩndĩ ĩyo Daudi akĩĩra Ngai atĩrĩ, “Nĩnjĩhĩtie mũno nĩ gwĩka ũndũ ũyũ. Rĩu ndagũthaitha ũnjehererie mahĩtia, niĩ ndungata yaku. Nĩnjĩkĩte ũndũ wa ũrimũ mũno.”"},{"book":"1 Maũndũ Ma Matukũ Ma Tene","chapter":"21","verse":"9","text":"Nake Jehova akĩĩra Gadi ũrĩa woonagĩra Daudi maũndũ atĩrĩ,"},{"book":"1 Maũndũ Ma Matukũ Ma Tene","chapter":"21","verse":"10","text":"“Thiĩ ũkeere Daudi ũũ, ‘Jehova ekuuga atĩrĩ: Ũrĩ na maũndũ matatũ ma gũthuura. Nowe ũthuure ũmwe wamo ũrĩa ngũkũherithia naguo.’ ”"},{"book":"1 Maũndũ Ma Matukũ Ma Tene","chapter":"21","verse":"11","text":"Nĩ ũndũ ũcio Gadi agĩthiĩ kũrĩ Daudi, akĩmwĩra atĩrĩ, “Jehova ekuuga ũũ: ‘Thuura ũndũ ũmwe wa maya:"},{"book":"1 Maũndũ Ma Matukũ Ma Tene","chapter":"21","verse":"12","text":"Ũthuure mĩaka ĩtatũ ya ngʼaragu, kana mĩeri ĩtatũ ya kũniinwo nĩ thũ ciaku igũthingatĩte na hiũ ciao cia njora, kana mĩthenya ĩtatũ ya rũhiũ rwa njora rwa Jehova, naguo nĩ atĩ kũgĩe na mĩthenya ya mũthiro bũrũri-inĩ, rĩrĩa mũraika wa Jehova akaaniinana Isiraeli guothe.’ Na rĩrĩ, tua itua ũnjĩĩre ũrĩa ngũthiĩ gũcookeria ũrĩa ũndũmĩte.”"},{"book":"1 Maũndũ Ma Matukũ Ma Tene","chapter":"21","verse":"13","text":"Daudi akĩĩra Gadi atĩrĩ, “Rĩu niĩ ndĩ na thĩĩna mũno. Nĩ kaba niĩ ngwe moko-inĩ ma Jehova, tondũ tha ciake nĩ nyingĩ mũno; no ndũkareke ngwe moko-inĩ ma andũ.”"},{"book":"1 Maũndũ Ma Matukũ Ma Tene","chapter":"21","verse":"14","text":"Nĩ ũndũ ũcio Jehova akĩrehera Isiraeli mũthiro, na andũ a Isiraeli 70,000 magĩkua."},{"book":"1 Maũndũ Ma Matukũ Ma Tene","chapter":"21","verse":"15","text":"Nake Ngai agĩtũma mũraika akanange Jerusalemu. No rĩrĩa mũraika ekaga ũguo-rĩ, Jehova akĩona ũndũ ũcio na akĩigua kĩeha nĩ ũndũ wa kĩnyariirĩko kĩu, nake akĩĩra mũraika ũcio wanangaga andũ atĩrĩ, “Tigĩra hau! Eheria guoko gwaku.” Hĩndĩ ĩyo mũraika ũcio wa Jehova aarũgamĩte kĩhuhĩro-inĩ kĩa ngano kĩa Arauna ũrĩa Mũjebusi."},{"book":"1 Maũndũ Ma Matukũ Ma Tene","chapter":"21","verse":"16","text":"Nake Daudi akĩrora igũrũ akĩona mũraika wa Jehova arũngiĩ gatagatĩ ka igũrũ na thĩ acomorete rũhiũ rwa njora, arũnyiitĩte na guoko gwake gũtambũrũkĩirio Jerusalemu. Nake Daudi na athuuri, mehumbĩte nguo cia makũnia, makĩgũa magĩturumithia mothiũ mao thĩ."},{"book":"1 Maũndũ Ma Matukũ Ma Tene","chapter":"21","verse":"17","text":"Daudi akĩũria Ngai atĩrĩ, “Githĩ ti niĩ ndaathanire atĩ arũi a mbaara matarwo? Niĩ nĩ niĩ njĩhĩtie o na ngeeka ũũru. Andũ aya matariĩ o ta ngʼondu. Nĩ atĩa mekĩte? Wee Jehova Ngai wakwa, reke guoko gwaku kũnjũkĩrĩre niĩ na nyũmba yakwa, no rĩrĩ, ndũkareke mũthiro ũyũ ũikare na andũ aku.”"},{"book":"1 Maũndũ Ma Matukũ Ma Tene","chapter":"21","verse":"18","text":"Nake mũraika wa Jehova agĩatha Gadi eere Daudi aambate athiĩ agaakĩre Jehova kĩgongona o kũu kĩhuhĩro-inĩ kĩa ngano kĩa Arauna ũrĩa Mũjebusi."},{"book":"1 Maũndũ Ma Matukũ Ma Tene","chapter":"21","verse":"19","text":"Nĩ ũndũ ũcio Daudi akĩambata agĩathĩkĩra kiugo kĩu Gadi aarĩtie thĩinĩ wa rĩĩtwa rĩa Jehova."},{"book":"1 Maũndũ Ma Matukũ Ma Tene","chapter":"21","verse":"20","text":"Hĩndĩ ĩrĩa Arauna aakonyoraga ngano-rĩ, akĩĩhũgũra akĩona mũraika ũcio; nao ariũ ake ana arĩa maarĩ nake makĩĩhitha."},{"book":"1 Maũndũ Ma Matukũ Ma Tene","chapter":"21","verse":"21","text":"Nake Daudi agĩkuhĩrĩria, na rĩrĩa Arauna aarorire akĩmuona, akiuma kĩhuhĩro-inĩ kĩa ngano, akĩinamĩrĩria mũtwe wake mbere ya Daudi, na agĩturumithia ũthiũ thĩ."},{"book":"1 Maũndũ Ma Matukũ Ma Tene","chapter":"21","verse":"22","text":"Daudi akĩmwĩra atĩrĩ, “Njĩtĩkĩria njakĩre Jehova kĩgongona haha kĩhuhĩro-inĩ gĩkĩ gĩaku kĩa ngano, nĩguo mũthiro ũyũ ũkorete andũ ũthire. Nyenderia o ũrĩa thogora wakĩo ũigana.”"},{"book":"1 Maũndũ Ma Matukũ Ma Tene","chapter":"21","verse":"23","text":"Arauna akĩĩra Daudi atĩrĩ, “Kĩoe! Reke mũthamaki mwathi wakwa eeke ũndũ ũrĩa ũngĩmũkenia. Na rĩrĩ, nĩngũkũhe ndegwa ici irutwo igongona rĩa njino, ihũũri ici cia ngano ituĩke ngũ, ngano nayo ĩtuĩke ya igongona rĩa mũtu. Icio ciothe nĩngũkũhe.”"},{"book":"1 Maũndũ Ma Matukũ Ma Tene","chapter":"21","verse":"24","text":"Nowe Mũthamaki Daudi agĩcookeria Arauna atĩrĩ, “Aca, no nginya ndĩhe thogora wakĩo ũrĩa ũigana. Ndingĩrutĩra Jehova kĩndũ gĩaku, kana ndute igongona rĩa njino na kĩndũ kĩrĩa itarutĩire thogora.”"},{"book":"1 Maũndũ Ma Matukũ Ma Tene","chapter":"21","verse":"25","text":"Nĩ ũndũ ũcio Daudi akĩrĩha Arauna cekeri magana matandatũ21:25 nĩ ta kilo 7 cia thahabu nĩ ũndũ wa handũ hau."},{"book":"1 Maũndũ Ma Matukũ Ma Tene","chapter":"21","verse":"26","text":"Daudi agĩakĩra Jehova kĩgongona handũ hau, na akĩruta maruta ma njino na maruta ma ũiguano. Agĩkaĩra Jehova, nake Jehova akĩmwĩtĩka na njĩra ya mwaki uumĩte igũrũ, ũgĩakana kĩgongona-inĩ kĩu kĩa maruta ma njino."},{"book":"1 Maũndũ Ma Matukũ Ma Tene","chapter":"21","verse":"27","text":"Ningĩ Jehova akĩarĩria mũraika ũcio nake agĩcookia rũhiũ rwake njora."},{"book":"1 Maũndũ Ma Matukũ Ma Tene","chapter":"21","verse":"28","text":"Hĩndĩ ĩyo, rĩrĩa Daudi onire atĩ Ngai nĩamũiguĩte arĩ kũu kĩhuhĩro-inĩ kĩa ngano kĩa Arauna ũcio Mũjebusi-rĩ, akĩrutĩra magongona hau."},{"book":"1 Maũndũ Ma Matukũ Ma Tene","chapter":"21","verse":"29","text":"Hema ya Jehova ĩrĩa nyamũre ĩrĩa Musa aathondekeire werũ-inĩ, na kĩgongona kĩa maruta ma njino, hĩndĩ ĩyo ciarĩ harĩa hatũũgĩru o kũu Gibeoni."},{"book":"1 Maũndũ Ma Matukũ Ma Tene","chapter":"21","verse":"30","text":"No rĩrĩ, Daudi ndangĩathiire mbere yakĩo gũtuĩria ũhoro harĩ Ngai tondũ nĩetigagĩra rũhiũ rwa njora rwa mũraika ũcio wa Jehova."}]}