{"data":[{"book":"Yɛtɛ sɔtɔɛ","chapter":"6","verse":"1","text":"Alatala naxa a masen Munsa bɛ, «I fama a tode yakɔsi, n naxan nabama Firawuna ra. N sɛnbɛ nan fama a niyade a xa Isirayila ɲama bɛɲin, a yɛtɛ xa e keri a xa bɔxi ma.»"},{"book":"Yɛtɛ sɔtɔɛ","chapter":"6","verse":"2","text":"Ala man naxa a masen Munsa bɛ, «N tan nan Alatala ra."},{"book":"Yɛtɛ sɔtɔɛ","chapter":"6","verse":"3","text":"N naxa n yɛtɛ masen Iburahima, Isiyaga, nun Yaxuba bɛ. Kɔnɔ e mu n n xili kolonxi Alatala ra. E n kolonxi Ala Sɛnbɛma xili nan na."},{"book":"Yɛtɛ sɔtɔɛ","chapter":"6","verse":"4","text":"Muxu man naxa saata, n xa Kanaan bɔxi fi e ma, e xɔɲɛya rabaxi dɛnnaxɛ."},{"book":"Yɛtɛ sɔtɔɛ","chapter":"6","verse":"5","text":"N bara Isirayilakae wa xui mɛ e xa konyiya kui Misirakae yi ra. N man bara ratu n ma saatɛ ma."},{"book":"Yɛtɛ sɔtɔɛ","chapter":"6","verse":"6","text":"Na kui, a fala Isirayilakae bɛ, ‹N tan nan Alatala ra. N fama nɛ wo raminide Misirakae xa nɔɛ bun ma. N xɔrɛya fima nɛ wo ma. N fama nɛ wo xun sarade n sɛnbɛ ra. N ɲaxankatɛ ragoroma nɛ Misirakae ma e xa wali kobie xa fe ra."},{"book":"Yɛtɛ sɔtɔɛ","chapter":"6","verse":"7","text":"N wo findima nɛ n ma ɲama ra. N fan findima nɛ wo Marigi ra. Na tɛmui wo a kolonma nɛ, n tan nan na wo Marigi Alatala ra, naxan wo baxi konyiya kui Misirakae yi ra."},{"book":"Yɛtɛ sɔtɔɛ","chapter":"6","verse":"8","text":"N fama nɛ wo rasode bɔxi ma, n nakalixi naxan ma fe ra, n xa a fi Iburahima, Isiyaga, nun Yaxuba ma. N fama nɛ a fide wo ma, a lu wo sagoe.›»"},{"book":"Yɛtɛ sɔtɔɛ","chapter":"6","verse":"9","text":"Munsa naxa na dɛntɛgɛ Isirayilakae bɛ, kɔnɔ e mu la a xui ra e xa konyiya xɔrɔxɔɛ xa fe ra. Limaniya birin nu bara ba e yi."},{"book":"Yɛtɛ sɔtɔɛ","chapter":"6","verse":"10","text":"Alatala naxa a masen Munsa bɛ,"},{"book":"Yɛtɛ sɔtɔɛ","chapter":"6","verse":"11","text":"«Siga Misira mangɛ yire. A fala Firawuna bɛ a xa Isirayila ɲama bɛɲin, e xa mini a xa bɔxi ra.»"},{"book":"Yɛtɛ sɔtɔɛ","chapter":"6","verse":"12","text":"Kɔnɔ Munsa naxa Alatala yaabi, «Xa Isirayilakae yati mu laxi n xui ra, Firawuna fan mu n xui suxuma feo, n tan naxan ɲan mu fata wɔyɛnde.»"},{"book":"Yɛtɛ sɔtɔɛ","chapter":"6","verse":"13","text":"Alatala masenyi ti Munsa nun Haruna bɛ na ki nɛ, Isirayilakae nun Misira mangɛ Firawuna xa fe ra. A e yamari nɛ e xa Isirayilakae ramini Misira bɔxi ra."},{"book":"Yɛtɛ sɔtɔɛ","chapter":"6","verse":"14","text":"Isirayila bɔnsɔɛ yareratie nan yi ki:"},{"book":"Yɛtɛ sɔtɔɛ","chapter":"6","verse":"15","text":"Simeyɔn xa die nan ya: Yemuweli, Yamin, Ohadi, Yakin, Soxara, nun ginɛ Kanaanka xa di Sawulu. Simeyɔn bɔnsɔɛ nan na ki."},{"book":"Yɛtɛ sɔtɔɛ","chapter":"6","verse":"16","text":"Lewi xa die xilie nan yi ki e xa taruxui ki ma: Gerison, Kehati, nun Merari. Lewi xa simaya naxa ɲɛ kɛmɛ ɲɛ tongo saxan a nun solofere li."},{"book":"Yɛtɛ sɔtɔɛ","chapter":"6","verse":"17","text":"Gerison xa die findixi Libini nun Simeyi nan na e xabilɛ ki ma."},{"book":"Yɛtɛ sɔtɔɛ","chapter":"6","verse":"18","text":"Kehati xa die findixi Amarama, Yisehari, Xebiron, nun Yusiyɛli nan na e xabilɛ ki ma. Kehati xa simaya naxa ɲɛ kɛmɛ ɲɛ tongo saxan a nun saxan li."},{"book":"Yɛtɛ sɔtɔɛ","chapter":"6","verse":"19","text":"Merari xa die findixi Maxali nun Musi nan na. Lewi xa die nan na ki e taruxui ki ma."},{"book":"Yɛtɛ sɔtɔɛ","chapter":"6","verse":"20","text":"Amarama naxa a baba barenyi Yebedi dɔxɔ, naxan Haruna nun Munsa bari a bɛ. Amarama xa simaya naxa ɲɛ kɛmɛ ɲɛ tongo saxan a nun solofere li."},{"book":"Yɛtɛ sɔtɔɛ","chapter":"6","verse":"21","text":"Yisehari xa die nan ya: Kora, Nefegi, nun Sikiri."},{"book":"Yɛtɛ sɔtɔɛ","chapter":"6","verse":"22","text":"Yusiyɛli xa die nan ya: Misayeli, Elesafana, nun Sitiri."},{"book":"Yɛtɛ sɔtɔɛ","chapter":"6","verse":"23","text":"Haruna naxa Aminadabo xa di Eliseeba dɔxɔ, naxan findixi Naxason maaginɛ ra. A naxa Nadabo, Abihu, Eleyasari, nun Itamari bari Haruna bɛ."},{"book":"Yɛtɛ sɔtɔɛ","chapter":"6","verse":"24","text":"Kora xa die nan ya: Asiri, Elekana, nun Abiyasafi a xabilɛ ki ma."},{"book":"Yɛtɛ sɔtɔɛ","chapter":"6","verse":"25","text":"Haruna xa di Eleyasari naxa Putiyeli xa di ginɛ dɔxɔ. A naxa Finexasi bari a bɛ. Lewi bɔnsɔɛ yareratie nan na ki e xabilɛ ki ma."},{"book":"Yɛtɛ sɔtɔɛ","chapter":"6","verse":"26","text":"Alatala Haruna nun Munsa yamari nɛ, «Wo Isirayilakae ramini Misira bɔxi ra e lanxundɛ ki ma.»"},{"book":"Yɛtɛ sɔtɔɛ","chapter":"6","verse":"27","text":"Munsa nun Haruna nan wɔyɛn Misira mangɛ Firawuna bɛ Isirayilakae raminife ra Misira kui."},{"book":"Yɛtɛ sɔtɔɛ","chapter":"6","verse":"28","text":"Alatala naxa yi masenyi ti Munsa bɛ Misira bɔxi ma,"},{"book":"Yɛtɛ sɔtɔɛ","chapter":"6","verse":"29","text":"«N tan nan na Alatala ra. Siga, n xui birin nadangi Misira mangɛ Firawuna ma.»"},{"book":"Yɛtɛ sɔtɔɛ","chapter":"6","verse":"30","text":"Munsa naxa Alatala yaabi, «N tan nan yi ki, n mu fata wɔyɛnde a fanyi ra. Firawuna nɔma tinde n ma masenyi ra di?»"}]}