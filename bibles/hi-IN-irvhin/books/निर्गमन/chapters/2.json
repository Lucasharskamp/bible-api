{"data":[{"book":"निर्गमन","chapter":"2","verse":"1","text":"लेवी के घराने के एक पुरुष ने एक लेवी वंश की स्त्री को ब्याह लिया।"},{"book":"निर्गमन","chapter":"2","verse":"2","text":"वह स्त्री गर्भवती हुई और उसके एक पुत्र उत्पन्न हुआ; और यह देखकर कि यह बालक सुन्दर है, उसे तीन महीने तक छिपा रखा। (प्रेरि. 7:20, इब्रा. 11:23)"},{"book":"निर्गमन","chapter":"2","verse":"3","text":"जब वह उसे और छिपा न सकी तब उसके लिये सरकण्डों की एक टोकरी2:3 सरकण्डों की एक टोकरी: मिस्री लोग सरकण्डों का प्रयोग साधारणतः हलकी और तेज नाव बनाने के लिए करते थे। लेकर, उस पर चिकनी मिट्टी और राल लगाकर, उसमें बालक को रखकर नील नदी के किनारे कांसों के बीच छोड़ आई।"},{"book":"निर्गमन","chapter":"2","verse":"4","text":"उस बालक की बहन दूर खड़ी रही, कि देखे उसका क्या हाल होगा।"},{"book":"निर्गमन","chapter":"2","verse":"5","text":"तब फ़िरौन की बेटी नहाने के लिये नदी के किनारे आई; उसकी सखियाँ नदी के किनारे-किनारे टहलने लगीं; तब उसने कांसों के बीच टोकरी को देखकर अपनी दासी को उसे ले आने के लिये भेजा। (प्रेरि. 7:21)"},{"book":"निर्गमन","chapter":"2","verse":"6","text":"तब उसने उसे खोलकर देखा कि एक रोता हुआ बालक है; तब उसे तरस आया2:6 उसे तरस आया: उसकी भावनाओं का ज़िक्र करने का विशेष कारण है, क्योंकि इसी के कारण उस राजकुमारी ने अपने पिता की आज्ञा के बावजूद उस बालक को बचाया और उसे गोद लिया।  और उसने कहा, “यह तो किसी इब्री का बालक होगा।”"},{"book":"निर्गमन","chapter":"2","verse":"7","text":"तब बालक की बहन ने फ़िरौन की बेटी से कहा, “क्या मैं जाकर इब्री स्त्रियों में से किसी धाई को तेरे पास बुला ले आऊँ जो तेरे लिये बालक को दूध पिलाया करे?”"},{"book":"निर्गमन","chapter":"2","verse":"8","text":"फ़िरौन की बेटी ने कहा, “जा।” तब लड़की जाकर बालक की माता को बुला ले आई।"},{"book":"निर्गमन","chapter":"2","verse":"9","text":"फ़िरौन की बेटी ने उससे कहा, “तू इस बालक को ले जाकर मेरे लिये दूध पिलाया कर, और मैं तुझे मजदूरी दूँगी।” तब वह स्त्री बालक को ले जाकर दूध पिलाने लगी।"},{"book":"निर्गमन","chapter":"2","verse":"10","text":"जब बालक कुछ बड़ा हुआ तब वह उसे फ़िरौन की बेटी के पास ले गई, और वह उसका बेटा ठहरा; और उसने यह कहकर उसका नाम मूसा2:10 मूसा: राजकुमारी ने बालक का नाम मूसा, अर्थात् “पुत्र” या “निकाला हुआ” रखा, क्योंकि उसने उसे पानी में से निकाला था।  रखा, “मैंने इसको जल से निकाला था।”"},{"book":"निर्गमन","chapter":"2","verse":"11","text":"उन दिनों में ऐसा हुआ कि जब मूसा जवान हुआ, और बाहर अपने भाई-बन्धुओं के पास जाकर उनके दुःखों पर दृष्टि करने लगा; तब उसने देखा कि कोई मिस्री जन मेरे एक इब्री भाई को मार रहा है।"},{"book":"निर्गमन","chapter":"2","verse":"12","text":"जब उसने इधर-उधर देखा कि कोई नहीं है, तब उस मिस्री को मार डाला और रेत में छिपा दिया।"},{"book":"निर्गमन","chapter":"2","verse":"13","text":"फिर दूसरे दिन बाहर जाकर उसने देखा कि दो इब्री पुरुष आपस में मारपीट कर रहे हैं; उसने अपराधी से कहा, “तू अपने भाई को क्यों मारता है?”"},{"book":"निर्गमन","chapter":"2","verse":"14","text":"उसने कहा, “किसने तुझे हम लोगों पर हाकिम और न्यायी ठहराया? जिस भाँति तूने मिस्री को घात किया क्या उसी भाँति तू मुझे भी घात करना चाहता है?” तब मूसा यह सोचकर डर गया, “निश्चय वह बात खुल गई है।”"},{"book":"निर्गमन","chapter":"2","verse":"15","text":"जब फ़िरौन ने यह बात सुनी तब मूसा को घात करने की योजना की। तब मूसा फ़िरौन के सामने से भागा, और मिद्यान देश में जाकर रहने लगा; और वह वहाँ एक कुएँ के पास बैठ गया। (इब्रा. 11:27)"},{"book":"निर्गमन","chapter":"2","verse":"16","text":"मिद्यान के याजक की सात बेटियाँ थीं; और वे वहाँ आकर जल भरने लगीं कि कठौतों में भरकर अपने पिता की भेड़-बकरियों को पिलाएँ।"},{"book":"निर्गमन","chapter":"2","verse":"17","text":"तब चरवाहे आकर उनको हटाने लगे; इस पर मूसा ने खड़े होकर उनकी सहायता की, और भेड़-बकरियों को पानी पिलाया।"},{"book":"निर्गमन","chapter":"2","verse":"18","text":"जब वे अपने पिता रूएल2:18 रूएल: इस नाम का अर्थ “परमेश्वर का मित्र” है।  के पास फिर आई, तब उसने उनसे पूछा, “क्या कारण है कि आज तुम ऐसी फुर्ती से आई हो?”"},{"book":"निर्गमन","chapter":"2","verse":"19","text":"उन्होंने कहा, “एक मिस्री पुरुष ने हमको चरवाहों के हाथ से छुड़ाया, और हमारे लिये बहुत जल भरकर भेड़-बकरियों को पिलाया।”"},{"book":"निर्गमन","chapter":"2","verse":"20","text":"तब उसने अपनी बेटियों से पूछा, “वह पुरुष कहाँ है? तुम उसको क्यों छोड़ आई हो? उसको बुला ले आओ कि वह भोजन करे।”"},{"book":"निर्गमन","chapter":"2","verse":"21","text":"और मूसा उस पुरुष के साथ रहने को प्रसन्न हुआ; उसने उसे अपनी बेटी सिप्पोरा को ब्याह दिया।"},{"book":"निर्गमन","chapter":"2","verse":"22","text":"और उसके एक पुत्र उत्पन्न हुआ, तब मूसा ने यह कहकर, “मैं अन्य देश में परदेशी हूँ,” उसका नाम गेर्शोम रखा। (प्रेरि. 7:29, प्रेरि. 7:6)"},{"book":"निर्गमन","chapter":"2","verse":"23","text":"बहुत दिनों के बीतने पर मिस्र का राजा मर गया। और इस्राएली कठिन सेवा के कारण लम्बी-लम्बी साँस लेकर आहें भरने लगे, और पुकार उठे, और उनकी दुहाई जो कठिन सेवा के कारण हुई वह परमेश्वर तक पहुँची।"},{"book":"निर्गमन","chapter":"2","verse":"24","text":"और परमेश्वर ने उनका कराहना सुनकर अपनी वाचा को, जो उसने अब्राहम, और इसहाक, और याकूब के साथ बाँधी थी, स्मरण किया। (प्रेरि. 7:34)"},{"book":"निर्गमन","chapter":"2","verse":"25","text":"और परमेश्वर ने इस्राएलियों पर दृष्टि करके उन पर चित्त लगाया2:25 चित्त लगाया: इसका अर्थ है कि परमेश्वर ने उनकी प्रार्थनाओं को सुनकर, विशेषकर उनके विश्वास और सन्ताप के पीछे छिपी हुई उनकी पीड़ा को देखा और उसे उन पर तरस आया। ।"}]}