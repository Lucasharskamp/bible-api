{"data":[{"book":"Α΄ ΠΕΤΡΟΥ","chapter":"4","verse":"1","text":"Χριστοῦ οὖν παθόντος ὑπὲρ ἡμῶν σαρκὶ καὶ ὑμεῖς τὴν αὐτὴν ἔννοιαν ὁπλίσασθε, ὅτι ὁ παθὼν [ἐν] σαρκὶ πέπαυται ἁμαρτίας,"},{"book":"Α΄ ΠΕΤΡΟΥ","chapter":"4","verse":"2","text":"εἰς τὸ μηκέτι ἀνθρώπων ἐπιθυμίαις, ἀλλὰ θελήματι Θεοῦ τὸν ἐπίλοιπον ἐν σαρκὶ βιῶσαι χρόνον."},{"book":"Α΄ ΠΕΤΡΟΥ","chapter":"4","verse":"3","text":"ἀρκετὸς γὰρ ὑμῖν ὁ παρεληλυθὼς χρόνος τοῦ βίου τὸ θέλημα τῶν ἐθνῶν κατεργάσασθαι, πεπορευμένους ἐν ἀσελγείαις, ἐπιθυμίαις, οἰνοφλυγίαις, κώμοις, πότοις καὶ ἀθεμίτοις εἰδωλολατρείαις."},{"book":"Α΄ ΠΕΤΡΟΥ","chapter":"4","verse":"4","text":"ἐν ᾧ ξενίζονται μὴ συντρεχόντων ὑμῶν εἰς τὴν αὐτὴν τῆς ἀσωτίας ἀνάχυσιν, βλασφημοῦντες·"},{"book":"Α΄ ΠΕΤΡΟΥ","chapter":"4","verse":"5","text":"οἳ ἀποδώσουσι λόγον τῷ ἑτοίμως ἔχοντι κρῖναι ζῶντας καὶ νεκρούς."},{"book":"Α΄ ΠΕΤΡΟΥ","chapter":"4","verse":"6","text":"εἰς τοῦτο γὰρ καὶ νεκροῖς εὐηγγελίσθη, ἵνα κριθῶσι μὲν κατὰ ἀνθρώπους σαρκί, ζῶσι δὲ κατὰ Θεὸν πνεύματι."},{"book":"Α΄ ΠΕΤΡΟΥ","chapter":"4","verse":"7","text":"Πάντων δὲ τὸ τέλος ἤγγικε. σωφρονήσατε οὖν καὶ νήψατε εἰς τὰς προσευχάς·"},{"book":"Α΄ ΠΕΤΡΟΥ","chapter":"4","verse":"8","text":"πρὸ πάντων δὲ τὴν εἰς ἑαυτοὺς ἀγάπην ἐκτενῆ ἔχοντες, ὅτι [ἡ] ἀγάπη καλύψει πλῆθος ἁμαρτιῶν·"},{"book":"Α΄ ΠΕΤΡΟΥ","chapter":"4","verse":"9","text":"φιλόξενοι εἰς ἀλλήλους ἄνευ γογγυσμῶν·"},{"book":"Α΄ ΠΕΤΡΟΥ","chapter":"4","verse":"10","text":"ἕκαστος καθὼς ἔλαβε χάρισμα, εἰς ἑαυτοὺς αὐτὸ διακονοῦντες ὡς καλοὶ οἰκονόμοι ποικίλης χάριτος Θεοῦ·"},{"book":"Α΄ ΠΕΤΡΟΥ","chapter":"4","verse":"11","text":"εἴ τις λαλεῖ, ὡς λόγια Θεοῦ· εἴ τις διακονεῖ, ὡς ἐξ ἰσχύος, ὡς χορηγεῖ ὁ Θεός· ἵνα ἐν πᾶσι δοξάζηται ὁ Θεὸς διὰ Ἰησοῦ Χριστοῦ, ᾧ ἐστιν ἡ δόξα καὶ τὸ κράτος εἰς τοὺς αἰῶνας τῶν αἰώνων· ἀμήν."},{"book":"Α΄ ΠΕΤΡΟΥ","chapter":"4","verse":"12","text":"Ἀγαπητοί, μὴ ξενίζεσθε τῇ ἐν ὑμῖν πυρώσει πρὸς πειρασμὸν ὑμῖν γινομένῃ, ὡς ξένου ὑμῖν συμβαίνοντος,"},{"book":"Α΄ ΠΕΤΡΟΥ","chapter":"4","verse":"13","text":"ἀλλὰ καθὸ κοινωνεῖτε τοῖς τοῦ Χριστοῦ παθήμασι, χαίρετε, ἵνα καὶ ἐν τῇ ἀποκαλύψει τῆς δόξης αὐτοῦ χαρῆτε ἀγαλλιώμενοι."},{"book":"Α΄ ΠΕΤΡΟΥ","chapter":"4","verse":"14","text":"εἰ ὀνειδίζεσθε ἐν ὀνόματι Χριστοῦ, μακάριοι, ὅτι τὸ τῆς δόξης καὶ δυνάμεως καὶ τὸ τοῦ Θεοῦ Πνεῦμα ἐφ᾽ ὑμᾶς ἀναπαύεται· κατὰ μὲν αὐτοὺς βλασφημεῖται, κατὰ δὲ ὑμᾶς δοξάζεται."},{"book":"Α΄ ΠΕΤΡΟΥ","chapter":"4","verse":"15","text":"μὴ γάρ τις ὑμῶν πασχέτω ὡς φονεὺς ἢ κλέπτης ἢ κακοποιὸς ἢ ὡς ἀλλοτριοεπίσκοπος·"},{"book":"Α΄ ΠΕΤΡΟΥ","chapter":"4","verse":"16","text":"εἰ δὲ ὡς Χριστιανός, μὴ αἰσχυνέσθω, δοξαζέτω δὲ τὸν Θεὸν ἐν τῷ μέρει τούτῳ."},{"book":"Α΄ ΠΕΤΡΟΥ","chapter":"4","verse":"17","text":"ὅτι ὁ καιρὸς τοῦ ἄρξασθαι τὸ κρῖμα ἀπὸ τοῦ οἴκου τοῦ Θεοῦ· εἰ δὲ πρῶτον ἀφ᾽ ἡμῶν, τί τὸ τέλος τῶν ἀπειθούντων τῷ τοῦ Θεοῦ εὐαγγελίῳ;"},{"book":"Α΄ ΠΕΤΡΟΥ","chapter":"4","verse":"18","text":"καὶ εἰ ὁ δίκαιος μόλις σῴζεται, ὁ ἀσεβὴς καὶ ἁμαρτωλὸς ποῦ φανεῖται;"},{"book":"Α΄ ΠΕΤΡΟΥ","chapter":"4","verse":"19","text":"ὥστε καὶ οἱ πάσχοντες κατὰ τὸ θέλημα τοῦ Θεοῦ, ὡς πιστῷ κτίστῃ παρατιθέσθωσαν τὰς ψυχὰς αὐτῶν ἐν ἀγαθοποιΐᾳ."}]}