{"data":[{"book":"Hebrew","chapter":"11","verse":"1","text":"Taksônna dôn ti chu neinunngei ei sabei ngei hah adik ngêt ti le neinun ei mu theiloi ngei a om ngêt ti minthâr hih ani."},{"book":"Hebrew","chapter":"11","verse":"2","text":"An taksônna jârin kêng zora muruoa mingei han Pathien pomna an lei chang ngâi."},{"book":"Hebrew","chapter":"11","verse":"3","text":"Taksônna jârin kêng vânnuoi hih Pathien chonga sin ani ti ei riet, masikin neinun ei mu thei ngei hih neinun mu theiloi renga sin an ni."},{"book":"Hebrew","chapter":"11","verse":"4","text":"Taksônnân kêng Abel han Cain nêka inbôlna sa uol Pathien kôm a pêka. A taksônna sikin a neinunpêk hah pomin aoma, midik tiin Pathien pomna a chang ani. A taksônna jârin Abel hah a thi suonûk khomin thurchi a la misîr bang ani.11:4: Aph 4:3-10"},{"book":"Hebrew","chapter":"11","verse":"5","text":"Taksônnân Enoch hah thiloiin dar ani. Manêkin, ama chu Pathien kôm chungtieng tuongin a oma, Pathien'n ama hah chungtieng a tuong zoi sikin tutên mu khâi mak ngei. Pathien Lekhabu'n Enoch hah chungtieng tuonga aom mân han Pathien râi a lei minsân ngâi, ati ani.11:5: Aph 5:21-24 (LXX)"},{"book":"Hebrew","chapter":"11","verse":"6","text":"Taksônna boiin chu tutên Pathien râiminsân thei ngâi mak ngei, Tukhom Pathien kôma hong kai chu Pathien aom ngêt ti takansôna male ama rokpu ngei kôm han râisânman a pêk ngâi."},{"book":"Hebrew","chapter":"11","verse":"7","text":"Taksônnân kêng Noah han sûn motona a la mu ngâiloi neinunngei Pathien'n inningna a ril lâihan, Pathien chong jômin rukuong a sina, ama leh a insûngmingei sanminringin an oma. Ma sika han rammuol hah theiloi a minchanga, taksônna sika dikna Pathien kôma om hah a man ani. 11:7: Aph 6:13-22"},{"book":"Hebrew","chapter":"11","verse":"8","text":"Taksônnân Abraham han, Pathien'n pêk ranga ram a khâm pe muna se rangin a koi lâihan Pathien chong jômin a sena rang luo riet loiin a ram mâkin a se ani.11:8: Aph 12:1-5"},{"book":"Hebrew","chapter":"11","verse":"9","text":"Taksônna jârin Pathien'n ram pêk ranga ânkhâm pena han ramdangmi angin a oma, Pathien renga chonginkhâm mansai Isaac le Jacob anghan puon-inngei han a om ani.11:9: Aph 35:27"},{"book":"Hebrew","chapter":"11","verse":"10","text":"Abraham'n khopuilien lungphûm adet, Pathien minvo le sin, khopui hah a ngâk bang ani."},{"book":"Hebrew","chapter":"11","verse":"11","text":"Taksônnân Abraham hah atar ok suonûkin le Sarah khom aching nâi dôn thei khâiloi rang nikhomsenla, Pathien chu a chonginkhâma taksôn aom sikin pa a la chang ani.11:11:  miziek senkhata chu Sarah hah nâinei rangin atar ok khomin taksônna sikin nâi a la vong ani11:11: Aph 18:11-14; 21:2"},{"book":"Hebrew","chapter":"11","verse":"12","text":"Abraham hah athi angdôra om nikhomsenla, ma mi inkhat renga han richisuonpâr tamtak, invâna ârsi ngei dôr, tuipui kôla sietsai telsuoloidôr an inzir ani.11:12: Aph 15:5; 22:17; 32:12"},{"book":"Hebrew","chapter":"11","verse":"13","text":"Taksônna dônin ha mingei murdi hah an thi ani. Pathien'n a khâm pe neinunngei man phâk khom no rese ngeia, ala tak renga mûn an lei phâma, pilchunga hin ramdangmi ngei le mi invâingei an ni tiin ânlangiemin an lên riet zoi.11:13: Aph 23:4; 1 Rich 29:15; Lap 39:12"},{"book":"Hebrew","chapter":"11","verse":"14","text":"Ma anga neinun ti ngei ha chu an ram an thîr ani ti ânthâr ani."},{"book":"Hebrew","chapter":"11","verse":"15","text":"An ram hong mâk ha chu mindon tit khâi mak ngeia; mindon senla ngei chu kîrnôkna Zorânchum dôn an tih."},{"book":"Hebrew","chapter":"11","verse":"16","text":"Manêkin, ram sa uol invâna ram om hah kêng an rangâi ani. Masikin Pathien'n an Pathien ânti hah inzak maka, anta rangin khopuilien tena a lei mintuo pe ngei zoi."},{"book":"Hebrew","chapter":"11","verse":"17","text":"Taksônnân Abraham hah Pathien'n a minsin lâihan a nâipasal Isaac hah inbôlnân a pêk ani. Abraham hah Pathien'n a kôm chonginkhâm a sinpuipu nikhomsenla, a nâipasal inkhat mamang khom nirse inbôlna rangin a la pêk nuom ani.11:17: Aph 22:1-14"},{"book":"Hebrew","chapter":"11","verse":"18","text":"Pathien'n a kôm, “Isaac renga hin ni richisuonpârngei kên khâmngei hah nei ni tih,” 11:18: Aph 21:12 a tipe."},{"book":"Hebrew","chapter":"11","verse":"19","text":"Abraham han, Pathien'n Isaac hah thina renga khom a kaithoi thei ti a rieta, masikin Isaac hah Abraham'n thina renga a man nôk ti rangin a om ani."},{"book":"Hebrew","chapter":"11","verse":"20","text":"Taksônnân Isaac han sûnmotona rangin Jacob le Esau hah chongkhâmin sat a vur ngei ani.11:20: Aph 27:27-29; 27:39,40"},{"book":"Hebrew","chapter":"11","verse":"21","text":"Taksônnân Jakob han a thi rang totôn Joseph nâingei hah sat a vur ngei ruruoia. A sunrol mong chunga inngamin Pathien chubai a muk ani.11:21: Aph 48:1-20; Aph 47:31 (LXX)"},{"book":"Hebrew","chapter":"11","verse":"22","text":"Taksônnân Joseph a thi rang lâihan Israelnâi ngei Egypt ram renga an inphêt rang roi a misîra, male a ruok an dar rang chang rilna chong a mâk pe ngei ani.11:22: Aph 50:24,25; Jôk 13:19"},{"book":"Hebrew","chapter":"11","verse":"23","text":"Taksônnân Moses hah a suok lâihan, nâipang mêlsa takin an mu sikin a nulepan rêng chongpêk donloi hah chi loiin thânthum an thup ani.11:23: Jôk 2:2; Jôk 1:22"},{"book":"Hebrew","chapter":"11","verse":"24","text":"Taksônnân Moses han a honglien tena chu, rêng (Pharoah) nâinupang a nâipasal inti rang hah nuom khâi maka.11:24: Jôk 2:10-12"},{"book":"Hebrew","chapter":"11","verse":"25","text":"Chomolte sûnga sietna le hoinân, mang nêkin Pathien mingei leh dûktongna tuong rang a thang uol zoi ani."},{"book":"Hebrew","chapter":"11","verse":"26","text":"Messiah sika mumâkna tuong hah Egypt rama rochon murdi ngei nêka rochon lût uolin a bea, sûn motona râisânman a man rang hah a mitin a thîr tit sikin."},{"book":"Hebrew","chapter":"11","verse":"27","text":"Taksônnân Moses hah rêng taksi hah chi loiin Egypt ram a mâka. Mutheiloi Pathien hah a mu sikin nûkkîr tho rang nuom khâi mak."},{"book":"Hebrew","chapter":"11","verse":"28","text":"Taksônnân Kalkân Kût a minsûka, male thisen hah inkhâr luchunga rethe rangin chong a pêka, masikin Thina Vântîrton han Israelngei nâipasal lutir ngei a that loina rangin.11:28: Jôk 12:21-30"},{"book":"Hebrew","chapter":"11","verse":"29","text":"Taksônnân Israelngei han tâng châra lôn angin Tuipui Sen hah an rakân theia; Egypt mingei chu rakân rang an tho lâihan tuiin a melem ngei let ani.11:29: Jôk 14:21-31"},{"book":"Hebrew","chapter":"11","verse":"30","text":"Taksônnân kêng Jericho kulpui hah Israelngeiin sûn sari anhîl suolechu achim zoi.11:30: Jos 6:12-21"},{"book":"Hebrew","chapter":"11","verse":"31","text":"Taksônnân kêng Rahab notizuornu hah Pathien chong jômloi ngei leh thata an om rang renga an jôka, Israel enrichikpungei hah malngei angin a lei phâm ngei sikin.11:31: Jos 6:22-25; Jos 2:1-21"},{"book":"Hebrew","chapter":"11","verse":"32","text":"Ka la misîr sa rang mo? Gideon, Barak, Samson, Jephthah, David, Samuel le dêipungei thurchi misîr rang lakinte keima rangin zora mi hun pe mak.11:32: Roi 6:11—8:32; 4:6—5:31; 13:2—16:31; 11:1—12:7; 1 Sam 16:1—1 Rêng 2:11; 1 Sam 1:1—25:1"},{"book":"Hebrew","chapter":"11","verse":"33","text":"An taksônna jârin ram pumpui an doia, an menea. Imo adik, hah an sina male Pathien'n imo chong ânkhâm hah an mana. Ekeibaknei bâikoungei an hîppe ngeia, 11:33: Dan 6:1-27"},{"book":"Hebrew","chapter":"11","verse":"34","text":"mei inthangngei an thata, khandaia thata an om rang hah an rotpai ani. Râtloi an lei nia, aniatachu an hong râta; râlbuola râttak an nia ramdang râlmingei an motorsar ngâi.11:34: Dan 3:1-30"},{"book":"Hebrew","chapter":"11","verse":"35","text":"Taksônna jârin nupangngeiin an sûngsuok lei thi ngei inthoia ring nôk an man ani."},{"book":"Hebrew","chapter":"11","verse":"36","text":"Senkhat chu munuoiinja sinnân an manga male an vîk ngeia, Adangngei chu Jîngzirûia thungin intângna ina an khuma. 11:36: 1 Rêng 22:26,27; 2 Rich 18:25,26; Jer 20:2; 37:15; 38:6"},{"book":"Hebrew","chapter":"11","verse":"37","text":"Lunga dêngin an oma, bongnika âtin an oma, khandaia thatin an oma. Belri vunngei aninônchu kêl vunngei insilin an invâia inriengin, dûkmintongin le nunuomlôn an oma.11:37: 2 Rich 24:21"},{"book":"Hebrew","chapter":"11","verse":"38","text":"An ta rangin chu rammuol hih ommun hoiloi tak ani! Mi invâingei angin ramchâr ngeia le tângngeia an invâka, lungkuo ngei le khurngeia an om ngâia."},{"book":"Hebrew","chapter":"11","verse":"39","text":"An taksônnân mangei murdi hah riettitna an mana! Hannoma Pathien chonginkhâm chu man phâk mak ngei."},{"book":"Hebrew","chapter":"11","verse":"40","text":"Pathien'n ei ta rangin manêka neinun mintuo sa uol mindonna a nei sikin. Eini ngei leh vai kêng achukphara sinin an om rang ti hi Pathien neinunkhîn ani."}]}