{"data":[{"book":"3 Johan","chapter":"1","verse":"1","text":"Kei Angvai naw,1:1 Ngs 19:29; Rom 16:23; 1Kor 1:14"},{"book":"3 Johan","chapter":"1","verse":"2","text":"Ka püi aw, nang cun ngmüimkhya üng na hlimtuiki tia ka ksingki. Anaküt üng dawkyanak yah lü pumsa phyawngyainak am na kümcei vaia ka ning ktaiyü petki."},{"book":"3 Johan","chapter":"1","verse":"3","text":"Ngthukcang üng aläa nami xüngseia mäih, ngthukcang üng hlimtui lü na sitiha mawng mi khritjanpüi he naw na mtheh law u se ka ngjak üng aktäa ka jekyaiki."},{"book":"3 Johan","chapter":"1","verse":"4","text":"Ka canae ngthukcang üng ami hlimtui ka ngjak üng ka jekyaia kba, i naw pi am na jekyaisak khawh."},{"book":"3 Johan","chapter":"1","verse":"5","text":"Ka mhlänaka ka püi aw, nang cun jumeikiea phäh khut na binak üng sitih lü khinea ami thawn üng pi na sitihki."},{"book":"3 Johan","chapter":"1","verse":"6","text":"Na mhläkphyanaka mawng cun sangcima maa pyen päng ve u. Ami kdunglawngnak üng jah kpüikpak betü lü Pamhnam jekyaisakia khut na pawh vaia ning nghui na veng."},{"book":"3 Johan","chapter":"1","verse":"7","text":"Isenitiüng, amimi cun naw am jumeikie veia i pi käh doei lü, Khritawa khuta phäh cit hükie ni."},{"book":"3 Johan","chapter":"1","verse":"8","text":"Acunakyase, ami khutbi cun mi jah bipüikiea a kyak vaia, mimi khritjane naw acuna khyange cun mi jah kpüikpak kawm u."},{"book":"3 Johan","chapter":"1","verse":"9","text":"Sangcima veia kca aktawia ka yuk law kyaw. Cunüngpi, ami mkhawng vai sü kyaw Tajawtajah naw ka pyen am na hnaläüei."},{"book":"3 Johan","chapter":"1","verse":"10","text":"Acunakyase, ka lawa kcün üng, a pawh naküt: a hleihlake ja am dawkyakia a jah pyennake cun sangcima maa ka phyeh law be khai. Acun däk am ni, khritjane ami law üng am jah dodang. Jah dodang hlükie pi jah mah ham lü sangcim üngkhyüh jah ksät vaia ngtängki."},{"book":"3 Johan","chapter":"1","verse":"11","text":"Ka mhlänak ka püi he aw, aksea thawnki käh mcukei ua, akdawa thawnki mcukei ua. Au pi akdaw pawhki cun Pamhnam üng sängeikie ni. Au pi akse pawhkie naw Pamhnam am ksing u."},{"book":"3 Johan","chapter":"1","verse":"12","text":"Khyang lum naw Dematarih dawki ami ti. Kami pyen cangki ti nami ksingnak vaia kami saksisihki ni."},{"book":"3 Johan","chapter":"1","verse":"13","text":"Ka ning jah mtheh vai daki kyaw, Pawpen ja hmen üng am yuk hlü ngü."},{"book":"3 Johan","chapter":"1","verse":"14","text":"Sängsäng se ning jah hmuh law vaia ka ngaiki. Acun üng mi püi hmu lü mi ngthuhei be kawm u. Acunüng, akhyang puma mi ngthuei law khaie."},{"book":"3 Johan","chapter":"1","verse":"15","text":"Dimdeihnak nami khana be se. Ka püi avan naw pi yai u se ami ti. Mi püi he avan ka jah hnuksetki."}]}