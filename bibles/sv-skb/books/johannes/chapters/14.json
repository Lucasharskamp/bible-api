{"data":[{"book":"Johannes","chapter":"14","verse":"1","text":"”Låt inte ert hjärta oroas (förfäras). [Hjärta i singular poängterar vars och ens hjärta individuellt, men pekar också på de elvas enhet. Jesus manar dem att inte låta sig skrämmas av situationen.] Tro (lita, förtrösta) på Gud, tro (lita, förtrösta) också på mig. [Kan också översättas: ’Ni tror på Gud, tro också på mig.’]"},{"book":"Johannes","chapter":"14","verse":"2","text":"I min Faders hus [himmelska boning, se Upp 21-22] finns många rum. [Det grekiska ordet för rum mone används bara två gånger i NT, här och i Joh 14:23 och har innebörden ’boning’ och permanent boplats.] Om det inte vore så, skulle jag ha sagt det till er, för jag går bort för att bereda (iordningställa) en plats åt er."},{"book":"Johannes","chapter":"14","verse":"3","text":"Om jag nu går bort [vilket jag gör] och bereder en plats åt er, så kommer jag tillbaka (igen) och ska ta er till mig (ta emot er till mig själv), så att ni också ska (kan) vara där jag är."},{"book":"Johannes","chapter":"14","verse":"4","text":"Och dit (till den plats) jag går – ni känner (har sett) vägen [dit].”"},{"book":"Johannes","chapter":"14","verse":"5","text":"Tomas frågar (säger till) honom [och upprepar Petrus fråga, se Joh 13:36]: ”Herre, vi vet inte (har inte sett) vart du går, så hur kan vi [då] känna (ha känt; förstått, sett) vägen?”"},{"book":"Johannes","chapter":"14","verse":"6","text":"Jesus svarar honom: ”Jag är vägen och sanningen [verkligheten själv] och livet [Guds överflödande och äkta liv – dvs. själva kärnan och meningen med livet]. Ingen kommer till Fadern utom genom mig. [Den grekiska prepositionen pros, som översatts ”till”, indikerar en rörelseriktning mot ett mål under ömsesidig samverkan.]"},{"book":"Johannes","chapter":"14","verse":"7","text":"Om ni hade känt (haft en kunskap baserad på nära personlig erfarenhet av) mig hade ni också känt (sett; haft en inre förståelse av) min Fader. Från och med nu känner ni (har ni en kunskap baserad på nära personlig erfarenhet av) honom och har sett honom (urskilt honom tydligt).”"},{"book":"Johannes","chapter":"14","verse":"8","text":"Filippus sade: ”Herre, låt oss få se Fadern, sedan är vi nöjda (det är allt vi begär).”"},{"book":"Johannes","chapter":"14","verse":"9","text":"Jesus svarade honom: ”Jag har varit så länge hos er och du har inte lärt känna mig (haft en personlig erfarenhet av mig), Filippus? Den som har sett (iakttagit, beaktat) mig har sett Fadern. Hur kan du då säga: Visa oss Fadern?"},{"book":"Johannes","chapter":"14","verse":"10","text":"Tror du inte att jag är i Fadern och att Fadern är i mig? De ord [gr. rhema – plural; specifika ord levandegjorda av den helige Ande] jag talar till er talar jag inte av mig själv (på eget initiativ), det är Fadern som bor i mig som utför sina gärningar [mäktiga mirakler]."},{"book":"Johannes","chapter":"14","verse":"11","text":"Tro mig när jag säger att jag är i Fadern och Fadern i mig, men om ni inte tror på mig, tro på grund av gärningarna [miraklerna]."},{"book":"Johannes","chapter":"14","verse":"12","text":"Med all säkerhet (amen, amen) säger jag er: Den som tror på (litar på, lutar sig emot) mig, han ska själv göra de gärningar [mäktiga mirakler] som jag gör, och ännu större (fler, starkare) än dessa, eftersom jag går till Fadern."},{"book":"Johannes","chapter":"14","verse":"13","text":"Vad ni än frågar om (skulle be och begära) i mitt namn, det ska jag (kommer jag att) göra, så att Fadern blir förhärligad (må bli prisad, ärad) i Sonen."},{"book":"Johannes","chapter":"14","verse":"14","text":"Om ni frågar mig om (skulle be mig om) något i mitt namn, så ska jag (kommer jag att) göra det."},{"book":"Johannes","chapter":"14","verse":"15","text":"Om ni älskar mig [osjälviskt utgivande], så kommer ni att hålla mina bud."},{"book":"Johannes","chapter":"14","verse":"16","text":"Jag ska be (fråga; innerligt och ivrigt begära) [utifrån positionen till] Fadern och han ska ge er en annan (likadan) Hjälpare (Advokat, Rådgivare; gr. parakletos), så att han [kan syfta både på Fadern och Anden] kan vara med er för alltid (i tidsåldern) –"},{"book":"Johannes","chapter":"14","verse":"17","text":"Sanningens Ande, som världen inte kan ta emot (välkomna), eftersom den [världen] varken ser eller känner (har en kunskap baserad på personlig erfarenhet av) honom [Hjälparen]. Men ni känner (har en nära personlig erfarenhet av) honom, eftersom han förblir med (bredvid) er och ska vara i er."},{"book":"Johannes","chapter":"14","verse":"18","text":"Jag ska inte lämna er faderlösa (oskyddade, utan undervisning, hjälplösa), jag ska komma till er."},{"book":"Johannes","chapter":"14","verse":"19","text":"Ännu en liten tid [syftar troligtvis på de återstående timmarna fram till döden på korset], och världen ser mig inte mer [därefter], men ni ska se (förstå och uppfatta) mig. [Redan samma dag som Jesus uppstår kommer han att visa sig för lärjungarna, se Joh 20:19.] Eftersom jag lever ska ni också leva. [1 Kor 15:20-21]"},{"book":"Johannes","chapter":"14","verse":"20","text":"På den dagen [troligtvis uppståndelsen, se Joh 20:21-22] ska ni förstå (ha en kunskap baserad på en personlig erfarenhet) att jag är i min Fader, och ni är i mig och jag är i er."},{"book":"Johannes","chapter":"14","verse":"21","text":"Den som har mina budord och håller dem [den som bär dem i sitt hjärta och därför ser till att följa dem], han är den som [verkligen] älskar mig [osjälviskt och utgivande]. Och den som älskar mig ska (kommer att) bli älskad av min Fader, och jag ska älska honom och visa mig själv [personligen uppenbara mig] för honom.”"},{"book":"Johannes","chapter":"14","verse":"22","text":"Judas, inte Iskariot [som lämnat dem (Joh 13:30), utan den troligtvis den andre lärjungen Judas Taddeus, se Matt 10:3], sade till honom: ”Herre, vad har hänt som gör att du ska visa (uppenbara) dig för oss men inte för världen?”"},{"book":"Johannes","chapter":"14","verse":"23","text":"Jesus svarade honom: ”Om någon älskar mig så håller han mitt ord (min undervisning) och min Fader ska älska honom, och vi ska komma till honom och bo (ta vår boning, låta vårt hem bli) i honom."},{"book":"Johannes","chapter":"14","verse":"24","text":"Den som inte älskar mig håller inte mina ord. Ordet ni hör är inte mitt, det kommer från min Fader som har sänt mig."},{"book":"Johannes","chapter":"14","verse":"25","text":"Detta har jag sagt er medan jag fortfarande är kvar hos er."},{"book":"Johannes","chapter":"14","verse":"26","text":"Men Hjälparen (Advokaten, Rådgivaren), den helige Ande – som Fadern ska sända i mitt namn – han ska lära er allt, och han ska påminna er om allt jag har sagt er."},{"book":"Johannes","chapter":"14","verse":"27","text":"Frid (ro, stillhet, vila – fullständig harmoni) lämnar (sänder, överlåter) jag åt er. Min frid ger jag er. Jag ger er inte så [sådan frid] som världen ger. [Jesus talade arameiska med sina lärjungar. Det arameiska och hebreiska ordet för frid, shalom, är rikt på innebörd, såsom harmoni, hälsa, fullhet, trygghet och välgång. Det är en önskan om frid som judar fortfarande använder som hälsnings- och avskedsord. Världen kan inte erbjuda denna frid; Guds frid tar bort all rädsla och fruktan för döden och framtiden.] Låt inte ert hjärta oroas (uppröras, ängslas) eller förfäras (tappa modet, skygga tillbaka) [2 Tim 1:7]."},{"book":"Johannes","chapter":"14","verse":"28","text":"Ni har hört att jag sade till er: ’Jag går bort, men jag kommer tillbaka till er.’ Om ni [verkligen] älskade mig skulle ni redan glatt er över att jag går till Fadern, för Fadern är större än jag."},{"book":"Johannes","chapter":"14","verse":"29","text":"Nu har jag sagt detta till er innan det sker, för att ni ska tro (lita, luta er mot mig), när det sker."},{"book":"Johannes","chapter":"14","verse":"30","text":"Jag kan inte prata med er så länge till, för denna världens furste är på väg. I mig finns inget som tillhör honom (han har ingen makt över mig),"},{"book":"Johannes","chapter":"14","verse":"31","text":"men för att världen ska förstå (personligen erfara) att jag osjälviskt utgivande älskar Fadern, kommer jag att göra det min Far i himlen har befallt mig. Låt oss stå upp och gå härifrån.”"}]}