{"data":[{"book":"Yatɛne","chapter":"34","verse":"1","text":"Alatala yi a fala Musa xa,"},{"book":"Yatɛne","chapter":"34","verse":"2","text":"a a xa a yamari Isirayila kaane ma, a naxa, “Ɛ na so Kanan yamanani, n bɔxɔn naxan soma ɛ yii ɛ kɛɛn na, na danne ni i ra:"},{"book":"Yatɛne","chapter":"34","verse":"3","text":"Ɛ yamanan yiifari fɔxɔn danna findima Sini tonbonna nan na, Edɔn yamanan danna ra. Na danna fɔlɔma Fɔxɔ Daraan yiifari fɔxɔn nin sogeteden binni."},{"book":"Yatɛne","chapter":"34","verse":"4","text":"A bilinma nɛn Akaribimi geyaan yiifari fɔxɔni, siga Sini binni, dangu Kadesi-Barineya yiifari fɔxɔn ma han Xasari-Adari han Asimon."},{"book":"Yatɛne","chapter":"34","verse":"5","text":"Keli Asimon yi, danna mɔn danguma nɛn sa dɔxɔ Misiran xuden na, a sa dɔxɔ fɔxɔ igen na."},{"book":"Yatɛne","chapter":"34","verse":"6","text":"Sogegodode binni, danna findima fɔxɔ ige gbeen nan na."},{"book":"Yatɛne","chapter":"34","verse":"7","text":"Kɔmɛnna ma, ɛ xa danna sa fɔxɔ ige gbeen nun Horo geyaan tagi."},{"book":"Yatɛne","chapter":"34","verse":"8","text":"Keli Horo geyaan ma, ɛ yi a radangu Lebo-Xamata han Sedadi yi."},{"book":"Yatɛne","chapter":"34","verse":"9","text":"A yi siga han Sifiron, sa dɔxɔ Xasari-Enan na. Ɛ kɔmɛn ma danna nan na ra."},{"book":"Yatɛne","chapter":"34","verse":"10","text":"Sogeteden binni, ɛ xa danna sa keli Xasari-Enan yi siga Sefami binni."},{"book":"Yatɛne","chapter":"34","verse":"11","text":"Keli mɛnni, a yi siga Ribila binni, Ayin sogeteden binni, sa dɔxɔ tintin yiren na Kinɛrɛti Daraan sogetedeni."},{"book":"Yatɛne","chapter":"34","verse":"12","text":"Danna yi sa dɔxɔ Yurudɛn Baan na siga Fɔxɔ Darani. Ɛ yamanan danne findin ne nan na.”"},{"book":"Yatɛne","chapter":"34","verse":"13","text":"Musa yi na yamarine rali Isirayila kaane ma. A mɔn yi a fala e xa, a naxa, “Alatala yamanani ito nan yitaxunma bɔnsɔn solomanaanin nun a tagiin na masɛnsɛnna xɔn."},{"book":"Yatɛne","chapter":"34","verse":"14","text":"Amasɔtɔ Rubɛn bɔnsɔnna nun Gadi bɔnsɔnna nun Manase bɔnsɔnna fɔxɔ kedenna bata yi e kɛɛ bɔxɔn sɔtɔ."},{"book":"Yatɛne","chapter":"34","verse":"15","text":"Bɔnsɔn firin nun a tagini ito bata e kɛɛ bɔxɔn sɔtɔ Yurudɛn Baan sogeteden binni, Yeriko yɛtagi.”"},{"book":"Yatɛne","chapter":"34","verse":"16","text":"Alatala yi a fala Musa xa, a naxa,"},{"book":"Yatɛne","chapter":"34","verse":"17","text":"“Saraxarali Eleyasari nun Nunu a dii Yosuwe xa yamanani taxun."},{"book":"Yatɛne","chapter":"34","verse":"18","text":"I mɔn xa bɔnsɔn manga keden keden sa e fari e malideni.”"},{"book":"Yatɛne","chapter":"34","verse":"19","text":"E xinle ni itoe ra: Yefune a dii Kalebi Yuda bɔnsɔnni,"},{"book":"Yatɛne","chapter":"34","verse":"20","text":"Amixudi a dii Semuyɛli Simeyɔn bɔnsɔnni,"},{"book":"Yatɛne","chapter":"34","verse":"21","text":"Kisilon ma dii Elidadi Bunyamin bɔnsɔnni,"},{"book":"Yatɛne","chapter":"34","verse":"22","text":"Yogili a dii Buki, Dan bɔnsɔn mangana,"},{"book":"Yatɛne","chapter":"34","verse":"23","text":"Efodi a dii Xaniyeli, Yusufu a dii Manase bɔnsɔn mangana,"},{"book":"Yatɛne","chapter":"34","verse":"24","text":"Sifitan ma dii Kɛmuyɛli, Yusufu a dii Efirami bɔnsɔn mangana,"},{"book":"Yatɛne","chapter":"34","verse":"25","text":"Parinaki a dii Elisafan, Sabulon bɔnsɔn mangana,"},{"book":"Yatɛne","chapter":"34","verse":"26","text":"Asan ma dii Palitiyɛli, Isakari bɔnsɔn mangana,"},{"book":"Yatɛne","chapter":"34","verse":"27","text":"Selomi a dii Axixudi, Aseri bɔnsɔn mangana,"},{"book":"Yatɛne","chapter":"34","verse":"28","text":"e nun Amixudi a dii Pedaheli Nafatali bɔnsɔn mangana."},{"book":"Yatɛne","chapter":"34","verse":"29","text":"Alatala ne nan yamarixi e xa Kanan yamani taxun Isirayila kaane ra."}]}