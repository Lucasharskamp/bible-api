{"data":[{"book":"Sams-Zgame","chapter":"139","verse":"1","text":"Ra Anumzamoka nagra inanknahu vahe mani'noe, ko nagri nagu'a rezaganenka ke'nane."},{"book":"Sams-Zgame","chapter":"139","verse":"2","text":"Nagrama manuampi, otuampi Kagra ko nagenka antahinka nehunka, afete mani'noanagi, Kagra nagri antahi'zana ko keama hu'nane."},{"book":"Sams-Zgame","chapter":"139","verse":"3","text":"Kama vano nehufine, navu'ma masofinena Kagra kavua antenka nenagenka, maka navu'nava zama huana, ko nagenka antahinka hu'nane."},{"book":"Sams-Zgame","chapter":"139","verse":"4","text":"Maka nanekea osu'nogenka, e'i naneke hugahie hunka Ra Anumzamoka ko antahinka kenka hu'nane."},{"book":"Sams-Zgame","chapter":"139","verse":"5","text":"Kagra navugane namefi'ene nevunka, kazanteti refite'nante'nane."},{"book":"Sams-Zgame","chapter":"139","verse":"6","text":"Kagri antahi'zamo'a so'e zantfa huno mareri agatere'neankina, nagra antahi amara osugahue!"},{"book":"Sams-Zgame","chapter":"139","verse":"7","text":"Nagra Kagri Avamura atre'na iga vugahue? Nagra Kagri kvatetira atre'na korora fre'na, iga ome frakigahue?"},{"book":"Sams-Zgame","chapter":"139","verse":"8","text":"Hagi nagrama monafima marerisuana, Kagra ko monafina mani'nane. Nagrama fri'na fri vahe kumapima vanuana, Kagra ko anampina mani'nane."},{"book":"Sams-Zgame","chapter":"139","verse":"9","text":"Hagi nanterama zahufa zagema nehanatina, nagrama nageko'na huntesige'na hare'na vu'na hagerimofo amu'nompima me'nea mopafi umanuresina,"},{"book":"Sams-Zgame","chapter":"139","verse":"10","text":"anantega kegava hunenantenka nazeri ako'na hasine."},{"book":"Sams-Zgame","chapter":"139","verse":"11","text":"Hagi tamagerfa hunka hani zamoka eme nazeri fra'nekigeno, zage ferupinagi ame hunka hani zamoka enka eme nazeri kagio hu'nama huresina,"},{"book":"Sams-Zgame","chapter":"139","verse":"12","text":"ana hanimo'a Kagri kavurera nazeri frara okiresine. Ana nehigeno hanimo'a, Kagri kavurera masa huno zage ferukna hanigeno, hanimo'ene msamo'enena Kagri kavurera mago zanke hu'na'e."},{"book":"Sams-Zgame","chapter":"139","verse":"13","text":"Na'ankure maka nagu'a navufga Kagra tro hunante'nane. Ana hutenka antanimofo rimpafima mani'nogenka maka navufga Kagra rehatinante'nane,"},{"book":"Sams-Zgame","chapter":"139","verse":"14","text":"Kagrama nagrima tro'ma hunanana, so'e' zantfa hunku tro hunante'naku muse hunegantoe. Kagrama eri'nana eri'zamo'a, knare huno so'e zantfa hu'ne. Ana hu'neanki'na e'i ana zana nagra ke'na antahi'na hu'noe."},{"book":"Sams-Zgame","chapter":"139","verse":"15","text":"Kagri kavurera frara oki'noanki, maninenka nenagankeno oku'a nenrera arimpafina zaferinani'mo'a eme rekanuhe rekanuhe nehige'na fore hu'noe."},{"book":"Sams-Zgame","chapter":"139","verse":"16","text":"Nenrera'a kase onante'negenka, ko nagrira nagenka antahinka hu'nane. Ama mopafima kasefa'ma hu'na manisanua kna'afima tro'ma hanua zana, maka knamo'a ome'negenka maka zana ko avontafepi krente'nane."},{"book":"Sams-Zgame","chapter":"139","verse":"17","text":"Anumzamoka nagriku'ma nentahina antahizamo'a, soe'zantfa huno mareri agetere'ne. Ana hu'neanki'na ana maka zantamina hampari'na kegara osu'noe."},{"book":"Sams-Zgame","chapter":"139","verse":"18","text":"Hagi ana maka zana hampari'na kegahue hu'na hugahuanagi, hagerimofo ankenarega me'nea kaseparamina ana zantamimo'a rugatere'ne. Hagi mase'nofinti'ma omatuana Kagra magoka nagrane mani'nane."},{"book":"Sams-Zgame","chapter":"139","verse":"19","text":"Anumzamoka nagri'ma navenesiana, havi avu'ava zama nehaza vahe'ma zamahe frisanana knare hugahie. Hazenkema eri hakarema huta vahe korama eri neragiza vahe'mota, nagri navatetira atreta afete viho."},{"book":"Sams-Zgame","chapter":"139","verse":"20","text":"Ana vahe'mo'za Anumzamoka Kagrira huhaviza hunegante'za, ha'ma renegantaza vahe'mo'za Kagri kagi'a amnene amnene nehaze."},{"book":"Sams-Zgame","chapter":"139","verse":"21","text":"Ra Anumzamoka Kagri'ma kavesinogantaza vahera nagra navesra hunezmante'na, kagri'ma ha'ma renegantaza vahera zamage henkami atregahue."},{"book":"Sams-Zgame","chapter":"139","verse":"22","text":"Nagra tamagerfa hu'na ana vahera tusi narimpa ahenezmante'na, ana vahe'ma nezamage'na nagri ha' vahe mani'naze hu'na nehue."},{"book":"Sams-Zgame","chapter":"139","verse":"23","text":"Anumzamoka nagri nagu'a rezaganenka keama nehunka, antahintahi hakare'ma nehua zana renahenka ko."},{"book":"Sams-Zgame","chapter":"139","verse":"24","text":"Anumzamoka krimpa knazama erigami navu'navazama nagripima me'nesiana refkohu so'e hunka nenagenka, manivava asimu'ma erino mani kante navrenka vuo."}]}