{"data":[{"book":"تثنیه","chapter":"14","verse":"1","text":"شما فرزندان یهوه خدای خود هستید، پس هنگام عزاداری برای مردگان خود، مثل بت‌پرستان، خود را زخمی نکنید و موی جلوی سرتان را نتراشید،"},{"book":"تثنیه","chapter":"14","verse":"2","text":"زیرا شما برای یهوه خدایتان قومی مقدّسید، و او شما را از میان قومهای روی زمین برگزیده است تا قوم خاص او باشید."},{"book":"تثنیه","chapter":"14","verse":"3-5","text":"گوشت هیچ حیوانی را که من آن را حرام اعلام کرده‌ام نباید بخورید. حیواناتی که می‌توانید گوشت آنها را بخورید از این قرارند:"},{"book":"تثنیه","chapter":"14","verse":"6","text":"هر حیوانی را که سم شکافته دارد و نشخوار می‌کند می‌توانید بخورید."},{"book":"تثنیه","chapter":"14","verse":"7","text":"پس اگر حیوانی این دو خصوصیت را نداشته باشد، نباید آن را بخورید. بنابراین شتر، خرگوش و گورکن را نباید بخورید. اینها نشخوار می‌کنند، ولی سمهای شکافته ندارند."},{"book":"تثنیه","chapter":"14","verse":"8","text":"خوک را نباید بخورید، چون با اینکه سم شکافته دارد نشخوار نمی‌کند. حتی به لاشهٔ چنین حیواناتی نباید دست بزنید."},{"book":"تثنیه","chapter":"14","verse":"9","text":"از حیواناتی که در آب زندگی می‌کنند فقط آنهایی را که باله و فلس دارند می‌توانید بخورید."},{"book":"تثنیه","chapter":"14","verse":"10","text":"تمام جانوران آبزی دیگر برای شما حرامند."},{"book":"تثنیه","chapter":"14","verse":"11","text":"همۀ پرندگان طاهر را می‌توانید بخورید."},{"book":"تثنیه","chapter":"14","verse":"12","text":"اما اینها را نباید بخورید:14‏:12 مشخصات بسیاری از این پرندگان نامعلوم است. عقاب، لاشخور و لاشخور سیاه؛"},{"book":"تثنیه","chapter":"14","verse":"13","text":"زَغَن، شاهین و شاهین به نوعش؛"},{"book":"تثنیه","chapter":"14","verse":"14","text":"هر قسم کلاغ به نوعش؛"},{"book":"تثنیه","chapter":"14","verse":"15","text":"شترمرغ، جغد، مرغ نوروزی و باز به نوعش؛"},{"book":"تثنیه","chapter":"14","verse":"16","text":"بوم، جغد بزرگ، جغد سفید،"},{"book":"تثنیه","chapter":"14","verse":"17","text":"و جغد صحرایی؛ کرکس، مرغ غواص،"},{"book":"تثنیه","chapter":"14","verse":"18","text":"لک‌لک و مرغ ماهیخوار به نوعش؛ هُدهُد و خفاش."},{"book":"تثنیه","chapter":"14","verse":"19","text":"همۀ حشرات بالدار برای شما حرامند، و نباید خورده شوند."},{"book":"تثنیه","chapter":"14","verse":"20","text":"اما همۀ پرندگان حلال گوشت را می‌توانید بخورید."},{"book":"تثنیه","chapter":"14","verse":"21","text":"حیوانی را که به مرگ طبیعی مرده است نخورید. آن را به غریبی که در میان شما باشد بدهید تا بخورد و یا آن را به بیگانگان بفروشید؛ ولی خودتان آن را نخورید، چون برای یهوه خدایتان قومی مقدّس هستید."},{"book":"تثنیه","chapter":"14","verse":"22","text":"از تمامی محصولاتتان هر ساله باید یک دهم را کنار بگذارید."},{"book":"تثنیه","chapter":"14","verse":"23","text":"این ده‌یک را بیاورید تا در محلی که یهوه، خدایتان به عنوان عبادتگاه خود انتخاب خواهد کرد در حضورش بخورید. این شامل عشریه‌های غله، شراب تازه، روغن زیتون و نخست‌زادهٔ گله‌ها و رمه‌هایتان می‌باشد. منظور از این کار این است که بیاموزید همیشه خداوند را در زندگی خود احترام کنید."},{"book":"تثنیه","chapter":"14","verse":"24","text":"اگر مکانی که خداوند به عنوان عبادتگاه خود انتخاب می‌کند به قدری دور باشد که براحتی نتوانید ده‌یک‌های خود را از برکاتی که یهوه خدایتان به شما داده، به آنجا حمل کنید،"},{"book":"تثنیه","chapter":"14","verse":"25","text":"آنگاه می‌توانید ده‌یک محصولات و رمه‌هایتان را بفروشید و پولش را به مکانی که یهوه خدایتان برمی‌گزیند، ببرید."},{"book":"تثنیه","chapter":"14","verse":"26","text":"وقتی که به آنجا رسیدید با آن پول هر چه خواستید بخرید گاو، گوسفند، شراب یا مشروبات دیگر تا در آنجا در حضور خداوند، خدایتان جشن گرفته، با خانوادهٔ خود به شادی بپردازید."},{"book":"تثنیه","chapter":"14","verse":"27","text":"در ضمن لاویان شهرتان را فراموش نکنید، چون آنها مثل شما صاحب ملک و محصول نیستند."},{"book":"تثنیه","chapter":"14","verse":"28","text":"در آخر هر سه سال باید عشریهٔ تمام محصولات خود را در شهر خود جمع کنید"},{"book":"تثنیه","chapter":"14","verse":"29","text":"تا آن را به لاویان که در میان شما ملکی ندارند، و همچنین غریبان، بیوه‌زنان و یتیمان داخل شهرتان بدهید تا بخورند و سیر شوند. آنگاه خداوند، خدایتان شما را در کارهایتان برکت خواهد داد."}]}