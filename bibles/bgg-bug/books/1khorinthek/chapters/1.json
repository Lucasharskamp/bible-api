{"data":[{"book":"1 Khorinthek","chapter":"1","verse":"1","text":"Phaul è, hanyie shii Hamangkhung-aphuii è yang ne Masi Isu ro guaphasamoy rek yi, chiih-è gathek ro khuiino Sosthenes è de."},{"book":"1 Khorinthek","chapter":"1","verse":"2","text":"Khorinth shii um pha Hamangkhung-aphuii ro charch chiih-è Hamangkhung-aphuii è hanyie shii zab so pha bran rone ho pha, chiih-è hanyie yi aishii um pho ne Isu Masi rog shii phro, ithek ro Ithong nane gathek ro Ithong, hanyie è Isu Masi shii sia pha zab bran shii ò rek bo."},{"book":"1 Khorinthek","chapter":"1","verse":"3","text":"Hamangkhung-aphuii gethek ro Aphuii nane Ithong Isu Masi è nathek shii bushun nane liijiing phi bo."},{"book":"1 Khorinthek","chapter":"1","verse":"4","text":"Nathek chiang shii gune idang guro Hamangkhung-aphuii shii laso phi, nyieliieshii Isu Masi chiang è ai è nathek shii bushun phi."},{"book":"1 Khorinthek","chapter":"1","verse":"5","text":"Nathek Masi rog shii ò um pha ji è nathek ne zab pha muna, chiih-è ne zab pha yao pha nane zab khani shii bohkhoh rey ruii phro."},{"book":"1 Khorinthek","chapter":"1","verse":"6","text":"Masi ro mua chiang è nathek shii chuh è rab phi sra ne"},{"book":"1 Khorinthek","chapter":"1","verse":"7","text":"nathek khan muii pha gathek ro Ithong Isu Masi dong ruii pha ji è, nathek shii mua pha khirzey jine iphen jia de ìujia arey yi ro."},{"book":"1 Khorinthek","chapter":"1","verse":"8","text":"Jong pha Inai shii de nathek shii chuh è ruii phro, jiè nathek ne gethek ro Ithong Isu Masi pha Inai shii ne ichiig oi phro."},{"book":"1 Khorinthek","chapter":"1","verse":"9","text":"Hamangkhung-aphuii shii migi rek bo, Hamangkhung-aphuii hanyie è nathek shii gathek Ithong awai Dufuii Isu Masi rog ò rek pha ho ro."},{"book":"1 Khorinthek","chapter":"1","verse":"10","text":"Gethek ro Ithong Isu Masi pha riichai è gu nathek zab shii yao, gu ijakthek, nathek è nyie yao pha ji shii ne nuii, jiè nathek duchoi shii ache ruii phro. Zab ò jia rai bo, jia now bie ne chiih-è jia rek bie bo."},{"book":"1 Khorinthek","chapter":"1","verse":"11","text":"Chloe haliing pha giak branthek è gu shii miang è yao, gu ijakthek, thiisa hà nathek duchoi shii gui muii ro."},{"book":"1 Khorinthek","chapter":"1","verse":"12","text":"Gu ne hì duiine nathek shii yao: Nathek zab jia jia ne yo yaodun. Jia è yao, “Gune Phaul rog luagieng” gai è yao, “Gune Apholos rog luagieng” gai è yao, “Gune Phithar rog luagieng” chiih-è gai è yao, “Gune Masi rog luagieng.”"},{"book":"1 Khorinthek","chapter":"1","verse":"13","text":"Masi shii yoyo ibrogthek che nebey! Nathek chiang shii bai hà iy pha ji ne Phaul bey? Nathek ne Phaul ro samoy rey ne khowo yi nebey?"},{"book":"1 Khorinthek","chapter":"1","verse":"14","text":"Gu Hamangkhung-aphuii shii laso phi, Grisphus nane Gaius shii thoh ne gu è nathek hanyie shii khowo aphi ro."},{"book":"1 Khorinthek","chapter":"1","verse":"15","text":"Chiihphado, nathek ne gu beng è khowo yie phrone, nathek ne hanyie de ayao mua phro."},{"book":"1 Khorinthek","chapter":"1","verse":"16","text":"(Oh, gu è de Sthephanas nane airo haliing pho shii khowo phi; jishii gu è gai hanyie shii khowo phi pha ji ne gu anow mua ro.)"},{"book":"1 Khorinthek","chapter":"1","verse":"17","text":"Masi è gu shii khowo phi pha athoh ro. Ai è gu shii ne Mua Wie ji yao pha thoh, chiih-è bran khani pha nyuak è rek ne yua pha asi ro, ji pha chiang shii izai rab ne Isu bai shii iy pha blu shii nathek è ariao yi rabo."},{"book":"1 Khorinthek","chapter":"1","verse":"18","text":"Hanyie yi san dun ramuii pho ne, Masi bai shii iy pha mua jine adunmey ro: jishii gethek hanyie è ragia rey pho shii ne Hamangkhung-aphuii blu ro."},{"book":"1 Khorinthek","chapter":"1","verse":"19","text":"Jigigam shii yao,"},{"book":"1 Khorinthek","chapter":"1","verse":"20","text":"Ji-è ji arone, khua ne khi hà dun dun lai? Dinne bajo ìd pho ne khi hà dun dun lai? Dinne ichiih sohjambling pha lie pho ne khi hà lei? Hamangkhung-aphuii è ichiih sohjambling pha khani ne bi-ìe rone doh yi!"},{"book":"1 Khorinthek","chapter":"1","verse":"21","text":"Hamangkhung-aphuii è branthek shii awaithek khani è aishii athieg yi pha rab muii. Ji phachiang shii, gethek muyua pha mua ji ne thaluii “bi-ìe” rone yao pha ji ne, hanyie è migi rek pha ji shii ne ragia rey phrone Hamangkhung-aphuii è phakjong ro."},{"book":"1 Khorinthek","chapter":"1","verse":"22","text":"Jewthek è buangthek pha khagi shii chid, chiih-è Greekthek ne khani shii sow."},{"book":"1 Khorinthek","chapter":"1","verse":"23","text":"Chiih-è gethek ne, Masi ne zun dun pha ji yao, ji pha mua ne Jewthek shii ne buii ro chiih-è Gaibranthek shii ne adunmey ro;"},{"book":"1 Khorinthek","chapter":"1","verse":"24","text":"jishii Hamangkhung-aphuii è hanyie shii ho pha ji ne, nyi manyi Jewthek nane Gaibran shii de ro, hì pha mua ne Masi ro, hanyie shii Hamangkhung-aphuii ro blu nane Hamangkhung-aphuii ro khani um ro."},{"book":"1 Khorinthek","chapter":"1","verse":"25","text":"Nyieliieshii Hamangkhung-aphuii ro bi-ìe ne branthek ro khani è bo doh muii ro, chiih-è Hamangkhung-aphuii pha zia ne branthek ro chua è de bo doh muii ro."},{"book":"1 Khorinthek","chapter":"1","verse":"26","text":"Gu ijakthek, Hamangkhung-aphuii è nathek shii ho mage shii, nathek ne nyie ga thuh shii now bo. Bran è now shii nathek è giak yi khua dinne blu dinne boh ilkhi ro."},{"book":"1 Khorinthek","chapter":"1","verse":"27","text":"Hamangkhung-aphuii è khani oi pho shii gua pha ji ne nak ne sohjambling pha khani um pho shii biwo rek yi pha rek, chiih-è sohjambling pho zia ro è yao pha ji shii gua ne blu pho shii biwo rey yi."},{"book":"1 Khorinthek","chapter":"1","verse":"28","text":"Sohjambling pho nyie shii ìu riig muii pha nane thoh muii pha, chiih-è nyie asi rone yao pha ji shii gua srane sohjambling pho è miigak rone now pha srobro yi pha gua phro."},{"book":"1 Khorinthek","chapter":"1","verse":"29","text":"Hì pha miyao è hanyie de Hamangkhung-aphuii moe shii nyigodog arek mua."},{"book":"1 Khorinthek","chapter":"1","verse":"30","text":"Jishii Hamangkhung-aphuii è gethek shii Masi Isu rog shii ò rai yi pha noh, chiih-è Hamangkhung-aphuii è Masi shii gethek ro khani rab phi. Ai chiang è gethek ne Hamangkhung-aphuii rog shii giang ruii; gethek de Hamangkhung-aphuii ro so bran rey ro chiih-è gethek ne layog è ichad rey ge ro."},{"book":"1 Khorinthek","chapter":"1","verse":"31","text":"Ji-è, chiihphado, jigigam shii yao, “Hanyie magungde nyigodog rek yang arone Ithong è nyie rek pha ji shii nyigodog rek bo.”"}]}