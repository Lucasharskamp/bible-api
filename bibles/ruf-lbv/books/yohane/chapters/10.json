{"data":[{"book":"Yohane","chapter":"10","verse":"1","text":"Yesu kawalongela, “Nowalongela ghendo, imunu wowose ka ng'akwingila bae mne libanda lya wang'olo kubitila halibani, ila kakwingila kwa nzila ingi ayo ka mbapfi na mbokaji."},{"book":"Yohane","chapter":"10","verse":"2","text":"Imunu iyakwingila kubitila libani ayo ka mdimi we wang'olo."},{"book":"Yohane","chapter":"10","verse":"3","text":"Mbetetsi kompfughulila libani, na wang'olo wohulikitsa litsi lya mdimi. Kowakema wang'olo wake kwa mataghwa, kowalongotsa kunze."},{"book":"Yohane","chapter":"10","verse":"4","text":"Hayowalapfa kunze wang'olo wake kowalongola, na wang'olo wake womuwinza kwaapfila womanya litsi lyake."},{"book":"Yohane","chapter":"10","verse":"5","text":"Lekeni ng'awomuwinza bae imunu yungi, watsomlema kwaapfila ng'awomanya bae litsi lye imunu yungi.”"},{"book":"Yohane","chapter":"10","verse":"6","text":"Yesu kawalongela imbuli ino, lekeni ng'awamanyile bae chayawalongele."},{"book":"Yohane","chapter":"10","verse":"7","text":"Kuya Yesu kalonga keli, “Nowalongela ghendo, nene nalibani lya wang'olo."},{"book":"Yohane","chapter":"10","verse":"8","text":"Iwanu wose iwanongole tsawabapfi na wabokaji, lekeni wang'olo ng'awawahulikitse bae."},{"book":"Yohane","chapter":"10","verse":"9","text":"Nene nalibani. Imunu wowose iyakwingila kubitila nene katsokombolighwa. Katsakwingila na kulawa, naye katsopata ipfijo."},{"book":"Yohane","chapter":"10","verse":"10","text":"Wabapfi wakutsa kwiba, kukoma na kuhinya, nene nitsa wawe ne ughima bwelele, na watsokala ghamatsuwa ghose."},{"book":"Yohane","chapter":"10","verse":"11","text":"“Nene namdimi yaninoghile. Mdimi yanoghile kolapfa ughima wake kwa wang'olo."},{"book":"Yohane","chapter":"10","verse":"12","text":"Imunu yodima kwa kulihighwa na si mdimi yane iwang'olo bae. Hayomwona yumbwa wa kumuhulo kakutsa, kowaleka iwang'olo kotsuma. Apfo yumbwa wa kumuhulo kowaghogha iwang'olo na kowapwililisa."},{"book":"Yohane","chapter":"10","verse":"13","text":"Imunu ayo kotsuma kwaapfila yeye ka imunu wa kulihighwa na ng'owalolesa bae wang'olo."},{"book":"Yohane","chapter":"10","verse":"14","text":"“Nene namdimi yaninoghile, nowamanya wang'olo wangu na wang'olo wangu wonimanya,"},{"book":"Yohane","chapter":"10","verse":"15","text":"ka Aba pfayonimanya na nene nommanya Aba, na nowalapfila wang'olo ughima wangu."},{"book":"Yohane","chapter":"10","verse":"16","text":"Nina wang'olo wangi, awo si wa banda lino. Pfipfila nobamighwa niwaghale. Pfipfila nawo watsohulika litsi lyangu, na kutsakuwa na kingili limwe na mdimi yumwe."},{"book":"Yohane","chapter":"10","verse":"17","text":"“Nomnoghela Aba wangu kwaapfila nolapfa ughima wangu ili niubokele keli."},{"book":"Yohane","chapter":"10","verse":"18","text":"Kuduhu imunu iyoniboka ughima wangu. Noulapfa imwenyegho ughima wangu kwaapfila nodaha kughulapfa na kughusola keli. Nibokela laghitso lino kulawa kwa Aba wangu.”"},{"book":"Yohane","chapter":"10","verse":"19","text":"Mbuli tsino tsa Yesu tsiwatenda Wayahudi weghole keli."},{"book":"Yohane","chapter":"10","verse":"20","text":"Iwanu wemwenga walonga, “Kana chinyamkela na kamkwalukwale. Ule mwomtegheletsa?”"},{"book":"Yohane","chapter":"10","verse":"21","text":"Lekeni wangi walonga, “Imunu yane chinyamkela ng'odaha bae kulonga pfino. Apfi chinyamkela kodaha kumhonetsa imunu chifita?”"},{"book":"Yohane","chapter":"10","verse":"22","text":"Hako Yerusalemu tsakukala na Chihungo cha Kuika wakifu Ing'anda ye Imulungu, tsaghukala msimu ghwa chipfeghetsi."},{"book":"Yohane","chapter":"10","verse":"23","text":"Yesu yang'ali yakwanga mne Ing'anda ye Imulungu hane chitala cha Selemani."},{"book":"Yohane","chapter":"10","verse":"24","text":"Wayahudi wamtsunguluka wamghutsa, “Kutsotuleka tuleke kumanya mbaka tsuwachi? Tulongele mwatsimwatsi ka ghweghwe kwa Kiristu Mkombotsi.”"},{"book":"Yohane","chapter":"10","verse":"25","text":"Yesu kawedika, “Tsaniwalongela, lekeni ng'amnitoghole bae. Pfihulo ipfanitenda kwa taghwa lya Aba wangu pfonilangusa,"},{"book":"Yohane","chapter":"10","verse":"26","text":"lekeni mwemwe ng'amtoghola kwaapfila mwemwe si wang'olo wangu."},{"book":"Yohane","chapter":"10","verse":"27","text":"Wang'olo wangu wohulika litsi lyangu, nowamanya, nawo woniwinza."},{"book":"Yohane","chapter":"10","verse":"28","text":"Noweng'a ughima wa ghamatsuwa ghose, nawo ng'awatsakufa bae. Kuduhu imunu iyodaha kuwaboka mna ghamoko ghangu."},{"book":"Yohane","chapter":"10","verse":"29","text":"Aba wangu, iyangaile, ka mkulu kubita wose, kuduhu imunu iyodaha kuwaboka kulawa mna ghamoko gha Aba wangu."},{"book":"Yohane","chapter":"10","verse":"30","text":"Nene na Aba twa chinu chimwe.”"},{"book":"Yohane","chapter":"10","verse":"31","text":"Wayahudi wadondola keli ghamabwe wamtowe Yesu,"},{"book":"Yohane","chapter":"10","verse":"32","text":"lekeni Yesu kawalongela, “Niwalangusa pfihulo pfingi ipfilawile kwa Aba. Apfi chihulo chachi ichiwatenda mnitowe ne ghamabwe?”"},{"book":"Yohane","chapter":"10","verse":"33","text":"Wamwidika, “Ng'atukwasila ghamabwe kwaapfila kutenda pfihulo, ila kwaapfila kumligha Imulungu! Ghweghwe kwa imunu, lekeni kwolonga ghweghwe kwa Imulungu.”"},{"book":"Yohane","chapter":"10","verse":"34","text":"Yesu kawedika, “Apfi ng'ayandikighwe mne Ghamalaghitso ghenu Imulungu tsakalonga, ‘Mwemwe mwa walungu?’"},{"book":"Yohane","chapter":"10","verse":"35","text":"Imulungu tsakawakema walungu awala yaweng'ile usenga wake, na Ghamaandiko Mahenzeluka gholongesa ghamatsuwa ghose."},{"book":"Yohane","chapter":"10","verse":"36","text":"Aba kanisaghula na kanituma nene muisi. Ule mwolonga nimligha Imulungu kwaapfila nilonga ‘Nene na lmwana we Imulungu?’"},{"book":"Yohane","chapter":"10","verse":"37","text":"Ka sisang'ana bae sang'ano tsa Aba wangu yanibamile nitsisang'ane mleke kunitoghola."},{"book":"Yohane","chapter":"10","verse":"38","text":"Lekeni ka notsisang'ana sang'ano tsake na mng'ali mwolema kunitoghola, togholeni pfihulo pfangu, ili mmanye na mtange ka Aba ka mghati mwangu, na nene na mghati mwe Aba.”"},{"book":"Yohane","chapter":"10","verse":"39","text":"Kuya wabama wamghoghe keli, lekeni Yesu kaswekuka kawaleka."},{"book":"Yohane","chapter":"10","verse":"40","text":"Kuya Yesu koya keli kumwambu mwe Ghumto Yoridani hanu Yohane hayakalile yobatitsa iwanu, kakala kuko."},{"book":"Yohane","chapter":"10","verse":"41","text":"Iwanu wengi wamghendela Yesu. Walonga, “Yohane ng'atendile pfihulo, ila chila imbuli ye imunu yuno iyalongile Yohane ilongesa.”"},{"book":"Yohane","chapter":"10","verse":"42","text":"Baho iwanu wengi wamtoghola Yesu."}]}