{"data":[{"book":"1 Péter","chapter":"5","verse":"1","text":"A köztetek lévő presbitereket kérem én, a presbitertárs, és Krisztus szenvedésének tanúja, és eljövendő dicsőségének részese:"},{"book":"1 Péter","chapter":"5","verse":"2","text":"legeltessétek az Istennek közöttetek lévő nyáját, gondot viselve rá nem kényszerítésből, hanem örömmel, ne rút nyerészkedésből, hanem jóindulattal."},{"book":"1 Péter","chapter":"5","verse":"3","text":"Ne is úgy, mint akik uralkodnak a gyülekezeteken, hanem mint akik példaképei a nyájnak."},{"book":"1 Péter","chapter":"5","verse":"4","text":"És amikor megjelenik a főpásztor, elnyeritek a dicsőség hervadhatatlan koronáját."},{"book":"1 Péter","chapter":"5","verse":"5","text":"Ugyanúgy ti ifjabbak, engedelmeskedjetek az idősebbeknek, mindnyájan pedig egymásnak engedelmeskedve legyetek alázatosak, mert Isten a kevélyeknek ellenáll, az alázatosoknak pedig kegyelmet ad."},{"book":"1 Péter","chapter":"5","verse":"6","text":"Alázzátok meg tehát magatokat Isten hatalmas keze alatt, hogy felmagasztaljon titeket annak idején."},{"book":"1 Péter","chapter":"5","verse":"7","text":"Minden gondotokat őrá vessétek, mert neki gondja van rátok."},{"book":"1 Péter","chapter":"5","verse":"8","text":"Józanok legyetek, vigyázzatok, mert a ti ellenségetek, az ördög, mint ordító oroszlán jár szerte, keresve, kit nyeljen el."},{"book":"1 Péter","chapter":"5","verse":"9","text":"Álljatok ellene, erősek lévén a hitben, tudva, hogy a világon lévő atyafiaitokon ugyanazok a szenvedések telnek be."},{"book":"1 Péter","chapter":"5","verse":"10","text":"A minden kegyelem Istene pedig, aki az ő örök dicsőségére hívott el titeket a Krisztus Jézusban, miután rövid ideig szenvedtetek, maga fog titeket felkészíteni, erősekké, szilárdakká és állhatatosakká tenni."},{"book":"1 Péter","chapter":"5","verse":"11","text":"Övé a dicsőség és a hatalom örökkön-örökké. Ámen."},{"book":"1 Péter","chapter":"5","verse":"12","text":"Szilvánusz által, aki mint gondolom hű atyátokfia, röviden írtam, intve és bizonyságot téve, hogy az az Isten igazi kegyelme, amelyben álltok."},{"book":"1 Péter","chapter":"5","verse":"13","text":"Köszönt titeket a veletek együtt kiválasztott babiloni gyülekezet és Márk, az én fiam."},{"book":"1 Péter","chapter":"5","verse":"14","text":"Köszöntsétek egymást a szeretet csókjával."}]}