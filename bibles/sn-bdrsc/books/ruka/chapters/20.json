{"data":[{"book":"Ruka","chapter":"20","verse":"1","text":"Nerimwe ramazuva paakanga achidzidzisa vanhu mutemberi uye achiparidza vhangeri, vaprista vakuru navadzidzisi vomurayiro, pamwe chete navakuru, vakasvika kwaari."},{"book":"Ruka","chapter":"20","verse":"2","text":"Vakati kwaari, “Tiudzei kuti munoita zvinhu izvi nesimba ripi? Ndiani akakupai simba iri?”"},{"book":"Ruka","chapter":"20","verse":"3","text":"Akapindura akati, “Neniwo ndichakubvunzai mubvunzo. Ndiudzei,"},{"book":"Ruka","chapter":"20","verse":"4","text":"‘Rubhabhatidzo rwaJohani rwakabva kudenga here kana kuti kuvanhu?’ ”"},{"book":"Ruka","chapter":"20","verse":"5","text":"Vakataurirana pakati pavo vakati, “Kana tikati, ‘Rwakabva kudenga,’ iye achati, ‘Seiko musina kumutenda?’"},{"book":"Ruka","chapter":"20","verse":"6","text":"Asi kana tikati, ‘Rwakabva kuvanhu,’ vanhu vose vachatitaka namabwe, nokuti vanotenda kuti Johani akanga ari muprofita.”"},{"book":"Ruka","chapter":"20","verse":"7","text":"Saka ivo vakazoti, “Hatizivi kuti rwakabvepi.”"},{"book":"Ruka","chapter":"20","verse":"8","text":"Jesu akati, “Neniwo handichakuudzai simba randinoita naro zvinhu izvi.”"},{"book":"Ruka","chapter":"20","verse":"9","text":"Akaenderera mberi akaudza vanhu mufananidzo uyu akati, Mumwe murume akadyara munda wake wemizambiringa, akaupa kuna vamwe varimi kwechinguva achibva aenda kure kune imwe nyika kwenguva refu."},{"book":"Ruka","chapter":"20","verse":"10","text":"Panguva yokukohwa, akatuma muranda kuvarimi kuti vamupe zvimwe zvezvibereko zvemizambiringa. Asi varimi vakamurova vakamuendesa asina chinhu."},{"book":"Ruka","chapter":"20","verse":"11","text":"Akatumazve mumwe muranda, asi naiyewo vakamurova uye vakamuitira zvinonyadzisa ndokumudzosazve asina chinhu."},{"book":"Ruka","chapter":"20","verse":"12","text":"Akatumazve mumwe wechitatu, uyu vakamukuvadza ndokumukanda kunze."},{"book":"Ruka","chapter":"20","verse":"13","text":"“Ipapo muridzi womunda wemizambiringa akati, ‘Ndichaita seiko? Ndichatuma mwanakomana wangu, iye wandinoda; zvimwe vachamuremekedza.’"},{"book":"Ruka","chapter":"20","verse":"14","text":"“Asi varimi vakati vachimuona, vakataurirana pachavo vakati, ‘Uyu ndiye mudyi wenhaka. Ngatimuurayei nhaka igova yedu.’"},{"book":"Ruka","chapter":"20","verse":"15","text":"Saka vakamubudisa mumunda wemizambiringa ndokubva vamuuraya."},{"book":"Ruka","chapter":"20","verse":"16","text":"Achauya agouraya varimi avo agopa vamwe varimi munda womuzambiringa.” Vanhu vakati vanzwa izvozvo, vakati, “Dai zvakadai zvikasatomboitika!”"},{"book":"Ruka","chapter":"20","verse":"17","text":"Jesu akavatarisisa uye akavabvunza akati, “Zvino zvakanyorwa zvinoreveiko zvinoti:"},{"book":"Ruka","chapter":"20","verse":"18","text":"Mumwe nomumwe anowira padombo iroro achavhunika-vhunika asi uyo warinowira achapwanyiwa.”"},{"book":"Ruka","chapter":"20","verse":"19","text":"Vadzidzisi vomurayiro navaprista vakuru vakatsvaka nzira yokumusunga pakarepo, nokuti vaiziva kuti akanga ataura mufananidzo uyu pamusoro pavo. Asi vakanga vachitya vanhu."},{"book":"Ruka","chapter":"20","verse":"20","text":"Vakaramba vachimucherechedza, vakatuma vasori, vakanga vachinyepedzera kuva vakatendeka. Vakanga vane tariro yokuti vamubate iye Jesu pachinhu chaanenge ataura kuitira kuti vagomuisa kusimba noutongi hwomubati."},{"book":"Ruka","chapter":"20","verse":"21","text":"Saka vasori vakamubvunza vachiti, “Mudzidzisi, tinoziva kuti munotaura uye munodzidzisa zvakarurama, uye kuti hamusi mutsauri wavanhu asi munodzidzisa nzira yaMwari zviri maererano nezvokwadi."},{"book":"Ruka","chapter":"20","verse":"22","text":"Ko, zvakanaka here kuti tiripe mutero kuna Kesari kana kuti kwete?”"},{"book":"Ruka","chapter":"20","verse":"23","text":"Akaona kunyengera kwavo akati kwavari,"},{"book":"Ruka","chapter":"20","verse":"24","text":"“Ndiratidzei dhenari. Ko, mufananidzo norunyoro zviripo ndezvani?”"},{"book":"Ruka","chapter":"20","verse":"25","text":"Vakapindura vakati, “NdezvaKesari.”"},{"book":"Ruka","chapter":"20","verse":"26","text":"Vakanga vasingagoni kumuteya nezvaakanga ataura ipapo pane vanhu. Vakashamiswa nokupindura kwake, vakanyarara."},{"book":"Ruka","chapter":"20","verse":"27","text":"Vamwe vaSadhusi, vanoti hakuna kumuka kwavakafa, vakauya nomubvunzo kuna Jesu."},{"book":"Ruka","chapter":"20","verse":"28","text":"Vakati, “Mudzidzisi, Mozisi akatinyorera kuti kana mukoma womunhu akafa akasiya mukadzi asina vana, murume anofanira kuwana chirikadzi iyo amutsire mukoma wake vana."},{"book":"Ruka","chapter":"20","verse":"29","text":"Zvino pakanga pane vanakomana vanomwe. Wokutanga akawana mukadzi, akafa asina mwana."},{"book":"Ruka","chapter":"20","verse":"30","text":"Wechipiri akamuwana uye akafa asina mwana."},{"book":"Ruka","chapter":"20","verse":"31","text":"Uye wechitatu akamuwana, uye nenzira imwe cheteyo, vose vari vanomwe vakafa, vachisiya pasina vana."},{"book":"Ruka","chapter":"20","verse":"32","text":"Pakupedzisira, mukadzi akafawo."},{"book":"Ruka","chapter":"20","verse":"33","text":"Zvino mukadzi uyu achava waaniko pakumuka kwavakafa sezvo akanga ari mukadzi kwavari vose vari vanomwe?”"},{"book":"Ruka","chapter":"20","verse":"34","text":"Jesu akapindura akati, “Vanhu venyika ino vanowana nokuwanikwa."},{"book":"Ruka","chapter":"20","verse":"35","text":"Asi vaya vanoonekwa kuti vakakodzera kurarama munyika iyo nomukumuka kwavakafa, havazowani kana kuwanikwa,"},{"book":"Ruka","chapter":"20","verse":"36","text":"uye havazofizve; nokuti vafanana navatumwa. Vana vaMwari, sezvo vari vana vokumuka kwavakafa."},{"book":"Ruka","chapter":"20","verse":"37","text":"Asi panhoroondo yegwenzi, kunyange naMozisi akaratidza kuti vakafa vanomutswa, nokuti anoti, Ishe ndiye ‘Mwari waAbhurahama, naMwari waIsaka, uye naMwari waJakobho.’"},{"book":"Ruka","chapter":"20","verse":"38","text":"Haasi Mwari wavakafa, asi wavapenyu, nokuti kwaari vose vapenyu.”"},{"book":"Ruka","chapter":"20","verse":"39","text":"Vamwe vadzidzisi vomurayiro vakati, “Mataura zvakanaka, mudzidzisi!”"},{"book":"Ruka","chapter":"20","verse":"40","text":"Uye hakuna akazoda kumubvunzazve mimwe mibvunzo."},{"book":"Ruka","chapter":"20","verse":"41","text":"Ipapo Jesu akati kwavari, “Seiko vachiti Kristu Mwanakomana waDhavhidhi?"},{"book":"Ruka","chapter":"20","verse":"42","text":"Dhavhidhi pachake anotaura mubhuku raMapisarema achiti:"},{"book":"Ruka","chapter":"20","verse":"43","text":"kusvikira ndaita vavengi vako"},{"book":"Ruka","chapter":"20","verse":"44","text":"Dhavhidhi anomuti, ‘Ishe.’ Anogova mwanakomana wake seiko?”"},{"book":"Ruka","chapter":"20","verse":"45","text":"Vanhu vose vachakateerera, Jesu akati kuvadzidzi vake,"},{"book":"Ruka","chapter":"20","verse":"46","text":"“Chenjererai vadzidzisi vomurayiro. Vanoda kufamba-famba vakapfeka nguo refu, uye vachifarira kukwaziswa pamisika, nokuva nezvigaro zvapamusoro-soro mumasinagoge uye nenzvimbo dzinokudzwa pamabiko."},{"book":"Ruka","chapter":"20","verse":"47","text":"Vanoparadza dzimba dzechirikadzi uye vanoita minyengetero mirefu, kuti vaonekwe. Vanhu vakadai vacharangwa zvakaomarara kwazvo.”"}]}