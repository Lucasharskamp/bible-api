{"data":[{"book":"Numeri","chapter":"10","verse":"1","text":"Jehovha akati kuna Mozisi,"},{"book":"Numeri","chapter":"10","verse":"2","text":"“Ita hwamanda mbiri dzesirivha yakapambadzirwa, ugodzishandisa kudana ungano pamwe chete uye kuti mapoka afambe."},{"book":"Numeri","chapter":"10","verse":"3","text":"Dzikaridzwa dzose dziri mbiri, ungano yose inofanira kuungana pamberi pako pamukova weTende Rokusangana."},{"book":"Numeri","chapter":"10","verse":"4","text":"Kana imwe chete ikaridzwa, vatungamiri, vakuru vedzimba dzaIsraeri, vanofanira kuungana pamberi pako."},{"book":"Numeri","chapter":"10","verse":"5","text":"Hwamanda yeyambiro painoridzwa marudzi akavaka kumabvazuva anofanira kutanga kufamba."},{"book":"Numeri","chapter":"10","verse":"6","text":"Paunoridza hwamanda yechipiri, misasa yezasi inofanira kufamba. Kurira kwehwamanda kuchava chiratidzo chokuti mufambe."},{"book":"Numeri","chapter":"10","verse":"7","text":"Kuti ungano iungane, muridze hwamanda, asi kwete namaridziro mamwe chetewo."},{"book":"Numeri","chapter":"10","verse":"8","text":"“Vanakomana vaAroni, vaprista ndivo vanofanira kuridza hwamanda. Uyu unofanira kuva mitemo usingaperi kwamuri nokuzvizvarwa zvinotevera."},{"book":"Numeri","chapter":"10","verse":"9","text":"Kana muchindorwa munyika yenyu nomuvengi anokumanikidzai, muridze hwamanda. Ipapo mucharangarirwa naJehovha Mwari wenyu uye muchanunurwa kubva kuvavengi venyu."},{"book":"Numeri","chapter":"10","verse":"10","text":"Uyezve, panguva dzenyu dzokufara, pamitambo yenyu yakatarwa uye nemitambo yoKugara kwoMwedzi, munofanira kuridza hwamanda pamusoro pezvipiriso zvenyu zvinopiswa nezvipiriso zvokuwadzana, uye zvichava chirangaridzo kwamuri pamberi paMwari wenyu. Ndini Jehovha Mwari wenyu.”"},{"book":"Numeri","chapter":"10","verse":"11","text":"Pazuva ramakumi maviri romwedzi wechipiri, wegore rechipiri, gore rakasimuka kubva pamusoro petabhenakeri yeChipupuriro."},{"book":"Numeri","chapter":"10","verse":"12","text":"Ipapo vaIsraeri vakasimuka kubva murenje reSinai, vakafamba vachienda kunzvimbo nenzvimbo kusvikira gore randomira murenje reParani."},{"book":"Numeri","chapter":"10","verse":"13","text":"Nguva ino, kwokutanga, vakafamba sezvavakanga varayirwa naJehovha kubudikidza naMozisi."},{"book":"Numeri","chapter":"10","verse":"14","text":"Mapoka omusasa waJudha ndiwo akatanga kuenda, pasi pomureza wavo. Nashoni mwanakomana waAminadhabhi akanga achivatungamirira."},{"book":"Numeri","chapter":"10","verse":"15","text":"Netaneri mwanakomana waZuari akanga ari mukuru weboka rorudzi rwaIsakari."},{"book":"Numeri","chapter":"10","verse":"16","text":"Uye Eriabhi mwanakomana waHeroni akanga ari mukuru weboka rorudzi rwaZebhuruni."},{"book":"Numeri","chapter":"10","verse":"17","text":"Ipapo tabhenakeri yakabviswa, uye vaGerishoni navaMerari, vakanga vachiitakura, vakatanga kufamba."},{"book":"Numeri","chapter":"10","verse":"18","text":"Mapoka omusasa waRubheni akatevera, vari pasi pomureza wavo. Erizuri mwanakomana waShedheuri ndiye akanga achivatungamirira."},{"book":"Numeri","chapter":"10","verse":"19","text":"Sherumieri mwanakomana waZurishadhai akanga ari mukuru weboka rorudzi rwaSimeoni,"},{"book":"Numeri","chapter":"10","verse":"20","text":"uye Eriasafi mwanakomana waDheueri akanga ari mukuru weboka rorudzi rwaGadhi."},{"book":"Numeri","chapter":"10","verse":"21","text":"Ipapo vaKohati vakasimuka, vakatakura zvinhu zvitsvene. Tabhenakeri yaifanira kumiswa vasati vasvika."},{"book":"Numeri","chapter":"10","verse":"22","text":"Mapoka omusasa waEfuremu akatevera; vari pasi pomureza wavo. Erishama mwanakomana waAmihudhi akanga achivatungamirira."},{"book":"Numeri","chapter":"10","verse":"23","text":"Gamarieri mwanakomana waPedhazuri akanga ari mukuru weboka rorudzi rwaManase."},{"book":"Numeri","chapter":"10","verse":"24","text":"Uye Abhidhani mwanakomana waGidheoni akanga ari mukuru weboka rorudzi rwaBhenjamini."},{"book":"Numeri","chapter":"10","verse":"25","text":"Pakupedzisira, samapoka aichengetedza kumashure kwamapoka ose, mapoka omusasa waDhani akasimuka, ari pasi pomureza wavo. Ahiezeri mwanakomana waAmishadhai ndiye akanga achivatungamirira."},{"book":"Numeri","chapter":"10","verse":"26","text":"Pagieri mwanakomana waOkirani akanga ari mukuru weboka rorudzi rwaAsheri;"},{"book":"Numeri","chapter":"10","verse":"27","text":"uye Ahira mwanakomana waEnani akanga ari mukuru weboka rorudzi rwaNafutari."},{"book":"Numeri","chapter":"10","verse":"28","text":"Aya ndiwo akanga ari mafambiro amapoka avaIsraeri pakusimuka kwavo."},{"book":"Numeri","chapter":"10","verse":"29","text":"Zvino Mozisi akati kuna Hobhabhi mwanakomana waReueri muMidhiani, tezvara waMozisi, “Tava kuenda kunzvimbo yatakanzi naJehovha, ‘Ndichakupai imi.’ Handei tose tigokuitirai zvakanaka, nokuti Jehovha avimbisa zvinhu zvakanaka kuna Israeri.”"},{"book":"Numeri","chapter":"10","verse":"30","text":"Iye akapindura akati, “Kwete, handingaendi; ndiri kudzokera kunyika yangu nokuvanhu vokwangu.”"},{"book":"Numeri","chapter":"10","verse":"31","text":"Asi Mozisi akati kwaari, “Ndapota hangu regai kutisiya. Munoziva patinofanira kuvaka musasa wedu murenje, uye imi mungava meso edu."},{"book":"Numeri","chapter":"10","verse":"32","text":"Kana mukaenda nesu, tichagovana nemi chinhu chipi nechipi chatichapiwa naJehovha.”"},{"book":"Numeri","chapter":"10","verse":"33","text":"Saka vakasimuka kubva pagomo raJehovha vakafamba kwamazuva matatu. Areka yaJehovha yesungano yakavatungamirira pamazuva matatu iwayo kuti vatsvakirwe nzvimbo yokuzororera."},{"book":"Numeri","chapter":"10","verse":"34","text":"Gore raJehovha rakanga riri pamusoro pavo masikati pavakasimuka kubva pamusasa."},{"book":"Numeri","chapter":"10","verse":"35","text":"Paingosimuka areka, Mozisi aiti,"},{"book":"Numeri","chapter":"10","verse":"36","text":"Payaigadzikwa pasi, iye aiti,"}]}