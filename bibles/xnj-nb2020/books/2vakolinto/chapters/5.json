{"data":[{"book":"2 Vakolinto","chapter":"5","verse":"1","text":"Muni timanyili kuvya lindanda lenili letitama hinu pamulima apa ndi higa yitu palitupuliwa, Chapanga yati akutipela pandu pangi kunani kwa Chapanga, nyumba ya magono goha yangajengwa kwa mawoko ga vandu."},{"book":"2 Vakolinto","chapter":"5","verse":"2","text":"Na hinu, tityalatyala, mukulindila kwa mnogo uvaha kupewa higa ya mupya kunani kwa Chapanga."},{"book":"2 Vakolinto","chapter":"5","verse":"3","text":"Ena, ndava ya kupewa higa zenizo muni tilolekana lepi kuvya tivii na higa palongolo ya Chapanga."},{"book":"2 Vakolinto","chapter":"5","verse":"4","text":"Takavya takona muhiga yeniyi ya chimundu tivemba kwa kukeka. Lepi tigana kuileka higa iyi ya lifwa, nambu tinogela kupewa higa yila ya kunani kwa Chapanga yangafwa, muni kila chechifwa tibadilishwa na wumi wa magono goha."},{"book":"2 Vakolinto","chapter":"5","verse":"5","text":"Ndi Chapanga mwene ndi mweatihengili aga goha kavili atipelili Mpungu Msopi, avya ulangisu wa kulangisa kuvya chakaka vindu vyoha Chapanga vyeativikili tete."},{"book":"2 Vakolinto","chapter":"5","verse":"6","text":"Tisindamili magono goha. Timanyili kuvya kutama muhiga iyi lukumbi lwoha ndi kutama patali na BAMBU."},{"book":"2 Vakolinto","chapter":"5","verse":"7","text":"Muni titama kwa sadika, lepi mukulola."},{"book":"2 Vakolinto","chapter":"5","verse":"8","text":"Nambu tisindamili na tiganili kuuleka wumi uwu wa higa na kuhamalila kwa BAMBU."},{"book":"2 Vakolinto","chapter":"5","verse":"9","text":"Nambu lijambu livaha neju ndi kumganisa BAMBU, tikavya na higa ya pamulima amala higa ya kunani kwa Chapanga."},{"book":"2 Vakolinto","chapter":"5","verse":"10","text":"Muni tavoha yati tiyima palongolo ya chigoda cha uhamula cha Kilisitu, muni kila mundu apewayi chechiganikiwa kwa matendu gakitili lukumbi peavi pamulima, gabwina amala gahakau."},{"book":"2 Vakolinto","chapter":"5","verse":"11","text":"Hinu, tete timanyili kumlumbalila BAMBU chindu kiki, ndi tisindimala kuvahuta vandu vangi. Chapanga atimanyili hotohoto, na nene nisadika kuvya mewa nyenye mtimanyili bwina neju."},{"book":"2 Vakolinto","chapter":"5","verse":"12","text":"Tete tikujilumbalila lepi tavete palongolo yinu, nambu tikuvapela fwasi ya kumekela tete muni muhotola kuvayangula vala vevimeka ndava ya kuloleka cha kuvala kuliku chevavili mugati ya mitima yavi."},{"book":"2 Vakolinto","chapter":"5","verse":"13","text":"Yikavya tiwonikini kuvya tipenga, ndi ndava ya kumganisa Chapanga, na yikavya tivili na luhala, ndava ya kuvatangatila nyenye."},{"book":"2 Vakolinto","chapter":"5","verse":"14","text":"Ndava tete tilongoswa na uganu wa Kilisitu ndi hinu timanyili kuvya mundu mmonga afwili ndava ya vandu voha, ndi kujova kuvya na tete tiwungini mulifwa laki."},{"book":"2 Vakolinto","chapter":"5","verse":"15","text":"Afwili ndava ya vandu voha, muni voha vevitama muwumi, vakotoka kutama ndava ya kujiganisa vene, nambu kumganisa Chapanga mweafwili na kuyuka ndava yavi."},{"book":"2 Vakolinto","chapter":"5","verse":"16","text":"Hinu, kuhumila hinu, nakumpima mundu yoyoha muluhala lwa chimundu. Hati ngati lukumbi lumonga tampimili Kilisitu muluhala lwa chimundu, hinu ndi lepi."},{"book":"2 Vakolinto","chapter":"5","verse":"17","text":"Mundu yoyoha akawungana na Kilisitu ivya mundu wa mupya, mambu ga kadeni gapitili, mambu ga mupya gahikili."},{"book":"2 Vakolinto","chapter":"5","verse":"18","text":"Loha ndi lihengu la Chapanga kutitepulanisa tete na mwene mu njila ya lifwa la Kilisitu, na kutipela lihengu la kuvatepulanisa vandu vangi na mwene."},{"book":"2 Vakolinto","chapter":"5","verse":"19","text":"Wenuwu ndi ujumbi witu, Chapanga autepulanisi vandu va mulima uwu na mwene mu njila ya lifwa la Kilisitu, changali kuvalanga kubuda kwavi. Chapanga atipelili tete lihengu la kuvatepulanisa vandu na mwene."},{"book":"2 Vakolinto","chapter":"5","verse":"20","text":"Hinu tete tavajumbi wa Kilisitu, na Chapanga mwene ijova na tete kuvayupa neju nyenye. Tikuvayupa neju paliina la Kilisitu, mutepulaniswa na Chapanga."},{"book":"2 Vakolinto","chapter":"5","verse":"21","text":"Kilisitu ambudili lepi Chapanga, nambu ndava yitu, Chapanga amkitili agega goha getimbudili, muni tete mukuwungana nayu, Chapanga atikita kuvya vabwina palongo yaki."}]}