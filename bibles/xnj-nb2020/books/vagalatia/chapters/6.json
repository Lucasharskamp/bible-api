{"data":[{"book":"Vagalatia","chapter":"6","verse":"1","text":"Valongo vangu, ngati mkumlola mundu nunuyu abudili, hinu nyenye mwemulongoswa na Mpungu mumwuyisa kavili mundu mwenuyo, nambu muhenga kwa ungolongondi, mujiyangalila mwavene mkoto kuyingila mukulingiwa."},{"book":"Vagalatia","chapter":"6","verse":"2","text":"Mtangatilana kugegesana ndwika zinu na mukukita genago yati mwitimilisa malagizu ga Kilisitu."},{"book":"Vagalatia","chapter":"6","verse":"3","text":"Mundu akajiwona kuvya chindu kumbi chindu lepi, mwenuyo akujikonga mwene."},{"book":"Vagalatia","chapter":"6","verse":"4","text":"Nambu kila mundu alola bwina matendu gaki. Yikavya gabwina hinu ihotola kugahekela gala geahengili changawanangisa na mundu yungi."},{"book":"Vagalatia","chapter":"6","verse":"5","text":"Muni kila mundu iganikiwa kugega ndwika yaki mwene."},{"book":"Vagalatia","chapter":"6","verse":"6","text":"Mweiwuliwa lilovi la Chapanga na ampela muwula waki muvindu vyabwina vyeavili navyu."},{"book":"Vagalatia","chapter":"6","verse":"7","text":"Mkoto kukongewa, Chapanga iveveswa lepi. Cheamijili mundu ndi cheibena."},{"book":"Vagalatia","chapter":"6","verse":"8","text":"Ndava muni mundu yeyoha mweimija mu mnogo uhakau weavelikwi nawu yati ibena mwenumo uhakau, nambu akamija kwa kulongoswa na Mpungu yati ibena wumi wa magono goha wangali mwishu kuhuma kwa Mpungu Msopi."},{"book":"Vagalatia","chapter":"6","verse":"9","text":"Hinu tikotoka kutotokela kuhenga gabwina, muni yetibena mulukumbi lwaki, ngati tideniki lepi mtima."},{"book":"Vagalatia","chapter":"6","verse":"10","text":"Ndi muni, takayvayi takona na lukumbi, tivahengela vandu voha gabwina na neju kwa vala vevakumsadika Yesu."},{"book":"Vagalatia","chapter":"6","verse":"11","text":"Mwavene mlola chenikuvayandikila mayandiku gavaha na chiwoko changu namwene."},{"book":"Vagalatia","chapter":"6","verse":"12","text":"Vala vevigana kuloleka bwina kwa mambu ga higa ndi vevigana kuvajovela kwa makakala mdumula jandu. Vikita chenicho ndava yimonga, muni vigana lepi kung'ahika ndava ya kuwula ndava ya msalaba wa Kilisitu."},{"book":"Vagalatia","chapter":"6","verse":"13","text":"Muni vevadumwili jandu vene vilanda lepi malagizu, ndi vakuvagana nyenye mudumuliwa jandu muni vapata kumeka ndava ya kudumuliwa jandu kwinu."},{"book":"Vagalatia","chapter":"6","verse":"14","text":"Nambu nene katu yati nimeka lepi chochoha nambu ndi msalaba wa BAMBU witu Yesu Kilisitu, muni ndava ya msalaba wenuwo mulima woha uvambiwi kwa nene, ndava mambu ga pamulima gakuniganisa lepi nivii ngati mwenifwili kwa mambu ago."},{"book":"Vagalatia","chapter":"6","verse":"15","text":"Kudumuliwa amala kubela kudumuliwa jandu chindu lepi, jambu livaha ndi mundu kuvya wamupya."},{"book":"Vagalatia","chapter":"6","verse":"16","text":"Vevilanda ulongosi uwu nikuvayupila uteke na lipyana, uteke na lipyana uvya kwa vandu va Isilaeli na vandu voha va Chapanga."},{"book":"Vagalatia","chapter":"6","verse":"17","text":"Kutumbula hinu, mundu yoyoha akotoka kuning'aha kavili, muni ulangisu wenivi nawu muhiga yangu yilangisa kuvya nene ndi wa Yesu."},{"book":"Vagalatia","chapter":"6","verse":"18","text":"Valongo vangu ubwina wa BAMBU witu Yesu Kilisitu uvya na pamonga nyenye. Ena."}]}