{"data":[{"book":"2 Tarihi","chapter":"3","verse":"1","text":"Sai Solomon ya fara ginin haikalin Ubangiji a Urushalima, a kan Dutsen Moriya, inda Ubangiji ya taɓa bayyana ga mahaifinsa Dawuda, inda kuma Dawuda ya riga ya shirya a daidai masussukar Ornan mutumin Yebus."},{"book":"2 Tarihi","chapter":"3","verse":"2","text":"Ya fara ginin a rana biyu ga wata na biyu a shekara ta huɗu ta mulkinsa."},{"book":"2 Tarihi","chapter":"3","verse":"3","text":"Tushen da Solomon ya kafa don ginin haikalin Allah tsawonsa kamun sittin, fāɗinsa kamun ashirin ne (bisa ga tsohon ma’auni)."},{"book":"2 Tarihi","chapter":"3","verse":"4","text":"Shirayin da yake gaban haikalin kuma kamun ashirin ne da ya nausa ya ƙetare, fāɗin ginin kuma tsayinsa kamu ashirin ne."},{"book":"2 Tarihi","chapter":"3","verse":"5","text":"Ya shafe babban zauren da fir, ya kuma rufe shi da zinariya mai kyau; ya yi masa ado da zāne-zānen itatuwan dabino da kuma jerin zāne-zāne."},{"book":"2 Tarihi","chapter":"3","verse":"6","text":"Ya yi wa haikalin ado da duwatsu masu daraja. Zinariyar da ya yi amfani da su kuwa zinariya Farwayim ne."},{"book":"2 Tarihi","chapter":"3","verse":"7","text":"Ya shafe ginshiƙan saman ɗaki, madogaran ƙofofi, bangaye da kuma ƙofofin haikalin da zinariya, ya sassaƙa kerubobi a bangayen."},{"book":"2 Tarihi","chapter":"3","verse":"8","text":"Ya gina Wuri Mafi Tsarki, tsawonsa daidai da fāɗin haikalin. Tsawonsa kamu ashirin, fāɗinsa kuwa kamu ashirin. Ya shafe cikin da talenti ɗari shida na zinariya zalla."},{"book":"2 Tarihi","chapter":"3","verse":"9","text":"Nauyin ƙusoshin ya kai shekel hamsin na zinariya. Ya kuma shafe benaye da zinariya zalla."},{"book":"2 Tarihi","chapter":"3","verse":"10","text":"Cikin Wuri Mafi Tsarki ya yi kerubobi biyu, ya kuma shafe su da zinariya."},{"book":"2 Tarihi","chapter":"3","verse":"11","text":"Tsawon fikafikan kerubobin duka kamu ashirin ne, fiffike ɗaya, kamu biyar, ya taɓo bangon ɗakin, ɗaya fiffiken kuma wanda shi ma kamu biyar ne, ya taɓo fiffiken kerub ɗaya ɗin."},{"book":"2 Tarihi","chapter":"3","verse":"12","text":"Haka ma fiffiken kerub na biyu ɗin tsawonsa kamu biyar ne, ya taɓo bangon haikalin, ɗaya fiffiken shi ma tsawonsa kamu biyar ne, ya taɓo fiffiken kerub na farko."},{"book":"2 Tarihi","chapter":"3","verse":"13","text":"Tsawon fikafikan kerubobin ya kai kamu ashirin. Su kerubobin a tsaye suke, suna fuskantar babban zauren."},{"book":"2 Tarihi","chapter":"3","verse":"14","text":"Sai ya yi labule mai ruwan shuɗi, da shunayya, da garura, da lilin mai kyau, ya kuma ƙunshi hotunan kerubobin da aka saƙa a cikinsa."},{"book":"2 Tarihi","chapter":"3","verse":"15","text":"A gaban haikalin ya yi ginshiƙai biyu, waɗanda tsawonsu ya kai kamu talatin da biyar, ya yi wa ginshiƙan dajiya, tsayin kowace dajiya kamu biyar ne."},{"book":"2 Tarihi","chapter":"3","verse":"16","text":"Ya saƙa sarƙoƙi, ya kuma sa su a bisa ginshiƙan. Ya kuma yi rumman ɗari ya rataya wa sarƙoƙin."},{"book":"2 Tarihi","chapter":"3","verse":"17","text":"Ya kafa ginshiƙan a gaban haikalin, ɗaya a kudu, ɗaya kuma a arewa. Ya kira wanda yake kudun, Yakin,3.17 Yakin wataƙila yana nufin ya kahu. na arewan kuwa ya kira Bowaz.3.17 Bowaz wataƙila yana nufin a cikinsa akwai ƙarfi."}]}