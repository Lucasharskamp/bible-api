{"data":[{"book":"Luka","chapter":"17","verse":"1","text":"Yesu yi a fala a xarandiine xa, a naxa, “Feen naxanye muxune birama yulubini, a fɛrɛ mi na fɔ ne xa taran na, koni gbalona e yɛɛ ra naxanye na findi sabun na."},{"book":"Luka","chapter":"17","verse":"2","text":"A yi lan ne ma, gɛmɛ gbeen xa xidi e kɔɛ ra, e woli baan nin benun e xa diidi xurini ito nde keden bira yulubini."},{"book":"Luka","chapter":"17","verse":"3","text":"Ɛ a liga ɛ yeren ma!”"},{"book":"Luka","chapter":"17","verse":"4","text":"Xa a hakɛn liga i ra sanɲa yi solofere soge kedenni, koni a yi fa i fɛma na waxatin birin yi, a naxa, ‘N bata nimisa,’ a mafelu.”"},{"book":"Luka","chapter":"17","verse":"5","text":"Xɛrane yi a fala Marigin xa, e naxa, “Nxɔ dɛnkɛlɛyaan fari sa.”"},{"book":"Luka","chapter":"17","verse":"6","text":"Marigin yi e yabi, a naxa, “Xa ɛ dɛnkɛlɛyaan gbo ayi alo sansi kɛsɛ xuridina,17.6 Sansini ito xili nɛn mutaridi. ɛ nɔɛ a falɛ nɛn wudi bili gbeeni ito ma, ɛ naxa, ‘I yɛtɛ tala bɔxɔni, i sa ti fɔxɔ igen tagi!’ A ɛ fala xuiin suxuma nɛn.”"},{"book":"Luka","chapter":"17","verse":"7","text":"“Xa konyina ɛ tan nde yii naxan xɛɛn sama hanma a yɛxɛɛne kantan, a na fa waxatin naxan yi, sa keli xɛɛn ma, i a falama a xa nɛn ba, fa fala, ‘Fa i dɛge?’"},{"book":"Luka","chapter":"17","verse":"8","text":"Ɛn-ɛn, koni i a falama nɛn, i naxa, ‘N ma ximɛnna rafala, i yi i ya walikɛ domaan tongo, i wanla kɛ n xa. N na n dɛge waxatin naxan yi, n yi n min, na xanbi ra i fan yi i dɛge, i yi i min.’"},{"book":"Luka","chapter":"17","verse":"9","text":"Konyi kanna mi barika birɛ a konyin xa bayo a bata wanla kɛ a tixi naxan na."},{"book":"Luka","chapter":"17","verse":"10","text":"Ɛ tan fan na kii nin ɛ na Alaa yamarine birin suxu waxatin naxan yi, ɛ xa a fala, ɛ naxa, ‘Konyin nan tun nxu tan na, nxu bata nxɔ wanla kɛ.’ ”"},{"book":"Luka","chapter":"17","verse":"11","text":"Yesu sigama Yerusalɛn taani waxatin naxan yi, a dangu Samariya yamanan nun Galile yamanan tagi."},{"book":"Luka","chapter":"17","verse":"12","text":"A soma taadina nde yi waxatin naxan yi, dogonfontɔ fu yi a ralan. E yi yire makuyeni. E gbelegbele, e naxa,"},{"book":"Luka","chapter":"17","verse":"13","text":"“Nxu kanna! Yesu! Kininkinin nxu ma!”"},{"book":"Luka","chapter":"17","verse":"14","text":"Yesu yi e to, a yi a fala e xa, a naxa, “Ɛ siga saraxaraline konni, e xa ɛ mato.”17.14 dogonfontɔna: Alaa sariyan kui, dogonfontɔɔn mi yi daxa a xa so taani. A yi luma taan fari ma nɛn. Saraxaraline nan yi muxun fatin matoma a yi a fala, xa na kanna sariɲan, hanma xa a mi sariɲan. Muxu gbɛtɛ mi yi a yiin dinɲɛ dogonfontɔɔn na, bayo na yi na kanna sariɲanna kalama nɛn. A mato Saraxaraline 13.45-46. Xa dogonfonna na ba muxun ma, fɔ a xa saraxan ba alogo a mɔn xa sariɲan kii naxan yi, a fa so taani, a dɔxɔ a konni. A mato Saraxaraline sora 14."},{"book":"Luka","chapter":"17","verse":"15","text":"Muxu keden yi e tagi, na a to waxatin naxan yi, fa fala a bata kɛndɛya, a xɛtɛ Ala tantunɲɛ a xuini texin na."},{"book":"Luka","chapter":"17","verse":"16","text":"A bira Yesu sanna bun ma, a yɛtagin yi lan bɔxɔn ma, a barikan bira a xa. Samariya kaan nan yi na xɛmɛn na nun."},{"book":"Luka","chapter":"17","verse":"17","text":"Yesu yi a fala, a naxa, “Muxu fu xa mi kɛndɛyaxi ba? A dɔnxɛ muxu solomanaaninna bonne tan minɛn yi?"},{"book":"Luka","chapter":"17","verse":"18","text":"Muxu yo mi luxi naxan xɛtɛxi, a fa barikan bira Ala xa, fɔ xɔɲɛni ito ba?”"},{"book":"Luka","chapter":"17","verse":"19","text":"Yesu yi a fala a xa, a naxa, “Keli, i siga, i ya dɛnkɛlɛyaan bata i rakisi.”"},{"book":"Luka","chapter":"17","verse":"20","text":"Farisi muxuna ndee yi Yesu maxɔdin, a Alaa Mangayaan fama waxatin mundun yi. A yi e yabi, a naxa, “Alaa Mangayaan mi fama alo en seen naxan toma."},{"book":"Luka","chapter":"17","verse":"21","text":"Muxu mi a falɛ fa fala, ‘A mato, a be yi,’ hanma, ‘A sa mɛnni.’ Amasɔtɔ Alaa Mangayana ɛ tan yi.”"},{"book":"Luka","chapter":"17","verse":"22","text":"A yi a fala xarandiine xa, a naxa, “Waxatina nde fama a xɔnla ɛ suxuma nɛn, ɛ xa n tan Muxuna Dii Xɛmɛn fa waxatin to koni ɛ mi a toɛ."},{"book":"Luka","chapter":"17","verse":"23","text":"Nde taranma nɛn nayi naxanye a falama, e naxa, ‘A sa mɛnni,’ hanma ‘A be yi.’ Koni ɛ nama siga, ɛ nama ɛ gi a matodeni."},{"book":"Luka","chapter":"17","verse":"24","text":"Amasɔtɔ a luma nɛn alo kuyen na a ɲinna masɔxɔn keli bode fɔxɔn na sa ti bode fɔxɔn na. N tan Muxuna Dii Xɛmɛn fama na kii nin n fa lɔxɔni."},{"book":"Luka","chapter":"17","verse":"25","text":"Koni fɔ n xa tɔrɔ nɛn singen kati! A fɛrɛ mi na fɔ iki muxune xa e mɛ n na."},{"book":"Luka","chapter":"17","verse":"26","text":"Nuhan gbee waxatin liga kii naxan yi,17.26 Dunuɲa Fɔlɔn 6.5-12 nun 7.6-23 a ligama na kii nin n tan Muxuna Dii Xɛmɛna waxatini."},{"book":"Luka","chapter":"17","verse":"27","text":"Muxune birin yi e dɛgema na waxatini, e yi e minma, e yi ɲaxanle futuma, e yi e diine fima xɛmɛne ma futun na, han Nuhan so waxatin yi a li kunkin kui. Fufaan yi fa, a yi e birin faxa."},{"book":"Luka","chapter":"17","verse":"28","text":"A mɔn ligama nɛn na kiini alo a liga Loti gbee waxatini kii naxan yi. Muxun birin yi lu e dɛgɛ, e yi e min, e seen sara, e seen mati, e seen si, e banxin ti."},{"book":"Luka","chapter":"17","verse":"29","text":"Awa, Loti keli Sodoma yi waxatin naxan yi, tɛɛn nun dolen ganmatɔɔn yi godo keli kore, a yi e birin faxa.17.29 Na feen sɛbɛxi Dunuɲa Fɔlɔn 19.24 kui."},{"book":"Luka","chapter":"17","verse":"30","text":"N tan Muxuna Dii Xɛmɛn na mini kɛnɛnni waxatin naxan yi, a ligama na kii nin.”"},{"book":"Luka","chapter":"17","verse":"31","text":"“Na lɔxɔni, muxun naxan a kore banxin kɔɛ ra, na nama godo banxini a yii seene tongodeni. A mɔn na kii nin, muxun naxan xɛɛn ma, na nama fa xɛtɛ banxini."},{"book":"Luka","chapter":"17","verse":"32","text":"Ɛ xaxili lu Loti a ɲaxanla xɔn ma.17.32 A mato Dunuɲa Fɔlɔn 19.26 kui."},{"book":"Luka","chapter":"17","verse":"33","text":"Naxan na kata a niin nakisi feen na, na bɔnɔma ayi nɛn. Naxan na bɔnɔ a niini, na kisima nɛn."},{"book":"Luka","chapter":"17","verse":"34","text":"N xa a fala ɛ xa, na kɔɛɛn na xɛmɛ firin luma nɛn sade kedenna ma, keden xalima nɛn, keden yi lu na."},{"book":"Luka","chapter":"17","verse":"35","text":"Ɲaxalan firin luma nɛn se dinni, kedenna xalima nɛn, keden yi lu na."},{"book":"Luka","chapter":"17","verse":"36","text":"Xɛmɛ firin luma nɛn xɛɛn ma, kedenna xalima nɛn, keden yi lu na.”"},{"book":"Luka","chapter":"17","verse":"37","text":"Xarandiine yi a maxɔdin, e naxa, “Marigina, na ligama minɛn yi?” Yesu yi e yabi, a naxa, “Sube faxaxin dɛnaxan yi, dugane e malanma mɛnna nin.”"}]}