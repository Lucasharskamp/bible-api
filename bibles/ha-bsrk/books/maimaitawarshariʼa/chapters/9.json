{"data":[{"book":"Maimaitawar Shariʼa","chapter":"9","verse":"1","text":"Ku ji, ya Isra’ila. Kuna gab da haye Urdun, ku shiga, ku kuma kori al’ummai da suka fi ku yawa, suka kuma fi ku ƙarfi, masu manyan biranen da suke da katangar da suka yi tsaye zuwa sama."},{"book":"Maimaitawar Shariʼa","chapter":"9","verse":"2","text":"Mutane ne masu ƙarfi, kuma dogaye, zuriyar Anakawa! Ai, kun ji akan ce, “Wa zai iya tsayayya da Anakawa?”"},{"book":"Maimaitawar Shariʼa","chapter":"9","verse":"3","text":"Amma ku zauna da sani a yau, cewa Ubangiji Allahnku, shi ne wanda ya ƙetare ya sha gabanku kamar wuta mai cinyewa. Zai hallaka su, zai rinjaye su a gabanku. Za ku kore su, ku kuma hallaka su nan da nan, yadda Ubangiji ya yi muku alkawari."},{"book":"Maimaitawar Shariʼa","chapter":"9","verse":"4","text":"Bayan Ubangiji Allahnku ya kore su a gabanku, kada ku faɗa a zuciyarku, “Ubangiji ya kawo mu a nan, mu mallaki wannan ƙasa saboda adalcinmu ne.” A’a, saboda muguntar waɗannan al’umma ne ya sa Ubangiji ya kore su a gabanku."},{"book":"Maimaitawar Shariʼa","chapter":"9","verse":"5","text":"Ba domin adalci ko mutuncinku ba ne ya sa za ku mallaki ƙasarsu; sai dai saboda muguntar al’umman nan ne ya sa Ubangiji Allahnku yana korinsu a gabanku don yă cika abin da ya rantse wa kakanninku, wato, Ibrahim, Ishaku da Yaƙub."},{"book":"Maimaitawar Shariʼa","chapter":"9","verse":"6","text":"Ku gane wannan, cewa ba domin adalcinku ba ne ya sa Ubangiji Allahnku yana ba ku wannan ƙasa mai kyau, ku mallaki, gama ku mutane masu taurinkai ne."},{"book":"Maimaitawar Shariʼa","chapter":"9","verse":"7","text":"Ku tuna da wannan, kada kuma ku manta yadda kuka tsokane Ubangiji Allahnku, har ya yi fushi a hamada. Daga ranar da kuka bar Masar har sai da kuka isa nan, kuna ta tawaye wa Ubangiji."},{"book":"Maimaitawar Shariʼa","chapter":"9","verse":"8","text":"A Horeb, kun tayar wa Ubangiji har ya yi fushin da ya isa yă hallaka ku."},{"book":"Maimaitawar Shariʼa","chapter":"9","verse":"9","text":"Sa’ad da na hau kan dutse don in karɓi allunan dutse, allunan alkawarin da Ubangiji ya yi da ku, na zauna a kan dutse yini arba’in da dare arba’in; ban ci abinci ba, ban sha ruwa ba."},{"book":"Maimaitawar Shariʼa","chapter":"9","verse":"10","text":"Ubangiji ya ba ni alluna biyu wanda shi kansa ya yi rubutu da yatsarsa. A kansu akwai dukan umarnan Ubangiji da an furta muku a kan dutse a tsakiyar wuta, a ranar taron jama’a."},{"book":"Maimaitawar Shariʼa","chapter":"9","verse":"11","text":"A ƙarshen yini arba’in da dare arba’in ɗin, Ubangiji ya ba ni alluna biyu na dutse, allunan alkawari."},{"book":"Maimaitawar Shariʼa","chapter":"9","verse":"12","text":"Sa’an nan Ubangiji ya faɗa mini, “Sauka daga nan da sauri, domin mutanenka waɗanda ka fitar da su daga Masar sun lalace. Sun juye da sauri daga abin da na umarce su, suka kuma yi zubin gunki wa kansu.”"},{"book":"Maimaitawar Shariʼa","chapter":"9","verse":"13","text":"Sai Ubangiji ya ce mini, “Na ga mutanen nan, su masu taurinkai ne sosai!"},{"book":"Maimaitawar Shariʼa","chapter":"9","verse":"14","text":"Bar ni kawai, in hallaka su, in kuma shafe sunansu daga ƙarƙashin sama. Zan kuwa yi maka wata al’umma mafi ƙarfi da kuma masu yawa fiye da su.”"},{"book":"Maimaitawar Shariʼa","chapter":"9","verse":"15","text":"Saboda haka na juya, na sauko daga dutsen yayinda yake cin wuta. Allunan biyu na alkawarin kuma suna a hannuwana.9.15 Ko kuwa Kuma ina da alluna biyu na alkawarin tare da ni, ɗaya a kowane hannu"},{"book":"Maimaitawar Shariʼa","chapter":"9","verse":"16","text":"Sa’ad da na duba, sai na ga cewa kun yi zunubi wa Ubangiji Allahnku; kun yi wa kanku gunkin da kuka yi zubi a siffar ɗan maraƙi. Kun kauce da sauri daga hanyar da Ubangiji ya umarce ku."},{"book":"Maimaitawar Shariʼa","chapter":"9","verse":"17","text":"Saboda haka na ɗauko alluna biyun na jefar da su daga hannuwana, na farfashe su a idanunku."},{"book":"Maimaitawar Shariʼa","chapter":"9","verse":"18","text":"Sai nan da nan kuma na fāɗi rubda ciki a gaban Ubangiji, yini arba’in da dare arba’in; ban ci ba, ban sha ba, kamar yadda dā na yi, duka saboda zunubin da kuka aikata a gaban Ubangiji. Ta haka kuka tsokane shi don yă yi fushi."},{"book":"Maimaitawar Shariʼa","chapter":"9","verse":"19","text":"Na ji tsoron fushi da hasalar Ubangiji, gama ya yi fushin da ku da ya isa yă hallaka ku. Amma na yi roƙo a lokacin, Ubangiji kuwa ya saurare ni."},{"book":"Maimaitawar Shariʼa","chapter":"9","verse":"20","text":"Ubangiji ya yi fushi sosai da Haruna, har ya yi niyya yă hallaka shi, amma a wannan lokaci, na yi addu’a saboda Haruna shi ma."},{"book":"Maimaitawar Shariʼa","chapter":"9","verse":"21","text":"Sa’an nan na ɗauki kayan zunubin da kuka yi, wato, gunkin ɗan bijimi, na ƙone shi da wuta, na farfashe shi, na niƙa shi liɓis, sai da ya zama kamar ƙura mai laushi, na zubar da ƙurar a cikin ruwan rafin da yake gangarowa daga dutse."},{"book":"Maimaitawar Shariʼa","chapter":"9","verse":"22","text":"Kun kuma sa Ubangiji ya yi fushi a Tabera, a Massa da kuma a Kibrot Hatta’awa."},{"book":"Maimaitawar Shariʼa","chapter":"9","verse":"23","text":"Sa’ad da Ubangiji ya aike ku daga Kadesh Barneya ya ce, “Ku haura ku mallaki ƙasar da na ba ku.” Amma kuka yi tawaye ga umarnin Ubangiji Allahnku. Ba ku amince da shi, ko ku yi masa biyayya ba."},{"book":"Maimaitawar Shariʼa","chapter":"9","verse":"24","text":"Kun yi ta tawaye wa Ubangiji tun ran da na san ku."},{"book":"Maimaitawar Shariʼa","chapter":"9","verse":"25","text":"Na kwanta rubda ciki a gaban Ubangiji waɗannan yini arba’in da dare arba’in domin Ubangiji ya ce zai hallaka ku."},{"book":"Maimaitawar Shariʼa","chapter":"9","verse":"26","text":"Na yi addu’a ga Ubangiji na ce, “Ya Ubangiji Mai Iko Duka, kada ka hallaka mutanenka, gādon kanka, da ka fansa ta wurin ikonka mai girma, ka kuma fitar da su daga Masar da hannu mai ƙarfi."},{"book":"Maimaitawar Shariʼa","chapter":"9","verse":"27","text":"Ka tuna da bayinka Ibrahim, Ishaku da Yaƙub. Kada ka kula da taurinkan, mugunta da kuma zunubin wannan mutane."},{"book":"Maimaitawar Shariʼa","chapter":"9","verse":"28","text":"In ba haka ba, ƙasar da ka fitar da mu, za tă ce, ‘Domin Ubangiji bai iya kai su cikin ƙasar da ya yi musu alkawari ba ne, kuma domin ya ƙi su, shi ya sa ya fitar da su ya kashe su a hamada.’"},{"book":"Maimaitawar Shariʼa","chapter":"9","verse":"29","text":"Amma su mutanenka ne, gādonka da ka fitar ta wurin ikonka mai girma, da kuma hannunka mai ƙarfi.”"}]}