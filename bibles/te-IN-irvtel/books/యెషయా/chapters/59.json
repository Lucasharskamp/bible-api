{"data":[{"book":"యెషయా","chapter":"59","verse":"1","text":"యెహోవా హస్తం రక్షించలేనంత కురుచగా అయిపోలేదు. ఆయన చెవులు వినలేనంత నీరసం కాలేదు."},{"book":"యెషయా","chapter":"59","verse":"2","text":"మీ పాపాలు ఆయన ముఖం మీకు కనబడకుండా చేశాయి. అందుచేత ఆయన వినడం లేదు."},{"book":"యెషయా","chapter":"59","verse":"3","text":"మీ చేతులు రక్తంతో మీ వేళ్లు అపరాధాలతో మరకలయ్యాయి."},{"book":"యెషయా","chapter":"59","verse":"4","text":"ఎవడూ న్యాయంగా దావా వేయడం లేదు. ఎవడూ నిజాయితీతో తన వాదన వినిపించడం లేదు."},{"book":"యెషయా","chapter":"59","verse":"5","text":"వాళ్ళు విషసర్పాల గుడ్లను పొదుగుతారు. సాలెగూడు నేస్తారు."},{"book":"యెషయా","chapter":"59","verse":"6","text":"వారి సాలెగూళ్ళు బట్టలు నేయడానికి పనికిరావు. వాళ్ళు నేసిన దానితో ఎవరూ కప్పుకోలేరు."},{"book":"యెషయా","chapter":"59","verse":"7","text":"వారి కాళ్లు పాపం చేయడానికి పరుగెడుతున్నాయి. నిరపరాధుల రక్తాన్ని ఒలకపోయడానికి అవి త్వరపడుతున్నాయి."},{"book":"యెషయా","chapter":"59","verse":"8","text":"శాంతి మార్గం వారికి తెలియదు. వారి నడతల్లో న్యాయం కనబడదు."},{"book":"యెషయా","chapter":"59","verse":"9","text":"కాబట్టి న్యాయం మాకు దూరంగా ఉంది. నీతి మమ్మల్ని అందుకోవడం లేదు."},{"book":"యెషయా","chapter":"59","verse":"10","text":"గోడకోసం గుడ్డివారిలాగా, కళ్ళులేని వారిలాగా తడవులాడుతున్నాం."},{"book":"యెషయా","chapter":"59","verse":"11","text":"మేము ఎలుగుబంట్లలాగా గుర్రుమంటున్నాం. గువ్వలలాగా మూలుగుతున్నాం."},{"book":"యెషయా","chapter":"59","verse":"12","text":"మా అక్రమాలన్నీ నీ ఎదుట ఉన్నాయి. మా పాపాలు మామీద సాక్ష్యం చెబుతున్నాయి."},{"book":"యెషయా","chapter":"59","verse":"13","text":"యెహోవాను తిరస్కరించి మన దేవుని నుంచి తొలగిపోయి తిరుగుబాటు చేశాం."},{"book":"యెషయా","chapter":"59","verse":"14","text":"న్యాయాన్ని వెనక్కి నెట్టేశాము. నీతి దూరంగా నిల్చుంది."},{"book":"యెషయా","chapter":"59","verse":"15","text":"విశ్వసనీయత ఎటో పోయింది. దుర్మార్గాన్ని విసర్జించేవాడు దోపిడీకి గురి అవుతున్నాడు."},{"book":"యెషయా","chapter":"59","verse":"16","text":"ప్రజలకోసం విన్నపం చేసేవాడెవడూ లేకపోవడం చూసి ఆయన ఆశ్చర్యపోయాడు."},{"book":"యెషయా","chapter":"59","verse":"17","text":"నీతిని కవచంగా ఆయన ధరించుకున్నాడు. రక్షణను తల మీద శిరస్త్రాణంగా ధరించుకున్నాడు."},{"book":"యెషయా","chapter":"59","verse":"18","text":"వాళ్ళు చేసిన దానికి తగ్గట్టుగా తిరిగి చేస్తాడు. ఆయన తన విరోధులను కోపంతో శిక్షిస్తాడు. తన శత్రువులపట్ల ప్రతీకారం తీర్చుకుంటాడు. ద్వీపవాసులను కూడా తగురీతిగా శిక్షిస్తాడు."},{"book":"యెషయా","chapter":"59","verse":"19","text":"పడమటి దిక్కున ఉన్నవాళ్ళు యెహోవా నామానికి భయపడతారు. సూర్యోదయ దిక్కున ఉన్నవాళ్ళు ఆయన మహిమకు భయపడతారు. యెహోవా ఊపిరితో కొట్టుకుపోయే ప్రవాహంలాగా ఆయన వస్తాడు."},{"book":"యెషయా","chapter":"59","verse":"20","text":"“విమోచకుడు సీయోను వస్తాడు. యాకోబు వంశంలో తిరుగుబాటు చేయడం మానిన వారి దగ్గరికి విమోచకుడు వస్తాడు.” ఇదే యెహోవా వాక్కు."},{"book":"యెషయా","chapter":"59","verse":"21","text":"“నేను వారితో చేసే నిబంధన ఇది. నీ మీద ఉన్న నా ఆత్మ, నేను నీ నోట ఉంచిన మాటలు, నీ నోటినుంచీ నీ పిల్లల నోటి నుంచీ ఇది మొదలుకుని ఎప్పటికీ తొలగిపోవు” అని యెహోవా చెబుతున్నాడు."}]}