{"data":[{"book":"2 КАРЫНФЯНАЎ","chapter":"1","verse":"1","text":"Павал, з волі Божае апостал Ісуса Хрыста, і Цімафей брат Царкве Божай у Карынфе з усімі сьвятымі па ўсёй Ахаіі:"},{"book":"2 КАРЫНФЯНАЎ","chapter":"1","verse":"2","text":"мілата вам і мір ад Бога Айца нашага і Госпада Ісуса Хрыста."},{"book":"2 КАРЫНФЯНАЎ","chapter":"1","verse":"3","text":"Дабраславёны Бог і Айцец Госпада нашага Ісуса Хрыста, Айцец міласэрнасьці і Бог усякага суцяшэньня,"},{"book":"2 КАРЫНФЯНАЎ","chapter":"1","verse":"4","text":"Які суцяшае нас ва ўсякай маркоце нашай, каб і мы маглі суцяшаць усіх замаркочаных тым суцяшэньнем, якім Бог суцяшае нас саміх!"},{"book":"2 КАРЫНФЯНАЎ","chapter":"1","verse":"5","text":"Бо як памнажаюцца ў нас цярпеньні Хрыстовыя, памнажаецца Хрыстом і суцяшэньне нашае."},{"book":"2 КАРЫНФЯНАЎ","chapter":"1","verse":"6","text":"Калі церпім смуткі мы, церпім дзеля вашага суцяшэньня і ўратаваньня, якое адбываецца празь цярпеньне такіх самых пакутаў, якія і мы церпім;"},{"book":"2 КАРЫНФЯНАЎ","chapter":"1","verse":"7","text":"і надзея наша на вас цьвёрдая. Ці суцяшаемся мы, суцяшаемся дзеля вашага суцяшэньня і ўратаваньня, ведаючы, што вы маеце долю як у цярпеньнях нашых, так і ў суцяшэньні."},{"book":"2 КАРЫНФЯНАЎ","chapter":"1","verse":"8","text":"Бо мы ня хочам пакінуць вас, браты, каб ня ведалі вы пра смутак наш, што выпаў нам у Асіі, бо над усякую меру і над сілу былі мы прыгнечаныя, так што ня мелі надзеі і жыць."},{"book":"2 КАРЫНФЯНАЎ","chapter":"1","verse":"9","text":"Але самі ў сабе мелі вырак на сьмерць, каб спадзяваліся не на саміх сябе, а на Бога, Які ўваскрашае мёртвых,"},{"book":"2 КАРЫНФЯНАЎ","chapter":"1","verse":"10","text":"Які і выбавіў нас ад такое блізкае сьмерці і выбаўляе, і на Якога спадзяёмся, што і яшчэ выбавіць,"},{"book":"2 КАРЫНФЯНАЎ","chapter":"1","verse":"11","text":"калі паспрыяе і ваша малітва за нас, каб за дадзенае нам па просьбе многіх, многія падзякавалі за нас."},{"book":"2 КАРЫНФЯНАЎ","chapter":"1","verse":"12","text":"Бо пахвала нашая гэтая ёсьць сьведчаньне сумленьня нашага, што мы ў чысьціні і богаспадобнай шчырасьці, ня ў плоцкай мудрасьці, а ў мілаце Божай, жылі ў сьвеце, асабліва ў вас."},{"book":"2 КАРЫНФЯНАЎ","chapter":"1","verse":"13","text":"І мы ня пішам вам іншага, як толькі тое, што вы чытаеце або разумееце, і што, як спадзяюся, да канца зразумееце,"},{"book":"2 КАРЫНФЯНАЎ","chapter":"1","verse":"14","text":"як што вы ўжо часткова і зразумелі, што мы будзем вашаю славай, як і вы - нашаю, у дзень Госпада нашага Ісуса Хрыста,"},{"book":"2 КАРЫНФЯНАЎ","chapter":"1","verse":"15","text":"і ў гэтай пэўнасьці я зьбіраюся адведаць вас раней, каб вы яшчэ раз атрымалі мілату,"},{"book":"2 КАРЫНФЯНАЎ","chapter":"1","verse":"16","text":"і ад вас перайсьці ў Македонію, а з Македоніі зноў прыйсьці да вас, а вы мяне выправілі б у Юдэю."},{"book":"2 КАРЫНФЯНАЎ","chapter":"1","verse":"17","text":"Маючы такі намер, ці не легкадумна я зрабіў? Альбо, што я задумваю, па плоці задумваю, так што ўва мне то «так-так», то «не-не»?"},{"book":"2 КАРЫНФЯНАЎ","chapter":"1","verse":"18","text":"Але верны Бог, што слова наша да вас ня было то «так», то «не»."},{"book":"2 КАРЫНФЯНАЎ","chapter":"1","verse":"19","text":"Бо Сын Божы Ісус Хрыстос, Якога мы, я і Сілуан і Цімафей, прапаведавалі вам, ня быў «так» і «не»; а ў Ім было «так»,"},{"book":"2 КАРЫНФЯНАЎ","chapter":"1","verse":"20","text":"бо ўсе абяцаньні Божыя ў ім «так» і ў Ім «амін» на славу Божую праз нас."},{"book":"2 КАРЫНФЯНАЎ","chapter":"1","verse":"21","text":"А Той, Хто мацуе нас з вамі ў Хрысьце і памазаў нас, ёсьць Бог,"},{"book":"2 КАРЫНФЯНАЎ","chapter":"1","verse":"22","text":"Які і паклаў на нас пячатку і даў заклад Духа ў сэрцы нашыя."},{"book":"2 КАРЫНФЯНАЎ","chapter":"1","verse":"23","text":"Бога заклікаю ў сьведкі на душу маю, што, шкадуючы вас, я дагэтуль ня прыходзіў у Карынф,"},{"book":"2 КАРЫНФЯНАЎ","chapter":"1","verse":"24","text":"не таму, што быццам мы бяром уладу над вераю вашаю; але мы спрыяем радасьці вашай; бо вераю вы цьвёрдыя."}]}