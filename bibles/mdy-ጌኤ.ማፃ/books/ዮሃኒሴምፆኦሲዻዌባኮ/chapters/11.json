{"data":[{"book":"ዮሃኒሴም ፆኦሲ ዻዌ ባኮ","chapter":"11","verse":"1","text":"ዬካፓ ዖዶሱሞና ዳልጉሞና ሃሣ ዔጶና ዋርቆያ ዎኦሺ ማላ ሚሢ ታኣም ዒንጊንታዖ፦ «ዓኣዺ፥ ፆኦሲኮ ጌኤዦ ማኣሮና ፆኦሲም ዒንጊፆ ዒንጎ ቤዞና ዋርቄ፤ ሃሣ ዒኢካ ካኣሽካ ዓሶዋ ፓይዴ፤ 11፡1 ሂዚ. 40፡3፤ ዛካ. 2፡1-2።"},{"book":"ዮሃኒሴም ፆኦሲ ዻዌ ባኮ","chapter":"11","verse":"2","text":"ጌኤዦ ማኣሮኮ ዙላ ዓኣ ጶኦኮ ጋዓንቴ ዋርቂፖ፥ ሃሼ፤ ዬይ፦ ሜሌ ዴሮም ዒንጊንቴ ቤሲኬ፤ ዔያታ ፆኦሲም ዱማዼ ካታሜሎ ዖይዲታሚ ላምዖ ዓጊኒ ጉቤ ባሺ ዎይሣንዳኔ፤ 11፡2 ሉቃ. 21፡24።"},{"book":"ዮሃኒሴም ፆኦሲ ዻዌ ባኮ","chapter":"11","verse":"3","text":"ላምዖ ታኣኮ ማርኮንሢ ሲዬ ፓቲሌ ማይንቲ ፔቴ ሺያና ላምዖ ፄኤታና ላሂታሚ ኬሊ ታ ማሊሢ ኬኤዛንዳጉዲ ዎልቄ ታ ዔያቶም ዒንጋንዳኔ» ጌይንቴኔ።"},{"book":"ዮሃኒሴም ፆኦሲ ዻዌ ባኮ","chapter":"11","verse":"4","text":"ዬንሢ ማርኮንሢ ሳዖይዳ ጎዳ ቤርታ ዔቃ፥ ላምዖ ሪሚቶ ሚፆንሢና ላምዖ ፖዖ ጌሦ ሻርኖንሢናኬ፤ 11፡4 ዛካ. 4፡3፤11-14።"},{"book":"ዮሃኒሴም ፆኦሲ ዻዌ ባኮ","chapter":"11","verse":"5","text":"ዖኦኒያ ዔያቶ ማኣሳንሣኒ ማሌቶ ታሚ ዔያቶ ዻንጋፓ ኬስኪ ዬያቶ ሚቻንዳኔ፤ ዔያቶ ማኣሳንሣኒ ኮዓሢ ቢያ ሃይቃንዳ ጎይፃ ዬያይዲኬ።"},{"book":"ዮሃኒሴም ፆኦሲ ዻዌ ባኮ","chapter":"11","verse":"6","text":"ዔያታ ታ ማሊፆ ኬኤዛ ዎዶንሢዳ ዒርዚ ዋርቁዋጉዲ ጫሪንጮ ዲርቃኒ ዔያቶኮ ቢታንቶ ዓኣኔ፤ ዬያጉዲ ዋኣፆ ሱጉሢ ማሂ ላኣማኒ ኮዔ ዎዶና ቢያ ዓይጎ ባኣዚናኣ ማዖም ሳዖ ባይዛንዳ ባኣዚና ጳርቃኒ ቢታንቶ ዔያቶኮ ዓኣኔ። 11፡6 1ካኣቶ. ማ 17፡1፤ ኬሲ. ማፃ 7፡17-19፤ 1ሳሙ. 4፡8።"},{"book":"ዮሃኒሴም ፆኦሲ ዻዌ ባኮ","chapter":"11","verse":"7","text":"ዔያታ ፔኤኮ ማርካቶ ጋፒሴሢኮ ጊንፃ ዼኤፖ፥ ዒጊቻ ዔታፓ ኬስካንዳ ቦዓሢ ዔያቶና ዖልቲ ባሻንዳኔ፤ ዎዺያ ዔያቶ ዎዻንዳኔ። 11፡7 ዳኣኔ. 7፡7፤21፤ ዮሃ. ፆፔዻ 13፡5-7፤ 17፡8።"},{"book":"ዮሃኒሴም ፆኦሲ ዻዌ ባኮ","chapter":"11","verse":"8","text":"ሌዛ ዔያቶኮ ኮኦኪንሢና ሶዶኦሜ፥ ሃሣ ጊብፄ ጌይንታ ዼኤፖ ካታሜሎኮ ዓሳ ቡካ ጶኦካ ኬኤሪንታንዳኔ፤ ዬና ካታሜላ ዔያቶኮ ጎዳሢ ሱፂንቴ ካታሜሎኬ። 11፡8 ዒሲ. 1፡9-10።"},{"book":"ዮሃኒሴም ፆኦሲ ዻዌ ባኮ","chapter":"11","verse":"9","text":"ዱማ ዱማ ዜርፃፓ፥ ቶኦካፓ ሃሣ ዱማ ዱማ ሙኡቺ ጌስታ ዓሶና ዴሮናይዳፓ ማዔ ዓሳ ሃይሦ ኬሊና ዛላና ማዓንዳኣና ሌዞ ዔያቶኮ ዒኢካ ዓኣንቴ ዛጋንዳኔ፤ ሌዛ ዔያቶኮ ዱኡኪንቱዋጉዲ ላኣጊንታያ ማዓንዳኔ፤"},{"book":"ዮሃኒሴም ፆኦሲ ዻዌ ባኮ","chapter":"11","verse":"10","text":"ዬንሢ፥ ላምዖ፥ ፆኦሲ ማሊፆ ኬኤዛዞንሢ ሳዖይዳ ናንጋ ዓሶ ሜታሴሢሮ ሳዖይዳ ናንጋ ዓሳ ዔያታ ሃይቄሢሮ ዎዛዻንዳኔ፤ ዬያ ዎዛፓ ዔቄያና ዔያቶኮ ሃይቦ ኬሎ ቦንቾ ኬሊ ማሂ፥ ዎሊም ዒንጎ ባኣዚያ ዒንጋንዳኔ፤"},{"book":"ዮሃኒሴም ፆኦሲ ዻዌ ባኮ","chapter":"11","verse":"11","text":"ሃይሦ ኬሊና ዛላና ማዔሢኮ ጊንፃ ጋዓንቴ ሼምፖ ዒንጋ፥ ፆኦሲኮ ዑኡዛ ፆኦሲዳፓ ሙኪ ሌዛ ዔያቶኮ ጌሌም፥ ዔያታ ዔቄሢሮ ዔያቶ ዛጌ ዓሳ ሚርጌና ዒጊጬኔ። 11፡11 ሂዚ. 37፡10።"},{"book":"ዮሃኒሴም ፆኦሲ ዻዌ ባኮ","chapter":"11","verse":"12","text":"ዬካፓ ላምዖ ፆኦሲ ማሊፆ ኬኤዛዞንሢ፦ «ሃንጋ ኬስኩዋቴ!» ጋዓ ዼኤፒ ዑኡሲ ጫሪንጫፓ ዋይዜኔ፤ ዬማና ዔያቶኮ ሞርካ ዔያቶ ዛጋ ጎይሣ ዓኣንቴ ሻኣሬና ሌካ ጫሪንጮ ዔያታ ዓኣዼኔ። 11፡12 2ካኣቶ. ማ 2፡11።"},{"book":"ዮሃኒሴም ፆኦሲ ዻዌ ባኮ","chapter":"11","verse":"13","text":"ዒማና ሳዓ ሚርጌ ዓጊፄኔ፤ ካታሜሎኮዋ ታጶይዳፓ ፔቴማ ማዓ፥ ቤዛ ቢያ ዶዒ ጋፔኔ፤ ዬያይዲ ዓጊፂፆና ላንካይ ሺያ ዓሲ ሃይቄኔ፤ ሃይባፓ ዓቴዞንሢ ሚርጌና ዒጊጪ፥ ጫሪንጮ ፆኦዛሢ ጋላቲ፥ ቦንቼኔ። 11፡13 ዮሃ. ፆፔዻ 6፡12፤ 16፡18።"},{"book":"ዮሃኒሴም ፆኦሲ ዻዌ ባኮ","chapter":"11","verse":"14","text":"ላምዓሳ ሜታሢ ዎዳ ጋፔኔ፤ ሃይሾ ዓካሪ ሃይሣሳ ሜታሢ ዎዳ ዑኬና ዬዓንዳኔ።"},{"book":"ዮሃኒሴም ፆኦሲ ዻዌ ባኮ","chapter":"11","verse":"15","text":"ላንካሳ ኪኢታንቻሢ ዛያሢ ዋርቃዛ፥ ጫሪንጮይዳ፦"},{"book":"ዮሃኒሴም ፆኦሲ ዻዌ ባኮ","chapter":"11","verse":"16","text":"ፆኦሲ ቤርታ፥ ካኣቱሞ ዖይቶይዳ ዴዒ ዓኣ፥ ላማታሞ ዖይዶ ጋርቾንሢ ባሊቶና ሳዖ ባንሢ ሂርኪ ጌዒ ጉምዓቲ ፆኦሲም ዚጌኔ፤"},{"book":"ዮሃኒሴም ፆኦሲ ዻዌ ባኮ","chapter":"11","verse":"17","text":"ዔያታ ዚጋ ዎዶና፦"},{"book":"ዮሃኒሴም ፆኦሲ ዻዌ ባኮ","chapter":"11","verse":"18","text":"ሜሌ ዴራ ሚርጌና ዻጋዼኔ፤"},{"book":"ዮሃኒሴም ፆኦሲ ዻዌ ባኮ","chapter":"11","verse":"19","text":"ዬካፓ ጫሪንጫ ዓኣ፥ ፆኦሲኮ ጌኤዦ ማኣራ ቡሊንታዛ ጋሮይዳ ዒዛኮ ጫኣቁሞ ሳኣፂና ዓኣያ ማዒ ጴዼኔ፤ ዬማና ዜኤሊንሢ ዜኤሊንሤኔ፥ ዼኤፒ ዑኡሲ ዋይዚንቴኔ፥ ጉጉንሢያ ጉጉንሤኔ፥ ሳዓኣ ዓጊፄኔ፥ ዼኤፒ ሻቺያ ኬዴኔ። 11፡19 ዮሃ. ፆፔዻ 8፡5፤ 16፡18፤ 21።"}]}