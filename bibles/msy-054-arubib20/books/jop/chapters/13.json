{"data":[{"book":"Jop","chapter":"13","verse":"1","text":"“Guizbangɨra, ia mɨgeir bizir kaba, kɨ fomɨra da baregha dar ganigha gɨfa."},{"book":"Jop","chapter":"13","verse":"2","text":"Bizir ia foziba kɨ uaghan dagh fo."},{"book":"Jop","chapter":"13","verse":"3","text":"Kamaghɨn, kɨ ia ko mɨkɨman bar amɨra."},{"book":"Jop","chapter":"13","verse":"4","text":"Ezɨ iarara, mɨgɨrɨgɨar ifavarir avɨribagh ami."},{"book":"Jop","chapter":"13","verse":"5","text":"Kamaghɨn amizɨ, ia ua mɨkɨman markɨ."},{"book":"Jop","chapter":"13","verse":"6","text":"“Egh ia deravɨra kuarim atɨgh"},{"book":"Jop","chapter":"13","verse":"7","text":"Ia akam ara mɨgɨrɨgɨar ifavaribagh ami,"},{"book":"Jop","chapter":"13","verse":"8","text":"Kɨ kamaghɨn gari, ian nɨghnɨziba ti Godɨn akuragh na abɨnasa."},{"book":"Jop","chapter":"13","verse":"9","text":"God ia tuisɨgh deravɨra ian araziba ko nɨghnɨzibar gantɨ ia deravɨra ikiam, o puvatɨ?"},{"book":"Jop","chapter":"13","verse":"10","text":"Kɨ fo, ia pura Godɨn akurvagh na abɨnsɨ navir averiamɨn na ginɨghnɨghtɨ,"},{"book":"Jop","chapter":"13","verse":"11","text":"Eghtɨ ia an gavgavir bar ekiamɨn gan bar atiatigh akongam."},{"book":"Jop","chapter":"13","verse":"12","text":"Aghuzir akar fomɨra ikeziba ia dav keme, da pura biziba, mati averenim."},{"book":"Jop","chapter":"13","verse":"13","text":"Jop ua kamaghɨn mɨgɨa ghaze:"},{"book":"Jop","chapter":"13","verse":"14","text":"Kɨ atiatir puvatɨ, kɨ Godɨn mɨkɨmasavɨram amua iti."},{"book":"Jop","chapter":"13","verse":"15","text":"A dera, God na mɨsueghtɨ kɨ aremeghasa ifonge,"},{"book":"Jop","chapter":"13","verse":"16","text":"Gumazir arazir kurabagh amitam Godɨn guamɨn izan kogham."},{"book":"Jop","chapter":"13","verse":"17","text":"Datɨrɨghɨn ia deravɨra kuaribar arigh na baragh."},{"book":"Jop","chapter":"13","verse":"18","text":"Godɨn mɨkɨmamin mɨgɨrɨgɨaba, kɨ dagh fozɨ da iti,"},{"book":"Jop","chapter":"13","verse":"19","text":"Tinara na ko ga mɨgɨrɨgɨabar uaning mɨsoghɨva, na mɨkɨm suam, kɨ arazir kuram gami?"},{"book":"Jop","chapter":"13","verse":"20","text":"“O God, bizir pumuningra nɨ aningɨn na damuasa, kɨ nɨn azangsɨsi."},{"book":"Jop","chapter":"13","verse":"21","text":"Nan azangsɨzimning kamakɨn."},{"book":"Jop","chapter":"13","verse":"22","text":"Nɨ kamaghɨn damigh, egh nan diagh na mɨkɨmtɨ, kɨ nɨn mɨgɨrɨgɨaba ikarvagham."},{"book":"Jop","chapter":"13","verse":"23","text":"Kɨ arazir kurar manaba ko osɨmtɨzir manabagh ami?"},{"book":"Jop","chapter":"13","verse":"24","text":"Tizimsua, nɨ akɨrim ragha na gasara?"},{"book":"Jop","chapter":"13","verse":"25","text":"Kɨ mati raizɨn mɨsevir kɨnim ko grazir mɨdiarir muziarir mam, amɨnim a givav amadi."},{"book":"Jop","chapter":"13","verse":"26","text":"Kɨ igiamra ikiava amizir arazir kuraba, nɨ ti dagh nɨghnɨghavɨra iti,"},{"book":"Jop","chapter":"13","verse":"27","text":"Nɨ senɨn nan suemning ikezɨ, kɨ daruan ibura."},{"book":"Jop","chapter":"13","verse":"28","text":"E gumazamiziba mati temem, apiziba anemezɨ a mazigha gɨfa,"}]}