{"data":[{"book":"Lukács","chapter":"23","verse":"1","text":"Ezután fölállt az egész testület, és elvitték őt Pilátushoz."},{"book":"Lukács","chapter":"23","verse":"2","text":"Elkezdték vádolni, és ezt mondták: „Úgy találtuk, hogy ez a népet félrevezeti, és tiltja, hogy a császárnak adót fizessünk, mert Krisztus-királynak mondja magát.“"},{"book":"Lukács","chapter":"23","verse":"3","text":"Pilátus megkérdezte őt: „Te vagy-e a zsidók királya?“ És ő ezt felelte: „Te mondod!“"},{"book":"Lukács","chapter":"23","verse":"4","text":"Pilátus pedig ezt mondta a főpapoknak és a sokaságnak: „Semmi bűnt nem találok ebben az emberben.“"},{"book":"Lukács","chapter":"23","verse":"5","text":"De azok erősködtek, és ezt mondták: „A népet fellázítja tanításával egész Júdeában, Galileától kezdve egészen idáig.“"},{"book":"Lukács","chapter":"23","verse":"6","text":"Pilátus ezt hallva, megkérdezte, hogy Galileából való ember-e ő."},{"book":"Lukács","chapter":"23","verse":"7","text":"És amikor megtudta, hogy Heródes fennhatósága alá tartozik, Heródeshez küldte, mert az is Jeruzsálemben volt azokban a napokban."},{"book":"Lukács","chapter":"23","verse":"8","text":"Heródes pedig látva Jézust, igen megörült, mert régóta kívánta őt látni, mert sokat hallott felőle, és remélte, hogy valami csodát lát, amelyet ő tesz."},{"book":"Lukács","chapter":"23","verse":"9","text":"Sok beszéddel kérdezgette, de ő semmit sem felelt neki."},{"book":"Lukács","chapter":"23","verse":"10","text":"Ott álltak a főpapok és az írástudók, és hevesen vádolták őt."},{"book":"Lukács","chapter":"23","verse":"11","text":"Heródes pedig katonáival együtt megvetően bánt vele, és kicsúfolta, miután fényes ruhába öltöztette, és visszaküldte Pilátushoz."},{"book":"Lukács","chapter":"23","verse":"12","text":"Azon a napon Heródes és Pilátus barátok lettek, azelőtt ugyanis ellenségeskedésben voltak egymással."},{"book":"Lukács","chapter":"23","verse":"13","text":"Ekkor Pilátus a főpapokat, a főembereket és a népet összehívta,"},{"book":"Lukács","chapter":"23","verse":"14","text":"és ezt mondta nekik: „Idehoztátok nekem ezt az embert, mint aki a népet félrevezeti, és íme, én tielőttetek kihallgattam, és semmi olyan bűnt nem találtam ebben az emberben, amivel őt vádoljátok."},{"book":"Lukács","chapter":"23","verse":"15","text":"De még Heródes sem, mert ő is visszaküldte hozzám, és íme, semmi halálos vétséget nem cselekedett."},{"book":"Lukács","chapter":"23","verse":"16","text":"Megfenyítem tehát, és elbocsátom.“"},{"book":"Lukács","chapter":"23","verse":"17","text":"Ünnepenként egy foglyot kellett elbocsátania."},{"book":"Lukács","chapter":"23","verse":"18","text":"Akkor felkiáltott az egész sokaság: „Ezt öld meg, és bocsásd el nekünk Barabást!“"},{"book":"Lukács","chapter":"23","verse":"19","text":"Ezt a városban kitört lázadásért és gyilkosságért vettették tömlöcbe."},{"book":"Lukács","chapter":"23","verse":"20","text":"Pilátus ismét szólt hozzájuk, mert szabadon akarta bocsátani Jézust."},{"book":"Lukács","chapter":"23","verse":"21","text":"De azok egyre kiáltoztak: „Feszítsd meg! Feszítsd meg őt!“"},{"book":"Lukács","chapter":"23","verse":"22","text":"Ő pedig harmadszor is szólt hozzájuk: „De hát mi rosszat tett ez? Semmi halálra való bűnt nem találtam benne. Megfenyítem és elbocsátom.“"},{"book":"Lukács","chapter":"23","verse":"23","text":"Azok pedig hangos szóval sürgették, és követelték, hogy feszítsék meg, és az ő szavuk győzött."},{"book":"Lukács","chapter":"23","verse":"24","text":"És Pilátus úgy döntött, hogy legyen meg, amit kértek."},{"book":"Lukács","chapter":"23","verse":"25","text":"Elbocsátotta tehát nekik azt, aki lázadásért és gyilkosságért volt tömlöcbe vetve, és akit kértek, Jézust, kiszolgáltatta akaratuknak."},{"book":"Lukács","chapter":"23","verse":"26","text":"Amikor elvezették őt, megragadtak egy bizonyos cirénei Simont, aki a mezőről jött, és arra tették a keresztfát, hogy vigye Jézus után."},{"book":"Lukács","chapter":"23","verse":"27","text":"A népnek és asszonyoknak nagy sokasága követte, akik gyászolták és siratták őt."},{"book":"Lukács","chapter":"23","verse":"28","text":"Jézus hozzájuk fordulva ezt mondta: „Jeruzsálem leányai, ne miattam sírjatok, hanem magatokat sirassátok és a ti gyermekeiteket."},{"book":"Lukács","chapter":"23","verse":"29","text":"Mert íme, jönnek napok, amelyeken ezt mondják: Boldogok a meddők, és az anyaméhek, amelyek nem szültek, és az emlők, amelyek nem szoptattak!"},{"book":"Lukács","chapter":"23","verse":"30","text":"Akkor"},{"book":"Lukács","chapter":"23","verse":"31","text":"Mert ha a zöldellő fával ezt teszik, mi lesz a szárazzal?“"},{"book":"Lukács","chapter":"23","verse":"32","text":"Két gonosztevőt is vittek ővele, hogy kivégezzék azokat is."},{"book":"Lukács","chapter":"23","verse":"33","text":"Amikor elértek arra a helyre, amelyet Koponya-helynek hívtak, ott megfeszítették őt és a gonosztevőket, egyiket jobb kéz felől, a másikat bal kéz felől."},{"book":"Lukács","chapter":"23","verse":"34","text":"Jézus ezt mondta: „Atyám! Bocsáss meg nekik, mert nem tudják, mit cselekszenek.“ Azután sorsot vetettek, hogy megosztozzanak ruháin."},{"book":"Lukács","chapter":"23","verse":"35","text":"A nép ott állt, és nézte. Azokkal együtt a főemberek is csúfolták őt, ezt mondták: „Másokat megtartott, tartsa meg magát, ha ő a Krisztus, Istennek választottja!“"},{"book":"Lukács","chapter":"23","verse":"36","text":"Csúfolták őt a katonák is, odamentek hozzá, és ecettel kínálták,"},{"book":"Lukács","chapter":"23","verse":"37","text":"és ezt mondták neki: „Ha te vagy a zsidók királya, szabadítsd meg magad!“"},{"book":"Lukács","chapter":"23","verse":"38","text":"Felirat is volt fölötte, görög, római és zsidó betűkkel írva: Ez a zsidók királya."},{"book":"Lukács","chapter":"23","verse":"39","text":"A megfeszített gonosztevők közül pedig az egyik szidalmazta őt: „Ha te vagy a Krisztus, szabadítsd meg magadat és minket is!“"},{"book":"Lukács","chapter":"23","verse":"40","text":"De a másik megdorgálta, és ezt mondta neki: „Nem féled az Istent? Hiszen te is ugyanazon ítélet alatt vagy!"},{"book":"Lukács","chapter":"23","verse":"41","text":"Mi ugyan méltán, mert a mi cselekedeteink méltó büntetését kapjuk, ő pedig semmi rosszat nem cselekedetett!“"},{"book":"Lukács","chapter":"23","verse":"42","text":"Jézusnak ezt mondta: „Uram, emlékezz meg rólam, amikor eljössz a te országodba!“"},{"book":"Lukács","chapter":"23","verse":"43","text":"Jézus ezt mondta neki: „Bizony mondom néked, ma velem leszel a paradicsomban.“"},{"book":"Lukács","chapter":"23","verse":"44","text":"Mintegy hat óra volt, és sötétség lett az egész tartományban egészen kilenc óráig."},{"book":"Lukács","chapter":"23","verse":"45","text":"A nap elhomályosodott és a templom kárpitja középen kettéhasadt."},{"book":"Lukács","chapter":"23","verse":"46","text":"Jézus hangos szóval így kiáltott: „Atyám, a te kezedbe teszem le az én lelkemet.“ És ezt mondva meghalt."},{"book":"Lukács","chapter":"23","verse":"47","text":"Amikor a százados látta, mi történt, dicsőítette Istent, és ezt mondta: „Bizony ez az ember igaz volt.“"},{"book":"Lukács","chapter":"23","verse":"48","text":"És az egész sokaság, amely azért ment oda, hogy lássa mindezeket, amikor látta, mi történt, mellét verve ment haza."},{"book":"Lukács","chapter":"23","verse":"49","text":"Az ő ismerősei mind és az asszonyok, akik Galileából követték őt, távolabb álltak, és nézték ezt."},{"book":"Lukács","chapter":"23","verse":"50","text":"Íme, egy ember, akit Józsefnek hívtak, a tanács tagja, jó és igaz férfi,"},{"book":"Lukács","chapter":"23","verse":"51","text":"aki nem volt részes tanácsukban és cselekedeteikben, aki Arimátiából, a júdeaiak városából való volt, és aki maga is várta Isten országát,"},{"book":"Lukács","chapter":"23","verse":"52","text":"Pilátushoz ment, és elkérte Jézus testét."},{"book":"Lukács","chapter":"23","verse":"53","text":"Aztán levette, gyolcsba göngyölte, és egy sziklába vágott sírba helyezte, amelyben még senki sem feküdt."},{"book":"Lukács","chapter":"23","verse":"54","text":"És az a nap péntek volt, és szombat virradt rá."},{"book":"Lukács","chapter":"23","verse":"55","text":"Az őt követő asszonyok is, akik Galileából jöttek vele, megnézték a sírt, és hogy hogyan helyezték el testét."},{"book":"Lukács","chapter":"23","verse":"56","text":"Aztán visszatértek, illatszereket és keneteket készítettek."},{"book":"Lukács","chapter":"23","verse":"57","text":"Szombaton azonban pihentek a parancsolat szerint."}]}