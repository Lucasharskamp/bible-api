{"data":[{"book":"1 Kronikel","chapter":"13","verse":"1","text":"King David gu heeu gi nia dagi huogodoo ala e dagi nadau buini gau dauwa e mana mo nia dagi e dagi nadau gau dauwa dagi llau."},{"book":"1 Kronikel","chapter":"13","verse":"2","text":"Gei mee gaa hai dana hagailoo gi nia daangada huogodoo Israel, e hai boloo, “Maa goodou ma ga hiihai, gei deelaa di hiihai o Dimaadua go tadau God, gidaadou e hagau tadau gau kae hegau gi tadau daangada, mo gi digau hai mee dabu, mo digau Levi i lodo nadau waahale, gi haga iloo bolo gi dagabuli mai gi kinei gi tadau baahi."},{"book":"1 Kronikel","chapter":"13","verse":"3","text":"Gei gidaadou gaa hula gaa kae Tebedebe o di Hagababa a God, dela ne haga de iloo go nia daangada i di madagoaa Saul nogo king.”"},{"book":"1 Kronikel","chapter":"13","verse":"4","text":"Nia daangada gu tenetene gi di maanadu deelaa, gu haga uaa gi di maa. Di waahale go Kiriath Jearim"},{"book":"1 Kronikel","chapter":"13","verse":"5","text":"David ga haga dagabuli nia daangada Israel mai i hongo tenua hagatau, mai i tagageinga o Egypt i di bahi i ngaaga gaa tugi i di Ala Nnoonua o Hamath dela i di bahi i ngeia, bolo gii mee ai di gaamai Tebedebe o di Hagababa mai Kiriath Jearim gi Jerusalem.13.5 1 Samuel 7.1-2"},{"book":"1 Kronikel","chapter":"13","verse":"6","text":"David mo nia daangada gaa hula gi di waahale go Baalah, deelaa go Kiriath Jearim, i lodo tenua go Judea, belee gaamai Tebedebe o di Hagababa a God dela e dagidagi i di ingoo Dimaadua i dono lohongo i hongo nia bakau manu.13.6 Exodus 25.22"},{"book":"1 Kronikel","chapter":"13","verse":"7","text":"Digaula ga gaamai gi daha Tebedebe o di Hagababa mo lodo di hale o Abinadab, gaa wanga gi hongo di waga hongo henua hoou. Gei ogo Uzzah mo Ahio gaa dagi di maa."},{"book":"1 Kronikel","chapter":"13","verse":"8","text":"Di madagoaa deelaa, gei ogo David mo nia daangada huogodoo gu gagaalege huoloo i nadau mee ala e mee belee hagalaamua a God. Digaula gu dadaahili mo di hai nadau mee hai daahili go nia ‘harp’, nia mee haga bagubaguu, nia mee ngiingii, mo nia labaa."},{"book":"1 Kronikel","chapter":"13","verse":"9","text":"Di nadau dau gi di gowaa haga madammaa ‘wheat’ o Chidon, nia kau daane la gu bagege guu tinga hua gi lala, gei Uzzah ga daahi dono lima, gaa kumi Tebedebe o di Hagababa."},{"book":"1 Kronikel","chapter":"13","verse":"10","text":"Di madagoaa hua deelaa, gei Dimaadua gu hagawelewele gi Uzzah, gu daaligi a mee gii made i mee dela ne bili gi Tebedebe. Mee guu made hua i golo i mua nnadumada o God."},{"book":"1 Kronikel","chapter":"13","verse":"11","text":"Deenei laa di gowaa deelaa guu gahi dono ingoo go Perez Uzzah13.11 Di ingoo Perez Uzzah i nnelekai Hebrew le e hai dono hadinga bolo di “hagaduadua o Uzzah” mai mua ga dau mai. David gu lodo huaidu i Dimaadua dela gu hagaduadua Uzzah i dono hagawelewele."},{"book":"1 Kronikel","chapter":"13","verse":"12","text":"David gu madagu i Dimaadua ga helekai, “Dehee dagu hai gaa mee di kae Tebedebe o di Hagababa dalia au dolomeenei?”"},{"book":"1 Kronikel","chapter":"13","verse":"13","text":"David digi kae di maa dalia ia gi Jerusalem. Mee gu dugu hua di maa i di hale o dahi daane dono ingoo go Obed Edom, tangada mai di waahale go Gath."},{"book":"1 Kronikel","chapter":"13","verse":"14","text":"Tebedebe deelaa ne dugu i golo nia malama e dolu, gei ogo Dimaadua gu hila ang gi di madahaanau o Obed Edom mo nia mee huogodoo a maa.13.14 1 Kronikel 26.4-5"}]}