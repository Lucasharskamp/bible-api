{"data":[{"book":"Galatifo","chapter":"6","verse":"1","text":"Anuanom, sɛ obi kɔtɔ bɔne mu a, ɛsɛ sɛ mo a moyɛ honhom mufo no fa odwo kwan so teɛ no. Nanso monhwɛ yiye na mo nso wɔansɔ mo anhwɛ."},{"book":"Galatifo","chapter":"6","verse":"2","text":"Monsoa mo ho mo ho nnesoa. Sɛ moyɛ saa a, na mudi Kristo mmara no so."},{"book":"Galatifo","chapter":"6","verse":"3","text":"Sɛ obi dwene sɛ ɔyɛ otitiriw nanso ɔnsɛ hwee a, na ɔdaadaa ne ho."},{"book":"Galatifo","chapter":"6","verse":"4","text":"Yɛ wʼadwuma yiye na woanya biribi agyina so de ahoahoa wo ho. Na mfa wo ho ntoto afoforo ho;"},{"book":"Galatifo","chapter":"6","verse":"5","text":"efisɛ ɛsɛ sɛ obiara soa nʼadesoa."},{"book":"Galatifo","chapter":"6","verse":"6","text":"Wone nea ɔkyerɛkyerɛ wo Onyankopɔn asɛm no nkyɛ ade pa biara a wowɔ."},{"book":"Galatifo","chapter":"6","verse":"7","text":"Monnnaadaa mo ho; obiara rentumi nsi Onyankopɔn atwetwe. Nea onipa dua no, ɛno ara na otwa."},{"book":"Galatifo","chapter":"6","verse":"8","text":"Sɛ mudi mo akɔnnɔ bɔne akyi a mobɛkɔ ɔsɛe mu, nanso sɛ monantew Honhom mu a, mubenya daa nkwa."},{"book":"Galatifo","chapter":"6","verse":"9","text":"Ne saa nti, mommma yɛmmmrɛ papayɛ ho, efisɛ bere a ɛsɛ mu no, sɛ yɛampa abaw a yebetwa nnɔbae no."},{"book":"Galatifo","chapter":"6","verse":"10","text":"Enti mmere dodow a yɛwɔ akwannya no, ɛsɛ sɛ yɛyɛ obiara papa, ne titiriw no, wɔn a yɛne wɔn bɔ gyidifo abusua."},{"book":"Galatifo","chapter":"6","verse":"11","text":"Monhwɛ nkyerɛw akɛse a mede mʼankasa me nsa akyerɛw abrɛ mo."},{"book":"Galatifo","chapter":"6","verse":"12","text":"Wɔn a wɔpɛ sɛ wɔhoahoa wɔn ho no ara na wɔpɛ sɛ wɔhyɛ mo ma mutwitwa twetia. Nea enti a wɔyɛ eyi ne sɛ, wɔmpɛ sɛ Kristo asennua no nti wɔtaa wɔn."},{"book":"Galatifo","chapter":"6","verse":"13","text":"Wɔn a wotwa twetia no mpo nni mmara no so. Pɛ ara na wɔpɛ sɛ wotwa mo twetia sɛnea ɛbɛyɛ a wobetumi de mo ahoahoa wɔn ho sɛ wɔn akyidifo."},{"book":"Galatifo","chapter":"6","verse":"14","text":"Nanso me de, Awurade Yesu Kristo asennua no nko ara na mede bɛhoahoa me ho; nʼasennua no nti, nea mede hoahoa me ho wɔ wiase no awu, na saa ara na nea wiase de hoahoa ne ho wɔ me mu no nso awu."},{"book":"Galatifo","chapter":"6","verse":"15","text":"Sɛ obi atwa twetia anaa ontwaa twetia no nka hwee. Nea ɛho hia ne abɔde foforo."},{"book":"Galatifo","chapter":"6","verse":"16","text":"Onyankopɔn adɔe ne nʼasomdwoe nka wɔn a wodi saa nkyerɛkyerɛ yi so nyinaa; wɔne Onyankopɔn mu nnipa foforo."},{"book":"Galatifo","chapter":"6","verse":"17","text":"Efi saa bere yi rekɔ, obiara nhaw mʼadwene bio, efisɛ mewɔ ɔhonam ani twã a ɛkyerɛ sɛ meyɛ Yesu de."},{"book":"Galatifo","chapter":"6","verse":"18","text":"Me nuanom, Awurade Yesu Kristo adom no nka mo nyinaa. Amen."}]}