{"data":[{"book":"Jenesis","chapter":"5","verse":"1-2","text":"Adamɨn eghaghanim kamaghɨra ghu."},{"book":"Jenesis","chapter":"5","verse":"3","text":"Adam 130plan azeniba iti, ezɨ an otarim otogha, bar uan afeziam mɨrara gari. Ezɨ a ziam, “Set,” a gatɨ."},{"book":"Jenesis","chapter":"5","verse":"4","text":"Set otogha gɨvazɨma, Adam uam 800plan azenibar ikia, dar aven otariba ko guivir igharaziba ini."},{"book":"Jenesis","chapter":"5","verse":"5","text":"Ezɨ 930plan azeniba gɨvazɨma, Adam areme."},{"book":"Jenesis","chapter":"5","verse":"6","text":"Ezɨ Set 105plan azeniba itima, an otarim Enos oto."},{"book":"Jenesis","chapter":"5","verse":"7","text":"Enos otogha gɨvazɨma, Set uam 807plan azenibar ikia, dar aven otariba ko guivir igharaziba ini."},{"book":"Jenesis","chapter":"5","verse":"8","text":"Ezɨ 912plan azeniba gɨvazɨma, Set areme."},{"book":"Jenesis","chapter":"5","verse":"9","text":"Ezɨ Enos 90plan azeniba itima, an otarim Kenan oto."},{"book":"Jenesis","chapter":"5","verse":"10","text":"Kenan otozɨma, Enos uam 815plan azenibar ikia, dar aven otariba ko guivir igharaziba ini."},{"book":"Jenesis","chapter":"5","verse":"11","text":"Ezɨ 905plan azeniba gɨvazɨma, Enos areme."},{"book":"Jenesis","chapter":"5","verse":"12","text":"Egha Kenan azenir 70pla itima, an otarim Mahalalel oto."},{"book":"Jenesis","chapter":"5","verse":"13","text":"Mahalalel otogha gɨvazɨma, Kenan uam 840plan azenibar ikia, dar aven otariba ko guivir igharaziba ini."},{"book":"Jenesis","chapter":"5","verse":"14","text":"Ezɨ 910plan azeniba gɨvazɨma, Kenan areme."},{"book":"Jenesis","chapter":"5","verse":"15","text":"Ezɨ Mahalalel 65plan azeniba itima, an otarim Jaret oto."},{"book":"Jenesis","chapter":"5","verse":"16","text":"Jaret otozɨma, Mahalalel uam 830plan azenibar ikia, dar aven otariba ko guivir igharaziba ini."},{"book":"Jenesis","chapter":"5","verse":"17","text":"Ezɨ 895plan azeniba gɨvazɨma, Mahalalel areme."},{"book":"Jenesis","chapter":"5","verse":"18","text":"Ezɨ Jaret 162plan azeniba itima, an otarim Enok oto."},{"book":"Jenesis","chapter":"5","verse":"19","text":"Enok otozɨma, Jaret uam 800plan azenibar ikia, dar aven otariba ko guivir igharaziba ini."},{"book":"Jenesis","chapter":"5","verse":"20","text":"Ezɨ 962plan azeniba gɨvazɨma, Jaret areme."},{"book":"Jenesis","chapter":"5","verse":"21","text":"Ezɨ Enok 65plan azeniba itima, an otarim Metusela oto."},{"book":"Jenesis","chapter":"5","verse":"22","text":"Metusela otogha gɨvazɨma, Enok uam 300plan azenibar ikia, dar aven dughiaba bar Godɨn boroghɨra ikia a ko roroam gamigha, otariba ko guivir igharaziba ini."},{"book":"Jenesis","chapter":"5","verse":"23","text":"Enok 365plan azeniba bar adar ike."},{"book":"Jenesis","chapter":"5","verse":"24","text":"5:24 Hibru 11:5; Jut 1:14Enok Godɨn boroghɨn ikia, egha a ko roroam gami. Ezɨ God a inigha uan Nguibam ghuavanabozɨ an aremezir puvatɨ. Ezɨ gumazamiziba a buriava, an apizir puvatɨ."},{"book":"Jenesis","chapter":"5","verse":"25","text":"Ezɨ Metusela 187plan azeniba itima, an otarim Lamek oto."},{"book":"Jenesis","chapter":"5","verse":"26","text":"Lamek otogha gɨvazɨma, Metusela ua 782plan azenibar ikia, egha otariba ko guivir igharaziba ini."},{"book":"Jenesis","chapter":"5","verse":"27","text":"Ezɨ 969plan azeniba gɨvazɨma, Metusela areme."},{"book":"Jenesis","chapter":"5","verse":"28","text":"Ezɨ Lamek 182plan azeniba itima, an otarim oto."},{"book":"Jenesis","chapter":"5","verse":"29","text":"Ezɨ Lamek ghaze, “Fomɨra Ikiavɨra Itir God nguazir kam gasɨghasɨgha ghaze, dagheba deragh an otivan kogham. Eghtɨ kamaghɨn e ingangarir dafabar amutɨ, dagheba deragh otivam. Eghtɨ otarir kam nguazim damutɨ dagheba deragh otivtɨ e tong avughsɨ, egh puvɨra ingaran kogham.” Kamaghɨn, Lamek ziam Noa, uan otarim gatɨ.5:29 Hibrun akamɨn ziar kam, “Noa,” mɨgɨrɨgɨar kamɨn mɨn ghu, “avughsi.” Nɨ Jenesis 9:20ɨn gan."},{"book":"Jenesis","chapter":"5","verse":"30","text":"Noa otogha gɨvazɨma, Lamek ua 595plan azenibar ikia, dar aven otariba ko guivir maba ini."},{"book":"Jenesis","chapter":"5","verse":"31","text":"Ezɨ 777plan azeniba gɨvazɨma, Lamek areme."},{"book":"Jenesis","chapter":"5","verse":"32","text":"Ezɨ Noa 500plan azeniba itima, an otarir 3pla oto, men ziaba, Siem, Ham, ko Jafet."}]}