{"data":[{"book":"تثنیه","chapter":"17","verse":"1","text":"هرگز گاو یا گوسفند مریض و معیوب، برای خداوند، خدایتان قربانی نکنید. خداوند از این کار متنفر است."},{"book":"تثنیه","chapter":"17","verse":"2-3","text":"اگر بشنوید مرد یا زنی در یکی از شهرهای سرزمینتان از عهد یهوه خدایتان تخلف نموده، بت یا خورشید و ماه و ستارگان را که خداوند پرستش آنها را اکیداً قدغن کرده، عبادت می‌کند،"},{"book":"تثنیه","chapter":"17","verse":"4","text":"اول خوب تحقیق کنید و بعد که معلوم شد چنین گناهی در اسرائیل به وقوع پیوسته است،"},{"book":"تثنیه","chapter":"17","verse":"5","text":"آنگاه آن مرد یا زن را به بیرون شهر ببرید و سنگسارش کنید تا بمیرد."},{"book":"تثنیه","chapter":"17","verse":"6","text":"ولی هرگز شخصی را بنا به شهادت یک گواه به قتل نرسانید؛ حداقل باید دو یا سه شاهد وجود داشته باشند."},{"book":"تثنیه","chapter":"17","verse":"7","text":"اول، شاهدان باید سنگها را پرتاب کنند و سپس تمام مردم. به این طریق، این بدی را از میان خود پاک خواهید ساخت."},{"book":"تثنیه","chapter":"17","verse":"8","text":"اگر واقعه‌ای در میان شما اتفاق بیفتد که قضاوت راجع به آن برای شما سخت باشد چه قتل باشد، چه ضرب و جرح، و چه دعوا، در این صورت باید آن مرافعه را به محلی که خداوند، خدایتان تعیین می‌کند"},{"book":"تثنیه","chapter":"17","verse":"9","text":"نزد کاهنان نسل لاوی و قاضی وقت ببرید تا ایشان در این مورد قضاوت کنند."},{"book":"تثنیه","chapter":"17","verse":"10-11","text":"هر چه آنها در مکانی که خداوند تعیین کرده است بگویند باید بدون چون و چرا اجرا گردد. مواظب باشید که از احکام و دستورهای ایشان سرپیچی نکنید."},{"book":"تثنیه","chapter":"17","verse":"12","text":"اگر محکوم از قبول حکم قاضی یا کاهن که خادم یهوه خدایتان است، خودداری کند مجازات او مرگ است. اسرائیل را باید از وجود چنین گناهکارانی پاک نمود."},{"book":"تثنیه","chapter":"17","verse":"13","text":"آنگاه همهٔ مردم از این مجازات باخبر شده، خواهند ترسید و جرأت نخواهند کرد با رأی دادگاه مخالفت کنند."},{"book":"تثنیه","chapter":"17","verse":"14","text":"هرگاه در سرزمینی که یهوه خدایتان آن را به شما خواهد داد، ساکن شده، به این فکر بیفتید که «ما هم باید مثل قومهای دیگری که اطراف ما هستند یک پادشاه داشته باشیم»،"},{"book":"تثنیه","chapter":"17","verse":"15","text":"باید مردی را به پادشاهی برگزینید که خداوند، خدایتان انتخاب می‌کند. او باید اسرائیلی باشد و نه بیگانه."},{"book":"تثنیه","chapter":"17","verse":"16","text":"او نباید به فکر جمع کردن اسب باشد و افرادش را به مصر بفرستد تا از آنجا برایش اسب بیاورند، چون خداوند به شما گفته است: «هرگز بار دیگر به مصر باز نگردید.»"},{"book":"تثنیه","chapter":"17","verse":"17","text":"او نباید زنان زیادی برای خود بگیرد مبادا دلش از خداوند دور شود؛ همچنین نباید برای خود ثروت بیندوزد."},{"book":"تثنیه","chapter":"17","verse":"18","text":"وقتی او بر تخت پادشاهی نشست، باید نسخه‌ای از قوانین خدا را که به‌وسیلۀ کاهنان لاوی نگهداری می‌شود، برای خود تهیه کند."},{"book":"تثنیه","chapter":"17","verse":"19","text":"او باید این رونوشت قوانین را نزد خود نگه دارد و در تمام روزهای عمرش آن را مطالعه کند تا یاد بگیرد خداوند، خدایش را احترام کند و دستورها و قوانین او را اطاعت نماید."},{"book":"تثنیه","chapter":"17","verse":"20","text":"این کار او باعث خواهد شد خود را از دیگران برتر نداند و از هیچ‌یک از اوامر خداوند انحراف نورزد. بدین ترتیب سلطنت او طولانی خواهد بود و پس از او نیز پسرانش، نسلهای زیادی بر اسرائیل سلطنت خواهند کرد."}]}