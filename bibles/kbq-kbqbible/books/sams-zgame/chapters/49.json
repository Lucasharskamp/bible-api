{"data":[{"book":"Sams-Zgame","chapter":"49","verse":"1","text":"Nanekema hanuana maka vahe'motma nentahinkeno, ama mopafima mani'naza maka vahe'mo'zanena zamagesa ante'za antahiho!"},{"book":"Sams-Zgame","chapter":"49","verse":"2","text":"Marerifa vahe'ma, tami vahe'ma, feno vahe'ma, tamunte omne vahe'motanena antahiho!"},{"book":"Sams-Zgame","chapter":"49","verse":"3","text":"Na'ankure knare antahi'zamofo naneke huama nehugeno, nagu'afina antahi ama' hu antahizamo avite'ne."},{"book":"Sams-Zgame","chapter":"49","verse":"4","text":"Nagra knare antahi'zamofo nanekegu nagesa ante'na nentahi'na, hapu zavena nehe'na, fraki nanekea zagamepi erinte ama hu'na hugahue."},{"book":"Sams-Zgame","chapter":"49","verse":"5","text":"Hazenke zama ne-enigeno, ha' vahe'mo'zama eme navazagi kagisazana, nahanige'na nagra korora hugahue?"},{"book":"Sams-Zgame","chapter":"49","verse":"6","text":"Zamagra fenoma ante'naza zante zamentintia nehu'za, tusi zago fenoma ante'naza zanku zamavufa ra hu'za akagi neraze."},{"book":"Sams-Zgame","chapter":"49","verse":"7","text":"Tagra antahi'none, mago vahe'mo'a frizampintira agra'a aguravazige, Anumzamofona atesinteno nefuna ovaregosie."},{"book":"Sams-Zgame","chapter":"49","verse":"8","text":"Mago mizantetira vahe'mo'a atesino, agra'a agu'vazigara osu'ne. Na'ankure mago mizantetira mizaseno,"},{"book":"Sams-Zgame","chapter":"49","verse":"9","text":"frino onkasarino, manivava huno ovugosie."},{"book":"Sams-Zgame","chapter":"49","verse":"10","text":"Negonke'za knare antahi'zane vahe'mo'za nefrizageno, ana hukna hu'za neginagi vahe'ene antahintahi omne vahe'mo'zanena nefrizage'za, ru vahe'mo'za ana vahe'mokizmi fenozana erisanti neharaze."},{"book":"Sams-Zgame","chapter":"49","verse":"11","text":"Ana vahe'mo'za rama'a mopa eri'za zamagia ana mopazmirera asamregahazanagi, matimati'mo'a manivava nonkumazmi senige'za fri'za matipi umanigahaze."},{"book":"Sams-Zgame","chapter":"49","verse":"12","text":"Hagi fenoma antene'za ra zamagima e'neriza vahe'mofo zamagimo'a zazatera meno ovugahianki, zagagafama fri fananema nehiaza hu'za fri'nageno, zamagimo'a fanane hugahie."},{"book":"Sams-Zgame","chapter":"49","verse":"13","text":"Hagi knare vahe mani'none hu'za neginagi vahe'mo'zama nehaza vahete'ene, ana vahe'mokizmi kere'ma zamentintima nehaza vahete ama anazana fore hugahie."},{"book":"Sams-Zgame","chapter":"49","verse":"14","text":"Sipisipi afute kva vahe'mo, sipisipi afutami zamavareno viaza huno fri'zamo'a zamavareno fri vahe kumapina vugahie. Hagi nanteramasena Anumzamofo vahe'mo'za kegava huzmantegahaze. Kumazmimofona afete'are matipi zamavufagamo'a kasrigahie."},{"book":"Sams-Zgame","chapter":"49","verse":"15","text":"Hianagi nagrira nagu'nevazino, fri'zamofo hihamufintira Anumzamo'a eri varino navaregahie."},{"book":"Sams-Zgame","chapter":"49","verse":"16","text":"Hagi vahe'mo'zama rama'a fenoma ante'za hage'za mareneri'nageno, nonkumazmifima knare zantmimo'ma avimatesia zankura korora osiho."},{"book":"Sams-Zgame","chapter":"49","verse":"17","text":"Na'ankure zamagrama frisageno'a, maka fenozamimo'a amanezankna hugahiankino, anazana eri'ne'za fri kantega ovugahaze."},{"book":"Sams-Zgame","chapter":"49","verse":"18","text":"Kasefama huno mani'nea knafina maka zampina knare hu'noe huno agra'a husga nehanigeno, vahe'mo'zanena humuse huntegahaze."},{"book":"Sams-Zgame","chapter":"49","verse":"19","text":"Hianagi ko'ma zamagehe'zama hu'nazaza hu'za fri'za nevu'za mago'enena zagemo'ma remsa hania masa onkegahaze."},{"book":"Sams-Zgame","chapter":"49","verse":"20","text":"Hagi fenozmigu'ma akagima neraza vahe'mo'za zamagra maka zana antahi anira nosazanki'za, afukra friaza huza frigahaze."}]}