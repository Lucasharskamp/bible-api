{"data":[{"book":"Matouš","chapter":"2","verse":"1","text":"Ježíš se narodil v Betlémě v Judsku za vlády krále Heroda. V té době přijeli do Jeruzaléma učenci z východní země a vyptávali se:"},{"book":"Matouš","chapter":"2","verse":"2","text":"„Kde je ten židovský král, který se právě narodil? Viděli jsme na východě jeho hvězdu a přišli jsme se mu poklonit.“"},{"book":"Matouš","chapter":"2","verse":"3","text":"Tato novina velmi znepokojila krále Heroda, a nejen jeho, ale i všechny obyvatele Jeruzaléma."},{"book":"Matouš","chapter":"2","verse":"4","text":"Král svolal všechny přední kněze a učitele zákona a ptal se jich, kde se má narodit Kristus."},{"book":"Matouš","chapter":"2","verse":"5","text":"Oni mu odpověděli: „V Betlémě v Judsku. Prorok to předpověděl:"},{"book":"Matouš","chapter":"2","verse":"6","text":"‚Betléme, nejsi poslední v Judsku,"},{"book":"Matouš","chapter":"2","verse":"7","text":"Herodes si učence z východu tajně pozval a podrobně se jich vyptával, kdy se ta hvězda objevila. Poslal je do Betléma a pověřil je úkolem:"},{"book":"Matouš","chapter":"2","verse":"8","text":"„Jděte a důkladně zjistěte vše o tom dítěti, a až je najdete, přijďte mi to oznámit; půjdu se mu také poklonit.“"},{"book":"Matouš","chapter":"2","verse":"9","text":"Učenci krále vyslechli a vydali se na cestu."},{"book":"Matouš","chapter":"2","verse":"10","text":"Měli z toho nevýslovnou radost."},{"book":"Matouš","chapter":"2","verse":"11","text":"Vešli do domu a našli tam dítě s jeho matkou Marií. Padli před ním na kolena, klaněli se mu a dali mu vzácné dary – zlato, kadidlo a drahocenný olej."},{"book":"Matouš","chapter":"2","verse":"12","text":"Ve snu je však Bůh varoval, aby se nevraceli k Herodovi. Zvolili tedy jinou zpáteční cestu."},{"book":"Matouš","chapter":"2","verse":"13","text":"Po odchodu učenců měl Josef sen, ve kterém mu anděl přikázal: „Vstaň, vezmi dítě a jeho matku a uteč s nimi do Egypta; tam zůstaň, dokud ti neřeknu. Herodes bude totiž pátrat po dítěti, aby je připravil o život.“"},{"book":"Matouš","chapter":"2","verse":"14","text":"Josef hned v noci vstal, vzal dítě i matku a vydal se s nimi do Egypta."},{"book":"Matouš","chapter":"2","verse":"15","text":"Tam byli až do smrti krále Heroda. Splnila se tím Boží předpověď vyslovená prorokem: „Z Egypta jsem povolal svého syna.“"},{"book":"Matouš","chapter":"2","verse":"16","text":"Když Herodes poznal, že ho východní učenci zklamali, velmi se rozhněval a dal pobít v Betlémě a okolí všechny chlapce do stáří dvou let. Tento věk odhadl podle výpovědi učenců."},{"book":"Matouš","chapter":"2","verse":"17","text":"Tehdy se vyplnilo Jeremjášovo proroctví:"},{"book":"Matouš","chapter":"2","verse":"18","text":"„Slyším nářek,"},{"book":"Matouš","chapter":"2","verse":"19","text":"Když Herodes zemřel, znovu se ukázal Josefovi ve snu anděl"},{"book":"Matouš","chapter":"2","verse":"20","text":"a vybídl ho: „Vezmi dítě i jeho matku a vrať se do izraelské země, protože už zemřeli ti, kteří usilovali o život dítěte.“"},{"book":"Matouš","chapter":"2","verse":"21","text":"Josef poslechl a vrátili se."},{"book":"Matouš","chapter":"2","verse":"22","text":"Velmi se však zalekl, když se dověděl, že Herodovým nástupcem v Judsku je jeho syn Archelaos. Ve snu dostal od Boha další pokyn, aby šel do Galileje."},{"book":"Matouš","chapter":"2","verse":"23","text":"Usídlil se v Nazaretu a tím se splnila další proroctví o Mesiáši, že totiž bude nazýván Nazaretský."}]}