{"data":[{"book":"2 Wakorintho","chapter":"3","verse":"1","text":"Je, tunaanza tena kujisifu wenyewe? Au tunahitaji kupata barua za utambulisho kwenu au kutoka kwenu, kama watu wengine?"},{"book":"2 Wakorintho","chapter":"3","verse":"2","text":"Ninyi wenyewe ndio barua yetu iliyoandikwa katika mioyo yetu, inayojulikana na kusomwa na kila mtu."},{"book":"2 Wakorintho","chapter":"3","verse":"3","text":"Nanyi mwadhihirisha wazi kwamba ninyi ni barua itokayo kwa Kristo, matokeo ya huduma yetu, ambayo haikuandikwa kwa wino bali kwa Roho wa Mungu aliye hai, si katika vibao vya mawe, bali katika vibao ambavyo ni mioyo ya wanadamu."},{"book":"2 Wakorintho","chapter":"3","verse":"4","text":"Hili ndilo tumaini tulilo nalo mbele za Mungu kwa njia ya Kristo."},{"book":"2 Wakorintho","chapter":"3","verse":"5","text":"Si kwamba sisi tunafikiri kuwa tunaweza kufanya jambo lolote wenyewe, lakini nguvu yetu inatoka kwa Mungu."},{"book":"2 Wakorintho","chapter":"3","verse":"6","text":"Ndiye alituwezesha sisi kuwa wahudumu wa Agano Jipya: si wa andiko, bali wa Roho; kwa kuwa andiko huua bali Roho hutia uzima."},{"book":"2 Wakorintho","chapter":"3","verse":"7","text":"Basi ikiwa ile huduma iliyoleta mauti, iliyoandikwa kwa herufi juu ya jiwe ilikuja kwa utukufu, hata Waisraeli wakawa hawawezi kuutazama uso wa Mose kwa sababu ya ule utukufu wake ingawa ulikuwa ni wa kufifia,"},{"book":"2 Wakorintho","chapter":"3","verse":"8","text":"je, huduma ya Roho haitakuwa na utukufu zaidi?"},{"book":"2 Wakorintho","chapter":"3","verse":"9","text":"Ikiwa huduma ile inayowahukumu wanadamu ina utukufu, je, ile huduma iletayo haki haitakuwa ya utukufu zaidi?"},{"book":"2 Wakorintho","chapter":"3","verse":"10","text":"Kwa maana kile kilichokuwa na utukufu sasa hakina utukufu ukilinganisha na huu utukufu unaozidi wa Agano Jipya."},{"book":"2 Wakorintho","chapter":"3","verse":"11","text":"Ikiwa kile kilichokuwa kinafifia kilikuja kwa utukufu, je, si zaidi utukufu wa kile kinachodumu?"},{"book":"2 Wakorintho","chapter":"3","verse":"12","text":"Kwa hiyo, kwa kuwa tunalo tumaini hili, tuna ujasiri sana."},{"book":"2 Wakorintho","chapter":"3","verse":"13","text":"Sisi si kama Mose, ambaye ilimpasa kuweka utaji ili kufunika uso wake ili Waisraeli wasiuone ule mng ºao uliokuwa juu yake hadi ulipofifia na hatimaye kutoweka."},{"book":"2 Wakorintho","chapter":"3","verse":"14","text":"Lakini akili zao zilipumbazwa, kwa maana mpaka leo utaji ule ule hufunika wakati Agano la Kale linasomwa. Huo utaji haujaondolewa, kwa maana ni katika Kristo peke yake unaondolewa."},{"book":"2 Wakorintho","chapter":"3","verse":"15","text":"Hata leo Sheria ya Mose inaposomwa, utaji hufunika mioyo yao."},{"book":"2 Wakorintho","chapter":"3","verse":"16","text":"Lakini wakati wowote mtu anapomgeukia Bwana, utaji unaondolewa."},{"book":"2 Wakorintho","chapter":"3","verse":"17","text":"Basi Bwana ndiye Roho. Mahali alipo Roho wa Bwana hapo pana uhuru."},{"book":"2 Wakorintho","chapter":"3","verse":"18","text":"Nasi sote, tukiwa na nyuso zisizotiwa utaji tunadhihirisha utukufu wa Bwana, kama kwenye kioo. Nasi tunabadilishwa ili tufanane naye, toka utukufu hadi utukufu mkuu zaidi, utokao kwa Bwana, ambaye ndiye Roho."}]}