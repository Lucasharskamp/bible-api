{"data":[{"book":"VaFiripi","chapter":"3","verse":"1","text":"Pakupedzisira, hama dzangu, farai muna She! Harisi dambudziko kwandiri kuti ndinyore zvinhu zvimwe chetezvo zvakare kwamuri, uye zvinokuchengetedzai imi."},{"book":"VaFiripi","chapter":"3","verse":"2","text":"Chenjererai imbwa dziya, vanhu vanoita zvakaipa, vaya vanoremadza nyama nokucheka."},{"book":"VaFiripi","chapter":"3","verse":"3","text":"Nokuti tisu vokudzingiswa, tisu tinonamata noMweya waMwari, vanozvirumbidza muna Kristu Jesu, uye vasingavimbi nenyama,"},{"book":"VaFiripi","chapter":"3","verse":"4","text":"kunyange zvangu ini ndine chikonzero chokuvimba kwakadaro."},{"book":"VaFiripi","chapter":"3","verse":"5","text":"ndakadzingiswa pazuva rorusere, ndiri mumwe wavanhu veIsraeri, worudzi rwaBhenjamini, muHebheru wavaHebheru; pamurayiro, ndiri muFarisi;"},{"book":"VaFiripi","chapter":"3","verse":"6","text":"kana kuri kushingaira, ndichitambudza kereke; kana kuri kuchengetedza murayiro, handina mhosva."},{"book":"VaFiripi","chapter":"3","verse":"7","text":"Asi zvose zvakanga zviri pfuma kwandiri, ndakaona kuri kurasikirwa nokuda kwaKristu."},{"book":"VaFiripi","chapter":"3","verse":"8","text":"Chimwezve ndakati zvinhu zvose kurasikirwa hako kana zvichienzaniswa noukuru hunopfurikidza hwokuziva Kristu Jesu, Ishe wangu, nokuti nokuda kwake ndakarasikirwa nezvinhu zvose. Ndakazviita marara, kuti ndiwane Kristu."},{"book":"VaFiripi","chapter":"3","verse":"9","text":"Uye kuti ndiwanikwe maari, ndisina kururama kwangu kunobva pamurayiro, asi uko kunouya kubudikidza nokutenda kuri muna Kristu, iko kururama kunobva kuna Mwari uye kuri kwokutenda."},{"book":"VaFiripi","chapter":"3","verse":"10","text":"Ndinoda kuziva Kristu nesimba rokumuka kwake uye nokuwadzana kwokugovana naye mumatambudziko ake, ndifanane naye pakufa kwake,"},{"book":"VaFiripi","chapter":"3","verse":"11","text":"uye kuti, zvimwe, ndiwane kumuka kubva kuvakafa."},{"book":"VaFiripi","chapter":"3","verse":"12","text":"Kwete kuti ndatowana zvose izvi kare, kana kuti ndatokwana pakururama, asi ndinoshingaira kuti ndichibate icho chandakabatirwa naKristu Jesu."},{"book":"VaFiripi","chapter":"3","verse":"13","text":"Hama dzangu, handisi kuti ndatochibata. Asi ndinoita chinhu chimwe: Ndinokanganwa zviri shure ndichivavarira zviri mberi,"},{"book":"VaFiripi","chapter":"3","verse":"14","text":"ndinoshingairira kuchinangwa chokupedzisira kuti ndiwane mubayiro wandakadanirwa naMwari kudenga muna Kristu Jesu."},{"book":"VaFiripi","chapter":"3","verse":"15","text":"Isu tose takura tinofanira kuva nepfungwa iyoyo. Uye kana pane dzimwe nguva imi muchifunga zvakasiyana, izvozvowo Mwari achazvijekesa kwamuri."},{"book":"VaFiripi","chapter":"3","verse":"16","text":"Ngatiraramei bedzi zvinopindirana nezvatakawana."},{"book":"VaFiripi","chapter":"3","verse":"17","text":"Batanai navamwe mukutevera muenzaniso wangu, hama, uye mucherechedze avo vanorarama zviri maererano netsika dzatakakudzidzisai."},{"book":"VaFiripi","chapter":"3","verse":"18","text":"Nokuti, sezvandaimbokuudzai kare uye ndinodarozve kunyange zvino nemisodzi kuti, vazhinji vanorarama savavengi vomuchinjikwa waKristu."},{"book":"VaFiripi","chapter":"3","verse":"19","text":"Magumo avo ndiko kuparadzwa kwavo, Mwari wavo idumbu ravo, uye kuzvirumbidza kwavo ndiko kunyadziswa kwavo. Pfungwa dzavo dzinofunga zvinhu zvenyika."},{"book":"VaFiripi","chapter":"3","verse":"20","text":"Asi nyika yedu iri kudenga. Uye tinomirira Muponesi anobva ikoko, iye Ishe Jesu Kristu,"},{"book":"VaFiripi","chapter":"3","verse":"21","text":"uyo ane simba rinomugonesa kuti auyise zvinhu zvose pasi pesimba rake, achavandudza miviri yedu yakazvidzika kuti ifanane nomuviri wake wokubwinya."}]}