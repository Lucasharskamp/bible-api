{"data":[{"book":"Philiphithek","chapter":"1","verse":"1","text":"Masi Isu ro khiaothek Phaul nane Thimothi re-è—Hamangkhung-aphuii ro branthek Philiphi shii rai pho hanyie yi Masi Isu rog shii ò rek pha, Charch pha dumuiithek lao ne chiih-è nongphothek shii de:"},{"book":"Philiphithek","chapter":"1","verse":"2","text":"Hamangkhung-aphuii gathek ro Aphuii nane Ithong Isu Masi è nathek shii bushun nane liijiing phi bo."},{"book":"Philiphithek","chapter":"1","verse":"3","text":"Gu idang ishak nathek shii now shii gu ne gui Hamangkhung-aphuii shii nathek chiang laso phi;"},{"book":"Philiphithek","chapter":"1","verse":"4","text":"Chiih-è gu zab ishak nathek zab shii sia shii, gu ne lubo rog shii sia"},{"book":"Philiphithek","chapter":"1","verse":"5","text":"nyieliieshii nathek è igobi è thuh thog pha mua pha blia shii nathek è gu shii nong phi ro."},{"book":"Philiphithek","chapter":"1","verse":"6","text":"Ji-è thuh gu ne thieg Hamangkhung-aphuii hanyie è hì pha wie blia ne nathek duchoi jao pha ji ne, Masi Isu pha Inai ajong sapho shii ne rek ne rai ruii phro."},{"book":"Philiphithek","chapter":"1","verse":"7","text":"Nathek ne idang gu lubu shii um ro! Chiih-è gu rek pha nathek chiang shii than pha ne gu shii khriig um bie ro. Chiih-è Hamangkhung-aphuii è gu shii phi pha jo shii thuh gu ne phatheg hà um shii chiih-è fuang hàne mua shii ragia rek pha nane chuh è rab shii de nathek zab ne mathang um ro."},{"book":"Philiphithek","chapter":"1","verse":"8","text":"Gu ne izai yao rone Hamangkhung-aphuii ne guro khagi ro, gu è nathek chiang guro jam than rone yao mage shii zab ne Masi Isu awai lubu è thog ruii phro."},{"book":"Philiphithek","chapter":"1","verse":"9","text":"Gu ne sia nathek ro miie ne ò rog shii izai khani nane isiie chua ne muna è muna rey ruii ne,"},{"book":"Philiphithek","chapter":"1","verse":"10","text":"ji è nathek ne nyie yi zab è wie ji gua muii ruii phro. Chiihphado nathek ne gang rey ne the pha Masi ro inai è ichad rey ruii phro."},{"book":"Philiphithek","chapter":"1","verse":"11","text":"Hamangkhung-aphuii ro chiong nane biisiie chiang pha nathek ro chaithek ne wie pha ichuathek nyie yi Isu è rek mua bie pha ji è zan ro."},{"book":"Philiphithek","chapter":"1","verse":"12","text":"Gu nathek shii thieg yi pha yang ro, gu ijakthek, gu shii rey pha manathek ne izai mua shii ibi shii yi pha nong ro."},{"book":"Philiphithek","chapter":"1","verse":"13","text":"1:13: Blk 28:30Idohhè shii, zab saja ro hò pha arming nane zab gai ichiih um pha ji ne gu phatheg hà um rone thieg nyieliieshii gu ne Masi ro khiao ro."},{"book":"Philiphithek","chapter":"1","verse":"14","text":"Chiih-è gu phatheg hà um pha ji ne bajo migiphothek ne Ithong shii muna lububo rey dun, ji è ithek ne zab pha ishak shii mua ne arumdang pha yua1:14: mua giak jigi shii umHamangkhung-aphuii mua.  pha lububo rey dun."},{"book":"Philiphithek","chapter":"1","verse":"15","text":"Zai ji ne ithek gai ne Masi ji yua nyieliieshii miegriie pha nane gui, jimagunde gai ne wie yang pha ji è rek."},{"book":"Philiphithek","chapter":"1","verse":"16","text":"Ji rek pha ji ne miie è ro, nyieliieshii ithek ne thieg Hamangkhung-aphuii è gu shii ne mua shii ragia rek pha blia phijong ro."},{"book":"Philiphithek","chapter":"1","verse":"17","text":"Gaithek ne Masi shii isiie è ayao ro, jimagunde munyua miiyang pha ragung è; gu phatheg hà ba shii ithek ne gu shii muna diig phi ruii pha rek."},{"book":"Philiphithek","chapter":"1","verse":"18","text":"Hì ne nyie miyao de oi ro! Masi ro yua pha ji shii ne asi pha now magunde si pha now magunde zab rey now pha jine athodang pha sang ro— Chiih-è gu ne idang sang ruii"},{"book":"Philiphithek","chapter":"1","verse":"19","text":"nyieliieshii naro misiathek re-è chiih-è Isu Masi ro ragung è nyie nong gu shii rek pha ji è ichad rek phi ruii phro ne gu thieg ro."},{"book":"Philiphithek","chapter":"1","verse":"20","text":"Guro jam chid pha ji nane luthong ne guro blia shii gu ne khuchung de buyud arey yi pha, jimagunde idang pha ishak, chiih-è thuh shii, gu ne ley lububo rek chid, ji è guro zab pha blia shii guro chai shii sieng magunde iy magunde gu ne Masi shii biisiie rek chid."},{"book":"Philiphithek","chapter":"1","verse":"21","text":"Chiih-è guro chai ne nyie lei? Gu sieng pha ne Masi bey. Chiihphado, iy pha ji ne gu shii phua ro"},{"book":"Philiphithek","chapter":"1","verse":"22","text":"Jishii athodang pha ji è sieng arone wie blia muna rek mua, chiihphado gu ne ayao mua gu ne nyie gua chid."},{"book":"Philiphithek","chapter":"1","verse":"23","text":"Gune ithua nyi shii ri. Gune hìpha chai thoh ne Masi rog shii muna sieng pha now ro, nyie yi zab è wie mana ro;"},{"book":"Philiphithek","chapter":"1","verse":"24","text":"Jishii nathek chiang shii gu ne isieng rai pha mugak ba ro."},{"book":"Philiphithek","chapter":"1","verse":"25","text":"Gu ne hì nyayao mua, chiih-è ji è gu ne thieg gu ne rai. Nathek ro Migi shii lubo nane ibi rey pha ji shii pha chodo phi pha, gu ne nathek rog shii rai ruii ne,"},{"book":"Philiphithek","chapter":"1","verse":"26","text":"Ji-è gu nathek rog shii dinne um mage shii, nathek shii nathek ro chai Masi rog shii um pha chiang shii gu chiang shii wiangwe ne muna rek pha chiang um phro."},{"book":"Philiphithek","chapter":"1","verse":"27","text":"Thuh, mugak pha mana ne hì ro nathek ro chai ne Masi ro mua duiine um chid, ji è dinne gu nathek shii riig pha awuii mua magunde, chiih-è jia chid pha ji shii nathek ne mua migi shii ò mak rek muii rone chiih-è nathek ne blia jia shii chuh è riu rone gu ne yoi ruii phro."},{"book":"Philiphithek","chapter":"1","verse":"28","text":"Nawaithek ro mak shii arum chid rabo; idang lububo rek bo, chiih-è hì ne khagi rek ruii phro ithek ne mua dun chiih-è nathek yang ruii phro, nyieliieshii hì ne Hamangkhung-aphuii è hanyie shii yang phi ruii phro."},{"book":"Philiphithek","chapter":"1","verse":"29","text":"Nathek shii ne Masi ro blia rek pha jo phijong ro, aishii migi rek bie pha ji asi ro, jishii ai chiang shii diigchiao zud rek pha phi phro."},{"book":"Philiphithek","chapter":"1","verse":"30","text":"1:30: Blk 16:19-40Thuh shii nathek de mak hà gu rog shii ichua nyayie mua phro. Igobi gu è mak rek pha ji nathek è doh pha mak ò ji ro, chiih-è nathek yoi pha gu thuh de mak rek ramuii pha jia ji ro."}]}