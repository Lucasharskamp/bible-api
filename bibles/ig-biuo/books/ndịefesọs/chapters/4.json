{"data":[{"book":"Ndị Efesọs","chapter":"4","verse":"1","text":"Ya mere, mụ onwe m bụ onye mkpọrọ nke Onyenwe anyị, na-arịọ unu ka unu bie ndụ kwesiri ọkpụkpọ nke a kpọrọ unu."},{"book":"Ndị Efesọs","chapter":"4","verse":"2","text":"Werekwanụ obi dị umeala niile na ịdị nwayọọ, na ndidi na-anagide ibe unu nʼịhụnanya."},{"book":"Ndị Efesọs","chapter":"4","verse":"3","text":"Nọọnụ nʼudo nʼetiti onwe unu gbalịakwanụ ime ka ịdị nʼotu unu dịgide nʼime Mmụọ Nsọ."},{"book":"Ndị Efesọs","chapter":"4","verse":"4","text":"E nwere otu ahụ na otu Mmụọ, dị ka e siri kpọọ unu nʼotu olileanya nke dịịrị ọkpụkpọ a kpọrọ unu."},{"book":"Ndị Efesọs","chapter":"4","verse":"5","text":"Otu Onyenwe anyị dị, otu okwukwe na otu baptizim."},{"book":"Ndị Efesọs","chapter":"4","verse":"6","text":"Ọ bụkwa naanị otu Chineke dị onye bụ Nna ihe niile na onye na-achị ihe niile, na onye na-arụ ọrụ ya nʼime ihe niile, na-ebikwa nʼime ihe niile."},{"book":"Ndị Efesọs","chapter":"4","verse":"7","text":"Ma e nyere onye ọbụla amara dịka oke onyinye nke Kraịst siri dị."},{"book":"Ndị Efesọs","chapter":"4","verse":"8","text":"Nʼihi nke a, e kwuru,"},{"book":"Ndị Efesọs","chapter":"4","verse":"9","text":"(E kwuru, “Ọ rigoro,” gịnị ka ọ pụtara ma ọ bụghị na o buru ụzọ rịdaa nʼime ala mmụọ?"},{"book":"Ndị Efesọs","chapter":"4","verse":"10","text":"Onye ahụ si nʼelu rịdata bụkwa otu onye ahụ rigoro nʼeluigwe, ka o nwee ike mejuo ihe niile.)"},{"book":"Ndị Efesọs","chapter":"4","verse":"11","text":"O nyekwara ụfọdụ onyinye ị bụ ndị ozi, ụfọdụ ndị amụma, ụfọdụ ndị nkwusa oziọma, ụfọdụ ndị ụkọchukwu na ndị nkuzi."},{"book":"Ndị Efesọs","chapter":"4","verse":"12","text":"Nke a bụ maka ikwadobe ndị nsọ maka ọrụ nke ije ozi, iji wulite ahụ nke Kraịst;"},{"book":"Ndị Efesọs","chapter":"4","verse":"13","text":"tutu anyị niile abịa na nkwekọta banyere okwukwe anyị, na ọmụma ihe banyere ọkpara Chineke, bụrụ onye tozuru oke, ruo ọtụtụ nke ogogo na ozuzu oke nke Kraịst."},{"book":"Ndị Efesọs","chapter":"4","verse":"14","text":"Mgbe ahụ anyị agaghị abụkwa ụmụntakịrị, ndị ikuku ozizi ọhụrụ dị iche iche na-ebugharị ihu na azụ dị ka ebili mmiri, na ịgha ụgha nke mmadụ, bụ ozizi na-esite nʼime aghụghọ nke ha ji echepụta nduhie."},{"book":"Ndị Efesọs","chapter":"4","verse":"15","text":"Kama nʼikwu eziokwu site na mmụọ ịhụnanya, anyị ga-eto bụrụ ndị tozuru oke nʼakụkụ niile nʼime ya, bụ onye ahụ bụ isi, nke bụ Kraịst."},{"book":"Ndị Efesọs","chapter":"4","verse":"16","text":"Onye anụ ahụ niile, jikọtara ọnụ ma bụrụ otu, site na nkwonkwo niile nke na-enyezu ya nkwado, dịka akụkụ niile ọbụla na-arụ ọrụ ya nke ọma, na-esite nʼụzọ ahụ enyere akụkụ ndị ọzọ aka, ime ka ha too, nakwa iwuli ha elu site nʼịhụnanya."},{"book":"Ndị Efesọs","chapter":"4","verse":"17","text":"Ya mere, ana m ekwu nke a, ma na-eguzokwa na ya nʼime Onyenwe, ka unu hapụ ibi ndụ dị ka ndị mba ọzọ si ebi, na echiche ha na-abaghị uru."},{"book":"Ndị Efesọs","chapter":"4","verse":"18","text":"Ndị ọchịchịrị gbachiri nghọta ha. Ndị dị otu a enweghị oke na ndụ ahụ Chineke na-enye, nʼihi na obi ha mechiri emechi, ha adịghị aghọtakwa."},{"book":"Ndị Efesọs","chapter":"4","verse":"19","text":"Ha abụrụla ndị obi ha kpọrọ nkụ, ndị were onwe ha nyefee ime ihe niile masịrị ọchịchọ ha, ka ha si otu a na-ebi ndụ adịghị ọcha niile, ha bụ ndị jupụtara nʼanya ukwu."},{"book":"Ndị Efesọs","chapter":"4","verse":"20","text":"Ma nke a abụghị otu unu siri mụta Kraịst,"},{"book":"Ndị Efesọs","chapter":"4","verse":"21","text":"ma ọ bụrụ na unu anụla ihe banyere ya, ọ bụrụkwa na unu amụtala ihe site nʼaka ya banyere eziokwu ahụ dị nʼime Jisọs."},{"book":"Ndị Efesọs","chapter":"4","verse":"22","text":"Yipụnụ mmadụ ochie unu, nke mere ka unu na-ebi ndụ ọjọọ na mbụ, bụ mmadụ ochie ahụ nke jupụtara nʼagụụ ime ihe ọjọọ niile,"},{"book":"Ndị Efesọs","chapter":"4","verse":"23","text":"ka eme ka mmụọ nke uche unu dị ọhụrụ."},{"book":"Ndị Efesọs","chapter":"4","verse":"24","text":"Ma yikwasịnụ onwe unu mmadụ ọhụrụ, nke e kere nʼụdịdị Chineke nʼezi omume nʼezie nakwa nʼịdị nsọ."},{"book":"Ndị Efesọs","chapter":"4","verse":"25","text":"Ya mere, wezuganụ ịgha ụgha, ka anyị niile kwuo eziokwu nye ndị agbataobi anyị, nʼihi na anyị niile bụ ndị e jikọtara nʼotu anụ ahụ."},{"book":"Ndị Efesọs","chapter":"4","verse":"26","text":"Mgbe ị na-ewe iwe emehiekwala.4:26 Abụ 4:4 Ekwela ka anyanwụ daa mgbe ị ka nọ na-ewe iwe."},{"book":"Ndị Efesọs","chapter":"4","verse":"27","text":"Enyela ekwensu ohere."},{"book":"Ndị Efesọs","chapter":"4","verse":"28","text":"Ka onye na-ezu ohi kwụsị izu ohi. Kama ya jiri aka ya abụọ rụọ ezi ọrụ, ka o nwee ike inyere ndị ọzọ nọ na mkpa aka."},{"book":"Ndị Efesọs","chapter":"4","verse":"29","text":"Ka okwu rere ure ọbụla hapụ isite nʼọnụ unu pụta. Kama kwuonụ naanị ezi ihe nke ga-aba uru iwuli ndị ọzọ elu dịka mkpa ha si dị na iwetara ndị nụrụ ya ngọzị."},{"book":"Ndị Efesọs","chapter":"4","verse":"30","text":"Unu akpasukwala Mmụọ Nsọ nke Chineke iwe, onye a kara unu akara nʼime ya maka ụbọchị nke mgbapụta."},{"book":"Ndị Efesọs","chapter":"4","verse":"31","text":"Wepụnụ obi ilu niile, na obi ọjọọ na iwe, ya na nkwulu na ibu iro niile nʼetiti unu."},{"book":"Ndị Efesọs","chapter":"4","verse":"32","text":"Nʼọnọdụ ihe ndị a niile, nweenụ obi ebere nʼebe ibe unu nọ. Gbagharanụ ibe unu dịka Chineke sitere nʼamara ya gbaghara unu nʼihi na unu bụ nke Kraịst."}]}