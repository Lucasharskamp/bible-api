{"data":[{"book":"اعداد","chapter":"28","verse":"1","text":"خداوند به موسی گفت:"},{"book":"اعداد","chapter":"28","verse":"2","text":"«این دستورها را به قوم اسرائیل بده: باید هدایای طعام مرا به عنوان هدایای مخصوص و خوشبو به من تقدیم کنید. پس ترتیبی بدهید که این قربانیها را به موقع آورده، طبق دستور من تقدیم کنید."},{"book":"اعداد","chapter":"28","verse":"3","text":"«همچنین به ایشان بگو: قربانی‌ای که بر آتش به من تقدیم می‌کنید باید از بره‌های نر یک ساله و بی‌عیب باشد. هر روز دو تا از آنها را به عنوان قربانی سوختنی تقدیم کنید."},{"book":"اعداد","chapter":"28","verse":"4","text":"یک بره صبح باید قربانی شود و دیگری عصر."},{"book":"اعداد","chapter":"28","verse":"5","text":"با آنها یک کیلو آرد مرغوب که با یک لیتر روغن زیتون مخلوط شده باشد، به عنوان هدیهٔ آردی، تقدیم شود."},{"book":"اعداد","chapter":"28","verse":"6","text":"این است قربانی سوختنی که در کوه سینا تعیین گردید تا هر روز به عنوان هدیۀ خوشبو و مخصوص به خداوند تقدیم شود."},{"book":"اعداد","chapter":"28","verse":"7","text":"همراه با آن، هدیه نوشیدنی نیز باید تقدیم گردد که شامل یک لیتر شراب با هر بره بوده و بایستی در قدس در حضور خداوند ریخته شود."},{"book":"اعداد","chapter":"28","verse":"8","text":"برۀ دیگر را هنگام عصر همراه با همان هدیه آردی و نوشیدنی تقدیم کنند. این قربانی، هدیه‌ای خوشبو و مخصوص برای خداوند خواهد بود."},{"book":"اعداد","chapter":"28","verse":"9-10","text":"«در روز شَبّات علاوه بر قربانی سوختنی روزانه و هدیه نوشیدنی آن، دو برهٔ بی‌عیبِ یک ساله نیز قربانی شود. با این قربانی باید هدیهٔ آردی که شامل دو کیلو آرد مخلوط با روغن است، و هدیهٔ نوشیدنی آن تقدیم شود."},{"book":"اعداد","chapter":"28","verse":"11","text":"«همچنین در روز اول هر ماه، باید قربانی سوختنی دیگری نیز به خداوند تقدیم شود که شامل دو گوسالۀ نر، یک قوچ و هفت برهٔ نر یک ساله است که همهٔ آنها باید سالم و بی‌عیب باشند."},{"book":"اعداد","chapter":"28","verse":"12","text":"برای هر گاو سه کیلو آرد مخلوط با روغن به عنوان هدیه آردی، برای قوچ دو کیلو،"},{"book":"اعداد","chapter":"28","verse":"13","text":"و برای هر بره یک کیلو تقدیم شود. این قربانی سوختنی، هدیه‌ای خوشبو و مخصوص برای خداوند خواهد بود."},{"book":"اعداد","chapter":"28","verse":"14","text":"با هر گاو دو لیتر شراب به عنوان هدیهٔ نوشیدنی، با قوچ یک و نیم لیتر شراب، و با هر بره یک لیتر شراب تقدیم شود. این است قربانی سوختنی ماهانه که باید در طول سال تقدیم شود."},{"book":"اعداد","chapter":"28","verse":"15","text":"«همچنین در روز اول هر ماه یک بز نر برای قربانی گناه به خداوند تقدیم کنید. این قربانی غیر از قربانی سوختنی روزانه و هدیهٔ نوشیدنی آن است."},{"book":"اعداد","chapter":"28","verse":"16","text":"«در روز چهاردهمِ اولین ماه هر سال، مراسم پِسَح را به احترام خداوند بجا آورید."},{"book":"اعداد","chapter":"28","verse":"17","text":"از روز پانزدهم به مدت یک هفته جشن مقدّسی بر پا گردد، ولی در این جشن فقط نان فطیر (نان بدون خمیرمایه) خورده شود."},{"book":"اعداد","chapter":"28","verse":"18","text":"در روز اول این جشن مقدّس، همهٔ شما به عبادت بپردازید و هیچ کار دیگری نکنید."},{"book":"اعداد","chapter":"28","verse":"19","text":"در این روز دو گوسالۀ نر، یک قوچ و هفت برهٔ نر یک ساله که همه سالم و بی‌عیب باشند به عنوان قربانی سوختنی، بر آتش به خداوند تقدیم کنید."},{"book":"اعداد","chapter":"28","verse":"20-21","text":"با هر گاو سه کیلو آرد مخلوط با روغن به عنوان هدیهٔ آردی، با قوچ دو کیلو، و با هر بره یک کیلو هدیه کنید."},{"book":"اعداد","chapter":"28","verse":"22","text":"یک بز نر هم برای کفارهٔ گناهانتان قربانی کنید."},{"book":"اعداد","chapter":"28","verse":"23","text":"اینها غیر از قربانی سوختنی است که هر روز صبح تقدیم می‌شود."},{"book":"اعداد","chapter":"28","verse":"24","text":"در آن یک هفتهٔ عید، باید روزانه هدیۀ طعام را همچون هدیۀ مخصوص و به عنوان هدیۀ خوشبو به خداوند تقدیم کنید. اینها علاوه بر قربانی سوختنی و هدیهٔ نوشیدنی دائمی است."},{"book":"اعداد","chapter":"28","verse":"25","text":"در روز هفتم این جشن مقدّس نیز همهٔ شما به عبادت مشغول باشید و هیچ کار دیگری نکنید."},{"book":"اعداد","chapter":"28","verse":"26","text":"«در روز عید نوبرها28‏:26 عید نوبرها را عید هفته‌ها یا پنتیکاست نیز می‌گفتند. که اولین نوبر محصول غلهٔ خود را به خداوند تقدیم می‌کنید، همهٔ شما جمع شده، به عبادت مشغول شوید و هیچ کار دیگری نکنید."},{"book":"اعداد","chapter":"28","verse":"27","text":"در آن روز دو گوسالۀ نر، یک قوچ و هفت برهٔ نر یک ساله به عنوان قربانی سوختنی به خداوند تقدیم کنید. این قربانی، همچون هدیۀ خوشبو برای خداوند است."},{"book":"اعداد","chapter":"28","verse":"28-29","text":"با هر گاو سه کیلو آرد مخلوط با روغن به عنوان هدیهٔ آردی، با قوچ دو کیلو، و با هر بره یک کیلو هدیه کنید."},{"book":"اعداد","chapter":"28","verse":"30","text":"همچنین برای کفارهٔ گناهانتان یک بز نر قربانی کنید."},{"book":"اعداد","chapter":"28","verse":"31","text":"این قربانیها را همراه با هدایای نوشیدنی آنها تقدیم کنید. اینها غیر از قربانی سوختنی روزانه است که با هدایای آردی آن تقدیم می‌شود. دقت نمایید حیواناتی که قربانی می‌کنید سالم و بی‌عیب باشند."}]}