{"data":[{"book":"Deuteronomo","chapter":"18","verse":"1","text":"Ansembe Achilevi amene ndi fuko lonse la Alevi, asapatsidwe malo kapena cholowa pakati pa Aisraeli. Iwowa azidzadya zoperekedwa kwa Yehova ngati nsembe, popeza zimenezo ndiye cholowa chawo."},{"book":"Deuteronomo","chapter":"18","verse":"2","text":"Iwowa sadzakhala ndi cholowa pakati pa abale awo pakuti Yehova ndiye cholowa chawo monga anawalonjezera."},{"book":"Deuteronomo","chapter":"18","verse":"3","text":"Anthu amene abwera kudzapereka nsembe ya ngʼombe kapena nkhosa, azipereka kwa wansembe gawo lake motere: mwendo wakutsogolo, nyama yamʼmasaya ndi zamʼkati."},{"book":"Deuteronomo","chapter":"18","verse":"4","text":"Muziwapatsa zamasika zoyamba za tirigu wanu, vinyo watsopano ndi mafuta, ndi ubweya woyamba pometa nkhosa zanu,"},{"book":"Deuteronomo","chapter":"18","verse":"5","text":"pakuti Yehova Mulungu wanu wawasankha iwowa ndi ana awo pakati pa mafuko anu onse kuti aziyimirira ndi kutumikira mʼdzina la Yehova nthawi zonse."},{"book":"Deuteronomo","chapter":"18","verse":"6","text":"Ngati Mlevi asuntha achoka ku mzinda wake ndi kupita kumalo kwina kumene Yehova wasankha mu Israeli momwemo ndi mtima wake wonse,"},{"book":"Deuteronomo","chapter":"18","verse":"7","text":"kumeneko akhoza kukatumikirako mʼdzina la Yehova Mulungu wake monga Alevi anzake onse amene akutumikira pamaso pa Yehova."},{"book":"Deuteronomo","chapter":"18","verse":"8","text":"Iye ayenera kulandira zogawana zawo mofanana ndi anzakewo ngakhale kuti iye anagulitsa kale cholowa cha pa banja pawo."},{"book":"Deuteronomo","chapter":"18","verse":"9","text":"Mukafika mʼdziko limene Yehova Mulungu wanu akukupatsani, musakaphunzire makhalidwe onyansa a anthu a mʼdzikolo."},{"book":"Deuteronomo","chapter":"18","verse":"10","text":"Pasapezeke pakati panu munthu wootcha pa moto mwana wake wamwamuna kapena wamkazi ngati nsembe. Asapezekenso pakati panu munthu wowombeza kapena wochita mawula, wolosera, wochita za ufiti,"},{"book":"Deuteronomo","chapter":"18","verse":"11","text":"wolodza, kapena woyankhula ndi mizimu ya anthu akufa ndi kumafunsira nzeru kwa anthu akufawo."},{"book":"Deuteronomo","chapter":"18","verse":"12","text":"Aliyense wochita zinthu zotere ndi wonyansa pamaso pa Yehova, ndipo chifukwa cha zonyansa zimenezi Yehova adzakupirikitsirani mitundu ya anthu imeneyi."},{"book":"Deuteronomo","chapter":"18","verse":"13","text":"Muzikhala angwiro pamaso pa Yehova Mulungu wanu."},{"book":"Deuteronomo","chapter":"18","verse":"14","text":"Mitundu ya anthu imene mudzayipirikitseyo imamvera anyanga kapena owombeza mawula. Koma inu Yehova Mulungu wanu sanakuvomerezeni kutero."},{"book":"Deuteronomo","chapter":"18","verse":"15","text":"Yehova Mulungu wanu adzawutsa pakati pa abale anu mneneri ngati ine. Muyenera kumumvera ameneyo."},{"book":"Deuteronomo","chapter":"18","verse":"16","text":"Pakuti izi ndi zimene munapempha kwa Yehova Mulungu wanu ku Horebu pa tsiku la msonkhano lija pamene munati, “Ife tisamvenso mawu a Yehova Mulungu wathu kapena kuona moto woopsawu, kuopa kuti tingafe.”"},{"book":"Deuteronomo","chapter":"18","verse":"17","text":"Yehova anati kwa ine, “Zimene akunenazi ndi zabwino."},{"book":"Deuteronomo","chapter":"18","verse":"18","text":"Ndidzawawutsira mneneri ngati iwe pakati pa abale awo ndipo ndidzayika mawu anga mʼkamwa mwake ndipo adzawawuza chilichonse chimene ndidzamulamula."},{"book":"Deuteronomo","chapter":"18","verse":"19","text":"Ine mwini ndidzaweruza aliyense amene sadzamvera mawu anga amene mneneriyo adzayankhula mʼdzina langa."},{"book":"Deuteronomo","chapter":"18","verse":"20","text":"Koma mneneri wonena zinthu mʼdzina langa ndisanamulamulire kutero, kapena mneneri wonenera mʼdzina la milungu ina, ayenera kuphedwa.”"},{"book":"Deuteronomo","chapter":"18","verse":"21","text":"Mwina mukhoza kumadzifunsa kuti, “Kodi tingadziwe bwanji kuti uthengawu sanayankhule ndi Yehova?”"},{"book":"Deuteronomo","chapter":"18","verse":"22","text":"Ngati zimene mneneriyo wanenera mʼdzina la Yehova sizinachitike kapena kukwaniritsidwa, ndiye kuti umenewo si uthenga umene Yehova wayankhula. Mneneri ameneyo amangoyankhula za mʼmutu mwake ndiye musadzidzimuke naye."}]}