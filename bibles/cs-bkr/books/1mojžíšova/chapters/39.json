{"data":[{"book":"1 Mojžíšova","chapter":"39","verse":"1","text":"Jozef pak doveden byl do Egypta; a koupil ho Putifar, dvořenin Faraonův, nejvyšší nad drabanty, muž Egyptský, od Izmaelitských, kteříž ho tam dovedli."},{"book":"1 Mojžíšova","chapter":"39","verse":"2","text":"Byl pak Hospodin s Jozefem, a všecko se mu šťastně vedlo, a bydlil v domě pána svého toho Egyptského."},{"book":"1 Mojžíšova","chapter":"39","verse":"3","text":"A viděl pán jeho, že Hospodin byl s ním, a že všecko, což činil, Hospodin k prospěchu přivedl v rukou jeho."},{"book":"1 Mojžíšova","chapter":"39","verse":"4","text":"Tedy nalezl Jozef milost před očima jeho, a sloužil mu. I představil ho domu svému, a všecko, což měl, dal v ruku jeho."},{"book":"1 Mojžíšova","chapter":"39","verse":"5","text":"A hned, jakž ustanovil ho nad domem svým, a nade vším, což měl, požehnal Hospodin domu Egyptského toho pro Jozefa. A bylo požehnání Hospodinovo na všech věcech, kteréž měl doma i na poli."},{"book":"1 Mojžíšova","chapter":"39","verse":"6","text":"Všech tedy věcí, kteréž měl, zanechal v rukou Jozefových; aniž o čem, tak jako on, věděl, jediné o chlebě, kterýž jedl. Byl pak Jozef ušlechtilé postavy a krásného vzezření."},{"book":"1 Mojžíšova","chapter":"39","verse":"7","text":"I stalo se potom, že vzhlédala žena pána jeho očima svýma na Jozefa, a řekla: Spi se mnou."},{"book":"1 Mojžíšova","chapter":"39","verse":"8","text":"Kterýžto odpíraje, řekl ženě pána svého: Aj, pán můj neví tak jako já, co jest v domě, a všecko, což má, dal v ruce mé."},{"book":"1 Mojžíšova","chapter":"39","verse":"9","text":"Není žádného přednějšího nade mne v domě tomto, aniž co vyňal z správy mé, kromě tebe, jelikož jsi ty manželka jeho. Jak bych tedy učinil takovou nešlechetnost, a hřešil i proti Bohu?"},{"book":"1 Mojžíšova","chapter":"39","verse":"10","text":"A když mluvila ona Jozefovi den po dni, nepovolil jí, aby spal s ní, ani aby býval s ní."},{"book":"1 Mojžíšova","chapter":"39","verse":"11","text":"Tedy dne jednoho, když přišel do domu k práci své, a nebylo tu žádného z domácích v domě,"},{"book":"1 Mojžíšova","chapter":"39","verse":"12","text":"Chytila jej ona za roucho jeho, řkuci: Lež se mnou. On pak nechav roucha svého v rukou jejích, utekl, a vyšel ven."},{"book":"1 Mojžíšova","chapter":"39","verse":"13","text":"A ona viduci, že nechal roucha svého v rukou jejích a vyběhl ven,"},{"book":"1 Mojžíšova","chapter":"39","verse":"14","text":"Svolala domácí své, a řekla k nim takto: Pohleďte, přivedl nám muže Hebrejského, kterýž by měl posměch z nás; nebo přišel ke mně, aby ležel se mnou; i křičela jsem hlasem velikým."},{"book":"1 Mojžíšova","chapter":"39","verse":"15","text":"A když uslyšel, že jsem hlasu svého pozdvihla a křičela, nechav roucha svého u mne, utekl a vyšel ven."},{"book":"1 Mojžíšova","chapter":"39","verse":"16","text":"Tedy schovala roucho jeho u sebe, až přišel pán jeho do domu svého."},{"book":"1 Mojžíšova","chapter":"39","verse":"17","text":"K němuž mluvila v tato slova, řkuci: Přišel ke mně služebník ten Hebrejský, kteréhožs přivedl nám, aby mi lehkost učinil."},{"book":"1 Mojžíšova","chapter":"39","verse":"18","text":"A když jsem hlasu svého pozdvihla a křičela, tedy nechal roucha svého u mne, a utekl ven."},{"book":"1 Mojžíšova","chapter":"39","verse":"19","text":"I stalo se, že, když uslyšel pán jeho slova ženy své, kteráž mluvila mu, pravěci: Tak mi učinil služebník tvůj, rozhněval se velmi."},{"book":"1 Mojžíšova","chapter":"39","verse":"20","text":"Protož vzal ho pán jeho, a dal jej do věže žalářné, v to místo, kdež vězňové královští seděli; i byl tam v žaláři."},{"book":"1 Mojžíšova","chapter":"39","verse":"21","text":"Byl pak Hospodin s Jozefem, a naklonil se k němu milosrdenstvím; a dal jemu milost u vládaře nad žalářem."},{"book":"1 Mojžíšova","chapter":"39","verse":"22","text":"I dal vládař žaláře v moc Jozefovi všecky vězně, kteříž byli v věži žalářné; a cožkoli tam činiti měli, on to spravoval."},{"book":"1 Mojžíšova","chapter":"39","verse":"23","text":"Aniž vládař žaláře k čemu dohlídal, což jemu svěřil; proto že Hospodin byl s ním, a což on činil, Hospodin tomu prospěch dával."}]}