{"data":[{"book":"Imisebenzi","chapter":"26","verse":"1","text":"U-Agripha wasesithi kuPhawuli, “Ulemvumo yokuzikhulumela.”"},{"book":"Imisebenzi","chapter":"26","verse":"2","text":"“Nkosi Agripha, ngizibona ngilenhlanhla ukuma phambi kwakho lamuhla ngisethula ukuzivikela kwami kuwo wonke amacala engiwetheswa ngamaJuda,"},{"book":"Imisebenzi","chapter":"26","verse":"3","text":"ikakhulu njengoba wena uwazi amasiko amaJuda kanye lokuphikisana kwawo. Ngakho ngiyakucela ukuthi ungilalele ngokubekezela."},{"book":"Imisebenzi","chapter":"26","verse":"4","text":"AmaJuda wonke ayayazi impilo engiyiphilileyo kusukela ebuntwaneni bami, ekuqaleni kokuphila kwami elizweni lakithi njalo laseJerusalema."},{"book":"Imisebenzi","chapter":"26","verse":"5","text":"Sebengazi okwesikhathi eside njalo bangafakaza nxa bethanda, ukuthi ngenhlelo zenkolo yethu eqinileyo, ngangiphila ngingumFarisi."},{"book":"Imisebenzi","chapter":"26","verse":"6","text":"Manje sekungenxa yethemba lami kulokho uNkulunkulu akuthembisa okhokho bethu okwenza ngithonisiswe lamuhla."},{"book":"Imisebenzi","chapter":"26","verse":"7","text":"Lesi yiso isithembiso esilindelwe yizizwana zakithi ezilitshumi lambili ukuthi zizasibona sigcwaliseka zilokhu zimkhonza uNkulunkulu ngokutshiseka emini lebusuku. Mhlekazi, kungenxa yalo lelithemba engimangalelwa lona ngamaJuda."},{"book":"Imisebenzi","chapter":"26","verse":"8","text":"Kungenzakala kanjani ukuthi phakathi kwenu kube yinto engakholekiyo ukuthi uNkulunkulu uyabavusa abafileyo na?"},{"book":"Imisebenzi","chapter":"26","verse":"9","text":"Lami ngokwami ngangizimisele ukuthi ngenze yonke imizamo yokuphikisana lebizo likaJesu waseNazaretha."},{"book":"Imisebenzi","chapter":"26","verse":"10","text":"Lakanye yikho lokho engakwenzayo eJerusalema. Ngaphiwa amandla ngabaphristi abakhulu ngaphosela abanengi abangcwele entolongweni, kwathi ekubulaweni kwabo lami ngasekela ukubalahla."},{"book":"Imisebenzi","chapter":"26","verse":"11","text":"Izikhathi ezinengi ngangihamba nginquma lamasinagogu ngisithi kabajeziswe, ngazama njalo ukubabamba ngamandla ukuthi bahlambaze uJesu. Ngathi ngihlanyiswa yikubazonda ngaya lakwamanye amadolobho asezizweni ukuyabahlukuluza khona."},{"book":"Imisebenzi","chapter":"26","verse":"12","text":"Kolunye uhambo lwami ngalubangisa eDamaseko ngilamandla lomlayo engawuphiwa ngabaphristi abakhulu."},{"book":"Imisebenzi","chapter":"26","verse":"13","text":"Kwathi sekungaba yimini enkulu ngisendleleni Mhlekazi Agripha, ngabona ukukhanya kuvela ezulwini, kukhazimula ukwedlula ilanga, kungizingelezele kanye labakhula bami."},{"book":"Imisebenzi","chapter":"26","verse":"14","text":"Sonke sawela phansi, ngezwa ilizwi lisithi kimi, ngesiHebheru, ‘Sawuli, Sawuli ungihlukuluzelani na? Kubuhlungu kuwe ukukhahlela izinciji.’"},{"book":"Imisebenzi","chapter":"26","verse":"15","text":"Ngasengibuza ngathi, ‘Ungubani, Nkosi?’"},{"book":"Imisebenzi","chapter":"26","verse":"16","text":"Phakama khathesi ume ngezinyawo zakho. Ngizibonise kuwe ukuthi ngikukhethe ukuba yinceku njalo ube ngufakazi walokho osukubonile ngami, lalokho engisazakutshengisa khona."},{"book":"Imisebenzi","chapter":"26","verse":"17","text":"Ngizakuphephisa ebantwini bakini lakwabeZizwe. Ngikuthuma"},{"book":"Imisebenzi","chapter":"26","verse":"18","text":"ukuthi uvule amehlo abo, ubaphendule basuke ebumnyameni baye ekukhanyeni, njalo basuke emandleni kaSathane baye kuNkulunkulu ukuze bemukele ukuthethelelwa kwezono lendawo phakathi kwalabo abangcweliswe ngokukholwa kimi.’"},{"book":"Imisebenzi","chapter":"26","verse":"19","text":"Ngakho-ke, Nkosi Agripha, kangiqholozelanga umbono ovela ezulwini."},{"book":"Imisebenzi","chapter":"26","verse":"20","text":"Ngaqala ngaba seDamaseko, kwalandela abaseJerusalema laseJudiya lonke, kwalandela labeZizwe labo, ngatshumayela ukuthi kumele baphenduke babuyele kuNkulunkulu njalo babonise ukuphenduka kwabo ngezenzo zabo."},{"book":"Imisebenzi","chapter":"26","verse":"21","text":"Kungaleso isizatho okwenza amaJuda angibamba ngisemagumeni ethempeli azama ukungibulala."},{"book":"Imisebenzi","chapter":"26","verse":"22","text":"Kodwa uNkulunkulu ungiphephisile kuze kube namuhla, yikho ngimi lapha ngifakaza kwabancinyane labakhulu ngokufananayo. Kakulalutho engilutshoyo ngaphezu kwalokho abaphrofethi loMosi abathi kuzakwenzakala,"},{"book":"Imisebenzi","chapter":"26","verse":"23","text":"ukuthi uKhristu wayezahlupheka, njalo njengowokuqala ukuvuka kwabafileyo, atshumayele ukukhanya ebantwini bakibo lakwabeZizwe.”"},{"book":"Imisebenzi","chapter":"26","verse":"24","text":"Khonapho uFestasi wasemphazamisa esazivikela wathi, “Phawuli, usangene ingqondo! Ukufunda kwakho okukhulu sekukuphambanise ingqondo.”"},{"book":"Imisebenzi","chapter":"26","verse":"25","text":"Waphendula uPhawuli wathi, “Kangihlanyi, Mhlekazi omkhulu Festasi. Engikutshoyo kuliqiniso njalo kulengqondo."},{"book":"Imisebenzi","chapter":"26","verse":"26","text":"Inkosi izijayele lezizinto yikho ngikhuluma kuyo ngikhululekile. Ngiyakholwa ukuthi kakukho lokukodwa kukho okuyeqileyo inkosi, ngoba kakwenziwanga ejikweni ngokucatshelana."},{"book":"Imisebenzi","chapter":"26","verse":"27","text":"Nkosi Agripha, uyabakholwa na abaphrofethi? Ngiyazi ukuthi uyabakholwa.”"},{"book":"Imisebenzi","chapter":"26","verse":"28","text":"U-Agripha wasesithi kuPhawuli, “Kambe ucabanga ukuthi ngesikhatshana esifitshane kangaka ungangiphendula ngibe ngumKhristu?”"},{"book":"Imisebenzi","chapter":"26","verse":"29","text":"UPhawuli waphendula wathi, “Singaba sisifitshane loba sibeside, ngiyakhuleka kuNkulunkulu ukuthi kakungabi nguwe kuphela kodwa bonke abangizwayo lamuhla bangaba yilokho engiyikho khona, ngaphandle kwala amaketane.”"},{"book":"Imisebenzi","chapter":"26","verse":"30","text":"Inkosi yaphakama kanye lombusi loBhenikhe lalabo ababehlezi labo."},{"book":"Imisebenzi","chapter":"26","verse":"31","text":"Baphuma endlini, bathi sebekhuluma bodwa, bathi, “Indoda le kakulalutho elwenzayo olufanele ukufa loba ukuvalelwa entolongweni.”"},{"book":"Imisebenzi","chapter":"26","verse":"32","text":"U-Agripha wathi kuFestasi, “Indoda le ibizakhululwa kube ibingedluliselanga icala layo kuKhesari.”"}]}