{"data":[{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"1","text":"ዓንፆኪያይዳ ዓኣ ኪሪስቶሴ ጉሙርቃ ዓሶ ባኣካ'' ፆኦሲ ማሊሢ ኬኤዛያና ኪሪስቶሴ ጉሙርቃ ዓሶ ዔርዛ ዓሲያ ዓኣኔ፤ ዬያታ «ባርናባሴ፥ ካርፃሢ ጌይንታ ሲሞኦኔ፥ ቄሬና ዓጮ'' ዓሢ ሉኪዮሴ፥ ዓጮ''ኮ ዖይዳሳ ቤዞ ዎይሣ ሄሮዲሴንታ"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"2","text":"ዬንሢ ሙኡዚ'' ሓሺ'' ሺኢጲሢ ሺኢቃንቴ ሓሣ ፆኦሲ ካኣሽካንቴ ዓያና ጌኤሺ፦ «ታኣኒ ዶኦሬ ማዾ''ም ባርናባሴና ሳውሌና ታኣም ዱማሲ ኬሱ''ዋቴ» ጌዔኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"3","text":"ዔያታ ላሚ ሓሣ ሙዖ ሓሺ'' ሺኢቆ ሺኢጲፆ ሺኢቂ፥ ኩጮ ዔያቶ ዑፃ ጌሤስካፓ ዔያቶ ዳኬኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"4","text":"ባርናባሴና ሳውሌና ዓያና ጌኤሺ ዔያቶ ዳኬም ሴሌውቂያ ጌይንታ ዓጮ'' ዓኣዺ፥ ዬካፓ ዋኣፆ ካኣሚሎና ዋኣፆ ሳዛ'' ዓኣ ቆጲሮሴ ዓኣዼኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"5","text":"ሲልማና ዔያታ ሄላ''ዖ ዓይሁዶ ዓሶኮ ቡኪንቶ ቤዛ ፆኦሲ ቃኣላ ኬኤዜኔ፤ ዮሓኒሴ ጌይንታ ማርቆሴያ ዔያቶና ዎላ'' ማዒ ዔያቶ ማኣዴ''ኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"6","text":"ቆጲሮሴኮ ጳፑ ጋዓ ቤዞ ዴንዲ ዔያታ ሄላ''ዖ፥ ባሪዬሱሴ ጌይንታ ፔቴ'' ዓይሁዴ ዓሲ ዦይስኬያ ዴንቄኔ፤ ዒዚያ ሉኡዙሞና ፆኦሲ ማሊሢ ኬኤዛኔ ጋዓ ዓሲኬ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"7","text":"ዒዚ ሴርጊዮስ ጳውሎሴ ጌይንታ ኮሺ'' ጫዋ ማዒ ዓጪ ዎይሣስኬያኮ ላጌኬ፤ ዬይ ዎይሣ ዓሢ ባርናባሴና ሳውሌና ዔኤሊ''ሲ ፆኦሲ ቃኣላ ዋይዛኒ ኮዔኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"8","text":"ጋዓንቴ ጊሪኬ ሙኡጮና «ዔሊማሴ» ጌይንታ ዦዋኣሢ፥ ባሪዬሱሴ ዬይ ዓጮ'' ዎይሣሢ ኪሪስቶሴ ጉሙርቁዋጉዲ ላኣጊ ባርናባሴና ሳውሌና ኬኤዛ ባኮ ዒፂ ማኬኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"9","text":"ሳውሌ ጌይንታ ጳውሎሴ ጋዓንቴ ዓያና ጌኤሺ ኩሙሢ ዎልቄና ዒዛይዳ ሙኬም ዬያ ዓሢ ኮሺ'' ዛጋዖ፦"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"10","text":"«ሓይ ኔ ፃላሄ ናዓሢ፥ ጎኑሞ ቢያኮ ሞርኬ ማዔሢ፥ ጌሺሢና ፑርቱሞና ኔ ጊዳ'' ኩሜሢ ሓይ! ፒዜ ፆኦሲ ጎይፆ ዎቢሶ ኔ ሓሻ''ዓዳ?"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"11","text":"ሓሢ ሓይሾ ኔና ፆኦሲ ኩቺ ጳርቃንዳኔ፤ ዓኣፒ ባይቄያ ኔ ማዓንዳኔ፤ ፆኦሲ ጌዔ ዎዳ'' ሄላ''ንዳኣና ዓቦ''ኮ ፖዖ ኔ ዛጋዓኬ» ጋዓዛ፥ ቤዞማና ዓኣፓ ዒዛኮ ሻኣራቲ ዹሚ ባይቄም፥ ኩጮ ዒዛኮ ዓርቂ ዔኪ ዒዛ ዓኣዻንዳ ዓሲ ኮይላ'' ዒዛኮ ዒ ኮይሢ ዓርቄኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"12","text":"ዓጮ'' ዎይሣሢ ማዔ ባኮ ቢያ ዛጋዖ ኪሪስቶሴ ጉሙርቄኔ፤ ጎዳ ዛሎ'' ዋይዜ ባኮሮዋ ቢያ ዲቃቲ ሄርሼኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"13","text":"ዬካፓ ጳውሎሴና ዒዛኮ ላጎንሢና ዋኣፆ ካኣሚሎና ጳፑይዳፓ ጲንፒሊያ ዓጫ'' ዓኣ ጴርጌ ዓኣዼኔ፤ ዮሓኒሴ ጌይንታ ማርቆሴ ጋዓንቴ ዔያቶይዳፓ ዱማዺ ጊንሣ ዬሩሳላሜ ማዒ ዓኣዼኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"14","text":"ዔያታ ጋዓንቴ ጴርጌይዳፓ ዔቂ ጲሲዲያ ዓጮ''ይዳ ዓኣ ዓንፆኪያ ዓኣዼኔ፤ ዓይሁዶኮ ሓውሾ ኬሎ''ና ዔያቶኮ ቡኪንቶ ቤዞ ጌሊ ዴዔኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"15","text":"ዒማ''ና ዎጎ ማፃኣፖና ፆኦሲ ማሊፆ ኬኤዛ ዓሶናኮ ማፃኣፓፓ ናባቢንቴሢኮ ጊንፃ ዓይሁዶ ዓሶኮ ቡኪንቶ ቤዞ ሱኡጋ፦ «ዒሾንሢዮቴ! ዴሮ'' ዶዲሻ ቃኣላ ዒንሢኮ ዓኣቶ ዴሮ''ም ኬኤዙዋቴ» ጌዒ ዓሲ ዔያቶም ዳኬኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"16","text":"ዬያሮ ጳውሎሴ ዔቃዖ ዴሮ'' ባንሢ ኩቺና ዻዊ ዻዊ ሂዚ ጌዔኔ፦ «ዒስራዔኤሌ ዓሶንታ ሓሣ ዒንሢ ፆኦሲ ዒጊጫ፥ ዓይሁዴ ማዒባኣ ዴራ''! ዋይዙዋቴ፤"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"17","text":"ሓያ ዒስራዔኤሌ ዴሮ''ኮ ፆኦዛሢ ኑኡኮ ቤርታዻ ዓዶንሢ ዶኦሪ፥ ጊብፄ ዓጮ''ይዳ ዔያታ ዓኣ ዎዶ''ና ዳልጊ ዴሬ ዔያቶ ማሂ ዒዛኮ ዼኤፖ ዎልቆና ዬኖ ዓጫ''ፓ ዔያቶ ኬሴ''ኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"18","text":"ዖይዲታሚ'' ሌዔ ማዓንዳያ ዓሲ ናንጉዋ ዳውሎ''ይዳ ጊቢ'' ዳንዳዒሢና"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"19","text":"ዬካፓ ካኣናኔ ዓጮ''ይዳ ላንካይ ካኣቶ'' ባይዚ፥ ዬያቶኮ ዓጮ'' ዔያቶ ዻካልሴኔ፤"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"20","text":"ዬካፓ ሓሣ ዖይዶ ፄኤታና ዶንጊታሚ'' ሌዔ ማዓንዳያ ፆኦሲ ማሊፆ ኬኤዛ ሳሙዔኤሌ ዎዶ'' ሄላ''ንዳኣና ሱኡጌ ዔያቶ ዎይሣንዳጉዲ ማሄኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"21","text":"«ዬካፓ ሄሊ''ሲ ካኣቲ ዔያቶም ካኣታሳንዳጉዲ ፆኦሲ ዔያታ ሺኢቃዛ፥ ፆኦሲ ዔያቶም ቢኢኒያሜ ፃጳፓ ማዔ ቂሴ ናኣዚ'' ሳኣዖኦሌ ዖይዲታሚ'' ሌዔ ካኣታሴኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"22","text":"ፆኦሲ ሳኣዖኦሌ ካኣቱማፓ ኬይሴስካፓ ዳውቴ ዔያቶም ካኣታሴኔ፤ ፆኦሲ ዳውቴ ዛሎ'' ማርካዻዖ ‹ዒናፓ ታ ዒዛ ናሽካያ፥ ታኣኮ ማሊፆ ኩንሣ፥ ዒሴዬ ናኣዚ'' ዳውቴ ታ ዴንቄኔ› ጌዔኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"23","text":"ዬያ ዓሢ ዜርፆይዳፓ ፆኦሲ ዒንጌ ሃጊ ማዓንዳ ዎዞጉዴያ ዒስራዔኤሌ ዓሶ ዻቂሻ፥ ዬሱሴ ዔኪ ሙኬኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"24","text":"ዬሱሴ ማዾ'' ዓርቃንዳሢኮ ቤርታ ዒስራዔኤሌ ዓሳ ጎሞ ፔኤኮ ቡኡፂ ዋኣሢና ማስታንዳጉዲ ዮሓኒሴ ኬኤዜኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"25","text":"ዮሓኒሴ ፔ ማዾ'' ኩርሳኒ ዑኪ ዓኣዖ፦ ‹ታና ዒንሢ ዖናኬ ጋዓይ? ታኣኒ ሜሲሔቱዋሴ፤ ጋዓንቴ ዒዛኮ ዱርዞ ቱኮ'' ሱዞ ቡላ''ኒ ታኣም ኮይሱዋያ፥ ታኣኮ ጊንፆ ሜሌ'' ሙካንዳኔ› ጌዔኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"26","text":"«ዒንሢ ዓብራሃሜ ዜርፃፓ ሾይንቴ ዒሾንሢንታ ፆኦሲ ዒጊጫዞንሢ ቢያ! ሓይ ዻቂንቶ ቃኣላ'' ዳኪንቴሢ ኑምኬ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"27","text":"ጋዓንቴ ዬሩሳላሜይዳ ናንጋ ዓሶና ዔያቶኮ ሱኡጎና ዬሱሴ ዓሲ ዻቂሻያ ማዔሢ ዔሪባኣሴ፤ ሃሣ ዓይሁዶ ዓሶኮ ሃውሾ ኬሎ''ና ቢያ ናባቢንታ፥ ፆኦሲ ማሊፆ ኬኤዛ ዓሶኮ ማፃኣፖ ቃኣላ''ኣ ዔያቶም ጌሊባኣሴ፤ ያዺ ማዔቴያ ፆኦሲ ማሊፆ ኬኤዛ ዓሳ ጌዔ ጎይፆ ዒዛ ዑፃ ፑርታ ዎጌ ዔያታ ዎጌኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"28","text":"ሓይቢም ዒዛ ሄሊ''ሳ ዻቢንቲ ዔያታ ዒዛይዳ ዴንቂባኣዖ ዔያቶም ዒዛ ዎዻንዳጉዲ ጲላፆሴ ዔያታ ሺኢቄኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"29","text":"ዒዛ ዛሎ'' ፃኣፒንቴ ባኮ ቢያ ዔያታ ኩንሤሢኮ ጊንፃ ፑርቲሴ ዓሶ ሱፆ ሚፃፓ ኬይሲ ዒዛ ዔያታ ዱኡኬኔ፤"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"30","text":"ጋዓንቴ ፆኦሲ ዒዛ ሓይባ''ፓ ዔቂሴኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"31","text":"ጌሊላይዳፓ ዬሩሳላሜ ዒዛና ዎላ'' ሙኬዞንሢማኣ ሚርጌ ኬሊ'' ዒዚ ጴዼኔ፤ ዬያታ ሓሢ ዴሮ''ኮ ቤርቶይዳ ዒዛኮ ማርኮንሢኬ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"32","text":"ኑኡኒ ሓሢ ዒንሢም ዔኪ ሙኬሢ ፆኦሲ ኑ ዓዶንሢም ሃጊ ማዓንዳ ዎዛ ማሂ ዒንጌ ኮዦ ሓይሶኬ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"33","text":"ዎይቲ ጌዔቶ ፆኦሲ ዬሱሴ ሓይባ''ፓ ዔቂሲፆና ዬያ ዎዞ'' ኑና ዔያቶኮ ናኣቶ''ም ኩንሤኔ። ዬይያ፦ ዓይኑሞ ማፃኣፖ ዓይሢ ላምዖይዳ፥"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"34","text":"ዒዚ ዎዑዋጉዲ ፆኦሲ ዒዛ ሓይባ''ፓ ዔቂሴሢ ዔርዛኒ፦ ‹ዳውቴም ዒንጊንቴ ሃጊ ማዓንዳ ዎዛሢ፥ ፆኦሲም ዱማዼያ ሃሣ ጉሙርቂንታያ ማዔሢ ታ ዒንሢም ዒንጋንዳኔ› ጌዒ ኬኤዜኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"35","text":"«ሓሣ ሜሌ'' ቤስካ ዓይኑሞ ማፃኣፖይዳ፦"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"36","text":"«ጋዓንቴ ዳውቴ ፔኤኮ ናንጎ ዎዶ''ይዳ ማዾ'' ፆኦሲ ማሊፆጉዲ ኩንሤስካፓ ሓይቂ፥ ፔኤኮ ዓዶንሢና ዎላ'' ዱኡቲ ዎዔኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"37","text":"ፆኦሲ ሓይባ''ፓ ዔቂሴሢ ጋዓንቴ ዎዒባኣሴ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"38","text":"ዓካሪ ዒሾንሢዮቴ! ዒንሢም ኬኤዚንቴሢ፥ ጎሞ ቢያ ዒንሢኮ ዓቶም ጋዓኒ ዳንዳዓሢ ዬሱሴኬ፤ ሙሴኮ ዓሶ ዎይሦ ዎጋ ጎሜ ዓይሉሞፓ ቢያ ዒንሢ ኬሳ''ኒ ዳንዳዑዋሴ ጋዓያኬ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"39","text":"ዬሱሴ ጉሙርቃ ዓሲ ቢያ ጎሜ ዓይሉሞፓ ኬስካኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"40","text":"ዬያሮ ፆኦሲ ማሊፆ ኬኤዛ ዓሶ ዛሎ''ና ሂዚ ጌይንቴሢ ዒንሢዳ ሄሉ''ዋጉዲ ዒንሢና ዔሩዋቴ፤"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"41","text":"‹ዒንሢ ሓይ ቦሃ ዓሳ!"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"42","text":"ዬካፓ ጳውሎሴና ባርናባሴና ዓይሁዴ ዓሶኮ ቡኪንቶ ቤዛፓ ኬስካኣና ዬኖ ዔያታ ኬኤዜዜሎ ሙካ ዔያቶኮ ሓውሾ ኬሎ''ና ላሚ ዔያቶም ኬኤዛንዳጉዲ ዓሳ ጳውሎሴንሢ ሺኢቄኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"43","text":"ዓይሁዴ ዓሶኮ ቡኪንታ ላኣሊንታዛ ሚርጌ ዓይሁዴ ዓሲና ሜሌ'' ዓሲታዖ ዓይሁዶ ካኣዣ ጌሌ ዓሳ ጳውሎሴና ባርናባሴና ጊንፆ ዓኣዼኔ፤ ጳውሎሴንሢ ዓሶ ፆኦሲ ባኮ ዔርዚ ሓሣ ፆኦሲኮ ኮሹሞ ዒንጊፆና ዶዲ ዓሳ ናንጋንዳጉዲ ላቲ'' ኬኤዜኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"44","text":"ላምዓሳ ዓይሁዴ ዓሶኮ ሓውሾ ኬሎ''ና ካታማ'' ናንጋ ዓሶይዳፓ ዻካ'' ዓሲ ዓታዛ፥ ሓንጎ ዓሳ ቢያ ፆኦሲ ቃኣሎ'' ዋይዛኒ ሙኪ ቡኬኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"45","text":"ዓይሁዶ ዓሳ ዴሮ''ኮ ሚርጉሞ ዛጋዖ ዒናፓ ቂኢሪ፥ ጳውሎሴኮ ሓይሶዋ ማኪ ዒዛ ጫሽኬኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"46","text":"ጳውሎሴና ባርናባሴና ጋዓንቴ፦ «ቤርታዺ ፆኦሲ ቃኣላ'' ዒንሢም ኬኤዚንታኒ ኮይሳኔ፤ ዒንሢ ዔይዔ ጌዒ፥ ናንጊና ናንጊ ኑም ኮይሱዋሴ ጌዔቶ ዓካሪ ኑኡኒ ሓሺ'' ዓይሁዴ ማዒባኣ ዓሶ ባንሢ ዓኣዻንዳኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"47","text":"ዓይጎሮ ጌዔቶ፦"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"48","text":"ዓይሁዴ ማዒባኣ ዓሳ ዬያ ዋይዛዖ ዎዛዼኔ፤ ፆኦሲ ቃኣሎ''ዋ ዔያታ ቦንቼኔ፤ ናንጊና ናንጎም ዶኦሪንቴዞንሢ ቢያ ዒማ''ና ኪሪስቶሴ ጉሙርቄኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"49","text":"ጎዳኮዋ ቃኣላ'' ዬኖ ዓጮ'' ቢያ ሄሌ''ኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"50","text":"ዓይሁዶኮ ሱኡጋ ጋዓንቴ ዓይሁዶ ካኣዦ ካኣሽካ ዖርጎጮ ላኣሎና ካታሞኮ ፑኡፖ ፑኡፖ ዓሶ ፔ ባንሢ ማሂ ጳውሎሴና ባርናባሴና ዒፂንቲ ዳውሲንታንዳጉዲ ማዺ ዓጫ''ፓ ዔያቶ ኬሴ''ኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"51","text":"ዒማ''ና ጳውሎሴና ባርናባሴና «ዒንሢና ባዴዔ» ጋዓ ማርካ ዔያቶም ማዓንዳጉዲ ቶኮ ሲላሎ ፒፂ'' ዒቆኒዮ ዓጮ'' ዓኣዼኔ።"},{"book":"ፆኦሲ ማዾ''ም ዳኪንቴዞንሢኮ ማዾ''","chapter":"13","verse":"52","text":"ኪሪስቶሴ ጉሙርቃ ዓሳ ኮሺ'' ዎዛዺ ሓሣ ዓያና ጌኤሺያ ኩሙሢ ዎልቄና ዔያቶይዳ ማዻያ ማዔኔ።"}]}