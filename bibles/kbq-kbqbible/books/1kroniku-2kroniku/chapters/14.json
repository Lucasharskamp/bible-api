{"data":[{"book":"1 Kroniku-2 Kroniku","chapter":"14","verse":"1","text":"Hagi anante Tairi kumate kini ne' Hiramu'a kato vahe huzmantege'za sida zafa e'neriza, have eri'zama eri vahe'ene, noma negiza vahe'enena nezmavareno Deviti hirega kini noma'a ome kinaku vu'naze."},{"book":"1 Kroniku-2 Kroniku","chapter":"14","verse":"2","text":"Hagi ana'ma higeno'a Deviti'ma antahino keno'ma hiana Ra Anumzamo'a Israeli vahe' kini nazeri otino, Israeli vahe'agu huno maka mopama kegavama hanua mopa asomu hunante huno antahi'ne."},{"book":"1 Kroniku-2 Kroniku","chapter":"14","verse":"3","text":"Hagi Deviti'a Jerusalemi kumate mani'neno mago'ane a'nanea erino rama'a ne'mofara zamante'ne."},{"book":"1 Kroniku-2 Kroniku","chapter":"14","verse":"4","text":"Hagi Jerusalemi kumate'ma mani'nenoma kasente'nea mofavreramimofo zamagi'a ama'ne, Samuama, Sobabuma, Netenima, Solomonima,"},{"book":"1 Kroniku-2 Kroniku","chapter":"14","verse":"5","text":"Iparima, Elisuama, Elpeletima,"},{"book":"1 Kroniku-2 Kroniku","chapter":"14","verse":"6","text":"Nogama, Nefekima, Jafiama,"},{"book":"1 Kroniku-2 Kroniku","chapter":"14","verse":"7","text":"Elisamama, Beliadama, Elifeletima huno zamante'ne."},{"book":"1 Kroniku-2 Kroniku","chapter":"14","verse":"8","text":"Hagi Filistia vahe'mo'zama antahi'zama, Devitima Israeli vahe kinima azeri otizageno'a, maka Filistia vahe'mo'za erimago hu'za Devitina hahunte'naku hake'za mareri'naze. Hianagi ana kema Devitima asamizageno nentahino, ha' huzmante'naku vu'ne."},{"book":"1 Kroniku-2 Kroniku","chapter":"14","verse":"9","text":"Hagi Filistia vahe'mo'za Refaimi agupofi e'za ana kumate vahetmina eme zamarotgo hu'za rohu nezamare'za mika zazmia eri'naze."},{"book":"1 Kroniku-2 Kroniku","chapter":"14","verse":"10","text":"Hagi Deviti'a Anumzamofo antahigeno, Filistia vahera vu'na hara ome huzmantenugenka, nzampina zamavarentegahano? Huno higeno amanage huno Ra Anumzamo'a kenona hu'ne, Marerige'na Filistia vahera kazampi zamavarentaneno."},{"book":"1 Kroniku-2 Kroniku","chapter":"14","verse":"11","text":"Anage higeno Deviti'a sondia vahe'anena marerino Filistia vahera hara ome huzamagatereno amanage hu'ne, Ti hageankna huno ha' vahe'nia Anumzamo'a hara huzmante'ne. E'ina hu'negu ana kuma'mofo agi'a Ba'al Perazimie huno agi'a antemi'ne."},{"book":"1 Kroniku-2 Kroniku","chapter":"14","verse":"12","text":"Hagi Filistia vahe'mo'zama koroma nefre'za atre'za fraza havi anumzazimia, teve hanavazita kreho huno Deviti'a hige'za, teve hanavaziza kre'naze."},{"book":"1 Kroniku-2 Kroniku","chapter":"14","verse":"13","text":"Hagi Filistia vahe'mo'za osi'a kna umanite'za ete e'za Refaim agupofi vahera zamaratgo hu'za rohura eme zamare'naze."},{"book":"1 Kroniku-2 Kroniku","chapter":"14","verse":"14","text":"Hagi Deviti'a mago'ane Anumzamofona antahigegeno, Anumzamo'a asamino, marerinka ome ozmahegosananki, rugaginka balsamu zafaramima me'neregati enka eme hara huzmantenka zamahegahane."},{"book":"1 Kroniku-2 Kroniku","chapter":"14","verse":"15","text":"Hagi kagrama antahisankeno'ma zafaramimofo amuzafima sondia vahetamimo'ma agatre azatrema huno esia agasasama antahisunka, Filistia vahera vunka hara ome huzamanto. Na'ankure Anumzamo'a vugota huganteno nevuno, Filistia sondia vahera zamahegahie."},{"book":"1 Kroniku-2 Kroniku","chapter":"14","verse":"16","text":"Hagi Anumzamo'ma asami'nea kante anteno Deviti'a nevuno Filistia vahera Gibionitira agafa huno zamarotgo huno hara huzmanteno vuno, Gezeri kumate ome atre'ne."},{"book":"1 Kroniku-2 Kroniku","chapter":"14","verse":"17","text":"Hagi ana'ma higeno'a Deviti agenkemo'a maka kokantega vuno eno higeno, Ra Anumzamo'a maka mopafi vahera zamazeri zamagogofege'za Devitinkura tusi koro hu'naze."}]}