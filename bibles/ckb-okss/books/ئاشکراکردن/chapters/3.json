{"data":[{"book":"ئاشکراکردن","chapter":"3","verse":"1","text":"هەروەها بۆ فریشتەی کڵێساکەی ساردس بنووسە:"},{"book":"ئاشکراکردن","chapter":"3","verse":"2","text":"ئێشک بگرە! ئەوەی ماوە و خەریکە بمرێت بەهێزی بکە، چونکە لەبەردەم خودام کارەکانتم بە ناتەواوی بینی."},{"book":"ئاشکراکردن","chapter":"3","verse":"3","text":"ئیتر ئەو شتەی کە فێری بوویت و بیستت بەبیر خۆتی بهێنەرەوە و بە باشی پێیەوە پابەند بە و تۆبە بکە. بەڵام ئەگەر ئێشک نەگریت ئەوا وەک دزێک دێم و نازانی لە چ کاتێکدا دێمە سەرت."},{"book":"ئاشکراکردن","chapter":"3","verse":"4","text":"«کەچی خەڵکێکی کەمت لە ساردسدا هەیە بەرگەکانیان گڵاو نەکردووە. ئەوان بە بەرگی سپییەوە لەگەڵ من ڕێ دەکەن، چونکە شایانی ئەوەن."},{"book":"ئاشکراکردن","chapter":"3","verse":"5","text":"ئەوەی سەربکەوێت، ئاوا بەرگی سپی دەپۆشێت و ناوی لە پەڕتووکی ژیاندا ناسڕمەوە و لەبەردەم باوکم و لەبەردەم فریشتەکانی دان بە ناوەکەیدا دەنێم."},{"book":"ئاشکراکردن","chapter":"3","verse":"6","text":"ئەوەی گوێی هەیە، با ببیستێت ڕۆحی پیرۆز چی بە کڵێساکان دەفەرموێ.»"},{"book":"ئاشکراکردن","chapter":"3","verse":"7","text":"هەروەها بۆ فریشتەی کڵێساکەی فیلادەلفیا بنووسە:"},{"book":"ئاشکراکردن","chapter":"3","verse":"8","text":"«ئاگام لە کردارەکانتە. ئەوەتا دەرگایەکی کراوەم لەبەردەمت داناوە و کەس ناتوانێت دایبخات. دەزانم هێزێکی کەمت هەیە، بەڵام وشەی من دەپارێزیت، نکۆڵیت لە ناوی من نەکرد."},{"book":"ئاشکراکردن","chapter":"3","verse":"9","text":"ئەوەتا ئاوا لەوانەی کەنیشتی شەیتان دەکەم، ئەوانەی دەڵێن جولەکەین و جولەکەش نین، بەڵکو درۆ دەکەن، وایان لێ دەکەم بێن و لەبەردەم پێیەکانتدا کڕنۆش ببەن و بزانن تۆم خۆشویستووە."},{"book":"ئاشکراکردن","chapter":"3","verse":"10","text":"لەبەر ئەوەی بەگوێرەی ڕاسپاردەکەم دانت بەخۆتداگرت، منیش لە کاتی تاقیکردنەوەدا دەتپارێزم کە بەسەر هەموو جیهاندا دێت بۆ ئەوەی دانیشتووانی جیهان تاقی بکرێنەوە."},{"book":"ئاشکراکردن","chapter":"3","verse":"11","text":"«زوو دێم. دەست بگرە بەوەی هەتە، تاکو کەس تاجەکەت لێ نەستێنێت."},{"book":"ئاشکراکردن","chapter":"3","verse":"12","text":"ئەوەی سەربکەوێت، دەیکەمە کۆڵەکەیەک لەناو پەرستگای خودام و هەرگیز لێی دەرناچێت. ناوی خودای خۆم و ناوی شاری خودای خۆمی لەسەر دەنووسم، ئۆرشەلیمی نوێ، ئەوەی لەلایەن خودای خۆم لە ئاسمانەوە دێتە خوارەوە، هەروەها ناوی نوێی خۆمی لەسەر دەنووسم."},{"book":"ئاشکراکردن","chapter":"3","verse":"13","text":"ئەوەی گوێی هەیە، با ببیستێت ڕۆحی پیرۆز چی بە کڵێساکان دەفەرموێ.»"},{"book":"ئاشکراکردن","chapter":"3","verse":"14","text":"بۆ فریشتەی کڵێساکەی لاودیکییا بنووسە:"},{"book":"ئاشکراکردن","chapter":"3","verse":"15","text":"«ئاگام لە کردارەکانتە، تۆ نە سارد و نە گەرمیت. خۆزگە سارد یان گەرم بووای،"},{"book":"ئاشکراکردن","chapter":"3","verse":"16","text":"بەڵام لەبەر ئەوەی شلەتێنیت، نە ساردیت و نە گەرمیت، بەتەمام لە دەممەوە بتتفێنمەوە."},{"book":"ئاشکراکردن","chapter":"3","verse":"17","text":"تۆ دەڵێی: ”دەوڵەمەندم و زەنگین بوومە، پێویستیم بە هیچ نییە.“ بەڵام بێئاگای لەوەی کە بەدبەخت و نەگبەت و هەژار و کوێر و ڕووتیت."},{"book":"ئاشکراکردن","chapter":"3","verse":"18","text":"ئامۆژگاریت دەکەم زێڕی بە ئاگر پوختەکراوم لێ بکڕیت تاکو دەوڵەمەند بیت، جلی سپیش تاکو لەبەری بکەیت بۆ ئەوەی شەرمەزاری ڕووتیت دەرنەکەوێت، هەروەها کلیش بۆ ئەوەی لە چاوتی بدەیت هەتا ببینیت."},{"book":"ئاشکراکردن","chapter":"3","verse":"19","text":"«ئەوانەی خۆشم بوێن سەرزەنشتیان دەکەم و تەمبێیان دەکەم. بۆیە دڵگەرم بە و تۆبە بکە."},{"book":"ئاشکراکردن","chapter":"3","verse":"20","text":"ئەوەتا لە بەردەرگا وەستاوم و لە دەرگا دەدەم. ئەگەر یەکێک گوێی لە دەنگم بوو و دەرگاکەی کردەوە، لێی دێمە ژوورەوە و نانی لەگەڵ دەخۆم، ئەویش لەگەڵ من."},{"book":"ئاشکراکردن","chapter":"3","verse":"21","text":"«ئەوەی سەربکەوێت، لەگەڵ خۆم لەسەر تەختەکەم دایدەنیشێنم، وەک چۆن منیش سەرکەوتنم بەدەستهێنا و لەگەڵ باوکم لەسەر تەختەکەی دانیشتم."},{"book":"ئاشکراکردن","chapter":"3","verse":"22","text":"ئەوەی گوێی هەیە، با ببیستێت ڕۆحی پیرۆز چی بە کڵێساکان دەفەرموێ.»"}]}