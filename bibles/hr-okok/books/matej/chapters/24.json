{"data":[{"book":"Matej","chapter":"24","verse":"1","text":"Kad je Isus izišao ih Hrama i pošao dalje, priđu mu učenici da mu pokažu hramsko zdanje."},{"book":"Matej","chapter":"24","verse":"2","text":"A on im reče: “Vidite li sve to? Zaista vam kažem, neće od ovoga ostati ni kamen na kamenu. Svaki će biti razvaljen.”"},{"book":"Matej","chapter":"24","verse":"3","text":"Kad je poslije sjedio na Maslinskoj gori, učenici mu priđu i nasamo kažu: “Reci nam kada će se to dogoditi. Koji će znak najaviti tvoj dolazak i svršetak svijeta?”"},{"book":"Matej","chapter":"24","verse":"4","text":"“Pazite da vas tko ne zavede!” odgovori im Isus."},{"book":"Matej","chapter":"24","verse":"5","text":"“Mnogi će doći pod mojim imenom, proglašujući se Mesijom,24:5 U grčkome: …pod mojim imenom i reći ‘Ja sam’… i mnoge će zavesti."},{"book":"Matej","chapter":"24","verse":"6","text":"Kad čujete da blizu vas izbijaju ratovi i vijesti o dalekim ratovima, ne uznemirujte se. Sve se to mora dogoditi, ali svršetak još neće doći."},{"book":"Matej","chapter":"24","verse":"7","text":"Zaratit će narod protiv naroda i kraljevstvo protiv kraljevstva. Bit će potresa u mnogim dijelovima svijeta i zavladat će glad."},{"book":"Matej","chapter":"24","verse":"8","text":"Sve je to samo početak strašnih muka."},{"book":"Matej","chapter":"24","verse":"9","text":"Tada će vas mučiti i ubijati. Svi će vas narodi zamrziti zato što ste moji.24:9 U grčkome: zbog mojega imena."},{"book":"Matej","chapter":"24","verse":"10","text":"Mnogi će tada posrnuti u vjeri, izdavat će jedan drugoga i mrziti se."},{"book":"Matej","chapter":"24","verse":"11","text":"Pojavit će se brojni lažni proroci i mnoge će zavesti."},{"book":"Matej","chapter":"24","verse":"12","text":"Bezakonje će uzeti velikog maha, a ljubav mnogih će ohladnjeti."},{"book":"Matej","chapter":"24","verse":"13","text":"Ali tko ustraje do kraja, spasit će se."},{"book":"Matej","chapter":"24","verse":"14","text":"Radosna vijest o kraljevstvu propovijedat će se po cijelome svijetu da čuju svi narodi, a onda će konačno doći svršetak."},{"book":"Matej","chapter":"24","verse":"15","text":"Tako kada vidite ‘svetogrđe’ o kojemu je pisao prorok Daniel gdje stoji na svetomu mjestu (čitatelju, shvati o čemu je riječ!),"},{"book":"Matej","chapter":"24","verse":"16","text":"neka oni koji se zateknu u Judeji bježe u goru."},{"book":"Matej","chapter":"24","verse":"17","text":"Tko se zatekne na krovu,24:17 Ljudi su se ondje u to vrijeme često odmarali i družili na ravnim krovovima kuća, posebice uvečer kad je bilo svježije. neka ne silazi u kuću što uzeti!"},{"book":"Matej","chapter":"24","verse":"18","text":"Tko se zatekne u polju, neka se ne vraća po ogrtač!"},{"book":"Matej","chapter":"24","verse":"19","text":"Teško trudnicama i dojiljama u to vrijeme!"},{"book":"Matej","chapter":"24","verse":"20","text":"Molite se da ne morate bježati zimi ili u subotu"},{"book":"Matej","chapter":"24","verse":"21","text":"jer će to biti dani tako strašnih nevolja kakvih nije bilo od postanka svijeta niti će biti ikad poslije."},{"book":"Matej","chapter":"24","verse":"22","text":"I da Gospodin ne skrati to vrijeme nevolja, nitko se ne bi spasio. Ali zaradi svojih izabranika ti će se dani skratiti."},{"book":"Matej","chapter":"24","verse":"23","text":"Kaže li vam tada tko: ‘Evo Mesije!’ ili ‘Eno ga ondje!’ ne vjerujte"},{"book":"Matej","chapter":"24","verse":"24","text":"jer će ustati brojni lažni mesije i lažni proroci te činiti znamenja i velika čudesa ne bi li, bude li moguće, zaveli i Božje izabranike."},{"book":"Matej","chapter":"24","verse":"25","text":"Eto, unaprijed sam vas upozorio!"},{"book":"Matej","chapter":"24","verse":"26","text":"Kaže li vam dakle tko: ‘Eno ga, u pustinji je’, ne idite onamo, kaže li ‘U tajnim je odajama’, ne vjerujte."},{"book":"Matej","chapter":"24","verse":"27","text":"Jer dolazak Sina Čovječjega vidjet će se poput munje koja sijevne na istoku i rasvijetli cijelo nebo, sve do zapada."},{"book":"Matej","chapter":"24","verse":"28","text":"Gdje bude strvine, skupljat će se strvinari.24:28 Kao što se po okupljanju strvinara može znati da je u blizini strvina, tako ćete po tim znacima znati da je konac blizu."},{"book":"Matej","chapter":"24","verse":"29","text":"U vrijeme kad prođu sve te strahote"},{"book":"Matej","chapter":"24","verse":"30","text":"Tada će se na nebu pojaviti znak Sina Čovječjega.24:30 Vidjeti: Daniel 7:13. Proplakat će tada svi narodi na zemlji i ugledati Sina Čovječjega kako dolazi na oblacima s velikom moći i slavom."},{"book":"Matej","chapter":"24","verse":"31","text":"On će poslati anđele na zov velike trublje da saberu njegove izabranike sa svih strana, sa svih četiriju vjetrova, od kraja zemlje do kraja neba."},{"book":"Matej","chapter":"24","verse":"32","text":"Učite iz prispodobe o smokvi. Kad joj na granama izbiju nježni pupovi i kad potjera lišće, znate da je ljeto blizu."},{"book":"Matej","chapter":"24","verse":"33","text":"Također, kad vidite da se zbiva sve o čemu sam vam govorio, možete biti sigurni da je Gospodinov povratak blizu, na samim vratima."},{"book":"Matej","chapter":"24","verse":"34","text":"Zaista vam kažem, ovaj naraštaj neće proći dok se sve to ne dogodi."},{"book":"Matej","chapter":"24","verse":"35","text":"Nebo i zemlja će proći, ali moje riječi ostaju zauvijek!"},{"book":"Matej","chapter":"24","verse":"36","text":"Nitko, međutim, ne zna dana ni ure kada će se to dogoditi. Ne znaju ni anđeli na nebu, pa čak ni Sin. Zna samo Otac."},{"book":"Matej","chapter":"24","verse":"37","text":"Za dolaska Sina Čovječjega bit će kao i u Noino doba."},{"book":"Matej","chapter":"24","verse":"38","text":"Kao što su u to vrijeme prije potopa ljudi jeli i pili, ženili se i udavali sve do dana kada je Noa ušao u korablju"},{"book":"Matej","chapter":"24","verse":"39","text":"i ništa nisu slutili dok nije došao potop i sve ih odnio, tako će biti i za dolaska Sina Čovječjega."},{"book":"Matej","chapter":"24","verse":"40","text":"Od dvojice koji tada budu skupa radili u polju jedan će se uzeti, a drugi ostaviti."},{"book":"Matej","chapter":"24","verse":"41","text":"Od dviju žena koje budu skupa mljele u mlinu jedna će se uzeti, a druga ostaviti."},{"book":"Matej","chapter":"24","verse":"42","text":"Bdijte, dakle, jer ne znate kada će vaš Gospodin doći!"},{"book":"Matej","chapter":"24","verse":"43","text":"Znajte: kad bi vlasnik kuće znao kada će doći lopov, bdio bi i ne bi mu dopustio da provali u kuću."},{"book":"Matej","chapter":"24","verse":"44","text":"Budite zato i vi stalno pripravni jer će Sin Čovječji doći kad mu se i ne nadate."},{"book":"Matej","chapter":"24","verse":"45","text":"Tko je dakle onaj vjerni i razumni sluga kojega je gospodar postavio da upravlja ukućanima i da im daje hranu u pravo vrijeme?"},{"book":"Matej","chapter":"24","verse":"46","text":"Blago onome koga gospodar, kada dođe, nađe da tako čini!"},{"book":"Matej","chapter":"24","verse":"47","text":"Zaista vam kažem, povjerit će mu da upravlja svim njegovim imanjem."},{"book":"Matej","chapter":"24","verse":"48","text":"Ali ako zli sluga pomisli: ‘Gospodar se još neće vratiti’"},{"book":"Matej","chapter":"24","verse":"49","text":"pa počne tući svoje sudrugove te jesti i piti s pijancima,"},{"book":"Matej","chapter":"24","verse":"50","text":"gospodar će doći u dan kad mu se ne nada i u čas u koji neće ni slutiti."},{"book":"Matej","chapter":"24","verse":"51","text":"Nemilosrdno će ga kazniti i odrediti mu usud među licemjerima, gdje će biti plač i škrgut zuba.”"}]}