{"data":[{"book":"Luka","chapter":"21","verse":"1","text":"Yesu nkaaweha rata, nkoona attu o nhakhu cheera aya wo ukumiha isadaka chaya mphacheni Inupa ya Nlhuku,"},{"book":"Luka","chapter":"21","verse":"2","text":"nkoona tho, opani ashikini amoka amorihaka isenti pilhi."},{"book":"Luka","chapter":"21","verse":"3","text":"Nkeera, “Kinouhimeriani wo ikekhiaye wiira alha opani ashikini alha ahokumiha waapwaha attu onkhaye akuminhe muu."},{"book":"Luka","chapter":"21","verse":"4","text":"Ukhalhawaya attu o nhakhu ayo akuminhe isadaka inokhuma mu ifaida yo munhakhuni mwaya, nansho opani alha, ni ushikini urina aya, akuminhe ittu yaakhulhuvelha aya.”"},{"book":"Luka","chapter":"21","verse":"5","text":"Owiittucha akina aari aarerihaka wi Inupa ya Nlhuku mwaha wo urera malhuku athekelhiye inupa ayo, vamoka ni isadaka chikumihiye wa Nlhuku. Yesu nkeera,"},{"book":"Luka","chapter":"21","verse":"6","text":"“Alha malhuku athekelhiye ishiri onkhaye nnona inyu alha, anoowa mahuku vanohalha aya uhihalha vaa ata nlhuku nimoka vachulhu nikina, kila ittu inoophomolhiya.”"},{"book":"Luka","chapter":"21","verse":"7","text":"Nkayankoha, “Owiittuchiha, yayo malhove ayo anowa ukhumelhelha iyaakhani? Ni ithikineha yaani inowa unichuwelhiha wiira ikatema ihaaya?”"},{"book":"Luka","chapter":"21","verse":"8","text":"Yesu nkaakhulha, “Nhiitialhe, nhiwe mwaathepiya. Attu enchi, anowa wiipanga phi mii, eeraka, ‘Miyaano phi Kuristo Moopolhi thanlhiye ni Nlhuku!’ Nkina eeraka, ‘Ikatema ihaaya!’ Nansho mwaattiva nhaatware."},{"book":"Luka","chapter":"21","verse":"9","text":"Nhiwe mwoova vanohalha inyu wiiwa mwaha wo ikhoto ni uthemwathemwa, yayo ahothananiya uwa, nansho kuhiwe phi umalha wo chittu.”"},{"book":"Luka","chapter":"21","verse":"10","text":"Nkaahimeria tho, “Makosho anowa waatakana nimoka ni nikina, imwene chinowa chaatakana chineneru."},{"book":"Luka","chapter":"21","verse":"11","text":"Ilhapo inowa utikhinyia chinene ni ikuruna ni mareta. Unowa ukhumelhelha mwaha wo woopiha attu ni ithikineha chulhupalhe chikhumaka wiirimu."},{"book":"Luka","chapter":"21","verse":"12","text":"Nansho yayo ahinaya, nnoowa mwaavariya, nkamwaatwarushiya ni urweehiya mu inupa cho unlhapelha Nlhuku ni ujeerani, nnowa urweehiya wo mamwene ni attu o utawara wo nlhatu no nchina naka."},{"book":"Luka","chapter":"21","verse":"13","text":"Yeyo phi ikatema inyu yo uhimiechesha Malhove Orera uwannyaya."},{"book":"Luka","chapter":"21","verse":"14","text":"Mirima chinyu chihiwe chaathemwa, mena woova wiira nnohalha wiira chani wo wiivaraanga,"},{"book":"Luka","chapter":"21","verse":"15","text":"ukhalhawaya kinoowa koovahani malhove ni irusho chihinooria uvaanyihiya ni amalhaponi inyu."},{"book":"Luka","chapter":"21","verse":"16","text":"Nnoowa mwaapangelhiya ichimwa ni manyanaangoro inyu ni ashilhoko inyu ni manyampwana inyu, ni akina munlhokoni mwinyu eeviyaka."},{"book":"Luka","chapter":"21","verse":"17","text":"Kila ntu nowa uvengani wo nlhatu wo nchina naka."},{"book":"Luka","chapter":"21","verse":"18","text":"nansho khiiwo ata ikharari imoka mmuruni mwinyu inohalha upotera."},{"book":"Luka","chapter":"21","verse":"19","text":"Wo uvilhelha winyu, nnowiichoopolha ukumi inyu.”"},{"book":"Luka","chapter":"21","verse":"20","text":"“Vanohalha inyu woona iwani yo Uyerusalemu inarukureriye ni amalhaponi, vavawo mmweeke mwaachuwelha wiira uhaaya wo uphomolhiya waya."},{"book":"Luka","chapter":"21","verse":"21","text":"Vavawo etu attu arii Uyudea attawelheke umiakoni, attu arii vawani athamacheke, ni ayo ahiri vawani ayo ahihokolhie uwani."},{"book":"Luka","chapter":"21","verse":"22","text":"Ukhalhawaya yayo mahuku ayo phi ‘Mahuku o ntwarusho’, Malhove Matakatifu atimirihiye."},{"book":"Luka","chapter":"21","verse":"23","text":"Ahothapana manyopani ari veruttuni ni ayo anaamwiha ashaana ashinkani yayo mahuku ayo! Ukhaalhawaya milhatu cho uhuva ni ntwarusho chinowa chaakhumelhelha velhaponi va, ni urushiya wa Nlhuku waawulhuwelhaka alha attu alha."},{"book":"Luka","chapter":"21","verse":"24","text":"Attu akina anowa wiiviya wo uphanga, ni attu akina anowa ukushiya mateeka velhaponi vonkhaye, ni iwani yo Uyerusalemu inoowa yaanyikalhachiya ni attu ahiri Ayahudi, mpaka ikatema vanohalha aya utimira.”"},{"book":"Luka","chapter":"21","verse":"25","text":"“Chinowa woonia ithikineha chinchi wo nchuwa ni mweeri ni ittotwa. Velhaponi, ilhapo chonkhaye chinowa uhuva, wo nipampa no woova nkhito wo iphioo cho mbaharini."},{"book":"Luka","chapter":"21","verse":"26","text":"Attu anowa ukomwaa wo nlhatu no woova, awehereraka mwaha unohalha ukhumelhelha velhaponi, ukhalhawaya machiri o wiirimu anowa utikhinyiya."},{"book":"Luka","chapter":"21","verse":"27","text":"Vavawo etu, mwaana a Ntu phi nowa awe, awaaka mmahuteni wo machiri ni nthimicho mwinchi."},{"book":"Luka","chapter":"21","verse":"28","text":"Yayo vanohalha aya uchokholha, mweemelheke rata ni utheesha miuru chinyu wiirimu, ukhalhawaya Moopolhi inyu ri vakhiviru.”"},{"book":"Luka","chapter":"21","verse":"29","text":"Yesu nkaahimeria nlhikaaniho, “Nkoopuwelhani mwiri wo nkhuyu ni miri chikina chinchi."},{"book":"Luka","chapter":"21","verse":"30","text":"Vanoona inyu miri chiphuwaka, phi nochuwelha inyu wiira mmalha iyaakha vano."},{"book":"Luka","chapter":"21","verse":"31","text":"Chiichammo etu vanohalha inyu woona alha onkhaye alha apangiaka, nnowa mwaachuwelha wiira, Imwene ya Nlhuku ihaatameria.”"},{"book":"Luka","chapter":"21","verse":"32","text":"“Wo ikekhiaye muupuwelheke wiira, ilha iyari ilha khinovira yayo ahinaya ukhumelhelha."},{"book":"Luka","chapter":"21","verse":"33","text":"Irimu ni ilhapo chinoovira, nansho malhove aka khanovira mena.”"},{"book":"Luka","chapter":"21","verse":"34","text":"“Nkhalheke miitho! Mirima chinyu chihiwe chaalhemelhiya ni nikakata no chittu cho velhaponi ni uhapalhiya ni nipampa no iphiro cho mwiilhaponi. Mweettialhaka nenno nihuku nno ninowa"},{"book":"Luka","chapter":"21","verse":"35","text":"noovarakani thoko nriankho. Ukhalhawaya ninoowa naaphwanya attu onkhaye velhaponi va."},{"book":"Luka","chapter":"21","verse":"36","text":"Nhiittialhe etu, nlhapelheke wo uhoochaa, mmwe mwaapatta machiri o uvira rata vanohalha aya uwa yayo malhove ayo, ni weemelha rata uholho wa Mwaana a Ntu.”"},{"book":"Luka","chapter":"21","verse":"37","text":"Yesu nkaalhokelha yayo mahuku ayo eettuchihaka attu Inupa ya Nlhuku, ni nchuwa veelha aya, aarwaa ulhokelhani uhiyu waari Mwaako wo Mizeituni."},{"book":"Luka","chapter":"21","verse":"38","text":"Vaasha aya kila nihuku attu aari apeheriaka Inupa ya Nlhuku uumwiiwelhelhani."}]}