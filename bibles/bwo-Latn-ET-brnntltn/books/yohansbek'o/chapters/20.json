{"data":[{"book":"Yohans Bek'o","chapter":"20","verse":"1","text":"Haniyere il dashan aydek't gop'ts gop'o bín k'esheefonat habili eeno b́ kishatse detsdek'ts melakiyo darotse b́ oot'fere tbek'i,"},{"book":"Yohans Bek'o","chapter":"20","verse":"2","text":"20:2 Aze. 3:1  daruwonowere detsdek't ik kum natosh tip b́k'ri, daruwaanwere Diyabilosi wee Shed'anman shints dawunzoniye,"},{"book":"Yohans Bek'o","chapter":"20","verse":"3","text":"kúm nato b́ s'uufetsosh ashuwotsi b́darirawok'o melakiman daruman ayidek't dashan gop'ts gop'ots juub́k'ri, is'on is'k'rat matabo bíyats jot'b́k'ri, maniyere il múk'na'a gizewosh b́biitsewo bísh geyife."},{"book":"Yohans Bek'o","chapter":"20","verse":"4","text":"Maniyere il naashi joorwotsi tbek'i, naashi jooratsnwere angshosh alo boosh imeetswots bobefere tbek'i, Iyesus jangosh bogawtsanat Ik'i aap'atse tuutson botoko boatse k'ut'ets kashwotsi tbek'i, bohe s'ootsoshowere b́ doozts armansh sagaderatsne, b́ milikitonowere bo barats wotowa bokishats ged de'aawwotsiye, bo k'irotse tuut Krstosnton ik kum natosh bo naashi."},{"book":"Yohans Bek'o","chapter":"20","verse":"5","text":"K'irts k'oshwotsmó ik kum nato b́s'uufetsosh k'irotse tuuratsne, hanwere k'irotse tuu shintsoniye,"},{"book":"Yohans Bek'o","chapter":"20","verse":"6","text":"K'irotse tuu shintsotse bano detstswots deeretswotsnat S'ayinwotsiye, gitl k'iro boatse alo deshatse, bohe Ik'onat Krstos kahniwotsi wotitune, Krstosntonwere ik kum nato naashitúne."},{"book":"Yohans Bek'o","chapter":"20","verse":"7","text":"Kum natman b́s'uwiyakoon Shed'ano b́tipets tipotse biishitwe,"},{"book":"Yohans Bek'o","chapter":"20","verse":"8","text":"20:8 Hzk'. 7:2; 38:2, 9; 15  datsjamatse fa'a ashuwotsi boowere Gognat Mangogn dariyosh kes'osho de'e keshetwe, botaawonwere aats k'ari gúúratse fa'a shiyok'oyiye,"},{"book":"Yohans Bek'o","chapter":"20","verse":"9","text":"bo dats jamats bad'ts S'ayinwots gálunat shuneets kitu gúúrbodek'i, wotowa eree tawo darotse oot't boon mitsdek't t'afib́k'ri."},{"book":"Yohans Bek'o","chapter":"20","verse":"10","text":"Boon sheelitso Diyablos, s'ootsonat kootets nebiyo, bobeyirwoki dini taw k'arots juweb́wtsi, manoknowere t'úwonat aawon dúre dúrosh bo kúúneti."},{"book":"Yohans Bek'o","chapter":"20","verse":"11","text":"Maniye il een naashi joor nas' ikonat naashi joormnats beedek'tso t bek'i, datsonat daron b́shinaatse k'az bowos'i, boosh beyoko daatseratse,"},{"book":"Yohans Bek'o","chapter":"20","verse":"12","text":"20:11-12 Dan. 7:9-10  k'irts muk'nanúwotsnat een eenwotsn naashi jorman shinatse boned'efere tbek'i, mas'aafwotswere bok'esheyi, kashi mas'aaf wottso k'oshonwere b́k'esheyi, k'irtswotswere mas'afmanotsitse guut'etso bofiinok'on bo angsho bodek'i,"},{"book":"Yohans Bek'o","chapter":"20","verse":"13","text":"aats k'aaronúwere b́gitsotse fa'a k'irtswotsi b́imi, k'ironat Si'olwere bogitsotse teshts k'irtswotsi boimi, ashonwere ik ikon b́ fints finok'on b́ angsho b́dek'i."},{"book":"Yohans Bek'o","chapter":"20","verse":"14","text":"K'ironat Si'olwere tawi k'arots bojuweyi, tawi k'araanúwere gitl k'ironiye,"},{"book":"Yohans Bek'o","chapter":"20","verse":"15","text":"b́ shúútso kash mas'aafats guut'eyat daatseraw jamo tawi k'arots b́juweyi."}]}