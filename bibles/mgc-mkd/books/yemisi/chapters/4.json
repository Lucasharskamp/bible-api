{"data":[{"book":"Yemisi","chapter":"4","verse":"1","text":"Kamo ralamo aba mï kutë 'e ne ayi ta kila? Ayinnï tëmï da kö'du komba 'ba mï di'di 'e, mati lifonnï mï re 'e."},{"book":"Yemisi","chapter":"4","verse":"2","text":"Omba 'e wa, mora i'ja 'e zë dë. 'E gbɔ nzɔ zi wakofo, ehe omba'e wa'e, mora i'ja 'e zë dë. Alamo re 'e ehe u'bö re 'e. Anza dë wa mati omba 'e, ga kö'du ako'jo 'e ha Wïrï dë kö'du mo."},{"book":"Yemisi","chapter":"4","verse":"3","text":"Ëzë ako'jo'e, ïrï 'e dë, ga kö'du ako'jo 'e kö'du wa zi ko'dɔ mo mï da kö'du komba 'be'e."},{"book":"Yemisi","chapter":"4","verse":"4","text":"Vïdï kazi koma'e ra. Ayɔlɔ 'e dë henye ere, zi tëdï na obaka 'ba damökü, ne ku vo wehe 'ba Wïrï."},{"book":"Yemisi","chapter":"4","verse":"5","text":"Asösu'e dë henye ere, kö'du tïnyö anza dë mï kö'du yöru mati iya henye, “Lawo mati Wïrï ï'dï mï ze, oso ndɔ na kö'du komba.”"},{"book":"Yemisi","chapter":"4","verse":"6","text":"Mora rakyëyï mati Wïrï ï'dï ëdï ndrë. Kaa wayöru iya henye,"},{"book":"Yemisi","chapter":"4","verse":"7","text":"Here, ï'dï re 'e zi Wïrï. Agaga ge 'e kazi Satani, ehe mo ataho 'de kazi 'e."},{"book":"Yemisi","chapter":"4","verse":"8","text":"Ayiye kara zi Wïrï, ehe mo atayi kara re 'e. Akaka kala 'e, 'e vo kö'du kyënyë ne'e. O'dɔ di'di 'e ŋbala, 'e vo komokandi ne'e."},{"book":"Yemisi","chapter":"4","verse":"9","text":"Ëdï 'e rasösu, kudu lu'bë aba. Opi 'e kogo 'be'e mï kudu. Opi 'e rakyenyi mï da komo yaŋa."},{"book":"Yemisi","chapter":"4","verse":"10","text":"Ala'ba re 'e di'di Yere, mo akïnjë 'e rïyë."},{"book":"Yemisi","chapter":"4","verse":"11","text":"Öndu ma'e, ëmï ma ëtï, ame'do 'e dë na kyënyë ra aboka maako. Ëzë ame'do 'e na kyënyë ra aboka maako, ame'do 'e na kyënyë ra kö'du kï'dï. Ëzë ame'do 'e na kyënyë ra kö'du kï'dï, oro 'e kö'du kï'dï dë, mora ëdï 'e vurë ra ko'dɔ."},{"book":"Yemisi","chapter":"4","verse":"12","text":"Vo kö'du kï'dï kölö, vo vurë kölö, mati atɔ'bɔ yɔmɔ ehe yaŋa. Yï ëyï ra zi vurë 'ba aboka yï ko'dɔ?"},{"book":"Yemisi","chapter":"4","verse":"13","text":"Yaanya aba owɔ'e ha ma, 'e mati iya 'e henye, “Ndenye mandere mïndö aba datï'bë zi gawo kyedre maako, bi ma dakalima kɔɔ, tï'bë mï lɔ'ɔ maako, kɔhi ko'dɔ kyɔ.”"},{"book":"Yemisi","chapter":"4","verse":"14","text":"Ayɔl ɔ'e dë, a'di ra ako'dɔ rë nï mïndö aba. 'E kaa kyëtu 'ba wa'do, mati alaya mï kadra tisi, ehe inde rë nï gbɔ."},{"book":"Yemisi","chapter":"4","verse":"15","text":"Wa mati akiya 'e ëdï henye, “Ëzë Yere omba, dakalima ze da ko'dɔ nenye mandere nani.”"},{"book":"Yemisi","chapter":"4","verse":"16","text":"Mora yaanya aba 'e na rakïsï, ame'do 'e na rakïsï. Rakïsï ne biya anza laka."},{"book":"Yemisi","chapter":"4","verse":"17","text":"Here zë maako'e mati ayɔlɔnnï kö'du laka zi ko'dɔ, mora zë o'dɔnnï dë, zë o'dɔnnï kö'du kyënyë ku."}]}