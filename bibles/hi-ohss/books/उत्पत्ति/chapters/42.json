{"data":[{"book":"उत्पत्ति","chapter":"42","verse":"1","text":"जब याकोब को यह पता चला कि मिस्र देश में अन्‍न मिल रहा है, तो उन्होंने अपने बेटों से कहा, “क्यों एक दूसरे का मुख ताक रहे हो?"},{"book":"उत्पत्ति","chapter":"42","verse":"2","text":"मिस्र देश में अन्‍न मिल रहा है. जाओ और वहां से अन्‍न खरीद कर लाओ, कि हम जीवित रह सकें.”"},{"book":"उत्पत्ति","chapter":"42","verse":"3","text":"तब योसेफ़ के दस भाई अन्‍न खरीदने मिस्र देश आये."},{"book":"उत्पत्ति","chapter":"42","verse":"4","text":"किंतु याकोब ने योसेफ़ के भाई बिन्यामिन को नहीं भेजा क्योंकि उन्हें यह डर था कि कहीं उस पर कोई कष्ट न आ पड़े."},{"book":"उत्पत्ति","chapter":"42","verse":"5","text":"इसलिये इस्राएल के पुत्र अन्‍न खरीदने मिस्र पहुंचे, क्योंकि कनान देश में भी अकाल था."},{"book":"उत्पत्ति","chapter":"42","verse":"6","text":"योसेफ़ मिस्र देश के प्रशासक थे. वही पूरे राष्ट्र को अन्‍न बेचते थे. योसेफ़ के भाई वहां पहुंचे और उनको प्रणाम किया और उनका मुह ज़मीन की ओर था."},{"book":"उत्पत्ति","chapter":"42","verse":"7","text":"योसेफ़ अपने भाइयों को देखते ही पहचान गए; लेकिन अनजान बनकर वह अपने भाइयों से कठोरता से बात कर रहे थे. योसेफ़ ने उनसे पूछा, “तुम लोग कहां से आए हो?”"},{"book":"उत्पत्ति","chapter":"42","verse":"8","text":"योसेफ़ ने तो अपने भाइयों को पहचान लिया था, किंतु भाइयों ने उन्हें नहीं पहचाना था."},{"book":"उत्पत्ति","chapter":"42","verse":"9","text":"तब योसेफ़ को अपने स्वप्न याद आये, जो उन्होंने उनके विषय में देखे थे. उन्होंने अपने भाइयों से कहा, “तुम लोग भेदिए हो और तुम यहां हमारे देश की दुर्दशा देखने आए हो.”"},{"book":"उत्पत्ति","chapter":"42","verse":"10","text":"उन्होंने कहा, “नहीं, अधिपति महोदय, आपके ये सेवक अन्‍न खरीदने यहां आए हैं."},{"book":"उत्पत्ति","chapter":"42","verse":"11","text":"हम सभी एक ही पिता की संतान हैं. हम, सीधे और सच्चे लोग हैं, कोई जासूस नहीं.”"},{"book":"उत्पत्ति","chapter":"42","verse":"12","text":"योसेफ़ ने फिर भी उनसे कहा, “मैं नहीं मान सकता. तुम लोग अवश्य हमारे देश की दुर्दशा देखने आए हो!”"},{"book":"उत्पत्ति","chapter":"42","verse":"13","text":"किंतु वे बार-बार कहते रहे, “आपके ये सेवक बारह भाई हैं, जो एक ही पिता की संतान हैं, हम कनान के रहनेवाले हैं. हमारा छोटा भाई हमारे पिता के साथ ही है. हमारा एक भाई अब जीवित नहीं है.”"},{"book":"उत्पत्ति","chapter":"42","verse":"14","text":"योसेफ़ ने उनसे कहा, “कुछ भी हो, मैं जानता हूं कि तुम लोग जासूस ही हो!"},{"book":"उत्पत्ति","chapter":"42","verse":"15","text":"अब तुम्हें जांचने का एक ही तरीका हैं: फ़रोह के जीवन की शपथ, तुम्हारे छोटे भाई को यहां आना होगा."},{"book":"उत्पत्ति","chapter":"42","verse":"16","text":"तुममें से कोई जाकर अपने भाई को यहां लेकर आओ; फ़रोह की शपथ, तब तक तुम सभी बंदी बनकर यहीं रहोगे, और तुमने कितना सच कहा है वह पता चल जायेगा.”"},{"book":"उत्पत्ति","chapter":"42","verse":"17","text":"तब योसेफ़ ने उन्हें तीन दिन के लिए बंदीगृह में डाल दिया."},{"book":"उत्पत्ति","chapter":"42","verse":"18","text":"तीसरे दिन योसेफ़ ने उनसे कहा, “यदि जीवित रहना चाहते हो, तो तुम्हें यह करना होगा; क्योंकि मुझमें परमेश्वर का भय है:"},{"book":"उत्पत्ति","chapter":"42","verse":"19","text":"यदि तुम सच्चे हो, तो तुममें से एक भाई कारागार में रहे और बाकी तुम लोग वापस घर जाओ और अपने परिवार को अकाल से बचाने के लिए अन्‍न ले जाओ."},{"book":"उत्पत्ति","chapter":"42","verse":"20","text":"और अपने छोटे भाई को यहां लेकर आना, ताकि वह तुम्हारे शब्दों को साबित कर सके और तुम्हारी मृत्यु न हो!” उन्होंने इस बात को माना."},{"book":"उत्पत्ति","chapter":"42","verse":"21","text":"तब वे आपस में बात करने लगे, “हम अपने भाई के प्रति दोषी हैं, क्योंकि जब वह हमसे लगातार दया मांगी, और उसके प्राणों की वेदना दिख रही थी, किंतु हमने ही अपना मन कठोर बना लिया था. यही कारण कि आज हम पर यह कष्ट आ पड़ा है.”"},{"book":"उत्पत्ति","chapter":"42","verse":"22","text":"रियूबेन ने कहा, “क्या मैं नहीं कह रहा था, लड़के के विरुद्ध कोई अपराध मत करो? तुमने मेरी बात न सुनी. अब समय आ गया है; उसकी हत्या का बदला पाने का.”"},{"book":"उत्पत्ति","chapter":"42","verse":"23","text":"उन्हें मालूम नहीं पड़ा कि योसेफ़ उनकी बात को समझ रहे थे."},{"book":"उत्पत्ति","chapter":"42","verse":"24","text":"योसेफ़ उनके सामने से अलग जाकर रोने लगे; फिर वापस आकर उन्होंने उन्हीं के सामने शिमओन को पकड़ा और बांध दिया."},{"book":"उत्पत्ति","chapter":"42","verse":"25","text":"फिर योसेफ़ ने आदेश दिया कि उनके बोरों को अन्‍न से भर दिया जाए और जो दाम दिया है, वह भी उसी के बोरे में रख दिया जाए. और योसेफ़ ने कहा कि उनकी यात्रा के लिए आवश्यक सामान भी उन्हें दे दिया जाए."},{"book":"उत्पत्ति","chapter":"42","verse":"26","text":"तब भाइयों ने अपने-अपने गधों पर अन्‍न के बोरे रखे और वहां से चल पड़े."},{"book":"उत्पत्ति","chapter":"42","verse":"27","text":"जब रास्ते में गधे को चारा देने के उद्देश्य से उनमें से एक ने बोरा खोला, तो उसे वही रुपया दिखा जिसे उसने उन्हें दिया था."},{"book":"उत्पत्ति","chapter":"42","verse":"28","text":"यह उसने अपने भाइयों को बताया, “मैंने जो रुपया दिया था वह मेरे बोरे में मिला है.”"},{"book":"उत्पत्ति","chapter":"42","verse":"29","text":"जब वे कनान देश में अपने पिता याकोब के पास पहुंचे, तब उन्होंने अपने पिता को पूरी घटना बताई."},{"book":"उत्पत्ति","chapter":"42","verse":"30","text":"और कहा, “उस देश का अधिपति हमसे कठोर होकर बात कर रहा था. उसने हमें अपने देश का जासूस समझा."},{"book":"उत्पत्ति","chapter":"42","verse":"31","text":"हमने उन्हें समझाया, ‘हम सच्चे लोग हैं; जासूस नहीं."},{"book":"उत्पत्ति","chapter":"42","verse":"32","text":"और बताया कि हम बारह भाई हैं, एक ही पिता की संतान. एक भाई अब जीवित नहीं रहा, तथा हमारा छोटा भाई पिता के साथ कनान देश में ही है.’"},{"book":"उत्पत्ति","chapter":"42","verse":"33","text":"“उस देश के अधिपति ने हमसे कहा, ‘तुम्हारी सच्चाई तब प्रकट होगी जब तुम अपने भाइयों में से एक को मेरे पास छोड़कर जाओगे; और अब अकाल में अपने परिवारों के लिए अन्‍न लेकर जाओ."},{"book":"उत्पत्ति","chapter":"42","verse":"34","text":"जब तुम अपने छोटे भाई को मेरे पास लाओगे, तब मालूम पड़ेगा कि तुम जासूस नहीं हो, फिर मैं तुम्हारे भाई को छोड़ दूंगा और तुम इस देश में व्यापार कर सकोगे.’ ”"},{"book":"उत्पत्ति","chapter":"42","verse":"35","text":"जब वे अपने-अपने बोरे खाली कर रहे थे, उन सभी ने देखा कि सबके बोरों में उनके रुपये की थैलियां रखी हुई है! जब उन्होंने तथा उनके पिता ने रुपये की थैली देखी, तब वे डर गए."},{"book":"उत्पत्ति","chapter":"42","verse":"36","text":"उनके पिता याकोब ने उनसे कहा, “तुम लोगों ने तो मुझसे मेरी संतान ही छीन ली है. योसेफ़ नहीं रहा और अब तुम लोग बिन्यामिन को ले जा रहे हो. यह सब मेरे विरुद्ध ही हो रहा है!”"},{"book":"उत्पत्ति","chapter":"42","verse":"37","text":"रियूबेन ने अपने पिता को यह आश्वासन दिया, “अगर मैं बिन्यामिन को यहां वापस न लाऊं, तो आप मेरे दोनों पुत्रों की हत्या कर देना. आप बिन्यामिन को मेरे हाथों में सौंप दीजिए, मैं उसे वापस लाऊंगा.”"},{"book":"उत्पत्ति","chapter":"42","verse":"38","text":"किंतु याकोब कहते रहे, “मेरा पुत्र तुम्हारे साथ न जाएगा; क्योंकि उसके भाई की मृत्यु हो ही चुकी है, इसलिये वह अकेला ही रह गया है. यदि इस यात्रा में उसके साथ कुछ अनर्थ हुआ तो तुम इस बुढ़ापे में मुझे घोर वेदना के साथ कब्र में नीचे उतारोगे.”"}]}