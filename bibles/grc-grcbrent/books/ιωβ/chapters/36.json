{"data":[{"book":"ΙΩΒ","chapter":"36","verse":"1","text":"Προσθεὶς δὲ ἔτι Ἐλιοὺς, λέγει,"},{"book":"ΙΩΒ","chapter":"36","verse":"2","text":"Μεῖνόν με μικρὸν ἔτι, ἵνα διδάξω σε· ἔτι γὰρ ἐν ἐμοί ἐστι λέξις."},{"book":"ΙΩΒ","chapter":"36","verse":"3","text":"Ἀναλαβὼν τὴν ἐπιστήμην μου μακράν, ἔργοις δέ μου δίκαια ἐρῶ ἐπʼ ἀληθείας,"},{"book":"ΙΩΒ","chapter":"36","verse":"4","text":"καὶ οὐκ ἄδικα ῥήματα ἀδίκως συνιεῖς."},{"book":"ΙΩΒ","chapter":"36","verse":"5","text":"Γίνωσκε δὲ, ὅτι ὁ Κύριος οὐ μὴ ἀποποιήσηται τὸν ἄκακον, δυνατὸς ἰσχύϊ καρδίας"},{"book":"ΙΩΒ","chapter":"36","verse":"6","text":"ἀσεβῆ οὐ μὴ ζωοποιήσῃ, καὶ κρίμα πτωχῶν δώσει."},{"book":"ΙΩΒ","chapter":"36","verse":"7","text":"Οὐκ ἀφελεῖ ἀπὸ δικαίου ὀφθαλμοὺς αὐτοῦ, καὶ μετὰ βασιλέων εἰς θρόνον, καὶ καθιεῖ αὐτοὺς εἰς νῖκος, καὶ ὑψωθήσονται."},{"book":"ΙΩΒ","chapter":"36","verse":"8","text":"Καὶ οἱ πεπεδημένοι ἐν χειροπέδαις, συσχεθήσονται ἐν σχοινίοις πενίας."},{"book":"ΙΩΒ","chapter":"36","verse":"9","text":"Καὶ ἀναγγελεῖ αὐτοῖς τὰ ἔργα αὐτῶν, καὶ τὰ παραπτώματα αὐτῶν, ὅτι ἰσχύσουσιν."},{"book":"ΙΩΒ","chapter":"36","verse":"10","text":"Ἀλλὰ τοῦ δικαίου εἰσακούσεται· καὶ εἶπεν ὅτι ἐπιστραφήσονται ἐξ ἀδικίας."},{"book":"ΙΩΒ","chapter":"36","verse":"11","text":"Ἐὰν ἀκούσωσι, καὶ δουλεύσωσι, συντελέσουσι τὰς ἡμέρας αὐτῶν ἐν ἀγαθοῖς, καὶ τὰ ἔτη αὐτῶν ἐν εὐπρεπείαις."},{"book":"ΙΩΒ","chapter":"36","verse":"12","text":"Ἀσεβεῖς δὲ οὐ διασώζει, παρὰ τὸ μὴ βούλεσθαι αὐτοὺς εἰδέναι τὸν Κύριον, καὶ διότι νουθετούμενοι ἀνήκοοι ἦσαν."},{"book":"ΙΩΒ","chapter":"36","verse":"13","text":"Καὶ ὑποκριταὶ καρδίᾳ τάξουσι θυμόν, οὐ βοήσονται, ὅτι ἔδησεν αὐτούς."},{"book":"ΙΩΒ","chapter":"36","verse":"14","text":"Ἀποθάνοι τοίνυν ἐν νεότητι ἡ ψυχὴ αὐτῶν, ἡ δὲ ζωὴ αὐτῶν τιτρωσκομένη ὑπὸ ἀγγέλων,"},{"book":"ΙΩΒ","chapter":"36","verse":"15","text":"ἀνθʼ ὧν ἔθλιψαν ἀσθενῆ καὶ ἀδύνατον, κρίμα δὲ πραέων ἐκθήσει."},{"book":"ΙΩΒ","chapter":"36","verse":"16","text":"Καὶ προσεπιηπάτησέ σε ἐκ στόματος ἐχθροῦ, ἄβυσσος κατάχυσις ὑποκάτω αὐτῆς, καὶ κατέβη τράπεζά σου πλήρης πιότητος."},{"book":"ΙΩΒ","chapter":"36","verse":"17","text":"Οὐχ ὑστερήσει δὲ ἀπὸ δικαίων κρίμα,"},{"book":"ΙΩΒ","chapter":"36","verse":"18","text":"θυμὸς δὲ ἐπʼ ἀσεβεῖς ἔσται, διʼ ἀσέβειαν δώρων ὧν ἐδέχοντο ἐπʼ ἀδικίαις."},{"book":"ΙΩΒ","chapter":"36","verse":"19","text":"Μή σε ἐκκλινάτω ἑκὼν ὁ νοῦς δεήσεως ἐν ἀνάγκῃ ὄντων ἀδυνάτων,"},{"book":"ΙΩΒ","chapter":"36","verse":"20","text":"καὶ πάντας τοὺς κραταιοῦντας ἰσχὺν μὴ ἐξελκύσῃς τὴν νύκτα, τοῦ ἀναβῆναι λαοὺς ἀντʼ αὐτῶν,"},{"book":"ΙΩΒ","chapter":"36","verse":"21","text":"ἀλλὰ φύλαξαι μὴ πράξῃς ἄτοκα· ἐπὶ τοὺτων γὰρ ἐξείλω ἀπὸ πτωχείας."},{"book":"ΙΩΒ","chapter":"36","verse":"22","text":"Ἰδοὺ ὁ ἰσχυρὸς κραταιώσει ἐν ἰσχύι αὐτοῦ· τίς γάρ ἐστι κατʼ αὐτὸν δυνάστης;"},{"book":"ΙΩΒ","chapter":"36","verse":"23","text":"Τίς δέ ἐστιν ὁ ἐτάζων αὐτοῦ τὰ ἔργα; ἢ τίς ὁ εἰπὼν, ἔπραξεν ἄδικα;"},{"book":"ΙΩΒ","chapter":"36","verse":"24","text":"Μνήσθητι, ὅτι μεγάλα ἐστὶν αὐτοῦ τὰ ἔργα, ὧν ἦρξαν ἄνδρες."},{"book":"ΙΩΒ","chapter":"36","verse":"25","text":"Πᾶς ἄνθρωπος εἶδεν ἐν ἑαυτῷ, ὅσοι τιτρωσκόμενοί εἰσι βροτοί."},{"book":"ΙΩΒ","chapter":"36","verse":"26","text":"Ἰδοὺ ὁ ἰσχυρὸς πολύς, καὶ οὐ γνωσόμεθα· ἀριθμὸς ἐτῶν αὐτοῦ καὶ ἀπέραντος."},{"book":"ΙΩΒ","chapter":"36","verse":"27","text":"Ἀριθμηταὶ δὲ αὐτῷ σταγόνες ὑετοῦ, καὶ ἐπιχυθήσονται ὑετῷ εἰς νεφέλην."},{"book":"ΙΩΒ","chapter":"36","verse":"28","text":"Ῥυήσονται παλαιώματα, ἐσκίασε δὲ νέφη ἐπὶ ἀμυθήτῳ βροτῷ·"},{"book":"ΙΩΒ","chapter":"36","verse":"28a","text":"ὥραν ἔθετο κτήνεσιν, οἴδασι δὲ κοίτης τάξιν·"},{"book":"ΙΩΒ","chapter":"36","verse":"28b","text":"ἐπὶ τούτοις πᾶσιν οὐκ ἐξίσταταί σου ἡ διάνοια, οὐδὲ διαλλάσσεταί σου ἡ καρδία ἀπὸ σώματος."},{"book":"ΙΩΒ","chapter":"36","verse":"29","text":"Καὶ ἐὰν συνῇ ἐπεκτάσεις νεφέλης, ἰσότητα σκηνῆς αὐτοῦ,"},{"book":"ΙΩΒ","chapter":"36","verse":"30","text":"ἰδοὺ ἐκτενεῖ ἐπʼ αὐτὸν ἠδὼ, καὶ ῥιζώματα τῆς θαλάσσης ἐκάλυψεν."},{"book":"ΙΩΒ","chapter":"36","verse":"31","text":"Ἐν γὰρ αὐτοῖς κρινεῖ λαούς, δώσει τροφὴν τῷ ἰσχύοντι."},{"book":"ΙΩΒ","chapter":"36","verse":"32","text":"Ἐπὶ χειρῶν ἐκάλυψε φῶς, καὶ ἐνετείλατο περὶ αὐτῆς ἐν ἀπαντῶντι."},{"book":"ΙΩΒ","chapter":"36","verse":"33","text":"Ἀναγγελεῖ περὶ αὐτοῦ φίλον αὐτοῦ Κύριος, κτῆσι καὶ περὶ ἀδικίας."}]}