{"data":[{"book":"1 Jo-Thesalonika","chapter":"4","verse":"1","text":"Mogik, jowetewa, ne wapuonjou kaka onego udag malongʼo ne Nyasaye, mana kaka ngimau chalo sani. To koro wakwayou kendo wajiwou kuom Ruoth Yesu mondo umed timo kamano moloyo."},{"book":"1 Jo-Thesalonika","chapter":"4","verse":"2","text":"Nikech ungʼeyo puonj mane wamiyou kuom teko mar Ruoth Yesu."},{"book":"1 Jo-Thesalonika","chapter":"4","verse":"3","text":"En dwaro Nyasaye mondo ubed jomaler. Nyasaye dwaro ni ubed mabor gi timbe mag terruok"},{"book":"1 Jo-Thesalonika","chapter":"4","verse":"4","text":"to bende ngʼato ka ngʼato nyaka puonjre rito ringre e yo maler kendo malongʼo,"},{"book":"1 Jo-Thesalonika","chapter":"4","verse":"5","text":"ma ok oyie mondo ringre oowre gi gombo mathoth kaka jopiny makia Nyasaye timo."},{"book":"1 Jo-Thesalonika","chapter":"4","verse":"6","text":"To kuom wachni, ngʼato kik tim ni wadgi marach kata wuonde. Ruoth biro kumo joma timo timbe ma kamago mana kaka ne wasenyisou kendo siemou."},{"book":"1 Jo-Thesalonika","chapter":"4","verse":"7","text":"Nimar Nyasaye ne ok oluongowa mondo wadag e ngima mar dwanyruok, to ne oluongowa mondo wadag e ngima maler."},{"book":"1 Jo-Thesalonika","chapter":"4","verse":"8","text":"Omiyo ngʼato angʼata motamore winjo puonjni ok otamore winjo dhano, to otamore winjo Nyasaye owuon mamiyou Roho Maler."},{"book":"1 Jo-Thesalonika","chapter":"4","verse":"9","text":"To kuom wach hera ma jowete kuom Kristo onego oherrego to ok wane tiende ndikonue, nikech un uwegi Nyasaye osepuonjou mondo uherru ngʼato gi ngʼato."},{"book":"1 Jo-Thesalonika","chapter":"4","verse":"10","text":"To kuom adiera uhero jowete duto man e miech Makedonia duto. Kata kamano wakwayou, jowetewa, mondo umed timo kamano moloyo mano."},{"book":"1 Jo-Thesalonika","chapter":"4","verse":"11","text":"Dwaro maduongʼ mar ngimau onego obed ni mondo udag e ngima mokwe, ka urango mana tijeu kende, kendo kutiyo matek gi lwetu mana kaka ne wachikou,"},{"book":"1 Jo-Thesalonika","chapter":"4","verse":"12","text":"mondo kit ngimau mapile oywa chuny joma pok oyie mi gimiu luor, kendo kik uket genou kuom ngʼato angʼata."},{"book":"1 Jo-Thesalonika","chapter":"4","verse":"13","text":"Jowetewa, ok wadwar mondo ubed ka ukia gima timore ne joma osetho, kata mondo ubed gi kuyo ka joma moko, maonge gi geno."},{"book":"1 Jo-Thesalonika","chapter":"4","verse":"14","text":"Wayie ni Yesu notho mochier oa kuom joma otho, omiyo wayie ni Nyasaye biro chiero jomo oyie duto mosetho kaachiel kode."},{"book":"1 Jo-Thesalonika","chapter":"4","verse":"15","text":"Kaluwore gi wach Ruoth owuon, wanyisou ni wan ma Ruoth noyudwa ka pod wangima chiengʼ ma nobie, ok wanakwong dhi kapok okaw joma osetho."},{"book":"1 Jo-Thesalonika","chapter":"4","verse":"16","text":"Nikech Ruoth owuon nolor koa e polo, mi nogol chik gi dwol maduongʼ, ka malaika maduongʼ kok, kendo ka turumbete mar Nyasaye ywak matek; eka joma nosetho kani kuom Kristo nochier mokwongo."},{"book":"1 Jo-Thesalonika","chapter":"4","verse":"17","text":"Bangʼ mano, wan ma pod wadongʼ ka wangima noyudhwa kaachiel kodgi mi terwa malo e boche polo mondo warom gi Ruoth e polo. Omiyo wanabed gi Ruoth nyaka chiengʼ."},{"book":"1 Jo-Thesalonika","chapter":"4","verse":"18","text":"Emomiyo jiwreuru gi wechegi."}]}