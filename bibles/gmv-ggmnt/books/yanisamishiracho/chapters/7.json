{"data":[{"book":"Yanisa Mishiracho","chapter":"7","verse":"1","text":"Hesafe guye Yesussay galila garssan yuyettdees, gido attin Yuhudan yuyanas kooybeeyna, gasooykka Ayhudat iza wodhana kooyza gishshasiko."},{"book":"Yanisa Mishiracho","chapter":"7","verse":"2","text":"He wode Ayhudata dase Ba77eley matti uttdes."},{"book":"Yanisa Mishiracho","chapter":"7","verse":"3","text":"Hesa gish Yesussa ishshati izakoo shiqqidi hizzigida. “nena kallizayt ne ooththiza oosoza beyana mala ne heyssafe denddada Yuhuda dere ba."},{"book":"Yanisa Mishiracho","chapter":"7","verse":"4","text":"Gasooykka qooccen erristana koyzadey ba ooso geeman oothena, neka heytantta wursa ooththashe nena allamen qoonccsana koshshes.”"},{"book":"Yanisa Mishiracho","chapter":"7","verse":"5","text":"Istt hessa gida gasooy iza ishshataka gidin izan ammanonttayta gidida gishshasiko."},{"book":"Yanisa Mishiracho","chapter":"7","verse":"6","text":"Yesussayka isttas hizzigides. “ta wodey buroo gakiibeyna, inte wodey gidiko wuriso wode intes gigako."},{"book":"Yanisa Mishiracho","chapter":"7","verse":"7","text":"Deerey intena ixxana danddaena, tana gidikoo ixxes, gasooyka ta allame oosoy iita gididdaysa izas markkattza gishshasiko."},{"book":"Yanisa Mishiracho","chapter":"7","verse":"8","text":"Hai inte gede ba77elezaso bite, tass wodey gakontta gish hayssa ha Ba77elezaso bikke.”"},{"book":"Yanisa Mishiracho","chapter":"7","verse":"9","text":"Hesa gidii Yesussay Galilan attdess."},{"book":"Yanisa Mishiracho","chapter":"7","verse":"10","text":"Gido attin iza ishshat Ba77elezaso bidappe guye Yesussay qonccera gidontta qotara ba77elezaso bidees."},{"book":"Yanisa Mishiracho","chapter":"7","verse":"11","text":"Ayhudat iza “awan diize?” gishe Ba77elezason koydda."},{"book":"Yanisa Mishiracho","chapter":"7","verse":"12","text":"Deereyka Iza gish garisara sasuqi hasaettdes. issi issi asat “izi loo7o asakoo” gishin bagay qase “loo7o gidena izi dere baleththes” gides."},{"book":"Yanisa Mishiracho","chapter":"7","verse":"13","text":"Gido attin Ayhudata dannatas babiza gish oonnika iza gish qoonccen hasaibeyna."},{"book":"Yanisa Mishiracho","chapter":"7","verse":"14","text":"Ba77elezii wurana baaga gakishin Yesussay xoossa keeth bidi tammariso oykkdees."},{"book":"Yanisa Mishiracho","chapter":"7","verse":"15","text":"Ayhudat “haysii addezi tammarontta dishshe hayssa wursi woostti erride” gidi malaletidda."},{"book":"Yanisa Mishiracho","chapter":"7","verse":"16","text":"Hessa gish Yesussay hizzgdes. “ta tammarithiza timmiritey tana kittda ta Aawape immetides attin tape gidenna."},{"book":"Yanisa Mishiracho","chapter":"7","verse":"17","text":"Tana kittdaysa sheene ooththana koyzadeey dikko haysii ha timmiritey Xoossafe beetdaysa woykko ta tape hasaidaysa gidikkoka errana."},{"book":"Yanisa Mishiracho","chapter":"7","verse":"18","text":"Bepe hasaizadeey ba boncho koyyes, kittidade boncho koyzadeey gidiko izi tummancha, wordooy iza bolla denna."},{"book":"Yanisa Mishiracho","chapter":"7","verse":"19","text":"Mussey intes woga immidess gideene? gidikkoka inte garisan wog nagii poliidadey oonka deena, inte azass tana wodhana koyeti?”"},{"book":"Yanisa Mishiracho","chapter":"7","verse":"20","text":"Deereyka iza “ne bolla dayydanthth dees! ne wodhana kooyzay oonne?” gidees."},{"book":"Yanisa Mishiracho","chapter":"7","verse":"21","text":"Yesussayka isttas hizzgi zarides “ta issi ooso ooththadiss inte wurikka hano ha oosoy malaleteista."},{"book":"Yanisa Mishiracho","chapter":"7","verse":"22","text":"Musseey intes qaxxara woga immidees, he wogayyka immeetiday kase aawatape beetidees attin Mussepe gidena. histtin hekko intekka sambbatta gaalasiika asse qaxxarista."},{"book":"Yanisa Mishiracho","chapter":"7","verse":"23","text":"Histtiko Musse wogay sharetontta mala assi smbbata gaalas qaxaretiysa gidiko histtin ta sambbata gaalas asas kummetha asateth paththiin azzas ta bolla hanqqetet?"},{"book":"Yanisa Mishiracho","chapter":"7","verse":"24","text":"Suurre pirda pirdite attin asa ayfeso xeelidi maadoo pirda pirdofite.”"},{"book":"Yanisa Mishiracho","chapter":"7","verse":"25","text":"Yerusalame asape issi issi asat hizzgda “istt woodhana koyza addezii hayssa gideene?”"},{"book":"Yanisa Mishiracho","chapter":"7","verse":"26","text":"heko izi qoonccen hasaees shin istt iza aykooka gibeytena, haysii xoossay kittidade giddidaysa dannat tummu eerizoshsha?"},{"book":"Yanisa Mishiracho","chapter":"7","verse":"27","text":"Histtin haysii addeezi awa asakone nu erroos, xoossay kitiddadey yishshin qaasse izi awapekone errizadey oonnika deena,"},{"book":"Yanisa Mishiracho","chapter":"7","verse":"28","text":"Hesa gish Yesussay xoossa keeththan tammarththishe ba qaala dhoqu histtdi “inte tana tummu errata, ta awape yidakone inte errata, gido attin tan ta sheenen yabeykke, tana kittdaysi izi tummancha, gidoshin inte qasse iza errekkista."},{"book":"Yanisa Mishiracho","chapter":"7","verse":"29","text":"Ta gidikoo iza achchafe yida gishshine izi tana kittda gish ta iza errays” gidees."},{"book":"Yanisa Mishiracho","chapter":"7","verse":"30","text":"Hesa woode iza oykanass koydaa, gido attin buroo wodey gakibeyna gish oonnika oykkbeyna."},{"book":"Yanisa Mishiracho","chapter":"7","verse":"31","text":"Gido attin derezape darooy izan ammanides, asay hizgidees “xoossay kittiddadey yizza wode haysi addezi ooso malatape bollaara hara ootthhane?”"},{"book":"Yanisa Mishiracho","chapter":"7","verse":"32","text":"Assay Yesussa gish garssara sasuketi hasaishshin Parssawet siyda, hessa gish qeessista halaqatne parssawet yesussa oykkanas Xoossa keethth pengge naggizayta yediida."},{"book":"Yanisa Mishiracho","chapter":"7","verse":"33","text":"He wode Yesussay “ta intenara guuththa wode dashshana, hessafe guye tana kittidaysako simma bana."},{"book":"Yanisa Mishiracho","chapter":"7","verse":"34","text":"Inte tana koyana shin demekkista, inte ta dizzaso yanas danddaekeista.”"},{"book":"Yanisa Mishiracho","chapter":"7","verse":"35","text":"Hesa gish Ayhudata dannat ba garssan issay issara, “haysi addezii nu demmontta mala awa baneshsha? oonne errizzay Girikista giddo laleti diza Ayhuddatakoo bidi Girikista tammarisanesha?"},{"book":"Yanisa Mishiracho","chapter":"7","verse":"36","text":"Izi <inte tana koyana shin demekkista, ta dizasoo inte yanas danddaekista gishin hes ay gusee?>” gida."},{"book":"Yanisa Mishiracho","chapter":"7","verse":"37","text":"Ba77eleeza wurithetha gita gaalas Yesussay dendidii eqqidne ba qaala dhoqu histtdii “hethth sammottda urray dikoo ha taakko yidi uuyoo."},{"book":"Yanisa Mishiracho","chapter":"7","verse":"38","text":"Maxxafay gida mala tana ammanizadefe deyoo haththa pullitooy pullitana.” gidees."},{"book":"Yanisa Mishiracho","chapter":"7","verse":"39","text":"Izi hessa gidaay izan ammanizayt buropee ekkana xiilo ayana gishshasiko, gasooyka yesussay boonchetza wodey buroo gakontta gish xiilo ayanay buroo qoonccoontta immetibeyna."},{"book":"Yanisa Mishiracho","chapter":"7","verse":"40","text":"Hessa gish derezape issi issi asat he qaala siydii “yana giza nabey tummape hayssakoo” gida."},{"book":"Yanisa Mishiracho","chapter":"7","verse":"41","text":"“Harati haysii xoossay kittiddadeko” gida. baggayyt qasse “xoossay kittiddadey Gliilape waan yane?"},{"book":"Yanisa Mishiracho","chapter":"7","verse":"42","text":"xoossay kittiddadey Dawitte zeereththape yeletanaysane dawitte katamma Bettelemepe yanaysii kase geshsha maxxafan xaafetibeyne?” gida."},{"book":"Yanisa Mishiracho","chapter":"7","verse":"43","text":"Hessa gish iza gaason derey ba gidoon shaaketi wodhides."},{"book":"Yanisa Mishiracho","chapter":"7","verse":"44","text":"Isttafe issi issi asat iza oykkana koyda, gido attin oonikka oykibbeyna."},{"book":"Yanisa Mishiracho","chapter":"7","verse":"45","text":"Hessafe guye xoossa keeth naggizayt qeessata hallaqatakone Parisawettako simmid bida, izetika “aazas iza ekontta yidet?” gida."},{"book":"Yanisa Mishiracho","chapter":"7","verse":"46","text":"Wootadaretika zaridi “ha addezi hasaizaysa mala ay assika hasai errena” gida."},{"book":"Yanisa Mishiracho","chapter":"7","verse":"47","text":"parssaweti istta “intekka baletidet?” gida."},{"book":"Yanisa Mishiracho","chapter":"7","verse":"48","text":"dannatape woykoo parssawistape iza ammanidayt dizosha?"},{"book":"Yanisa Mishiracho","chapter":"7","verse":"49","text":"Haysii mussee woga errontta derey tummape qanggetdaysa."},{"book":"Yanisa Mishiracho","chapter":"7","verse":"50","text":"Haysafe kasse Yesussako bida Parssawistape isa gidida niqoodimoosay isttas"},{"book":"Yanisa Mishiracho","chapter":"7","verse":"51","text":"“Nu wogan issi mottetizadey ba mottos malththe immin siyonttane izi ay ooththidakone erretontta dishshin pirday pirdeet errize?” gides."},{"book":"Yanisa Mishiracho","chapter":"7","verse":"52","text":"Isttika “neka galila asse? galilape nabey denddontaysa qoorerethada gakka erraa” gida."},{"book":"Yanisa Mishiracho","chapter":"7","verse":"53","text":"hessafe guye isay isay beso bides."}]}