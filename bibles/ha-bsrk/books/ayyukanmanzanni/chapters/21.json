{"data":[{"book":"Ayyukan Manzanni","chapter":"21","verse":"1","text":"Bayan muka rabu da su da ƙyar, sai muka shiga jirgin ruwa, muka miƙe zuwa Kos. Kashegari muka tafi Rods daga can kuma muka je Fatara."},{"book":"Ayyukan Manzanni","chapter":"21","verse":"2","text":"Sai muka sami wani jirgin ruwa da zai ƙetare zuwa Funisiya, sai muka shiga muka kama tafiya."},{"book":"Ayyukan Manzanni","chapter":"21","verse":"3","text":"Bayan muka hangi Saifurus muka wuce shi ta kudu, sai muka ci gaba zuwa Suriya. Muka sauka a Taya, inda jirgin ruwanmu zai sauke kayansa."},{"book":"Ayyukan Manzanni","chapter":"21","verse":"4","text":"Da muka sami almajirai a can, sai muka zauna da su kwana bakwai. Ta wurin Ruhu, suka yi ƙoƙari su hana Bulus wucewa zuwa Urushalima."},{"book":"Ayyukan Manzanni","chapter":"21","verse":"5","text":"Amma da lokacin tashinmu ya yi, sai muka tashi muka ci gaba da tafiyarmu. Dukan almajirai da matansu da ’ya’yansu suka raka mu har bayan birni, a can kuwa a bakin teku muka durƙusa muka yi addu’a."},{"book":"Ayyukan Manzanni","chapter":"21","verse":"6","text":"Bayan mun yi bankwana da juna, sai muka shiga jirgin ruwa, su kuwa suka koma gida."},{"book":"Ayyukan Manzanni","chapter":"21","verse":"7","text":"Muka ci gaba da tafiyarmu daga Taya muka sauka a Tolemayis, inda muka gai da ’yan’uwa muka yi kwana ɗaya tare da su."},{"book":"Ayyukan Manzanni","chapter":"21","verse":"8","text":"Da muka tashi kashegari, sai muka isa Kaisariya muka kuma sauka a gidan Filibus mai bishara, ɗaya daga cikin Bakwai ɗin nan."},{"book":"Ayyukan Manzanni","chapter":"21","verse":"9","text":"Yana da ’ya’ya huɗu ’yan mata da ba su yi aure ba, waɗanda suka yi annabci."},{"book":"Ayyukan Manzanni","chapter":"21","verse":"10","text":"Bayan muka yi ’yan kwanaki da dama a can, sai wani annabin da ake kira Agabus ya gangaro daga Yahudiya."},{"book":"Ayyukan Manzanni","chapter":"21","verse":"11","text":"Da ya zo wurinmu, sai ya ɗauki ɗamarar Bulus, ya ɗaura hannuwansa da ƙafafunsa da ita sa’an nan ya ce, “Ruhu Mai Tsarki ya ce, ‘Haka Yahudawan Urushalima za su daure mai wannan ɗamara su kuma ba da shi ga Al’ummai.’ ”"},{"book":"Ayyukan Manzanni","chapter":"21","verse":"12","text":"Sa’ad da muka ji haka, sai mu da mutanen da suke can muka roƙi Bulus kada yă je Urushalima."},{"book":"Ayyukan Manzanni","chapter":"21","verse":"13","text":"Sai Bulus ya amsa ya ce, “Don me kuke kuka kuna kuma ɓata mini zuciya? A shirye nake ba ma a daure ni kawai ba, amma har ma in mutu a Urushalima saboda sunan Ubangiji Yesu.”"},{"book":"Ayyukan Manzanni","chapter":"21","verse":"14","text":"Da dai ya ƙi rarrasuwa, muka yi shiru, muka ce, “Bari Ubangiji yă yi nufinsa.”"},{"book":"Ayyukan Manzanni","chapter":"21","verse":"15","text":"Bayan haka, sai muka shirya muka kuma haura zuwa Urushalima."},{"book":"Ayyukan Manzanni","chapter":"21","verse":"16","text":"Waɗansu almajirai daga Kaisariya suka raka mu suka kawo mu gidan Minason, inda za mu sauka. Shi mutumin Saifurus ne kuma ɗaya daga cikin almajirai na farko."},{"book":"Ayyukan Manzanni","chapter":"21","verse":"17","text":"Sa’ad da muka zo Urushalima, ’yan’uwa suka karɓe mu da murna."},{"book":"Ayyukan Manzanni","chapter":"21","verse":"18","text":"Kashegari Bulus da sauranmu muka tafi domin mu ga Yaƙub, dukan dattawan kuwa suna nan."},{"book":"Ayyukan Manzanni","chapter":"21","verse":"19","text":"Bulus ya gaishe su ya kuma ba su rahoto dalla-dalla a kan abin da Allah ya yi a cikin Al’ummai ta wurin aikinsa."},{"book":"Ayyukan Manzanni","chapter":"21","verse":"20","text":"Da suka ji haka, sai suka yabi Allah. Sa’an nan suka ce wa Bulus, “Ka gani ɗan’uwa, yawan dubban Yahudawan da suka gaskata, kuma dukansu masu himma ne a wajen bin doka."},{"book":"Ayyukan Manzanni","chapter":"21","verse":"21","text":"An sanar da su cewa kana koya wa dukan Yahudawan da suke zama a cikin Al’ummai cewa su juye daga Musa, kana kuma faɗa musu kada su yi wa ’ya’yansu kaciya ko su yi rayuwa bisa ga al’adunmu."},{"book":"Ayyukan Manzanni","chapter":"21","verse":"22","text":"To, me za mu yi ke nan? Lalle za su ji cewa ka iso,"},{"book":"Ayyukan Manzanni","chapter":"21","verse":"23","text":"saboda haka, ka yi abin da muka faɗa maka. Akwai mutum huɗu tare da mu da suka yi alkawari."},{"book":"Ayyukan Manzanni","chapter":"21","verse":"24","text":"Ka ɗauki waɗannan mutane, ka tafi da su ku tsarkaka gaba ɗaya, ka kuma biya musu kome don su samu su yi aski. Ta haka kowa zai sani babu gaskiya a waɗannan rahotanni game da kai, za a kuma ga cewa kai kanka kana kiyaye dokar."},{"book":"Ayyukan Manzanni","chapter":"21","verse":"25","text":"Game da Al’ummai masu bi kuwa, mun yi musu wasiƙa a kan shawararmu cewa su guji abincin da aka miƙa wa gumaka, da jini, da naman dabbar da aka maƙure da kuma fasikanci.”"},{"book":"Ayyukan Manzanni","chapter":"21","verse":"26","text":"Kashegari, sai Bulus ya ɗauki mutanen ya kuma tsarkake kansa tare da su. Sa’an nan ya tafi haikali domin yă sanar da ranar cikar tsarkakewarsu da kuma ranar da za a ba da sadaka domin kowannensu."},{"book":"Ayyukan Manzanni","chapter":"21","verse":"27","text":"Da kwana bakwai ɗin suka yi kusan cika, waɗansu Yahudawa daga lardin Asiya suka ga Bulus a haikali. Sai suka zuga taron duka, suka kama shi,"},{"book":"Ayyukan Manzanni","chapter":"21","verse":"28","text":"suna ihu suna cewa “Mutanen Isra’ila ku taimake mu! Ga mutumin da yake koya wa dukan mutane ko’ina cewa su ƙi mutanenmu da dokarmu da kuma wannan wuri. Ban da haka ma, ya kawo Hellenawa a cikin filin haikali ya ƙazantar da wurin nan mai tsarki.”"},{"book":"Ayyukan Manzanni","chapter":"21","verse":"29","text":"(Dā ma can sun ga Turofimus mutumin Afisa a birni tare da Bulus suka yi tsammani Bulus ya kawo shi filin haikali.)"},{"book":"Ayyukan Manzanni","chapter":"21","verse":"30","text":"Duk birnin ya ruɗe, mutane suka zaburo da gudu daga kowane gefe. Suka kama Bulus, suka ja shi daga haikali, nan da nan aka rurrufe ƙofofi."},{"book":"Ayyukan Manzanni","chapter":"21","verse":"31","text":"Yayinda suke ƙoƙari su kashe shi, sai labari ya kai ga shugaban ƙungiyar sojan Roma cewa birnin Urushalima duk ta hargitse."},{"book":"Ayyukan Manzanni","chapter":"21","verse":"32","text":"Nan da nan ya ɗibi waɗansu hafsoshi da sojoji suka gangara a guje wurin taron. Da masu hargitsin suka ga shugaban ƙungiyar sojan da sojojinsa, sai suka daina dūkan Bulus."},{"book":"Ayyukan Manzanni","chapter":"21","verse":"33","text":"Shugaban ƙungiyar sojan ya zo ya kama shi ya ba da umarni a daure shi da sarƙoƙi biyu. Sa’an nan ya yi tambaya ko shi wane ne, da kuma abin da ya yi."},{"book":"Ayyukan Manzanni","chapter":"21","verse":"34","text":"Waɗansu daga cikin taron suka ɗau kururuwa suna ce abu kaza, waɗansu kuma suna ce abu kaza, da yake shugaban ƙungiyar sojan ya kāsa samun ainihin tushen maganar saboda yawan hayaniyar, sai ya yi umarni a kai Bulus barikin soja."},{"book":"Ayyukan Manzanni","chapter":"21","verse":"35","text":"Sa’ad da Bulus ya kai bakin matakala, sai da sojoji suka ɗaga shi sama saboda tsananin haukan taron."},{"book":"Ayyukan Manzanni","chapter":"21","verse":"36","text":"Taron da suka bi suka dinga kururuwa, suna cewa, “A yi da shi!”"},{"book":"Ayyukan Manzanni","chapter":"21","verse":"37","text":"Da sojoji suka kai gab da shigar da Bulus cikin bariki, sai ya ce wa shugaban ƙungiyar sojan, “Ko ka yarda in yi magana da kai?”"},{"book":"Ayyukan Manzanni","chapter":"21","verse":"38","text":"Ba kai ba ne mutumin Masar nan da ya haddasa tawaye har ya yi jagorar ’yan ta’ada dubu huɗu zuwa hamada a shekarun baya?”"},{"book":"Ayyukan Manzanni","chapter":"21","verse":"39","text":"Bulus ya amsa ya ce, “Ni mutumin Yahuda ne, daga Tarshish a Silisiya shahararren birnin nan. In ka yarda bari in yi wa mutane magana.”"},{"book":"Ayyukan Manzanni","chapter":"21","verse":"40","text":"Da ya sami izini daga shugaban ƙungiyar sojan, sai Bulus ya tsaya a matakala, ya ɗaga wa taron hannu. Da dukan suka yi shiru, sai ya ce musu da Arameyanci21.40 Ko kuwa mai yiwuwa Da Ibraniyanci haka ma a Mat 22.2,"}]}