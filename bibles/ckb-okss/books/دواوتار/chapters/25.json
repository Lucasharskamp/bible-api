{"data":[{"book":"دواوتار","chapter":"25","verse":"1","text":"ئەگەر ناکۆکییەک هەبوو لەنێوان خەڵکی، دەبێت بیبەنە دادگا بۆ ئەوەی دادوەری لەنێوانیان بکرێت و بێتاوانەکە بێتاوان بکرێت و حوکم بەسەر تاوانبارەکەدا بدرێت."},{"book":"دواوتار","chapter":"25","verse":"2","text":"جا ئەگەر ڕەوا بوو لە تاوانبارەکە بدرێت، ئەوا دادوەر چۆکی پێ دادەدات و لەبەردەمی بە ژمارە بەگوێرەی تاوانەکەی قامچی لێدەدرێت."},{"book":"دواوتار","chapter":"25","verse":"3","text":"نابێت لە چل قامچی زیاتر بێت، نەوەک براکەت لەبەرچاوت سووک بێت، ئەگەر لێدانەکە زیاد بێت."},{"book":"دواوتار","chapter":"25","verse":"4","text":"لە کاتی گێرەکردن دەمی گا مەگرە."},{"book":"دواوتار","chapter":"25","verse":"5","text":"ئەگەر چەند برایەک پێکەوە ژیان و یەکێکیان مرد و کوڕی نەبوو، ئەوا ژنەکەی نابێت بۆ پیاوێکی لە خێڵێکی دیکەی دەرەوە بێت، برای مێردەکەی دەیخوازێت و دەیکاتە ژنی خۆی و بە ئەرکی شووبرایەتی هەڵدەستێت بۆی،"},{"book":"دواوتار","chapter":"25","verse":"6","text":"ئەو کوڕە نۆبەرەیەشی کە بۆی لەدایک دەبێت، بە ناوی برا مردووەکەی ناودەبردرێت، نەوەک ناوی لە ئیسرائیلدا بسڕێتەوە."},{"book":"دواوتار","chapter":"25","verse":"7","text":"ئەگەر پیاوەکە ڕازی نەبوو براژنەکەی بخوازێت، ئەوا براژنەکەی دەچێتە لای دەروازەی شارۆچکەکە بۆ لای پیران و دەڵێت: «شووبرایەکەم ڕازی نەبوو ناوێک بۆ براکەی لە ئیسرائیلدا درێژە پێبدات، نەیویست بە ئەرکی شووبرایەتی هەستێت بۆم.»"},{"book":"دواوتار","chapter":"25","verse":"8","text":"جا پیرانی شارۆچکەکەی بانگی دەکەن و لەگەڵی دەدوێن، ئەگەر سوور بوو و گوتی، «ڕازی نیم بیخوازم،»"},{"book":"دواوتار","chapter":"25","verse":"9","text":"ئەوا براژنەکەی لەبەرچاوی پیران لێی دەچێتە پێش و یەکێک لە پێڵاوەکانی کابرا لە پێی دادەکەنێت و تف لە دەموچاوی دەکات و ڕایدەگەیەنێت و دەڵێت: «ئاوا لە پیاوێک دەکرێت کە ماڵی براکەی بنیاد نەنێتەوە.»"},{"book":"دواوتار","chapter":"25","verse":"10","text":"جا لە ئیسرائیل ناوی لێ دەنرێت، خێڵی پێڵاو داکەنراو."},{"book":"دواوتار","chapter":"25","verse":"11","text":"ئەگەر دوو پیاو لەگەڵ یەکتری کردیان بە شەڕ، ژنی یەکێکیان هات بۆ ئەوەی فریای پیاوەکەی بکەوێت لە دەست ئەوەی لێی دەدات، جا دەستی درێژکرد و گونی گرت،"},{"book":"دواوتار","chapter":"25","verse":"12","text":"دەستی ببڕنەوە و بەزەییتان پێی نەیەتەوە."},{"book":"دواوتار","chapter":"25","verse":"13","text":"با لە توورەکەکەت کێشی جیاواز نەبێت، قورس و سووک."},{"book":"دواوتار","chapter":"25","verse":"14","text":"با لە ماڵەکەت پێوانەی جیاواز نەبێت، گەورە و بچووک."},{"book":"دواوتار","chapter":"25","verse":"15","text":"کێشی تەواو و ڕاستت دەبێت، پێوانەی تەواو و ڕاستت دەبێت، بۆ ئەوەی تەمەن درێژ بیت لەسەر ئەو خاکەی یەزدانی پەروەردگارت پێت دەدات،"},{"book":"دواوتار","chapter":"25","verse":"16","text":"چونکە هەر یەکێک ئەوە بکات، هەر یەکێک ساختەکاری بکات، یەزدانی پەروەردگارت قێزی لێ دەبێتەوە."},{"book":"دواوتار","chapter":"25","verse":"17","text":"لە یادتان بێت ئەوەی عەمالێقییەکان لە ڕێگا لە کاتی هاتنە دەرەوەتان لە میسر پێیان کردن،"},{"book":"دواوتار","chapter":"25","verse":"18","text":"کە چۆن لە ڕێگا بەرەو ڕووتان هاتن و لە پشتتانەوە هەموو لاوازەکانی دواوەی ئێوەیان بڕییەوە، ئێوەش پەککەوتە و ماندوو بوون و ئەوانیش لە خودا نەترسان."},{"book":"دواوتار","chapter":"25","verse":"19","text":"جا کاتێک یەزدانی پەروەردگارتان ئێوەی حەساندەوە لە هەموو دوژمنەکانتان کە لە چواردەورتانن لەو خاکەی یەزدانی پەروەردگارتان پێتانی دەدات هەتا دەستی بەسەردا بگرن وەک میرات، ئەوا ناوی عەمالێق لەژێر ئاسمان دەسڕنەوە، لەبیری نەکەن!"}]}