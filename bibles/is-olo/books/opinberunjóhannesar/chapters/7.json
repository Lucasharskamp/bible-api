{"data":[{"book":"Opinberun Jóhannesar","chapter":"7","verse":"1","text":"Eftir þetta sá ég fjóra engla sem stóðu á fjórum skautum jarðarinnar og héldu vindunum fjórum í skefjum, svo að þeir gátu ekki blásið. Lauf trjánna bærðust ekki og hafið varð spegilslétt."},{"book":"Opinberun Jóhannesar","chapter":"7","verse":"2","text":"Þá sá ég annan engil, hann kom úr austurátt og hélt á innsigli hins lifandi Guðs. Hann kallaði til englanna fjögurra sem fengið höfðu vald til að granda jörðinni og hafinu, og sagði:"},{"book":"Opinberun Jóhannesar","chapter":"7","verse":"3","text":"„Bíðið! Skaðið hvorki jörðina, hafið né heldur trén. Gerið ekkert að svo stöddu, ekki fyrr en við höfum sett innsigli Guðs á enni þeirra sem honum þjóna.“"},{"book":"Opinberun Jóhannesar","chapter":"7","verse":"4-8","text":"Hve margir fengu þetta innsigli? Það fékk ég að vita, þeir voru 144.000. Hinir innsigluðu voru af öllum tólf ættkvíslum Ísraels eins og hér segir: Júda 12.000, Rúben 12.000, Gað 12.000, Asser 12.000, Naftalí 12.000, Manasse 12.000, Símeon 12.000, Leví 12.000, Íssakar 12.000, Sebúlon 12.000, Jósef 12.000 og Benjamín 12.000."},{"book":"Opinberun Jóhannesar","chapter":"7","verse":"9","text":"Eftir þetta sá ég mikinn mannfjölda, sem enginn gat talið. Þetta fólk var af öllum þjóðum og tungum og stóð fyrir framan hásætið, frammi fyrir lambinu. Það var í hvítum skikkjum og hélt á pálmagreinum."},{"book":"Opinberun Jóhannesar","chapter":"7","verse":"10","text":"Og það hrópaði hárri röddu: „Hjálpræðið kemur frá Guði, sem situr í hásætinu, og lambinu!“"},{"book":"Opinberun Jóhannesar","chapter":"7","verse":"11","text":"Þá söfnuðust allir englarnir umhverfis hásætið, öldungana og verurnar fjórar og féllu fram á ásjónur sínar, frammi fyrir hásætinu og tilbáðu Guð."},{"book":"Opinberun Jóhannesar","chapter":"7","verse":"12","text":"„Amen!“ sögðu þeir. „Lofgjörðin, dýrðin, viskan, þakkargjörðin, heiðurinn, krafturinn og mátturinn sé Guði okkar um alla eilífð. Amen!“"},{"book":"Opinberun Jóhannesar","chapter":"7","verse":"13","text":"Þá spurði mig einn af öldungunum tuttugu og fjórum: „Veistu hverjir þetta eru, þessir hvítklæddu, og hvaðan þeir koma?“"},{"book":"Opinberun Jóhannesar","chapter":"7","verse":"14","text":"„Nei, herra,“ svaraði ég, „segðu mér það.“ „Þetta eru þeir sem komnir eru úr þrengingunni miklu,“ sagði hann. „Þeir þvoðu skikkjur sínar skjannahvítar í blóði lambsins og"},{"book":"Opinberun Jóhannesar","chapter":"7","verse":"15","text":"þess vegna eru þeir hér frammi fyrir hásæti Guðs og þjóna honum dag og nótt í musterinu. Sá sem situr í hásætinu mun gæta þeirra."},{"book":"Opinberun Jóhannesar","chapter":"7","verse":"16","text":"Þá mun aldrei framar hungra né heldur þyrsta og sólarhitinn mun ekki brenna þá,"},{"book":"Opinberun Jóhannesar","chapter":"7","verse":"17","text":"því að lambið, sem stendur frammi fyrir hásætinu, mun fæða þá og vera hirðir þeirra. Það mun leiða þá að lind lífsvatnsins og Guð mun þerra tárin af augum þeirra.“"}]}