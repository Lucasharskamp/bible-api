{"data":[{"book":"Jeremia","chapter":"21","verse":"1","text":"Het woord, dat door Jahweh tot Jeremias gericht werd, toen koning Sedekias Pasjchoer, den zoon van Malki-ja, en den priester Sefanja, den zoon van Maäseja, naar hem toezond met het verzoek:"},{"book":"Jeremia","chapter":"21","verse":"2","text":"Raadpleeg Jahweh voor ons; want Nabukodonosor, de koning van Babel, valt ons aan. Zal Jahweh voor ons al zijn vroegere wonderen herhalen, zodat hij van ons wegtrekt?"},{"book":"Jeremia","chapter":"21","verse":"3","text":"Jeremias gaf hun ten antwoord: Dit moet ge Sedekias gaan zeggen!"},{"book":"Jeremia","chapter":"21","verse":"4","text":"Zo spreekt Jahweh, Israëls God! Zie, Ik sla buiten de muren de wapenen terug, die gij voert, en waarmee gij den koning van Babel en de Chaldeën, die u belegeren, bestrijdt; Ik jaag ze in deze stad op een hoop."},{"book":"Jeremia","chapter":"21","verse":"5","text":"Ik ga zelf u bestrijden met gespierde vuist, met sterke arm, met ziedende gramschap en grimmige woede."},{"book":"Jeremia","chapter":"21","verse":"6","text":"Ik sla de bewoners dezer stad, mensen en dieren: ze zullen sterven aan een hevige pest."},{"book":"Jeremia","chapter":"21","verse":"7","text":"Dan lever Ik, is de godsspraak van Jahweh, Sedekias uit, den koning van Juda, met zijn hovelingen, het volk en al wat pest, zwaard en honger in deze stad heeft gespaard, aan Nabukodonosor, den koning van Babel, aan hun vijanden en die hun naar het leven staan. Men zal ze doden met de punt van het zwaard: zonder genade, zonder medelijden, zonder erbarmen."},{"book":"Jeremia","chapter":"21","verse":"8","text":"En tot dit volk moet ge zeggen: Zo spreekt Jahweh! Zie, Ik laat u de keus tussen de weg ten leven en de weg naar de dood."},{"book":"Jeremia","chapter":"21","verse":"9","text":"Wie in de stad blijft, zal sterven door het zwaard, door honger of pest; maar wie ze verlaat, en zich overgeeft aan de Chaldeën, die u belegeren, zal blijven leven: zijn buit zal lijfsbehoud zijn."},{"book":"Jeremia","chapter":"21","verse":"10","text":"Want Ik bezoek deze stad voor haar ongeluk en niet voor haar welzijn, is de godsspraak van Jahweh! Ze zal worden overgeleverd aan den koning van Babel; die zal ze verbranden!"},{"book":"Jeremia","chapter":"21","verse":"11","text":"Juda’s koninklijk huis, Hoort Jahweh’s woord;"},{"book":"Jeremia","chapter":"21","verse":"12","text":"Huis van David: dit zegt Jahweh! Spreekt iedere morgen eerlijk recht, En bevrijdt den verdrukte uit de macht der verdrukkers; Anders slaat mijn gramschap uit als een vuur, Dat zal branden en niet worden geblust Om uw boze werken."},{"book":"Jeremia","chapter":"21","verse":"13","text":"Ik zal u! Bewoners van de vallei, Van de rots in de vlakte, spreekt Jahweh; Die zeggen durft: Wie komt op ons af, Wie dringt onze schuilhoeken binnen?"},{"book":"Jeremia","chapter":"21","verse":"14","text":"Ik zal u vergelden naar de vrucht van uw werken, Is de godsspraak van Jahweh; Een vuur ontsteken in haar woud, Dat heel haar omgeving verslindt!"}]}