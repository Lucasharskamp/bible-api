{"data":[{"book":"Dəkəcop","chapter":"15","verse":"1","text":"Ntɛ mes mamɔkɔ mencepər mɔ, kɔ MARIKI owurər Abram dəmere k'oloku kɔ ntɛ: «Ta mənesɛ, Abram! Ina yati indeyɔn'am aca. Indeluks'am kəway pəpɔŋ.»"},{"book":"Dəkəcop","chapter":"15","verse":"2","text":"Kɔ Abram eyif Kanu: «MARIKI Wəbɛ kem, ake məndesɔŋ im-ɛ? Intas ta iyɔ wan-ɛ, wədelɛk kɛ kem ɔyɔnɛ Elihɛsɛr wəka Damas.»"},{"book":"Dəkəcop","chapter":"15","verse":"3","text":"Kɔ Abram ɔnɔcər: «Məsɔŋ f'em awut,15.3  yuruya  nwɛ aŋkom nde kəlɔ kem disrɛ mɔ, nkɔn endelɛk kɛ kem.»"},{"book":"Dəkəcop","chapter":"15","verse":"4","text":"Kɔ MARIKI oloku kɔ, «Ala, bafɔ nkɔn endeyɔnɛ wəlɛk ka kɛ kam, mba wan kam wəkom nwɛ endewur əm dəris mɔ yati.»"},{"book":"Dəkəcop","chapter":"15","verse":"5","text":"Kɔ MARIKI owurɛnɛ Abram abal ŋɔn disrɛ, k'oloku kɔ: «Məgbətnɛ kɔm. Məlɔm cɔs cacɔkɔ, kɔ məntam-ɛ.» K'ɔnɔcər: «Pəmɔ cɔs cacɔkɔ, yuruya yam afɔde pactam kəlɔm ŋa fəp.»"},{"book":"Dəkəcop","chapter":"15","verse":"6","text":"Kɔ Abram ɛlaŋ MARIKI. Ti tɔ MARIKI ɛnalɔmɛ kɔ fum wəlompu."},{"book":"Dəkəcop","chapter":"15","verse":"7","text":"Kɔ Kanu kəloku kɔ: «In'ɔyɔnɛ MARIKI nwɛ ɛnawur'am Ur ŋa aKaldi kədesɔŋ əm atɔf ŋaŋɛ, məde məlɛk ŋi kɛ mɔ.»"},{"book":"Dəkəcop","chapter":"15","verse":"8","text":"Kɔ Abram eyif: «MARIKI Wəbɛ kem, cəke c'indetam kəcərɛ a indesɔtɔ atɔf ŋaŋɛ kɛ-ɛ?»"},{"book":"Dəkəcop","chapter":"15","verse":"9","text":"Kɔ Kanu kəloku kɔ: «Məkɛr'em wana weyecəra win, wir wɛran win, kɔ aŋkesiya ŋorkun ŋin fəp fayi ya meren maas maas, tɔpay tin kɔ apokpoka ŋin.»"},{"book":"Dəkəcop","chapter":"15","verse":"10","text":"Kɔ Abram ɛŋkɛrɛ sɛm yayɔkɔ k'eŋgber-gberi yi dacɔ dacɔ k'ombocəs yegber-gberi yayɔkɔ mɛrəŋ mɛrəŋ yɛtɛfərɛnɛ, kɔ bɛmp, məlməl m'ɛnaboc yi ta aŋgberi yi-ɛ."},{"book":"Dəkəcop","chapter":"15","verse":"11","text":"Kɔ yɔfən yontorər sɛm yegber-gberi yayɔkɔ, mba k'Abram ɛmbɛləs yi."},{"book":"Dəkəcop","chapter":"15","verse":"12","text":"Dec dendekalɛ, k'Abram endirərnɛ, k'ayekyek ŋɔpɔŋ ŋɛŋgbəpərnɛ kɔ k'enesɛ dəmere."},{"book":"Dəkəcop","chapter":"15","verse":"13","text":"Kɔ Kanu kəloku Abram: «Məcərɛ a yuruya yam yendeyɔnɛ acikəra atɔf ŋocuru nŋɛ ŋɔntɔyɔnɛ ŋaŋan mɔ. Ŋandekɔyɔnɛ di acar, andekɔtɔrəs ŋa di haŋ meren 400."},{"book":"Dəkəcop","chapter":"15","verse":"14","text":"Mba Indetɔrəs afum aŋɛ ŋandecəmbər ŋa dacar mɔ, ŋandewur atɔf ŋaŋɔkɔ kɔ ca yɛlarəm."},{"book":"Dəkəcop","chapter":"15","verse":"15","text":"Kɔ məna Abram, məndekɔbəp atem am pəforu disrɛ, 15.15  Ti tɔ tatɔkɔ «Məndefi pəforu disrɛ.»  pawup əm detem dobotu disrɛ. 15.15  Ti tɔ tatɔkɔ «Pəbotu pa detem dam.»"},{"book":"Dəkəcop","chapter":"15","verse":"16","text":"Yuruya yam yendeluksərnɛ nnɔ mɛnɛ tɛm ta danapa da maŋkəlɛ, bawo 'Amɔr ŋantacepərər fɛ kiciya kəŋan a idebɛləs ŋa dɛ.»"},{"book":"Dəkəcop","chapter":"15","verse":"17","text":"Ntɛ dec dɛŋkalɛ mɔ, k'asum ŋɛmət (dimi dontor) kɔ teken pɛncɛsəŋɛ, nɛnc kɔ kinimɛ yencepər yoboc ya sɛm yeyer yayɔkɔ dacɔ."},{"book":"Dəkəcop","chapter":"15","verse":"18","text":"Dɔsɔk dadɔkɔ dɔ MARIKI ɛncaŋəs kəyi kəŋan danapa kɔ Abram. Pəcloku Abram: «Isɔŋ yuruya yam kəyɛfɛ ka kəŋgbɔkɔ ka Misira haŋ Ɛfərat, kəŋgbɔkɔ kəpɔŋ:"},{"book":"Dəkəcop","chapter":"15","verse":"19","text":"Indesɔŋ yuruya yam atɔf ŋa aKeni, aKenisi, aKadmon,"},{"book":"Dəkəcop","chapter":"15","verse":"20","text":"ŋa aHewy, aPerisi, aRefay,"},{"book":"Dəkəcop","chapter":"15","verse":"21","text":"ŋa 'Amɔr, aKanaŋ, aKirkas, kɔ aYebus.»"}]}