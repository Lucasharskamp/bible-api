{"data":[{"book":"Matouš","chapter":"20","verse":"1","text":"Nebo podobno jest království nebeské člověku hospodáři, kterýž vyšel na úsvitě, aby najal dělníky na vinici svou."},{"book":"Matouš","chapter":"20","verse":"2","text":"Smluviv pak s dělníky z peníze denního, odeslal je na vinici svou."},{"book":"Matouš","chapter":"20","verse":"3","text":"A vyšed okolo hodiny třetí, uzřel jiné, ani stojí na trhu zahálejíce."},{"book":"Matouš","chapter":"20","verse":"4","text":"I řekl jim: Jdětež i vy na vinici mou, a co bude spravedlivého, dám vám."},{"book":"Matouš","chapter":"20","verse":"5","text":"A oni šli. Opět vyšed při šesté a deváté hodině, učinil též."},{"book":"Matouš","chapter":"20","verse":"6","text":"Při jedenácté pak hodině vyšed, nalezl jiné, ani stojí zahálejíce. I řekl jim: Pročež tu stojíte, celý den zahálejíce?"},{"book":"Matouš","chapter":"20","verse":"7","text":"Řkou jemu: Nebo nižádný nás nenajal. Dí jim: Jdětež i vy na vinici mou, a což by bylo spravedlivého, vezmete."},{"book":"Matouš","chapter":"20","verse":"8","text":"Večer pak řekl pán vinice šafáři svému: Zavolej dělníků a zaplať jim, počna od posledních až do prvních."},{"book":"Matouš","chapter":"20","verse":"9","text":"A přišedše ti, kteříž byli při jedenácté hodině najati, vzali jeden každý po penízi."},{"book":"Matouš","chapter":"20","verse":"10","text":"Přišedše pak první, domnívali se, že by více měli vzíti; ale vzali i oni jeden každý po penízi."},{"book":"Matouš","chapter":"20","verse":"11","text":"A vzavše, reptali proti hospodáři, řkouce:"},{"book":"Matouš","chapter":"20","verse":"12","text":"Tito poslední jednu hodinu toliko dělali, a rovné jsi je nám učinil, kteříž jsme nesli břímě dne i horko."},{"book":"Matouš","chapter":"20","verse":"13","text":"On pak odpovídaje jednomu z nich, řekl: Příteli, nečiním tobě křivdy; však jsi z peníze denního smluvil se mnou."},{"book":"Matouš","chapter":"20","verse":"14","text":"Vezmiž, což tvého jest, a jdi předce. Já pak chci tomuto poslednímu dáti jako i tobě."},{"book":"Matouš","chapter":"20","verse":"15","text":"Zdaliž mi nesluší v mém učiniti, což chci? Èili oko tvé nešlechetné jest, že já dobrý jsem?"},{"book":"Matouš","chapter":"20","verse":"16","text":"Takť budou poslední první, a první poslední; nebo mnoho jest povolaných, ale málo vyvolených."},{"book":"Matouš","chapter":"20","verse":"17","text":"A vstupuje Ježíš do Jeruzaléma, pojal dvanácte učedlníků svých soukromí na cestě, i řekl jim:"},{"book":"Matouš","chapter":"20","verse":"18","text":"Aj, vstupujeme do Jeruzaléma, a Syn člověka vydán bude předním kněžím a zákoníkům, a odsoudí ho na smrt."},{"book":"Matouš","chapter":"20","verse":"19","text":"A vydadíť jej pohanům ku posmívání a k bičování a ukřižování; a třetího dne z mrtvých vstane."},{"book":"Matouš","chapter":"20","verse":"20","text":"Tedy přistoupila k němu matka synů Zebedeových s syny svými, klanějící se a prosecí něco od něho."},{"book":"Matouš","chapter":"20","verse":"21","text":"Kterýžto řekl jí: Co chceš? Řekla jemu: Rci, ať tito dva synové moji sednou, jeden na pravici tvé a druhý na levici, v království tvém."},{"book":"Matouš","chapter":"20","verse":"22","text":"Odpovídaje pak Ježíš, řekl: Nevíte, zač prosíte. Můžete-li píti kalich, kterýž já píti budu, a křtem, jímž já se křtím, křtěni býti? Řekli jemu: Můžeme."},{"book":"Matouš","chapter":"20","verse":"23","text":"Dí jim: Kalich zajisté můj píti budete, a křtem, jímž já se křtím, pokřtěni budete, ale seděti na pravici mé a na levici mé, neníť mé dáti vám, ale dáno bude těm, kterýmž připraveno jest od Otce mého."},{"book":"Matouš","chapter":"20","verse":"24","text":"A uslyšavše to deset učedlníků Páně, rozhněvali se na ty dva bratry."},{"book":"Matouš","chapter":"20","verse":"25","text":"Ale Ježíš svolav je, řekl: Víte, že knížata národů panují nad svými, a kteříž velicí jsou, moci užívají nad nimi."},{"book":"Matouš","chapter":"20","verse":"26","text":"Ne tak bude mezi vámi; ale kdožkoli chtěl by mezi vámi býti velikým, budiž služebník váš."},{"book":"Matouš","chapter":"20","verse":"27","text":"A kdož by koli mezi vámi chtěl býti první, budiž váš služebník;"},{"book":"Matouš","chapter":"20","verse":"28","text":"Jako i Syn člověka nepřišel, aby jemu slouženo bylo, ale aby on sloužil a aby dal život svůj na vykoupení za mnohé."},{"book":"Matouš","chapter":"20","verse":"29","text":"A když vycházeli z Jericho, šel za ním zástup veliký."},{"book":"Matouš","chapter":"20","verse":"30","text":"A aj, dva slepí sedící u cesty, uslyševše, že by Ježíš tudy šel, zvolali, řkouce: Smiluj se nad námi, Pane, synu Davidův."},{"book":"Matouš","chapter":"20","verse":"31","text":"Zástup pak přimlouval jim, aby mlčeli. Oni pak více volali, řkouce: Smiluj se nad námi, Pane, synu Davidův."},{"book":"Matouš","chapter":"20","verse":"32","text":"I zastaviv se Ježíš, zavolal jich, a řekl: Co chcete, abych vám učinil?"},{"book":"Matouš","chapter":"20","verse":"33","text":"Řkou jemu: Pane, ať se otevrou oči naše."},{"book":"Matouš","chapter":"20","verse":"34","text":"I slitovav se nad nimi Ježíš, dotekl se očí jejich, a ihned prohlédly oči jejich. A oni šli za ním."}]}