{"data":[{"book":"1 Mose","chapter":"46","verse":"1","text":"Enti Israel de nʼahode nyinaa sii mu koduu Beer-Seba. Ɔbɔɔ Onyankopɔn a na nʼagya Isak som no no afɔre wɔ hɔ."},{"book":"1 Mose","chapter":"46","verse":"2","text":"Anadwo anisoadehu mu no, Onyankopɔn frɛɛ Yakob se, “Yakob! Yakob!”"},{"book":"1 Mose","chapter":"46","verse":"3","text":"Onyankopɔn ka kyerɛɛ no se, “Mene Onyankopɔn. Onyankopɔn a wʼagya som no. Nsuro sɛ wobɛkɔ Misraim, efisɛ mɛma wʼase adɔ ayɛ ɔman kɛse wɔ hɔ."},{"book":"1 Mose","chapter":"46","verse":"4","text":"Mʼankasa ne wo bɛkɔ Misraim, na masan de wo aba ha. Edu bere a worebewu a, wubewu wɔ Yosef nsam.”"},{"book":"1 Mose","chapter":"46","verse":"5","text":"Na Yakob sii mu fii Beer-Seba. Israelmma no de wɔn agya Yakob, wɔn yerenom ne wɔn mma tenatenaa nteaseɛnam a Farao soma ma wɔde bɛfaa wɔn no mu."},{"book":"1 Mose","chapter":"46","verse":"6","text":"Wɔfaa wɔn mmoa ne wɔn agyapade a wɔanya wɔ Kanaan asase so no nyinaa kaa wɔn ho kɔɔ Misraim. Yakob ne nʼasefo nyinaa sii mu kɔɔ Misraim."},{"book":"1 Mose","chapter":"46","verse":"7","text":"Israel de ne mmabarima, ne nenanom, ne mmabea ne wɔn mma a wɔn nyinaa yɛ nʼasefo kaa ne ho kɔɔ Misraim."},{"book":"1 Mose","chapter":"46","verse":"8","text":"Din a edidi so yi yɛ Israelfo, Yakob asefo a ɔde wɔn kɔɔ Misraim."},{"book":"1 Mose","chapter":"46","verse":"9","text":"Ruben nso mmabarima din na edidi so yi:"},{"book":"1 Mose","chapter":"46","verse":"10","text":"Simeon nso mmabarima yɛ:"},{"book":"1 Mose","chapter":"46","verse":"11","text":"Lewi mmabarima din na edidi so yi:"},{"book":"1 Mose","chapter":"46","verse":"12","text":"Yuda nso mmabarima yɛ:"},{"book":"1 Mose","chapter":"46","verse":"13","text":"Isakar mmabarima nso yɛ:"},{"book":"1 Mose","chapter":"46","verse":"14","text":"Sebulon mmabarima nso yɛ:"},{"book":"1 Mose","chapter":"46","verse":"15","text":"Wɔn a wɔabobɔ wɔn din yi yɛ Lea mma a ɔne Yakob woo wɔ Paddan-Aram a ne babea Dina nso ka ho. Saa mmabarima ne ne babea yi nyinaa dodow si nnipa aduasa abiɛsa."},{"book":"1 Mose","chapter":"46","verse":"16","text":"Gad nso mma din na edidi so yi:"},{"book":"1 Mose","chapter":"46","verse":"17","text":"Aser nso mma din na edidi so yi:"},{"book":"1 Mose","chapter":"46","verse":"18","text":"Eyinom nso ne Silpa, afenaa a Laban de no maa ne babea Lea a ɔno nso de no maa ne kunu Yakob waree no mma. Wɔn nyinaa dodow ano si nnipa dunsia."},{"book":"1 Mose","chapter":"46","verse":"19","text":"Yakob yere Rahel mma yɛ:"},{"book":"1 Mose","chapter":"46","verse":"20","text":"Yosef ne ne yere Asnat, a ɔyɛ Potifera a ɔyɛ On bosomfo babea woo Manase ne Efraim wɔ Misraim."},{"book":"1 Mose","chapter":"46","verse":"21","text":"Benyamin nso mmabarima din na edidi so yi:"},{"book":"1 Mose","chapter":"46","verse":"22","text":"Saa nnipa a wɔabobɔ wɔn din yi yɛ Rahel mmabarima a ɔne Yakob woe. Wɔn nyinaa dodow yɛ nnipa dunan."},{"book":"1 Mose","chapter":"46","verse":"23","text":"Dan babarima yɛ"},{"book":"1 Mose","chapter":"46","verse":"24","text":"Naftali nso mmabarima din na edidi so yi:"},{"book":"1 Mose","chapter":"46","verse":"25","text":"Bilha a ɔyɛ Laban afenaa a ɔde no maa ne babea Rahel mmabarima a ɔne Yakob woo no na wɔabobɔ wɔn din yi. Na wɔn dodow yɛ nnipa baason."},{"book":"1 Mose","chapter":"46","verse":"26","text":"Nnipa a Yakob de wɔn kɔɔ Misraim nyinaa, a wɔyɛ nʼasefo ankasa, a ne mmabarima yerenom nka ho dodow yɛ aduosia asia."},{"book":"1 Mose","chapter":"46","verse":"27","text":"Sɛ wɔde Yosef mmabarima baanu a ɔwoo wɔn wɔ Misraim no ka ho a, na Yakob asefo a ɔde wɔn kɔɔ Misraim no nyinaa dodow yɛ nnipa aduɔson."},{"book":"1 Mose","chapter":"46","verse":"28","text":"Israel somaa Yuda ma odii kan kɔɔ Yosef hɔ kobisaa no Gosen kwan. Akyiri no, wokoduu Gosen."},{"book":"1 Mose","chapter":"46","verse":"29","text":"Yosef siesiee ne nteaseɛnam ma wɔkɔɔ Gosen kohyiaa nʼagya Israel. Yosef duu nʼagya Yakob anim pɛ na ɔbam no, sui ara kwansin."},{"book":"1 Mose","chapter":"46","verse":"30","text":"Israel ka kyerɛɛ Yosef se, “Ohu a mahu wo sɛ wote ase yi nti, sɛ owu bɛfa me nnɛ koraa a, mepɛ.”"},{"book":"1 Mose","chapter":"46","verse":"31","text":"Yosef ka kyerɛɛ ne nuanom no ne nʼagya fifo no se, “Mɛkɔ akɔka akyerɛ Farao se, ‘Me nuabarimanom ne mʼagya fifo a na anka wɔte Kanaan asase so nyinaa aba ha abɛka me ho."},{"book":"1 Mose","chapter":"46","verse":"32","text":"Mmarima no yɛ nguanhwɛfo. Wɔhwɛ mmoa so. Na wɔde wɔn nguan ne wɔn anantwi ne biribiara a wɔwɔ aba.’"},{"book":"1 Mose","chapter":"46","verse":"33","text":"Sɛ Farao frɛ mo, na obisa mo se, ‘Adwuma bɛn na moyɛ a,’"},{"book":"1 Mose","chapter":"46","verse":"34","text":"momma no mmuae se, ‘Wo nkoa ayɛn mmoa fi wɔn mmofraase, te sɛ nea yɛn agyanom yɛe no ara pɛpɛɛpɛ.’ Sɛ moka saa kyerɛ no a, ɔbɛma mode Gosen ayɛ mo atenae, efisɛ Misraimfo kyi nguanhwɛfo kɔkɔɔkɔ.”"}]}