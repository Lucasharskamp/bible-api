{"data":[{"book":"Yowani","chapter":"15","verse":"1","text":"Yësu iya zi vo lö'bö 'bënïyë henye, “Ma tïnyö kaga tana, 'Bu ma ra vo kyeti yaka."},{"book":"Yowani","chapter":"15","verse":"2","text":"Mo iga ngora 'bama biya mati anannï kɔlɔ dë yaga. Mora mo ikye ŋbala biya da ngora mati ëdï tana kɔlɔ, here zi tana kɔlɔ kyɔ."},{"book":"Yowani","chapter":"15","verse":"3","text":"E ku nzɔ ŋbala ga kö'du wa mati miya zi ye."},{"book":"Yowani","chapter":"15","verse":"4","text":"Alime na rakida zi ma, ehe ma kalima na rakida zi ye. Te kaa ngora ɔ'bɔ dë tana kɔlɔ nje ëzë alima na rakida zi kaga, here ɔ'be dë tana kɔlɔ nje ëzë alime na rakida zi ma.”"},{"book":"Yowani","chapter":"15","verse":"5","text":"“Ma kaga ra, e ngora ra. Ëzë alime na rakida zi ma, ehe ma kalima na rakida zi ye tane kɔlɔ kyɔ. Mora ɔ'be dë wa maako ko'dɔ kazi ma."},{"book":"Yowani","chapter":"15","verse":"6","text":"Ëzë alime dë na rakida zi ma, aku'duwë yaga. Atëdïyë kaa ngora kyïtru mati atɔtɔ bi kölö ehe o'bɔ mï wa'do."},{"book":"Yowani","chapter":"15","verse":"7","text":"Ëzë alime na rakida zi ma ehe kö'du yandi 'bama mayi na kapa 'be, here atɔ'bɔ mötuwë ga wa mati ombe, ehe mötu 'be akaya'ba dɔ mo."},{"book":"Yowani","chapter":"15","verse":"8","text":"Ëzë ayiye ku na kɔlɔ laka 'ba vo lö'bö 'bame, akoro 'Bu ma. Ne akayada henye, e vo lö'bö 'bame."},{"book":"Yowani","chapter":"15","verse":"9","text":"Mɔwɔ e kaa 'Bu ma ɔwɔ ma. Here alime mï watɔwɔ 'bama."},{"book":"Yowani","chapter":"15","verse":"10","text":"Ëzë orowe ma, ma kasesi tɔwɔ e kaa 'Bu ma asesi tɔwɔ ma, ga kö'du moro mo.”"},{"book":"Yowani","chapter":"15","verse":"11","text":"“Ma yada nenye zi ye, zi ye tëdïyë mï rakyenyi 'bama ma ŋburu."},{"book":"Yowani","chapter":"15","verse":"12","text":"Yaanya aba ma yada zi ye zi tɔwɔ oka ma kölö maako kaa mɔwɔ e."},{"book":"Yowani","chapter":"15","verse":"13","text":"Gërï ma laka ndra zi yada watɔwɔ kö'du aboke, ëdï zi koli kö'du zë."},{"book":"Yowani","chapter":"15","verse":"14","text":"E aboka ma ra, ëzë orowe ma."},{"book":"Yowani","chapter":"15","verse":"15","text":"Ma ko'jowe dë vo lïtu 'bame, ga kö'du vo lïtu ayɔlɔnnï dë a'di ra kyedre 'bëzë ëdï ako'dɔ. Ma me'do zi ye kaa aboka me, ga kö'du ma yada ku biya zi ye wa mati 'Bu ma ayada zi ma."},{"book":"Yowani","chapter":"15","verse":"16","text":"E ra dë ajeliye ma, ma ra ma jeliye kutu yaga zi tana kɔlɔ, kyïnë 'ba kɔlɔ ma akalima ŋburu. Here 'Bu ma akï'dï zi ye wa mati ako'jowe kazi mo mï ru ma."},{"book":"Yowani","chapter":"15","verse":"17","text":"Here mï'dï kö'du zi ye zi tɔwɔ oka ma kölö.”"},{"book":"Yowani","chapter":"15","verse":"18","text":"“Ëzë vïdï 'ba damöku nenye ayiye, asösuwë henye zë iyinnï ma dagba."},{"book":"Yowani","chapter":"15","verse":"19","text":"Ëzë e zi damöku, vïdï 'bɔmo atɔwe. Mora anze dë zi damöku. Ma jeliye zi damöku nenye kila hulëhu. Kö'du nenye ra vïdï 'bɔmowe ëdïnnï ye kiyi."},{"book":"Yowani","chapter":"15","verse":"20","text":"Asösuwë hala ma yada zi ye henye vo lïtu anzannï dë kyedre ta da kyedre 'bënnï. Here ëzë vïdï o'dɔnnï ma na kyënyë, zë ako'dɔnnï yë na kyënyë. Ëzë zë oronnï kö'du yandi 'bama, zë akoronnï 'be."},{"book":"Yowani","chapter":"15","verse":"21","text":"Vïdï ako'dɔnnï kpa te zi ye wa mati zë o'dɔnnï zi ma. Zë ako'dɔnnï ga kö'du e zi ma, ehe zë ayɔlɔnnï vïdï mati utu ma ne dë."},{"book":"Yowani","chapter":"15","verse":"22","text":"Ëzë mayi dë ame'do zi zë, o'dɔnnï vurë kyënyë dë rë zë. Yaanya aba zë ɔ'bɔnnï dë kiya anzannï ra dë."},{"book":"Yowani","chapter":"15","verse":"23","text":"Vïdï mati iyi ma iyi 'Bu ma kpa."},{"book":"Yowani","chapter":"15","verse":"24","text":"Mo'dɔ wa maakowe vïdï maako gba o'dɔ dë. Ëzë zë ongɔnnï ma dë wa nenyee ko'dɔ, o'dɔnnï vurë kyënyë dë rë zë. Mora zë ongɔnnï ma wa nenyee ko'dɔ, ehe zë zɔ ma kiyi ehe 'Bu ma kpa."},{"book":"Yowani","chapter":"15","verse":"25","text":"Nenye ra hala wayöru ëdïnnï tïnyö mati zë iyannï henye, vïdï iyinnï ma öŋbö kazi kö'du mo.”"},{"book":"Yowani","chapter":"15","verse":"26","text":"“Ma kutu zi ye Lawo mati ayi kazi 'Bu ehe ayada wa mati tïnyö. Lawo Laka akakɔnyiye ehe akayada kö'du ma zi ye."},{"book":"Yowani","chapter":"15","verse":"27","text":"Here akayade kö'du ma kpa zi oka maakowe, ga kö'du ëdïyë ma aba tëmï biyeto.”"}]}