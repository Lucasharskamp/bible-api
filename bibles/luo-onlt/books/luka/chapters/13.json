{"data":[{"book":"Luka","chapter":"13","verse":"1","text":"E kindeno ne nitie jomoko mane onyiso Yesu wach jo-Galili ma Pilato ne oriwo rembgi kod misengini."},{"book":"Luka","chapter":"13","verse":"2","text":"Yesu nodwoko niya, “Uparo ni jo-Galili-gi ne joricho moloyo jo-Galili mamoko nikech negisandore kamano?"},{"book":"Luka","chapter":"13","verse":"3","text":"Awachonu ni ooyo! To ka ok ulokoru uweyo richou, un duto unutho kamano."},{"book":"Luka","chapter":"13","verse":"4","text":"Kata ji apar gaboro ka manotho kane ohinga man Siloam nopodho kuomgi, uparo ni ne gin joketho moloyo ji mamoko duto madak e Jerusalem?"},{"book":"Luka","chapter":"13","verse":"5","text":"Awachonu ni ooyo! To ka ok ulokoru uweyo richou un bende ubiro mana tho.”"},{"book":"Luka","chapter":"13","verse":"6","text":"Eka nogoyo ngero kowacho niya, “Ngʼat moro ne nigi yadh ngʼowu mopidho e puothe, to nodhi mondo omany olemo kuome, to ok noyudo mora amora."},{"book":"Luka","chapter":"13","verse":"7","text":"Omiyo nowacho ni ngʼat mane rito puodho ni, ‘Kuom higni adek asebedo kabiro kae ka dwaro olemo e ngʼowuni to ok aseyudo moro amora. Ngʼole igoye piny. Ere gima dimi ocham lowo?’"},{"book":"Luka","chapter":"13","verse":"8","text":"“Ngʼatno nodwoke ni, ‘Jaduongʼ, yie iweye higani kende bangʼe to abiro pure kendo medo ketone owuoyo."},{"book":"Luka","chapter":"13","verse":"9","text":"Ka onyago olemo higa mabiro, mano ber, to, ka ok onyago, to nongʼole oko.’ ”"},{"book":"Luka","chapter":"13","verse":"10","text":"Chiengʼ Sabato moro Yesu ne puonjo e achiel kuom sinagoke,"},{"book":"Luka","chapter":"13","verse":"11","text":"to dhako moro ne ni kanyo mane jachien osemiyo obedo mongʼol kuom higni apar gaboro. Tuono nomiyo odolore ma ok nonyal riere tir kata matin."},{"book":"Luka","chapter":"13","verse":"12","text":"Kane Yesu onene, noluonge mondo obi kendo nowachone niya, “Dhako ogonyi ibed thuolo ichangi e midekreni.”"},{"book":"Luka","chapter":"13","verse":"13","text":"Eka noketo lwetene kuome, to gikanyono noriere tir kendo nopako Nyasaye."},{"book":"Luka","chapter":"13","verse":"14","text":"Jaduongʼ sinagogi, mirima nomako nikech Yesu nochango dhakono chiengʼ Sabato, nowacho ni ji niya, “Nitie ndalo auchiel mitiyoe. Omiyo biuru mondo ochangu e ndalogo, to ok chiengʼ Sabato.”"},{"book":"Luka","chapter":"13","verse":"15","text":"Ruoth nodwoke niya, “Un joma wuondore! Donge ngʼato ka ngʼato kuomu gonyo rwadhe kata pundane e dipo kotere oko mondo omiye pi chiengʼ Sabato?"},{"book":"Luka","chapter":"13","verse":"16","text":"Koro dhakoni, ma nyakwar Ibrahim, ma Satan oseketo kotweyo higni apar gaborogi duto kama donge ber kogonye obed thuolo chiengʼ Sabato oa e gima notweye?”"},{"book":"Luka","chapter":"13","verse":"17","text":"Kane owacho mani, jogo duto mane kwede wigi nokuot. To ji mamoko nomor kod gik moko duto miwuoro mane otimo."},{"book":"Luka","chapter":"13","verse":"18","text":"Eka Yesu nopenjo niya, “Pinyruoth Nyasaye chalo nade? Angʼo ma dapimego?"},{"book":"Luka","chapter":"13","verse":"19","text":"Ochal gi koth karadali, ma ngʼato nokawo mopidho e puothe. Kodhino nodongo mobedo yien, to winy mafuyo e kor polo nopiyo e bedene.”"},{"book":"Luka","chapter":"13","verse":"20","text":"Nopenjo kendo niya, “Angʼo ma dapimgo pinyruoth Nyasaye?"},{"book":"Luka","chapter":"13","verse":"21","text":"Ochalo thowi mane dhako moro okawo kendo oruwo ei mogo mangʼeny, mi bangʼe okuodo mogono.”"},{"book":"Luka","chapter":"13","verse":"22","text":"Eka Yesu nodhi e mier kod gwenge kopuonjo ji ka odhiyo Jerusalem."},{"book":"Luka","chapter":"13","verse":"23","text":"Ngʼato moro nopenjo niya, “Ruoth, en mana ji manok ema biro kwo?”"},{"book":"Luka","chapter":"13","verse":"24","text":"“Temuru matek mondo udonj e dhoot madiny, nikech awachonu ni, ji mangʼeny biro temo mondo odonj to ok gibi nyalo ngangʼ."},{"book":"Luka","chapter":"13","verse":"25","text":"Ka wuon ot nochungʼ kendo lor dhoot ubiro chungo oko ka uduongʼo kendo sayo ni, ‘Ruoth, yawnwa dhoot.’"},{"book":"Luka","chapter":"13","verse":"26","text":"“Eka ubiro wacho ni, ‘Ne wachiemo kendo metho kodi, bende ne ipuonjoe yorewa mag dala.’"},{"book":"Luka","chapter":"13","verse":"27","text":"“To obiro dwoko ni, ‘Ok angʼeyou, kata kuma uae akia. Ayiuru kuoma un jorichogi!’"},{"book":"Luka","chapter":"13","verse":"28","text":"“Ywagruok biro bedo kanyono, kod mwodo lak, ka uneno Ibrahim, Isaka gi Jakobo gi jonabi duto manie pinyruoth Nyasaye to un uwegi nowitu oko."},{"book":"Luka","chapter":"13","verse":"29","text":"Ji biro biro koa yo wuok chiengʼ gi yo podho chiengʼ, gi yo nyandwat kod yo milambo, kendo ginibed keregi e kar nyasi mar chiemo manobed e pinyruoth Nyasaye."},{"book":"Luka","chapter":"13","verse":"30","text":"Adiera chutho nitie joma ni chien mogik ma nobed mokwongo, to joma okwongo nobed chien mogik.”"},{"book":"Luka","chapter":"13","verse":"31","text":"E kindeno jo-Farisai moko nobiro ir Yesu kendo nowachone niya, “Ai ka kendo dhiyo kamachielo nikech Herode dwaro negi.”"},{"book":"Luka","chapter":"13","verse":"32","text":"Nodwoko ni, “Dhiuru uwach ne kibweno niya, ‘Abiro golo jochiende kendo chango ji kawuononi gi kiny, to chiengʼ mar adek abiro chopo dwarona.’"},{"book":"Luka","chapter":"13","verse":"33","text":"To kata kamano nyaka adhi nyime kawuononi, gi kiny kod orucha nikech adiera, onge janabi manyalo tho oko mar Jerusalem!"},{"book":"Luka","chapter":"13","verse":"34","text":"“Yaye, Jerusalem, Jerusalem, in ma inego jonabi kendo ichielo joma oorni gi kite! Mano kaka asegombo amingʼa mondo achok nyithindi kaachiel, kaka gweno choko nyithinde e bwo bwombene, to ok useyie."},{"book":"Luka","chapter":"13","verse":"35","text":"To koro, ne odi oweni kodongʼ gunda. Awachoni ni, ok ininena kendo nyaka chop chiengʼ ma iniwach ni, ‘Ogwedh ngʼat mabiro e nying Jehova Nyasaye.’13:35 Zab 118:26”"}]}