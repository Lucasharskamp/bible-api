{"data":[{"book":"Barome","chapter":"10","verse":"1","text":"Bandeko, posa ya motema na ngai mpe libondeli na ngai epai ya Nzambe ezali ete bana ya Isalaele babika."},{"book":"Barome","chapter":"10","verse":"2","text":"Pamba te nakoki solo kotatola mpo na bango ete bazali penza na bolingo oyo eleka ndelo mpo na Nzambe. Nzokande, bolingo yango evandisami na boyebi te."},{"book":"Barome","chapter":"10","verse":"3","text":"Lokola bayebaki te ndenge nini Nzambe akomisaka bato sembo mpe balukaki komikomisa sembo na ndenge na bango moko, batosaki te lolenge oyo Nzambe akomisaka bato sembo."},{"book":"Barome","chapter":"10","verse":"4","text":"Klisto nde asukisa Mobeko mpo ete moto nyonso oyo akondima akoma moto ya sembo."},{"book":"Barome","chapter":"10","verse":"5","text":"Tala ndenge nini Moyize akomaki na tina na bosembo oyo ewutaka na Mobeko : « Moto oyo akosalela yango akobika bomoi na ye na nzela na yango. »"},{"book":"Barome","chapter":"10","verse":"6","text":"Kasi tala ndenge nini bosembo oyo ewutaka na kondima elobaka : « Komilobela te kati na motema na yo : ‹ Nani akomata kuna na Likolo ? › Ezali lokola kokitisa Klisto wuta na Likolo"},{"book":"Barome","chapter":"10","verse":"7","text":"to mpe : ‹ Nani akokita kati na libulu monene mpe ya molili makasi ? › Ezali lokola kotombola Klisto kati na bakufi. »"},{"book":"Barome","chapter":"10","verse":"8","text":"Boye, elobaka penza nini ? « Liloba ezali pene na yo, ezali kati na monoko na yo mpe kati na motema na yo. » Liloba yango nde ezali Liloba ya kondima, mpe yango nde tozali kotatola."},{"book":"Barome","chapter":"10","verse":"9","text":"Soki otatoli na monoko na yo ete Yesu azali Nkolo, mpe ondimi na motema na yo ete Nzambe asekwisaki Ye kati na bakufi, okobika ;"},{"book":"Barome","chapter":"10","verse":"10","text":"pamba te kondima oyo ekomisaka sembo ewutaka na motema, mpe litatoli oyo ememaka na lobiko ebimaka nde na monoko."},{"book":"Barome","chapter":"10","verse":"11","text":"Makomi eloba : « Moto nyonso oyo andimelaka Ye akotikala koyokisama soni te. »"},{"book":"Barome","chapter":"10","verse":"12","text":"Boye, bokeseni ezali te kati na Moyuda mpe Mogreki, pamba te bango nyonso bazali na Nkolo moko oyo apambolaka makasi bato nyonso oyo babelelaka Ye."},{"book":"Barome","chapter":"10","verse":"13","text":"Solo, moto nyonso oyo akobelela Kombo ya Nkolo akobikisama."},{"book":"Barome","chapter":"10","verse":"14","text":"Kasi ndenge nini bakoki solo kobelela Ye soki bandimeli Ye te ? Mpe ndenge nini bakoki solo kondimela Ye soki bayoki nanu sango na Ye te ? Mpe ndenge nini bakoki solo koyoka sango na Ye soki moto ateyi bango te ?"},{"book":"Barome","chapter":"10","verse":"15","text":"Mpe ndenge nini bakoki koteya soki batindami te ? Kolanda ndenge ekomama : « Tala ndenge ezali kitoko, makolo ya bato oyo basakolaka basango ya malamu ! »"},{"book":"Barome","chapter":"10","verse":"16","text":"Kasi bato nyonso te ya Isalaele nde bandimaki Sango Malamu. Pamba te Ezayi alobaki : « Nkolo, nani andimaki mateya na biso ? »"},{"book":"Barome","chapter":"10","verse":"17","text":"Boye, kondima ewutaka na maloba oyo toyokaka, mpe maloba oyo toyokaka ewutaka na Liloba ya Klisto."},{"book":"Barome","chapter":"10","verse":"18","text":"Natuna nanu : Boni, bayokaki te ? Iyo, bayokaki ! Pamba te ekomama :"},{"book":"Barome","chapter":"10","verse":"19","text":"Natuna lisusu : Bato ya Isalaele basosolaki te ? Moyize azalaki moto ya liboso ya koloba :"},{"book":"Barome","chapter":"10","verse":"20","text":"Mpe Ezayi akomaki kino na koloba :"},{"book":"Barome","chapter":"10","verse":"21","text":"Kasi alobaki boye mpo na Isalaele :"}]}