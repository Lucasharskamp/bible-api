{"data":[{"book":"Matayo","chapter":"9","verse":"1","text":"Yesu engila mwe ngalawa, alaila ntendele ya kaidi ye diziwa nakwingila komzi wakwe nakekala."},{"book":"Matayo","chapter":"9","verse":"2","text":"Wantu wamwenga wamwigaila mntu aholomale, agonile mwe lusazi. Yesu eze awone uzumizi wakwe, amgamba yudya aholomale, “Mwanangu kwenke moyo, masa yako yalekeilwa.”"},{"book":"Matayo","chapter":"9","verse":"3","text":"Niyo wahinya Sigilizi wamwenga wawagamba, “Yuno mntu amhuluta Chohile!”"},{"book":"Matayo","chapter":"9","verse":"4","text":"Yesu kuno akamanya viya wakufanyanya mwe myoyo yawo, awagamba, “Ni mbwani mkufanyanya mbuli zihiye sa zino?"},{"book":"Matayo","chapter":"9","verse":"5","text":"Vihufu ni vihi, kugamba, ‘Masa yako yalekeilwa,’ hegu kugamba, ‘Chimala ujende’?"},{"book":"Matayo","chapter":"9","verse":"6","text":"Ivyo naunga mnamanye kugamba Mwana ywa Mntu ana udahi mwe isi wa kulekeila masa.” Elo amgamba yudya mntu aholomale, “Chimala, guha lusazi lwako wite kaya!”"},{"book":"Matayo","chapter":"9","verse":"7","text":"Uyo mntu achimala nakwita kaya."},{"book":"Matayo","chapter":"9","verse":"8","text":"Umo wantu weze waviwone viya vilaile wogoha, na kumtunya Chohile kwa kumwinka udahi kwa wantu."},{"book":"Matayo","chapter":"9","verse":"9","text":"Yesu ahalawa aho hantu, niyo ajenda jenda, awona mchisanya kodi, akwitangwa Matayo, kekala he ndima yakwe. Amgamba, “Nitimila.”"},{"book":"Matayo","chapter":"9","verse":"10","text":"Umo Yesu akadya nkande kukaya kwa Matayo, wachisanya kodi walozize na wata masa watuhu weza nakulungana na Yesu hamwenga na wanampina wakwe he ndala."},{"book":"Matayo","chapter":"9","verse":"11","text":"Mafalisayo wamwenga waviwona vino nakuwauza wanampina wakwe, “Ni mbwani mhinyi wenyu akudya na wachisanya kodi na wantu wata masa?”"},{"book":"Matayo","chapter":"9","verse":"12","text":"Yesu kaweva nakuwahitula, “Wantu wajima hawakunga mlaguzi, mna wadya wanyonje awodu."},{"book":"Matayo","chapter":"9","verse":"13","text":"Hitani mkalonde Vikulongwa mwa mawandiko Chohile alongaga. ‘Naunga mbazi, siyo ntambiko ya nyama.’ Miye mwenye sizile kunga wadya wakwefanyanya wawoneka wedi, mna wata masa.”"},{"book":"Matayo","chapter":"9","verse":"14","text":"Niyo wanampina wa Yohana Mta kubatiza wambasa Yesu, wakauza, “Ni mbwani suwe chafunga, Mafalisayo nawo wafunga, mna wanampina wako hawakufunga ng'o?”"},{"book":"Matayo","chapter":"9","verse":"15","text":"Yesu ahitula, “Vino wajeni wagonekwe mwe nyinka wadaha kwikala na usungu umo umwali nauswe? Havikudahika! Mna zuwa dyeza umo nyinka yo umwali nayuswe kwenyu, nawo nawafunge."},{"book":"Matayo","chapter":"9","verse":"16","text":"“Hahali akusuma chilaka cha suche mpya mwe suche isakale, kwaviya chihya nachitatule suche isakale na kujela sakaza mwe isuche."},{"book":"Matayo","chapter":"9","verse":"17","text":"Hahali akujela divai mpya mwe vyampa vya mikota visakale, kwaviya mikwiji naitulike, divai naitike, mikwiji naibanike. Mna divai mpya yaikwa mwe vyampa vya mikota vihya, vyoseni navikale mwe hali yedi.”"},{"book":"Matayo","chapter":"9","verse":"18","text":"Umo Yesu akalonga vino, mkulu yumwenga wa Chiyahudi ambasa, amfikila madi na kugamba, “Mwanangu wa chiche kabanika. Mna so ujeleke mikono yako mwakwe, natende mjima.”"},{"book":"Matayo","chapter":"9","verse":"19","text":"Ivyo Yesu afosa nakumtimila, wanampina wakwe nawo waita hamwenga naye."},{"book":"Matayo","chapter":"9","verse":"20","text":"Mvyele nakahuma unyonje wa kulawa sakame kwa mihilimo mlongo na midi kamtimila Yesu hanyuma niyo adonta lepe dye suche ya Yesu."},{"book":"Matayo","chapter":"9","verse":"21","text":"Egamba mwenye, “Uneva du ninadonta isuche yakwe, na nihone.”"},{"book":"Matayo","chapter":"9","verse":"22","text":"Yesu ahitukila kunyuma niyo amwona yudya mvyele, amgamba, “Kwenke moyo, mwanangu ywa chiche! Uzumizi wako ukuhonya.” Aho yudya mvyele atenda kahona."},{"book":"Matayo","chapter":"9","verse":"23","text":"Niyo Yesu aita kukaya kwa yudya mkulu. Eze awone wantu wakachema nchemo za ndilo kuno fyo dya wantu wakatula lwasu,"},{"book":"Matayo","chapter":"9","verse":"24","text":"agamba, “Chila yumwenga afose! Yuno mwana chiche habanike, kata kugona du!” Niyo wose wamseka."},{"book":"Matayo","chapter":"9","verse":"25","text":"Mna wantu weze wafose, Yesu niyo engila mwe chumba nachina umwana uyo, amtoza mkono, umwana naye achimala."},{"book":"Matayo","chapter":"9","verse":"26","text":"Mbuli zo ulosi uno zijenyela mwe isi idya yose."},{"book":"Matayo","chapter":"9","verse":"27","text":"Yesu ahalawa hadya hantu, umo akajenda, mantuntu waidi wakonga kumtimila. Waguta, “Mwana ywa Daudi, chifile mbazi!”"},{"book":"Matayo","chapter":"9","verse":"28","text":"Yesu eze abule kukaya, wadya mantuntu waidi wambasa, niyo awauza, “Mwavizumila kugamba nadaha kuwahonya?”"},{"book":"Matayo","chapter":"9","verse":"29","text":"Niyo Yesu adonta ameso yawo na kugamba, “Navilaile, saviya mzumile!”"},{"book":"Matayo","chapter":"9","verse":"30","text":"Niyo meso yawo yagubuka. Yesu awasigila kwa nguvu, “Msekwiilonga imbuli ino kwa yoyose!”"},{"book":"Matayo","chapter":"9","verse":"31","text":"Mna wahalawa nakulonga mbuli za Yesu mwe isi idya yose."},{"book":"Matayo","chapter":"9","verse":"32","text":"Umo wantu wakahalawa, wantu wamwenga wamwigaila Yesu chimumu kwaviya nendile ana mpepo."},{"book":"Matayo","chapter":"9","verse":"33","text":"Mna aho mpepo ize iguluswe, uyo mntu akonga kulonga, chila yumwenga kehelwa. Wagamba, “Hachinati kuwona chintu sa chino mwe Izulaeli!”"},{"book":"Matayo","chapter":"9","verse":"34","text":"Mna Mafalisayo wagamba, “Mkulu ywa mpepo nuyo akumwinka Yesu udahi wa kugulusa mpepo.”"},{"book":"Matayo","chapter":"9","verse":"35","text":"Yesu azunguluka kutalamkila mizi na kaya zoseni. Kahinya mwe nyumba zo kuvikila, akalonga Mbuli Yedi yo Useuta, nakuhonya wantu wata manyonje na maine yesimane."},{"book":"Matayo","chapter":"9","verse":"36","text":"Eze awone fyo dya wantu, umoyo wakwe niyo wawafila mbazi, kwaviya wekala wata woga kuno wasokele, saviya ngoto hezina mdimi."},{"book":"Matayo","chapter":"9","verse":"37","text":"Ivyo awagamba wanampina wakwe, “Ulozo uloza, mna wavuni ni wajeche."},{"book":"Matayo","chapter":"9","verse":"38","text":"Mlombezeni Zumbe mta ywa uvuni, egale wandima kuchisanya ulozo wakwe.”"}]}