{"data":[{"book":"1 K'orontos","chapter":"9","verse":"1","text":"Taa nas' keshk taanosha? Taa wosheets taanalneya? Taa doonzo Iyesusi be'atsta? Itwere doonzon t fini oot' itnalneya?"},{"book":"1 K'orontos","chapter":"9","verse":"2","text":"Doonzon wosheets t wottsok'o kitsit mahatabo it itwottsotse k'oshuwotssh dab wosheets woto tk'azal itshere arikon wosh na'a taane."},{"book":"1 K'orontos","chapter":"9","verse":"3","text":"«Wosheets woti mebtiyo deshatsne» err keewituwotssh ti aanitwo haniye,"},{"book":"1 K'orontos","chapter":"9","verse":"4","text":"No mishonat úshon daatsi mebtiyo deshatsnowa?"},{"book":"1 K'orontos","chapter":"9","verse":"5","text":"K'osh wosheetskok'o doonzon eshúwotsk'o P'et'rosotsk'o krstiyani máátsu de'e gúrosh mebtiyo deshatsnowa?"},{"book":"1 K'orontos","chapter":"9","verse":"6","text":"Wee finar beyo b́ geyit taanat Barnabas s'uzsheya?"},{"book":"1 K'orontos","chapter":"9","verse":"7","text":"Demozalo b́ took gizon kes'fo kone? Woyiniyo tohr b́ shuwo maarawo kone? Gizi s'eeno jinr bíezo úyawo kone?"},{"book":"1 K'orontos","chapter":"9","verse":"8","text":"Han t keewir ash asaabiyok'oneya? Nemonu hank'o eratsa?"},{"book":"1 K'orontos","chapter":"9","verse":"9","text":"9:9 Iwi. 25:4; 1 T'im. 5:18  «Mááy sirbiru minz beero b́ noono tipk'aye» ett nemotse guut'ere, eshe Ik'o hank'o bíet minz beruwotssh shiyanatneya?"},{"book":"1 K'orontos","chapter":"9","verse":"10","text":"Ik'o han bíet noosh shiyanatniyosha? Gosh goshiruwo jángát b́ goshiruwok'o, mááy bútsirwo jángát b́ bútsiruwotse, hank'on jamo b́ bano b́ daatsituwok'o, han arikon b́ guut'e no jangoshe."},{"book":"1 K'orontos","chapter":"9","verse":"11","text":"9:11 Rom 15:27  Noo shayiri keewo itsh no shookori wotiyal it meets deero itoke no k'es'al een keeweya b́ wotiti?"},{"book":"1 K'orontos","chapter":"9","verse":"12","text":"K'oshwots keewan itoke daatso boosh geyife wotiyal eshe no haniyere bogo daatso aawuk'oneya noosh geyiyo b́ k'azeti? Nooyere mebtiyann t'ak'ameratsone, no Krstosko doo shishiyosh t'ug b́woterawok'o jam keewo k'ama nok'amri bako mebtiyan t'ak'ameratsone."},{"book":"1 K'orontos","chapter":"9","verse":"13","text":"9:13 Iwi. 18:1  Ik' mootse finiruwots bo misho Ik' mootsne bodatsituwok'o wosh t'inetseyiru t'arap'ezoke finirwitsu wosh manatse kayide'er bometwok'o danatsteya?"},{"book":"1 K'orontos","chapter":"9","verse":"14","text":"9:14 Mat. 10:10; Luk'. 10:7  Mank'o doo shishiyo daniruwotsu bometuwo fin manatse bo daatsituwok'o Ik'o azazere."},{"book":"1 K'orontos","chapter":"9","verse":"15","text":"Taamó mebtiyanotsitsere ikunoru t'ak'ameratse, hanowre t guut' t mebtiyan eegishe taash koteyo b́ k'azi? Etaatniyaliye, asho bín t ít'iruwo datsmec'ron b́ oriyoniyere k'iro taash k'anefe."},{"book":"1 K'orontos","chapter":"9","verse":"16","text":"Doo shishiyo daniyo taash geyik b́ wottsotse t it'et keewo aaliye dab doo shishiyan daniyo tk'azal indowe taana!"},{"book":"1 K'orontos","chapter":"9","verse":"17","text":"Doo shishi keew angnon b́ woterawo t shunon tdaniruwosh k'awutso detsfe, angnona t finiri wotiyalomó taash imetsmani ti fini bako k'osh tk'alts keewo fa'ee etaliye."},{"book":"1 K'orontos","chapter":"9","verse":"18","text":"Eshe t maawirwosh t k'awuntso eebi? T maawi k'awntso doo shishwo daniyir daats taash geyituwo t de'aawo doo shishi fino damozalo hank'on t finoniye."},{"book":"1 K'orontos","chapter":"9","verse":"19","text":"Taa konshor guuts twoterawo nas' ash taane, wotowa ére t faltsok'on aywotsi kashiyir boon t'akamosha etaat jamosh guutso wotere."},{"book":"1 K'orontos","chapter":"9","verse":"20","text":"Ayhudiyotston t wotor ayhudiyotsi kashiyosh ayhudiyotsk'o twoti, taa nemi shirots woto t k'azalor dab́ nemi shirotstsuwotsi kashiyosha etaat nemi shirotse beyiru ashuwotsk'o t woti."},{"book":"1 K'orontos","chapter":"9","verse":"21","text":"Taa Ik' nemo detstsonat Krstos nemi shirots t wotiyaloru dab́ nem deshaw Ik' ash woterawotsi kashiyosha etaat nem deshaw ashok'o twoti."},{"book":"1 K'orontos","chapter":"9","verse":"22","text":"Bo imnetiyon maawtswotsi kashiyosha etaat maawtswotskok'o maawk t woti, t faltsok'on muk'uwotsi kashiyosh jamonton jam keewo t woti."},{"book":"1 K'orontos","chapter":"9","verse":"23","text":"Jaman t k'alir dooshishiko deero kayosh dooshiyosha etaatniye."},{"book":"1 K'orontos","chapter":"9","verse":"24","text":"Wos'i nokorewor jametso b́wos'fook'o boyitsnowere ik s'uzo shlmatiyo b́dek'fook'o danatsteya? Mansh itwoor shlmatiyo dek'osh woc'ere."},{"book":"1 K'orontos","chapter":"9","verse":"25","text":"Wos'on noheyiru jamwots maawfetsr anaanshr dano woshfne, bo mank'o bomaawir beshituwo t'afitwonat andish wotitu akliliyo daatsoshe, noomó nomaawir t'afraawonat dúre dúrik wotts akliliyo daatsoshe."},{"book":"1 K'orontos","chapter":"9","verse":"26","text":"Taamó am b́ bodooko danawu ashokok'o datsmec'ro woc'atse, jongo kisho t'umde'er jot'iruwok'o datsmec'ro shóótetk taanaliye."},{"book":"1 K'orontos","chapter":"9","verse":"27","text":"Mansh k'oshuwotsi nohewo maants s'eetk'riyakon taa t tookon nohemanitse úr wotaarr tdaatserawok'o tiatso korde'er taash bíazazetuwok'o woshituwe."}]}