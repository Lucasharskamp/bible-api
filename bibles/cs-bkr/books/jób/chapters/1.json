{"data":[{"book":"Jób","chapter":"1","verse":"1","text":"Byl muž v zemi Uz, jménem Job, a muž ten byl sprostný a upřímý, boje se Boha, a vystříhaje se zlého."},{"book":"Jób","chapter":"1","verse":"2","text":"Kterémuž se narodilo sedm synů a tři dcery."},{"book":"Jób","chapter":"1","verse":"3","text":"A měl dobytka sedm tisíc ovec, tři tisíce velbloudů, pět set spřežení volů, a pět set oslic, a čeledi služebné velmi mnoho, a byl muž ten vznešenější nade všecky lidi východní."},{"book":"Jób","chapter":"1","verse":"4","text":"I scházívali se synové jeho, a strojívali hody po domích, každý ve dni svém. Posílávali také, a zvávali své tři sestry, aby jedly a pily s nimi."},{"book":"Jób","chapter":"1","verse":"5","text":"A když vypořádali dny hodů, posílával Job, a posvěcoval jich, a vstávaje ráno, obětoval zápaly podlé počtu všech jich. Nebo říkával Job: Snad zhřešili synové moji, aneb zlořečili Bohu v srdci svém. Tak činíval Job po všecky ty dny."},{"book":"Jób","chapter":"1","verse":"6","text":"Jednoho pak dne, když přišli synové Boží, aby se postavili před Hospodinem, přišel také i Satan mezi ně."},{"book":"Jób","chapter":"1","verse":"7","text":"Tedy řekl Hospodin Satanovi: Odkud jdeš? I odpověděl Satan Hospodinu, řka: Procházel jsem zemi, a obcházel jsem ji."},{"book":"Jób","chapter":"1","verse":"8","text":"I řekl Hospodin Satanovi: Spatřil-lis služebníka mého Joba, že není jemu rovného na zemi, a že jest muž sprostný a upřímý, bojící se Boha a varující se zlého."},{"book":"Jób","chapter":"1","verse":"9","text":"A odpovídaje Satan Hospodinu, řekl: Zdaliž se Job darmo bojí Boha?"},{"book":"Jób","chapter":"1","verse":"10","text":"Zdaž jsi ty ho neohradil i domu jeho a všeho, což má, se všech stran? Dílu rukou jeho požehnal jsi, a dobytek jeho rozmnožil se na zemi."},{"book":"Jób","chapter":"1","verse":"11","text":"Ale vztáhni nyní ruku svou, a dotkni se všeho, což má, nebude-liť zlořečiti v oči."},{"book":"Jób","chapter":"1","verse":"12","text":"Tedy řekl Hospodin Satanovi: Aj, cožkoli má, v moci tvé buď, toliko na něj nevztahuj ruky své. I vyšel Satan od tváři Hospodinovy."},{"book":"Jób","chapter":"1","verse":"13","text":"Jednoho pak dne synové a dcery jeho jedli, a pili víno v domě bratra svého prvorozeného."},{"book":"Jób","chapter":"1","verse":"14","text":"I přišel posel k Jobovi, a řekl: Když volové orali, a oslice se pásly podlé nich,"},{"book":"Jób","chapter":"1","verse":"15","text":"Vpád učinivše Sabejští, zajali je, a služebníky zbili ostrostí meče, a utekl jsem toliko já sám, abych oznámil tobě."},{"book":"Jób","chapter":"1","verse":"16","text":"A když on ještě mluvil, přišed druhý, řekl: Oheň Boží spadl s nebe, a rozpáliv se na dobytek i na služebníky, sehltil je, já pak utekl jsem toliko sám, abych oznámil tobě."},{"book":"Jób","chapter":"1","verse":"17","text":"A když ten ještě mluvil, jiný přišed, řekl: Kaldejští sšikovavše tři houfy, připadli na velbloudy, a zajali je, a služebníky zbili ostrostí meče, a utekl jsem toliko já sám, abych oznámil tobě."},{"book":"Jób","chapter":"1","verse":"18","text":"A když ten ještě mluvil, jiný přišel a řekl: Synové tvoji a dcery tvé jedli, a pili víno v domě bratra svého prvorozeného."},{"book":"Jób","chapter":"1","verse":"19","text":"A aj, vítr veliký strhl se z té strany od pouště, a udeřil na čtyři úhly domu, tak že se obořil na děti, i zemřeli, a utekl jsem toliko já sám, abych oznámil tobě."},{"book":"Jób","chapter":"1","verse":"20","text":"Tedy Job vstav, roztrhl roucho své, a oholil hlavu svou, a padna na zem, poklonu učinil."},{"book":"Jób","chapter":"1","verse":"21","text":"A řekl: Nahý jsem vyšel z života matky své, nahý se také zase tam navrátím. Hospodin dal, Hospodin též odjal. Buď požehnáno jméno Hospodinovo."},{"book":"Jób","chapter":"1","verse":"22","text":"V tom ve všem nezhřešil Job, a nepřivlastnil Bohu nic nemoudrého."}]}