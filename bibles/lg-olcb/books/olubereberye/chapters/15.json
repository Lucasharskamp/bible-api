{"data":[{"book":"Olubereberye","chapter":"15","verse":"1","text":"Ebyo nga biwedde, ekigambo kya Mukama ne kijjira Ibulaamu mu kwolesebwa nti,"},{"book":"Olubereberye","chapter":"15","verse":"2","text":"Naye Ibulaamu n’addamu nti, “Kiki ky’olimpa Ayi Mukama Katonda, kubanga sirina mwana, n’omusika w’ennyumba yange ye Eryeza ow’omu Ddamasiko?”"},{"book":"Olubereberye","chapter":"15","verse":"3","text":"Ibulaamu ne yeeyongera n’agamba nti, “Laba tompadde mwana; omuddu eyazaalibwa mu nnyumba yange ye musika wange.”"},{"book":"Olubereberye","chapter":"15","verse":"4","text":"Laba ekigambo kya Mukama ne kimujjira nti, “Omusajja oyo tagenda kuba musika wo; mutabani wo, y’aliba omusika wo.”"},{"book":"Olubereberye","chapter":"15","verse":"5","text":"N’amufulumya ebweru n’amugamba nti, “Tunuulira eggulu, obale emunyeenye, obanga osobola okuzibala.” Awo n’amugamba nti, “N’ezzadde lyo bwe liriba bwe lityo.”"},{"book":"Olubereberye","chapter":"15","verse":"6","text":"Ibulaamu n’akkiriza Mukama, n’akimubalira okuba obutuukirivu."},{"book":"Olubereberye","chapter":"15","verse":"7","text":"N’amugamba nti, “Nze Mukama eyakuggya mu Uli ensi ey’Abakaludaaya, nkuwe ensi eno ebeere yiyo.”"},{"book":"Olubereberye","chapter":"15","verse":"8","text":"Ibulaamu n’addamu nti, “Ayi Mukama nnaamanya ntya nti eriba yange?”"},{"book":"Olubereberye","chapter":"15","verse":"9","text":"Mukama n’amuddamu nti, “Ndeetera ennyana eyaakamala emyaka esatu, embuzi ey’emyaka esatu, endiga ensajja ey’emyaka esatu, kaamukuukulu n’ejjiba.”"},{"book":"Olubereberye","chapter":"15","verse":"10","text":"Ibulaamu n’abireeta byonna n’abisalamu wakati n’ateeka buli kitundu kungulu ku kinnaakyo, naye ebinyonyi byo teyabisalamu bitundu nga biri."},{"book":"Olubereberye","chapter":"15","verse":"11","text":"Ensega bwe zajja okubirya, Ibulaamu n’azigoba."},{"book":"Olubereberye","chapter":"15","verse":"12","text":"Enjuba yali egwa, Ibulaamu ne yeebaka otulo tungi; era laba, ekizikiza ekingi eky’amaanyi ne kimubuutikira."},{"book":"Olubereberye","chapter":"15","verse":"13","text":"Awo Mukama n’agamba Ibulaamu nti, “Manyira ddala nti ezzadde lyo baliba batambuze mu nsi eteri yaabwe, era baliba baddu eyo, balibonyaabonyezebwa eyo okumala emyaka ebikumi bina."},{"book":"Olubereberye","chapter":"15","verse":"14","text":"Naye ndibonereza eggwanga lye balikolera n’oluvannyuma balivaayo n’obugagga bungi."},{"book":"Olubereberye","chapter":"15","verse":"15","text":"Naye ggwe oligenda mirembe eri bajjajjaabo; oliziikibwa ng’owangaalidde ddala nnyo."},{"book":"Olubereberye","chapter":"15","verse":"16","text":"Era balikomawo wano mu mulembe ogwokuna; kubanga obutali butuukirivu bw’Omwamoli tebunnayitirira.”"},{"book":"Olubereberye","chapter":"15","verse":"17","text":"Enjuba bwe yagwa ng’ekizikiza kikutte, laba, ensuwa eyaka omuliro era enyooka omukka n’ekimulisa ne biyita wakati w’ebitundu bino."},{"book":"Olubereberye","chapter":"15","verse":"18","text":"Ku lunaku olwo Mukama n’akola endagaano ne Ibulaamu ng’agamba nti, “Ezadde lyo ndiwa ensi eno, okuva ku mugga ogw’e Misiri okutuuka ku mugga omunene, omugga Fulaati:"},{"book":"Olubereberye","chapter":"15","verse":"19","text":"Omukeeni, n’Omukenizi, n’Omukadumoni,"},{"book":"Olubereberye","chapter":"15","verse":"20","text":"n’Omukiiti, n’Omuperizi, n’Abaleefa,"},{"book":"Olubereberye","chapter":"15","verse":"21","text":"n’Omwamoli, n’Omukanani, n’Omugirugaasi n’Omuyebusi, mbagabula mu mukono gwo.”"}]}