{"data":[{"book":"Jóhannes","chapter":"1","verse":"1","text":"Í upphafi, áður en nokkuð varð til, var Kristur hjá Guði."},{"book":"Jóhannes","chapter":"1","verse":"2","text":"Hann hefur verið frá upphafi og sjálfur er hann Guð."},{"book":"Jóhannes","chapter":"1","verse":"3","text":"Allt var skapað vegna hans og án hans varð ekkert til sem til er orðið."},{"book":"Jóhannes","chapter":"1","verse":"4","text":"Í honum er eilíft líf, og þetta líf er ljós fyrir alla menn."},{"book":"Jóhannes","chapter":"1","verse":"5","text":"Líf hans er ljósið sem skín í myrkrinu en myrkrið vill ekkert með það hafa."},{"book":"Jóhannes","chapter":"1","verse":"6-7","text":"Guð sendi Jóhannes skírara til að vitna um að Jesús Kristur væri hið sanna ljós."},{"book":"Jóhannes","chapter":"1","verse":"8","text":"Ekki var Jóhannes ljósið, heldur átti hann að vitna um það."},{"book":"Jóhannes","chapter":"1","verse":"9","text":"Seinna kom sá sem er hið sanna ljós, og hann vill lýsa upp líf sérhvers manns sem fæðist í þennan heim."},{"book":"Jóhannes","chapter":"1","verse":"10","text":"Hann var í heiminum og heimurinn varð til hans vegna, en samt þekkti heimurinn hann ekki."},{"book":"Jóhannes","chapter":"1","verse":"11-12","text":"Honum var jafnvel hafnað í sínu eigin landi og af eigin þjóð – Gyðingum. Fáir tóku við honum, en öllum þeim sem það gerðu gaf hann rétt og kraft til að verða Guðs börn – þeim sem treystu því að hann gæti frelsað þá."},{"book":"Jóhannes","chapter":"1","verse":"13","text":"Þeir, sem þannig trúa á hann, endurfæðast! Það er ekki líkamleg endurfæðing – afleiðing mannlegra hvata eða áforma – heldur andleg fæðing og samkvæmt vilja Guðs."},{"book":"Jóhannes","chapter":"1","verse":"14","text":"Kristur fæddist sem maður og bjó hér á jörðinni meðal okkar, fullur náðar og sannleika. Við sáum dýrð hans – dýrð eingetins sonar hins himneska föður."},{"book":"Jóhannes","chapter":"1","verse":"15","text":"Jóhannes benti fólkinu á hann og sagði: „Sá mun koma sem mér er æðri og var löngu á undan mér.“"},{"book":"Jóhannes","chapter":"1","verse":"16","text":"Öll höfum við notið miskunnar hans og kærleika, náðar á náð ofan."},{"book":"Jóhannes","chapter":"1","verse":"17","text":"Móse flutti okkur lögmálið með öllum þess ströngu kröfum og afdráttarlausa réttlæti, en náðin og sannleikurinn kom með Jesú Kristi."},{"book":"Jóhannes","chapter":"1","verse":"18","text":"Enginn hefur nokkurn tíma séð Guð en einkasonur hans, sem stendur næst föðurnum, hefur kennt okkur að þekkja hann."},{"book":"Jóhannes","chapter":"1","verse":"19","text":"Leiðtogar Gyðinga sendu nú presta og musterisþjóna frá Jerúsalem til að spyrja Jóhannes hvort hann væri Kristur, konungur Ísraels."},{"book":"Jóhannes","chapter":"1","verse":"20","text":"En því neitaði Jóhannes afdráttarlaust og sagði: „Ég er ekki Kristur.“"},{"book":"Jóhannes","chapter":"1","verse":"21","text":"„Hver ertu þá?“ spurðu þeir, „ertu Elía?“"},{"book":"Jóhannes","chapter":"1","verse":"22","text":"„Hver þá? Segðu okkur það, svo við getum svarað þeim sem sendu okkur. Hvað viltu segja um sjálfan þig?“"},{"book":"Jóhannes","chapter":"1","verse":"23","text":"Hann svaraði: „Ég er rödd sem hrópar: „Búið ykkur undir komu Drottins!“ “"},{"book":"Jóhannes","chapter":"1","verse":"24-25","text":"Þeir sem sendir voru frá faríseunum spurðu þá: „Fyrst þú ert hvorki Kristur, Elía né spámaðurinn, hvaða rétt hefur þú þá til að skíra?“"},{"book":"Jóhannes","chapter":"1","verse":"26","text":"„Ég skíri aðeins með vatni,“ svaraði Jóhannes, „en hér á meðal okkar er sá sem þið þekkið ekki."},{"book":"Jóhannes","chapter":"1","verse":"27","text":"Hann mun brátt hefja starf sitt. Ég er ekki einu sinni verður þess að vera þræll hans.“"},{"book":"Jóhannes","chapter":"1","verse":"28","text":"Þetta gerðist hjá Betaníu, þorpi austan við ána Jórdan, þar sem Jóhannes var að skíra."},{"book":"Jóhannes","chapter":"1","verse":"29","text":"Daginn eftir sá Jóhannes Jesú koma gangandi í átt til sín. „Sjáið!“ sagði Jóhannes, „þarna er Guðs lambið sem tekur burt synd heimsins!"},{"book":"Jóhannes","chapter":"1","verse":"30","text":"Ég átti við hann þegar ég sagði: „Sá mun koma sem mér er æðri og var á undan mér.“"},{"book":"Jóhannes","chapter":"1","verse":"31","text":"En ég vissi ekki að þetta væri hann. Mitt hlutverk er að skíra með vatni og benda Ísraelsþjóðinni á hann.“"},{"book":"Jóhannes","chapter":"1","verse":"32","text":"Síðan sagði Jóhannes að hann hefði séð heilagan anda stíga niður af himni eins og dúfu og hvíla yfir honum."},{"book":"Jóhannes","chapter":"1","verse":"33","text":"„Ég vissi ekki að þetta væri hann,“ sagði Jóhannes aftur, „en þegar Guð sendi mig til að skíra sagði hann: „Þegar þú sérð heilagan anda koma niður og setjast á einhvern – þá er það sá sem þú leitar að. Hann mun skíra með heilögum anda.“"},{"book":"Jóhannes","chapter":"1","verse":"34","text":"Þetta sá ég gerast núna á þessum manni og því segi ég: Hann er sonur Guðs.“"},{"book":"Jóhannes","chapter":"1","verse":"35","text":"Daginn eftir var Jóhannes á sama stað ásamt tveim lærisveina sinna"},{"book":"Jóhannes","chapter":"1","verse":"36","text":"og var Jesús þar aftur á gangi. Jóhannes horfði á hann og sagði: „Sjáið! Þarna er Guðs lambið!“"},{"book":"Jóhannes","chapter":"1","verse":"37","text":"Lærisveinarnir tveir fóru þá á eftir Jesú."},{"book":"Jóhannes","chapter":"1","verse":"38","text":"Jesús leit við, sá þá koma og spurði: „Hvað viljið þið?“"},{"book":"Jóhannes","chapter":"1","verse":"39","text":"„Komið og þá sjáið þið það,“ svaraði hann. Síðan fóru þeir með honum þangað sem hann dvaldist og voru hjá honum frá því um fjögurleytið til kvölds."},{"book":"Jóhannes","chapter":"1","verse":"40","text":"Annar þessara manna var Andrés, bróðir Símonar Péturs."},{"book":"Jóhannes","chapter":"1","verse":"41","text":"Andrés fer nú að finna bróður sinn, Símon, og segir: „Við höfum fundið Krist!“"},{"book":"Jóhannes","chapter":"1","verse":"42","text":"Og hann fór með hann til Jesú."},{"book":"Jóhannes","chapter":"1","verse":"43","text":"Daginn eftir ákvað Jesús að fara til Galíleu. Þá hitti hann Filippus og sagði við hann: „Fylg þú mér.“"},{"book":"Jóhannes","chapter":"1","verse":"44","text":"Filippus var frá Betsaída, heimabæ Andrésar og Péturs."},{"book":"Jóhannes","chapter":"1","verse":"45","text":"Filippus fór að finna Natanael og sagði við hann: „Við höfum fundið Krist – þann sem Móse og spámennirnir töluðu um! Hann heitir Jesús Jósefsson og er frá Nasaret.“"},{"book":"Jóhannes","chapter":"1","verse":"46","text":"„Nasaret!“ hrópaði Natanael. „Getur nokkuð gott komið þaðan?“"},{"book":"Jóhannes","chapter":"1","verse":"47","text":"Þegar þeir komu þangað sagði Jesús: „Hér kemur ósvikinn Ísraelsmaður.“"},{"book":"Jóhannes","chapter":"1","verse":"48","text":"„Hvaðan þekkir þú mig?“ spurði Natanael."},{"book":"Jóhannes","chapter":"1","verse":"49","text":"„Herra! Þú ert sonur Guðs! – konungur Ísraels!“ sagði Natanael."},{"book":"Jóhannes","chapter":"1","verse":"50","text":"„Trúir þú bara vegna þess að ég sagðist hafa séð þig undir fíkjutrénu?“ spurði Jesús. „Þú skalt sjá það sem meira er."},{"book":"Jóhannes","chapter":"1","verse":"51","text":"Þú munt jafnvel sjá himininn opinn og engla Guðs stíga upp og niður frammi fyrir mér.“"}]}