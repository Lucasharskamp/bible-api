{"data":[{"book":"Romerne","chapter":"6","verse":"1","text":"Hva betyr da dette? Skal vi fortsette å synde, slik at Gud kan vise sin godhet og tilgi oss gang på gang?"},{"book":"Romerne","chapter":"6","verse":"2","text":"Nei, selvfølgelig ikke! Synden har jo ikke lenger noen makt over oss. Hvordan kan vi da fortsette å synde?"},{"book":"Romerne","chapter":"6","verse":"3","text":"Vet dere ikke at alle vi som har blitt døpt inn i fellesskapet med Jesus Kristus, også døde sammen med ham da vi ble døpt?"},{"book":"Romerne","chapter":"6","verse":"4","text":"Ja, gjennom dåpen er vi både døde og begravd sammen med ham. På samme måten som Kristus ble vakt opp fra de døde ved sin Fars store makt, får også vi nå leve et nytt liv."},{"book":"Romerne","chapter":"6","verse":"5","text":"Om vi altså har blitt fullt og helt forent med Kristus gjennom det å dø sammen med ham, da skal vi også bli levende igjen sammen med ham."},{"book":"Romerne","chapter":"6","verse":"6","text":"Vi vet at vårt gamle ego ble spikret fast på korset sammen med ham, for at synden skulle miste makten over oss. Derfor er vi ikke lenger slaver under synden."},{"book":"Romerne","chapter":"6","verse":"7","text":"Den som er død, kan jo ikke bli lokket til å synde."},{"book":"Romerne","chapter":"6","verse":"8","text":"Men om vi døde sammen med Kristus, da skal vi også leve i fellesskap med ham. Dette tror vi på."},{"book":"Romerne","chapter":"6","verse":"9","text":"Vi vet at Kristus har stått opp fra de døde og aldri mer vil dø. Døden har ikke lenger noen makt over han."},{"book":"Romerne","chapter":"6","verse":"10","text":"Han døde for å knuse syndens makt, en gang for alle. Nå lever han for å ære Gud."},{"book":"Romerne","chapter":"6","verse":"11","text":"Gjennom fellesskapet med Jesus Kristus er dere døde i forhold til synden og kan nå leve for å ære Gud. Det er slik dere skal se på dere selv."},{"book":"Romerne","chapter":"6","verse":"12","text":"La altså ikke synden få makt over deres dødelige kropper, slik at dere gir etter for kroppens begjær."},{"book":"Romerne","chapter":"6","verse":"13","text":"Pass på at dere ikke bruker deres kropper i det ondes tjeneste ved å synde, men la Gud bruke deres kropper i tjeneste for det gode, slik at dere ærer ham. Dere har jo gått over fra død til liv."},{"book":"Romerne","chapter":"6","verse":"14","text":"Synden skal ikke lenger styre dere, slik den gjorde da dere i egen kraft forsøkte å leve opp til kravet i Moseloven6:14 Moseloven, eller den jødiske loven, finnes skrevet ned i Første til Femte Mosebok.. Dere har blitt løst fra lovens krav gjennom det at Gud i sin godhet har tilgitt dere."},{"book":"Romerne","chapter":"6","verse":"15","text":"Hva betyr da dette? Er vi fri til å synde, etter som Gud har tilgitt oss og i sin godhet satt oss fri fra kravet i Moseloven? Nei, naturligvis ikke!"},{"book":"Romerne","chapter":"6","verse":"16","text":"Innser dere ikke at dere selv kan velge hvem som skal ha makt over dere? Velger dere å bli slaver under synden, kommer det til å lede til død. Velger dere derimot å være lydig mot Gud, da blir dere skyldfri innfor ham."},{"book":"Romerne","chapter":"6","verse":"17","text":"Jeg takker Gud for dere! Dere som en gang var slaver under synden, valgte av et helt hjerte å være lydig mot den undervisningen om Jesus som dere har fått høre."},{"book":"Romerne","chapter":"6","verse":"18","text":"Nå er dere fri fra synden, og har blitt Guds slaver i tjeneste for det gode."},{"book":"Romerne","chapter":"6","verse":"19","text":"Jeg bruker bildet av slavene, etter som dette er lett å forstå. Tidligere lot dere kroppen deres være slave under umoralske begjær, slik at dere gjorde det som stred mot Guds vilje og ble mer og mer ulydige mot ham. La nå i stedet kroppen bli Guds slave, slik at dere kan gjøre det som er godt og leve fullt og helt for ham."},{"book":"Romerne","chapter":"6","verse":"20","text":"Da dere var slaver under synden, ble dere komplett likegyldige i forholdet om hva som var rett og galt."},{"book":"Romerne","chapter":"6","verse":"21","text":"Hva ble resultatet? Selvfølgelig, at dere gjorde slikt som dere nå skammer dere over, etter som dere vet at det leder til døden."},{"book":"Romerne","chapter":"6","verse":"22","text":"Nå har dere blitt fri fra syndens makt og er blitt Guds slaver. Resultatet blir at dere lever helt og fullt for Gud og til slutt får evig liv."},{"book":"Romerne","chapter":"6","verse":"23","text":"Syndens lønn er døden, men Guds gave er evig liv sammen med Jesus Kristus, vår Herre.6:23 På gresk: ved Jesus Kristus, vår Herre. En annen tolkning: ved det som Jesus Kristus, vår Herre, har gjort for oss."}]}