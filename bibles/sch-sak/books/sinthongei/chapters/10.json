{"data":[{"book":"Sinthongei","chapter":"10","verse":"1","text":"Caesarea khuo mi inkhat a riming Cornelius an ti, “Rom râlmi pâl raza-ruoipu a oma” maha Italy râlmi an ti ngâi."},{"book":"Sinthongei","chapter":"10","verse":"2","text":"Ama hah Pathien biek mi ania, ama leh a insûng mingei nâm anrêngin Pathien lei biek ngâi an ni. Judangei lâia inriengngei sanin asân ranak a song ngâia, Pathien kôma khom chubai a tho bang ngâia."},{"book":"Sinthongei","chapter":"10","verse":"3","text":"Sûnkhat chu chonûk dâr thumin inlârna inthârlak a mua, Pathien vântîrton inkhat a kôm ahong lûta, “Cornelius!” a hong tia."},{"book":"Sinthongei","chapter":"10","verse":"4","text":"Cornelius'n ama hah a en ngita, a chia, “Pu mahi imo?” a tia."},{"book":"Sinthongei","chapter":"10","verse":"5","text":"Atûn Joppa khuoa mi tîr inla, mi inkhat a riming Simon Peter an ti hah hong min koi roh."},{"book":"Sinthongei","chapter":"10","verse":"6","text":"Savun sin ngâipu Simon ina a tunga, a in chu tuikhanglien panga aom a tia."},{"book":"Sinthongei","chapter":"10","verse":"7","text":"Hanchu vântîrton hah a rot suole, Cornelius'n a tîrlâmngei mi inik le râlmi inkhat, Pathien biek ngâi a tîrlâma a mang ngâi a koia."},{"book":"Sinthongei","chapter":"10","verse":"8","text":"A mu le a riet murdi a ril zoiin chu Joppa khuoa se rangin a tîra."},{"book":"Sinthongei","chapter":"10","verse":"9","text":"Anangtûka an sea, Joppa khuo kôl an tungin chu, Peter hah chubaitho rangin sûna inchunga a kala."},{"book":"Sinthongei","chapter":"10","verse":"10","text":"A von a châm sabaka, bunêk rang a nuoma hannisenla nêk rang a mintuo lâitakin inlârna a mua."},{"book":"Sinthongei","chapter":"10","verse":"11","text":"Invân in-ongin puon lienpa arikil minlia inthung invân renga nuoia juong chum a mua."},{"book":"Sinthongei","chapter":"10","verse":"12","text":"Ha sûng han sa ake minli jât tamtakngei le rama vângei an omna, a rôpa intolngâi ngei."},{"book":"Sinthongei","chapter":"10","verse":"13","text":"A kôm han rôlin, Peter, “Inthoi roh; that inla sâk roh!” a tia."},{"book":"Sinthongei","chapter":"10","verse":"14","text":"Hannisenla Peter'n “Pumapa nimak! ânthiengloi le porinche ite sâk ngâi mu ung” a tia."},{"book":"Sinthongei","chapter":"10","verse":"15","text":"Rôl han avêlin a kôma, “Pathien'n ânthieng zoi a ti hih nangman ite ânthiengloiin mindon no roh,” a ti nôka."},{"book":"Sinthongei","chapter":"10","verse":"16","text":"Ha anghan, voithum ajuong oma, masuole chu invân tieng lâk paiin a om nôk zoi."},{"book":"Sinthongei","chapter":"10","verse":"17","text":"Hanchu, Peter'n inlârna a mu hah a mindonna chang riet loiin a om lâitak han, Cornelius mi tîr ngei hah Simon in rekelin mokot kôla an lên dinga."},{"book":"Sinthongei","chapter":"10","verse":"18","text":"Mahin Simon Peter a tung mo? tiin an rekela."},{"book":"Sinthongei","chapter":"10","verse":"19","text":"Peter'n inlârna ai mu hah a mindon lâitakin, Ratha'n a kôma, “Rangâi roh! Mi inthumin nang an rok."},{"book":"Sinthongei","chapter":"10","verse":"20","text":"Masikin inthok inla chum roh, ite kamâm loiin jûi ngei roh, anni hah ko hongtîr ngei ke” a tia."},{"book":"Sinthongei","chapter":"10","verse":"21","text":"Masikin Peter hah a chuma, an kôm han, nin rokpu hah “Keima ki ni, imo nin hongna abi?” a tia."},{"book":"Sinthongei","chapter":"10","verse":"22","text":"Anni han, “Râlmi raza ruoipu Cornelius mi hongtîr ani. Ama hah mi sa Pathien biek ngâi mi le Juda mi murdi'n mirit an tho ngâi mi ania. Pathien vântîrtonin nangma hah a ina koi rangin a tipea, no chongril rangâi rangin” an tia."},{"book":"Sinthongei","chapter":"10","verse":"23","text":"Ha mingei hah a koi lût ngeia, a min riek ngeia."},{"book":"Sinthongei","chapter":"10","verse":"24","text":"Anangtûk nôka chu Caesarea khuo an tung zoia, Cornelius han a sûngsuokngei le a ruolngei a koibûma, Peter ngei an lei ngâk chiena."},{"book":"Sinthongei","chapter":"10","verse":"25","text":"Hanchu Peter ava lût rangtôn Cornelius'n a lei dônna, a ke bula khûkinbilin chubai a mûka."},{"book":"Sinthongei","chapter":"10","verse":"26","text":"Aniatachu Peter'n ama hah a kaithoia, “Inding roh, kei khom miriem dên ke ki ni,” a tia."},{"book":"Sinthongei","chapter":"10","verse":"27","text":"A kôm chong pumin insûnga a lûta, mi tamtak intûp ngei hah ava mua."},{"book":"Sinthongei","chapter":"10","verse":"28","text":"An kôm han, “Juda mîn, Juda mi niloi pan rang le inloppui rangin Juda balamin phal mak ti nangni rengin nin riet. Hannirese, tute inthiengloi le annima ke be loina rangin Pathien'n mi min mu ani."},{"book":"Sinthongei","chapter":"10","verse":"29","text":"Masika han mi nin hong min koia han, ite makhal viet loiin ko hong kelen ani. Masik han nangni ki rekel imo mi nin hong koina bi?” a tia."},{"book":"Sinthongei","chapter":"10","verse":"30","text":"Cornelius'n a kôma, “Atûn zora tena hin sûnthum ani zoi. Chonûk dâr thum vêlin ki ina chubai ko thoa; harenghan mi inkhat puon chêk invo ka makunga a juong indinga."},{"book":"Sinthongei","chapter":"10","verse":"31","text":"‘Cornelius! Pathien'n nu chubaithona a riet zoi, nu lungkhamna sin ngei khom a riettit."},{"book":"Sinthongei","chapter":"10","verse":"32","text":"Masikin Joppa khuoa mi tîr inla Simon Peter hong min koi roh, ama hah tuikhanglien panga savun sin ngâipu Simon ina a tung ani’ a tia."},{"book":"Sinthongei","chapter":"10","verse":"33","text":"Male han no kôm mi ko hongtîr kelena; no hong hih râisân aom sabak. Pumapa'n chongril ranga nang a pêk riet rangin atûn hin Pathien mitmu'n kin rêngin kin om ani hi,” a tia."},{"book":"Sinthongei","chapter":"10","verse":"34","text":"Peter a hong chonga hi anghin a tia: “Pathien'n jâttin le namtin in-angsara a en ti ki riet minthâr zoi."},{"book":"Sinthongei","chapter":"10","verse":"35","text":"Namtin lâia tukhom ama iema sin asa thopu murdi chu ama khôk thei mi anni ngâi."},{"book":"Sinthongei","chapter":"10","verse":"36","text":"Ama'n, mi murdi Pumapa, Jisua Khrista han Israel mingei kôma rangin inchamna râisânna Thurchi Sa chu a juong mintunga."},{"book":"Sinthongei","chapter":"10","verse":"37","text":"John'n Baptis roi a ril suole Galilee ram renga a phuta, Judea ram pumpuia a roi a chongril hah nin lei rieta."},{"book":"Sinthongei","chapter":"10","verse":"38","text":"Nazareth Jisua chu Pathien'n Ratha Inthieng le sinthotheinân min silin, Pathien han a ompui tita, sin sa thoa muntina a chai lâihan Diabol dûkmintong murdi ngei a mindama."},{"book":"Sinthongei","chapter":"10","verse":"39","text":"Judea ram le Jerusalema a sintho murdi rietpuipungei kin ni, ama hah Khrosa jêmdelin an that ani."},{"book":"Sinthongei","chapter":"10","verse":"40","text":"Hanniresea, Pathien'n sûnthum suole a kaithoia mu theiin ânlâra,"},{"book":"Sinthongei","chapter":"10","verse":"41","text":"mitin mitmua chu inlâr maka, Pathien'n a rietpuipu ranga a lei thang keini ngei vai hin kin mu, ânthoinôk suole han Ama lehan kin sâkin kin nêk suom ngâi ani."},{"book":"Sinthongei","chapter":"10","verse":"42","text":"Male hah thurchisa ril rang le Ama hah mi ring le mithi chunga roijêkpu'n Pathien'n a phun ti mi murdi min riet rangin chong mi pêk ani."},{"book":"Sinthongei","chapter":"10","verse":"43","text":"Dêipungei murdi khomin ama iem murdi'n a riming sikin an sietnangei ngâidam nîng an tih,” tiin an lei ril ngâi a tia."},{"book":"Sinthongei","chapter":"10","verse":"44","text":"Peter chong a la ril bang lâiin, a chongril rangâi murdi chunga Ratha Inthieng ajuong chuma."},{"book":"Sinthongei","chapter":"10","verse":"45","text":"Juda iempungei Joppa khuo renga Peter hong jûipungei han Ratha Inthieng neinun pêk Jentailngei chunga khom ivur ani ti an rieta an kamâm oka."},{"book":"Sinthongei","chapter":"10","verse":"46","text":"Chong rietloia chongrilin le Pathien roiinpuina minpâkin an rieta, Peter'n a thuona,"},{"book":"Sinthongei","chapter":"10","verse":"47","text":"“Hi mingei hi kin chang anga Ratha Inthieng an chang ania, tuia baptis chang rangin tumo khap thei ngei ranga?” a tia."},{"book":"Sinthongei","chapter":"10","verse":"48","text":"Masikin Jisua Khrista riminga baptis chang rang chong a pêk ngeia. Hanchu anni kôm han sûn tômte la châm rangin an ngêna."}]}