{"data":[{"book":"Rute","chapter":"3","verse":"1","text":"Rimwe zuva Naomi, vamwene vake vakati kwaari, “Mwanasikana wangu, handingaedzi kukuwanira musha here, paungawana zvinokuriritira zvakakwana?"},{"book":"Rute","chapter":"3","verse":"2","text":"Ko, Bhoazi ane vasikana vawanga uchishanda navo haasi hama yedu yapedyo here? Achange ari paburiro achirudza bhari nhasi manheru."},{"book":"Rute","chapter":"3","verse":"3","text":"Shamba ugozora mafuta anonhuhwira, ugopfeka nguo dzako dzakaisvonaka. Ipapo ugodzika kuburiro, asi usaite kuti azive kuti iwe uripo kusvikira apedza kudya nokunwa."},{"book":"Rute","chapter":"3","verse":"4","text":"Kana orara, ucherechedze nzvimbo yaanorara. Ipapo ugoenda ufukure tsoka dzake ugorara pasi. Achakuudza zvaunofanira kuita.”"},{"book":"Rute","chapter":"3","verse":"5","text":"Rute akapindura akati, “Ndichaita zvose zvamareva.”"},{"book":"Rute","chapter":"3","verse":"6","text":"Naizvozvo akadzika kuburiro akaita zvose zvaakataurirwa navamwene vake."},{"book":"Rute","chapter":"3","verse":"7","text":"Bhoazi akati apedza kudya nokunwa uye mwoyo wake wafara, akaenda akandorara kumuchetocheto kwomurwi wezviyo. Rute akaswedera kwaari chinyararire, akafukura tsoka dzake akarara pasi."},{"book":"Rute","chapter":"3","verse":"8","text":"Pakati pousiku chimwe chinhu chakavhundutsa murume, akashanduka akaona mukadzi akarara kumakumbo kwake."},{"book":"Rute","chapter":"3","verse":"9","text":"Akamubvunza akati, “Ndiwe aniko?”"},{"book":"Rute","chapter":"3","verse":"10","text":"Akapindura akati kwaari, “Jehovha akuropafadze, mwanasikana wangu. Tsitsi idzi dzakakura kupinda zvawakaratidza pakutanga. Hauna kumhanyira majaya, hazvinei kuti varombo kana vapfumi."},{"book":"Rute","chapter":"3","verse":"11","text":"Naizvozvo zvino, mwanasikana wangu, usatya. Ndichakuitira zvose zvawakakumbira. Varume vose vagere neni muguta vanoziva kuti uri mukadzi akatsiga."},{"book":"Rute","chapter":"3","verse":"12","text":"Kunyange zvazvo chiri chokwadi kuti ndiri hama yapedyo, pane imwe hama yapedyo ari pedyo kupfuura ini."},{"book":"Rute","chapter":"3","verse":"13","text":"Chigara hako usiku huno, uye mangwanani kana achida kudzikinura, zvakanaka, ngaadzikinure hake. Asi kana asingadi, naJehovha mupenyu ini ndichazviita. Chivata pano kusvikira mangwanani.”"},{"book":"Rute","chapter":"3","verse":"14","text":"Naizvozvo akarara kumakumbo ake kusvikira mangwanani, asi akamuka mambakwedza pasina aigona kuzivikanwa kuti ndiani; uye Bhoazi akati, “Usaita kuti zvizivikanwe kuti pane mukadzi akauya paburiro.”"},{"book":"Rute","chapter":"3","verse":"15","text":"Akati kwaarizve, “Ndipe kuno mucheka wawakamonera ugoutambanudza.” Akati aita izvozvo, Bhoazi akadururira zviyero zvebhari zvitanhatu mauri akamutakudza pamusoro. Ipapo akadzokera kuguta."},{"book":"Rute","chapter":"3","verse":"16","text":"Zvino Rute akati asvika kuna vamwene vake, Naomi akamubvunza akati, “Zvaita mafambiroi mwanasikana wangu?”"},{"book":"Rute","chapter":"3","verse":"17","text":"uye akatizve, “Andipa zviyero zvitanhatu izvi zvebhari, akati, ‘Usadzokera kuna vamwene vako usina chinhu.’ ”"},{"book":"Rute","chapter":"3","verse":"18","text":"Ipapo Naomi akati, “Chimira, mwanasikana wangu, kusvikira waona zvinoitika. Nokuti murume uyu haangazorori kusvikira agadzirisa nyaya iyi nhasi.”"}]}