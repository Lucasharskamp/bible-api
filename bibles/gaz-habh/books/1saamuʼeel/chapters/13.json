{"data":[{"book":"1 Saamuʼeel","chapter":"13","verse":"1","text":"Saaʼol yeroo mootii taʼetti umuriin isaa waggaa soddoma ture; innis waggaa afurtamii lama Israaʼelin bulche."},{"book":"1 Saamuʼeel","chapter":"13","verse":"2","text":"Saaʼol namoota kuma sadii Israaʼel keessaa filate; kumni lama Mikmaasii fi biyya gaaraa Beetʼeelitti Saaʼol wajjin, kumni tokko immoo biyya Beniyaam keessatti Gibeʼaatti Yoonaataan wajjin turan. Namoota kaan garuu gara mana mana isaaniitti deebise."},{"book":"1 Saamuʼeel","chapter":"13","verse":"3","text":"Yoonaataan qubata waraana Filisxeemotaa kan Gibeʼaa keessa ture sana dhaʼe; Filisxeemonnis waaʼee kanaa dhagaʼan. Kana irratti Saaʼol, “Ibroonni hundinuu haa dhagaʼani!” jedhee biyyattii guutuu keessatti malakata afuufsise."},{"book":"1 Saamuʼeel","chapter":"13","verse":"4","text":"Israaʼel hundinuus oduu, “Saaʼol qubata waraana Filisxeemotaa dhaʼeera; Israaʼelis Filisxeemota biratti balfameera” jedhu dhagaʼan. Namoonnis Saaʼol duukaa buʼuuf Gilgaalitti walitti qabaman."},{"book":"1 Saamuʼeel","chapter":"13","verse":"5","text":"Filisxeemonnis Israaʼeloota waraanuuf gaariiwwan kuma soddoma, namoota gaarii oofan kuma jaʼaa fi loltoota akka cirracha galaanaa baayʼataniin hiriiran. Ol baʼaniis karaa baʼa Beet Aawwen iddoo Mikmaas jedhamu qubatan."},{"book":"1 Saamuʼeel","chapter":"13","verse":"6","text":"Namoonni Israaʼel yommuu akka haalli isaan keessa jiran sodaachisaa taʼee fi akka loltoonni isaanii sardamaa jiran arganitti holqa keessa, qoraattii keessa, kattaa keessa, bowwaa keessaa fi boolla keessa dhokatan."},{"book":"1 Saamuʼeel","chapter":"13","verse":"7","text":"Ibroonni tokko tokko immoo Yordaanos ceʼanii biyya Gaadii fi Giliʼaad dhaqan."},{"book":"1 Saamuʼeel","chapter":"13","verse":"8","text":"Innis akkuma yeroo Saamuʼeel murteesse sanaatti bultii torba eege; Saamuʼeel garuu gara Gilgaal hin dhufne; namoonni Saaʼolis bibittinnaaʼuu jalqaban."},{"book":"1 Saamuʼeel","chapter":"13","verse":"9","text":"Saaʼolis, “Aarsaa gubamuu fi aarsaa nagaa as naa fidaa” jedhe. Innis aarsaa gubamu ni dhiʼeesse."},{"book":"1 Saamuʼeel","chapter":"13","verse":"10","text":"Akkuma Saaʼol aarsaa dhiʼeessee xumureen Saamuʼeel dhufe. Saaʼolis isa simachuuf gad baʼe."},{"book":"1 Saamuʼeel","chapter":"13","verse":"11","text":"Saamuʼeel, “Ati maal gochuu kee ti?” jedhee gaafate."},{"book":"1 Saamuʼeel","chapter":"13","verse":"12","text":"‘Filisxeemonni Gilgaalitti natti dhufan; anis surraa Waaqayyoo hin kadhanne’ jedheen yaade. Kanaafuu aarsaa gubamu dhiʼeessuun dirqama natti taʼe.”"},{"book":"1 Saamuʼeel","chapter":"13","verse":"13","text":"Saamuʼeelis akkana jedhe; “Ati waan siif hin malle hojjete; ajaja Waaqayyo Waaqni kee siif kenne hin eegne; utuu ajaja isaa eegdee jiraattee inni mootummaa kee Israaʼel irratti jabeessee bara baraan ni dhaaba ture."},{"book":"1 Saamuʼeel","chapter":"13","verse":"14","text":"Amma garuu mootummaan kee jabaatee hin dhaabatu; Waaqayyo nama akka fedhii garaa isaa taʼe argateera; sababii ati ajaja Waaqayyoo hin eeginiif inni dura deemaa saba isaa godhatee isa muudateera.”"},{"book":"1 Saamuʼeel","chapter":"13","verse":"15","text":"Ergasii Saamuʼeel Gilgaal dhiisee gara Gibeʼaa ishee biyya Beniyaam keessatti argamtuutti ol baʼe; Saaʼolis namoota isa wajjin turan ni lakkaaʼe. Baayʼinni isaaniis gara nama dhibba jaʼa ture."},{"book":"1 Saamuʼeel","chapter":"13","verse":"16","text":"Yeroo Filisxeemonni Mikmaas keessa qubatanii turanitti Saaʼol, ilmi isaa Yoonaataanii fi namoonni isaan wajjin turan biyya Beniyaam Gibeʼaa keessa turan."},{"book":"1 Saamuʼeel","chapter":"13","verse":"17","text":"Gareen weerartootaa iddoo sadiitti qoodamanii qubata Filisxeemotaatii baʼan. Gareen tokko gara Ofraa kan biyya Shuuʼaali keessa jiru sanaatti qajeele;"},{"book":"1 Saamuʼeel","chapter":"13","verse":"18","text":"gareen lammaffaan karaa Beet Horoonitti, gareen sadaffaan immoo karaa daarii irraangadee Sulula Zebooʼiim kan fuullee gammoojjiitti geessu irra buʼe."},{"book":"1 Saamuʼeel","chapter":"13","verse":"19","text":"Sababii Filisxeemonni, “Ibroonni goraadee yookaan eeboo ofii isaaniitiif hin tumsiifatin!” jedhanii turaniif Israaʼel hunda keessatti namni sibiila tumu tokko iyyuu hin argamne."},{"book":"1 Saamuʼeel","chapter":"13","verse":"20","text":"Kanaafuu Israaʼeloonni hundi maarashaa isaanii, gasoo isaanii, dhagaraa fi haamtuu isaanii qarsiifachuuf gara Filisxeemotaatti gad buʼan."},{"book":"1 Saamuʼeel","chapter":"13","verse":"21","text":"Gatiin ittiin maarashaa fi gasoo qarsiifatan saqilii tokko irraa harka sadii keessaa harka lama; qorbii, dhagaraa fi meeshaa ittiin qotiyyoo tuttuqan qarsiifachuuf immoo saqilii tokko irraa harka sadii keessaa harka tokko kaffalu turan."},{"book":"1 Saamuʼeel","chapter":"13","verse":"22","text":"Kanaafuu guyyaa waraanaa Saaʼolii fi Yoonaataan malee loltuun tokko iyyuu goraadee yookaan eeboo hin qabu ture."},{"book":"1 Saamuʼeel","chapter":"13","verse":"23","text":"Gaafuma sana gareen Filisxeemotaa tokko gara malkaa Mikmaasitti gad buʼe."}]}