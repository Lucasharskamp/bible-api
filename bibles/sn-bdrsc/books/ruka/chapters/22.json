{"data":[{"book":"Ruka","chapter":"22","verse":"1","text":"Zvino Mutambo weZvingwa Zvisina Mbiriso, unonzi Pasika, wakanga woswedera,"},{"book":"Ruka","chapter":"22","verse":"2","text":"uye vaprista vakuru navadzidzisi vomurayiro vakanga vachitsvaka nzira yavangabata nayo Jesu, nokuti vakanga vachitya vanhu."},{"book":"Ruka","chapter":"22","verse":"3","text":"Ipapo Satani akapinda muna Judhasi, ainzi Iskarioti, mumwe wavane gumi navaviri."},{"book":"Ruka","chapter":"22","verse":"4","text":"Uye Judhasi akaenda kuvaprista vakuru navakuru vavarindi vetemberi akandorangana navo kuti angapandukira Jesu sei."},{"book":"Ruka","chapter":"22","verse":"5","text":"Vakafara uye vakatenderana kuti vaizomupa mari."},{"book":"Ruka","chapter":"22","verse":"6","text":"Akatenda, akatsvaka mukana wokuti aise Jesu kwavari pasina vanhu vazhinji."},{"book":"Ruka","chapter":"22","verse":"7","text":"Ipapo zuva reZvingwa Zvisina Mbiriso rakasvika, iro raifanira kubayirwa gwayana rePasika."},{"book":"Ruka","chapter":"22","verse":"8","text":"Jesu akatuma Petro naJohani, achiti, “Endai munotigadzirira Pasika tidye.”"},{"book":"Ruka","chapter":"22","verse":"9","text":"Vakati, “Munoda kuti tikugadzirirei kupiko?”"},{"book":"Ruka","chapter":"22","verse":"10","text":"Iye akapindura akati, “Pamunopinda muguta, muchasangana nomurume akatakura chirongo chemvura. Mumutevere iyeye kuimba yaanosvikopinda,"},{"book":"Ruka","chapter":"22","verse":"11","text":"mugoti kumuridzi wemba, ‘Mudzidzisi ari kubvunza kuti: Imba yavaeni iripiko, umo mandingadyira Pasika navadzidzi vangu?’"},{"book":"Ruka","chapter":"22","verse":"12","text":"Achakuratidzai imba huru yapamusoro, yakarongedzwa zvose. Mugadzire imomo.”"},{"book":"Ruka","chapter":"22","verse":"13","text":"Vakaenda vakandowana zvinhu zvakangoita sezvavakanga vaudzwa naJesu. Saka vakagadzira Pasika imomo."},{"book":"Ruka","chapter":"22","verse":"14","text":"Nguva yakati yasvika, Jesu navapostori vake vakagara patafura."},{"book":"Ruka","chapter":"22","verse":"15","text":"Uye akati kwavari, “Ndanga ndichidisa kwazvo kuti ndidye Pasika iyi nemi ndisati ndatambudzika."},{"book":"Ruka","chapter":"22","verse":"16","text":"Nokuti ndinoti kwamuri, handichazoidyizve kusvikira yazadzisika muumambo hwaMwari.”"},{"book":"Ruka","chapter":"22","verse":"17","text":"Akati atora mukombe, akavonga akati, “Torai mukombe uyu mugovane pakati penyu."},{"book":"Ruka","chapter":"22","verse":"18","text":"Nokuti ndinoti kwamuri, handichazonwizve chibereko chomuzambiringa kusvikira umambo hwaMwari hwasvika.”"},{"book":"Ruka","chapter":"22","verse":"19","text":"Uye akatora chingwa, akavonga akachimedura, uye akavapa, achiti, “Uyu ndiwo muviri wangu wakapiwa kwamuri; itai izvi muchindirangarira.”"},{"book":"Ruka","chapter":"22","verse":"20","text":"Saizvozvo, vakati vapedza chirariro akatora mukombe, akati, “Mukombe uyu ndiyo sungano itsva muropa rangu, rinodururirwa imi."},{"book":"Ruka","chapter":"22","verse":"21","text":"Asi ruoko rwaiye achandipandukira runeni patafura."},{"book":"Ruka","chapter":"22","verse":"22","text":"Mwanakomana woMunhu achaenda sezvazvakatemwa, asi ane nhamo munhu uyo anomupandukira.”"},{"book":"Ruka","chapter":"22","verse":"23","text":"Vakatanga kubvunzana pakati pavo kuti angava ani pakati pavo aizoita chinhu ichi."},{"book":"Ruka","chapter":"22","verse":"24","text":"Uyewo nharo dzakamuka pakati pavo dzokuti ndiani wavo aifungidzirwa kuti angava mukuru wavose."},{"book":"Ruka","chapter":"22","verse":"25","text":"Jesu akati kwavari, “Madzimambo evedzimwe ndudzi ane simba pamusoro pavo; uye vaya vanobata nesimba pamusoro pavo vanozviti vabatsiri."},{"book":"Ruka","chapter":"22","verse":"26","text":"Asi imi hamufaniri kuita saizvozvo. Asi, mukuru pakati penyu mose anofanira kuva somuduku kuna vose, uye uyo anotonga ngaaite souya anoshanda."},{"book":"Ruka","chapter":"22","verse":"27","text":"Nokuti ndianiko mukuru kuno mumwe, uyo agere patafura kana kuti uya anoshanda? Ko, haazi iye agere patafura here? Asi ini ndiri pakati penyu saiye anoshanda."},{"book":"Ruka","chapter":"22","verse":"28","text":"Imi ndimi vaya vakamira neni pamiedzo yangu."},{"book":"Ruka","chapter":"22","verse":"29","text":"Uye ndinokupai umambo, sababa vangu vakandipa umambo,"},{"book":"Ruka","chapter":"22","verse":"30","text":"kuitira kuti mugodya nokunwa patafura yangu muumambo hwangu, mugogara pazvigaro zvoushe, muchitonga marudzi gumi navaviri avaIsraeri."},{"book":"Ruka","chapter":"22","verse":"31","text":"“Simoni, Simoni, Satani akumbira kuti akuzungure segorosi."},{"book":"Ruka","chapter":"22","verse":"32","text":"Asi ndakunyengeterera, Simoni, kuti kutenda kwako kurege kupera. Uye paunenge watendeuka, usimbise hama dzako.”"},{"book":"Ruka","chapter":"22","verse":"33","text":"Asi iye akapindura akati, “Ishe, ndakagadzirira kuenda nemi mutorongo uye kufa nemi.”"},{"book":"Ruka","chapter":"22","verse":"34","text":"Jesu akapindura akati, “Petro, ndinoti kwauri, jongwe risati rarira nhasi, ucharamba iwe katatu, kuti unondiziva.”"},{"book":"Ruka","chapter":"22","verse":"35","text":"Ipapo Jesu akabvunza akati, “Pandakakutumai musina chikwama, hombodo kana shangu pane chinhu chamakashayiwa here?”"},{"book":"Ruka","chapter":"22","verse":"36","text":"Akati kwavari, “Asi iye zvino kana une chikwama, chitore, uyewo nehombodo; uye kana usina munondo, tengesa nguo yako ugoutenga."},{"book":"Ruka","chapter":"22","verse":"37","text":"Kwakanyorwa kuchinzi, ‘Akaverengwa pamwe chete navadariki’ uye ndinoti kwamuri, izvi zvinofanira kuzadziswa mandiri. Hongu, zvakanyorwa pamusoro pangu zvava kusvika pakuzadziswa.”"},{"book":"Ruka","chapter":"22","verse":"38","text":"Vadzidzi vakati, “Tarirai, Ishe, heyi minondo miviri.”"},{"book":"Ruka","chapter":"22","verse":"39","text":"Jesu akabuda sezvaaisiita mazuva ose akaenda kuGomo reMiorivhi, uye vadzidzi vake vakamutevera."},{"book":"Ruka","chapter":"22","verse":"40","text":"Akati asvika panzvimbo iyo, akati kwavari, “Nyengeterai kuti murege kupinda mukuedzwa.”"},{"book":"Ruka","chapter":"22","verse":"41","text":"Akabva pavari akaenda mberi kwavo chinhambwe chingasvika dombo rapotserwa, akapfugama ndokunyengetera achiti,"},{"book":"Ruka","chapter":"22","verse":"42","text":"“Baba, kana muchida, bvisai mukombe uyu pandiri; asi ngakurege kuva kuda kwangu, asi kuda kwenyu kuitwe.”"},{"book":"Ruka","chapter":"22","verse":"43","text":"Mutumwa akabva kudenga akazviratidza kwaari uye akamusimbisa."},{"book":"Ruka","chapter":"22","verse":"44","text":"Uye ari pakutambudzika, akanyengetera zvikuru, uye ziya rake rakanga rakaita samadonhwe eropa anodonhera pasi."},{"book":"Ruka","chapter":"22","verse":"45","text":"Akati achisimuka kubva pakunyengetera, akadzokera kuvadzidzi, akasvikovawana vavata, vaneteswa nokusuwa."},{"book":"Ruka","chapter":"22","verse":"46","text":"Akasvikovabvunza achiti, “Seiko mavata? Mukai munyengetere kuti murege kuwira mukuedzwa.”"},{"book":"Ruka","chapter":"22","verse":"47","text":"Achiri kutaura, vanhu vazhinji vakasvika, uye uya ainzi Judhasi, mumwe wavane Gumi naVaviri, akanga achivatungamirira. Akaswedera kuna Jesu kuti amutsvode,"},{"book":"Ruka","chapter":"22","verse":"48","text":"asi Jesu akamubvunza akati, “Judhasi, uri kupandukira Mwanakomana woMunhu nokutsvoda here?”"},{"book":"Ruka","chapter":"22","verse":"49","text":"Vateveri vaJesu vakati vaona zvakanga zvoda kuitika vakati, “Ishe, tivabaye neminondo yedu here?”"},{"book":"Ruka","chapter":"22","verse":"50","text":"Uye mumwe wavo akatema muranda womuprista mukuru, akagura nzeve yake yokurudyi."},{"book":"Ruka","chapter":"22","verse":"51","text":"Asi Jesu akapindura achiti, “Zvaringana!” Uye akabata nzeve yomurume uya akamuporesa."},{"book":"Ruka","chapter":"22","verse":"52","text":"Ipapo Jesu akati kuvaprista vakuru navabati vaichengeta temberi, navakuru vakanga vamuvinga, “Ko, ini ndiri mupanduki mukuru here, zvamauya neminondo netsvimbo?"},{"book":"Ruka","chapter":"22","verse":"53","text":"Mazuva ose ndakanga ndinemi mutemberi, uye hamuna kundibata. Asi ino ndiyo nguva yenyu, yokutonga kwerima.”"},{"book":"Ruka","chapter":"22","verse":"54","text":"Ipapo vakamubata, vakaenda naye vakandomuisa mumba momuprista mukuru. Petro akamutevera ari nechokure."},{"book":"Ruka","chapter":"22","verse":"55","text":"Asi vakati vabatidza moto pakati poruvazhe uye vagara pasi pamwe chete, Petro akagara pakati pavo."},{"book":"Ruka","chapter":"22","verse":"56","text":"Musikana akanga ari mushandi akamuona agerepo muchiedza chomoto. Akamunanʼanidza akati, “Murume uyu aivawo naJesu.”"},{"book":"Ruka","chapter":"22","verse":"57","text":"Asi iye akaramba izvozvo akati, “Iwe mukadzi, handimuzivi ini.”"},{"book":"Ruka","chapter":"22","verse":"58","text":"Kwapera chinguvana, mumwezve akamuona akati, “Newewo uri mumwe wavo.”"},{"book":"Ruka","chapter":"22","verse":"59","text":"Shure kweawa imwe chete mumwezve akauya akati, “Zvirokwazvo munhu uyu akanga anaye, nokuti muGarirea.”"},{"book":"Ruka","chapter":"22","verse":"60","text":"Petro akapindura akati, “Iwe murume, handitombozivi zvauri kutaura nezvazvo!” Achiri kutaura, jongwe rakabva rarira."},{"book":"Ruka","chapter":"22","verse":"61","text":"Ishe akatendeuka akatarisa akanyatsonanga Petro. Ipapo Petro akarangarira shoko rakanga rataurwa kwaari naShe rokuti, “Nhasi jongwe risati rarira, uchandiramba katatu.”"},{"book":"Ruka","chapter":"22","verse":"62","text":"Ipapo akabuda kunze akandochema zvikuru."},{"book":"Ruka","chapter":"22","verse":"63","text":"Varume vakanga vachirinda Jesu vakatanga kumuseka uye vakamurova."},{"book":"Ruka","chapter":"22","verse":"64","text":"Vakamusunga kumeso vakati, “Profita! Ndiani akurova?”"},{"book":"Ruka","chapter":"22","verse":"65","text":"uye vakataura zvimwe zvinhu zvizhinji kwaari vachimutuka."},{"book":"Ruka","chapter":"22","verse":"66","text":"Kuzoti kwaedza, dare ravakuru vavanhu, vose vaprista vakuru navadzidzisi vomurayiro, vakasangana pamwe chete, Jesu akamiswa pamberi pavo."},{"book":"Ruka","chapter":"22","verse":"67","text":"Vakati, “Kana uri Kristu, tiudze.”"},{"book":"Ruka","chapter":"22","verse":"68","text":"uye kana ndikakubvunzai, hamungandipinduri."},{"book":"Ruka","chapter":"22","verse":"69","text":"Asi kubva zvino, Mwanakomana woMunhu achagara kuruoko rworudyi rwaMwari ane simba.”"},{"book":"Ruka","chapter":"22","verse":"70","text":"Vose vakabvunza vachiti, “Ko, zvino iwe ndiwe Mwanakomana waMwari here?”"},{"book":"Ruka","chapter":"22","verse":"71","text":"Ipapo vakati, “Tichadazve humwe uchapupu here? Tazvinzwa zvabva mumuromo make.”"}]}