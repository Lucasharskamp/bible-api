{"data":[{"book":"Matiu","chapter":"24","verse":"1","text":"Mgbe Jisọs si nʼụlọnsọ ahụ na-apụ, ndị na-eso ụzọ ya bịakwutere ya na-achọ igosi ya akụkụ dị iche iche nke ụlọnsọ ukwu ahụ."},{"book":"Matiu","chapter":"24","verse":"2","text":"Ma ọ zara ha sị, “Unu hụrụ ihe ndị a niile? Nʼezie agwa m unu, oge na-abịa mgbe ọ bụladị otu nkume na-agaghị adịgidekwa nʼelu ibe ya, nke a na-agaghị akwatu nʼala.”"},{"book":"Matiu","chapter":"24","verse":"3","text":"Mgbe ọ nọdụrụ ala nʼelu Ugwu Oliv, ndị na-eso ụzọ ya bịakwutere ya iche, sị, “Gwa anyị, olee mgbe ihe ndị a ga-emezu? Gịnị ga-abụkwa ihe ịrịbama nke oge i ji alọghachi na nke ọgwụgwụ ụwa a?”"},{"book":"Matiu","chapter":"24","verse":"4","text":"Jisọs zara ha sị, “Lezienụ anya ka onye ọbụla ghara iduhie unu ụzọ."},{"book":"Matiu","chapter":"24","verse":"5","text":"Nʼihi na ọtụtụ ga-abịa nʼaha m, na-ekwu sị, ‘Abụ m Kraịst ahụ.’ Ha ga-eduhiekwa ọtụtụ ndị ụzọ."},{"book":"Matiu","chapter":"24","verse":"6","text":"Mgbe unu nụrụ ụzụ agha, na akụkọ agha dị iche iche, unu atụla egwu, nʼihi na ihe ndị a aghaghị ime. Ma ha anaghị egosi na ọgwụgwụ oge eruola."},{"book":"Matiu","chapter":"24","verse":"7","text":"Mba ga-ebili megide mba ibe ya, alaeze ga-ebilikwa megide alaeze ọzọ; oke ụnwụ,24:7 Oke ụnwụ oke ụnwụ na-eweta ụkọ nri na nrịa nrịa dị iche iche. na ala ọma jijiji ga-adịkwa nʼọtụtụ ebe dị iche iche."},{"book":"Matiu","chapter":"24","verse":"8","text":"Ma ihe ndị a niile bụ naanị mmalite ịta ahụhụ nke ga-abịa."},{"book":"Matiu","chapter":"24","verse":"9","text":"“Mgbe ahụ ha ga-arara unu nyefee nʼaka ndị ga-ata unu ahụhụ. Ha ga-egbukwa unu. Mba niile ga-akpọ unu asị nʼihi m."},{"book":"Matiu","chapter":"24","verse":"10","text":"Ọtụtụ ga-ada site nʼokwukwe ha nʼoge ahụ. Ha ga-emekwa ka ibe ha ma nʼọnya, kpọọkwa ibe ha asị."},{"book":"Matiu","chapter":"24","verse":"11","text":"Mgbe ahụ ọtụtụ ndị amụma ụgha ga-apụta. Ha ga-eduhiekwa ọtụtụ mmadụ."},{"book":"Matiu","chapter":"24","verse":"12","text":"Nʼihi na ajọ omume bara ụba nʼebe niile, ịhụnanya ọtụtụ ndị mmadụ nʼebe ibe ha nọ ga-ajụ oyi."},{"book":"Matiu","chapter":"24","verse":"13","text":"Ma onye ga-eguzosi ike ruo ọgwụgwụ ka a ga-azọpụta."},{"book":"Matiu","chapter":"24","verse":"14","text":"A ga-ekwusa oziọma nke alaeze ahụ nye ụwa niile ka ọ bụrụ ihe ama nye mba niile. Emesịa ọgwụgwụ oge ahụ ga-abịa."},{"book":"Matiu","chapter":"24","verse":"15","text":"ka ọ na-eguzo nʼebe nsọ (onye na-agụ ya nwee nghọta ihe ọ pụtara)."},{"book":"Matiu","chapter":"24","verse":"16","text":"Mgbe ahụ, ka ndị nọ na Judịa were ọsọ gbalaga nʼelu ugwu."},{"book":"Matiu","chapter":"24","verse":"17","text":"Ka onye nọ nʼelu ụlọ ghara ịrịdata ka ọ banye nʼime ụlọ ya, ịkwapụta ngwongwo dị nʼime ụlọ ya."},{"book":"Matiu","chapter":"24","verse":"18","text":"Ka onye nọ nʼubi ghara ịlọghachi nʼụlọ ya ịchịrị uwe ya."},{"book":"Matiu","chapter":"24","verse":"19","text":"Ma ịta ahụhụ ga-adịrị ndị nwanyị di ime, na ndị na-enye ụmụaka ara nʼụbọchị ahụ"},{"book":"Matiu","chapter":"24","verse":"20","text":"Kpesienụ ekpere ike ka unu ghara ịgba ọsọ a nʼoge oke oyi, maọbụ nʼụbọchị izuike."},{"book":"Matiu","chapter":"24","verse":"21","text":"Nʼihi na oke mkpagbu ga-adị, ụdị nke ụwa na-ahụbeghị mbụ, na nke anya na-agaghị ahụkwa ọzọ site na mmalite ụwa ruo mgbe ahụ."},{"book":"Matiu","chapter":"24","verse":"22","text":"“Ọ bụrụ na-emeghị ka ụbọchị ndị ahụ dị mkpụmkpụ, o nweghị onye a ga-azọpụta, ma nʼihi ndị ya ọ họpụtara, ụbọchị ndị ahụ ga-adị mkpụmkpụ."},{"book":"Matiu","chapter":"24","verse":"23","text":"Mgbe ahụ, ọ bụrụ na onye ọbụla asị unu, ‘Lee, Kraịst nọ nʼebe a,’ maọbụ, ‘Lee ya nʼebe ahụ,’ unu ekwela."},{"book":"Matiu","chapter":"24","verse":"24","text":"Nʼihi na ndị nzọpụta ụgha na ndị amụma ụgha ga-apụta. Ha ga-eme ihe oke ịrịbama na ọrụ ebube dị iche iche. Ọ bụrụ na ọ ga-ekwe mee, ha ga-esite nʼọrụ ebube ha ga-arụ duhie, ọ bụladị ndị ahụ a họpụtara."},{"book":"Matiu","chapter":"24","verse":"25","text":"Lee, agwala m unu ihe ndị a, mgbe ha na-emebeghị."},{"book":"Matiu","chapter":"24","verse":"26","text":"“Ya mere, ọ bụrụ na ha asị unu, ‘Lee, ọ nọ nʼime ọzara,’ unu agakwala. Ọ bụrụkwa na ha asị unu, ‘Lee, ọ nọ nʼime ime ụlọ,’ unu ekwela."},{"book":"Matiu","chapter":"24","verse":"27","text":"Nʼihi na ọbịbịa Nwa nke Mmadụ ga-adị ka amụma na-egbu nʼọwụwa anyanwụ nke a na-ahụ anya nʼọdịda anyanwụ."},{"book":"Matiu","chapter":"24","verse":"28","text":"Matakwanụ na ebe ọbụla ozu dị, nʼebe ahụ ka udele na-ezukọta."},{"book":"Matiu","chapter":"24","verse":"29","text":"“Ngwangwa mgbe mkpagbu nke ụbọchị ndị ahụ niile gabigasịrị,"},{"book":"Matiu","chapter":"24","verse":"30","text":"“Nʼoge ahụ akara ngosi nke Nwa nke Mmadụ ga-apụta ihe na mbara eluigwe. Agbụrụ niile nke ụwa ga-anọkwa na-eru ụjụ. Ha ga-ahụ Nwa nke Mmadụ ka ọ na-abịa nʼigwe ojii, nʼike nakwa oke ebube."},{"book":"Matiu","chapter":"24","verse":"31","text":"Ọ ga-ewerekwa olu opi ike zipụ ndị mmụọ ozi ka ha gaa kpọkọtaa ndị niile a họpụtara site nʼakụkụ anọ niile nke eluigwe na ụwa."},{"book":"Matiu","chapter":"24","verse":"32","text":"“Ugbu a mụtanụ ihe site nʼosisi fiig. Mgbe ọbụla alaka ya malitere iwepụta ome dị nro, na-epupụtakwa akwụkwọ ndụ maranụ na ọkọchị na-abịa nso."},{"book":"Matiu","chapter":"24","verse":"33","text":"Otu a kwa, mgbe unu na-ahụ ihe ndị a niile ka ha na-eme marakwanụ na ọ nọ nso, ọ bụladị nʼọnụ ụzọ unu."},{"book":"Matiu","chapter":"24","verse":"34","text":"Nʼezie agwa m unu, ihe ndị a niile aghaghị imezu tupu ọgbọ a agabiga."},{"book":"Matiu","chapter":"24","verse":"35","text":"Eluigwe na ụwa ga-agabiga, ma okwu m enweghị ike ịgabiga."},{"book":"Matiu","chapter":"24","verse":"36","text":"“Ma o nweghị onye ọbụla maara ụbọchị ahụ, maọbụ oge awa ahụ ga-abụ. Ọ bụladị ndị mmụọ ozi nọ nʼeluigwe amaghị ya. Ọkpara ahụ amakwaghị. Ọ bụ naanị Nna maara ya."},{"book":"Matiu","chapter":"24","verse":"37","text":"Ọbịbịa Nwa nke Mmadụ ga-adị ka ọ dị nʼụbọchị Noa."},{"book":"Matiu","chapter":"24","verse":"38","text":"Nʼoge ahụ tupu iju mmiri ahụ abịa, ndị mmadụ nọ na-eri na aṅụ, na-emekwa mmemme ọlụlụ di na nwunye, ruo ụbọchị Noa banyere nʼime ụgbọ mmiri ya."},{"book":"Matiu","chapter":"24","verse":"39","text":"Ha amataghị ihe ga-eme tutu oke mmiri ahụ abịa kpochapụ ha niile. Otu ahụ ka ọbịbịa Nwa nke Mmadụ ga-adị."},{"book":"Matiu","chapter":"24","verse":"40","text":"Mmadụ abụọ ga na-arụkọ ọrụ nʼubi ha, a ga-ewepụ otu hapụkwa onye nke ọzọ."},{"book":"Matiu","chapter":"24","verse":"41","text":"Ụmụ nwanyị abụọ ga na-akwọ nri na nkume igwe nri, a ga-ewere otu, ma hapụkwa nke ọzọ."},{"book":"Matiu","chapter":"24","verse":"42","text":"“Nʼihi nke a, na-echenụ nche, nʼihi na unu amaghị ụbọchị Onyenwe unu ga-abịa."},{"book":"Matiu","chapter":"24","verse":"43","text":"Ma ghọtanụ nke a: Ọ bụrụ na nna nwe ụlọ mara oge onye ohi ga-abịa nʼụlọ ya nʼabalị, ọ ga-anọ na nche nʼoge ahụ. Ọ gaghị ekwe ka onye ohi kụwaa ụlọ ya."},{"book":"Matiu","chapter":"24","verse":"44","text":"Otu a ka unu onwe unu pụrụ isi nọgide na nche oge niile, nʼihi na Nwa nke Mmadụ ga-abịa nʼoge awa unu na-atụghị anya ya."},{"book":"Matiu","chapter":"24","verse":"45","text":"“Onye bụ ohu ahụ nke kwesiri ntụkwasị obi ma nwekwa uche, nke onyenwe ya mere onyeisi ndị ohu nọ nʼezinaụlọ ya, ka ọ na-enye ha nri nʼoge ya?"},{"book":"Matiu","chapter":"24","verse":"46","text":"Ngọzị na-adịrị ohu ahụ, onye, mgbe onyenwe ya ga-alọghachi hụ na ọ na-eme otu a."},{"book":"Matiu","chapter":"24","verse":"47","text":"Nʼezie asị m unu, ọ ga-eme ya onyeisi nke ihe niile o nwere."},{"book":"Matiu","chapter":"24","verse":"48","text":"Ma ọ bụrụ na ohu ahụ bụ onye ajọọ omume na-asị onwe ya,24:48 Maọbụ, na-asị nʼobi ya ‘Nna m ukwu anọọla ogologo oge,’"},{"book":"Matiu","chapter":"24","verse":"49","text":"ọ bụrụkwa na o bido iti ndị ohu ibe ya ihe, sorokwa ndị ọṅụ oke mmanya na-eri, na-aṅụ."},{"book":"Matiu","chapter":"24","verse":"50","text":"Nna ukwu ohu ahụ ga-alọta nʼụbọchị ọ na-atụghị anya, nʼoge awa ọ na-amakwaghị."},{"book":"Matiu","chapter":"24","verse":"51","text":"Ọ ga-egburisikwa ya, nye ya ọnọdụ nʼetiti ebe ndị ihu abụọ nọ. Ebe e nwere ịkwa akwa na ịta ikikere eze."}]}