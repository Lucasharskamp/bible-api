{"data":[{"book":"Máté","chapter":"11","verse":"1","text":"Amikor elvégezte Jézus a tizenkét tanítványnak adott utasítást, elment onnan, hogy tanítson és prédikáljon a városokban."},{"book":"Máté","chapter":"11","verse":"2","text":"János pedig, amikor a fogságban ülve hallott Krisztus cselekedeteiről, elküldött hozzá kettőt tanítványai közül."},{"book":"Máté","chapter":"11","verse":"3","text":"Ezt mondta neki: „Te vagy-e az, aki eljövendő, vagy pedig mást várjunk?“"},{"book":"Máté","chapter":"11","verse":"4","text":"Jézus ezt mondta nekik: „Menjetek el, és jelentsétek Jánosnak, amiket hallotok és láttok:"},{"book":"Máté","chapter":"11","verse":"5","text":"a vakok látnak, a sánták járnak, a poklosok megtisztulnak, a süketek hallanak, a halottak feltámadnak, és a szegényeknek evangélium hirdettetik."},{"book":"Máté","chapter":"11","verse":"6","text":"Boldog, aki énbennem meg nem botránkozik.“"},{"book":"Máté","chapter":"11","verse":"7","text":"Amikor pedig ezek elmentek, Jézus beszélni kezdett a sokasághoz Jánosról: „Mit mentetek ki látni a pusztába? Nádszálat, amit a szél hajtogat?"},{"book":"Máté","chapter":"11","verse":"8","text":"Vagy mit mentetek ki látni? Puha ruhába öltözött embert? Akik puha ruhákat viselnek, királyok palotáiban vannak."},{"book":"Máté","chapter":"11","verse":"9","text":"Vagy mit mentetek ki látni? Prófétát? Bizony mondom néktek, prófétánál is nagyobbat."},{"book":"Máté","chapter":"11","verse":"10","text":"Mert ő az, akiről meg van írva:"},{"book":"Máté","chapter":"11","verse":"11","text":"Bizony mondom néktek: az asszonyoktól születettek között nem támadott nagyobb Keresztelő Jánosnál; de aki a legkisebb a mennyek országában, nagyobb nála."},{"book":"Máté","chapter":"11","verse":"12","text":"Keresztelő János idejétől fogva mind a mai napig erőszakoskodnak a mennyek országáért, és az erőszakoskodók ragadják el azt."},{"book":"Máté","chapter":"11","verse":"13","text":"Mert minden próféta, és a törvény Jánosig ezt prófétálta."},{"book":"Máté","chapter":"11","verse":"14","text":"És ha tudni akarjátok, ő Illés, akinek el kell jönnie."},{"book":"Máté","chapter":"11","verse":"15","text":"Akinek van füle a hallásra, hallja meg."},{"book":"Máté","chapter":"11","verse":"16","text":"Kihez hasonlítsam ezt a nemzetséget? Hasonlatos a gyermekekhez, akik a piacon ülnek, és kiáltoznak társaiknak:"},{"book":"Máté","chapter":"11","verse":"17","text":"»Sípoltunk nektek"},{"book":"Máté","chapter":"11","verse":"18","text":"Mert eljött János, aki nem eszik, nem iszik, és ezt mondják: Ördög van benne."},{"book":"Máté","chapter":"11","verse":"19","text":"Eljött az Emberfia, aki eszik és iszik, és ezt mondják: Íme, a nagyétkű és részeges ember, a vámszedők és bűnösök barátja. De a bölcsesség fiai igazolni fogják.“"},{"book":"Máté","chapter":"11","verse":"20","text":"Ekkor elkezdett szemrehányást tenni azoknak a városoknak, melyekben a legtöbb csoda történt, hogy nem tértek meg:"},{"book":"Máté","chapter":"11","verse":"21","text":"„Jaj néked, Korazin! Jaj néked, Bétsaida! Mert ha Tíruszban és Szidónban történtek volna azok a csodák, amelyek bennetek voltak, rég megtértek volna gyászruhában és hamuban."},{"book":"Máté","chapter":"11","verse":"22","text":"De mondom nektek: Tírusznak és Szidónnak könnyebb dolga lesz az ítélet napján, mint nektek."},{"book":"Máté","chapter":"11","verse":"23","text":"Te is Kapernaum, aki az égig felmagasztaltattál, a pokolig fogsz megaláztatni! Mert ha Sodomában történtek volna azok a csodák, amelyek tebenned történtek, mind a mai napig megmaradt volna."},{"book":"Máté","chapter":"11","verse":"24","text":"De mondom nektek, hogy Sodoma földjének könnyebb dolga lesz az ítélet napján, mint neked.“"},{"book":"Máté","chapter":"11","verse":"25","text":"Abban az időben így szólt Jézus, és ezt mondta: „Hálát adok néked, Atyám, mennynek és földnek Ura, mert elrejtetted ezeket a bölcsek és értelmesek elől, és a kicsinyeknek jelentetted ki."},{"book":"Máté","chapter":"11","verse":"26","text":"Igen, Atyám, mert így volt kedves előtted."},{"book":"Máté","chapter":"11","verse":"27","text":"Mindent nekem adott át Atyám, és senki sem ismeri a Fiút, csak az Atya, és az Atyát sem ismeri senki, csak a Fiú, és az, akinek a Fiú akarja kijelentetni."},{"book":"Máté","chapter":"11","verse":"28","text":"Jöjjetek énhozzám mindnyájan, akik megfáradtatok, és meg vagytok terhelve, és én megnyugtatlak titeket."},{"book":"Máté","chapter":"11","verse":"29","text":"Vegyétek föl magatokra az én igámat, és tanuljátok meg tőlem, hogy szelíd és alázatos szívű vagyok, és nyugalmat találtok lelketeknek."},{"book":"Máté","chapter":"11","verse":"30","text":"Mert az én igám gyönyörűséges, és az én terhem könnyű.“"}]}