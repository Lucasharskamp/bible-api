{"data":[{"book":"I SAMUELE","chapter":"4","verse":"1","text":"OR Israele uscì in battaglia incontro a' Filistei, e si accampò presso ad Eben-ezer4.1 Eben-ezer 1 Sam. 5.1; 7.12.; e i Filistei si accamparono in Afec."},{"book":"I SAMUELE","chapter":"4","verse":"2","text":"E i Filistei ordinarono la battaglia incontro ad Israele. E, datasi la battaglia, Israele fu sconfitto davanti a' Filistei; ed essi ne percossero intorno a quattromila uomini in battaglia ordinata, nella campagna."},{"book":"I SAMUELE","chapter":"4","verse":"3","text":"Ed essendo il popolo venuto nel campo, gli Anziani d'Israele dissero: Perchè ci ha il Signore oggi sconfitti davanti a' Filistei? facciamoci portar da Silo l'Arca del Patto del Signore, e venga egli nel mezzo di noi, e salvici, dalla mano de' nostri nemici."},{"book":"I SAMUELE","chapter":"4","verse":"4","text":"Il popolo adunque mandò in Silo, e di là fu portata l'Arca del Patto del Signore degli eserciti, che siede sopra i Cherubini4.4 Cherubini Esod. 25.18-22. Num. 7.89. Sal. 80.1; 99.1.; e quivi, con l'Arca del Patto di Dio, erano i due figliuoli di Eli, Hofni e Finees."},{"book":"I SAMUELE","chapter":"4","verse":"5","text":"E, come l'Arca del Patto del Signore arrivò nel campo, tutto Israele sclamò d'allegrezza con gran grida, talchè la terra ne rimbombò."},{"book":"I SAMUELE","chapter":"4","verse":"6","text":"E i Filistei, udita la voce delle grida, dissero: Che vuol dire la voce di queste gran grida nel campo degli Ebrei? Poi seppero che l'Arca del Signore era venuta nel campo."},{"book":"I SAMUELE","chapter":"4","verse":"7","text":"E i Filistei ebbero paura; perciocchè dicevano: Iddio è venuto nel campo. E dissero: Guai a noi! perciocchè tal cosa non è stata per addietro."},{"book":"I SAMUELE","chapter":"4","verse":"8","text":"Guai a noi! chi ci scamperà dalla mano di questo possente dio? questo è l'Iddio che percosse gli Egizj d'una sconfitta intiera nel deserto."},{"book":"I SAMUELE","chapter":"4","verse":"9","text":"O Filistei, rinforzatevi, e portatevi da valenti uomini; che talora non serviate agli Ebrei, come essi hanno servito a voi4.9 voi Giud. 13.1.; portatevi adunque da valenti uomini, e combattete."},{"book":"I SAMUELE","chapter":"4","verse":"10","text":"I Filistei adunque combatterono, e gl'Israeliti furono sconfitti, e fuggirono ciascuno alle sue stanze4.10 stanze Lev. 26.17. Deut. 28.25.; e la sconfitta fu molto grande, talchè caddero morti degl'Israeliti trentamila uomini a piè."},{"book":"I SAMUELE","chapter":"4","verse":"11","text":"E l'Arca di Dio fu presa4.11 presa 1 Sam. 2.32 ecc. Sal. 78.61. e i due figliuoli di Eli, Hofni e Finees, furono morti."},{"book":"I SAMUELE","chapter":"4","verse":"12","text":"E un uomo di Beniamino se ne corse dal campo, e giunse in Silo quello stesso giorno, co' vestimenti stracciati, e con della terra in sul capo4.12 capo Gios. 7.6 e rif.."},{"book":"I SAMUELE","chapter":"4","verse":"13","text":"E, come egli giunse, ecco, Eli sedeva in sul seggio, allato alla strada, e stava a riguardare; perciocchè il cuor gli tremava per cagion dell'Arca di Dio. Quell'uomo adunque entrò nella città, portando le novelle, e tutta la città fece un gran grido."},{"book":"I SAMUELE","chapter":"4","verse":"14","text":"Ed Eli, udendo il romor delle grida disse: Che vuol dire il romore di questo tumulto? E quell'uomo andò prestamente ad Eli, e gli raccontò la cosa."},{"book":"I SAMUELE","chapter":"4","verse":"15","text":"Or Eli era d'età di novantotto anni, e la vista gli era venuta meno, talchè egli non poteva vedere."},{"book":"I SAMUELE","chapter":"4","verse":"16","text":"Quell'uomo adunque gli disse: Io son colui che vengo dal campo, e oggi me ne son fuggito dalla battaglia. Ed Eli gli disse: Figliuol mio, come è andato il fatto?"},{"book":"I SAMUELE","chapter":"4","verse":"17","text":"E colui che portava le novelle rispose e disse: Israele è fuggito d'innanzi a' Filistei; ed anche è stata fatta una grande sconfitta del popolo; i tuoi due figliuoli, Hofni e Finees, eziandio son morti, e l'Arca di Dio è stata presa."},{"book":"I SAMUELE","chapter":"4","verse":"18","text":"E, quando egli mentovò l'Arca di Dio, Eli cadde d'in sul seggio a rovescio allato alla porta, e si ruppe la nuca, e morì; perciocchè egli era vecchio e grave. Or egli avea giudicato Israele quarant'anni."},{"book":"I SAMUELE","chapter":"4","verse":"19","text":"E la sua nuora, moglie di Finees, essendo gravida, presta a partorire, udì il grido che l'Arca di Dio era presa, e che il suo suocero, e il suo marito erano morti; onde ella si accosciò, e partorì; perciocchè i dolori le sopraggiunsero ad un tratto."},{"book":"I SAMUELE","chapter":"4","verse":"20","text":"E, in quel punto ch'ella moriva, le donne che le stavano d'intorno, le dissero: Non temere; perciocchè tu hai partorito un figliuolo; ma ella non rispose, e non vi mise il cuore."},{"book":"I SAMUELE","chapter":"4","verse":"21","text":"Pur nondimeno pose nome al fanciullo, Icabod4.21 Icabod cioè: Dov'è la gloria?, dicendo: La gloria è stata trasportata d'Israele; perciocchè l'Arca di Dio era stata presa4.21 presa Sal. 26.8; 78.61., e per cagione del suo suocero e del suo marito."},{"book":"I SAMUELE","chapter":"4","verse":"22","text":"Disse adunque: La gloria è stata trasportata d'Israele; perciocchè l'Arca di Dio è stata presa."}]}