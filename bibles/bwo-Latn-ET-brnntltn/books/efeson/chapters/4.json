{"data":[{"book":"Efeson","chapter":"4","verse":"1","text":"Eshe doonzosh t fintsosh tipeets wottso taa, it s'eegets s'eegosh geyik wotts beewon it beetwok'o itn k'onirwe."},{"book":"Efeson","chapter":"4","verse":"2","text":"4:2 K'ol. 3:12-13  Shunon it took tookon k'amefetsr tooko dashan detson maac' nefonat faleyon beewere,."},{"book":"Efeson","chapter":"4","verse":"3","text":"Jeenon it atsatseyo deshede'er Ik' shayirotse daatseyiru ik woto kotosh kúp'owere."},{"book":"Efeson","chapter":"4","verse":"4","text":"It s'eegeyor ik jángosh it s'eegetsok'o ik atsonat ik shayiro fa'ee."},{"book":"Efeson","chapter":"4","verse":"5","text":"Aaninuwere doonz iko, imneti ikonat gup iko fa'ee."},{"book":"Efeson","chapter":"4","verse":"6","text":"Dabnwere jamoniyere damb wottso, jamotse wotde finitwo, jamotse beetwo, jamosh nih wottso ik Ik'o Izar Izewer fa'ee."},{"book":"Efeson","chapter":"4","verse":"7","text":"Ernmó Krstos imosh bí ettsok'o bodtso no took tookosh s'aati imo noosh imere."},{"book":"Efeson","chapter":"4","verse":"8","text":"4:8 Dub. 68:18  Mansh S'ayin mas'afotsere,"},{"book":"Efeson","chapter":"4","verse":"9","text":"Beree «Dambaan b́ keshi» etiru aap'an shini shin datso maants, datsotsnoru ayidek't dashan wotts beyok b́ ot'tsoni bako k'osho eebi b́ kitsiri?"},{"book":"Efeson","chapter":"4","verse":"10","text":"Dashan ot'tsanwere bí jamo s'eenosh dar jamoniyere damb keshtsoniye."},{"book":"Efeson","chapter":"4","verse":"11","text":"Bíwere ik ikwotsi wosheetso, ik ikwotsi bek'etswotsi, ik ikwotsi doo shishiyo nabitwotsi, ik ikwotsi amantsuwotsi jinetwotsi, ik ikwots danitwotsi bowotitwok'o imuwotsi boosh b́ imi."},{"book":"Efeson","chapter":"4","verse":"12","text":"Hanowere b́ k'al amantswotsi kirstani finosh k'anir Krstos ats wotts Ik' moowu bi agetuwok'owe."},{"book":"Efeson","chapter":"4","verse":"13","text":"Ando Ik' na'o danon imnetiyon daatseyiru ik wotok bodroone, Krstos s'ayinonat s'een b́ wottsok'o noowere ik wotde s'een asho no wotitwok'owe."},{"book":"Efeson","chapter":"4","verse":"14","text":"Haniyere okoon ashuwots gondonat ant'elcosh k'andek'ts dani jongonat aats fundon hake bako gifnide'er daamet nanaúwotskok'o woteratsone."},{"book":"Efeson","chapter":"4","verse":"15","text":"Dab maniyere aro shunon keewfetsr jam keewon took wottso Krstos maants eenetwone."},{"book":"Efeson","chapter":"4","verse":"16","text":"4:16 K'ol. 2:19  K'osh k'osh atsi kaywots bodesh Krstosne, ats jamonwere ikok b́ deshee shas'wotsne, eshe ik ik atsi kayo bísh eteets fin sheengshde'er b́ finor ats jamo bí eneti, shunonowere b́ kup'iti."},{"book":"Efeson","chapter":"4","verse":"17","text":"Haniyakon, k'awntsalkeew gawirw Ik' ash woterawwotskok'o beek'ayere etaat doonzo shútson it tooko kor it dek'etwok'o itsh keewre,"},{"book":"Efeson","chapter":"4","verse":"18","text":"Bo asaabiyo t'aluwtskee, bodaronat bo k'elikúp'i jangosh Ik'o boosh bí imts beyatse k'alernee."},{"book":"Efeson","chapter":"4","verse":"19","text":"Jitso bot'ut'tsosh kim jamo k'alosh bo tewnirwotse botoko meets tewunosh beshidek't imrne."},{"book":"Efeson","chapter":"4","verse":"20","text":"Itmó Krstos jango hank'owaliye it dani,"},{"book":"Efeson","chapter":"4","verse":"21","text":"Arikon b́ jango shishrte, aronwere Iyesusitse b́ fa'ok'o bín danrte,"},{"book":"Efeson","chapter":"4","verse":"22","text":"4:22 K'ol. 3:9  Mansh antelchde'er morro maants jishit Woteraw tewno shini bín it beyiru nat wotts it azeets doyo okaan juu bayere."},{"book":"Efeson","chapter":"4","verse":"23","text":"It nibonat asaabiyon b́ jamon handr wotowe,"},{"book":"Efeson","chapter":"4","verse":"24","text":"4:24 Aze. 1:26; K'ol. 3:10  Arik wotts kááwonat S'ayinon Ik' arok'on azeetso handr atso tahade'ere."},{"book":"Efeson","chapter":"4","verse":"25","text":"Eshe kooto keewk'ayere, no jamets ik atsi kaywotsi no wottsotse no ats atsewo ari keewo keewwone."},{"book":"Efeson","chapter":"4","verse":"26","text":"4:26 Dub. 4:4  Fayore! it fayonomo morro fink'ayere, it fayetsok'on it befere aawo ilk'aye."},{"book":"Efeson","chapter":"4","verse":"27","text":"Dablossh b́ kindit fúro imk'ayere."},{"book":"Efeson","chapter":"4","verse":"28","text":"Ump'irwo haniyak úmp'k'aye, dab kic'tswotssh b́ imish gizo b́ daatsitwok'o b́ kishon sheeng fino finowe."},{"book":"Efeson","chapter":"4","verse":"29","text":"B́ jamon it nonotse woteraw keewo keshk'aye, maniyere dab shishetwotsi geneúshitwonat kup'shosh wotitu keewo ashuwotssh keewwere."},{"book":"Efeson","chapter":"4","verse":"30","text":"It kashts aawo b́ kiitstwok'o wotitwo it ats jot'ets Ik' S'ayin Shayiro shiyanik'ayere."},{"book":"Efeson","chapter":"4","verse":"31","text":"S'aam woto, nib k'úno, fayo, kúúho, c'ashonat kon naari gond jamo it atsere okaan wokowe."},{"book":"Efeson","chapter":"4","verse":"32","text":"4:32 3:13  Maniyere it ats atseyosh doowwotsnat maac' nefwotsn, shiyanitwotsnat imetwotsi wotoore, Ik'o Krstosn it morro itsh orowe bí ettsok'o it were it atsatsewosh orowe erre."}]}