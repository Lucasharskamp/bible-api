{"data":[{"book":"Ntendwa","chapter":"8","verse":"1","text":"Sauli mwa amazuwa ayo wantu we mwe Nyumba yo kuvikila wakonga kusulumizwa. Wazumile wose, ukaleka wasigilwa wamwaganikana mwe mizi ya Yudeya na Samaliya."},{"book":"Ntendwa","chapter":"8","verse":"2","text":"Wantu welavize kwa Chohile wamhamba Sitefano wamwombolezeza kwa ndilo nkulu."},{"book":"Ntendwa","chapter":"8","verse":"3","text":"Mna Sauli nakonga abinde wantu wose wa bunga dya wamzumile Kulisito, kaya kwa kaya kuwabuluza wazumile wagosi kwa wavyele kuse na kuwajela mwedijeleza."},{"book":"Ntendwa","chapter":"8","verse":"4","text":"Wazumile wazagale wabula chila hantu wakulonga mbuli ya Chohile."},{"book":"Ntendwa","chapter":"8","verse":"5","text":"Filipo kaita komzi mkulu wa Samaliya na kulonga mbuli za Kulisito Mkombola kwa wantu wauko."},{"book":"Ntendwa","chapter":"8","verse":"6","text":"Mafyo ya wantu wamwetegelezesa Filipo nakukaula mpituko nakadamanya."},{"book":"Ntendwa","chapter":"8","verse":"7","text":"Mpepo nchafu ziwalawa wantu walozize kwa kugutisa, viwete nawaholomale walozize wahonywa."},{"book":"Ntendwa","chapter":"8","verse":"8","text":"Ivyo nakuna chinyemi chikulise mo mzi uwo."},{"book":"Ntendwa","chapter":"8","verse":"9","text":"Nahana mgosi yumwenga akwitangwa Simoni akwikala mo mzi uwo, Wasamaliya nawakamwehelwa kwausai wakwe. Nakegamba ni mntu mkulu,"},{"book":"Ntendwa","chapter":"8","verse":"10","text":"chila yumenga mo mzi nawakamsinyisa mgosi uyo wagamba “Ni mntu mta udahi wa Chohile ukwitangwa ‘Nguvu nkulu.’ ”"},{"book":"Ntendwa","chapter":"8","verse":"11","text":"Nawakamwona ivyo kwaviya nawakamwehelwa tangu chikale kwausai wakwe."},{"book":"Ntendwa","chapter":"8","verse":"12","text":"Mna weze wazumile Filipo mwe mbuli yedi ya Uzumbe wa Chohile ya Yesu Kulisito niyo wagosi kwa wavyele wabatizwa."},{"book":"Ntendwa","chapter":"8","verse":"13","text":"Simoni naye kazumila, eze abatizwe ekala hajihi na Filipo, niyo ehelwa mpituko nkulu na vilagiso vikudamanywa ni Filipo."},{"book":"Ntendwa","chapter":"8","verse":"14","text":"Uko Yelusalemu wasigilwa weva kugamba wantu wa Samaliya wahokela ulosi wa Chohile, ivyo wawasigila Petulo na Yohana wawabwile."},{"book":"Ntendwa","chapter":"8","verse":"15","text":"Weze wengile wamlombeza Chohile awengize Muye Ukukile wazumile."},{"book":"Ntendwa","chapter":"8","verse":"16","text":"Kwaviya nahahana hata yumwenga engilwe ni Muye Ukukile, nawabatizwa du kwa Zina dya Zumbe Yesu."},{"book":"Ntendwa","chapter":"8","verse":"17","text":"Petulo na Yohana niyo wawajelekela mikono wahokele Muye Ukukile."},{"book":"Ntendwa","chapter":"8","verse":"18","text":"Simoni niyo alavya hela kwa wasigilwa eze awone wazumile wahokela Muye Ukukile weze wajelekelwe mikono ni Petulo na Yohana,"},{"book":"Ntendwa","chapter":"8","verse":"19","text":"nakuwagamba, “Ninkani udahi uno chani nami hajelekela mntu mikono ahokele Muye Ukukile.”"},{"book":"Ntendwa","chapter":"8","verse":"20","text":"Mna Petulo amhitula, “Weye hamwenga neizihela zako mkadulwe kwe bome hedina uhelo kwaviya wafanyanya kugamba jeleko dya Chohile dyagulwa kwa hela."},{"book":"Ntendwa","chapter":"8","verse":"21","text":"Weye huna ntendele yoyose naho wedi mwe mbuli ino, kwaviya moyo wako hauchumile kulongozi kwa Chohile."},{"book":"Ntendwa","chapter":"8","verse":"22","text":"Leka ubala wako wihiye, naho mlombeze Chohile nakulekeile kwa fanyanyi zako za chintu sachino."},{"book":"Ntendwa","chapter":"8","verse":"23","text":"Kumema finju naho wimfungwa ywa masa.”"},{"book":"Ntendwa","chapter":"8","verse":"24","text":"Simoni awagamba Petulo na Yohana, “Nilombezezani kwa Zumbe, chani mbuli zino zose mlongile zisekunilaila.”"},{"book":"Ntendwa","chapter":"8","verse":"25","text":"Weze wajike kuukula na kulonga mbuli ya Zumbe, Petulo na Yohana waogola kuya Yelusalemu. Mweisila wakauya walonga mbuli zedi za Chohile mwekaya zilozize za Samaliya."},{"book":"Ntendwa","chapter":"8","verse":"26","text":"Mndima ywa kwembingu ywa Zumbe kalonga na Filipo akamgamba, “Kwemalanye wite kwamwenye mzi, kwesila ikwita Gaza kulaila Yelusalemu.”"},{"book":"Ntendwa","chapter":"8","verse":"27","text":"Filipo emalanya, akonga ntambo. Chipindi icho mntu Mwisiopiya towashi mdamanya ndima mwa zumbe mkulu ywa Kushi nakatamba kuya kaya kwakwe. Nakalaila Yelusalemu kwekumvikila Chohile."},{"book":"Ntendwa","chapter":"8","verse":"28","text":"Umo akatamba nemwelingisha dyakwe. Nakasoma chitabu cha muwoni Isaya."},{"book":"Ntendwa","chapter":"8","verse":"29","text":"Muye Ukukile alonga na Filipo, “Sogela hajihi nedilingisha utende hajihi nadyo.”"},{"book":"Ntendwa","chapter":"8","verse":"30","text":"Filipo adigulukila nakumwiva akasoma chitabu cha muwoni Isaya. Amuza, “Kuchimanya icho ukusoma?”"},{"book":"Ntendwa","chapter":"8","verse":"31","text":"Mntu uyo amhitula, “Nanimanye vivihi hehena mntu wakunivilikiza?” Niyo amunga Filipo akwele mwedilingisha wekalanye."},{"book":"Ntendwa","chapter":"8","verse":"32","text":"Mawandiko nakasoma nayakagamba,"},{"book":"Ntendwa","chapter":"8","verse":"33","text":"Wamtila na kunyimwa wedi."},{"book":"Ntendwa","chapter":"8","verse":"34","text":"Mkulu uyo amuza Filipo, “Nigambila, muwoni yuno alonga kumlanga yuhi? Elongela mwenye hegu mntu mtuhu?”"},{"book":"Ntendwa","chapter":"8","verse":"35","text":"Filipo niyo akonga kulonga, kukongela hantu hano hamawandiko, amgambila mbuli yedi ya Yesu."},{"book":"Ntendwa","chapter":"8","verse":"36","text":"Umo wakatamba mwesila wabwila hantu hana mazi, mkulu uyo agamba, “Hano hana mazi, nichibwani chikunichinda nisekubatizwa?”"},{"book":"Ntendwa","chapter":"8","verse":"37","text":"Filipo amgamba, “Wadaha kubatizwa uneva wazumila kwa moyo wako wose.” Ahitula, “Nazumila, nazumila kugamba Yesu Kulisito ni Mwana ywa Chohile”"},{"book":"Ntendwa","chapter":"8","verse":"38","text":"Mkulu uyo achimalisa idilingisa, niyo Filipo hamwenga naye waita kwa mazi, Filipo ambatiza."},{"book":"Ntendwa","chapter":"8","verse":"39","text":"Weze walawe mwa mazi Muye wa Zumbe amguha Filipo. Mkulu uyo hamwone naho, mna niyo ajendeleza noutafi wakwe kuno amemile mbwedo."},{"book":"Ntendwa","chapter":"8","verse":"40","text":"Filipo awonekana Azota, aita Kaisaliya mwesila chila mzi asimwila na wantu Mbuli Yedi ya Chohile."}]}