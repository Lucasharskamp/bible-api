{"data":[{"book":"1 Tymoteusza","chapter":"2","verse":"1","text":"Gorąco zachęcam was do modlitwy za wszystkich ludzi. Proście i błagajcie Boga, aby im pomagał i dziękujcie Mu za nich."},{"book":"1 Tymoteusza","chapter":"2","verse":"2","text":"Módlcie się również za rządzących i wszystkich sprawujących władzę, abyśmy mogli żyć w pokoju, zachowując godność i oddając chwałę Panu."},{"book":"1 Tymoteusza","chapter":"2","verse":"3","text":"Takie postępowanie jest dobre i podoba się Bogu, naszemu Zbawicielowi,"},{"book":"1 Tymoteusza","chapter":"2","verse":"4","text":"który pragnie zbawić i doprowadzić do prawdy wszystkich ludzi."},{"book":"1 Tymoteusza","chapter":"2","verse":"5","text":"Istnieje bowiem tylko jeden Bóg i jeden pośrednik między Nim a ludźmi: Człowiek—Chrystus Jezus."},{"book":"1 Tymoteusza","chapter":"2","verse":"6","text":"To On złożył siebie jako okup za wszystkich ludzi. We właściwym czasie prawda ta została oznajmiona światu."},{"book":"1 Tymoteusza","chapter":"2","verse":"7","text":"Mnie zaś Bóg wybrał na apostoła i nakazał mi głosić tę nowinę poganom, nauczając ich wiary i prawdy. Jest to prawdziwe Boże powołanie. Mówiąc o tym, nie kłamię."},{"book":"1 Tymoteusza","chapter":"2","verse":"8","text":"Proszę więc, aby na spotkaniach mężczyźni modlili się wznosząc ku Bogu czyste ręce i mając serca wolne od gniewu oraz złości na innych ludzi."},{"book":"1 Tymoteusza","chapter":"2","verse":"9","text":"Kobiety zaś, przychodząc na spotkania, niech się odpowiednio ubierają—skromnie i niewyzywająco. Niech nie zwracają na siebie uwagi fryzurą, biżuterią czy modnymi ubraniami."},{"book":"1 Tymoteusza","chapter":"2","verse":"10","text":"Prawdziwą ozdobą kobiet, które kochają Boga, powinno być bowiem dobre postępowanie."},{"book":"1 Tymoteusza","chapter":"2","verse":"11","text":"Na spotkaniach niech słuchają i uczą się w pokoju i uległości."},{"book":"1 Tymoteusza","chapter":"2","verse":"12","text":"Nie zgadzam się, aby nauczały i rządziły swoimi mężami, ale niech zachowują pokój."},{"book":"1 Tymoteusza","chapter":"2","verse":"13","text":"To Adam został bowiem stworzony jako pierwszy, nie Ewa."},{"book":"1 Tymoteusza","chapter":"2","verse":"14","text":"I nie on został oszukany przez szatana, lecz Ewa—to ona bowiem zgrzeszyła jako pierwsza."},{"book":"1 Tymoteusza","chapter":"2","verse":"15","text":"Kobiety dostąpią jednak zbawienia poprzez macierzyństwo, jeśli będą wierzyć Chrystusowi, okazywać innym miłość oraz prowadzić czyste i skromne życie."}]}