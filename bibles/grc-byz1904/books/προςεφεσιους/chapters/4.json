{"data":[{"book":"ΠΡΟΣ ΕΦΕΣΙΟΥΣ","chapter":"4","verse":"1","text":"Παρακαλῶ οὖν ὑμᾶς ἐγὼ ὁ δέσμιος ἐν Κυρίῳ ἀξίως περιπατῆσαι τῆς κλήσεως ἧς ἐκλήθητε,"},{"book":"ΠΡΟΣ ΕΦΕΣΙΟΥΣ","chapter":"4","verse":"2","text":"μετὰ πάσης ταπεινοφροσύνης καὶ πρᾳότητος, μετὰ μακροθυμίας, ἀνεχόμενοι ἀλλήλων ἐν ἀγάπῃ,"},{"book":"ΠΡΟΣ ΕΦΕΣΙΟΥΣ","chapter":"4","verse":"3","text":"σπουδάζοντες τηρεῖν τὴν ἑνότητα τοῦ Πνεύματος ἐν τῷ συνδέσμῳ τῆς εἰρήνης."},{"book":"ΠΡΟΣ ΕΦΕΣΙΟΥΣ","chapter":"4","verse":"4","text":"ἓν σῶμα καὶ ἓν Πνεῦμα, καθὼς καὶ ἐκλήθητε ἐν μιᾷ ἐλπίδι τῆς κλήσεως ὑμῶν·"},{"book":"ΠΡΟΣ ΕΦΕΣΙΟΥΣ","chapter":"4","verse":"5","text":"εἷς Κύριος, μία πίστις, ἓν βάπτισμα·"},{"book":"ΠΡΟΣ ΕΦΕΣΙΟΥΣ","chapter":"4","verse":"6","text":"εἷς Θεὸς καὶ πατὴρ πάντων, ὁ ἐπὶ πάντων, καὶ διὰ πάντων, καὶ ἐν πᾶσιν ἡμῖν."},{"book":"ΠΡΟΣ ΕΦΕΣΙΟΥΣ","chapter":"4","verse":"7","text":"Ἑνὶ δὲ ἑκάστῳ ἡμῶν ἐδόθη [ἡ] χάρις κατὰ τὸ μέτρον τῆς δωρεᾶς τοῦ Χριστοῦ."},{"book":"ΠΡΟΣ ΕΦΕΣΙΟΥΣ","chapter":"4","verse":"8","text":"διὸ λέγει· ἀναβὰς εἰς ὕψος ᾐχμαλώτευσεν αἰχμαλωσίαν καὶ ἔδωκε δόματα τοῖς ἀνθρώποις."},{"book":"ΠΡΟΣ ΕΦΕΣΙΟΥΣ","chapter":"4","verse":"9","text":"τὸ δὲ ἀνέβη τί ἐστιν εἰ μὴ ὅτι καὶ κατέβη πρῶτον εἰς τὰ κατώτερα μέρη τῆς γῆς;"},{"book":"ΠΡΟΣ ΕΦΕΣΙΟΥΣ","chapter":"4","verse":"10","text":"ὁ καταβὰς αὐτός ἐστι καὶ ὁ ἀναβὰς ὑπεράνω πάντων τῶν οὐρανῶν, ἵνα πληρώσῃ τὰ πάντα."},{"book":"ΠΡΟΣ ΕΦΕΣΙΟΥΣ","chapter":"4","verse":"11","text":"καὶ αὐτὸς ἔδωκε τοὺς μὲν ἀποστόλους, τοὺς δὲ προφήτας, τοὺς δὲ εὐαγγελιστάς, τοὺς δὲ ποιμένας καὶ διδασκάλους,"},{"book":"ΠΡΟΣ ΕΦΕΣΙΟΥΣ","chapter":"4","verse":"12","text":"πρὸς τὸν καταρτισμὸν τῶν ἁγίων εἰς ἔργον διακονίας, εἰς οἰκοδομὴν τοῦ σώματος τοῦ Χριστοῦ,"},{"book":"ΠΡΟΣ ΕΦΕΣΙΟΥΣ","chapter":"4","verse":"13","text":"μέχρι καταντήσωμεν οἱ πάντες εἰς τὴν ἑνότητα τῆς πίστεως καὶ τῆς ἐπιγνώσεως τοῦ υἱοῦ τοῦ Θεοῦ, εἰς ἄνδρα τέλειον, εἰς μέτρον ἡλικίας τοῦ πληρώματος τοῦ Χριστοῦ,"},{"book":"ΠΡΟΣ ΕΦΕΣΙΟΥΣ","chapter":"4","verse":"14","text":"ἵνα μηκέτι ὦμεν νήπιοι, κλυδωνιζόμενοι καὶ περιφερόμενοι παντὶ ἀνέμῳ τῆς διδασκαλίας, ἐν τῇ κυβείᾳ τῶν ἀνθρώπων, ἐν πανουργίᾳ πρὸς τὴν μεθοδείαν τῆς πλάνης,"},{"book":"ΠΡΟΣ ΕΦΕΣΙΟΥΣ","chapter":"4","verse":"15","text":"ἀληθεύοντες δὲ ἐν ἀγάπῃ αὐξήσωμεν εἰς αὐτὸν τὰ πάντα, ὅς ἐστιν ἡ κεφαλή, ὁ Χριστός,"},{"book":"ΠΡΟΣ ΕΦΕΣΙΟΥΣ","chapter":"4","verse":"16","text":"ἐξ οὗ πᾶν τὸ σῶμα συναρμολογούμενον καὶ συμβιβαζόμενον διὰ πάσης ἁφῆς τῆς ἐπιχορηγίας κατ᾽ ἐνέργειαν ἐν μέτρῳ ἑνὸς ἑκάστου μέρους τὴν αὔξησιν τοῦ σώματος ποιεῖται εἰς οἰκοδομὴν ἑαυτοῦ ἐν ἀγάπῃ."},{"book":"ΠΡΟΣ ΕΦΕΣΙΟΥΣ","chapter":"4","verse":"17","text":"Τοῦτο οὖν λέγω καὶ μαρτύρομαι ἐν Κυρίῳ, μηκέτι ὑμᾶς περιπατεῖν καθὼς καὶ τὰ λοιπὰ ἔθνη περιπατεῖ ἐν ματαιότητι τοῦ νοὸς αὐτῶν,"},{"book":"ΠΡΟΣ ΕΦΕΣΙΟΥΣ","chapter":"4","verse":"18","text":"ἐσκοτισμένοι τῇ διανοίᾳ, ὄντες ἀπηλλοτριωμένοι τῆς ζωῆς τοῦ Θεοῦ διὰ τὴν ἄγνοιαν τὴν οὖσαν ἐν αὐτοῖς διὰ τὴν πώρωσιν τῆς καρδίας αὐτῶν,"},{"book":"ΠΡΟΣ ΕΦΕΣΙΟΥΣ","chapter":"4","verse":"19","text":"οἵτινες, ἀπηλγηκότες, ἑαυτοὺς παρέδωκαν τῇ ἀσελγείᾳ εἰς ἐργασίαν ἀκαθαρσίας πάσης ἐν πλεονεξίᾳ."},{"book":"ΠΡΟΣ ΕΦΕΣΙΟΥΣ","chapter":"4","verse":"20","text":"ὑμεῖς δὲ οὐχ οὕτως ἐμάθετε τὸν Χριστόν,"},{"book":"ΠΡΟΣ ΕΦΕΣΙΟΥΣ","chapter":"4","verse":"21","text":"εἴγε αὐτὸν ἠκούσατε καὶ ἐν αὐτῷ ἐδιδάχθητε, καθώς ἐστιν ἀλήθεια ἐν τῷ Ἰησοῦ,"},{"book":"ΠΡΟΣ ΕΦΕΣΙΟΥΣ","chapter":"4","verse":"22","text":"ἀποθέσθαι ὑμᾶς κατὰ τὴν προτέραν ἀναστροφὴν τὸν παλαιὸν ἄνθρωπον τὸν φθειρόμενον κατὰ τὰς ἐπιθυμίας τῆς ἀπάτης,"},{"book":"ΠΡΟΣ ΕΦΕΣΙΟΥΣ","chapter":"4","verse":"23","text":"ἀνανεοῦσθαι δὲ τῷ πνεύματι τοῦ νοὸς ὑμῶν"},{"book":"ΠΡΟΣ ΕΦΕΣΙΟΥΣ","chapter":"4","verse":"24","text":"καὶ ἐνδύσασθαι τὸν καινὸν ἄνθρωπον τὸν κατὰ Θεὸν κτισθέντα ἐν δικαιοσύνῃ καὶ ὁσιότητι τῆς ἀληθείας."},{"book":"ΠΡΟΣ ΕΦΕΣΙΟΥΣ","chapter":"4","verse":"25","text":"Διὸ ἀποθέμενοι τὸ ψεῦδος λαλεῖτε ἀλήθειαν ἕκαστος μετὰ τοῦ πλησίον αὐτοῦ· ὅτι ἐσμὲν ἀλλήλων μέλη."},{"book":"ΠΡΟΣ ΕΦΕΣΙΟΥΣ","chapter":"4","verse":"26","text":"ὀργίζεσθε, καὶ μὴ ἁμαρτάνετε· ὁ ἥλιος μὴ ἐπιδυέτω ἐπὶ τῷ παροργισμῷ ὑμῶν,"},{"book":"ΠΡΟΣ ΕΦΕΣΙΟΥΣ","chapter":"4","verse":"27","text":"μηδὲ δίδοτε τόπον τῷ διαβόλῳ."},{"book":"ΠΡΟΣ ΕΦΕΣΙΟΥΣ","chapter":"4","verse":"28","text":"ὁ κλέπτων μηκέτι κλεπτέτω, μᾶλλον δὲ κοπιάτω ἐργαζόμενος τὸ ἀγαθὸν ταῖς χερσίν, ἵνα ἔχῃ μεταδιδόναι τῷ χρείαν ἔχοντι."},{"book":"ΠΡΟΣ ΕΦΕΣΙΟΥΣ","chapter":"4","verse":"29","text":"πᾶς λόγος σαπρὸς ἐκ τοῦ στόματος ὑμῶν μὴ ἐκπορευέσθω, ἀλλ᾽ εἴ τις ἀγαθὸς πρὸς οἰκοδομὴν τῆς χρείας, ἵνα δῷ χάριν τοῖς ἀκούουσι."},{"book":"ΠΡΟΣ ΕΦΕΣΙΟΥΣ","chapter":"4","verse":"30","text":"καὶ μὴ λυπεῖτε τὸ Πνεῦμα τὸ Ἅγιον τοῦ Θεοῦ, ἐν ᾧ ἐσφραγίσθητε εἰς ἡμέραν ἀπολυτρώσεως."},{"book":"ΠΡΟΣ ΕΦΕΣΙΟΥΣ","chapter":"4","verse":"31","text":"πᾶσα πικρία καὶ θυμὸς καὶ ὀργὴ καὶ κραυγὴ καὶ βλασφημία ἀρθήτω ἀφ᾽ ὑμῶν σὺν πάσῃ κακίᾳ."},{"book":"ΠΡΟΣ ΕΦΕΣΙΟΥΣ","chapter":"4","verse":"32","text":"γίνεσθε δὲ εἰς ἀλλήλους χρηστοί, εὔσπλαγχνοι, χαριζόμενοι ἑαυτοῖς καθὼς καὶ ὁ Θεὸς ἐν Χριστῷ ἐχαρίσατο ἡμῖν."}]}