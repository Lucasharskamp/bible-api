{"data":[{"book":"1. Timotej","chapter":"2","verse":"1","text":"Angleder sa, mangava te ovel rodiba, molitve, molbe hem zahvaliba zako sa o manuša,"},{"book":"1. Timotej","chapter":"2","verse":"2","text":"zako carija hem zako sa kolai ki vlast, te šaj živina mirno hem tiho dživdipe ani sa i pobožnost hem ano poštenje."},{"book":"1. Timotej","chapter":"2","verse":"3","text":"Adavai šukar hem ugodno e Devlese, amare Spasiteljese,"},{"book":"1. Timotej","chapter":"2","verse":"4","text":"kova mangela sa o manuša te oven spasime hem te pendžaren o čačipe."},{"book":"1. Timotej","chapter":"2","verse":"5","text":"Adalese so jekhi o Devel hem jekhi kova terđola maškaro Devel hem o manuša – o manuš o Hrist Isus."},{"book":"1. Timotej","chapter":"2","verse":"6","text":"Ov dinđa plo dživdipe sar otkup zako sa o manuša. Adavai svedočanstvo savo o Devel dinđa ko pravo vreme."},{"book":"1. Timotej","chapter":"2","verse":"7","text":"I adalese o Devel čhivđa man te ovav propovedniko hem apostoli, te ovav učitelji avere nacijengoro ani vera hem ano čačipe. Na hovavava, vaćerava tumenđe o čačipe."},{"book":"1. Timotej","chapter":"2","verse":"8","text":"Adalese, mangava o murša te molinen pe ko đijekh than, vazdindoj pumare sveta vasta bizi holi hem bizi rasprava."},{"book":"1. Timotej","chapter":"2","verse":"9","text":"Ađahar da, o đuvlja te urjen pe pristojno, skromno hem sar so avela ano redo, te na kitinen pe frizurencar, ni zlatoja ili biserencar ili skupone šejencar."},{"book":"1. Timotej","chapter":"2","verse":"10","text":"Umesto adava, nek ćeren šukaripe, sar so dolikujini e đuvljenđe kola mothovena pe sar pobožna."},{"book":"1. Timotej","chapter":"2","verse":"11","text":"O đuvlja nek sikljoven ani tišina hem ani sa i pokornost."},{"book":"1. Timotej","chapter":"2","verse":"12","text":"E đuvljaće na mukava te sikaj ili te ovel upreder o murš, nego nek traini."},{"book":"1. Timotej","chapter":"2","verse":"13","text":"Adalese so, najangle inele ćerdo o Adam, i tegani i Eva."},{"book":"1. Timotej","chapter":"2","verse":"14","text":"Hem na ine o Adam adava kova inele prevarime, nego i đuvli inele prevarime hem peli ano greh."},{"book":"1. Timotej","chapter":"2","verse":"15","text":"Ali i đuvli ka ovel spasime adaleja so ka bijani čhaven, te ačhile ani vera, ano manglipe hem ani svetost anglo Devel, sar so avela ano redo."}]}