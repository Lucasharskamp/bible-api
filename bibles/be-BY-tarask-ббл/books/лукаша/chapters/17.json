{"data":[{"book":"ЛУКАША","chapter":"17","verse":"1","text":"Сказаў Ісус таксама вучням Сваім: немагчыма ня прыйсьці звадам, але гора таму, праз каго яны прыходзяць:"},{"book":"ЛУКАША","chapter":"17","verse":"2","text":"лепш было б яму, калі б мельны жарон павесілі яму на шыю і кінулі яго ў мора, чым калі б ён спакусіў аднаго з малых гэтых."},{"book":"ЛУКАША","chapter":"17","verse":"3","text":"Глядзеце на сябе. Калі ж згрэшыць супроць цябе брат твой, ушчуй яго, і калі пакаецца, даруй яму."},{"book":"ЛУКАША","chapter":"17","verse":"4","text":"І калі сем разоў на дзень згрэшыць супроць цябе і сем разоў на дзень навернецца, і скажа: каюся, - даруй яму."},{"book":"ЛУКАША","chapter":"17","verse":"5","text":"І сказалі апосталы Госпаду: памнож у нас веру."},{"book":"ЛУКАША","chapter":"17","verse":"6","text":"Гасподзь сказаў: калі б вы мелі веру зь зерне гарчычнае і сказалі смакоўніцы гэтай: вырвіся і перасадзіся ў мора, - дык яна паслухалася б вас."},{"book":"ЛУКАША","chapter":"17","verse":"7","text":"Хто з вас, маючы раба, які арэ альбо пасьвіць, калі вернецца ён з поля, скажа яму: хадзі хутчэй, сядай за стол?"},{"book":"ЛУКАША","chapter":"17","verse":"8","text":"Наадварот, ці ня скажа яму: прыгатуй мне павячэраць і, падперазаўшыся, служы мне, пакуль буду есьці і піць, і потым еж і пі сам?"},{"book":"ЛУКАША","chapter":"17","verse":"9","text":"Ці будзе ён дзякаваць рабу гэтаму за тое, што ён выканаў загад? ня думаю."},{"book":"ЛУКАША","chapter":"17","verse":"10","text":"Гэтак сама і вы, калі выканаеце ўсё загаданае вам, кажэце: мы рабы нічога ня вартыя, бо зрабілі, што павінны былі зрабіць."},{"book":"ЛУКАША","chapter":"17","verse":"11","text":"Ідучы ў Ерусалім, Ён праходзіў паміж Самарыяй і Галілеяю."},{"book":"ЛУКАША","chapter":"17","verse":"12","text":"І калі ўваходзіў Ён у адно селішча, сустрэлі Яго дзесяць чалавек пракажоных, якія спыніліся зводдаль,"},{"book":"ЛУКАША","chapter":"17","verse":"13","text":"і моцным голасам казалі: Ісусе Настаўнік, памілуй нас."},{"book":"ЛУКАША","chapter":"17","verse":"14","text":"Убачыўшы іх, Ён сказаў ім: ідзеце, пакажэцеся сьвятарам. І пакуль яны ішлі, ачысьціліся."},{"book":"ЛУКАША","chapter":"17","verse":"15","text":"А адзін зь іх, бачачы, што ацалёны, вярнуўся, моцным голасам услаўляючы Бога,"},{"book":"ЛУКАША","chapter":"17","verse":"16","text":"і ўпаў ніцма да ног Ягоных, дзякуючы Яму; і гэта быў Самаранін."},{"book":"ЛУКАША","chapter":"17","verse":"17","text":"Тады Ісус сказаў: ці ня дзесяць ачысьціліся? дзе ж дзевяць?"},{"book":"ЛУКАША","chapter":"17","verse":"18","text":"як яны не вярнуліся ўзьнесьці славу Богу, апрача гэтага іншапляменца?"},{"book":"ЛУКАША","chapter":"17","verse":"19","text":"І сказаў яму: устань, ідзі; вера твая ўратавала цябе."},{"book":"ЛУКАША","chapter":"17","verse":"20","text":"А як спыталіся ў Яго фарысэі, калі прыйдзе Царства Божае, адказваў ім: ня прыйдзе Царства Божае ўвачавідкі,"},{"book":"ЛУКАША","chapter":"17","verse":"21","text":"і ня скажуць: вось, яно тут, альбо: вось, там. Бо вось, Царства Божае ўнутры ў вас ёсьць."},{"book":"ЛУКАША","chapter":"17","verse":"22","text":"Сказаў таксама вучням: прыйдуць дні, калі захочаце бачыць хоць адзін зь дзён Сына Чалавечага, і ня ўбачыце;"},{"book":"ЛУКАША","chapter":"17","verse":"23","text":"і скажуць вам: вось, тут, альбо: вось, там, - ня ідзеце і ня гневайцеся:"},{"book":"ЛУКАША","chapter":"17","verse":"24","text":"бо як маланка, што бліснула з аднаго краю неба, бліскае да другога краю неба, так будзе Сын Чалавечы ў дзень Свой."},{"book":"ЛУКАША","chapter":"17","verse":"25","text":"Але сьпярша належыць Яму шмат адпакутаваць і быць адкінутым родам гэтым."},{"book":"ЛУКАША","chapter":"17","verse":"26","text":"І як было ў дні Ноя, так будзе і ў дні Сына Чалавечага:"},{"book":"ЛУКАША","chapter":"17","verse":"27","text":"елі, пілі, жаніліся, выходзілі замуж, да таго дня, як увайшоў Ной у каўчэг, і прыйшоў патоп і зьнішчыў усіх."},{"book":"ЛУКАША","chapter":"17","verse":"28","text":"Гэтак сама было і ў дні Лота: елі, пілі, куплялі, прадавалі, садзілі, будавалі;"},{"book":"ЛУКАША","chapter":"17","verse":"29","text":"але ў дзень, калі Лот выйшаў з Садомы, праліўся зь неба дождж агнявы і серны і вынішчыў усіх:"},{"book":"ЛУКАША","chapter":"17","verse":"30","text":"так будзе і ў той дзень, калі Сын Чалавечы адкрыецца."},{"book":"ЛУКАША","chapter":"17","verse":"31","text":"У той дзень, хто будзе на даху, а рэчы ягоныя ў доме, той ня сыходзь узяць іх; і хто будзе на полі, таксама не вяртайся назад;"},{"book":"ЛУКАША","chapter":"17","verse":"32","text":"успамінайце жонку Лотаву."},{"book":"ЛУКАША","chapter":"17","verse":"33","text":"Хто будзе ашчаджаць душу сваю, той загубіць яе; а хто загубіць яе, той ажывіць яе."},{"book":"ЛУКАША","chapter":"17","verse":"34","text":"Маўляю вам: у тую ноч будуць двое на адной пасьцелі: адзін возьмецца, а другі пакінецца;"},{"book":"ЛУКАША","chapter":"17","verse":"35","text":"дзьве будуць малоць разам: адна возьмецца, а другая пакінецца:"},{"book":"ЛУКАША","chapter":"17","verse":"36","text":"двое будуць на полі: адзін возьмецца, а другі пакінецца."},{"book":"ЛУКАША","chapter":"17","verse":"37","text":"На гэта сказалі Яму: дзе, Госпадзе? А Ён сказаў ім: дзе труп, там зьбяруцца і арлы."}]}