{"data":[{"book":"Matej","chapter":"19","verse":"1","text":"Kana o Isus sas gata godole alavenca, đelotar andar e Galileja thaj đelo ande Judejske krajurja pe aver rig katar e reka Jordan."},{"book":"Matej","chapter":"19","verse":"2","text":"Pale leste teljardas o silno them, thaj vo okote sastarelas okolen save sas nasvale."},{"book":"Matej","chapter":"19","verse":"3","text":"Avile leste varesave fariseja thaj phučenas les gajda te probin les: “Dali o manuš tromal te rastavil pes katar pešći romnji zbog bilo savo razlogo?”"},{"book":"Matej","chapter":"19","verse":"4","text":"A o Isus mothodas lenđe: “Sigurno čitosardine ando Sveto Lil kaj o Stvoritelj ando početko ‘stvorisarda muško thaj žensko’"},{"book":"Matej","chapter":"19","verse":"5","text":"thaj kaj phendas: ‘O manuš mućela pire dades thaj pire deja thaj sjedinila pes pire romnjasa, thaj von duj džene avena jek telo.’"},{"book":"Matej","chapter":"19","verse":"6","text":"Gajda von duj džene naj majbut duj džene, nego si jek. Dakle, neka nijek manuš či rastavil okova so o Del sastavisardas!”"},{"book":"Matej","chapter":"19","verse":"7","text":"Pe godova von phučline e Isuse: “Sostar askal o Mojsije phendas kaj o manuš trubul samo pire romnja te del rastavno lil thaj te askal mućel lat?”"},{"book":"Matej","chapter":"19","verse":"8","text":"A o Isus phendas lenđe: “O Mojsije muklas tumenđe te šaj mućen tumare romnjen zato kaj sen tvrdoglave, ali ando početko nas gajda."},{"book":"Matej","chapter":"19","verse":"9","text":"Ali me phenav tumenđe: Ko god rastavil pes katar piri romnji, osim zbog lako bludo, thaj lel aver romnja, ćerel preljub.”"},{"book":"Matej","chapter":"19","verse":"10","text":"Pe godova e Isusešće učenikurja phendine: “Ako si gajda maškar o rom thaj e romnji, askal si majlačhe te na ženilpes!”"},{"book":"Matej","chapter":"19","verse":"11","text":"O Isus phendas lenđe: “Naštik godova savora te prihvatin, nego samo okola savenđe o Del godova dijas."},{"book":"Matej","chapter":"19","verse":"12","text":"Kaj si manuša save si nesposobne katar o bijandipe te ženin pes, si vi okola saven e manuša ćerdine nesposobne te ženin pes, a varesave pire voljasa odlučin kaj či ženina pes zbog o nebesko Carstvo. Ko šaj prihvatil, nek prihvatil!”"},{"book":"Matej","chapter":"19","verse":"13","text":"Askal andine lešće e čhavren te čhol pire vas pe lende thaj pomolil pes pale lende. A e učenikurja godova braninas lenđe."},{"book":"Matej","chapter":"19","verse":"14","text":"A o Isus pe godova phendas lenđe: “Mućen e čhavren te aven mande thaj na branin lenđe, kaj kasavenđe pripadil o Carstvo nebesko!”"},{"book":"Matej","chapter":"19","verse":"15","text":"Čhutas pire vas pe lende thaj askal đelotar okotar."},{"book":"Matej","chapter":"19","verse":"16","text":"Askal nakhlo dži ko Isus varesavo manuš thaj phučla les: “Sikamneja, savo lačhipe trubul te ćerav te dobiv večno trajo?”"},{"book":"Matej","chapter":"19","verse":"17","text":"A o Isus phendas lešće: “Sostar phučes man palo lačhipe? Samo si jek lačho – o Del! Te kames te des ando večno trajo, inćar e zapovedi!”"},{"book":"Matej","chapter":"19","verse":"18","text":"A vo phučlas: “Save zapovedi”?"},{"book":"Matej","chapter":"19","verse":"19","text":"poštuisar ćire dade thaj ćire deja’ thaj ‘volisar okoles savo si ćiro pašutno sago korkoro tut.’”"},{"book":"Matej","chapter":"19","verse":"20","text":"A o terno phendas lešće: “Godova sa već ćeravas. So još falil man?”"},{"book":"Matej","chapter":"19","verse":"21","text":"A o Isus phendas lešće: “Te kames te aves savršeno, dža thaj bićin so si tut, a e love podelisar e čorenđe thaj avela tut blago ando nebo. Askal av thaj sledisar man!”"},{"book":"Matej","chapter":"19","verse":"22","text":"Kana o terno ašundas godova, ražalostisajlo thaj đelotar, kaj či kamlas te bićinel piro baro barvalipe."},{"book":"Matej","chapter":"19","verse":"23","text":"A o Isus pe godova phendas e učenikonenđe: “Čačes phenav tumenđe, phare o barvalo dela ando Carstvo nebesko!"},{"book":"Matej","chapter":"19","verse":"24","text":"Još phenav tumenđe: Majloće si e kamilaće te naćhel kroz e suvjaće kan nego e barvalešće te del ande Devlesko Carstvo!”"},{"book":"Matej","chapter":"19","verse":"25","text":"Kana godova ašundine e učenikurja zurale začudisajle thaj phučenas pe: “Pa ko askal šaj spasil pes?”"},{"book":"Matej","chapter":"19","verse":"26","text":"A o Isus lačhe dikhlas pe lende thaj phendas: “E manušenđe si godova potpuno nemoguće, ali na vi e Devlešće. E Devlešće si sa moguće.”"},{"book":"Matej","chapter":"19","verse":"27","text":"Askal o Petar phendas lešće: “Ake, amen sa muklam te šaj džas pale tute. So dobisarasa pale godova?”"},{"book":"Matej","chapter":"19","verse":"28","text":"A o Isus phendas lenđe: “Čačes phenav tumenđe, kana o Del obnovila o them, me, o Čhavo e Manušesko, bešava po prestolje mungre slavako, askal vi tumen bešena pe dešuduj prestolja thaj sudina e dešuduj plemenurja e Izraelošće."},{"book":"Matej","chapter":"19","verse":"29","text":"A svako ko zbog mande mućel piro ćher, ili pire phralen, ili pire phejen, ili pire dades, ili pire deja, ili pire romnja, ili pire čhavren, ili piri phuv, primila šel drom majbut thaj nasledila o večno trajo."},{"book":"Matej","chapter":"19","verse":"30","text":"Ali, but save si akana prve avena palune, a e palune avena prve.”"}]}