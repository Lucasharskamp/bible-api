{"data":[{"book":"१ तीमुथियुस","chapter":"6","verse":"1","text":"यास दासगोळ जुआळी इन ल्यालमा आर, आंदुर तान-तान स्वामी इक धोळ्द आदर इन लायक जानसुल, ताकी परमेश्वर उन हेसुर अदिक शिक्षा अन्द अपमान आगबाळुल."},{"book":"१ तीमुथियुस","chapter":"6","verse":"2","text":"यार स्वामी विश्वासी आर आंदरी आंदुर कम आदर कोळबाळुल यतिकी आंदुर वार्टुर उर, बल्‍की आंदुर्द मात्‍त यक्कुल स्यावा माळी, यतिकी यारी स्यावा अन लाभ सीकतद आंदुर विश्वासी अदिक आंदुर प्रिय आर. ई मातगोळ शिक्षा कोळी अदिक हांग अच माळोर साटी प्रोत्साहित माळतेला ईरी."},{"book":"१ तीमुथियुस","chapter":"6","verse":"3","text":"अगर यावारा दुसरा अच प्रकार इन शिक्षा कोळतान अदिक सही मातगोळी, मतलब नाम प्रभु यीशु मसीह अन्द निर्देशगोळ इक अदिक आ शिक्षा इक मान्सालुन, जो देवी शिक्षा अन अनुसार आद,"},{"book":"१ तीमुथियुस","chapter":"6","verse":"4","text":"रा आव अभिमानी आगेदुन, अदिक येनु जान्सालुन; बल्‍की आऊक विवाद अदिक शब्दगोळ मा तर्क हचोद बिमारी आद, यदुर देल ह्यावा, अदिक झगळा, अदिक अपमान नव मातगोळ, अदिक बेकार-बेकार संक्या,"},{"book":"१ तीमुथियुस","chapter":"6","verse":"5","text":"अदिक आ मंळसागोळ दा फालतु लळाई-झगळा पैदा आगताव यार्द दिमाक भ्रष्ट आगेग्याद, अदिक आंदुर सच्चाई इन हादी देल अलग आगेग्यार, जो सम्सतार कि भक्ति कमाई इंद जरया हुन."},{"book":"१ तीमुथियुस","chapter":"6","verse":"6","text":"लेकीन सन्तोष इन सांगुळ भक्ति माळोद धोळ्द कमाई आद."},{"book":"१ तीमुथियुस","chapter":"6","verse":"7","text":"यतिकी नाव रा ना दुनिया दा येनारा हुडुकु बंदेव अदिक ना येनारा वय सकतेव."},{"book":"१ तीमुथियुस","chapter":"6","verse":"8","text":"अगर नाम हात्‍ती तिनली अदिक हाकली आद, रा ईऊर्दा का सन्तोष ईर पायजे."},{"book":"१ तीमुथियुस","chapter":"6","verse":"9","text":"लेकीन जो धनी आगोद चाहासतार, आंदुर ईत्‍ता परीक्षा अदिक फासा अदिक हापाळ सा मूर्खतापुर्ण अदिक हानिकारक लालसागोळ दा फसुसतार, जो मंळसागोळी बिगळुस बुळतद अदिक विनाश इन खाई दा ढकलुस बुळतद."},{"book":"१ तीमुथियुस","chapter":"6","verse":"10","text":"यतिकी पैस्या अन्द लोभ हर प्रकार इन बुराईगोळ्द जळ हुन, यदरी हासिल माळोद कोशिश माळतेला हापाळ मुंदुर विश्वास देल भटकुसकु तान-तान इक कई प्रकार इन दुखगोळ देल छल्ली माळ कोंडार."},{"book":"१ तीमुथियुस","chapter":"6","verse":"11","text":"लेकीन हे परमेश्वर उन विश्वासी जन, नी ई मातगोळ हात्‍ती टु ओळ, अदिक न्याय, भक्ति, विश्वास, प्यार, धीरज अदिक नम्रता अन्द हिंद हत."},{"book":"१ तीमुथियुस","chapter":"6","verse":"12","text":"विश्वास इन वळ्लीद कुस्ती आळ; अदिक तान साटी आ अनन्त जीवन इक हासिल माळकोम, यदुर साटी नी कारूकु आग्या अदिक हापाळ सा गवाहगोळ मुंद वळ्लीद अंगीकार माळीद."},{"book":"१ तीमुथियुस","chapter":"6","verse":"13","text":"६:१३ यूहन्ना १८:३७ना नीनी ईद आग्या परमेश्वर उन मुंद जो सप्पा मुंदुरी जीवन कोळतान, अदिक मसीह यीशु उक गवाह माळकु याव पुन्तियुस पिलातुस उन मुंद वळ्लीद गवाही कोट्टुन. कोळतीन,"},{"book":"१ तीमुथियुस","chapter":"6","verse":"14","text":"कि नी नाम प्रभु यीशु मसीह अन्द प्रगट आगासताका ई आग्या अक निष्कलंक अदिक निर्दोष ईट,"},{"book":"१ तीमुथियुस","chapter":"6","verse":"15","text":"परमेश्वर जो परमधन्य अदिक ऊंद मात्र शासक अदिक राजागोळ राजा अदिक प्रभुगोळ प्रभु हुन, आऊन द्वारा यारी आव ठीक समय मा प्रगट माळ्यान."},{"book":"१ तीमुथियुस","chapter":"6","verse":"16","text":"अदिक अमरता सिर्फ आऊंदा हुन, अदिक आव ज्योति दा ईरतान, येल ताका याऊ पोहचुस सकालुन, अदिक ना आऊक यावारा मंळसा नोळ्यान अदिक ना नोळ सकतान. आऊन प्रतिष्ठा अदिक सामर्थ्य हमेशा हमेशा ईत्‍तीत. आमीन."},{"book":"१ तीमुथियुस","chapter":"6","verse":"17","text":"ई दुनिया अन धनवानगोळी आग्या कोळ कि आंदुर अभिमानी आगबाळुल अदिक चंचल धन मा आशा ईट बाळुल, लेकीन परमेश्वर मा जो नाम सुख इन साटी सप्पा येनारा बहुतायत देल कोळतान."},{"book":"१ तीमुथियुस","chapter":"6","verse":"18","text":"आंदरी आग्या कोळ कि आंदुर भलाई माळुल, अदिक भला क्याल्सागोळ दा धनी आगुल. अदिक उदारता देल सहायता कोळदुर दा तयार ईरूल,"},{"book":"१ तीमुथियुस","chapter":"6","verse":"19","text":"अदिक मुंदळोद साटी ऊंद वळ्लीद पायवा हाक्‍कु ईटुल कि खरा जीवन इक वश दा माळ कोमुल."},{"book":"१ तीमुथियुस","chapter":"6","verse":"20","text":"हे तीमुथियुस, ई धरोवर इन रखवाली माळ; अदिक यदरी येनारा लॉकुर गलती देल ग्यान अनतार, अदुर्द बेकार मातगोळ अदिक विरोध इन मातगोळ देल अलग ईर."},{"book":"१ तीमुथियुस","chapter":"6","verse":"21","text":"यास मुंदुर ई ग्यान इक मान्सकु विश्वास देल भटकुसेग्यार."}]}