{"data":[{"book":"2 Yohannis","chapter":"1","verse":"1","text":"Jaarsicha irraa,"},{"book":"2 Yohannis","chapter":"1","verse":"2","text":"kunis sababii dhugaa nu keessa jiraatuu fi isa bara baraan nu wajjin jiraatu sanaatiif:"},{"book":"2 Yohannis","chapter":"1","verse":"3","text":"Ayyaanni, araarrii fi nagaan Waaqa Abbaa biraa, Yesuus Kiristoos Ilma Abbaa biraas, dhugaa fi jaalalaan nu wajjin ni taʼa."},{"book":"2 Yohannis","chapter":"1","verse":"4","text":"Ani waan ijoollee kee keessaa tokko tokko akka isaan akkuma Abbaan nu ajajetti dhugaan jiraatan argeef baayʼee gammadeera."},{"book":"2 Yohannis","chapter":"1","verse":"5","text":"Ammas yaa giiftii jaallatamtuu, ani ajaja durumaa jalqabee nuuf kenname sana malee ajaja haaraa siif barreessuutti hin jiru. Akka wal jaallannuufis sin kadhadha."},{"book":"2 Yohannis","chapter":"1","verse":"6","text":"Jaalallis kana: kunis ajaja isaa eegnee jiraachuu dha. Akkuma isin durumaa jalqabdanii dhageessan sana ajajni isaa akka isin jaalalaan jiraattanii dha."},{"book":"2 Yohannis","chapter":"1","verse":"7","text":"Gowwoomsitoonni akka Yesuus Kiristoos fooniin dhufe hin amanne hedduun addunyaa seenaniiru. Namni akkanaa kam iyyuu gowwoomsituu fi farra Kiristoos."},{"book":"2 Yohannis","chapter":"1","verse":"8","text":"Isin akka gatii guutuu argattan malee akka waan hojjettan sana hin dhabneef of eeggadhaa."},{"book":"2 Yohannis","chapter":"1","verse":"9","text":"Namni barsiisa Kiristoosiin hin jiraanne kan barsiisa sana keessaa baʼu kam iyyuu Waaqa hin qabu; namni barsiisa Kiristoosiin jiraatu hundinuu immoo Abbaas Ilmas qaba."},{"book":"2 Yohannis","chapter":"1","verse":"10","text":"Isin yoo namni kam iyyuu gara keessan dhufee garuu barsiisa kana hin fidin, mana keessanitti ol isa hin galchinaa yookaan isa hin simatinaa."},{"book":"2 Yohannis","chapter":"1","verse":"11","text":"Namni isa simatu kam iyyuu hojii isaa hamaa sana keessatti qooda qabaataatii."},{"book":"2 Yohannis","chapter":"1","verse":"12","text":"Ani waanan isiniif barreessu baayʼee qaba; taʼus waraqaa fi qalamiitti fayyadamuu hin barbaadu. Qooda kanaa akka gammachuun keenya guutuu taʼuuf ani gara keessan dhufee ifaan ifatti haasofnu abdiin qaba."},{"book":"2 Yohannis","chapter":"1","verse":"13","text":"Ijoolleen obboleettii kee kan filatamte sanaas nagaa siif dhaamu."}]}