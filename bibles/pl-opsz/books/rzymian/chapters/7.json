{"data":[{"book":"Rzymian","chapter":"7","verse":"1","text":"Przyjaciele! Dobrze znacie Prawo Mojżesza. Czy nie wiecie więc, że obowiązuje ono człowieka tylko za życia?"},{"book":"Rzymian","chapter":"7","verse":"2","text":"Dlatego zamężna kobieta, zgodnie z Prawem, związana jest z mężem aż do śmierci. Jeśli jednak jej małżonek umrze, w świetle Prawa przestaje być mężatką."},{"book":"Rzymian","chapter":"7","verse":"3","text":"Gdyby za jego życia chciała zmienić męża, dopuściłaby się grzechu niewierności małżeńskiej. Jeśli jednak on umrze, jest wolna i zgodnie z Prawem może powtórnie wyjść za mąż—bez narażania się na grzech niewierności."},{"book":"Rzymian","chapter":"7","verse":"4","text":"Wy właśnie, moi przyjaciele, będąc częścią ciała Chrystusa, umarliście dla Prawa, aby żyć dla Tego, który zmartwychwstał, i aby wydawać w życiu duchowe owoce dla Boga."},{"book":"Rzymian","chapter":"7","verse":"5","text":"Gdy żyliśmy dla naszego grzesznego ciała, Prawo pobudzało nas do grzechu, co z kolei prowadziło nas do śmierci."},{"book":"Rzymian","chapter":"7","verse":"6","text":"Ale teraz nie podlegamy Prawu, bo jesteśmy dla niego martwi. Możemy więc służyć Bogu jako nowi ludzie, poddający się Duchowi, a nie jak dawniej, zgodnie z samą literą Prawa."},{"book":"Rzymian","chapter":"7","verse":"7","text":"Czy można zatem powiedzieć, że Prawo Mojżesza jest grzeszne? Ależ skąd! Gdyby nie ono, nie zrozumiałbym czym jest grzech. Nie wiedziałbym nawet, czym jest grzeszne pragnienie, gdyby Prawo nie mówiło: „Nie pożądaj”."},{"book":"Rzymian","chapter":"7","verse":"8","text":"Ale sprytny grzech dzięki przykazaniu wzbudził we mnie grzeszne pragnienia. Bez Prawa bowiem grzech jest martwy."},{"book":"Rzymian","chapter":"7","verse":"9","text":"Kiedyś żyłem nie podlegając Prawu. Gdy jednak poznałem przykazania, grzech we mnie ożył,"},{"book":"Rzymian","chapter":"7","verse":"10","text":"a ja umarłem. Przykazania, które odkryłem, zamiast dać mi życie, doprowadziły mnie do śmierci."},{"book":"Rzymian","chapter":"7","verse":"11","text":"Grzech oszukał mnie, wykorzystując przykazanie, i doprowadził mnie do śmierci!"},{"book":"Rzymian","chapter":"7","verse":"12","text":"Ale Prawo samo w sobie pozostało święte, tak jak święte, słuszne i dobre są jego przykazania."},{"book":"Rzymian","chapter":"7","verse":"13","text":"Czy zatem to, co dobre, doprowadziło mnie do śmierci? Absolutnie nie! To grzech, ujawniając swoją naturę, zadał mi śmierć przez to, co jest dobre. W ten sposób, dzięki przykazaniu, wyszła na jaw jego przewrotność."},{"book":"Rzymian","chapter":"7","verse":"14","text":"Wiemy więc, że Prawo Mojżesza dotyczy ducha, a ja jestem istotą cielesną i niewolnikiem grzechu."},{"book":"Rzymian","chapter":"7","verse":"15","text":"Zupełnie nie rozumiem siebie i tego, co czynię. Nie robię bowiem tego, co chcę, ale to, czego nienawidzę!"},{"book":"Rzymian","chapter":"7","verse":"16","text":"Jeśli robię więc coś, czego nie chcę, to przyznaję Prawu rację,"},{"book":"Rzymian","chapter":"7","verse":"17","text":"bo to nie ja tak postępuję, ale mieszkający we mnie grzech."},{"book":"Rzymian","chapter":"7","verse":"18","text":"Wiem, że we mnie, to znaczy w moim ciele, nie mieszka dobro. Pragnę postępować dobrze, ale nie potrafię tego wykonać!"},{"book":"Rzymian","chapter":"7","verse":"19","text":"Nie czynię dobra, którego pragnę, ale popełniam zło, którego nie chcę!"},{"book":"Rzymian","chapter":"7","verse":"20","text":"Jeśli robię więc to, czego nie chcę, znaczy to, że nie ja to czynię, ale mieszkający we mnie grzech."},{"book":"Rzymian","chapter":"7","verse":"21","text":"Widzę więc taką prawidłowość: chcę dobra, a narzuca mi się zło."},{"book":"Rzymian","chapter":"7","verse":"22","text":"W głębi serca Boże Prawo sprawia mi radość."},{"book":"Rzymian","chapter":"7","verse":"23","text":"Natomiast w moim ciele dostrzegam inne prawo, które walczy z moim umysłem i zwycięża, czyniąc ze mnie niewolnika grzechu."},{"book":"Rzymian","chapter":"7","verse":"24","text":"Marny mój los! Kto mnie wyrwie z tego śmiertelnego ciała?"},{"book":"Rzymian","chapter":"7","verse":"25","text":"Dzięki niech będą Bogu, który posłał Jezusa Chrystusa, naszego Pana!"}]}