{"data":[{"book":"تثنیه","chapter":"22","verse":"1","text":"اگر گاو یا گوسفند کسی را سرگردان دیدید، وانمود نکنید که آن را ندیده‌اید، بلکه حتماً آن را به نزد صاحبش برگردانید."},{"book":"تثنیه","chapter":"22","verse":"2","text":"اگر صاحبش نزدیک شما زندگی نمی‌کند و یا او را نمی‌شناسید، آن را به مزرعهٔ خود ببرید و در آنجا نگه دارید تا زمانی که صاحبش به دنبال آن بیاید. آنگاه آن را به صاحبش بدهید."},{"book":"تثنیه","chapter":"22","verse":"3","text":"این قانون شامل الاغ، لباس یا هر چیز دیگری که پیدا می‌کنید نیز می‌شود. نسبت به آن بی‌اعتنا نباشید."},{"book":"تثنیه","chapter":"22","verse":"4","text":"اگر کسی را دیدید که سعی می‌کند گاو یا الاغی را که زیر بار خوابیده است روی پاهایش بلند کند، رویتان را برنگردانید، بلکه به کمکش بشتابید."},{"book":"تثنیه","chapter":"22","verse":"5","text":"زن نباید لباس مردانه بپوشد و مرد نباید لباس زنانه به تن کند. این کار در نظر خداوند، خدایتان نفرت‌انگیز است."},{"book":"تثنیه","chapter":"22","verse":"6","text":"اگر آشیانهٔ پرنده‌ای را روی زمین افتاده ببینید و یا آشیانه‌ای را روی درختی ببینید که پرنده با جوجه‌ها یا تخمهایش در داخل آن نشسته است، مادر و جوجه‌هایش را با هم برندارید؛"},{"book":"تثنیه","chapter":"22","verse":"7","text":"مادر را رها کنید برود و فقط جوجه‌هایش را بردارید. اگر چنین کنید زندگی‌تان پربرکت و طولانی خواهد بود."},{"book":"تثنیه","chapter":"22","verse":"8","text":"وقتی خانهٔ تازه‌ای می‌سازید، باید دیوار کوتاهی دور تا دور پشت بام بکشید تا از افتادن اشخاص جلوگیری کرده، مسئول مرگ کسی نشوید."},{"book":"تثنیه","chapter":"22","verse":"9","text":"در تاکستان خود بذر دیگری نکارید. اگر کاشتید، هم محصول بذر کاشته شده و هم انگورها تلف خواهند شد."},{"book":"تثنیه","chapter":"22","verse":"10","text":"با گاو و الاغی که به هم یراق شده‌اند شخم نکنید."},{"book":"تثنیه","chapter":"22","verse":"11","text":"لباسی را که از دو نوع نخ، مثلاً پشم و کتان بافته شده است نپوشید."},{"book":"تثنیه","chapter":"22","verse":"12","text":"در چهار گوشهٔ ردای خود باید منگوله بدوزید."},{"book":"تثنیه","chapter":"22","verse":"13-14","text":"اگر مردی با دختری ازدواج کند و پس از همبستر شدن با او، وی را متهم کند که قبل از ازدواج با مرد دیگری روابط جنسی داشته است و بگوید: «وقتی با او ازدواج کردم باکره نبود.»"},{"book":"تثنیه","chapter":"22","verse":"15","text":"آنگاه پدر و مادر دختر باید مدرک بکارت او را نزد مشایخ به دروازۀ شهر بیاورند."},{"book":"تثنیه","chapter":"22","verse":"16","text":"پدرش باید به آنها بگوید: «من دخترم را به این مرد دادم تا همسر او باشد، ولی این مرد او را نمی‌خواهد"},{"book":"تثنیه","chapter":"22","verse":"17-18","text":"و به او تهمت زده، ادعا می‌کند که دخترم هنگام ازدواج باکره نبوده است. اما این مدرک ثابت می‌کند که او باکره بوده است.» سپس باید پارچه را جلوی مشایخ پهن کنند. مشایخ باید آن مرد را شلّاق بزنند"},{"book":"تثنیه","chapter":"22","verse":"19","text":"و محکوم به پرداخت جریمه‌ای معادل صد مثقال نقره بکنند، چون به دروغ، یک باکرهٔ اسرائیلی را متهم کرده است. این جریمه باید به پدر دختر پرداخت شود. آن زن، همسر وی باقی خواهد ماند و مرد هرگز نباید او را طلاق بدهد."},{"book":"تثنیه","chapter":"22","verse":"20","text":"ولی اگر اتهامات مرد حقیقت داشته و آن زن هنگام ازدواج باکره نبوده است،"},{"book":"تثنیه","chapter":"22","verse":"21","text":"مشایخ، دختر را به در خانهٔ پدرش ببرند و مردان شهر او را سنگسار کنند تا بمیرد، چون او در اسرائیل عمل قبیحی انجام داده است و در زمانی که در خانهٔ پدرش زندگی می‌کرده، زنا کرده است. چنین شرارتی باید از میان شما پاک گردد."},{"book":"تثنیه","chapter":"22","verse":"22","text":"اگر مردی در حال ارتکاب زنا با زن شوهرداری دیده شود، هم آن مرد و هم آن زن باید کشته شوند. به این ترتیب، شرارت از اسرائیل پاک خواهد شد."},{"book":"تثنیه","chapter":"22","verse":"23","text":"اگر مردی در شهری دختری را که نامزد دارد ببیند و با او همبستر شود"},{"book":"تثنیه","chapter":"22","verse":"24","text":"باید هم دختر و هم مرد را از دروازهٔ شهر بیرون برده، سنگسار کنند تا بمیرند. دختر را به سبب اینکه فریاد نزده و کمک نخواسته است و مرد را به جهت اینکه نامزد مرد دیگری را بی‌حرمت کرده است. چنین شرارتی باید از میان شما پاک شود."},{"book":"تثنیه","chapter":"22","verse":"25-27","text":"ولی اگر چنین عملی خارج از شهر اتفاق بیفتد تنها مرد باید کشته شود، چون دختر گناهی که مستحق مرگ باشد مرتکب نشده است. این، مثل آن است که کسی بر شخصی حمله‌ور شده او را بکشد، زیرا دختر فریاد زده و چون در خارج از شهر بوده، کسی به کمکش نرفته است تا او را نجات دهد."},{"book":"تثنیه","chapter":"22","verse":"28-29","text":"اگر مردی به دختری که نامزد نشده است تجاوز کند و در حین عمل غافلگیر شود، باید به پدر دختر پنجاه مثقال نقره بپردازد و با آن دختر ازدواج کند و هرگز نمی‌تواند او را طلاق بدهد."},{"book":"تثنیه","chapter":"22","verse":"30","text":"هیچ‌کس نباید زن پدر خود را به زنی گرفته، به پدر خود بی‌حرمتی روا دارد."}]}