{"data":[{"book":"Lewi Sɛrɛxɛdubɛ","chapter":"12","verse":"1","text":"Alatala naxa a masen Annabi Munsa bɛ,"},{"book":"Lewi Sɛrɛxɛdubɛ","chapter":"12","verse":"2","text":"«A fala Isirayilakae bɛ, xa ginɛ nde sa tɛɛgɛ, a di xɛmɛ bari, a findima sɛniyɛntare ra xi solofere bun ma, alɔ a kike walima tɛmui naxɛ."},{"book":"Lewi Sɛrɛxɛdubɛ","chapter":"12","verse":"3","text":"Xi solomasaxan lɔxɔɛ, di xa sunna."},{"book":"Lewi Sɛrɛxɛdubɛ","chapter":"12","verse":"4","text":"Na xi solofere xanbi, dingɛ luma sɛniyɛntareɲa kui xi tongo saxan nun saxan bun ma a wuli xa fe ra naxan minixi a ma a di bari tɛmui. A mu lanma a xa din se sɛniyɛnxi ra, a mu lanma a xa so yire sɛniyɛnxi kui han marasɛniyɛnyi waxati xa kamali.»"},{"book":"Lewi Sɛrɛxɛdubɛ","chapter":"12","verse":"5","text":"«Xa dingɛ di ginɛ bari, a luma sɛniyɛntareɲa kui lɔxɔxun firin, alɔ a kike walima tɛmui naxɛ. Na xanbi a xa marasɛniyɛnyi waxati buma xi tongo senni nun senni, a wuli xa fe ra naxan minixi a di bari tɛmui."},{"book":"Lewi Sɛrɛxɛdubɛ","chapter":"12","verse":"6","text":"A xa marasɛniyɛnyi waxati na kamali, di xɛmɛ, xa na mu a ra di ginɛ xa fe ra, a xa yɛxɛɛ ɲɛ keren daaxi xanin sɛrɛxɛdubɛ xɔn ma hɔrɔmɔlingira sode dɛ ra. A xa na ba sɛrɛxɛ gan daaxi ra. A man xa kolokonde yɔrɛ, xa na mu a ra ganbɛ ba yunubi xafari sɛrɛxɛ ra."},{"book":"Lewi Sɛrɛxɛdubɛ","chapter":"12","verse":"7","text":"Sɛrɛxɛdubɛ xa na sɛrɛxɛe ba Alatala bɛ, a findi na ginɛ xa xunsare ra. Na tɛmui a sɛniyɛnma nɛ na wuli xa fe ra. Sɛriyɛ nan na ki ginɛ bɛ naxan di xɛmɛ barima, xa na mu a ra di ginɛ."},{"book":"Lewi Sɛrɛxɛdubɛ","chapter":"12","verse":"8","text":"Xa fɛɛrɛ mu na a yi a xa yɛxɛɛ sɔtɔ, a nɔma ganbɛ firin xaninde, xa na mu a ra kolokonde firin. Keren xa ba sɛrɛxɛ gan daaxi ra, boore xa ba yunubi xafari sɛrɛxɛ ra. Sɛrɛxɛdubɛ xa na ba, a findi xunsare ra ginɛ bɛ, a fa sɛniyɛn.»"}]}