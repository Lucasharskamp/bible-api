{"data":[{"book":"1 Yohani","chapter":"1","verse":"1","text":"Tuwalembera mwenga kuusu Shisoweru gwa ukomu yakaweriti kwanjira kwanja. Twenga tupata kumpikinira na kumuwona kwa masu getu twaweni, tumloliti na kumkola kwa mawoku getu twaweni."},{"book":"1 Yohani","chapter":"1","verse":"2","text":"Ukomu ayu pakalawiriti twenga tumuwoniti na tutakula visoweru vyakuwi na kuwabwelera ukomu ayu gwa mashaka goseri, yakaweriti kwa Tati na kalanguziyitwi kwa twenga."},{"book":"1 Yohani","chapter":"1","verse":"3","text":"Tuwabwelera mwenga shilii shatushiwoniti na kushipikinira, su mwenga mpati kutenda pamuhera natwenga muwumu yatuwera nagu na Tati na Mwana gwakuwi Yesu Kristu."},{"book":"1 Yohani","chapter":"1","verse":"4","text":"Twankuwalembera vitwatira avi su nemeleru ya twenga imalilika."},{"book":"1 Yohani","chapter":"1","verse":"5","text":"Su ujumbi yatuwupikaniriti kwakuwi na yatuwabwelera mwenga kuwera Mlungu ndo ulangala na kwakuwi kwahera luwindu nakamu."},{"book":"1 Yohani","chapter":"1","verse":"6","text":"Patulonga kuwera twana uwumu nayomberi na uganu patugendagenda muluwindu, twenga tupaya na matendu getu ganakaka ndiri."},{"book":"1 Yohani","chapter":"1","verse":"7","text":"Kumbiti patugendagenda muulangala gambira Mlungu ntambu yakalikala muulangala, su hatuweri na umu twaweni gweka na mwazi gwakuwi Yesu Kristu, Mwana gwakuwi, gwankutupunga vidoda vyoseri."},{"book":"1 Yohani","chapter":"1","verse":"8","text":"Patutakula kuwera twahera vidoda, twankulipayira twaweni na unakaka kwahera mngati mwetu."},{"book":"1 Yohani","chapter":"1","verse":"9","text":"Kumbiti patuleka vidoda vyatutenda, yomberi ndo mwaminika na muheri mashaka goseri, hakatulekiziyi vidoda vyetu na kutupunga ukondola woseri."},{"book":"1 Yohani","chapter":"1","verse":"10","text":"Patutakula kuwera tutenda ndiri vidoda, hatumtendi Mlungu kuwera mpayira na shisoweru shakuwi kwahera mngati mwetu."}]}