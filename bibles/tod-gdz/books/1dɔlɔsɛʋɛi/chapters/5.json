{"data":[{"book":"1 Dɔlɔ Sɛʋɛi","chapter":"5","verse":"1","text":"Luɓɛn ɠa é ɠɛni ga Izilayɛle ná-doun zunu mɔungi, kɛlɛ tɛi é laani kɛɛɠɛ anzai gila koba, nii é la ɠɛni vuluni ga zɔiti kɛʋele, ná-doun mɔun tosuʋɛ ɠulani zea, é ve Izilayɛle ná-doun Zozɛfe ná-doun zunuiti zea. Naa ɠa é kɛɛni Luɓɛn laaseigi la mɔ ɠɛni zɛʋɛni doun mɔun tosuʋɛ."},{"book":"1 Dɔlɔ Sɛʋɛi","chapter":"5","verse":"2","text":"Zuda ɠɛɛni ga zɛbɛsu nu wola kɛɛɠɛlointi saama, mavofodaiti saama ɠa masa ge zɔlɔɔni ná, kɛlɛ doun mɔun tosuʋɛ veeni Zozɛfe ʋɛ."},{"book":"1 Dɔlɔ Sɛʋɛi","chapter":"5","verse":"3","text":"Izilayɛle ná-doun zunu mɔungi Luɓɛn ná-dointi daaseigiti kaa: Enɔke, Palu, Ɠɛsɛlon ta Kaalemi."},{"book":"1 Dɔlɔ Sɛʋɛi","chapter":"5","verse":"4","text":"Zowɛle nɔnɔ mavofodaiti kaa, é zo ɠɛɛɠɛiti ma, é li lointi pɔ: Semaya, Gɔge, Simeyi,"},{"book":"1 Dɔlɔ Sɛʋɛi","chapter":"5","verse":"5","text":"Misé, Leaya, Ɓaale,"},{"book":"1 Dɔlɔ Sɛʋɛi","chapter":"5","verse":"6","text":"Ɓeyela. Ɓeyela ɠɛni ga totuɠɔ wola Luɓɛnni mavofodaiti saama. Tɔ ɠa Asiili masagi Tigilate-Pilezɛɛl seɠeni, é lii la duɔlai zu."},{"book":"1 Dɔlɔ Sɛʋɛi","chapter":"5","verse":"7","text":"Ɓeela kɛɛɠɛlointi pɛtɛ, ti laaseigiti ti zɛʋɛai, eɠɛʋelei ta-wolodamaiti ti la, ta ta-ʋɛlɛyeɠeiti: Ma mɔungi ɠɛni ga Yeiyɛle, naa ʋoluma Zakali,"},{"book":"1 Dɔlɔ Sɛʋɛi","chapter":"5","verse":"8","text":"ti-ɠaaɓelagi ɠɛni ga Zowɛle ná-dounloin Sema nɔnɔ ma lounloin Azaze ná-doun zunui Ɓela. Niima nuiti ti ɠɛni zeini Alowɛɛl ɠoʋii ma ta zooi nii diai é zei Neɓo gizei ʋa ta taai nii zu daa ga Ɓaale-Meyon."},{"book":"1 Dɔlɔ Sɛʋɛi","chapter":"5","verse":"9","text":"Ti ɠɛni zeini teʋebai laawu folo ɠulazu ʋelei, eyɛsu é zeeli ziɛ wolai Efelate ma, tɔɔzei ta-logani ɓulugiti suwɔɔlɔni Galaade yooi zu."},{"book":"1 Dɔlɔ Sɛʋɛi","chapter":"5","verse":"10","text":"Sayile ná-siɛgi zu, ti kɔɔi ʋɛɛni Ɠagaal nuiti ba, ti vɔni naati ma, ti naati ta-ʋɛlɛiti seɠe ga ti-ɲiizuʋɛti Galaade yooi zu folo ɠulazu ʋelei."},{"book":"1 Dɔlɔ Sɛʋɛi","chapter":"5","verse":"11","text":"Gade mavofodaiti ti ɠɛni zeini ti ɠoba lɛkpɛmaʋɛ nu ɠɔʋɛzu ʋelei Ɓasan nɛmɛi zu, eyɛsu ti zei Saleka ʋa."},{"book":"1 Dɔlɔ Sɛʋɛi","chapter":"5","verse":"12","text":"Naati saama, pɛlɛyeɠe wolai ɠɛni ga Zowɛle nɔnɔi, felesiɛi ɠɛ ga Safame nɔnɔi, naa ʋoluma Yayenayi ta Safate ta-ʋɛlɛyeɠeiti."},{"book":"1 Dɔlɔ Sɛʋɛi","chapter":"5","verse":"13","text":"Pɛlɛyeɠe lɔfela ɠili ge ɠɛni ti ɠoba, naama ʋɛlɛyeɠe ungiti kaa: Mikayɛle, Mesulame, Seɓa, Yolayi, Yayekan, Ziya, ta Eɓɛɛl."},{"book":"1 Dɔlɔ Sɛʋɛi","chapter":"5","verse":"14","text":"Naati pɛ ti ɠɛni ga Aɓiyayile ná-doun zunuiti, Aɓiyayile mɛmɛwolani daaseigiti kaa, é zo ɠɛɛɠɛiti ma, é li lointi pɔ: Ɠuli, Yaloa, Galaade, Mikayɛle, Yesisayi, Yado, ta Ɓuze."},{"book":"1 Dɔlɔ Sɛʋɛi","chapter":"5","verse":"15","text":"Guni ná-doin Aɓidiyɛle ná-doun zunui Ayi ɠa é ɠɛni ga ta-ʋɛlɛyeɠeiti pɛ ma lotuɠɔi."},{"book":"1 Dɔlɔ Sɛʋɛi","chapter":"5","verse":"16","text":"Ti ɠɛni zeini Galaade yooi zu, ta Ɓasan, naa ʋɛɛ ná maaɠoolii zu yooi pɛ ba, ta togani losuʋɛti kpein ti ɠɛni Salon, eyɛsu ti zeeli kwɛpelemaʋɛ."},{"book":"1 Dɔlɔ Sɛʋɛi","chapter":"5","verse":"17","text":"Niima nuiti pɛ daaseigi zɛʋɛni daasei sɛʋɛ zɛʋɛ wolai zu, siɛgi zu Yotame ɠɛni la ga Zuda masagi, Zeloɓoame ɠɛ ga Izilayɛle masagi."},{"book":"1 Dɔlɔ Sɛʋɛi","chapter":"5","verse":"18","text":"Luɓɛn ta Gade ti-mavofodaiti, naa ʋɛɛ Manasé ná-bolodai ɠilazuʋɛ ʋa, kɔɔɠuluɓa wolaiti ti ɠɛni naati zea, niiti ti-liegɔi ɠɛni ga nu waaʋuunaani maazu naanigɔ undɔfela puulɔzita (44.760), ti zoogai kɔɔɠɔ zɛpɛgi zosu, naa ʋɛɛ boɠa zɔkpɔi ʋa, ti zoogai ɓalaa mɛɛin ʋilisu, ti ɠɛʋele ɓɛtɛni ga ti li kɔɔɠɔzuʋɛ."},{"book":"1 Dɔlɔ Sɛʋɛi","chapter":"5","verse":"19","text":"Ti kɔɔi ʋɛɛni Ɠagaal nuiti ba, ti pɛɛ Yetuul ʋa, naa ʋɛɛ Nafise ta Nodaɓe ʋa."},{"book":"1 Dɔlɔ Sɛʋɛi","chapter":"5","verse":"20","text":"GALA ge ɓɔni ti ʋa, é zobogi ve ti ya, ti vɔni Ɠagaal nuiti ma ta niiti kpein ti kpɔni su, tɔɔzei siɛgi zu ti ɠɛni kɔɔi ɠɔɔzu la, ti wooɠulani GALA ma. GALA ge ti wooɠaaʋoteni, tɔɔzei ti laani da."},{"book":"1 Dɔlɔ Sɛʋɛi","chapter":"5","verse":"21","text":"Ti naati ta-loganiiti pɛ seɠeni: ɲɔmɛ waaʋuulɔɔlugɔ (50.000), baalagi ta bolii naati ti ɠɛni ga waaunfelegɔ waaʋuulɔɔlugɔ (250.000), soovalegi ɠɛni waafelegɔ (2.000). Ti nu waaungila (100.000) soni ɓalaa ga duɔiti."},{"book":"1 Dɔlɔ Sɛʋɛi","chapter":"5","verse":"22","text":"Ti zili nui ma mɔinmɔin ge zaani, tɔɔzei GALA ɓɔɠɔgoi ɠa kɔɔi naa ɠɛni zeezu. Ti zeini naati ta-yooi zu, eyɛsu ti lii ziɛgi zeeli duɔlai zu."},{"book":"1 Dɔlɔ Sɛʋɛi","chapter":"5","verse":"23","text":"Manasé ná-bolodai ɠilazuʋɛ zeini zooi naa zu, nii sogai Ɓasan ʋa, é zei Ɓaale-Ɠɛɛlɛmɔn ʋa, é zo Seniil ʋa, é zei Ɠɛɛlɛmɔn gizei ʋa. Ta-nuɓusɛiti gola ɠaawɔɔlɔni."},{"book":"1 Dɔlɔ Sɛʋɛi","chapter":"5","verse":"24","text":"Ta-ʋɛlɛyeɠe lotuɠɔiti daaseigiti kaa: Efɛɛl, Yiseyi, Eliyɛle, Azaliyɛle, Zelemi, Wodavia ta Yadiyɛle. Ta-ʋɛlɛyeɠe lotuɠɔi niiti pɛ ti ɠɛni ga kɔɔɠuluɓaiti, ti ɠɛ ɓalaa ga tɔɠɔɠulagiti."},{"book":"1 Dɔlɔ Sɛʋɛi","chapter":"5","verse":"25","text":"Kɛlɛ bolodamai niiti ti-mavofodai ti gaaɓela kɛɛni ga ti ɠɛ ga wooʋalada nuiti ti-mɛmɛwolani ta-ƓALAGI ʋɛ, ti ɠɛlɛ naa ʋa, ti ɗa zooi naa zu nuɓusɛiti ta-ɠalagi dɛbi, zii ɠiligi niiti GALA ge ti zuɠoloɠoloni ti ʋɛ."},{"book":"1 Dɔlɔ Sɛʋɛi","chapter":"5","verse":"26","text":"Naa ɠa é kɛɛni, GALA ge Asiili masagi niiti buzeɠeni ti laalɔɠɔma: Pule ta Tigilate-Pilezɛɛl, ga ti li ga bolodamai niiti ma nuɓusɛiti: Luɓɛn ta Gade, naa ʋɛɛ Manasé wolodamai ɠilazuʋɛ, ti ti ʋu taai niiti su: Ɠala, Ɠaɓɔɔl, ta Ɠala, naa ʋɛɛ Gozan ɗɛi maaɠoolii ʋa, zaaɠaza mináti ka ti zeini náti."},{"book":"1 Dɔlɔ Sɛʋɛi","chapter":"5","verse":"27","text":"Levi ná-doun zunuiti: Gɛɛlɛson, Keɠate, ta Melali."},{"book":"1 Dɔlɔ Sɛʋɛi","chapter":"5","verse":"28","text":"Keɠate ná-doun zunuiti: Amalame, Yiseɠaal, Eɓelɔn, ta Uziyɛle."},{"book":"1 Dɔlɔ Sɛʋɛi","chapter":"5","verse":"29","text":"Amalame ná-dointi: Aalɔn, Moize, ta Miliyame. Aalɔn ná-doun zunuiti: Nadaɓe, Aɓiyu, Eleazaal, ta Itamaal."},{"book":"1 Dɔlɔ Sɛʋɛi","chapter":"5","verse":"30","text":"Eleazaal ná-doun zunui ɠɛni ga Fineyase, naa mavofodaiti kaa, é zo ɠɛɛɠɛiti ma, é li lointi pɔ: Aɓisua,"},{"book":"1 Dɔlɔ Sɛʋɛi","chapter":"5","verse":"31","text":"Ɓuki, Uzi,"},{"book":"1 Dɔlɔ Sɛʋɛi","chapter":"5","verse":"32","text":"Zelayia, Melayɔte,"},{"book":"1 Dɔlɔ Sɛʋɛi","chapter":"5","verse":"33","text":"Amalia, Ayituɓe,"},{"book":"1 Dɔlɔ Sɛʋɛi","chapter":"5","verse":"34","text":"Sadɔke, Ayimaase,"},{"book":"1 Dɔlɔ Sɛʋɛi","chapter":"5","verse":"35","text":"Azalia, Yoɠanan,"},{"book":"1 Dɔlɔ Sɛʋɛi","chapter":"5","verse":"36","text":"Azalia, nii é zalaɠa ɠula wotii ɠɛɛni GALA sei ʋɛlɛi wu, nii Salomɔn toni Zeluzalɛme."},{"book":"1 Dɔlɔ Sɛʋɛi","chapter":"5","verse":"37","text":"Azalia Amalia zɔlɔɔni, Amalia Ayituɓe zɔlɔɔ,"},{"book":"1 Dɔlɔ Sɛʋɛi","chapter":"5","verse":"38","text":"Ayituɓe Sadɔke zɔlɔɔ, Sadɔke Salume zɔlɔɔ,"},{"book":"1 Dɔlɔ Sɛʋɛi","chapter":"5","verse":"39","text":"Salume Yilikiya zɔlɔɔ, Yilikiya Azalia zɔlɔɔ,"},{"book":"1 Dɔlɔ Sɛʋɛi","chapter":"5","verse":"40","text":"Azalia Selaya zɔlɔɔ, Selaya Yewosadake zɔlɔɔ."},{"book":"1 Dɔlɔ Sɛʋɛi","chapter":"5","verse":"41","text":"Yewosadake liini duɔlai zu, siɛgi zu Ɠɔoɠɔ GALAGI Zuda ta Zeluzalɛme nuɓusɛiti teʋeni da duɔlai zu ga Neɓukadenɛzaal maaʋele."}]}