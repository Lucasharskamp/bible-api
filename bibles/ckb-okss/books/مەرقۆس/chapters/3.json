{"data":[{"book":"مەرقۆس","chapter":"3","verse":"1","text":"دیسان عیسا چووەوە ناو کەنیشتێک، لەوێ پیاوێکی لێبوو دەستی وشک ببوو،"},{"book":"مەرقۆس","chapter":"3","verse":"2","text":"ئیتر هەندێک لەوانەی لەوێ بوون چاودێرییان دەکرد بۆ ئەوەی بزانن لە شەممەدا چاکی دەکاتەوە، تاکو سکاڵای لێ بکەن."},{"book":"مەرقۆس","chapter":"3","verse":"3","text":"عیسا بە پیاوە دەست وشکبووەکەی فەرموو: «لەبەردەم هەمووان ڕابوەستە.»"},{"book":"مەرقۆس","chapter":"3","verse":"4","text":"ئینجا پێی فەرموون: «ئایا لە شەممەدا کاری چاکە دروستە یان کاری خراپە؟ ڕزگارکردنی ژیان یان کوشتن؟» کەچی بێدەنگ بوون."},{"book":"مەرقۆس","chapter":"3","verse":"5","text":"بە تووڕەییەوە ئاوڕی لێیان دایەوە، لەبەر دڵڕەقییان خەمبار بوو، بە پیاوەکەی فەرموو: «دەستت درێژ بکە.» ئەویش درێژی کرد و دەستی چاک بووەوە."},{"book":"مەرقۆس","chapter":"3","verse":"6","text":"فەریسییەکان هاتنە دەرەوە و یەکسەر لەگەڵ هێرۆدسییەکان تەگبیریان کرد چۆن بیکوژن."},{"book":"مەرقۆس","chapter":"3","verse":"7","text":"عیسا و قوتابییەکانی بەرەو دەریاچەکە کشانەوە و خەڵکێکی زۆر لە جەلیل دوای کەوتن."},{"book":"مەرقۆس","chapter":"3","verse":"8","text":"کاتێک هەموو ئەو شتانەیان بیست کە دەیکرد، خەڵکێکی زۆر لە یەهودیا، ئۆرشەلیم، ئادومیا، ئەوبەری ڕووباری ئوردون و دەوروبەری سور و سەیداوە هاتنە لای."},{"book":"مەرقۆس","chapter":"3","verse":"9","text":"ئەویش بە قوتابییەکانی فەرموو کە بەلەمێکی بۆ ئامادە بکەن، بۆ ئەوەی خەڵکەکە پاڵەپەستۆی نەخەنە سەر."},{"book":"مەرقۆس","chapter":"3","verse":"10","text":"لەبەر ئەوەی خەڵکێکی زۆری چاککردەوە، وای لێهات هەموو دەردەدارەکان بەرەو ڕووی دەهاتن تاکو دەستی لێبدەن."},{"book":"مەرقۆس","chapter":"3","verse":"11","text":"ئەو کەسانەی کە ڕۆحی پیسیان تێدابوو، کاتێک دەیانبینی کڕنۆشیان بۆ دەبرد و هاواریان دەکرد: «تۆ کوڕی خودای!»"},{"book":"مەرقۆس","chapter":"3","verse":"12","text":"ئەویش بە توندی فەرمانی پێدەدان لەلای کەس باسی نەکەن."},{"book":"مەرقۆس","chapter":"3","verse":"13","text":"عیسا چووە سەر شاخێک و ئەوانەی بانگکرد کە خۆی ویستنی، ئەوانیش چوونە لای."},{"book":"مەرقۆس","chapter":"3","verse":"14","text":"دوازدەی دیاری کرد و ناوی لێنان نێردراوان، تاکو لەگەڵی بن و بۆ جاڕدان بیاننێرێت و"},{"book":"مەرقۆس","chapter":"3","verse":"15","text":"دەسەڵاتیان هەبێت بۆ دەرکردنی ڕۆحی پیس."},{"book":"مەرقۆس","chapter":"3","verse":"16","text":"ئەم دوازدە کەسەی دیاری کرد:"},{"book":"مەرقۆس","chapter":"3","verse":"17","text":"یاقوبی کوڕی زەبدی و یۆحەنای برای کە ناوی لێنان بوانەرگس، واتا کوڕانی هەورەتریشقە،"},{"book":"مەرقۆس","chapter":"3","verse":"18","text":"هەروەها ئەندراوس،"},{"book":"مەرقۆس","chapter":"3","verse":"19","text":"یەهوزای ئەسخەریوتی کە عیسای بە گرتن دا."},{"book":"مەرقۆس","chapter":"3","verse":"20","text":"عیسا چووە ماڵێک و دیسان خەڵکێکی زۆریان لێ کۆبووەوە، بە شێوەیەک کە نەیانتوانی نان بخۆن."},{"book":"مەرقۆس","chapter":"3","verse":"21","text":"کاتێک کەسوکاری بیستیان، هاتن بیگرن، چونکە دەیانگوت: «مێشکی تێکچووە.»"},{"book":"مەرقۆس","chapter":"3","verse":"22","text":"مامۆستایانی تەوراتیش کە لە ئۆرشەلیمەوە هاتبوون، گوتیان: «بەعل‌زەبول3‏:22 بەعل‌زەبول: بڕوانە مەتا 10‏:25‏‏ دەستی بەسەردا گرتووە، بە شای ڕۆحە پیسەکان، ڕۆحی پیس دەردەکات.»"},{"book":"مەرقۆس","chapter":"3","verse":"23","text":"عیسا بانگی کردن و بە نموونە قسەی بۆ کردن: «شەیتان چۆن دەبێت شەیتان دەربکات؟"},{"book":"مەرقۆس","chapter":"3","verse":"24","text":"ئەگەر شانشینێک دووبەرەکی تێدابێت، ئەو شانشینە خۆی ڕاناگرێت."},{"book":"مەرقۆس","chapter":"3","verse":"25","text":"ئەگەر ماڵێکیش دووبەرەکی تێدابێت، ئەو ماڵە خۆی ڕاناگرێت."},{"book":"مەرقۆس","chapter":"3","verse":"26","text":"ئەگەر شەیتان لە خۆی هەڵگەڕایەوە و دووبەرەکی تێکەوت، خۆی ڕاناگرێت، بەڵکو کۆتایی پێ دێت."},{"book":"مەرقۆس","chapter":"3","verse":"27","text":"کەسیش ناتوانێت بچێتە ماڵی پیاوێکی بەهێز و شتەکانی تاڵان بکات، ئەگەر یەکەم جار نەیبەستێتەوە، ئینجا ماڵەکەی تاڵان بکات."},{"book":"مەرقۆس","chapter":"3","verse":"28","text":"ڕاستیتان پێ دەڵێم: هەموو گوناه و کفرکردنێکی مرۆڤ دەبەخشرێت،"},{"book":"مەرقۆس","chapter":"3","verse":"29","text":"بەڵام ئەوەی سەبارەت بە ڕۆحی پیرۆز کفر بکات، هەرگیز نابەخشرێت، بەڵکو بە گوناهێکی هەتاهەتاییەوە تاوانبارە.»"},{"book":"مەرقۆس","chapter":"3","verse":"30","text":"ئەمەی فەرموو، چونکە دەیانگوت: «ڕۆحی پیسی هەیە.»"},{"book":"مەرقۆس","chapter":"3","verse":"31","text":"دایک و براکانی عیسا هاتن، لە دەرەوە ڕاوەستان و ناردیان بەدوایدا."},{"book":"مەرقۆس","chapter":"3","verse":"32","text":"خەڵکیش لە دەوروبەری دانیشتبوون، پێیان گوت: «وا دایک و براکانت لە دەرەوە بەدواتدا دەگەڕێن.»"},{"book":"مەرقۆس","chapter":"3","verse":"33","text":"وەڵامی دانەوە و فەرمووی: «دایک و براکانم کێن؟»"},{"book":"مەرقۆس","chapter":"3","verse":"34","text":"چاوی گێڕا بەسەر ئەوانەی لە دەوروپشتی دانیشتبوون و فەرمووی: «دایک و برای من ئەمانەن."},{"book":"مەرقۆس","chapter":"3","verse":"35","text":"ئەوەی بە خواستی خودا بکات، خوشک و برا و دایکمە.»"}]}