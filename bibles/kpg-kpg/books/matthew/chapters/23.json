{"data":[{"book":"Matthew","chapter":"23","verse":"1","text":"Jesus ga helekai gi digau dogologo mo ana dama agoago,"},{"book":"Matthew","chapter":"23","verse":"2","text":"“Digau haga donudonu haganoho mono Pharisee e mogobuna di haga donudonu Nnaganoho Moses."},{"book":"Matthew","chapter":"23","verse":"3","text":"Goodou e hai loo gi hagalongo, gi hagagila aga ina nadau agoago. Gei goodou hudee hagagila aga ina nadau hangaahai, idimaa, digaula hagalee daudali nadau mee ala e agoago ai."},{"book":"Matthew","chapter":"23","verse":"4","text":"Digaula e hagabudu nia mee daamaha di aamo ga lawalawa gi hongo nia bakau o nia daangada, gei digaula hagalee loo e haga ngalua di madaalima hua e dahi e hagamaamaa digaula, e aamo nia mee daamaha aalaa."},{"book":"Matthew","chapter":"23","verse":"5","text":"Digaula e hai nia mee huogodoo bolo gii mmada ginai nia daangada. Digaula e ulu nia tuu gahu lloo madamada ge palaha e tai gi nadau huaidina ala e hihi ginai nia helekai di Beebaa Dabu, e nnoo gi nadau lae mono lima, gei e hai gi llauehaa ge gi palaha huoloo nia labalaba o nadau gahu.23.5 Matthew 6.1; Numbers 15.38; Deuteronomy 6.8 Nnaganoho e dugu i hongo di lae"},{"book":"Matthew","chapter":"23","verse":"6","text":"Digaula e hiihai e noho i nia lohongo mugi mua i teebele hagamiami, gei e noho i nia lohongo o digau aamua i lodo nia synagogee."},{"book":"Matthew","chapter":"23","verse":"7","text":"Digaula e hiihai bolo nia daangada gi hagalabagau ina ginaadou i lodo nia gowaa huihui mee, gei gi gahia ginaadou bolo ‘Tangada Agoago.’"},{"book":"Matthew","chapter":"23","verse":"8","text":"Goodou hudee hai bolo nia daangada la gi gahia goodou bolo ‘Tangada Agoago’, idimaa, goodou di godou Dangada Agoago hua e dahi, goodou guu hai tagahaanau e dahi."},{"book":"Matthew","chapter":"23","verse":"9","text":"Goodou hudee gahia dahi dangada i henuailala bolo ‘Tamana’, idimaa, di godou Damana hua e dahi dela e noho i di langi."},{"book":"Matthew","chapter":"23","verse":"10","text":"Goodou gi hudee hiihai bolo nia daangada gi gahia goodou bolo nia ‘Dagi’, idimaa, di godou Dagi dela hua e dahi go di Mesaia."},{"book":"Matthew","chapter":"23","verse":"11","text":"Tangada dela koia e aamua i godou lodo, la go mee dela go di godou dangada hai hegau.23.11 Matthew 20.26-27; Mark 9.35; 10.43-44; Luke 22.26"},{"book":"Matthew","chapter":"23","verse":"12","text":"Idimaa, tangada dela gaa bida hagalaamua ia, geia gaa hai tangada i muli loo, gei tangada dela ga dugu eia gi lala loo, geia gaa hai tangada aamua.23.12 Luke 14.11; 18.14"},{"book":"Matthew","chapter":"23","verse":"13","text":"“E huaidu adu gi goodou digau haga donudonu haganoho mono Pharisee! Goodou digau hai hegau ngudu golomada! Goodou guu tai di bontai Teenua King o God di Langi gi nia daangada, gei goodou hagalee e ulu ai, ge hagalee dumaalia gi nia daangada ala e hagamahi bolo ginaadou e ulu i Teenua deelaa."},{"book":"Matthew","chapter":"23","verse":"14","text":"[“E huaidu adu gi goodou digau haga donudonu haganoho mono Pharisee! Goodou digau hai hegau ngudu golomada! Goodou e daa nia hale nia ahina guu mmade nadau lodo, gei e hai godou dalodalo gii lloo. Malaa e donu, goodou e hai loo gii kae di hagaduadua damana i godou hai huaidu beenei.]"},{"book":"Matthew","chapter":"23","verse":"15","text":"“E huaidu adu gi goodou digau haga donudonu haganoho mono Pharisee! Goodou digau hai hegau ngudu golomada! Goodou e deledele i hongo di moana, e hula gi nia madagowaa e logo i henuailala, belee huli nia daangada gi daudali goodou. Maa gaa hai beenei, gei goodou ne hai digaula gi ulu gi lodo di ahi dee odi holongo lua gi godou nua."},{"book":"Matthew","chapter":"23","verse":"16","text":"“E huaidu adu gi goodou nia dagi deegida! Goodou e agoago bolo maa tangada ga hagamodu ang gi di Hale Daumaha, la hagalee lawalawa go dana hagamodu ne hai. Gei tangada ma ga hagamodu gi nia goolo ala i lodo di Hale Daumaha, deelaa tangada e lawalawa go dana hagamodu."},{"book":"Matthew","chapter":"23","verse":"17","text":"Goodou nia daangada deegida ge dadaulia! Dehee di mee e mada hagalabagau: go nia goolo, be go di Hale Daumaha dela e hai nia goolo gii dabu?"},{"book":"Matthew","chapter":"23","verse":"18","text":"Goodou e agoago labelaa boloo, ‘Maa tangada ga hagamodu gi di gowaa hai tigidaumaha, la hagalee e lawalawa go dana hagamodu. Gei tangada ma ga hagamodu gi di mee dela i hongo di gowaa tigidaumaha, deelaa tangada e lawalawa go dana hagamodu dela ne hai.’"},{"book":"Matthew","chapter":"23","verse":"19","text":"Goodou e dee gida huoloo! Dehee di mee e hagalabagau: go di mee dela e hai tigidaumaha, be go di gowaa hai tigidaumaha dela e hai tigidaumaha gii dabu?"},{"book":"Matthew","chapter":"23","verse":"20","text":"Malaa, tangada ga hagamodu ang gi di gowaa hai tigidaumaha, la ne hagamodu ang gi di gowaa tigidaumaha mono mee huogodoo ala i nonua."},{"book":"Matthew","chapter":"23","verse":"21","text":"Gei tangada ma ga hagamodu gi di Hale Daumaha, la ne hai dana hagamodudahi gi di Hale Daumaha mo God dela e noho i no lodo."},{"book":"Matthew","chapter":"23","verse":"22","text":"Gei tangada ma ga hagamodu gi di langi, la ne hagamodu ang gi di lohongo king o God, mo Mee dela e noho i no nua.23.22 Isaiah 66.1; Matthew 5.34"},{"book":"Matthew","chapter":"23","verse":"23","text":"“E huaidu adu gi goodou go digau haga donudonu haganoho mono Pharisee! Goodou digau hai hegau ngudu golomada e tigidaumaha ang gi God dahi baahi e madangaholu o godou goloo, haga puni ang gi nia mee hai suub, go nia ‘mint’, ‘dill’, mo ‘cumin’, gei goodou hagalee hagamadabouli e hagalongo gi nia agoago hagalabagau o nia haganoho aanei: tonu, aloho, mo manawa dahi. Aanei e hai loo gi haga kila aga i daha mo nia mee ala i golo!23.23 Leviticus 27.30"},{"book":"Matthew","chapter":"23","verse":"24","text":"Nia dagi deegida go goodou! Goodou e daa gi daha di lamu dela i lodo godou wai inuinu, gei goodou e holo di manu ‘camel’!"},{"book":"Matthew","chapter":"23","verse":"25","text":"“E huaidu adu gi goodou go digau haga donudonu haganoho mono Pharisee! Goodou digau hai hegau ngudu golomada! Goodou e haga madammaa di gili godou ibu mono pileedi, gei i lodo e honu i nia goloo gaiaa, ge ne hagagailaa ginai!"},{"book":"Matthew","chapter":"23","verse":"26","text":"Goodou go nia Pharisee deegida! Tono ina i lodo i mua, gei i tua la ga madammaa!"},{"book":"Matthew","chapter":"23","verse":"27","text":"“E huaidu adu gi goodou go digau haga donudonu haganoho mono Pharisee! Goodou digau hai hegau ngudu golomada! Goodou e hai be taalunga ne tono ga humalia dono gili, gei e honu i nia iwi dangada made mo nia hagadilinga bilau.23.27 Nnegau 23.3"},{"book":"Matthew","chapter":"23","verse":"28","text":"E hai gadoo beenei, i mua nia daangada goodou e humalia, gei godou lodo e honu haihai huaidu mo nia haga magiaa."},{"book":"Matthew","chapter":"23","verse":"29","text":"“E huaidu adu gi goodou go digau haga donudonu haganoho mono Pharisee! Goodou digau hai hegau ngudu golomada! Goodou e hai nia daalunga o nia soukohp gi humalia, gei e humu nia daalunga digau hai hegau donu."},{"book":"Matthew","chapter":"23","verse":"30","text":"Gei goodou e helekai bolo maa goodou ne mouli i di madagoaa o godou maadua mmaadua, gei goodou digi dau gi digau ala ne daaligi nia soukohp."},{"book":"Matthew","chapter":"23","verse":"31","text":"Malaa, goodou guu bida haga modongoohia aga, bolo goodou digau ni di hagadili dela ne daaligi nia soukohp."},{"book":"Matthew","chapter":"23","verse":"32","text":"Malaa, goodou dudagia di moomee o godou maadua mmaadua ne hai!"},{"book":"Matthew","chapter":"23","verse":"33","text":"Goodou la nia gihaa ge nia dama ni digaula. Goodou e mee di llele gi daha behee mo di gowaa hagaduadua?23.33 Matthew 3.7; 12.34; Luke 3.7"},{"book":"Matthew","chapter":"23","verse":"34","text":"Goodou gi iloo, bolo Au ga hagau adu agu soukohp, gau kabemee mono gau agoago. Hunu gau i digaula ga daaligi go goodou, ga daudau, ga haga mamaawa i lodo nia synagogee, ge ga waluwalu i lodo nia waahale."},{"book":"Matthew","chapter":"23","verse":"35","text":"Di hagaduadua o di haga hali nia dodo o digau nadau ihala ai, la gaa dau adu gi goodou, daamada mai Abel gaa dae gi Zechariah, tama ni Berekiah, taane dela ne daaligi go goodou i mehanga di Hale Daumaha mo di gowaa hai tigidaumaha.23.35 Genesis 4.8; 2 Kronikel 24.20-21"},{"book":"Matthew","chapter":"23","verse":"36","text":"Au e hagi adu gi goodou di tonu bolo nia hagaduadua o nia mee huaidu aanei huogodoo gaa dau ang gi nia daangada dolomeenei!"},{"book":"Matthew","chapter":"23","verse":"37","text":"“Jerusalem, Jerusalem! Goe e daaligi nia soukohp, ge e dilidili digau kae hegau a God ala ne hagau adu! Holongo e hia Au nogo hiihai belee bulubulu mai au daangada huogodoo, gadoo be teduu ahina dela e bulubulu ana dama gudugudu gi lala ono bakau, gei goe digi dumaalia mai."},{"book":"Matthew","chapter":"23","verse":"38","text":"Gei di Hale Daumaha la ga diiagi go ono daangada.23.38 Jeremiah 22.5"},{"book":"Matthew","chapter":"23","verse":"39","text":"Au e hagi adu bolo daamada dangi nei, goodou ga de gidee Au, gaa dae loo gi goodou ga helekai boloo, ‘God gi hagahumalia ina a Mee dela e hanimoi i di ingoo o Dimaadua.’”23.39 Pisalem 118.26"}]}