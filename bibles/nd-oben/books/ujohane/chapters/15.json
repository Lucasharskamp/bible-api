{"data":[{"book":"UJohane","chapter":"15","verse":"1","text":"“Mina ngilivini eliqotho, uBaba ungumlimi."},{"book":"UJohane","chapter":"15","verse":"2","text":"Zonke ingatsha ezingatheli izithelo uyaziquma, kuthi zonke ingatsha ezithelayo uyazithena kuhle ukuze zithele kakhulu."},{"book":"UJohane","chapter":"15","verse":"3","text":"Lina selihlambulukile ngenxa yelizwi esengilikhulume kini."},{"book":"UJohane","chapter":"15","verse":"4","text":"Hlalani kimi, lami ngizahlala kini. Kalukho ugatsha olungathela izithelo ngokwalo kodwa kumele luhlale lusevinini. Lani lingeke lithele izithelo ngaphandle kokuthi lihlale kimi."},{"book":"UJohane","chapter":"15","verse":"5","text":"Mina ngilivini; lina lizingatsha. Nxa umuntu ehlala kimi lami kuye, uzathela izithelo ezinengi; ngaphandle kwami kakukho elingakwenza."},{"book":"UJohane","chapter":"15","verse":"6","text":"Nxa lingahlali kimi, lizabe lifana logatsha olulahliweyo lwabuna; ingatsha ezinjalo ziyathezwa, zibaswe besezisitsha."},{"book":"UJohane","chapter":"15","verse":"7","text":"Nxa lihlala kimi lamazwi ami ehlala kini, celani loba yini eliyifunayo, lizayiphiwa."},{"book":"UJohane","chapter":"15","verse":"8","text":"Lokhu kungokwenkazimulo kaBaba ukuze lithele izithelo ezinengi, lizitshengisa ukuthi lingabafundi bami."},{"book":"UJohane","chapter":"15","verse":"9","text":"Njengoba uBaba engithanda, lami ngilithande ngendlela angithanda ngayo. Ngakho-ke, hlalani ethandweni lwami."},{"book":"UJohane","chapter":"15","verse":"10","text":"Nxa ligcina imilayo yami, lizahlala lisethandweni lwami, njengoba lami ngilalele imilayo kaBaba ngihlala ngisethandweni lwakhe."},{"book":"UJohane","chapter":"15","verse":"11","text":"Ngilitshele lokhu ukuze ukuthokoza kwami kube kini lokuthi ukuthokoza kwenu kuphelele."},{"book":"UJohane","chapter":"15","verse":"12","text":"Umlayo wami yilo: Thandanani njengoba ngilithandile lani."},{"book":"UJohane","chapter":"15","verse":"13","text":"Kakho olothando olukhulu kulonikela ukuphila kwakhe ngenxa yabangane bakhe."},{"book":"UJohane","chapter":"15","verse":"14","text":"Lingabangane bami nxa lisenza lokho engililaya khona."},{"book":"UJohane","chapter":"15","verse":"15","text":"Kangisalibizi ngokuthi liyizinceku ngoba inceku kayiwazisisi umsebenzi wenkosi yayo. Kodwa ngithe kini lingabangane ngoba konke engakufunda kuBaba ngilazisile."},{"book":"UJohane","chapter":"15","verse":"16","text":"Kalingikhethanga, kodwa yimi engalikhethayo, ngalibeka ukuze liyethela izithelo, izithelo ezizahlala isikhathi eside ukuze kuthi konke elikucela ngebizo lami uBaba alinike khona."},{"book":"UJohane","chapter":"15","verse":"17","text":"Nanku umlayo wami: Thandanani.”"},{"book":"UJohane","chapter":"15","verse":"18","text":"“Nxa umhlaba ulizonda, khumbulani ukuthi wangizonda kuqala."},{"book":"UJohane","chapter":"15","verse":"19","text":"Ngabe belingabomhlaba, ubuzalithanda njengabantu bawo. Njengoba kunje, kalisibo abomhlaba, kodwa ngilikhethe lisemhlabeni. Yikho umhlaba ulizonda."},{"book":"UJohane","chapter":"15","verse":"20","text":"Khumbulani amazwi engawakhuluma kini ngisithi: ‘Kakulanceku enkulu kuleNkosi yayo.’15.20 UJohane 13.16 Nxa bangihlukuluza, lani bazalihlukuluza. Nxa balalela imfundiso yami, bazayilalela leyenu."},{"book":"UJohane","chapter":"15","verse":"21","text":"Bazaliphatha ngaleyondlela ngenxa yebizo lami, ngoba kabamazi lowo ongithumileyo."},{"book":"UJohane","chapter":"15","verse":"22","text":"Aluba bengingezanga ngakhuluma kubo bebengayikuba lomlandu wesono. Kodwa manje kabaselaxolo ngesono sabo."},{"book":"UJohane","chapter":"15","verse":"23","text":"Lowo ozonda mina uzonda loBaba."},{"book":"UJohane","chapter":"15","verse":"24","text":"Aluba angenzanga umangaliso ongenziwanga ngomunye wabo phakathi kwabo, babengayikuba lomlandu wesono. Kodwa khathesi sebeyibonile imimangaliso le, kodwa baphinde bangizonde mina kanye loBaba."},{"book":"UJohane","chapter":"15","verse":"25","text":"Kodwa lokhu kwenzeka ukuze kugcwalise okulotshiweyo eMthethweni wabo ukuthi: ‘Bangizonda kungelasizatho.’ ”15.25 AmaHubo 35.19; 69.4"},{"book":"UJohane","chapter":"15","verse":"26","text":"“Angaze afike uMeli engizamthumela kini evela kuBaba, uMoya weqiniso ophuma kuBaba, uzafakaza ngami;"},{"book":"UJohane","chapter":"15","verse":"27","text":"lani kumele lifakaze, ngoba laba lami kusukela ekuqaleni.”"}]}