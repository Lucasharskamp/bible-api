{"data":[{"book":"2 Sarakuna","chapter":"15","verse":"1","text":"A shekara ta ashirin da bakwai ta mulkin Yerobowam sarkin Isra’ila, Azariya ɗan Amaziya, sarkin Yahuda ya fara mulki."},{"book":"2 Sarakuna","chapter":"15","verse":"2","text":"Yana da shekara goma sha shida sa’ad da ya zama sarki, ya kuma yi mulki a Urushalima shekara hamsin da biyu. Sunan mahaifiyarsa Yekoliya daga Urushalima."},{"book":"2 Sarakuna","chapter":"15","verse":"3","text":"Ya aikata abin da yake daidai a gaban Ubangiji, yadda mahaifinsa Amaziya ya yi."},{"book":"2 Sarakuna","chapter":"15","verse":"4","text":"Amma bai kawar da masujadan kan tudu ba; mutane kuwa suka yi ta yin hadaya da ƙona turare a can."},{"book":"2 Sarakuna","chapter":"15","verse":"5","text":"Ubangiji ya sa wa sarki ciwon kuturta har mutuwarsa, ya kuma zauna a keɓe.15.5 Ko kuwa a gidan da aka fisshe shi daga ɗauka ɗawainiya Yotam ɗan sarki, shi ne ya gudanar da sha’anin fada, ya kuma shugabanci mutanen ƙasar."},{"book":"2 Sarakuna","chapter":"15","verse":"6","text":"Game da sauran ayyukan mulkin Azariya, duk a rubuce suke a cikin littafin tarihin sarakunan Yahuda."},{"book":"2 Sarakuna","chapter":"15","verse":"7","text":"Azariya ya huta tare da kakanninsa, aka kuma binne shi kusa da su a Birnin Dawuda. Yotam ɗansa, kuma ya gāje shi."},{"book":"2 Sarakuna","chapter":"15","verse":"8","text":"A shekara ta talatin da takwas ta mulkin Azariya sarkin Yahuda, Zakariya ɗan Yerobowam ya zama sarkin Isra’ila a Samariya, ya kuma yi mulki wata shida."},{"book":"2 Sarakuna","chapter":"15","verse":"9","text":"Ya aikata mugunta a gaban Ubangiji yadda mahaifinsa ya yi. Bai bar aikata zunuban Yerobowam ɗan Nebat, wanda ya sa Isra’ila suka yi ba."},{"book":"2 Sarakuna","chapter":"15","verse":"10","text":"Sai Shallum ɗan Yabesh ya ƙulla wa Zakariya maƙarƙashiya. Ya tasam masa a gaban jama’a,15.10 Da Ibraniyanci; waɗansu rubuce-rubucen hannu na Seftuwajin suna da in Ibileyam ya kashe shi, ya kuma gāje shi."},{"book":"2 Sarakuna","chapter":"15","verse":"11","text":"Game da sauran ayyukan mulkin Zakariya, duk a rubuce suke a cikin littafin tarihin sarakunan Isra’ila."},{"book":"2 Sarakuna","chapter":"15","verse":"12","text":"Ta haka maganar Ubangiji da ya yi wa Yehu ta cika, wadda ya ce, “Zuriyarka za tă zauna a kursiyin Isra’ila har tsara ta huɗu.”15.12 2Sar 10.30."},{"book":"2 Sarakuna","chapter":"15","verse":"13","text":"Shallum ɗan Yabesh ya zama sarki a shekara ta talatin da tara ta mulkin Uzziya sarkin Yahuda, ya kuma yi mulki na wata ɗaya a Samariya."},{"book":"2 Sarakuna","chapter":"15","verse":"14","text":"Sa’an nan Menahem ɗan Gadi ya gangara daga Tirza ya haura zuwa Samariya. Ya tasam wa Shallum ɗan Yabesh a Samariya, ya kashe shi, ya kuma gāje shi."},{"book":"2 Sarakuna","chapter":"15","verse":"15","text":"Game da sauran ayyukan mulkin Shallum, duk a rubuce suke a cikin littafin tarihin sarakunan Isra’ila."},{"book":"2 Sarakuna","chapter":"15","verse":"16","text":"A lokacin nan sai Menahem ya taso daga Tirza, ya kai wa Tifsa hari da kowa wanda yake a birnin da kewayenta, don sun ƙi su buɗe ƙofofinsu. Ya kori Tifsa daga aiki, ya kuma tsattsaga cikin dukan mata masu juna biyu."},{"book":"2 Sarakuna","chapter":"15","verse":"17","text":"A shekara ta talatin da takwas ta mulkin Azariya sarkin Yahuda, Menahem ɗan Gadi ya zama sarkin Isra’ila, ya yi mulki a Samariya shekara goma."},{"book":"2 Sarakuna","chapter":"15","verse":"18","text":"Ya aikata mugunta a gaban Ubangiji. A duk tsawon mulkinsa, bai rabu da zunuban da Yerobowam ɗan Nebat ya sa Isra’ila suka aikata ba."},{"book":"2 Sarakuna","chapter":"15","verse":"19","text":"Sai Ful15.19 Wanda kuma ake kira Tiglat-Fileser sarkin Assuriya ya kai wa ƙasar hari, Menahem kuwa ya ba shi talenti dubu na azurfa don yă sami goyon bayansa, yă kuma ƙarfafa kahuwa mulkin."},{"book":"2 Sarakuna","chapter":"15","verse":"20","text":"Menahem ya tara kuɗin ne ta hanyar haraji a Isra’ila inda ya sa kowane attajiri ya ba da shekel hamsin don a ba sarkin Assuriya. Sa’an nan sarkin Assuriya ya janye, bai ƙara kasance a ƙasar ba."},{"book":"2 Sarakuna","chapter":"15","verse":"21","text":"Game da sauran ayyukan mulkin Menahem, duk a rubuce suke a cikin littafin tarihin sarakunan Isra’ila."},{"book":"2 Sarakuna","chapter":"15","verse":"22","text":"Menahem ya huta tare da kakanninsa. Fekahiya ɗansa kuma ya gāje shi."},{"book":"2 Sarakuna","chapter":"15","verse":"23","text":"A shekara ta hamsin ta mulkin Azariya sarkin Yahuda, Fekahiya ɗan Menahem ya zama sarkin Isra’ila a Samariya, ya kuma yi mulki shekara biyu."},{"book":"2 Sarakuna","chapter":"15","verse":"24","text":"Fekahiya ya aikata mugunta a gaban Ubangiji, bai rabu da zunuban Yerobowam ɗan Nebat wanda ya sa Isra’ila ya aikata ba."},{"book":"2 Sarakuna","chapter":"15","verse":"25","text":"Ɗaya daga cikin manyan fadawansa, Feka ɗan Remaliya, ya ƙulla masa maƙarƙashiya. Ɗauke da mutanen Gileyad hamsin, ya kashe Fekahiya tare da Argob da kuma Ariye a fadan sarki a Samariya. Ta haka Feka ya kashe Fekahiya ya kuma gāje shi."},{"book":"2 Sarakuna","chapter":"15","verse":"26","text":"Game da sauran ayyukan mulkin Fekahiya, duk a rubuce suke a cikin littafin tarihin sarakunan Isra’ila."},{"book":"2 Sarakuna","chapter":"15","verse":"27","text":"A shekara ta hamsin da biyu ta mulkin Azariya sarkin Yahuda, Feka ɗan Remaliya ya zama sarkin Isra’ila a Samariya, ya yi mulki shekara ashirin."},{"book":"2 Sarakuna","chapter":"15","verse":"28","text":"Ya aikata mugunta a gaban Ubangiji. Bai kauce wa zunuban Yerobowam ɗan Nebat, wanda ya sa Isra’ila ta yi ba."},{"book":"2 Sarakuna","chapter":"15","verse":"29","text":"A zamanin Feka sarkin Isra’ila, Tiglat-Fileser sarkin Assuriya ya zo ya kama Iyon, Abel-Bet-Ma’aka, Yanowa da Kedesh da kuma Hazor. Ya kame Gileyad da Galili, haɗe da dukan ƙasar Naftali, ya kuma kwashi mutanen zuwa Assuriya."},{"book":"2 Sarakuna","chapter":"15","verse":"30","text":"Sa’an nan Hosheya ɗan Ela ya ƙulla wa Feka ɗan Remaliya maƙarƙashiya. Ya fāɗa masa ya kuma kashe shi, sa’an nan ya gāje shi a matsayin sarki a shekara ta shirin ta mulkin Yotam ɗan Uzziya."},{"book":"2 Sarakuna","chapter":"15","verse":"31","text":"Game da sauran ayyukan mulkin Feka da duk abin da ya yi, duk a rubuce suke a cikin littafin tarihin sarakunan Isra’ila."},{"book":"2 Sarakuna","chapter":"15","verse":"32","text":"A shekara ta biyu ta mulkin Feka ɗan Remaliya sarkin Isra’ila, Yotam ɗan Uzziya sarkin Yahuda ya fara mulki."},{"book":"2 Sarakuna","chapter":"15","verse":"33","text":"Ya zama sarki yana da shekara ashirin da biyar, ya kuma yi mulki a Urushalima shekara goma sha shida. Sunan mahaifiyarsa Yerusha, ’yar Zadok."},{"book":"2 Sarakuna","chapter":"15","verse":"34","text":"Ya aikata abin da yake daidai a gaban Ubangiji yadda mahaifinsa Uzziya ya yi."},{"book":"2 Sarakuna","chapter":"15","verse":"35","text":"Duk da haka, bai kawar da masujadan kan tudu ba; mutane suka ci gaba da yin hadaya da ƙona turare a can. Yotam ya sāke gina Ƙofar Bisa ta haikalin Ubangiji."},{"book":"2 Sarakuna","chapter":"15","verse":"36","text":"Game da sauran ayyukan mulkin Yotam da aikin da ya yi, duk a rubuce suke a cikin littafin tarihin sarakunan Yahuda."},{"book":"2 Sarakuna","chapter":"15","verse":"37","text":"(A kwanakin nan Ubangiji ya fara aikan Rezin sarkin Aram da Feka ɗan Remaliya, su yi gāba da Yahuda.)"},{"book":"2 Sarakuna","chapter":"15","verse":"38","text":"Yotam ya huta tare da kakanninsa, aka kuma binne shi tare da su a Birnin Dawuda, birnin mahaifinsa. Ahaz ɗansa kuma ya gāje shi."}]}