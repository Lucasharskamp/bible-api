{"data":[{"book":"1 Petro","chapter":"2","verse":"1","text":"Montwe mo ho mfi bɔne nyinaa, atoro anaa nyaatwom anaa anibere anaa nseku ho."},{"book":"1 Petro","chapter":"2","verse":"2","text":"Monyɛ sɛ nkokoaa a bere biara osukɔm de mo, sɛ mubenya honhom mu nufusu kronkron anom, na sɛ monom a moanyin na wɔagye mo nkwa."},{"book":"1 Petro","chapter":"2","verse":"3","text":"Sɛnea Kyerɛwsɛm no ka se, “Moaka Awurade ayamye no ahwɛ.”"},{"book":"1 Petro","chapter":"2","verse":"4","text":"Mommra Awurade a ɔyɛ ɔbo a nkwa wɔ mu no nkyɛn. Ɔno na nnipa poo no, na Onyankopɔn yii no sɛ nʼade a ɛsom bo."},{"book":"1 Petro","chapter":"2","verse":"5","text":"Mo nso mote sɛ abo a nkwa wɔ mu a wɔde mo resi ɔdan a honhom ahyɛ no ma. Ɛhɔ na mobɛsom sɛ asɔfo Kronkron a monam Yesu Kristo so bɛbɔ honhom mu afɔre a edi mu ama Onyankopɔn."},{"book":"1 Petro","chapter":"2","verse":"6","text":"Na Kyerɛwsɛm no ka se,"},{"book":"1 Petro","chapter":"2","verse":"7","text":"Saa ɔbo yi so wɔ mfaso yiye ma mo a mugye di. Na wɔn a wonnye nni no,"},{"book":"1 Petro","chapter":"2","verse":"8","text":"Wɔka bio wɔ Kyerɛwsɛm no mu se,"},{"book":"1 Petro","chapter":"2","verse":"9","text":"Na mo de, moyɛ nnipa a wɔapaw, asɔfodi mu adehye, ɔman kronkron, Onyankopɔn ankasa nkurɔfo a wɔayi mo sɛ monka nʼanwonwadwuma no ho asɛm. Ɔno na ɔfrɛɛ mo fii sum mu baa nʼankasa hann nwonwaso no mu."},{"book":"1 Petro","chapter":"2","verse":"10","text":"Nna bi a atwa mu no, na monyɛ Onyankopɔn nkurɔfo, nanso afei moyɛ ne nkurɔfo; nna bi a atwa mu no, na munnim Onyankopɔn ahummɔbɔ no, nanso mprempren de, moanya nʼahummɔbɔ no."},{"book":"1 Petro","chapter":"2","verse":"11","text":"Mʼadɔfo, mekasa kyerɛ mo sɛ ahɔho ne amamfrafo a mowɔ wiase. Montwe mo ho mfi ɔhonam akɔnnɔ a daa ɛne ɔkra no di asi no ho."},{"book":"1 Petro","chapter":"2","verse":"12","text":"Mommɔ ɔbra pa wɔ amanaman a mofra wɔn mu no mu, na sɛ wɔka mo ho nsɛm sɛ moyɛ nnebɔneyɛfo a, wɔahu mo papa a moayɛ no nso, anam so ahyɛ Onyankopɔn anuonyam da a ɔbɛba no."},{"book":"1 Petro","chapter":"2","verse":"13","text":"Mommrɛ mo ho ase wɔ Awurade din mu mma tumi a efi wiase nhyehyɛe nyinaa: sɛ ɛyɛ Ɔhempɔn a ɔwɔ tumi a ebunkam so,"},{"book":"1 Petro","chapter":"2","verse":"14","text":"anaa amradonom a ɔsoma wɔn se wɔnkɔtwe wɔn a wɔyɛ bɔne no aso na wɔmmɔ atreneefo aba so."},{"book":"1 Petro","chapter":"2","verse":"15","text":"Onyankopɔn ahyɛde ne sɛ ɔpɛ sɛ monam mo nneyɛe pa so ka nnipa a wɔkasa kwa no kasa no hyɛ."},{"book":"1 Petro","chapter":"2","verse":"16","text":"Montena ase sɛ nnipa a mode mo ho. Munnsusuw sɛ mo de mo ho nti mubetumi ayɛ bɔne biara. Mmom, montena ase sɛ Onyankopɔn asomfo."},{"book":"1 Petro","chapter":"2","verse":"17","text":"Momfa nidi mma nnipa nyinaa. Monnɔ anuanom agyidifo. Munsuro Onyankopɔn, na mummu Ɔhempɔn."},{"book":"1 Petro","chapter":"2","verse":"18","text":"Afi mu asomfo nso, mommrɛ mo ho ase mma mo wuranom, na munnni wɔn a wɔn yam ye na wɔn tirim yɛ mmrɛw no nko ni, na wɔn a wɔn tirim yɛ den nso, munni wɔn ni."},{"book":"1 Petro","chapter":"2","verse":"19","text":"Sɛ motɔ mo bo ase tena saa ɔyaw a ɛmfata yi mu a, Onyankopɔn behyira mo, efisɛ munim ne pɛ."},{"book":"1 Petro","chapter":"2","verse":"20","text":"Na sɛ moyɛ bɔne na wɔhwe mo na munya ho boasetɔ a, morennya ho mfaso biara. Na sɛ moyɛ papa na wɔhwe mo na munya ho boasetɔ a, Onyankopɔn behyira mo."},{"book":"1 Petro","chapter":"2","verse":"21","text":"Eyi nti na Onyankopɔn frɛɛ mo, efisɛ Kristo no ankasa huu amane maa mo, de saa nhwɛso no gyaw mo, sɛnea mubedi nʼanammɔn akyi."},{"book":"1 Petro","chapter":"2","verse":"22","text":"“Kristo anyɛ bɔne."},{"book":"1 Petro","chapter":"2","verse":"23","text":"Wɔbɔɔ no adapaa no, wammɔ wɔn bi antua ka. Ohuu amane no, wampoopoo nʼani na ɔde nʼanidaso nyinaa hyɛɛ Onyankopɔn a ɔyɛ Otemmufo pa no mu."},{"book":"1 Petro","chapter":"2","verse":"24","text":"“Kristo no ankasa soaa yɛn bɔne” wɔ ne honam mu kɔɔ asennua no so sɛnea yebewu ama bɔne na yɛatena ase wɔ trenee mu. “Nʼakuru mu na moanya ayaresa."},{"book":"1 Petro","chapter":"2","verse":"25","text":"Na mote sɛ nguan a wɔayera,” nanso afei de, wɔde mo asan aba se mummedi Oguanhwɛfo no ne mo Krahwɛfo no akyi."}]}