{"data":[{"book":"Yohans Bek'o","chapter":"13","verse":"1","text":"Maniyere il s'oots iko aats k'arotse b́ keshfere t bek'i, tats k'alwotsnat shawat tookon detsfe, b́ k'alwotsatsnowere tats zewdiwots fa'ano bo teshi, b́ tookatsnowere Ik' c'ashi shúútswots fa'ane,"},{"book":"Yohans Bek'o","chapter":"13","verse":"2","text":"13:2 Dan. 7:4-6  t bek'ts s'ootsonwere maah arka b́tesh, b́ tufuwotswere dibiya eteets s'ootso tufo, b́ nononu Eeshi noone bí ari, daruwonu b́ took angonat b́ took naashijoro een alonowere s'otsmansh b́ imi."},{"book":"Yohans Bek'o","chapter":"13","verse":"3","text":"S'ootsman tookwotsitse ikonwere k'irosh betsit gawo b́ detstsok'o t bek'i, ernmó k'irosh betsit gaawman kash b́wútsi, dats jamo adon s'oots man shuutso shoyidek't b́tuwi."},{"book":"Yohans Bek'o","chapter":"13","verse":"4","text":"S'ootsosh alo b́ imetsotse ash jamwots daruwosh bosagadi, «S'ootsman artso kone? Bínton kaarosh falitwo kone?» ett bísh bosagadi."},{"book":"Yohans Bek'o","chapter":"13","verse":"5","text":"S'ootsmanshwere bog taana etonat Ik'o b́c'ashet aap'osh noono bish imeyi, habe git shashosh alon b́ finitwok'owa eteyi."},{"book":"Yohans Bek'o","chapter":"13","verse":"6","text":"13:5-6 Dan. 7:8, 25; 11:36  Ik'onat Ik' shútso, b́beyokonat daaratse fa'úwotsn c'asho dek'b́twi."},{"book":"Yohans Bek'o","chapter":"13","verse":"7","text":"13:7 Dan. 7:21  S'ayinwotsi kaarar b́ da'itwok'o alo bísh imeyi, naaronat jiron, k'osh k'osh noon keewon keewirwotsnat ash jamatse alo bísh imeyi."},{"book":"Yohans Bek'o","chapter":"13","verse":"8","text":"13:8 Dub. 69:28 Datsan bí azewortson tuut bo shúútso shukeets Mereero kashi mas'aafats guut'eraw datsatse beyiru jam ashuwots s'ootsosh bosagaditi."},{"book":"Yohans Bek'o","chapter":"13","verse":"9","text":"Waaz detstso fa'e wotiyal shiye!"},{"book":"Yohans Bek'o","chapter":"13","verse":"10","text":"13:10 Erm. 15:2; 43:11  «Mus'ewosh k'aniyetso mus'etwe, shiki goradon b́ k'iritwok'o k'aniyetso shiki goradon k'iritwe,» eshe S'ayinwots k'amonat imnetiyon b́ geyiyit hank'o gizeyoshe."},{"book":"Yohans Bek'o","chapter":"13","verse":"11","text":"K'osh s'ootso datsotse b́ keshfere t bek'i, mereerok'o git k'aluwotsi detsfe, b́ noon keew keewonwere daruwok'owiye b́ teshi,"},{"book":"Yohans Bek'o","chapter":"13","verse":"12","text":"shints s'ootso shááto shegreshetso bí alon b́ finefere b́ teshi, datsonat biyatse beyiru jamwots shints s'oots mansh bosagaditwok'o b́woshi, s'ootsan k'irosh bín betsits gawotse kashits shints s'ootsoniye,"},{"book":"Yohans Bek'o","chapter":"13","verse":"13","text":"gitl s'ootsanmó ashuwots shinatse tawo darotse datsats b́ orshfetsosh een adits finwotsi k'alfe b́ tesh."},{"book":"Yohans Bek'o","chapter":"13","verse":"14","text":"Shints s'ootsman shinatse adits keewwotsi b́k'alish imets milikitatse tuutson datsatse beyiru ashuwots danditni b́ teshi, shiki goradon gaawit kashts s'ootsman mangiyosh bín artso bofinitwok'o datsatse beyiru ashuwotsi azazitwe."},{"book":"Yohans Bek'o","chapter":"13","verse":"15","text":"Gitl s'ootso shints s'oots areyetsosh kashi jongo bí ímish alo bísh imeyi, kashi jongo b́ ímewwere ariyetsman noon keewo b́falitwok'onat bísh sagederaw jamwotsi ud'etwok'o b́ k'alishe."},{"book":"Yohans Bek'o","chapter":"13","verse":"16","text":"Gitl s'ootso múk'uwotsi wotowa een eenuwotsi, gaaletsuwotsi wotowa t'owwotsi, doonzwotsi wotowa guutsuwotsi, jamwots bo k'ani kishats wee bo barats milkto ger bodek'etuwok'o angnon b́ k'ali."},{"book":"Yohans Bek'o","chapter":"13","verse":"17","text":"Hannaari s'ootso shúútso b́ kitsiru mlkito wee b́ shúúts taaw deshawo asho konworu kéw wotowa kémo falatse."},{"book":"Yohans Bek'o","chapter":"13","verse":"18","text":"Dan telefo b́ geyiyit eshe hanokne, nib detstso s'ootsman taawo taawwe, b́ taawonwere b́ kitsir ashe, tawonwere shrt balonat shtse shrte (666)."}]}