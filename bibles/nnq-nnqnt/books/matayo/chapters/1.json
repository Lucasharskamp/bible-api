{"data":[{"book":"Matayo","chapter":"1","verse":"1","text":"Lungolo lwa Yesu Kilisto, kibelei cha Daudi, ngi kibelei chu Ulaimu."},{"book":"Matayo","chapter":"1","verse":"2","text":"Kuboka pu Ulaimu kuika Nngwana Daudi, yenje ngi ibelei yenie, Ulaimu ngapoto mwana Isaka, Isaka ngapoto mwana Yakobo, Yakobo ngapoto mwana Yuda, ni inunu yakwe,"},{"book":"Matayo","chapter":"1","verse":"3","text":"Yuda ngapoto mwana Felisi na Zela amamundu bakiba Atamali, Pelisi ngapoto mwana Esiloni, Esiloni ngapoto mwana Lami."},{"book":"Matayo","chapter":"1","verse":"4","text":"Lami ngapoto mwana Aminadabu, Aminadabu ngapoto mwana Nashoni na Nashoni ngapoto na mwana selemani,"},{"book":"Matayo","chapter":"1","verse":"5","text":"Selemani ngapoto mwana Boazi amamundu Laabu. Boazi ngapoto mwana Obedi amamundu Lutu, Boazi na Lutu bakibanga achikibelei ba Obedi, Obedi ngapoto mwana Yese,"},{"book":"Matayo","chapter":"1","verse":"6","text":"Yese nga ngapoto mwana Nngwana Daudi. Daudi ngapoto mwana Solomoni amamundu abakiba anaba Uliya."},{"book":"Matayo","chapter":"1","verse":"7","text":"Solomoni ngapoto mwana Leoboamu, Leoboamu ngapoto mwana Abiya. Abiya ngapoto mwana Asa,"},{"book":"Matayo","chapter":"1","verse":"8","text":"Asa ngapoto mwana Yaashafati, Yaashafati ngapoto mwana Yolamu, Yolamu ngapoto mwana Uzia,"},{"book":"Matayo","chapter":"1","verse":"9","text":"Uzia ngapoto mwana Yotamu, Yotamu ngabe na mwana, Aazi ngapoto mwana Ezekia."},{"book":"Matayo","chapter":"1","verse":"10","text":"Ezekia ngapoto mwana Manase, Manase ngapoto mwana Amoni, Amoni ngapoto mwana Yosea."},{"book":"Matayo","chapter":"1","verse":"11","text":"Yosea ngapoto mwana Yekonia, na akanung'una. Kingobu chenie kikiba kiamo Akayahudi kapeleka kukilambo chuku Babiloni."},{"book":"Matayo","chapter":"1","verse":"12","text":"Kuboka pikitamo cha Akayahudi kujenda ku Babiloni, Yekonia ngapoto mwana Shetieli, Shetieli ngapoto mwana Zelubabeli."},{"book":"Matayo","chapter":"1","verse":"13","text":"Zelubabeli ngapoto mwana Abiudi, Abiudi ngapoto mwana Eliakimu, Eliakimu ngapoto mwana Azoli."},{"book":"Matayo","chapter":"1","verse":"14","text":"Azoli ngapoto mwana Sadoki, Sadoki ngapoto mwana Akimu, Akimu ngapoto mwana Eliudi."},{"book":"Matayo","chapter":"1","verse":"15","text":"Eliudi ngapoto mwana Eliazeli, Eliazeli ngapoto mwana Matani, Matani ngapoto mwana Yakobo,"},{"book":"Matayo","chapter":"1","verse":"16","text":"Yakobo ngapoto mwana Yusufu, ojwakiba angwana ba Maliamu amama ba Yesu ojwakonda Kilisto."},{"book":"Matayo","chapter":"1","verse":"17","text":"Penia ikapeta ibelei komi na ncheche kuboka pu Ulaimu mpaka Daudi, ni ibelei komi na ncheche kuboka pa Daudi mpaka pa Akayahudi pabatoligwa ubanda Kujenda ku Babiloni, ni ibelei komi na ncheche kuboka pabatoligwa ubanda kuika kingobu cha Kilisto Nkomboi."},{"book":"Matayo","chapter":"1","verse":"18","text":"Kubelekwa kwa Yesu Kilisto kukiba yene, Maliamu amamundu Yesu akankobeka Yusufu. Nambu tangu nu kutamangaje pamwe andi pibi analome na akege, Maliamu ngabonekana abi na ndumbo kuwecho gwa Uhuke jwa Chwapi."},{"book":"Matayo","chapter":"1","verse":"19","text":"Magambu Yusufu akiba na majendo ga mbone nnongi ja Nnoongo, apaije kunkoya oni Maliamu, ngapala kunneka kukunyegela."},{"book":"Matayo","chapter":"1","verse":"20","text":"Pakiba akaacha genia Mpakachi jwa Angwana kuboka Kumbengu ngampitila mumaloto kulenga, “Yusufu, mwana jwa Daudi, makajobokaje kuntola Maliamu kube aanabinu magambu ndumbo ejabinajo kuwecho gwa Uhuke jwa Chwapi."},{"book":"Matayo","chapter":"1","verse":"21","text":"Abakupoto mwana munalome mumpa liina lyakwe Yesu, magambu jwenio nga ojwapakakombola bandu bakwe mumabaja gabe.”"},{"book":"Matayo","chapter":"1","verse":"22","text":"Genia goa gapitila lilenganile lilobe lya Angwana elibalenga kupete nnondoli jwa Nnoongo,"},{"book":"Matayo","chapter":"1","verse":"23","text":"“Munkege jwangamanya analome aiba na ndumbo apotola mwana munalome, nangweto binkema Imanueli” kulenga, “Nnoongo abi pamwe natwenga.”"},{"book":"Matayo","chapter":"1","verse":"24","text":"Yusufu apajimuka mulugono, ngatenda genia agalenga mpakachi jwa Angwana kuboka Kumbengu, nganto Maliamu kube aanamundu."},{"book":"Matayo","chapter":"1","verse":"25","text":"Nambu bagolokingeje kindanda chimweje mpaka Maliamu apapotola mwana munalome Yusufu ngampe liina mwana jwenio Yesu."}]}