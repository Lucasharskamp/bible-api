{"data":[{"book":"Ƙidaya","chapter":"28","verse":"1","text":"Sai Ubangiji ya ce wa Musa,"},{"book":"Ƙidaya","chapter":"28","verse":"2","text":"“Ka umarci Isra’ilawa cewa, ‘Ku tabbatar kun miƙa mini hadaya ta abinci ta wuta mai daɗin ƙanshi a gare ni, a daidai lokaci.’"},{"book":"Ƙidaya","chapter":"28","verse":"3","text":"Ka gaya musu, ‘Ga hadaya ta ƙonawa ta kowace rana, da za ku miƙa wa Ubangiji, raguna biyu, bana ɗaya-ɗaya, marasa lahani."},{"book":"Ƙidaya","chapter":"28","verse":"4","text":"A miƙa rago ɗaya da safe, ɗaya kuma da yamma,"},{"book":"Ƙidaya","chapter":"28","verse":"5","text":"tare da hadaya ta lallausan gari kashi ɗaya bisa goma na efan, kwaɓaɓɓe da kwalaba ɗaya na man zaitun mafi kyau."},{"book":"Ƙidaya","chapter":"28","verse":"6","text":"Wannan ita ce hadaya ta ƙonawa ta kullum wadda aka kafa a Dutsen Sinai, don daɗin ƙanshi, wato, hadaya ce da aka ƙone da wuta ga Ubangiji."},{"book":"Ƙidaya","chapter":"28","verse":"7","text":"Hadaya ta sha, za tă zama kwalaba ɗaya na ruwan inabi, da ɗan rago guda. Za a kwarara hadaya ta sha ga Ubangiji a wuri mai tsarki."},{"book":"Ƙidaya","chapter":"28","verse":"8","text":"Ɗayan ɗan ragon kuma za a miƙa shi da yamma, tare irin hadaya ta lallausan gari, da hadaya ta sha da ka yi da safe. Wannan hadaya ce ta ƙonawa mai daɗin ƙanshi ga Ubangiji."},{"book":"Ƙidaya","chapter":"28","verse":"9","text":"“ ‘A ranar Asabbaci, za a miƙa ’yan raguna biyu, bana ɗaya-ɗaya marasa lahani, tare da hadaya ta sha, da hadaya ta lallausan gari kashi biyu bisa goma na efa, kwaɓaɓɓe da mai."},{"book":"Ƙidaya","chapter":"28","verse":"10","text":"Wannan ita ce hadaya ta ƙonawa ta kowace Asabbaci, ban da hadaya ta ƙonawa ta kullum, tare da ta hadaya ta sha."},{"book":"Ƙidaya","chapter":"28","verse":"11","text":"“ ‘A rana ta fari ga kowane wata, za a miƙa wa Ubangiji hadayun ’yan bijimai biyu, rago ɗaya, da ’yan tumaki bakwai, bana ɗaya-ɗaya, dukansu kuma marasa lahani."},{"book":"Ƙidaya","chapter":"28","verse":"12","text":"Da kowane bijimi, a kasance da hadaya ta lallausan garin da aka kwaɓa da mai na kashi uku bisa goma na efa; da ɗan rago kuwa, a kasance da hadaya ta lallausan garin da aka kwaɓa da mai na kashi biyu bisa goma na efa;"},{"book":"Ƙidaya","chapter":"28","verse":"13","text":"da kowane tunkiya kuma, a kasance da hadaya ta lallausan garin da aka kwaɓa da mai, na kashi ɗaya bisa goma na efa. Wannan hadaya ce da aka ƙone da wuta ga Ubangiji."},{"book":"Ƙidaya","chapter":"28","verse":"14","text":"Da kowane bijimi, za a kasance da hadaya ta sha, na rabin kwalabar ruwan inabi; da rago kuwa, a kasance da kashi ɗaya bisa uku; da kowace tunkiya kuma, a kasance da kashi ɗaya bisa huɗu. Wannan ita ce hadaya ta ƙonawa don tsayawar kowane sabon wata na shekara."},{"book":"Ƙidaya","chapter":"28","verse":"15","text":"Ban da hadaya ta ƙonawa ta kullum tare da hadaya ta sha, za a miƙa bunsuru ɗaya ga Ubangiji, hadaya ce don zunubi."},{"book":"Ƙidaya","chapter":"28","verse":"16","text":"“ ‘Za a yi Bikin Ƙetarewa ga Ubangiji a rana ta goma sha huɗu ga wata na fari."},{"book":"Ƙidaya","chapter":"28","verse":"17","text":"A rana ta goma sha biyar ga wannan wata, za a yi biki; kwana bakwai za a ci burodi marar yisti."},{"book":"Ƙidaya","chapter":"28","verse":"18","text":"A rana ta farko, za ku yi tsattsarkan taro, ba kuwa za a yi aikin da aka saba yi na kullum ba."},{"book":"Ƙidaya","chapter":"28","verse":"19","text":"Za a miƙa hadaya ta ƙonawa da bijimai biyu, rago ɗaya, da ’yan raguna bakwai, bana ɗaya-ɗaya; dukansu kuma marasa lahani ga Ubangiji."},{"book":"Ƙidaya","chapter":"28","verse":"20","text":"Da kowane bijimi, a shirya kashi ɗaya bisa uku na efan lallausan gari, kwaɓaɓɓe da mai; da rago guda kuwa, a shirya kashi biyu bisa goma na efan lallausan gari, kwaɓaɓɓe da mai;"},{"book":"Ƙidaya","chapter":"28","verse":"21","text":"da kowane ’yan raguna bakwai, kashi ɗaya bisa goma."},{"book":"Ƙidaya","chapter":"28","verse":"22","text":"A haɗa da bunsuru guda, a matsayin hadaya don zunubi, don yin muku kafara."},{"book":"Ƙidaya","chapter":"28","verse":"23","text":"Ku shirya wannan tare da hadaya ta ƙonawa ta kowace safiya."},{"book":"Ƙidaya","chapter":"28","verse":"24","text":"Ta haka za a shirya abinci don hadayar da aka yi da wuta, kowace rana, har kwana bakwai don daɗin ƙanshi ga Ubangiji; a shirya shi haɗe da hadaya ta ƙonawa ta kullum, da kuma hadaya ta sha."},{"book":"Ƙidaya","chapter":"28","verse":"25","text":"A rana ta bakwai, za ku yi tsattsarkan taro, amma ba za a yi aikin da aka saba yi kullum ba."},{"book":"Ƙidaya","chapter":"28","verse":"26","text":"“ ‘A ranar nunan fari, sa’ad da za ku miƙa wa Ubangiji hadayar sabon hatsi, a lokacin Bikin Makoni, za a yi tsattsarkan taro, ba kuwa za a yi aikin da aka saba yi ba."},{"book":"Ƙidaya","chapter":"28","verse":"27","text":"A miƙa hadaya ta ƙonawa da ’yan bijimai biyu, rago ɗaya da ’yan raguna bakwai, bana ɗaya-ɗaya don daɗin ƙanshi ga Ubangiji."},{"book":"Ƙidaya","chapter":"28","verse":"28","text":"Da kowane bijimi a kasance da hadaya ta lallausan gari kashi uku bisa goma na efa, kwaɓaɓɓe da mai; da rago kuwa, a kasance da hadaya ta lallausan gari kashi biyu bisa goma na efa, kwaɓaɓɓe da mai;"},{"book":"Ƙidaya","chapter":"28","verse":"29","text":"da kowane ’yan raguna bakwai, kashi ɗaya bisa goma."},{"book":"Ƙidaya","chapter":"28","verse":"30","text":"A haɗa da bunsuru guda don yin muku kafara."},{"book":"Ƙidaya","chapter":"28","verse":"31","text":"A miƙa waɗannan tare da hadayarsu ta sha, haɗe da hadaya ta ƙonawa ta kullum, da kuma hadayarta ta sha. A tabbata dabbobin nan marasa lahani ne."}]}