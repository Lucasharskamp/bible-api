{"data":[{"book":"ΚΑΤΑ ΛΟΥΚΑΝ","chapter":"3","verse":"1","text":"Ἐν ἔτει δὲ πεντεκαιδεκάτῳ τῆς ἡγεμονίας Τιβερίου Καίσαρος, ἡγεμονεύοντος Ποντίου Πιλάτου τῆς Ἰουδαίας, καὶ τετραρχοῦντος τῆς Γαλιλαίας Ἡρῴδου, Φιλίππου δὲ τοῦ ἀδελφοῦ αὐτοῦ τετραρχοῦντος τῆς Ἰτουραίας καὶ Τραχωνίτιδος χώρας, καὶ Λυσανίου τῆς Ἀβιληνῆς τετραρχοῦντος,"},{"book":"ΚΑΤΑ ΛΟΥΚΑΝ","chapter":"3","verse":"2","text":"ἐπ᾿ ἀρχιερέων Ἄννα καὶ Καϊάφα, ἐγένετο ῥῆμα Θεοῦ ἐπὶ Ἰωάννην τὸν τοῦ Ζαχαρίου υἱὸν ἐν τῇ ἐρήμῳ."},{"book":"ΚΑΤΑ ΛΟΥΚΑΝ","chapter":"3","verse":"3","text":"Καὶ ἦλθεν εἰς πᾶσαν τὴν περίχωρον τοῦ Ἰορδάνου, κηρύσσων βάπτισμα μετανοίας εἰς ἄφεσιν ἁμαρτιῶν·"},{"book":"ΚΑΤΑ ΛΟΥΚΑΝ","chapter":"3","verse":"4","text":"ὡς γέγραπται ἐν βίβλῳ λόγων Ἠσαΐου τοῦ προφήτου, λέγοντος,"},{"book":"ΚΑΤΑ ΛΟΥΚΑΝ","chapter":"3","verse":"5","text":"Πᾶσα φάραγξ πληρωθήσεται,"},{"book":"ΚΑΤΑ ΛΟΥΚΑΝ","chapter":"3","verse":"6","text":"καὶ ὄψεται πᾶσα σὰρξ τὸ σωτήριον τοῦ Θεοῦ."},{"book":"ΚΑΤΑ ΛΟΥΚΑΝ","chapter":"3","verse":"7","text":"Ἔλεγεν οὖν τοῖς ἐκπορευομένοις ὄχλοις βαπτισθῆναι ὑπ᾿ αὐτοῦ, Γεννήματα ἐχιδνῶν, τίς ὑπέδειξεν ὑμῖν φυγεῖν ἀπὸ τῆς μελλούσης ὀργῆς;"},{"book":"ΚΑΤΑ ΛΟΥΚΑΝ","chapter":"3","verse":"8","text":"Ποιήσατε οὖν καρποὺς ἀξίους τῆς μετανοίας· καὶ μὴ ἄρξησθε λέγειν ἐν ἑαυτοῖς, Πατέρα ἔχομεν τὸν Ἀβραάμ· λέγω γὰρ ὑμῖν ὅτι δύναται ὁ Θεὸς ἐκ τῶν λίθων τούτων ἐγεῖραι τέκνα τῷ Ἀβραάμ."},{"book":"ΚΑΤΑ ΛΟΥΚΑΝ","chapter":"3","verse":"9","text":"Ἤδη δὲ καὶ ἡ ἀξίνη πρὸς τὴν ῥίζαν τῶν δένδρων κεῖται· πᾶν οὖν δένδρον μὴ ποιοῦν καρπὸν καλὸν ἐκκόπτεται καὶ εἰς πῦρ βάλλεται."},{"book":"ΚΑΤΑ ΛΟΥΚΑΝ","chapter":"3","verse":"10","text":"Καὶ ἐπηρώτων αὐτὸν οἱ ὄχλοι λέγοντες, Τί οὖν ποιήσομεν;"},{"book":"ΚΑΤΑ ΛΟΥΚΑΝ","chapter":"3","verse":"11","text":"Ἀποκριθεὶς δὲ λέγει αὐτοῖς, Ὁ ἔχων δύο χιτῶνας μεταδότω τῷ μὴ ἔχοντι· καὶ ὁ ἔχων βρώματα ὁμοίως ποιείτω."},{"book":"ΚΑΤΑ ΛΟΥΚΑΝ","chapter":"3","verse":"12","text":"Ἦλθον δὲ καὶ τελῶναι βαπτισθῆναι, καὶ εἶπον πρὸς αὐτόν, Διδάσκαλε, τί ποιήσομεν;"},{"book":"ΚΑΤΑ ΛΟΥΚΑΝ","chapter":"3","verse":"13","text":"Ὁ δὲ εἶπε πρὸς αὐτούς, Μηδὲν πλέον παρὰ τὸ διατεταγμένον ὑμῖν πράσσετε."},{"book":"ΚΑΤΑ ΛΟΥΚΑΝ","chapter":"3","verse":"14","text":"Ἐπηρώτων δὲ αὐτὸν καὶ στρατευόμενοι, λέγοντες, Καὶ ἡμεῖς τί ποιήσομεν; Καὶ εἶπε πρὸς αὐτούς, Μηδένα διασείσητε, μηδὲ συκοφαντήσητε· καὶ ἀρκεῖσθε τοῖς ὀψωνίοις ὑμῶν."},{"book":"ΚΑΤΑ ΛΟΥΚΑΝ","chapter":"3","verse":"15","text":"Προσδοκῶντος δὲ τοῦ λαοῦ, καὶ διαλογιζομένων πάντων ἐν ταῖς καρδίαις αὐτῶν περὶ τοῦ Ἰωάννου, μήποτε αὐτὸς εἴη ὁ Χριστός,"},{"book":"ΚΑΤΑ ΛΟΥΚΑΝ","chapter":"3","verse":"16","text":"ἀπεκρίνατο ὁ Ἰωάννης, ἅπασι λέγων, Ἐγὼ μὲν ὕδατι βαπτίζω ὑμᾶς· ἔρχεται δὲ ὁ ἰσχυρότερός μου, οὗ οὐκ εἰμὶ ἱκανὸς λῦσαι τὸν ἱμάντα τῶν ὑποδημάτων αὐτοῦ· αὐτὸς ὑμᾶς βαπτίσει ἐν πνεύματι ἁγίῳ καὶ πυρί·"},{"book":"ΚΑΤΑ ΛΟΥΚΑΝ","chapter":"3","verse":"17","text":"οὗ τὸ πτύον ἐν τῇ χειρὶ αὐτοῦ, καὶ διακαθαριεῖ τὴν ἅλωνα αὐτοῦ, καὶ συνάξει τὸν σῖτον εἰς τὴν ἀποθήκην αὐτοῦ, τὸ δὲ ἄχυρον κατακαύσει πυρὶ ἀσβέστῳ."},{"book":"ΚΑΤΑ ΛΟΥΚΑΝ","chapter":"3","verse":"18","text":"Πολλὰ μὲν οὖν καὶ ἕτερα παρακαλῶν εὐηγγελίζετο τὸν λαόν·"},{"book":"ΚΑΤΑ ΛΟΥΚΑΝ","chapter":"3","verse":"19","text":"ὁ δὲ Ἡρῴδης ὁ τετράρχης, ἐλεγχόμενος ὑπ᾿ αὐτοῦ περὶ Ἡρῳδιάδος τῆς γυναικὸς Φιλίππου τοῦ ἀδελφοῦ αὐτοῦ, καὶ περὶ πάντων ὧν ἐποίησε πονηρῶν ὁ Ἡρῴδης,"},{"book":"ΚΑΤΑ ΛΟΥΚΑΝ","chapter":"3","verse":"20","text":"προσέθηκε καὶ τοῦτο ἐπὶ πᾶσι, καὶ κατέκλεισε τὸν Ἰωάννην ἐν τῇ φυλακῇ."},{"book":"ΚΑΤΑ ΛΟΥΚΑΝ","chapter":"3","verse":"21","text":"Ἐγένετο δὲ ἐν τῷ βαπτισθῆναι ἅπαντα τὸν λαόν, καὶ Ἰησοῦ βαπτισθέντος καὶ προσευχομένου, ἀνεῳχθῆναι τὸν οὐρανόν,"},{"book":"ΚΑΤΑ ΛΟΥΚΑΝ","chapter":"3","verse":"22","text":"καὶ καταβῆναι τὸ πνεῦμα τὸ ἅγιον σωματικῷ εἴδει ὡσεὶ περιστερὰν ἐπ᾿ αὐτόν, καὶ φωνὴν ἐξ οὐρανοῦ γενέσθαι, λέγουσαν, Σὺ εἶ ὁ υἱός μου ὁ ἀγαπητός, ἐν σοὶ ηὐδόκησα."},{"book":"ΚΑΤΑ ΛΟΥΚΑΝ","chapter":"3","verse":"23","text":"Καὶ αὐτὸς ἦν ὁ Ἰησοῦς ὡσεὶ ἐτῶν τριάκοντα ἀρχόμενος, ὢν — ὡς ἐνομίζετο — υἱὸς Ἰωσήφ, τοῦ Ἡλί,"},{"book":"ΚΑΤΑ ΛΟΥΚΑΝ","chapter":"3","verse":"24","text":"τοῦ Ματθάτ, τοῦ Λευΐ, τοῦ Μελχί, τοῦ Ἰαννά, τοῦ Ἰωσήφ,"},{"book":"ΚΑΤΑ ΛΟΥΚΑΝ","chapter":"3","verse":"25","text":"τοῦ Ματταθίου, τοῦ Ἀμώς, τοῦ Ναούμ, τοῦ Ἐσλί, τοῦ Ναγγαί,"},{"book":"ΚΑΤΑ ΛΟΥΚΑΝ","chapter":"3","verse":"26","text":"τοῦ Μαάθ, τοῦ Ματταθίου, τοῦ Σεμεΐ, τοῦ Ἰωσήφ, τοῦ Ἰούδα,"},{"book":"ΚΑΤΑ ΛΟΥΚΑΝ","chapter":"3","verse":"27","text":"τοῦ Ἰωαννᾶ, τοῦ Ῥησά, τοῦ Ζοροβάβελ, τοῦ Σαλαθιήλ, τοῦ Νηρί,"},{"book":"ΚΑΤΑ ΛΟΥΚΑΝ","chapter":"3","verse":"28","text":"τοῦ Μελχί, τοῦ Ἀδδί, τοῦ Κωσάμ, τοῦ Ἐλμωδάμ, τοῦ Ἤρ,"},{"book":"ΚΑΤΑ ΛΟΥΚΑΝ","chapter":"3","verse":"29","text":"τοῦ Ἰωσή, τοῦ Ἐλιέζερ, τοῦ Ἰωρείμ, τοῦ Ματθάτ, τοῦ Λευΐ,"},{"book":"ΚΑΤΑ ΛΟΥΚΑΝ","chapter":"3","verse":"30","text":"τοῦ 3.30 Συμεών ¦ Σιμεών Er. Sc.Συμεών, τοῦ Ἰούδα, τοῦ Ἰωσήφ, τοῦ Ἰωνάν, τοῦ Ἐλιακείμ,"},{"book":"ΚΑΤΑ ΛΟΥΚΑΝ","chapter":"3","verse":"31","text":"τοῦ Μελεᾶ, τοῦ 3.31 Μαϊνάν ¦ Μενάμ Er. Sc.Μαϊνάν, τοῦ Ματταθά, τοῦ Ναθάν, τοῦ Δαβίδ,"},{"book":"ΚΑΤΑ ΛΟΥΚΑΝ","chapter":"3","verse":"32","text":"τοῦ Ἰεσσαί, τοῦ Ὠβήδ, τοῦ Βοόζ, τοῦ Σαλμών, τοῦ Ναασσών,"},{"book":"ΚΑΤΑ ΛΟΥΚΑΝ","chapter":"3","verse":"33","text":"τοῦ Ἀμιναδάβ, τοῦ Ἀράμ, τοῦ 3.33 Ἑσρώμ ¦ Ἐσρών El.Ἑσρώμ, τοῦ Φαρές, τοῦ Ἰούδα,"},{"book":"ΚΑΤΑ ΛΟΥΚΑΝ","chapter":"3","verse":"34","text":"τοῦ Ἰακώβ, τοῦ Ἰσαάκ, τοῦ Ἀβραάμ, τοῦ Θάρα, τοῦ Ναχώρ,"},{"book":"ΚΑΤΑ ΛΟΥΚΑΝ","chapter":"3","verse":"35","text":"τοῦ Σαρούχ, τοῦ Ῥαγαῦ, τοῦ Φαλέκ, τοῦ Ἑβέρ, τοῦ Σαλά,"},{"book":"ΚΑΤΑ ΛΟΥΚΑΝ","chapter":"3","verse":"36","text":"τοῦ Καϊνάν, τοῦ Ἀρφαξάδ, τοῦ Σήμ, τοῦ Νῶε, τοῦ Λάμεχ,"},{"book":"ΚΑΤΑ ΛΟΥΚΑΝ","chapter":"3","verse":"37","text":"τοῦ Μαθουσάλα, τοῦ Ἐνώχ, τοῦ Ἰαρέδ, τοῦ Μαλελεήλ, τοῦ Καϊνάν,"},{"book":"ΚΑΤΑ ΛΟΥΚΑΝ","chapter":"3","verse":"38","text":"τοῦ Ἐνώς, τοῦ Σήθ, τοῦ Ἀδάμ, τοῦ Θεοῦ."}]}