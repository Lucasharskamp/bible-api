{"data":[{"book":"אגרתו הראשונה של יוחנן השליח","chapter":"5","verse":"1","text":"כל המאמין שישוע הוא המשיח, בן־האלוהים ומושיענו, הוא בנו של אלוהים; וכל האוהב את האב אוהב גם את בניו."},{"book":"אגרתו הראשונה של יוחנן השליח","chapter":"5","verse":"2","text":"מידת אהבתנו לבני־אלוהים מצביעה על מידת אהבתנו לאלוהים."},{"book":"אגרתו הראשונה של יוחנן השליח","chapter":"5","verse":"3","text":"לאהוב את אלוהים פירושו לעשות כל מה שהוא אומר לנו, וזה כלל לא קשה,"},{"book":"אגרתו הראשונה של יוחנן השליח","chapter":"5","verse":"4","text":"שכן כל בני־האלוהים מסוגלים לנצח את השטן בכוח האמונה בישוע המשיח."},{"book":"אגרתו הראשונה של יוחנן השליח","chapter":"5","verse":"5","text":"מי יכול להילחם ולנצח במערכה נגד השטן? רק מי שמאמין באמת שישוע הוא בן־האלוהים!"},{"book":"אגרתו הראשונה של יוחנן השליח","chapter":"5","verse":"6","text":"זהו ישוע אשר בא במים ובדם – לא רק במים (בעת טבילתו), אלא גם בדם (בעת צליבתו). רוח הקודש הוא שמעיד על כך, והרוח מדבר אמת בלבד.5‏.6 ה 6 דברים אלה אמורים נגד הדעה שרווחה בחוגים מסוימים באותו זמן, שישוע קיבל את תכונתו האלוהית כשרוח הקודש ירדה עליו בעת טבילתו, והסתלקה ממנו בעת צליבתו."},{"book":"אגרתו הראשונה של יוחנן השליח","chapter":"5","verse":"7-8","text":"אם כן, יש לנו שלושה עדים שעדותם זהה לחלוטין: הרוח, המים והדם."},{"book":"אגרתו הראשונה של יוחנן השליח","chapter":"5","verse":"9","text":"הלא כולנו מאמינים לעדותם של אנשים בבית־משפט, אם כך, מה הקושי להאמין לעדותו של אלוהים? ואלוהים העיד שישוע בנו."},{"book":"אגרתו הראשונה של יוחנן השליח","chapter":"5","verse":"10","text":"כל המאמינים יודעים היטב בלבם שישוע הוא בן־האלוהים. מי שאינו מאמין עושה את אלוהים לשקרן, שכן אינו מאמין לעדותו של אלוהים על בנו."},{"book":"אגרתו הראשונה של יוחנן השליח","chapter":"5","verse":"11","text":"אלוהים העיד על כך שנתן לנו חיי נצח בבנו ישוע המשיח."},{"book":"אגרתו הראשונה של יוחנן השליח","chapter":"5","verse":"12","text":"לכן, המאמין בבן־האלוהים יש לו חיי נצח, ומי שאינו מאמין – אין לו."},{"book":"אגרתו הראשונה של יוחנן השליח","chapter":"5","verse":"13","text":"כתבתי זאת לכם, המאמינים בבן־האלוהים, כדי שתדעו שיש לכם חיי נצח."},{"book":"אגרתו הראשונה של יוחנן השליח","chapter":"5","verse":"14","text":"אנו בטוחים שאלוהים מקשיב לכל בקשותינו, בתנאי שאינן נגד רצונו."},{"book":"אגרתו הראשונה של יוחנן השליח","chapter":"5","verse":"15","text":"הואיל ואנחנו בטוחים שהוא מקשיב לכל בקשותינו, אנו יודעים ללא ספק שיענה לנו וימלא אותן."},{"book":"אגרתו הראשונה של יוחנן השליח","chapter":"5","verse":"16","text":"אם אתה רואה את אחיך המאמין חוטא חטא שאין עליו עונש מוות, עליך להתפלל בעדו ולבקש מאלוהים שיסלח לו. אלוהים באמת יסלח לו ויטהר אותו, ואף יעניק לו חיים חדשים. אולם אם אחיך ביצע חטא שעונשו מוות, תוכל לחסוך את תפילתך, כי אלוהים בין כך ובין כך לא יסלח לו."},{"book":"אגרתו הראשונה של יוחנן השליח","chapter":"5","verse":"17","text":"כמובן שכל מעשה רע הוא חטא, אך איני מתכוון לחטאים הרגילים שעליהם אלוהים סולח. אני מתכוון לחטא שאין עליו סליחה ומחילה."},{"book":"אגרתו הראשונה של יוחנן השליח","chapter":"5","verse":"18","text":"אדם המשתייך למשפחת אלוהים אינו חוטא בכוונה תחילה, כי המשיח בן־האלוהים שומר עלינו היטב, והשטן אינו יכול לגעת בנו."},{"book":"אגרתו הראשונה של יוחנן השליח","chapter":"5","verse":"19","text":"אנו יודעים, שאנו ילדי־אלוהים, ושכל העולם סביבנו נתון לשלטון השטן."},{"book":"אגרתו הראשונה של יוחנן השליח","chapter":"5","verse":"20","text":"אנחנו גם יודעים, שהמשיח בן־האלוהים בא לעולם, כדי לעזור לנו להכיר ולדעת את האל האמיתי. זהו האל היחיד והאמיתי וחיי הנצח!"},{"book":"אגרתו הראשונה של יוחנן השליח","chapter":"5","verse":"21","text":"בני היקרים, היזהרו והישמרו מפני כל דבר, שעלול לתפוס את מקומו של אלוהים בלבכם. – אמן."}]}