{"data":[{"book":"Eksodo","chapter":"36","verse":"1","text":"Choncho Bezaleli, Oholiabu pamodzi ndi anthu aluso onse amene Yehova anawapatsa luso ndi nzeru zodziwira kupanga zofunika zonse zomangira malo opatulika, adzapanga zonse iwowo, monga momwe Yehova analamulira.”"},{"book":"Eksodo","chapter":"36","verse":"2","text":"Ndipo Mose anayitana Bezaleli ndi Oholiabu ndiponso munthu aliyense waluso amene Yehova anamupatsa luso ndiponso amene anali ndi mtima wofuna kugwira ntchito."},{"book":"Eksodo","chapter":"36","verse":"3","text":"Iwo analandira kuchokera kwa Mose zopereka zonse Aisraeli anabweretsa kuti agwirire ntchito yomanga malo wopatulika. Ndipo anthu anapitirira kupereka zopereka zaufulu mmawa uliwonse."},{"book":"Eksodo","chapter":"36","verse":"4","text":"Kotero amisiri onse amene amagwira ntchito yonse ya malo wopatulika anasiya ntchitoyo"},{"book":"Eksodo","chapter":"36","verse":"5","text":"ndipo anati kwa Mose, “Anthu akubweretsa kuposa zimene zikufunika kugwirira ntchito imene Yehova analamulira kuti ichitike.”"},{"book":"Eksodo","chapter":"36","verse":"6","text":"Choncho Mose analamulira ndipo analengeza mu msasa onse, “Mwamuna kapena mayi aliyense asaperekenso chopereka chilichonse cha ku malo wopatulika.” Choncho anthu analetsedwa kubweretsa zambiri,"},{"book":"Eksodo","chapter":"36","verse":"7","text":"chifukwa zimene anali nazo zinali zoposera zimene zimafunika kugwirira ntchito yonse."},{"book":"Eksodo","chapter":"36","verse":"8","text":"Anthu onse aluso pakati pa anthu ogwira ntchitoyo anapanga chihema pogwiritsa ntchito nsalu khumi zofewa, zosalala ndi zolukidwa bwino, zobiriwira, zapepo ndi zofiira. Ndipo anthu aluso anapeta pa nsaluzo Akerubi."},{"book":"Eksodo","chapter":"36","verse":"9","text":"Nsalu zonse zinali zofanana. Mulitali mwake zinali mamita khumi ndi atatu, mulifupi mamita awiri."},{"book":"Eksodo","chapter":"36","verse":"10","text":"Iwo analumikiza nsalu zisanu, kuti ikhale nsalu imodzi ndipo anachita chimodzimodzi ndi nsalu zisanu zinazo."},{"book":"Eksodo","chapter":"36","verse":"11","text":"Kenaka anapanga zokolowekamo za nsalu yobiriwira mʼmphepete mwa nsalu imodzi yotsiriza ya mbali ina. Ndipo anachita chimodzimodzi ndi nsalu yotsiriza ya mbali inayo."},{"book":"Eksodo","chapter":"36","verse":"12","text":"Iwo anasokerera zokolowekamo makumi asanu pa nsalu yoyamba ndi zokolowekamo makumi asanu zinanso pa nsalu inayo. Anapanga kuti zokolowekamozo ziziyangʼanana."},{"book":"Eksodo","chapter":"36","verse":"13","text":"Kenaka anapanga ngowe zagolide 50 zolumikizira nsalu ziwirizo kotero kuti zinapanga chihema chimodzi."},{"book":"Eksodo","chapter":"36","verse":"14","text":"Iwo anapanga nsalu za ubweya wambuzi zophimba pamwamba pa chihemacho. Nsalu zonse pamodzi zinalipo khumi ndi imodzi."},{"book":"Eksodo","chapter":"36","verse":"15","text":"Nsalu zonse khumi ndi imodzi zinali zofanana. Mulitali mwake munali mamita khumi ndi anayi ndipo mulifupi mwake munali mamita awiri."},{"book":"Eksodo","chapter":"36","verse":"16","text":"Iwo analumikiza nsalu zisanu kukhala nsalu imodzi ndipo nsalu zinazo zisanu ndi imodzi, analumikizanso kukhala nsalu imodzinso."},{"book":"Eksodo","chapter":"36","verse":"17","text":"Kenaka anasokerera zokolowekamo makumi asanu mʼmphepete mwa nsalu imodzi yotsirizira ya nsalu yoyamba yolumikiza ija ndiponso anapanga zokolowekamo zina makumi asanu mʼmphepete mwa nsalu yotsirizira ya nsalu inanso yolumikiza ija."},{"book":"Eksodo","chapter":"36","verse":"18","text":"Iwo anapanga ngowe 50 zamkuwa zolowetsa mu zokolowekazo ndipo anaphatikiza nsalu ziwirizo kuti tentiyo ikhale imodzi."},{"book":"Eksodo","chapter":"36","verse":"19","text":"Ndipo anapanga chikopa cha nkhosa zazimuna cha utoto wofiira chophimbira tentiyo ndipo pamwamba pake anapanganso chophimbira china cha zikopa za akatumbu."},{"book":"Eksodo","chapter":"36","verse":"20","text":"Iwo anapanga maferemu amatabwa amtengo wa mkesha oyimikira chihemacho."},{"book":"Eksodo","chapter":"36","verse":"21","text":"Feremu iliyonse inali yotalika mamita anayi ndipo mulifupi mwake munali masentimita 69."},{"book":"Eksodo","chapter":"36","verse":"22","text":"Thabwa lililonse linali ndi zolumikizira ziwiri. Iwo anapanga maferemu onse a chihemacho ndi matabwa otere."},{"book":"Eksodo","chapter":"36","verse":"23","text":"Anapanga maferemu makumi awiri a mbali yakummwera kwa chihemacho,"},{"book":"Eksodo","chapter":"36","verse":"24","text":"ndiponso anapanga matsinde 40 asiliva ndipo anawayika pansi pa maferemuwo. Pansi pa feremu iliyonse anayika matsinde awiri ogwiriziza zolumikizira ziwiri zija."},{"book":"Eksodo","chapter":"36","verse":"25","text":"Iwo anapanganso maferemu makumi awiri a mbali yakumpoto ya chihemacho,"},{"book":"Eksodo","chapter":"36","verse":"26","text":"ndiponso matsinde makumi anayi asiliva, awiri pansi pa feremu iliyonse."},{"book":"Eksodo","chapter":"36","verse":"27","text":"Anapanganso maferemu asanu ndi imodzi a kumbuyo kwa tenti, kumbali yakumadzulo,"},{"book":"Eksodo","chapter":"36","verse":"28","text":"ndiponso maferemu awiri a pa ngodya yakumbuyo kwenikweni kwa tenti."},{"book":"Eksodo","chapter":"36","verse":"29","text":"Pa ngodya ziwirizi panali maferemu awiri, kuyambira pansi mpaka pamwamba atalumikizidwa pa ngowe imodzi. Maferemu onse anali ofanana."},{"book":"Eksodo","chapter":"36","verse":"30","text":"Choncho panali maferemu asanu ndi atatu ndiponso matsinde 16 asiliva, awiri anali pansi pa feremu iliyonse."},{"book":"Eksodo","chapter":"36","verse":"31","text":"Iwo anapanganso mitanda ya matabwa amtengo wa mkesha. Mitanda isanu inali ya maferemu a mbali imodzi ya chihema,"},{"book":"Eksodo","chapter":"36","verse":"32","text":"mitanda isanu inanso inali ya maferemu a mbali inayo ndipo mitanda ina isanu ya mbali yakumadzulo, kumapeto kwenikweni kwa chihema."},{"book":"Eksodo","chapter":"36","verse":"33","text":"Anapanga mtanda wapakati omwe umachokera pa maferemu a mbali ina mpaka mbali inanso."},{"book":"Eksodo","chapter":"36","verse":"34","text":"Iwo anakuta maferemuwo ndi golide ndiponso anapanga mphete zagolide zogwiriziza mitandayo. Ndipo mitandayonso anayikuta ndi golide."},{"book":"Eksodo","chapter":"36","verse":"35","text":"Anapanga nsalu yokhala ndi mtundu wamtambo, wapepo ndi ofiira ndipo nsaluyo inali yolukidwa bwino, yofewa ndi yosalala. Ndipo anthu aluso anapetapo zithunzi za Akerubi."},{"book":"Eksodo","chapter":"36","verse":"36","text":"Iwo anapanga nsanamira zinayi zamtengo wa mkesha zokutidwa ndi golide. Anapanganso ngowe zagolide za nsanamirazo ndi matsinde asiliva anayi."},{"book":"Eksodo","chapter":"36","verse":"37","text":"Anapanga nsalu ya pa chipata cholowera mu chihema, yamtundu wamtambo, wapepo ndi ofiira yomwe inali yofewa ndi yosalala, yopetedwa bwino ndi amisiri aluso."},{"book":"Eksodo","chapter":"36","verse":"38","text":"Anapanga nsanamira zisanu ndi ngowe zake. Anakuta pamwamba pa nsanamirazo ndi zomangira zake ndi golide, ndipo anapanganso matsinde asanu amkuwa."}]}