{"data":[{"book":"Romanthek","chapter":"9","verse":"1","text":"Gune izai yao; chiih-è gune Masi pha ro chiih-è biidiie ayao. Chiih-è Ragung So è de gu khani shii khagi rek muii ro. Ji è gune yao shii biidiie ayao ro."},{"book":"Romanthek","chapter":"9","verse":"2","text":"Gu è yao mage shii gune bajo duhug rey dun chiih-è gune lubu ne jongdang pha riiedun"},{"book":"Romanthek","chapter":"9","verse":"3","text":"gui ro bran chiang è, gui ro isiu nane ifai! Ithek chiang shii gu ne Hamangkhung-aphuii ro thamai pha iliing hà nane Isu Masi è yo rek muii pha de nyayang mua."},{"book":"Romanthek","chapter":"9","verse":"4","text":"Ithek ne Hamangkhung-aphuii bran ro; ai è ithek shii awai Dufuii rab srane chiih-è awai ro biisiie ji ithek shii dong phi; ithek ne izai è sia yi pha; nane ithek ne Hamangkhung-aphuii shiinyiethek mua yi pha; chiih-è ai è awai sbangthek ithek rog shii rab srane ithek shii Iphey phi;"},{"book":"Romanthek","chapter":"9","verse":"5","text":"ithek ne Hebriu bran pha zab è wie riingthek ro; chiih-è Masi de siu è ne ithek ro jad pha ro. Hanyie è zab shii khohthek muii pha, Hamangkhung-aphuii airo è biisiie rey bo! Amen."},{"book":"Romanthek","chapter":"9","verse":"6","text":"Hamangkhung-aphuii ro sbang bia phrone gu ayao ro; Israel pha zab bran ne Hamangkhung-aphuii ro bran asi ro."},{"book":"Romanthek","chapter":"9","verse":"7","text":"Din ne Abraham ro riingthek pha aniphiing de zab ne Hamangkhung-aphuii ro bran asi ro. Hamangkhung-aphuii è Abraham shii yao, “Gu è sbang rek pha riingthek jine Isakh è rey ruii phro.”"},{"book":"Romanthek","chapter":"9","verse":"8","text":"Ji-è siu è giak pha bran ne Hamangkhung-aphuii ro asi ro, ji pha chiang shii, sbang shii nuii ne giak pha ani ne Hamangkhung-aphuii ro izai riingthek ro."},{"book":"Romanthek","chapter":"9","verse":"9","text":"Hamangkhung-aphuii ro sbang ne hì pha miyaogamthek re-è ro: “Rangsua pha ishak gu iidoh wuii shii, chiih-è Sarah ne dufuii um ruii phro.”"},{"book":"Romanthek","chapter":"9","verse":"10","text":"Hì zab asi ro. Chiih-è Rebekha ro dufuii nyi ne ò aphuii pha ro, ji ne gethek riing Isakh ro."},{"book":"Romanthek","chapter":"9","verse":"11-12","text":"Jishii Hamangkhung-aphuii è Dufuii jia shii ne awai blia rek pha gua jong ro, Hamangkhung-aphuii è bimi shii yao, “Abam jine khuii ro blia rek ruii phro.” Ai è hì yao pha ibi è chiih-è ithek giak pha ibi è ithek ne wie de arek chiih-è buii de arek; chiih-è Hamangkhung-aphuii è gua pha ji ne nyie ithek è rek pha ji è nuii pha asi awai è ho pha ji è ro."},{"book":"Romanthek","chapter":"9","verse":"13","text":"Jigigam shii yao pha duiine, “Gu Jakhob shii miie, jishii gu Esau shii amiie.”"},{"book":"Romanthek","chapter":"9","verse":"14","text":"Chiihphado, Hamangkhung-aphuii ne awie ro, gethek ne yao habey? Khuchungde asi ro."},{"book":"Romanthek","chapter":"9","verse":"15","text":"Ai è Moses shii yao, “Gu hanyie shii bushun rek yang aishii rek pha ro; Gu hanyie shii wie rek yang aishii wie rek pha ro.”"},{"book":"Romanthek","chapter":"9","verse":"16","text":"Ji-è chiihphado, zab ne bran è nyie yang pha ji aluthong phro, jishii Hamangkhung-aphuii shii bushun bie phro."},{"book":"Romanthek","chapter":"9","verse":"17","text":"Jigigam shii yao pha Egyph pha saja shii, Zab pha sohjambling shii gu beng shii yao pha chiih-è gu blu doh yi pha gu è na shii saja rab yi phro."},{"book":"Romanthek","chapter":"9","verse":"18","text":"Ji-è chiihphado, Hamangkhung-aphuii ne ai è hanyie shii yang pha ji shii bushun phi phro chiih-è hanyie shii lawasdai rab yang aishii rab phro."},{"book":"Romanthek","chapter":"9","verse":"19","text":"Jishii na è jia gu shii yao ruii phro, hì ne ji è arone, Hamangkhung-aphuii ne hanyie rog shii khi-èrek ne ijak thoh mua phlei? “Chiih-è hanyie è Hamangkhung-aphuii miiyang shii hanyie è gieng mua phlei?”"},{"book":"Romanthek","chapter":"9","verse":"20","text":"Jishii hanyie ga nane, gu ijak, Hamangkhung-aphuii shii iidoh chang mua habey? “Khalia pha jariie è imia ne nyie um ne rab phlei? Na ne rab pha bran shii sai mua nebey,”"},{"book":"Romanthek","chapter":"9","verse":"21","text":"Zab pha iidoh shii, Bran è awai miiyang ne khalia shii rab pha ji ne chid muii ne rab phro, chiih-è ò pha khalia è jariie nyi rab, jia yi wie idam shii, chiih-è gai yi thaluii shii chid pha rab phro."},{"book":"Romanthek","chapter":"9","verse":"22","text":"Hì duiine Hamangkhung-aphuii è nyie rek pha ji ne izai ro. Ai è lijieg chiih-è airo blu ji doh yi pha yang phro. Jishii ai ne bajo jum chiih-è hanyie yi mua pha um pha ai è lijieg muii pha ji shii zud ne rai phro."},{"book":"Romanthek","chapter":"9","verse":"23","text":"Ai è awai ro biisiie mua yi pha gethek lakhung shii thoi ne gethek shii saro phi pha khirzey bushun chiih-è awai ro biisiie ji de gethek shii thoh ne doh yi pha yang phro."},{"book":"Romanthek","chapter":"9","verse":"24","text":"Gethek ne ai è ho pha bran ro, Jew jia è asi pha gai pha branthek è de ro."},{"book":"Romanthek","chapter":"9","verse":"25","text":"Hì ne ai è nyie yao pha ji ne Hosea pha jigigam shii zey ne um ro:"},{"book":"Romanthek","chapter":"9","verse":"26","text":"Chiih-è bajo ithua shii ithek è"},{"book":"Romanthek","chapter":"9","verse":"27","text":"Aijaya è Israel chiang shii yao pha duiine: “Israel pha bran ithek khamuii pha bali igam nyama um ne de, ithek ne ìujia ragia rey bie phro;"},{"book":"Romanthek","chapter":"9","verse":"28","text":"Hamangkhung-aphuii ro zab sasab ne sohjambling pho rog shii khthiie rek ruii phro.”"},{"book":"Romanthek","chapter":"9","verse":"29","text":"Hì ne Aijaya è ibi hà yao jong, “Bohblu pha Hamangkhung-aphuii gethek shii giak riingthek athoh arone, gethek ne Sodom nane Gomorah duiine rey dun phro.”"},{"book":"Romanthek","chapter":"9","verse":"30","text":"Ji-è gethek ne Gaibranthek shii yao, hanyie Hamangkhung-aphuii rog shii giang ruii pha abidiang shii ithek ro migi è ne ai rog shii giang rey dun;"},{"book":"Romanthek","chapter":"9","verse":"31","text":"Hamangkhung-aphuii rog shii rangsua rai pha Iphey sow pha branthek Hamangkhung-aphuii shii adoh ro, nyie rek ne asow mua?"},{"book":"Romanthek","chapter":"9","verse":"32","text":"Chiih-è nyie rek ne? Nyieliieshii ithek ne migi shii aluthong pha jishii awaithek mirek shii luthong phlei? Chiih-è ithek kham srane “lubao lakhung shii khamdun”"},{"book":"Romanthek","chapter":"9","verse":"33","text":"Jigigam shii yao:"}]}