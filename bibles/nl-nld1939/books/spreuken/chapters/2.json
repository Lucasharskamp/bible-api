{"data":[{"book":"Spreuken","chapter":"2","verse":"1","text":"Mijn zoon, als ge mijn woorden aanvaardt, En mijn wenken ter harte neemt,"},{"book":"Spreuken","chapter":"2","verse":"2","text":"Uw oren te luisteren legt naar de wijsheid, Uw aandacht richt op ervaring;"},{"book":"Spreuken","chapter":"2","verse":"3","text":"Ja, als ge om wijsheid roept, En om inzicht uw stem verheft;"},{"book":"Spreuken","chapter":"2","verse":"4","text":"Als ge er naar streeft als naar geld, En er naar zoekt als naar schatten:"},{"book":"Spreuken","chapter":"2","verse":"5","text":"Dan zult ge de vreze voor Jahweh begrijpen, Zult ge vinden de kennis van God."},{"book":"Spreuken","chapter":"2","verse":"6","text":"Want Jahweh schenkt wijsheid, Van zijn lippen komen kennis en inzicht;"},{"book":"Spreuken","chapter":"2","verse":"7","text":"Hij houdt hulp bereid voor de braven, Is een schild voor mensen van onberispelijke wandel;"},{"book":"Spreuken","chapter":"2","verse":"8","text":"Hij beschermt de paden des rechts, En beveiligt de weg van zijn dienaars!"},{"book":"Spreuken","chapter":"2","verse":"9","text":"Dan zult ge verstaan wat recht is en plicht, Recht vooruit gaan op elk goed pad."},{"book":"Spreuken","chapter":"2","verse":"10","text":"Want de wijsheid zal haar intrede doen in uw hart, De kennis zoet zijn voor uw ziel;"},{"book":"Spreuken","chapter":"2","verse":"11","text":"Het overleg zal over u waken, Het verstand de wacht bij u houden."},{"book":"Spreuken","chapter":"2","verse":"12","text":"Zij zullen u behoeden voor de weg van het kwaad, Voor den man, die leugentaal spreekt;"},{"book":"Spreuken","chapter":"2","verse":"13","text":"Voor hen, die het rechte pad hebben verlaten, En wandelen op duistere wegen;"},{"book":"Spreuken","chapter":"2","verse":"14","text":"Voor hen, wie de misdaad een vreugde is, En die om boze plannen juichen,"},{"book":"Spreuken","chapter":"2","verse":"15","text":"Die kronkelwegen gaan, En afdwalen op hun paden."},{"book":"Spreuken","chapter":"2","verse":"16","text":"Zij zullen u behoeden voor een vreemde vrouw, Voor een onbekende met haar gladde taal,"},{"book":"Spreuken","chapter":"2","verse":"17","text":"Die den vriend van haar jeugd heeft verlaten, Het verbond van haar God heeft vergeten."},{"book":"Spreuken","chapter":"2","verse":"18","text":"Want haar pad helt naar de dood, Naar de schimmen leiden haar wegen."},{"book":"Spreuken","chapter":"2","verse":"19","text":"Wie zich met haar inlaat, keert nooit weerom, Bereikt nimmer de paden des levens!"},{"book":"Spreuken","chapter":"2","verse":"20","text":"Zo zult ge het pad der braven bewandelen, En de weg der rechtvaardigen houden."},{"book":"Spreuken","chapter":"2","verse":"21","text":"Want de vromen zullen de aarde bewonen, Alleen de onberispelijken blijven er op;"},{"book":"Spreuken","chapter":"2","verse":"22","text":"Maar de bozen worden van de aarde verdelgd, De afvalligen eruit weggevaagd!"}]}