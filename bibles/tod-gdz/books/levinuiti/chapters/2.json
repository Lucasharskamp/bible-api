{"data":[{"book":"Levi Nuiti","chapter":"2","verse":"1","text":"«Siɛgi zu nui ta vebɛ zalaɠa veezu la Ɠɔoɠɔ GALAGI ʋɛ, ná-vebɛanii ɠa ɠɛ ga ani vukɔ ʋagɔi. Toɠa gulɔi ʋu ma, é ansansegi ɓɔ ba."},{"book":"Levi Nuiti","chapter":"2","verse":"2","text":"Toɠa ʋaa la zalaɠa ɠula nuiti pɔ, Aalɔn ná-doun zunuiti. Zalaɠa ɠula nui ɠa zeeɲɛ gila seɠe ani vukɔi zu, nii gulɔi ʋuai ma, é ɓɔ ansansegi kpein ba, é gala, zalaɠa ɠulazuʋɛ ga ɠizɛsui. Zalaɠai ʋe, nii abui galazu, makugi nɛai Ɠɔoɠɔ GALAGI ʋɛ."},{"book":"Levi Nuiti","chapter":"2","verse":"3","text":"Nii é yɛsu vebɛ zalaɠai ʋolu, naa ɠa ɠɛ ga Aalɔn ta ná-doun zunuiti tɔnɔ. Toɠa ga anii ɲadega wola zalaɠa aniiti saama, ti ɠalazu abui ɠa, Ɠɔoɠɔ GALAGI ʋɛ."},{"book":"Levi Nuiti","chapter":"2","verse":"4","text":"«Ni vebɛ zalaɠa ʋe, nii é mɔsu sulugi zu, é ɠɛ ga ɓulu ʋɛlɛʋɛlɛgiti lɛʋɛ la su, é kpɛtɛ ga ɓulu vukɔ ʋagɔi, gaayɔgai ga gulɔi, ɓaa ɓulu lɛɛvɛiti lɛʋɛ la su, gulɔi ʋuai ma."},{"book":"Levi Nuiti","chapter":"2","verse":"5","text":"«Ni vebɛ zalaɠa ʋe, nii é ɠeesu kɔlui maazu, toɠa ɠɛ ga ɓulu vukɔ ʋagɔi lɛʋɛ la su, gaayɔgai ga gulɔi."},{"book":"Levi Nuiti","chapter":"2","verse":"6","text":"Toɠa ɠaleɠale, é ɓulukpulu, gulɔi ʋu maazu. Toɠa ga vebɛ zalaɠai."},{"book":"Levi Nuiti","chapter":"2","verse":"7","text":"«Ni vebɛ zalaɠa ʋe, nii é ɠeesu kɔlu liɠii ma, toɠa ɠɛ ga ɓulu vukɔ ʋagɔi, gaayɔgai ga gulɔi."},{"book":"Levi Nuiti","chapter":"2","verse":"8","text":"«Ta ʋa ga vebɛ zalaɠai Ɠɔoɠɔ GALAGI ʋɔ, nii kpɛtɛai ga naama aniiti. Toɠa ve zalaɠa ɠula nui ya, é ʋaa la zalaɠa ɠulazuʋɛ."},{"book":"Levi Nuiti","chapter":"2","verse":"9","text":"Nii maanɛai, é ɠula ga ɠizɛsui, zalaɠa ɠula nui naa zeɠe ba, é gala, zalaɠa ɠulazuʋɛ. Zalaɠai ʋe, nii abui galazu, makugi nɛai Ɠɔoɠɔ GALAGI ʋɛ."},{"book":"Levi Nuiti","chapter":"2","verse":"10","text":"Nii é yɛsu vebɛ zalaɠai ʋolu, naa ɠa ɠɛ ga Aalɔn ta ná-doun zunuiti tɔnɔ. Toɠa ga anii ɲadega wola zalaɠa aniiti saama, ti ɠalazu abui ɠa, Ɠɔoɠɔ GALAGI ʋɛ."},{"book":"Levi Nuiti","chapter":"2","verse":"11","text":"«Vebɛ zalaɠai tanɔpɛ wo ɠɛɛzu feezu Ɠɔoɠɔ GALAGI ʋɛ, ta la ɓɛtɛa ga lɛʋɛi, mazɔlɔɔ wo la ani nɔpɛ gala, nii lɛʋɛi a ɠɛ su, ɓaa kɔin gulɔi, vebɛaniiti saama, ti ɠalazu abui ɠa, Ɠɔoɠɔ GALAGI ʋɛ."},{"book":"Levi Nuiti","chapter":"2","verse":"12","text":"Wa zoo wo ta ɠula Ɠɔoɠɔ GALAGI ʋɛ, ga zooi ʋaalɔnɔ mɔungiti ma vebɛanii, kɛlɛ é mina ɠala zalaɠa ɠulazuʋɛ, eɠɛ vebɛanii makugi nɛai."},{"book":"Levi Nuiti","chapter":"2","verse":"13","text":"«Wa kpoloi ʋu wa-vebɛ zalaɠaiti kpein ba. Kpoloi mina ʋala wa-vebɛ zalaɠai zu, wa-ƓALAGI ná-minazeɠegi ma ʋoogi ʋe. Kɛni kpoloi ʋu wa-vebɛaniiti kpein ba."},{"book":"Levi Nuiti","chapter":"2","verse":"14","text":"«Ni wa zooi ʋaalɔnɔ mɔungiti ma vebɛ zalaɠai veena Ɠɔoɠɔ GALAGI ʋɛ, wa ani ɠɔpɔ niinɛiti gee dɛ, naa ʋolu wo ti wolowolo, ma vukɔi ɠula."},{"book":"Levi Nuiti","chapter":"2","verse":"15","text":"Wa gulɔi ʋu ma, ta ansansegi. Vebɛ zalaɠai ʋe."},{"book":"Levi Nuiti","chapter":"2","verse":"16","text":"Zalaɠa ɠula nui ɠa ma vukɔi ɠilazuʋɛ ɠala, ta gulɔi, é ʋɛɛ ansansegi kpein ba, é ɠɛ ga ɠizɛsui. Zalaɠai ʋe, nii abui galazu, Ɠɔoɠɔ GALAGI ʋɛ."}]}