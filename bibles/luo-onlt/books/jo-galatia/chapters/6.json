{"data":[{"book":"Jo-Galatia","chapter":"6","verse":"1","text":"Jowetena, ka ojuk ngʼato katimo richo, to un joma nigi Roho onego uduoge gi chuny mamuol, kuritoru uwegi mondo kik udonj e tem."},{"book":"Jo-Galatia","chapter":"6","verse":"2","text":"Kawuru tingʼ mag jowadu, nikech kutimo kamano eka uchopo chik Kristo."},{"book":"Jo-Galatia","chapter":"6","verse":"3","text":"To ka ngʼato okawore moketore e duongʼ ma oongego, to ngʼatno wuondore owuon."},{"book":"Jo-Galatia","chapter":"6","verse":"4","text":"Ngʼato ka ngʼato nyaka non wuodhe owuon eka doyud gima dopakrego kuom tich maber mosetimo kik ipiem gi ngʼat machielo,"},{"book":"Jo-Galatia","chapter":"6","verse":"5","text":"nimar ngʼato ka ngʼato nigi morome."},{"book":"Jo-Galatia","chapter":"6","verse":"6","text":"Ngʼat mipuonjo Kristo nyaka pogne japuonjne gik moko duto mabeyo."},{"book":"Jo-Galatia","chapter":"6","verse":"7","text":"Kik uwuondru kendu, Nyasaye ok nyal wuondi. Ngʼeuru gima ichwoyo ema ikayo."},{"book":"Jo-Galatia","chapter":"6","verse":"8","text":"Ngʼat ma ochwoyo kuom ringruok, noka kethruok, to ngʼat ma ochwoyo kuom Roho, noka ngima mochwere."},{"book":"Jo-Galatia","chapter":"6","verse":"9","text":"Omiyo kik waol gi timo timbe mabeyo, nikech ka ok waol to wabiro keyo, ka ndalo ochopo."},{"book":"Jo-Galatia","chapter":"6","verse":"10","text":"Emomiyo, e kinde duto mwayudoe thuolo, to ber mondo watim maber ni ji duto, to moloyo ni kanyakla mar joma oyie."},{"book":"Jo-Galatia","chapter":"6","verse":"11","text":"Neyeuru kaka lweta awuon ema ondikonu baruwani gi nukta madongo dongo!"},{"book":"Jo-Galatia","chapter":"6","verse":"12","text":"Jogo madwaro nyisore kuom gik maokogo to temo chunou ni nyaka teru nyangu. To gimomiyo gitimo ma en mana ni mondo gitony e sand mochomogi nikech wach msalap Kristo."},{"book":"Jo-Galatia","chapter":"6","verse":"13","text":"Kata mana joma chunou mondo teru nyangu bende ok rit chik. Un to gichunou mondo giyud thuolo mar sungore nikech gima otim e ringre."},{"book":"Jo-Galatia","chapter":"6","verse":"14","text":"An to ok anyal sungora e ringruok ngangʼ. Gima dimi asungra en mana msalap Ruodhwa Yesu Kristo, mosemiyo piny kod dwarone ogur e ngimana."},{"book":"Jo-Galatia","chapter":"6","verse":"15","text":"Nikech kata bed ni ngʼato oter nyangu kata ok otere ok lich, to gima dwarore en ni ochwe ngʼato chwech manyien."},{"book":"Jo-Galatia","chapter":"6","verse":"16","text":"Kwe gi ngʼwono obed ni ji duto moyie luwo chikni, kendo kata ni Israel mar Nyasaye."},{"book":"Jo-Galatia","chapter":"6","verse":"17","text":"Mogik, kik ngʼato angʼata koro kelna chandruok, nimar ringra opongʼ gi mbelni ma aseyudo kaka jaote Yesu."},{"book":"Jo-Galatia","chapter":"6","verse":"18","text":"Jowetena, mad ngʼwono mar Ruodhwa Yesu Kristo rit chunyu. Amin."}]}