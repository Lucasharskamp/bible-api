{"data":[{"book":"Akaebulania","chapter":"12","verse":"1","text":"Twenga tukweti kikuta kikolongwa cha akachalakichi nnongi jito. Yene tuboye kila kilebe echitukolwa na mabaja agatuonenela. Tubutuke mbelo kukuimbalila kukupetana kukubi nnongi jito."},{"book":"Akaebulania","chapter":"12","verse":"2","text":"Tannolekea Yesu ojwatumbula imani ito na ojwapakulenganakia. Magambu amanyi laa japakupata ngaimbalila kuwe panchalaba panga lola oni na ngoe atama luboko lwa kalelo lwa kitebu chikinala cha Nnoongo."},{"book":"Akaebulania","chapter":"12","verse":"3","text":"Nhwachange nhwalo gwa ilebe eyampata Yesu, apaotwile kuimbalila kanigwa kukolongwa na bandu bina mabaja. Makapweleje wala makatopoka mwojoje."},{"book":"Akaebulania","chapter":"12","verse":"4","text":"Nhwalo gwa kujomana magambu gwa mabaja, mangweto nnyitangitije myai magambu gwa genia."},{"book":"Akaebulania","chapter":"12","verse":"5","text":"Bo, nnibalile malobe gu kumpe mwojo, genia Nnoongo alenga mangweto ngi ingota yakwe?"},{"book":"Akaebulania","chapter":"12","verse":"6","text":"Magambu Angwana kunkelebuya kila ojwabampala,"},{"book":"Akaebulania","chapter":"12","verse":"7","text":"Nhwimbililange pabankelebuya genia nga maboulo, Nnoongo antenda genia gambu mangweto ingota yakwe. Gambu awawa ni banganchapa mwana jwabe?"},{"book":"Akaebulania","chapter":"12","verse":"8","text":"Nambu anda mmi kuchapigwaje andi ingota yenge, mmanya mangwetomwe ingota yabije, nambu makinangota ba mumatutwe."},{"book":"Akaebulania","chapter":"12","verse":"9","text":"Muno mwa genia, twenga taechimu achikibelei bito ababutupotwile ata apabutuchapa. Mmanya tupaligwa kajoa muno Awawa bito biki uhuke kupala tulame."},{"book":"Akaebulania","chapter":"12","verse":"10","text":"Achikibelei bito padunia pano ngubutuchapa kukingobu tu andi bene akangweto pabalolanga tela, nambu Nnoongo atukelebuya magambu gukutujangata tubene, tuotole kukilonda muchwapi gwabe."},{"book":"Akaebulania","chapter":"12","verse":"11","text":"Kuchapigwa ngiti kilebe chu kuala mwojoje nambu kile chukubina. Nambu baba ababoligwe kube na ichima pukupela bipata hupo ya tengela kuboka mu bwomi ogunhwalali Nnoongo."},{"book":"Akaebulania","chapter":"12","verse":"12","text":"Nnyinulange maboko ginu agalendema nu kulimbia majugwa ginu agalegalike."},{"book":"Akaebulania","chapter":"12","verse":"13","text":"Mikitendekekeye ndela janga mandondombi, kupala chikilemile chakakobaleje, nambu kilamiigwe."},{"book":"Akaebulania","chapter":"12","verse":"14","text":"Nkachanange kutama kwa tengela na bandu boa. Ntamange mubwomi gwa chwapi, kwa magambu abije mundu ojwapakabona Angwana panga bwomi anda gwenio."},{"book":"Akaebulania","chapter":"12","verse":"15","text":"Nkachanange muno mundu jwajoa akaika kuoyaje upeele gwa Nnoongo. Mmaganga maha kupala nkega mmaba gukayokaje kati jinu na kachumbuya bange ku uchungu gwakwe."},{"book":"Akaebulania","chapter":"12","verse":"16","text":"Mmaganga maha kupala kati jinu pakabeje na mundu nngongola andaje mundu jwanganng'ongalela Nnoongo anda Esau, ojwaucha upeele gwakwe gu kutumbu kubelekwa kwa kukulye chaliko chimwe."},{"book":"Akaebulania","chapter":"12","verse":"17","text":"Mangweto mmanyi kutenda ata apapaila kupata kabele kindimba chenia echikikiba chakwe, ngakanaligwa, magambu apatiti kabeje napachi ju kulapa, iganukube akapalapala kwa manjochi."},{"book":"Akaebulania","chapter":"12","verse":"18","text":"Mangweto maikilingije kukitombi cha Sinai, kikiba chukamulika andi Akaisilaeli pubikiikila kitombi cha Sinai, Kitombi chenie kijaka mwoto nu kube lubendu tii, nu kujogoya muno,"},{"book":"Akaebulania","chapter":"12","verse":"19","text":"kuguguma ku lipenga nu kujoanika kulilobe. Akaisilaeli ngibilijoa lilobe lyenie ngabajopa bakajoangaje kabele,"},{"book":"Akaebulania","chapter":"12","verse":"20","text":"gambu baotolingije kuimbalila amuli ejipangigwe, “Ojwapakunyula kitombi chenje, ata ikabi kinyama, kipakuputigwa maganga.”"},{"book":"Akaebulania","chapter":"12","verse":"21","text":"Genia goa gabonekina gu kujogoya muno, ata Musa ngalenga, “Ndenda kujogopa muno nu kulendema.”"},{"book":"Akaebulania","chapter":"12","verse":"22","text":"Nambu mangweto nhwikangite ku kitombi cha Sayuni, kukilambo cha Nnoongo jwabi bwomi. Nhwikangite ku Yelusalemu, kilambo chu kumbengu, kwenio maelufu akapakachi bu kumbengu bakonganinge kwa laa pampapala."},{"book":"Akaebulania","chapter":"12","verse":"23","text":"Nhwikangite kungongano kwa ababelwike pitumbula ba Nnoongo, bombe maina gabe gaandikigwe kumbengu. Nnyemanga nnongi ja Nnoongo ojwabi hakimu jwa boa, nnongi ji uhuke gwa bandu bambone ababekigwe bambone."},{"book":"Akaebulania","chapter":"12","verse":"24","text":"Nhwikilinge kwa Yesu ojwabi nchikachani mu lilagano lihyono na myai jakwe ijimichigwe jilonge na twenga ilebe yambone kupeta myai ja Abeli."},{"book":"Akaebulania","chapter":"12","verse":"25","text":"Mmaganga maha makakanaje kumpenekia jwenio jwalonge namangweto. Andi baba abakana kumpenekia jwankelebuya pamba padunia bakombokingije, twenga tuotolabo komboka anda tukanite kumpenekia jwenio ojwatukelebuya kuboka kumbengu?"},{"book":"Akaebulania","chapter":"12","verse":"26","text":"Kingobu chenie lilobe ngililendema padunia, nambu ngoe alagile kabele, “Manendemeya kabena dunia, nambu ngiti dunia tuje uyo na mbengu.”"},{"book":"Akaebulania","chapter":"12","verse":"27","text":"Lilobe lende, “Kabele,” litulaya kutenda ilebe ya kalakala ilendemeigwa ipakuboigwa yoa, kupala ilebe iyono iigala pangalendemiigwa."},{"book":"Akaebulania","chapter":"12","verse":"28","text":"Twenga tube nu kulumba, gambu tupokela kingwana changalendemela. Twenga tunyenyepe nu kunng'ongalela Nnoongo kundela ejitupakunhwalalila jwombe kugongalela kukupwelela,"},{"book":"Akaebulania","chapter":"12","verse":"29","text":"kweli Nnoongo jwito nga mwoto nkale ogujomala."}]}