{"data":[{"book":"2 Timoteovi","chapter":"4","verse":"1","text":"Protož já osvědčuji před obličejem Božím a Pána Jezukrista, kterýž má souditi živé i mrtvé v den zjevení svého a království svého,"},{"book":"2 Timoteovi","chapter":"4","verse":"2","text":"Kaž slovo Boží, ponoukej včas nebo nevčas, tresci, žehři, napomínej, ve vší tichosti a učení."},{"book":"2 Timoteovi","chapter":"4","verse":"3","text":"Nebo přijde čas, že zdravého učení nebudou přijímati, ale majíce svrablavé uši, podle svých vlastních žádostí shromažďovati sami sobě budou učitele."},{"book":"2 Timoteovi","chapter":"4","verse":"4","text":"A odvrátíť uši od pravdy, a k básněm obrátí."},{"book":"2 Timoteovi","chapter":"4","verse":"5","text":"Ale ty ve všem buď bedliv, protivenství snášej, dílo kazatele konej, dokazuj toho dostatečně, že jsi věrný Kristův služebník."},{"book":"2 Timoteovi","chapter":"4","verse":"6","text":"Neb já se již k tomu blížím, abych obětován byl, a čas rozdělení mého nastává."},{"book":"2 Timoteovi","chapter":"4","verse":"7","text":"Boj výborný bojoval jsem, běh jsem dokonal, víru jsem zachoval."},{"book":"2 Timoteovi","chapter":"4","verse":"8","text":"Již za tím odložena jest mi koruna spravedlnosti, kterouž dá mi v onen den Pán, ten spravedlivý soudce, a netoliko mně, ale i všechněm těm, kteříž milují příští jeho."},{"book":"2 Timoteovi","chapter":"4","verse":"9","text":"Přičiň se k tomu, abys ke mně brzo přišel."},{"book":"2 Timoteovi","chapter":"4","verse":"10","text":"Nebo Démas mne opustil, zamilovav tento svět, a šel do Tessaloniky, Krescens do Galacie, Titus do Dalmacie."},{"book":"2 Timoteovi","chapter":"4","verse":"11","text":"Sám toliko Lukáš se mnou jest. Marka vezmi s sebou; nebo jest mi velmi potřebný k službě."},{"book":"2 Timoteovi","chapter":"4","verse":"12","text":"Tychikať jsem poslal do Efezu."},{"book":"2 Timoteovi","chapter":"4","verse":"13","text":"Truhličku, kteréž jsem nechal v Troadě u Karpa, když půjdeš, přines s sebou, i knihy, zvláště pergamén."},{"book":"2 Timoteovi","chapter":"4","verse":"14","text":"Alexander kotlář mnoho mi zlého způsobil; odplatiž jemu Pán podle skutků jeho."},{"book":"2 Timoteovi","chapter":"4","verse":"15","text":"Kteréhož i ty se vystříhej; nebo velmi se protivil řečem našim."},{"book":"2 Timoteovi","chapter":"4","verse":"16","text":"Při prvním mém odpovídání žádný se mnou nebyl, ale všickni mne opustili. Nebudiž jim to počítáno za hřích."},{"book":"2 Timoteovi","chapter":"4","verse":"17","text":"Pán pak byl se mnou a posilnil mne, aby skrze mne utvrzeno bylo kázání o Kristu, a aby je slyšeli všickni národové. I vytržen jsem byl z úst lva."},{"book":"2 Timoteovi","chapter":"4","verse":"18","text":"A vysvobodíť mne Pán od každého skutku zlého a zachová k království svému nebeskému, jemuž sláva na věky věků. Amen."},{"book":"2 Timoteovi","chapter":"4","verse":"19","text":"Pozdrav Prišky a Akvile, i Oneziforova domu."},{"book":"2 Timoteovi","chapter":"4","verse":"20","text":"Erastus zůstal v Korintu, Trofima pak nechal jsem v Milétu nemocného."},{"book":"2 Timoteovi","chapter":"4","verse":"21","text":"Pospěš před zimou přijíti ke mně. Pozdravuje tebe Eubulus a Pudens a Línus a Klaudia, i všickni bratří."},{"book":"2 Timoteovi","chapter":"4","verse":"22","text":"Pán Ježíš Kristus budiž s duchem tvým. Milost Boží s vámi. Amen. List tento druhý psán jest z Říma k Timoteovi, (kterýž první v Efezu za biskupa skrze vzkládání rukou zřízen byl,) když Pavel opět po druhé se stavěl před císařem Neronem."}]}