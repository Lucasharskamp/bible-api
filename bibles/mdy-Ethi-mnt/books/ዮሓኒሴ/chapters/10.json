{"data":[{"book":"ዮሓኒሴ","chapter":"10","verse":"1","text":"ሄሊ''ሳዖ ዬሱሴ፦ «ጎኔ ታ ዒንሢም ጋዓኔ፤ ማራቶ ባርቶኮ ካሮ''ናቱዋንቴ ሜሌ'' ዛላና ጌላ ዓሲ ዉሲ ሃሣ ሱላኬ።"},{"book":"ዮሓኒሴ","chapter":"10","verse":"2","text":"ካሮ''ና ጌላሢ ጋዓንቴ ማራቶ ሄንቃሢኬ።"},{"book":"ዮሓኒሴ","chapter":"10","verse":"3","text":"ካሮ'' ካፓሢ ዬያም ካሮ'' ቡላ''ንዳኔ፤ ማራታኣ ዒዛኮ ዑኡዞ ዋይዛንዳኔ፤ ዒዚያ ፔኤኮ ማራቶ ሱ'ንፆና ሱ'ንፆና ዔኤላ''ንዳኔ፤ ሃሣ ዔያቶ ዔኪ ሄንፆዋ ዓኣዻንዳኔ።"},{"book":"ዮሓኒሴ","chapter":"10","verse":"4","text":"ዒዚ ፔኤኮ ማራቶ ቡላ''ዖ ቤርታ ቤርታ ዓኣዻንዳኔ፤ ማራታኣ ዒዛኮ ዑኡዞ ዔራሢሮ ዒዛ ጊንፆ ዓኣዻንዳኔ።"},{"book":"ዮሓኒሴ","chapter":"10","verse":"5","text":"ቢሪ ማዔሢኮ ጋዓንቴ ዑኡዞ ዔያታ ዔሩዋኣሢሮ ዬያይዳፓ ዣኣሊ ባይቃንዳኣፓዓቴም ዒዛ ጊንፆ ዴንዲንዱዋሴ» ጌዔኔ።"},{"book":"ዮሓኒሴ","chapter":"10","verse":"6","text":"ዬሱሴ ዬያ ማላቶ ዔያቶም ኬኤዛዛ ዔያታ ጋዓንቴ ዒዚ ዔያቶም ኬኤዜሢ ዔሪባኣሴ።"},{"book":"ዮሓኒሴ","chapter":"10","verse":"7","text":"ዬያሮ ዬሱሴ ላሚ ዔያቶም፦ «ጎኔ ታ ዒንሢም ጋዓኔ፤ ታኣኒ ማራቶኮ ካራ''ሢኬ፤"},{"book":"ዮሓኒሴ","chapter":"10","verse":"8","text":"ታኣኮ ቤርታ ሙኬዞንሢ ዉዞና ሱሎ''ናኬ፤ ማራታ ጋዓንቴ ዔያቶም ዋይዚባኣሴ።"},{"book":"ዮሓኒሴ","chapter":"10","verse":"9","text":"ካራ''ሢ ታናኬ፤ ታ ዛሎ''ና ጌላሢ ዻቃንዳኔ፤ ጌላንዳኔ፥ ኬስካንዳኔ፥ ሄንቆ ቤሲያ ዴንቃንዳኔ።"},{"book":"ዮሓኒሴ","chapter":"10","verse":"10","text":"ዉዛሢ ሙካሢ ዉኡቃኒና ሹካኒ ሃሣ ባይዛኒ ሌሊኬ፤ ታኣኒ ጋዓንቴ ሙኬሢ ናንጊ ዔያታ ዴንቃንዳጉዲና ፓጬ ባኣዚ''ባኣ፥ ኩሙሢ ናንጊ ናንጋንዳጉዲኬ» ጌዔኔ።"},{"book":"ዮሓኒሴ","chapter":"10","verse":"11","text":"ሃሣ ዬሱሴ፦ «ኮዦ ሄንቃሢ ታናኬ፤ ኮዦ ሄንቃሢ ፔኤኮ ሼምፓሢ ማራቶ ዛሎ'' ዓኣሢ ዒንጋንዳኔ።"},{"book":"ዮሓኒሴ","chapter":"10","verse":"12","text":"ማራታ ዒዛሮ ማዒባኣያ፥ ሚኢሾ ዴንቃኒ ሄንቃሢ ጋዓንቴ ያኣያሢ ሙካሢ ዛጋዖ ማራቶ ሃሺ'' ጳሽካንዳኔ፤ ያኣያሢያ ማራቶይዳፓ ዓርቂ ዎዻንዳኔ፤ ዣኣሊሲያ ዣኣሊሳንዳኔ፤"},{"book":"ዮሓኒሴ","chapter":"10","verse":"13","text":"ሄንቃያታዖ ጳሽኬሢ ሚኢሼ ዴንቃኒ ሄንቃሢሮና ሃሣ ማራቶማኣ ዒ ማሉዋኣሢሮኬ።"},{"book":"ዮሓኒሴ","chapter":"10","verse":"14","text":"ኮዦ ሄንቃሢ ታናኬ፤ ታኣኒ ታኣኮ ማራቶ ዔራኔ፤ ታ ማራታኣ ታና ዔራኔ።"},{"book":"ዮሓኒሴ","chapter":"10","verse":"15","text":"ታኣኒ ዔያቶ ዔራሢ ታና ታ ዓዴ ዔራሢና ታኣኒያ ታ ዓዶ ዔራሢ ጎይፆ ጉዴያናኬ፤ ታኣኒ ታ ማራቶ ዛሎ''ሮ ታኣኮ ሼምፓሢ ዓኣሢ ዒንጋንዳኔ።"},{"book":"ዮሓኒሴ","chapter":"10","verse":"16","text":"ሓያ ቆልሞ ባኣካ'' ማዒባኣ ሜሌ'' ዓቴ'' ማራይ ታኣኮ ዓኣኔ፤ ዔያቶዋ ታ ዔኪ ሙካንዳያ ታና ኮይሳኔ፤ ዔያታኣ ታኣኮ ዑኡዞ ዋይዛንዳኔ፤ ፔቴ'' ባርታይዳ ዓኣ ቆሎዋ ማዓንዳኔ፤ ሄንቃሢያ ሃሣ ፔቴ'' ማዓንዳኔ» ጌዔኔ።"},{"book":"ዮሓኒሴ","chapter":"10","verse":"17","text":"ዬሱሴ ላሚ ሃሣ፦ «ታ ማሂ ዔካንዳ፥ ታኣኮ ሼምፔሎ ዓኣሢ ታ ዒንጋኒ ናሽካያ ማዔሢሮ ታ ዓዴ ታና ናሽካኔ።"},{"book":"ዮሓኒሴ","chapter":"10","verse":"18","text":"ታኣኮ ሼምፔሎ ታኣሮ ታ ናሽኪ ዓኣሢ ዒንጋፓዓቴም ታ ጊዳ''ፓ ዔካንዳይ ዖኦኒያ ባኣሴ፤ ታኣኮ ሼምፔሎ ዓኣሢ ታ ዒንጋኒና ማሂ ጊንሣ ዔካኒ ቢታንቶ ታኣኮ ዓኣኔ፤ ዬይ፦ ታ ዓዴ ታ ማዻንዳጉዲ ዓይሤሢኬ» ጌዔኔ።"},{"book":"ዮሓኒሴ","chapter":"10","verse":"19","text":"ዬያ ዒ ጌዔሢሮ ዓይሁዶ ዓሶ ባኣኮ''ይዳ ላሚ ሃሣ ፓቂንቲሢ ማዢንቴኔ።"},{"book":"ዮሓኒሴ","chapter":"10","verse":"20","text":"ዔያቶይዳፓ ሚርጌዞንሢ፦ «ዒዛይዳ ፑርታ ዓያና ዓኣኔ፤ ሃሣ ዒ ዣኣሽካኔ፤ ዒንሢ ዒዛሲ ዓይጎሮ ዋይዛይ?» ጌዔኔ።"},{"book":"ዮሓኒሴ","chapter":"10","verse":"21","text":"ዛላ'' ሃሣ፦ «ሓይ ጌኤዛ ፑርታ ዓያና ዓኣ ዓሲ ጌስታ ጌኤሲቱዋሴ፤ ፑርታ ዓያና ዓኣፒ ባይቄ ዓሲኮ ዓኣፒ ቡላ''ኒ ዳንዳዓ?» ጌዔኔ።"},{"book":"ዮሓኒሴ","chapter":"10","verse":"22","text":"ዬሩሳላሜይዳ፡ ጌኤዦ ማኣራ ዒኢቴንቴ ጊንሣ ጌኤሾና ኬሎ'' ማሊ ቦንቾ ኬላ'' ሄሌ''ኔ፤ ዬና ዎዳ'' ባርጊ ዎዴኬ፤"},{"book":"ዮሓኒሴ","chapter":"10","verse":"23","text":"ዒማ''ና ዬሱሴ ጌኤዦ ማኣሮይዳ ካኣቲ ሴሎሞኔ ሓንታ ቤዞይዳ ሃንታንቴ፥"},{"book":"ዮሓኒሴ","chapter":"10","verse":"24","text":"ዓይሁዶ ዓሳ ዒዛ ኮራ ቡካዖ፦ «ዓይዲ ሄላ''ንዳኣና ‹ዒ ዖናሞ?› ጌይሲ ኔ ኑና ናንጊሳይ? ኔኤኒ ሜሲሔ ማዔቴ ፔጋሲ ኑም ኬኤዜ» ጌዔኔ።"},{"book":"ዮሓኒሴ","chapter":"10","verse":"25","text":"ዬሱሴ ዔያቶም ማሃዖ፦ «ታኣኒ ዒንሢም ቤርታ ኬኤዜኔ፤ ዒንሢ ጋዓንቴ ታኣሲ'' ጎኔኬ ጎዑዋሴ፤ ታ ዓዶ ሱ'ንፆና ታ ማዻ ዓኮ ባካ ታ ዛሎ'' ማርካዻኔ።"},{"book":"ዮሓኒሴ","chapter":"10","verse":"26","text":"ዒንሢ ጋዓንቴ ታኣኮ ማራቶ ማዒባኣሢሮ ጉሙርቁዋሴ።"},{"book":"ዮሓኒሴ","chapter":"10","verse":"27","text":"ታኣኮ ማራታ ታ ዑኡዞ ዋይዛኔ፤ ታኣኒያ ዔያቶ ዔራኔ፤ ዔያታኣ ታ ጊንፆ ሙካኔ።"},{"book":"ዮሓኒሴ","chapter":"10","verse":"28","text":"ታኣኒ ናንጊና ናንጊ ሼምፖ ዔያቶም ዒንጋንዳኔ፤ ዬያሮ ፔቴ''ታዖ ዔያታ ባይቃዓኬ፤ ታ ኩጫፓ ዖኦኒያ ዔያቶ ቡሪ ዔካዓኬ።"},{"book":"ዮሓኒሴ","chapter":"10","verse":"29","text":"ዔያቶ ታኣም ዒንጌ፥ ታ ዓዴ ቢያፓ ባሼታሢሮ ታ ዓዶ ኩጫፓ ዔያቶ ቡሪ ዔካኒ ዳንዳዓይ ዖኦኒያ ባኣሴ።"},{"book":"ዮሓኒሴ","chapter":"10","verse":"30","text":"ታኣና ታ ዓዶና ኑ ዎላ'' ፔቴ''ኬ» ጌዔኔ።"},{"book":"ዮሓኒሴ","chapter":"10","verse":"31","text":"ዬማና ዓይሁዶ ዓሳ ዬሱሴ ሹቻ ዹዓኒ ላሚ ሃሣ ሹቺ ዔኬኔ።"},{"book":"ዮሓኒሴ","chapter":"10","verse":"32","text":"ዬሱሴ ጋዓንቴ፦ «ታ ዓዶይዳፓ ታኣም ዒንጊንቴም፥ ሚርጌ ዓኪ ባኣዚ'' ታ ማዺ ዒንሢ ዻዌኔ፤ ዓካሪ ዒንሢ ታና ሹጮና ዹዓዛ ዎኖ ማዾ'' ዛሎ''ሮዳይ?» ዔያቶ ኮራ ጌዔኔ።"},{"book":"ዮሓኒሴ","chapter":"10","verse":"33","text":"ዔያታኣ፦ «ኔና ኑ ዹዓሢ ፆኦሲ ኔ ጫሽኬሢሮ ማዓንዳኣፓዓቴም ኔ ማዼ ማዾ''ሮቱዋሴ፤ ሃሣ ኔኤኒ ዓሲታዖ ኔና ኔ ፆኦሲ ማሄሢሮኬ» ጌይ ዒዛም ማሄኔ።"},{"book":"ዮሓኒሴ","chapter":"10","verse":"34","text":"ዬሱሴ ዔያቶም፦ «ዒንሢኮ ዎጎይዳ ‹ዒንሢ ካኣሽኮ ፆኦዞኬ› ፆኦሲ ጌዔኔ ጌይንቲ ፃኣፒንቲባይ?"},{"book":"ዮሓኒሴ","chapter":"10","verse":"35","text":"ፆኦሲ ቃኣላ'' ኬኤዚንቴዞንሢ ፆኦሲ ‹ካኣሽኮ ፆኦዞኬ› ጌዔያታቶ ሃሣ ማፃኣፓ ጌዔ ባካኣ ላኣሚንቱዋያ ማዔቶ፥"},{"book":"ዮሓኒሴ","chapter":"10","verse":"36","text":"ዓካሪ ‹ታኣኒ ፆኦሲ ናይኬ› ጌዔሢሮ ዓዴ ፔኤም ዱማሲ፥ ዓጮ'' ባንሢ ዳኬሢ፦ ‹ኔኤኒ ፆኦሲ ጫሽኪ ዻቢንቴኔ› ዒንሢ ታና ዎይቲ ጋዓይ?"},{"book":"ዮሓኒሴ","chapter":"10","verse":"37","text":"ታ ዓዴ ማዻ ባኮ ታ ማዹዋያ ማዔቶ ታና ጉሙርቂፖቴ።"},{"book":"ዮሓኒሴ","chapter":"10","verse":"38","text":"ዬያ ታ ማዻያ ማዔቶ ጋዓንቴ ታና ዒንሢ ጉሙርቂባኣቴያ ዓዴ ታኣና፥ ታኣኒያ ዓዶና ማዔሢ ኮሺ'' ዔራኒ ዒዛ ዎልቆና ማዺንቴ ዓኮ ባኮ ጉሙርቁዋቴ» ጌዔኔ።"},{"book":"ዮሓኒሴ","chapter":"10","verse":"39","text":"ዔያታ ላሚ ሃሣ ዒዛ ዓርቃኒ ኮዔኔ፤ ዒዚ ጋዓንቴ ቶሊ'' ዴንዴኔ።"},{"book":"ዮሓኒሴ","chapter":"10","verse":"40","text":"ዬካፓ ላሚ ዮርዳኖሴ ዎሮና ፒንቂ ዮሓኒሴ ቤርታ ዓሶ ዋኣፆና ማስካ ቤዞ ሙካዖ ዒኢካ ዴዔኔ።"},{"book":"ዮሓኒሴ","chapter":"10","verse":"41","text":"ዒማ''ና ሚርጌ ዓሲ ዒዛ ኮራ ሙኪ፦ «ዮሓኒሴ ዓይጎዋ ፆኦሲ ዎልቄና ማዺንታ ዓኪ ባኣዚ'' ማዺባኣሴ፤ ጋዓንቴ ዮሓኒሴ ሃያ ዓሢ ዛሎ'' ኬኤዜ ባካ ቢያ ጎኔኬ» ጌዔኔ።"},{"book":"ዮሓኒሴ","chapter":"10","verse":"42","text":"ዒኢካ ሚርጌ ዓሲ ዒዛ ጉሙርቄኔ።"}]}