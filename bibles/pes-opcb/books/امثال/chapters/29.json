{"data":[{"book":"امثال","chapter":"29","verse":"1","text":"کسی که بعد از تنبیه بسیار، باز سرسختی کند، ناگهان خرد خواهد شد و دیگر علاجی نخواهد داشت."},{"book":"امثال","chapter":"29","verse":"2","text":"وقتی قدرت در دست نیکان است مردم شادند، اما قدرت که به دست بدان بیفتد مردم می‌نالند."},{"book":"امثال","chapter":"29","verse":"3","text":"پسر عاقل پدرش را خوشحال می‌کند، اما پسری که به دنبال زنان بدکاره می‌رود اموالش را بر باد می‌دهد."},{"book":"امثال","chapter":"29","verse":"4","text":"پادشاه عاقل به مملکتش ثبات می‌بخشد، اما آنکه رشوه می‌گیرد مملکت خود را نابود می‌کند."},{"book":"امثال","chapter":"29","verse":"5","text":"شخص متملق با چاپلوسی‌های خود به دوستش صدمه می‌زند."},{"book":"امثال","chapter":"29","verse":"6","text":"بدکاران در دام گناه خود گرفتار می‌شوند، اما شادی نصیب درستکاران می‌گردد."},{"book":"امثال","chapter":"29","verse":"7","text":"شخص درستکار نسبت به فقرا با انصاف است، اما آدم بدکار به فکر آنها نیست."},{"book":"امثال","chapter":"29","verse":"8","text":"شخص نادانی که همه را مسخره می‌کند می‌تواند شهری را به آشوب بکشاند، اما شخص دانا تلاش می‌کند صلح و آرامش برقرار نماید."},{"book":"امثال","chapter":"29","verse":"9","text":"اگر شخص عاقل با آدم نادان به دادگاه بروند، نادان یا خشمگین می‌شود یا مسخره می‌کند، و هیچ نتیجه‌ای حاصل نمی‌شود."},{"book":"امثال","chapter":"29","verse":"10","text":"افرادی که تشنهٔ خون هستند از اشخاص درستکار متنفرند و قصد جانشان را دارند."},{"book":"امثال","chapter":"29","verse":"11","text":"آدم نادان خشم خود را فوری بروز می‌دهد، اما شخص دانا جلوی خشم خود را می‌گیرد."},{"book":"امثال","chapter":"29","verse":"12","text":"اگر حاکم به حرفهای دروغ گوش کند، تمام افرادش دروغگو خواهند شد."},{"book":"امثال","chapter":"29","verse":"13","text":"فقیر و ثروتمند در یک چیز مثل هم هستند: خداوند به هر دو آنها چشم بینا داده است."},{"book":"امثال","chapter":"29","verse":"14","text":"پادشاهی که نسبت به فقرا با انصاف باشد، سلطنتش همیشه پا برجا خواهد ماند."},{"book":"امثال","chapter":"29","verse":"15","text":"برای تربیت بچه، چوب تأدیب لازم است. اگر او را به حال خود واگذاری و ادب نکنی، باعث سرافکندگی مادرش خواهد شد."},{"book":"امثال","chapter":"29","verse":"16","text":"وقتی اشخاص بدکار به قدرت می‌رسند، فساد زیاد می‌شود؛ ولی قدرت آنها دوامی نخواهد داشت و نیکان سقوط آنها را به چشم خواهند دید."},{"book":"امثال","chapter":"29","verse":"17","text":"فرزند خود را تأدیب کن تا باعث شادی و آرامش فکر تو شود."},{"book":"امثال","chapter":"29","verse":"18","text":"در جایی که پیام خدا نیست، مردم سرکش می‌شوند. خوشا به حال قومی که احکام خدا را به جا می‌آورند."},{"book":"امثال","chapter":"29","verse":"19","text":"خدمتکار را نمی‌توان تنها با نصیحت اصلاح کرد، زیرا او هر چند حرفهای تو را بفهمد ولی به آنها توجه نخواهد کرد."},{"book":"امثال","chapter":"29","verse":"20","text":"شخصی که بدون فکر کردن و با عجله جواب می‌دهد از نادان هم بدتر است."},{"book":"امثال","chapter":"29","verse":"21","text":"غلامی که اربابش او را از کودکی به نازپرورده باشد، برای اربابش غلامی نخواهد کرد."},{"book":"امثال","chapter":"29","verse":"22","text":"شخص تندخو نزاع به پا می‌کند و باعث ناراحتی می‌شود."},{"book":"امثال","chapter":"29","verse":"23","text":"تکبر، انسان را به زمین می‌زند، ولی فروتنی منجر به سربلندی می‌شود."},{"book":"امثال","chapter":"29","verse":"24","text":"کسی که با دزد رفیق می‌شود، دشمن جان خویش است، زیرا شهادت دروغ می‌دهد و به این ترتیب خود را زیر لعنت قرار می‌دهد."},{"book":"امثال","chapter":"29","verse":"25","text":"کسی که از انسان می‌ترسد گرفتار می‌شود، اما شخصی که به خداوند توکل می‌کند در امان می‌ماند."},{"book":"امثال","chapter":"29","verse":"26","text":"بسیاری از مردم از حاکم انتظار لطف دارند غافل از اینکه خداوند است که به داد مردم می‌رسد."},{"book":"امثال","chapter":"29","verse":"27","text":"درستکاران از بدکاران نفرت دارند و بدکاران از درستکاران."}]}