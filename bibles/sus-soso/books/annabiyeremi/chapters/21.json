{"data":[{"book":"Annabi Yeremi","chapter":"21","verse":"1","text":"Alatala naxa yi masenyi ti Annabi Yeremi bɛ, mangɛ Sedekiya to Malakiya xa di Pasura nun Maaseya xa di Sefaniya sɛrɛxɛdubɛ xɛɛ a yire. E naxa a fala a bɛ,"},{"book":"Annabi Yeremi","chapter":"21","verse":"2","text":"«I xa Alatala maxandi muxu bɛ barima Babilɔn mangɛ Nebukadansari na won gerefe. Tɛmunde Alatala nɔma kaabanako nde rabade won bɛ alako Nebukadansari xa makuya won na.»"},{"book":"Annabi Yeremi","chapter":"21","verse":"3","text":"Annabi Yeremi naxa e yaabi, «Wo xa a fala Sedekiya bɛ,"},{"book":"Annabi Yeremi","chapter":"21","verse":"4","text":"Isirayila Marigi Alatala bara a masen, ‹Wo Babilɔn mangɛ nun a xa sɔɔrie gere geresose naxan na, n a niyama nɛ e xa findi wo xun nakanama ra. Naxee na wo gerefe taa fari ma, e fama nɛ sode taa kui."},{"book":"Annabi Yeremi","chapter":"21","verse":"5","text":"N tan yati gere tima nɛ wo bɛ sɛnbɛ ra, barima n xɔnɔxi wo ma a ɲaaxi ra. N bɔɲɛ bara te."},{"book":"Annabi Yeremi","chapter":"21","verse":"6","text":"N fama nɛ yi taakae bɔnbɔde, xɛmɛe nun xurusee, alako e xa faxa fure ɲaaxi ma."},{"book":"Annabi Yeremi","chapter":"21","verse":"7","text":"Na dangi xanbi, Yudaya mangɛ Sedekiya, a xa mixie, nun ɲama naxan mu fama faxade fure, santidɛgɛma, nun kaamɛ ra yi taa kui, n fama nɛ e sode e yaxui Babilɔn mangɛ Nebukadansari yi ra, naxan wama e nii bafe. A fama nɛ e bɔnbɔde santidɛgɛma ra, a mu kinikinima e ma fefe ma. Alatala xa masenyi nan na ki.›»"},{"book":"Annabi Yeremi","chapter":"21","verse":"8","text":"«I xa a fala ɲama bɛ, Alatala bara a masen, ‹N wo tima nɛ kira firin xɔn ma. Keren findi kisi kira ra, boore findi faxɛ kira ra."},{"book":"Annabi Yeremi","chapter":"21","verse":"9","text":"Naxan luma yi taa kui, a fama nɛ faxade santidɛgɛma, kaamɛ, nun fure ra, kɔnɔ naxan a yɛtɛ fima Babilɔnkae ma naxee bara wo xa taa rabilin, na kanyi kisima nɛ."},{"book":"Annabi Yeremi","chapter":"21","verse":"10","text":"N bara natɛ tongo n xa fe ɲaaxi raba yi taa ra. N mu hinnɛma a ra. N a soma nɛ Babilɔn mangɛ yi ra, a fa a gan tɛ ra. Alatala xa masenyi nan na ki.›»"},{"book":"Annabi Yeremi","chapter":"21","verse":"11","text":"«I xa a fala Yudaya mangɛ bɔnsɔɛ bɛ,"},{"book":"Annabi Yeremi","chapter":"21","verse":"12","text":"Dawuda bɔnsɔɛ, Alatala bara a masen,"},{"book":"Annabi Yeremi","chapter":"21","verse":"13","text":"N bara xɔnɔ wo ma,"},{"book":"Annabi Yeremi","chapter":"21","verse":"14","text":"«N fama nɛ wo ɲaxankatade wo xa yunubie xa fe ra,"}]}