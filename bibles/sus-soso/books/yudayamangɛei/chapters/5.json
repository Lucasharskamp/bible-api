{"data":[{"book":"Yudaya Mangɛe I","chapter":"5","verse":"1","text":"Isirayila xa di singe findi Ruben nan na, kɔnɔ di singe tide naxa ba a yi ra, a so Isirayila xa di Yusufu xa die yi ra, barima Ruben nu bara a baba xa ginɛ kolon ginɛ ra."},{"book":"Yudaya Mangɛe I","chapter":"5","verse":"2","text":"Yuda naxa sɛnbɛ sɔtɔ a ngaxakerenyie tagi han mangɛya naxa lu a bɔnsɔɛ yi, kɔnɔ di singe tide tan naxa lu Yusufu xa die yi."},{"book":"Yudaya Mangɛe I","chapter":"5","verse":"3","text":"Isirayila xa di singe Ruben xa die nan ya: Xanɔki, Palu, Xesiron, nun Karimi."},{"book":"Yudaya Mangɛe I","chapter":"5","verse":"4","text":"Yoweli bɔnsɔɛ nan ya: Semaya naxa Gogo sɔtɔ. Gogo naxa Simeyi sɔtɔ."},{"book":"Yudaya Mangɛe I","chapter":"5","verse":"5","text":"Simeyi naxa Mike sɔtɔ. Mike naxa Reyaya sɔtɔ. Reyaya naxa Bali sɔtɔ."},{"book":"Yudaya Mangɛe I","chapter":"5","verse":"6","text":"Bali naxa Bɛɛra sɔtɔ. Asiriya mangɛ Tigilati Pileseri naxa Ruben bɔnsɔɛ mangɛdi Bɛɛra xanin konyiya kui."},{"book":"Yudaya Mangɛe I","chapter":"5","verse":"7","text":"Bɛɛra ngaxakerenyie nan ya, e xabilɛ ki ma: Yeyiyeli, Sakari,"},{"book":"Yudaya Mangɛe I","chapter":"5","verse":"8","text":"nun Bela, Asasi xa di, Sema xa di, Yoweli xa di. E naxa sabati bɔxi ma fɔlɔfe Aroweri sa dɔxɔ Nebo nun Bali Meyoni ra."},{"book":"Yudaya Mangɛe I","chapter":"5","verse":"9","text":"E nu sabatixi gbengberenyi fɔlɛ ma, han Efirati xure ra. Xuruse gbegbe nu na e yi ra Galadi bɔxi ma."},{"book":"Yudaya Mangɛe I","chapter":"5","verse":"10","text":"Mangɛ Sɔlu xa waxati kui, Ruben bɔnsɔɛ naxa Hagarikae gere, naxee nu na Galadi naaninyi sogetede biri."},{"book":"Yudaya Mangɛe I","chapter":"5","verse":"11","text":"Gadi bɔnsɔɛ nun Ruben bɔnsɔɛ sabatixi e boore nan ya i Basan bɔxi kui, han Salaka."},{"book":"Yudaya Mangɛe I","chapter":"5","verse":"12","text":"E xilie nan ya: Yoweli, mixi singe, Safami, a firin nde, Yaanayi, nun Safati naxee nu na Basan bɔxi ma."},{"book":"Yudaya Mangɛe I","chapter":"5","verse":"13","text":"E xunya solofere nan ya: Mikayeli, Mesulama, Seeba, Yorayi, Yakan, Siya, nun Eberi."},{"book":"Yudaya Mangɛe I","chapter":"5","verse":"14","text":"Abixayili xa die nan na ki, Xuri xa di, Yarowa xa di, Galadi xa di, Mikayeli xa di, Yesisayi xa di, Yado xa di, Busi xa di."},{"book":"Yudaya Mangɛe I","chapter":"5","verse":"15","text":"Abidiyeli xa di Axi, Guni xa mamadi, e naxa findi e xabilɛe xunyi ra."},{"book":"Yudaya Mangɛe I","chapter":"5","verse":"16","text":"E sabatixi Galadi, Basan, na rabilinyi, han Sarɔn naaninyie ra."},{"book":"Yudaya Mangɛe I","chapter":"5","verse":"17","text":"Yudaya mangɛ Yotami nun Isirayila mangɛ Yerobowami naxa e xilie sɛbɛ."},{"book":"Yudaya Mangɛe I","chapter":"5","verse":"18","text":"Ruben bɔnsɔɛ, Gadi bɔnsɔɛ, nun Manasi bɔnsɔɛ sɛɛti keren, e xa sɔɔri xasabi sigama han mixi wulu tongo naani nun naani, mixi kɛmɛ solofere tongo senni. E birin fata gere sode. Makantase, santidɛgɛma, nun xali nu na e yi ra."},{"book":"Yudaya Mangɛe I","chapter":"5","verse":"19","text":"E naxa Hagarikae, Yeturikae, Nafisikae, nun Nodabokae gere."},{"book":"Yudaya Mangɛe I","chapter":"5","verse":"20","text":"Ala naxa xun nakeli fi e ma Hagarikae xun ma, barima e nu bara Ala maxandi gere kui. Ala naxa e xa duba suxu barima e laxi a ra."},{"book":"Yudaya Mangɛe I","chapter":"5","verse":"21","text":"E naxa e yaxuie xa xurusee ba e yi: ɲɔxɔmɛ wulu tongo suuli, yɛxɛɛ nun si wulu kɛmɛ firin tongo suuli, nun sofale wulu firin. E naxa mixi wulu kɛmɛ fan suxu."},{"book":"Yudaya Mangɛe I","chapter":"5","verse":"22","text":"E e yaxui gbegbe faxa nɛ barima na gere kelixi Ala yati nan ma. E naxa sabati naa han e siga konyiya kui tɛmui naxɛ."},{"book":"Yudaya Mangɛe I","chapter":"5","verse":"23","text":"Manasi bɔnsɔɛ sɛɛti keren sabatixi bɔxi nan ma naxan fɔlɔxi Basan han Bali Xerimon, sa dɔxɔ Seniri, nun Xerimon geya ra. E wuya."},{"book":"Yudaya Mangɛe I","chapter":"5","verse":"24","text":"E xa denbaya mangɛe nan ya: Efere, Yiseyi, Eliyeli, Asiriyɛli, Yeremi, Hodafiya, nun Yaxadiyeli. Yi denbaya mangɛe sɛnbɛ gbo, naafuli gbegbe na e yi."},{"book":"Yudaya Mangɛe I","chapter":"5","verse":"25","text":"Kɔnɔ e naxa e babae Marigi Ala yanfa, e mɛnnikae xa kuyee batu, Ala nɔ naxee ra a singe."},{"book":"Yudaya Mangɛe I","chapter":"5","verse":"26","text":"Na kui Ala naxa a niya, Asiriya Mangɛe Pulu nun Tigilati Pileseri bɔɲɛ xa te, e fa Ruben bɔnsɔɛ, Gadi bɔnsɔɛ, nun Manasi bɔnsɔɛ tagi xanin Xala, Xaboro, nun Hara, han Gosan xure e na dɛnnaxɛ han to."},{"book":"Yudaya Mangɛe I","chapter":"5","verse":"27","text":"Lewi xa die nan ya: Gerison, Kehati, nun Merari."},{"book":"Yudaya Mangɛe I","chapter":"5","verse":"28","text":"Kehati xa die nan ya: Amarama, Yisehari, Xebiron, nun Yusiyɛli."},{"book":"Yudaya Mangɛe I","chapter":"5","verse":"29","text":"Amarama di xɛmɛ firin nan sɔtɔ, Haruna nun Munsa, a nun di ginɛ keren, Mariyama. Haruna xa die nan ya: Nadabo, Abihu, Eleyasari, nun Itamari."},{"book":"Yudaya Mangɛe I","chapter":"5","verse":"30","text":"Eleyasari naxa Finexasi sɔtɔ. Finexasi naxa Abisuwa sɔtɔ."},{"book":"Yudaya Mangɛe I","chapter":"5","verse":"31","text":"Abisuwa naxa Buuki sɔtɔ. Buuki naxa Usi sɔtɔ."},{"book":"Yudaya Mangɛe I","chapter":"5","verse":"32","text":"Usi naxa Sɛraxaya sɔtɔ. Sɛraxaya naxa Merayoti sɔtɔ."},{"book":"Yudaya Mangɛe I","chapter":"5","verse":"33","text":"Merayoti naxa Amaraya sɔtɔ. Amaraya naxa Axituba sɔtɔ."},{"book":"Yudaya Mangɛe I","chapter":"5","verse":"34","text":"Axituba naxa Sadɔki sɔtɔ. Sadɔki naxa Aximaasi sɔtɔ."},{"book":"Yudaya Mangɛe I","chapter":"5","verse":"35","text":"Aximaasi naxa Asaraya sɔtɔ. Asaraya naxa Yoxanan sɔtɔ."},{"book":"Yudaya Mangɛe I","chapter":"5","verse":"36","text":"Yoxanan naxa Asaraya sɔtɔ, naxan findi sɛrɛxɛdubɛ ra Ala xa hɔrɔmɔbanxi kui Sulemani naxan tixi Darisalamu."},{"book":"Yudaya Mangɛe I","chapter":"5","verse":"37","text":"Asaraya naxa Amaraya sɔtɔ. Amaraya naxa Axituba sɔtɔ."},{"book":"Yudaya Mangɛe I","chapter":"5","verse":"38","text":"Axituba naxa Sadɔki sɔtɔ. Sadɔki naxa Salumu sɔtɔ."},{"book":"Yudaya Mangɛe I","chapter":"5","verse":"39","text":"Salumu naxa Xilikiya sɔtɔ. Xilikiya naxa Asaraya sɔtɔ."},{"book":"Yudaya Mangɛe I","chapter":"5","verse":"40","text":"Asaraya naxa Seraya sɔtɔ. Seraya naxa Yehosadaki sɔtɔ."},{"book":"Yudaya Mangɛe I","chapter":"5","verse":"41","text":"Alatala to Yudaya nun Darisalamu xanin konyiya kui, Nebukadansari naxa Yehosadaki xanin a xun ma."}]}