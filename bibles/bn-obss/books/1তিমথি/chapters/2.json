{"data":[{"book":"1 তিমথি","chapter":"2","verse":"1","text":"সর্বপ্রথমেই আমি অনুনয় করছি, সকলের জন্য যেন অনুরোধ, প্রার্থনা, মিনতি এবং ধন্যবাদ জ্ঞাপন করা হয়,"},{"book":"1 তিমথি","chapter":"2","verse":"2","text":"বিশেষত রাজা এবং উচ্চপদস্থ সকল ব্যক্তির জন্য, যেন আমরা পরিপূর্ণ ভক্তিতে ও পবিত্রতায়, শান্তিপূর্ণ ও নিরুদ্বিগ্ন জীবনযাপন করতে পারি।"},{"book":"1 তিমথি","chapter":"2","verse":"3","text":"আমাদের পরিত্রাতা ঈশ্বরের সামনে এটাই উত্তম ও সন্তোষজনক।"},{"book":"1 তিমথি","chapter":"2","verse":"4","text":"তিনি চান, সব মানুষ যেন পরিত্রাণ পায় এবং সত্যের তত্ত্বজ্ঞান উপলব্ধি করতে পারে।"},{"book":"1 তিমথি","chapter":"2","verse":"5","text":"কারণ ঈশ্বর যেমন এক তেমন ঈশ্বর ও মানুষের মধ্যে একজন মধ্যস্থতাকারী আছেন, তিনি মানুষ খ্রীষ্ট যীশু।"},{"book":"1 তিমথি","chapter":"2","verse":"6","text":"তিনি সব মানুষের জন্য নিজেকে মুক্তিপণরূপে প্রদান করেছেন—এই সাক্ষ্য যথাসময়ে দেওয়া হয়েছে।"},{"book":"1 তিমথি","chapter":"2","verse":"7","text":"এই উদ্দেশ্যেই আমি বার্তাবাহক ও প্রেরিতশিষ্য এবং অইহুদিদের কাছে প্রকৃত বিশ্বাসের শিক্ষক নিযুক্ত হয়েছি—আমি সত্যিই বলছি, মিথ্যা নয়।"},{"book":"1 তিমথি","chapter":"2","verse":"8","text":"আমি চাই, সর্বত্র পুরুষেরা ক্রোধ এবং মতবিরোধ ত্যাগ করে তাদের পবিত্র দু-হাত তুলে প্রার্থনা করুক।"},{"book":"1 তিমথি","chapter":"2","verse":"9","text":"আমি এও চাই, নারীরা পরিশীলিত সাজসজ্জা করুক, শিষ্টাচার ও শালীনতা বজায় রাখুক। চুলের বাহার, সোনা ও মণিমুক্তা বা বহুমূল্য পোশাক দ্বারা নয়,"},{"book":"1 তিমথি","chapter":"2","verse":"10","text":"কিন্তু যে নারীরা নিজেদের ঈশ্বরের উপাসক বলে দাবি করে, তারা যোগ্য সৎকর্মের দ্বারা ভূষিত হোক।"},{"book":"1 তিমথি","chapter":"2","verse":"11","text":"নীরবে এবং সম্পূর্ণ বশ্যতার সঙ্গে নারীর শিক্ষাগ্রহণ করা উচিত।"},{"book":"1 তিমথি","chapter":"2","verse":"12","text":"শিক্ষা দেওয়ার বা পুরুষের উপর কর্তৃত্ব করার অনুমতি আমি নারীকে দিই না, সে নীরব হয়ে থাকবে।"},{"book":"1 তিমথি","chapter":"2","verse":"13","text":"কারণ, প্রথমে সৃষ্টি হয়েছিল আদমের, পরে হবার।"},{"book":"1 তিমথি","chapter":"2","verse":"14","text":"আর আদম প্রতারিত হননি, নারীই প্রতারিত হয়ে পাপী প্রতিপন্ন হলেন।"},{"book":"1 তিমথি","chapter":"2","verse":"15","text":"কিন্তু নারী যদি আত্মসংযমের সঙ্গে বিশ্বাস, প্রেম ও পবিত্রতা বজায় রাখে, তাহলে সন্তান-ধারণের মধ্য দিয়ে সে মুক্তি2:15 বিকল্প অনুবাদ: নারী সন্তান প্রসব করার সময় রক্ষা পাবে। (অর্থাৎ, মারা যাবে না) পাবে।"}]}