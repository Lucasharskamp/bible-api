{"data":[{"book":"2 Qoronttosa","chapter":"8","verse":"1","text":"Ta ishato Xoossi Maqidooniyan diza ammaniza asas immida kiyatetha inte eranayssa ta koyayss."},{"book":"2 Qoronttosa","chapter":"8","verse":"2","text":"Istti daro metoti dishe daro ufa7ettida. Keehi manqqota gidikkoka daro kiyattida."},{"book":"2 Qoronttosa","chapter":"8","verse":"3","text":"Istti bees danda7etizayssa malane beess danda7etizayssafeka aathi immidayssa ta istta gishshi marikatayss."},{"book":"2 Qoronttosa","chapter":"8","verse":"4","text":"Yudan diza ammanizaytas maado immanas digetontta mala nuna keehi woossida."},{"book":"2 Qoronttosa","chapter":"8","verse":"5","text":"Istti nuni qopidayssafe bollara aathi oothida. Istti koyro bena Godas immida. Zaaridika Xoossa shene mala benaka nuusu immida."},{"book":"2 Qoronttosa","chapter":"8","verse":"6","text":"Hayssa oothoza koyro Titossay doommida gishshi ha7ika hayssa maado imoza izi polana mala nu iza woossidosu."},{"book":"2 Qoronttosa","chapter":"8","verse":"7","text":"Inte ammanon, hasa7an, eratethan, mino oothon, inte nuna siiqiza siiqon, wurso yoon aadhista. Hessaththoka kiyatetha oothonka aadhizayta gidite."},{"book":"2 Qoronttosa","chapter":"8","verse":"8","text":"Ta hessa gizay intena coo mela azazanas gidena. Gido attin hanko hara asay minni immizayssa intenara gatha beyishin inte siiqoy tumu gididayssa shaaka erenaskko."},{"book":"2 Qoronttosa","chapter":"8","verse":"9","text":"Inte nu Goda Yesus kiristoosa kiyatethi ereista."},{"book":"2 Qoronttosa","chapter":"8","verse":"10","text":"Hayssa ha hanozan taas lo7o gidi beettida zore ta intes immayss. Zilaythi inte imo xalala gidontta dishin immanas koyrope qopiday intenako."},{"book":"2 Qoronttosa","chapter":"8","verse":"11","text":"Hessa gishshi inte immanas koyidayssi polistana mala intes diza mala kase inte qopidayssa ha7i oothite."},{"book":"2 Qoronttosa","chapter":"8","verse":"12","text":"Asi immanas wozinape koyiko izadey kiyatethi immizayss ekketizay asi bees dizari mala immiko attin bees baynidayssafe immishin gidena."},{"book":"2 Qoronttosa","chapter":"8","verse":"13","text":"Ta hayssatho gizay inte wurikka gina gidana mala attin inte imon waayetishin harati shempana mala gaada gidena."},{"book":"2 Qoronttosa","chapter":"8","verse":"14","text":"Inte waayetishin istta miishey inte meto ashshana mala ha7i qasse inte miishey istta meto ashsho. Hessa malan inte giddon ginateth deyanayssako."},{"book":"2 Qoronttosa","chapter":"8","verse":"15","text":"Hessika “Daro shiishidades wodhdhibeyna; Guuthu shiishidadesika paccibeyna” geeteti geesha maxaafan xaafettida malako."},{"book":"2 Qoronttosa","chapter":"8","verse":"16","text":"Tani intes qopizayssa mala Titosayka intes wozinape qopana mala oothida Goday galateto."},{"book":"2 Qoronttosa","chapter":"8","verse":"17","text":"Titosay inteko bizay berika ba qofan ufayssanipe attin nuni iza woossida gishshi xalala gidena."},{"book":"2 Qoronttosa","chapter":"8","verse":"18","text":"Mishiracho qaala oothon woossa keethatan wurson dosettida ishaza nu izara gathi yedoosu."},{"book":"2 Qoronttosa","chapter":"8","verse":"19","text":"Hessafeka bollara hayssi nu ishay nuni hayssa lo7o oothoza Goda bonchos oothishinine nuni oothanas koyizayssa izas qonccisishin izi nunara biidi oothanas woossa keethati dooridadeko."},{"book":"2 Qoronttosa","chapter":"8","verse":"20","text":"Hayssa keyateth immettida miishaza nuni oykishin nu bolla ayko boroyka gakontta mala nuni naagetosu."},{"book":"2 Qoronttosa","chapter":"8","verse":"21","text":"Gaasoyka nuusu waana qofay Goda sintthan xalala gidontta asa sintthanka lo7o oothansiko."},{"book":"2 Qoronttosa","chapter":"8","verse":"22","text":"Daro wode daro miishen paacettid mino gidida nu isha Titosara nu iza yediday hessasikko. Izas inte bolla diza ammanoy daro gita gidida gishshi izi ha7i intena maadanas kasepe aathi koyees."},{"book":"2 Qoronttosa","chapter":"8","verse":"23","text":"Inte Titosa gishshi eranas koyko izi intena maadanas tanara oothizadekko. Izara issife biza hanko ishati qasse woossa keethati ba gishshi yedida Kiristoosa bonchos eqqidaytakko."},{"book":"2 Qoronttosa","chapter":"8","verse":"24","text":"Hessa gishshi inte isttas inte siiqo bessite. Inte hessaththo histiko inte siiqoyne nu intenan ceeqetiza ceeqetethay coo mela gidonttayssa inte woossa keethatas bessandista."}]}