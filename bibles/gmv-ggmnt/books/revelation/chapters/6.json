{"data":[{"book":"Revelation","chapter":"6","verse":"1","text":"Hessafe guyeka he dorisay laapun matamistape koyro matameza doyishin ta beyadis. He oyddu do7atape issay dada gugumtha mala qaalara “Ha ya!” gishin siyadis."},{"book":"Revelation","chapter":"6","verse":"2","text":"Qasseka bootha para beyadis. He parazoza bolla ba kushen wondafe oykidadey dess. He izas qass aklileyka imettides. Izika xoonizade gididi xoonope gede xoonos baanas kezides."},{"book":"Revelation","chapter":"6","verse":"3","text":"He dorisay nam7antho matamaza doyda mala nam7antho do7azi “Ha ya!” gishin ta siyadis."},{"book":"Revelation","chapter":"6","verse":"4","text":"Qasseka hara xeeq zo7o paray kazides. He parazoza toggidadey biitta bollafe sarotethi dhayssana malane asay ba. e garisan issay issa wursana mala oothisanas izas Godatethine wogga gita mashshay imettides."},{"book":"Revelation","chapter":"6","verse":"5","text":"Dorisazi hedzdzantho matameza doyin hedzdzantho do7azi “Ne haya!” gishin siyadis. Qasse para beyadis. Parazoza bolla uttidadezi ba kushen maka miishi oykides."},{"book":"Revelation","chapter":"6","verse":"6","text":"Oyddu do7ata giddofe yida milatiza qaala siyadis; he giirethayka “kilos bagga gidizan gisttey issas issi gallasa damusakko. Qasse issi kilone bagga gidiza bangay issi gallasa damusa gido. zaytene woyne mith qohopa” gishin ta siyadis."},{"book":"Revelation","chapter":"6","verse":"7","text":"He dorisay oydantho matameza doyin oydantho do7aza qaalay “Ne ha ya!” gishin siyadis."},{"book":"Revelation","chapter":"6","verse":"8","text":"Qasseka Cololo parazo beyadis. Parazoza togidayssa sunthi hayqo geetetes. Iza qass dufoy kaalles. Hayqoyne dufoy biittafe sayso olan, gafun, bochanine bazzo do7an wodhana mala godatethi isttas imettides."},{"book":"Revelation","chapter":"6","verse":"9","text":"Ichachantho matameza izi doyin xoossa qaala gishshine ba markattida markatetha gishshi hayqidayta shempota yarsho yarshizasoza garisan beyadis."},{"book":"Revelation","chapter":"6","verse":"10","text":"Istti qass qaala dhoqu histid “Geeshine tumancha Goda Xooss, Neni biitta bolla diza asa bolla piridonttane nu suutha gishshi ne halo kesonttay ayde gakanasee?” giidi woossida."},{"book":"Revelation","chapter":"6","verse":"11","text":"Isttas issas issas bootha mayoy imettides. Isttaka mala buro hayqana. Istta mala oothancha gidida istta lagettine istta ishata qooday kumana gakanas istti guutha wodes shempid takkana mala isttas yootettides."},{"book":"Revelation","chapter":"6","verse":"12","text":"Hessafe guye he dorisay usupuntho matameza doyin tani gede izako xeelladis. Heko biittay wolqama qaath qaxxides. Aawa arishey asi kayos mayiza karetha mayo mala karexides. Aginayka kumethara suutha mala zo7adus."},{"book":"Revelation","chapter":"6","verse":"13","text":"Wolqqa assura carkoy carkidi miththa ayfe qoqofiza mala salope xoolintey qoqofettides."},{"book":"Revelation","chapter":"6","verse":"14","text":"Saloyka waraqata mala xaaxettidi kichides. Zumatine abba giddon diza gadeti wurikka ba dizasope dhay gidida."},{"book":"Revelation","chapter":"6","verse":"15","text":"Biitta bolla diza kawoti, biitta haarizayti, ola halaqati, dureti, wolqamati, ashikaratine Godati wurikka gongolo giddonine zumata garisan zaalata garisan qotettida."},{"book":"Revelation","chapter":"6","verse":"16","text":"Zumatane zaalataka “Nuna kammite! alga bolla uttidayssa sinthafe, he dorisaza hanqofe nuna qottite."},{"book":"Revelation","chapter":"6","verse":"17","text":"wolqama hanqo gallasay gakkides. Iza oone danda7anayii?” gida."}]}