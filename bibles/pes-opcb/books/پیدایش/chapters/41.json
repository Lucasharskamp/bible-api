{"data":[{"book":"پیدایش","chapter":"41","verse":"1","text":"دو سال بعد از این واقعه، شبی فرعون خواب دید که کنار رود نیل ایستاده است."},{"book":"پیدایش","chapter":"41","verse":"2","text":"ناگاه هفت گاو چاق و فربه از رودخانه بیرون آمده، شروع به چریدن کردند."},{"book":"پیدایش","chapter":"41","verse":"3","text":"سپس هفت گاو دیگر از رودخانه بیرون آمدند و کنار آن هفت گاو ایستادند، ولی اینها بسیار لاغر و استخوانی بودند."},{"book":"پیدایش","chapter":"41","verse":"4","text":"سپس گاوهای لاغر، گاوهای چاق را بلعیدند. آنگاه فرعون از خواب پرید."},{"book":"پیدایش","chapter":"41","verse":"5","text":"او باز خوابش برد و خوابی دیگر دید. این بار دید که هفت خوشهٔ گندم روی یک ساقه قرار دارند که همگی پُر از دانه‌های گندم رسیده هستند."},{"book":"پیدایش","chapter":"41","verse":"6","text":"سپس هفت خوشهٔ نازک دیگر که باد شرقی آنها را خشکانیده بود، ظاهر شدند."},{"book":"پیدایش","chapter":"41","verse":"7","text":"خوشه‌های نازک و خشکیده، خوشه‌های پُر و رسیده را بلعیدند. آنگاه فرعون از خواب بیدار شد و فهمید که همه را در خواب دیده است."},{"book":"پیدایش","chapter":"41","verse":"8","text":"صبح روز بعد، فرعون که فکرش مغشوش بود، تمام جادوگران و دانشمندان مصر را احضار نمود و خوابهایش را برای ایشان تعریف کرد، ولی کسی قادر به تعبیر خوابهای او نبود."},{"book":"پیدایش","chapter":"41","verse":"9","text":"آنگاه رئیس ساقیان پیش آمده، به فرعون گفت: «الان یادم آمد که چه خطای بزرگی مرتکب شده‌ام."},{"book":"پیدایش","chapter":"41","verse":"10","text":"مدتی پیش، وقتی که بر غلامان خود غضب نمودی و مرا با رئیس نانوایان به زندانِ رئیس نگهبانانِ دربار انداختی،"},{"book":"پیدایش","chapter":"41","verse":"11","text":"هر دو ما در یک شب خواب دیدیم و خواب هر یک از ما تعبیر خاص خود داشت."},{"book":"پیدایش","chapter":"41","verse":"12","text":"ما خوابهایمان را برای جوانی عبرانی که غلامِ رئیس نگهبانان دربار و با ما همزندان بود، تعریف کردیم و او خوابهایمان را برای ما تعبیر کرد؛"},{"book":"پیدایش","chapter":"41","verse":"13","text":"و هر آنچه که گفته بود اتفاق افتاد. من به خدمت خود برگشتم و رئیس نانوایان به دار آویخته شد.»"},{"book":"پیدایش","chapter":"41","verse":"14","text":"آنگاه فرعون فرستاد تا یوسف را بیاورند، پس با عجله وی را از زندان بیرون آوردند. او سر و صورتش را اصلاح نمود و لباسهایش را عوض کرد و به حضور فرعون رفت."},{"book":"پیدایش","chapter":"41","verse":"15","text":"فرعون به او گفت: «من دیشب خوابی دیدم و کسی نمی‌تواند آن را برای من تعبیر کند. شنیده‌ام که تو می‌توانی خوابها را تعبیر کنی.»"},{"book":"پیدایش","chapter":"41","verse":"16","text":"یوسف گفت: «من خودم قادر نیستم خوابها را تعبیر کنم، اما خدا معنی خوابت را به تو خواهد گفت.»"},{"book":"پیدایش","chapter":"41","verse":"17","text":"پس فرعون خوابش را برای یوسف اینطور تعریف کرد: «در خواب دیدم کنار رود نیل ایستاده‌ام."},{"book":"پیدایش","chapter":"41","verse":"18","text":"ناگهان هفت گاو چاق و فربه از رودخانه بیرون آمده، مشغول چریدن شدند."},{"book":"پیدایش","chapter":"41","verse":"19","text":"سپس هفت گاو دیگر را دیدم که از رودخانه بیرون آمدند، ولی این هفت گاو بسیار لاغر و زشت و استخوانی بودند. هرگز در تمام سرزمین مصر، گاوهایی به این زشتی ندیده بودم."},{"book":"پیدایش","chapter":"41","verse":"20","text":"این گاوهای لاغر آن هفت گاو چاقی را که اول بیرون آمده بودند، بلعیدند."},{"book":"پیدایش","chapter":"41","verse":"21","text":"پس از بلعیدن، هنوز هم گاوها لاغر و استخوانی بودند. در این موقع از خواب بیدار شدم."},{"book":"پیدایش","chapter":"41","verse":"22","text":"کمی بعد باز به خواب رفتم. این بار در خواب هفت خوشهٔ گندم روی یک ساقه دیدم که همگی پر از دانه‌های رسیده بودند."},{"book":"پیدایش","chapter":"41","verse":"23","text":"اندکی بعد، هفت خوشه که باد شرقی آنها را خشکانیده بود، نمایان شدند."},{"book":"پیدایش","chapter":"41","verse":"24","text":"ناگهان خوشه‌های نازک خوشه‌های پُر و رسیده را خوردند. همهٔ اینها را برای جادوگران خود تعریف کردم، ولی هیچ‌کدام از آنها نتوانستند تعبیر آنها را برای من بگویند.»"},{"book":"پیدایش","chapter":"41","verse":"25","text":"یوسف به فرعون گفت: «معنی هر دو خواب یکی است. خدا تو را از آنچه که در سرزمین مصر انجام خواهد داد، آگاه ساخته است."},{"book":"پیدایش","chapter":"41","verse":"26","text":"هفت گاو چاق و فربه و هفت خوشهٔ پُر و رسیده که اول ظاهر شدند، نشانهٔ هفت سالِ فراوانی است."},{"book":"پیدایش","chapter":"41","verse":"27","text":"هفت گاو لاغر و استخوانی و هفت خوشهٔ نازک و پژمرده، نشانهٔ هفت سال قحطی شدید است که به دنبال هفت سال فراوانی خواهد آمد."},{"book":"پیدایش","chapter":"41","verse":"28","text":"همان‌طور که به فرعون گفتم، خدا آنچه را که می‌خواهد به‌زودی در این سرزمین انجام دهد، به فرعون آشکار ساخته است."},{"book":"پیدایش","chapter":"41","verse":"29","text":"طی هفت سال آینده در سراسر سرزمین مصر محصول، بسیار فراوان خواهد بود."},{"book":"پیدایش","chapter":"41","verse":"30","text":"اما پس از آن، هفت سال قحطی پدید خواهد آمد، و همۀ آن فراوانی در سرزمین مصر فراموش خواهد شد و قحطی این سرزمین را تباه خواهد کرد."},{"book":"پیدایش","chapter":"41","verse":"31","text":"این قحطی چنان سخت خواهد بود که سالهای فراوانی از خاطره‌ها محو خواهد شد."},{"book":"پیدایش","chapter":"41","verse":"32","text":"خوابهای دوگانه تو نشانهٔ این است که آنچه برایت شرح دادم، به‌زودی به وقوع خواهد پیوست، زیرا از جانب خدا مقرر شده است."},{"book":"پیدایش","chapter":"41","verse":"33","text":"من پیشنهاد می‌کنم که فرعون مردی دانا و حکیم بیابد و او را بر ادارهٔ امور کشاورزی این سرزمین بگمارد."},{"book":"پیدایش","chapter":"41","verse":"34","text":"سپس فرعون باید مأمورانی مقرر کند تا در هفت سال فراوانی، یک پنجم محصولات مصر را ذخیره کنند."},{"book":"پیدایش","chapter":"41","verse":"35","text":"و همۀ آذوقۀ این سالهای خوب را که در پیش است، جمع کرده، به انبارهای سلطنتی ببرند."},{"book":"پیدایش","chapter":"41","verse":"36","text":"بدین ترتیب، در هفت سال قحطی بعد از آن، با کمبود خوراک مواجه نخواهید شد. در غیر این صورت، سرزمین شما در اثر قحطی از بین خواهد رفت.»"},{"book":"پیدایش","chapter":"41","verse":"37","text":"فرعون و همۀ افرادش پیشنهاد یوسف را پسندیدند."},{"book":"پیدایش","chapter":"41","verse":"38","text":"سپس فرعون گفت: «چه کسی بهتر از یوسف می‌تواند از عهده این کار برآید، مردی که روح خدا در اوست.»"},{"book":"پیدایش","chapter":"41","verse":"39","text":"سپس فرعون رو به یوسف نموده، گفت: «چون خدا تعبیر خوابها را به تو آشکار کرده است، پس داناترین و حکیم‌ترین شخص تو هستی."},{"book":"پیدایش","chapter":"41","verse":"40","text":"هم اکنون تو را بر کاخ خود می‌گمارم، و تمامی قوم من مطیع فرمان تو خواهند بود. فقط بر تخت سلطنت از تو بالاتر خواهم بود.»"},{"book":"پیدایش","chapter":"41","verse":"41","text":"سپس فرعون به یوسف گفت: «تو را بر سراسر سرزمین مصر می‌گمارم.»"},{"book":"پیدایش","chapter":"41","verse":"42","text":"آنگاه فرعون انگشتری سلطنتی خود را از دستش بیرون آورده، آن را به انگشت یوسف کرد و لباس فاخری بر او پوشانیده، زنجیر طلا به گردنش آویخت،"},{"book":"پیدایش","chapter":"41","verse":"43","text":"و او را سوار دومین ارابهٔ سلطنتی خود کرد. او هر جا می‌رفت جلوی او جار می‌زدند: «زانو بزنید!»"},{"book":"پیدایش","chapter":"41","verse":"44","text":"فرعون به یوسف گفت: «من فرعون هستم، ولی بدون اجازۀ تو هیچ‌کس در سراسر سرزمین مصر حق ندارد حتی دست یا پای خود را دراز کند.»"},{"book":"پیدایش","chapter":"41","verse":"45","text":"فرعون به یوسف، نام مصری صَفِنات فَعنیح را داد و اَسِنات دختر فوطی فارع، کاهن اون را به عقد وی درآورد. و یوسف در سراسر کشور مصر مشهور گردید."},{"book":"پیدایش","chapter":"41","verse":"46","text":"یوسف سی ساله بود که فرعون او را به خدمت گماشت. او دربار فرعون را ترک گفت تا به امور سراسر کشور رسیدگی کند."},{"book":"پیدایش","chapter":"41","verse":"47","text":"طی هفت سالِ فراوانی محصول، غله در همه جا بسیار فراوان بود."},{"book":"پیدایش","chapter":"41","verse":"48","text":"در این سالها یوسف محصولات مزارع را در شهرهای اطراف ذخیره نمود."},{"book":"پیدایش","chapter":"41","verse":"49","text":"یوسف غلۀ بسیار زیاد همچون ریگ دریا، ذخیره کرد، به طوری که حساب از دستش در رفت، زیرا که دیگر نمی‌شد آنها را حساب کرد."},{"book":"پیدایش","chapter":"41","verse":"50","text":"قبل از پدید آمدن قحطی، یوسف از همسرش اسنات، دختر فوطی فارع، کاهن اون صاحب دو پسر شد."},{"book":"پیدایش","chapter":"41","verse":"51","text":"یوسف پسر بزرگ خود را منسی41‏:51 «مَنَسی» با واژۀ عبری به معنی «فراموش کردن» شباهت دارد و ممکن است از آن مشتق شده باشد. نامید و گفت: «با تولد این پسر خدا به من کمک کرد تا تمامی خاطرهٔ تلخ جوانی و دوری از خانهٔ پدر را فراموش کنم.»"},{"book":"پیدایش","chapter":"41","verse":"52","text":"او دومین پسر خود را اِفرایم41‏:52 «اِفرایِم» با واژۀ عبری به معنی «پرثمر ساختن» شباهت دارد. نامید و گفت: «خدا مرا در سرزمینِ سختیهایم، پرثمر گردانیده است.»"},{"book":"پیدایش","chapter":"41","verse":"53","text":"سرانجام هفت سالِ فراوانی به پایان رسید"},{"book":"پیدایش","chapter":"41","verse":"54","text":"و همان‌طور که یوسف گفته بود، هفت سالِ قحطی شروع شد. در کشورهای همسایهٔ مصر قحطی بود، اما در انبارهای مصر غلهٔ فراوان یافت می‌شد."},{"book":"پیدایش","chapter":"41","verse":"55","text":"گرسنگی بر اثر کمبود غذا آغاز شد و مردمِ مصر برای طلب کمک نزد فرعون رفتند و فرعون نیز آنها را نزد یوسف فرستاده، گفت: «بروید و آنچه یوسف به شما می‌گوید انجام دهید.»"},{"book":"پیدایش","chapter":"41","verse":"56","text":"پس در حالی که قحطی همه جا را فرا گرفته بود، یوسف انبارها را گشوده، غلهٔ مورد نیاز را به مصری‌ها می‌فروخت، زیرا قحطی در سرزمین مصر بسیار سخت بود."},{"book":"پیدایش","chapter":"41","verse":"57","text":"همچنین مردم از جاهای مختلف برای خرید غله نزد یوسف به مصر می‌آمدند، زیرا قحطی در سراسر زمین بسیار سخت بود."}]}