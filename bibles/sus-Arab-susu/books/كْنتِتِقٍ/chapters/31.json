{"data":[{"book":"كْنتِ تِقٍ","chapter":"31","verse":"1","text":"عَلَتَلَ نَشَ يِ مَسٍنيِ تِ مُنسَ بّ،"},{"book":"كْنتِ تِقٍ","chapter":"31","verse":"2","text":"«عِ شَ عِسِرَيِلَكَيٍ فبٍ حْشْ مَدِيَنكَيٍ مَ. عِ نَ فّ نَ رَ، عِ قَ تَا مَسَرَ.»"},{"book":"كْنتِ تِقٍ","chapter":"31","verse":"3","text":"مُنسَ نَشَ عَ قَلَ حَمَ بّ، «شّمّ ندٍيٍ شَ فٍرٍ سٌسٍيٍ تٌنفٌ مَدِيَن شِلِ مَ وٌ فبٍ حْشْدٍ عَلَتَلَ شِلِ رَ."},{"book":"كْنتِ تِقٍ","chapter":"31","verse":"4","text":"عِسِرَيِلَ بْنسْي بِرِن شَ مِشِ وُلُ كٍرٍن كٍرٍن بَ فٍرٍ سٌي رَ.»"},{"book":"كْنتِ تِقٍ","chapter":"31","verse":"5","text":"عِسِرَيِلَ بْنسْي قُ نُن قِرِن نَشَ مِشِ وُلُ كٍرٍن كٍرٍن بَ فٍرٍ سٌي رَ."},{"book":"كْنتِ تِقٍ","chapter":"31","verse":"6","text":"مُنسَ نَشَ نَ سْورِ وُلُ قُ نُن قِرِن شّي فٍرٍ تِدٍ. عٍلٍيَسَرِ سّرّشّدُبّ شَ دِ شّمّ قِنٍشَسِ نَشَ عٍ مَتِ، سٍ سّنِيّنشِيٍ نُ نَ عَ يِ رَ، عَ نُن سَرَ نَشٍيٍ تْنشُمَ قِمَ عٍ بٌورٍ مَ فٍرٍ شَ قٍ رَ."},{"book":"كْنتِ تِقٍ","chapter":"31","verse":"7","text":"عٍ نَشَ سِفَ فٍرٍ تِدٍ مَدِيَن شِلِ مَ، عَلْ عَلَتَلَ عَ يَمَرِ كِ نَشّ مُنسَ بّ. عٍ نَشَ نَ شّمّيٍ بِرِن قَشَ،"},{"book":"كْنتِ تِقٍ","chapter":"31","verse":"8","text":"عَ نُن مَدِيَن مَنفّ سُولِ؛ عٍقِ، رٍكٍمِ، سُورُ، شُرُ، نُن رٍبَ. عٍ نَشَ بٍيٌرِ شَ دِ شّمّ بَلَمِ قَن قَشَ سَنتِدّفّمَ رَ."},{"book":"كْنتِ تِقٍ","chapter":"31","verse":"9","text":"عٍ نَشَ مَدِيَن فِنّيٍ نُن عٍ شَ دِ بِرِن قِندِ كٌنيِيٍ رَ. عٍ نَشَ عٍ شَ شُرُ سٍيٍ، عٍ شَ فْورّيٍ، نُن عٍ هَرِفٍ بِرِن تٌنفٌ."},{"book":"كْنتِ تِقٍ","chapter":"31","verse":"10","text":"عٍ نَشَ عٍ شَ تَايٍ نُن عٍ شَ دَاشَيٍ فَن."},{"book":"كْنتِ تِقٍ","chapter":"31","verse":"11","text":"عٍ نَشَ عٍ شَ هَرِفٍ، عٍ شَ شُرُ سٍيٍ، نُن عٍ شَ فِنّيٍ سُشُ،"},{"book":"كْنتِ تِقٍ","chapter":"31","verse":"12","text":"عٍ عٍ شَنِن مُنسَ، عٍلٍيَسَرِ، نُن عِسِرَيِلَ حَمَ شْن مَ عٍ يٌنكِندٍ مٌوَبَ قِيلِ مَ، يُرُدّن شُرٍ دّ عِ، يٍرِكٌ يَ تَفِ."},{"book":"كْنتِ تِقٍ","chapter":"31","verse":"13","text":"مُنسَ، عٍلٍيَسَرِ سّرّشّدُبّ، نُن عِسِرَيِلَ حَمَ يَرٍرَتِيٍ نَشَ عٍ رَلَن يٌنكِندٍ قَرِ مَ."},{"book":"كْنتِ تِقٍ","chapter":"31","verse":"14","text":"مُنسَ نَشَ شْنْ سْورِ وُلُ شُنيِيٍ نُن سْورِ كّمّ شُنيِيٍ مَ، عَ عَ قَلَ عٍ بّ،"},{"book":"كْنتِ تِقٍ","chapter":"31","verse":"15","text":"«مُنقٍ رَ وٌ مُ يِ فِنّيٍ قَشَ؟"},{"book":"كْنتِ تِقٍ","chapter":"31","verse":"16","text":"عٍ تَن نَن بِرَ بَلَمِ شَ مَرَ سِ قْشْ رَ، عٍ عِسِرَيِلَكَيٍ رَ مِنِ عَلَتَلَ شَ كِرَ شْن ثٍيٌرِ، عَلَتَلَ قَ فبَلٌي رَفٌرٌ عَ شَ حَمَ مَ."},{"book":"كْنتِ تِقٍ","chapter":"31","verse":"17","text":"عَوَ، يَكْسِ، وٌ شّمّ دِ مّ بِرِن قَشَ، عَ نُن فِنّ نَشٍيٍ بَرَ شّمّ قٍ كٌلٌن."},{"book":"كْنتِ تِقٍ","chapter":"31","verse":"18","text":"فِنّ دِ مّدِيٍ تَن، وٌ شَ نٍيٍ رَفَتَ وٌ يّتّ بّ."},{"book":"كْنتِ تِقٍ","chapter":"31","verse":"19","text":"وٌ تَن نَشٍيٍ بَرَ مِشِ قَشَ، شَ نَ مُ وٌ بَرَ دِن قُرٍ رَ، وٌ شَ لُ يٌنكِندٍ قَرِ مَ شِ سٌلٌقٍرٍ، عَ نُن مِشِيٍ وٌ نَشٍيٍ سُشُ فٍرٍ كُي. وٌ شَ وٌ يّتّ نُن وٌ شَ مِشِ سُشُشِيٍ رَ سّنِيّن عَ شِ سَشَن ندٍ نُن عَ شِ سٌلٌقٍرٍ ندٍ."},{"book":"كْنتِ تِقٍ","chapter":"31","verse":"20","text":"وٌ شَ وٌ شَ دُفِيٍ قَن نَسّنِيّن عَ نُن سٍيٍ نَشَن تَن بِرِن نَقَلَشِ كِرِ، سِ شَبٍ، نُن وُرِ رَ.»"},{"book":"كْنتِ تِقٍ","chapter":"31","verse":"21","text":"عٍلٍيَسَرِ سّرّشّدُبّ نَشَ عَ قَلَ سْورِيٍ بّ نَشٍيٍ فٍرٍ تِشِ، «عَلَتَلَ شَ سّرِيّ نَن يَ عَ نَشَن مَسٍنشِ مُنسَ بّ؛"},{"book":"كْنتِ تِقٍ","chapter":"31","verse":"22","text":"شّيمَ، فبٍتِ، وُرٍ فبٍيلِ، وُرٍ، يْشُي، نُن سُنبُي،"},{"book":"كْنتِ تِقٍ","chapter":"31","verse":"23","text":"سٍ نَشَن بِرِن مُ فَنمَ تّ رَ، وٌ شَ عَ رَ سٌ تّ، عَ شَ سّنِيّن. نَ دَنفِ شَنبِ وٌ مَن شَ عَ رَ سّنِيّن يٍ رَ. سٍ نَشَن مُ نْمَ رَ سٌدٍ تّ، وٌ شَ نَ رَ سّنِيّن يٍ رَ."},{"book":"كْنتِ تِقٍ","chapter":"31","verse":"24","text":"وٌ شَ وٌ شَ دُفِيٍ شَ عَ شِ سٌلٌقٍرٍ ندٍ. نَ تّمُي وٌ بَرَ سّنِيّن، وٌ قَ نْمَ سٌدٍ يٌنكِندٍ.»"},{"book":"كْنتِ تِقٍ","chapter":"31","verse":"25","text":"عَلَتَلَ نَشَ عَ مَسٍن مُنسَ بّ،"},{"book":"كْنتِ تِقٍ","chapter":"31","verse":"26","text":"«عِ تَن، عٍلٍيَسَرِ سّرّشّدُبّ، نُن عِسِرَيِلَ كُنتِفِيٍ، وٌ شَ يِ مِشِ سُشُشِيٍ، نُن عٍ شَ شُرُ سٍيٍ كْنتِ، وٌ نَشٍيٍ سْتْشِ فٍرٍ كُي."},{"book":"كْنتِ تِقٍ","chapter":"31","verse":"27","text":"عِ شَ عٍ عِتَشُن سْورِيٍ نُن حَمَ رَ."},{"book":"كْنتِ تِقٍ","chapter":"31","verse":"28","text":"سْورِيٍ فبٍ يَ مَ، عِ شَ مِشِ كٍرٍن تٌنفٌ مِشِ كّمّ سُولِ يٌ مِشِ كّمّ سُولِ تَفِ، عَ شَ قِندِ ﭑ فبٍ رَ. شُرُ سٍيٍ قَن نَ كِ، كّمّ سُولِ يٌ كّمّ سُولِ، عِ كٍرٍن نَن تٌنفٌمَ عٍ يَ مَ ﭑ بّ. عَ قِندِ نِنفٍيٍ رَ، عَ قِندِ سٌقَلٍيٍ رَ، عَ قِندِ شُرُ سٍ لَنمَيٍ رَ."},{"book":"كْنتِ تِقٍ","chapter":"31","verse":"29","text":"عِ شَ نٍيٍ بَ سْورِيٍ فبٍ يَ مَ، عِ عٍ قِ عٍلٍيَسَرِ سّرّشّدُبّ مَ عَلَتَلَ شِلِ رَ."},{"book":"كْنتِ تِقٍ","chapter":"31","verse":"30","text":"عِسِرَيِلَ حَمَ فبٍ يَ مَ، عِ شَ مِشِ كٍرٍن تٌنفٌ مِشِ تٌنفٌ سُولِ يٌ مِشِ تٌنفٌ سُولِ يَ مَ، كّمّ سُولِ يٌ كّمّ سُولِ، عِ كٍرٍن نَن تٌنفٌمَ عٍ يَ مَ ﭑ بّ. عَ قِندِ نِنفٍيٍ رَ، عَ قِندِ سٌقَلٍيٍ رَ، عَ قِندِ شُرُ سٍ لَنمَيٍ رَ. عِ شَ نٍيٍ سٌ لٍوِ بْنسْي يِ رَ، نَشٍيٍ عٍ حْشْ سَشِ ﭑ مَ هْرْ مْلِنفِرَ شْن.»"},{"book":"كْنتِ تِقٍ","chapter":"31","verse":"31","text":"مُنسَ نُن عٍلٍيَسَرِ سّرّشّدُبّ نَشَ عَ رَبَ، عَلْ عَلَتَلَ عَ يَمَرِ كِ نَشّ مُنسَ بّ."},{"book":"كْنتِ تِقٍ","chapter":"31","verse":"32","text":"نَشَن سْتْ فٍرٍ كُي، عَ شَسَبِ لَن شُرُ سٍ لَنمَ وُلُ كّمّ سٍننِ وُلُ تٌنفٌ سٌلٌقٍرٍ نُن سُولِ نَن مَ،"},{"book":"كْنتِ تِقٍ","chapter":"31","verse":"33","text":"نِنفٍ وُلُ تٌنفٌ سٌلٌقٍرٍ نُن قِرِن،"},{"book":"كْنتِ تِقٍ","chapter":"31","verse":"34","text":"سٌقَلٍ وُلُ تٌنفٌ سٍننِ نُن كٍرٍن،"},{"book":"كْنتِ تِقٍ","chapter":"31","verse":"35","text":"فِنّ نَشٍيٍ مُ شّمّ قٍ كٌلٌن، مِشِ وُلُ تٌنفٌ سَشَن نُن قِرِن."},{"book":"كْنتِ تِقٍ","chapter":"31","verse":"36","text":"سّيتِ نَشَن قِشِ سْورِيٍ مَ نَشٍيٍ فٍرٍ تِ، عَ شَسَبِ نَشَ لَن شُرُ سٍ لَنمَ وُلُ كّمّ سَشَن وُلُ تٌنفٌ سَشَن نُن سٌلٌقٍرٍ كّمّ سُولِ مَ."},{"book":"كْنتِ تِقٍ","chapter":"31","verse":"37","text":"عَلَتَلَ فبٍ نَشَن بَ نَ رَ، نَ نَشَ لَن شُرُ سٍ لَنمَ كّمّ سٍننِ تٌنفٌ سٌلٌقٍرٍ نُن سُولِ مَ."},{"book":"كْنتِ تِقٍ","chapter":"31","verse":"38","text":"نِنفٍ نَشٍيٍ قِشِ سْورِيٍ مَ، عٍ شَسَبِ نَشَ لَن وُلُ تٌنفٌ سَشَن نُن سٍننِ مَ. عَلَتَلَ فبٍ نَشَن بَ نَ رَ، نَ نَشَ لَن نِنفٍ تٌنفٌ سٌلٌقٍرٍ نُن قِرِن مَ."},{"book":"كْنتِ تِقٍ","chapter":"31","verse":"39","text":"سٌقَلٍ نَشٍيٍ قِشِ سْورِيٍ مَ، عٍ شَسَبِ نَشَ لَن وُلُ تٌنفٌ سَشَن كّمّ سُولِ مَ. عَلَتَلَ فبٍ نَشَن بَ نَ رَ، نَ نَشَ لَن سٌقَلٍ تٌنفٌ سٍننِ نُن كٍرٍن مَ."},{"book":"كْنتِ تِقٍ","chapter":"31","verse":"40","text":"مِشِ نَشٍيٍ قِشِ سْورِيٍ مَ، عٍ شَسَبِ نَشَ لَن وُلُ قُ نُن سٍننِ مَ. عَلَتَلَ فبٍ نَشَن بَ نَ رَ، نَ نَشَ لَن مِشِ تٌنفٌ سَشَن نُن قِرِن مَ."},{"book":"كْنتِ تِقٍ","chapter":"31","verse":"41","text":"مُنسَ نَشَ عَلَتَلَ فبٍ قِ عٍلٍيَسَرِ سّرّشّدُبّ مَ، عَلْ عَلَتَلَ عَ يَمَرِ كِ نَشّ."},{"book":"كْنتِ تِقٍ","chapter":"31","verse":"42","text":"عِسِرَيِلَ حَمَ فبٍ، مُنسَ نَشَن سٌ عٍ يِ رَ، نَشَن مُ نُ نَ سْورِيٍ فبٍ يَ مَ،"},{"book":"كْنتِ تِقٍ","chapter":"31","verse":"43","text":"نَ قِندِشِ شُرُ سٍ لَنمَيٍ وُلُ كّمّ سَشَن تٌنفٌ سَشَن نُن سٌلٌقٍرٍ كّمّ سُولِ نَن مَ،"},{"book":"كْنتِ تِقٍ","chapter":"31","verse":"44","text":"عَ نُن نِنفٍ وُلُ تٌنفٌ سَشَن نُن سٍننِ،"},{"book":"كْنتِ تِقٍ","chapter":"31","verse":"45","text":"عَ نُن سٌقَلٍ وُلُ تٌنفٌ سَشَن كّمّ سُولِ،"},{"book":"كْنتِ تِقٍ","chapter":"31","verse":"46","text":"عَ نُن مِشِ وُلُ قُ نُن سٍننِ."},{"book":"كْنتِ تِقٍ","chapter":"31","verse":"47","text":"نَ كُي، شُرُ سٍيٍ بَ، مِشِيٍ بَ، تٌنفٌ سُولِ يٌ تٌنفٌ سُولِ، مُنسَ نَشَ كٍرٍن كٍرٍن بَ عَ بِرِن نَ، عَ عٍ سٌ لٍوِ بْنسْي يِ رَ، نَشٍيٍ عٍ حْشْ سَشِ عَلَتَلَ شَ هْرْ مْلِنفِرَ شْن، عَلْ عَلَتَلَ عَ يَمَرِ عَ بّ كِ نَشّ."},{"book":"كْنتِ تِقٍ","chapter":"31","verse":"48","text":"سْورِ كّمّ شُنيِيٍ نُن سْورِ وُلُ شُنيِيٍ نَشَ قَ مُنسَ يِرٍ،"},{"book":"كْنتِ تِقٍ","chapter":"31","verse":"49","text":"عٍ عَ قَلَ عَ بّ، «مُشُ تَن عِ شَ كٌنيِيٍ، مُشُ بَرَ سْورِيٍ كْنتِ نَشٍيٍ نُ نَ مُشُ شَ يَامَرِ بُن مَ. عٍ بِرِن نَ نَ."},{"book":"كْنتِ تِقٍ","chapter":"31","verse":"50","text":"نَ نَن عَ تٌشِ مُشُ بَرَ قَ هَدِيَيٍ رَ عَلَتَلَ بّ شُنسَرٍ شَ قٍ رَ. كَنكَن بَرَ قَ عَ سْتْسٍيٍ رَ عَلْ بّلّشّرَ سٌي، شُرُندّيٍ، تُلِرَ سٌي، نُن كْنمَفٌرٍ شّيمَ دَاشِ.»"},{"book":"كْنتِ تِقٍ","chapter":"31","verse":"51","text":"مُنسَ نُن عٍلٍيَسَرِ سّرّشّدُبّ نَشَ نَ سٍيٍ شّيمَ دَاشِ رَ سُشُ عٍ يِ رَ."},{"book":"كْنتِ تِقٍ","chapter":"31","verse":"52","text":"نَ شّيمَ بِرِن، سْورِ شُنيِيٍ قَ نَشَن نَ عَلَتَلَ بّ، عَ شَسَبِ لَن قَيِدَ شّيمَ كِلٌ كّمّ تٌنفٌ سٌلٌقٍرٍ نَن مَ."},{"book":"كْنتِ تِقٍ","chapter":"31","verse":"53","text":"سْورِيٍ تَن نُ عٍ فبٍيٍ رَفَتَشِ عٍ يِ رَ."},{"book":"كْنتِ تِقٍ","chapter":"31","verse":"54","text":"مُنسَ نُن عٍلٍيَسَرِ سّرّشّدُبّ نَشَ نَ سٍيٍ بِرِن نَسُشُ سْورِ وُلُ شُنيِيٍ نُن سْورِ كّمّ شُنيِيٍ يِ رَ، عٍ عَ شَنِن هْرْ مْلِنفِرَ يِرٍ، عَلَكٌ نَ شَ قِندِ تْنشُمَ رَ عِسِرَيِلَ شَ قٍ رَ عَلَتَلَ بّ."}]}