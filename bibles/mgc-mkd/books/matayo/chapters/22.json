{"data":[{"book":"Matayo","chapter":"22","verse":"1","text":"Yësu ame'do löhu zi vïdï tëmï mala iya henye,"},{"book":"Matayo","chapter":"22","verse":"2","text":"“Damöku 'ba Wïrï ëdï henye. Yere maako akɔ'jɔ karama 'ba oze 'ba wisi ënï."},{"book":"Matayo","chapter":"22","verse":"3","text":"Mo utu vo lö'bö 'bënïye zi yada zi yingɔ mati omba zë ne zi tayinnï mï karama ne, zë ombannï dë zi tayi.”"},{"book":"Matayo","chapter":"22","verse":"4","text":"“Mo utu kya vo lö'bö ne'e kö'du kise aba zi yingɔ ne'e, iya henye. ‘Karama ama ku nzɔ yaanya aba. Mofo isa ama ma kyedre, matɔnɔ aba ku nzɔ zi konyo mo. Ayiye mï karama 'ba oze.’"},{"book":"Matayo","chapter":"22","verse":"5","text":"Yingɔ mati ako'jo zë ne ombannï dë, ï'bënnï rï mï lɔɔ ënnï maako'e. Ma kölö maako ï'bënnï yaka ënï, ma vere ï'bënnï mï loko wakogo ënï."},{"book":"Matayo","chapter":"22","verse":"6","text":"Agamo'e ïrïnnï vo lö'bö ne'e u'bönnï zë ofonnï zë."},{"book":"Matayo","chapter":"22","verse":"7","text":"Vo damöku ënyï na kamo utu vo kanya 'bënïye ofonnï vo wa kofo ne'e, o'bɔ gawo kyedre 'bëzë ne ti'de.”"},{"book":"Matayo","chapter":"22","verse":"8","text":"“Mo ako'jo vo lö'bö 'bënïye iya zi zë henye, ‘Karama oze ama ku nzɔ. Vïdï mati mako'jo zë ne anzannï dë na laka tayi."},{"book":"Matayo","chapter":"22","verse":"9","text":"Yaanya aba ï'bë'e da gëri ma kyedre akɔ'jɔ'e vïdï kayo mati i'ja'e zë mayinnï mï karama.’"},{"book":"Matayo","chapter":"22","verse":"10","text":"Vo kalima ënyï ï'bënnï yaga da gëri atotonnï vïdï mati zë i'jannï biya, ma laka makyënyë mo aba, loko 'ba oze oso kyɔ vïdï aba.”"},{"book":"Matayo","chapter":"22","verse":"11","text":"“Yere ënyï ï'bë loko yingɔ ënïye kongɔ, mo i'ja kora maako usu bɔngɔ 'ba oze dë. Yere ako'jo hɔ mo iya henye,"},{"book":"Matayo","chapter":"22","verse":"12","text":"‘Aboka ma ödu hala kinye kazi bɔngɔ 'ba oze?’ Kora ne 'de onyɔ kö'du ako dë."},{"book":"Matayo","chapter":"22","verse":"13","text":"Yere ayada zi vo lö'bö 'bënïye, iya henye, ‘Ida'e kala mo ndï mo aba u'du'e mo yaga mï bi köndu. Ani mo akudu hë nï konyo aba.’”"},{"book":"Matayo","chapter":"22","verse":"14","text":"Yësu ï'dï dɔ mo iya henye, “Vïdï kayo ma ako'jo ne, ma jeli mo ayo dë.”"},{"book":"Matayo","chapter":"22","verse":"15","text":"Farasi ënyï ï'bë o'dɔnnï yeṛe zi Yësu kuyï kö'du ko'jo aba."},{"book":"Matayo","chapter":"22","verse":"16","text":"Zë ënyï utunnï kya 'ba vo lö'bö 'bënnï, kya 'ba vïdï 'ba Heroda ëtï. Zë iyannï zi mo henye, “Vo komoyandi dayɔlɔ ku ëdï kö'du tïnyö ra yada. Ëdï wa yandi tïnyö a Wïrï ra yandi zi vïdï. Kazi tere kö'du kiya 'ba vïdï kyedre maako'e dë."},{"book":"Matayo","chapter":"22","verse":"17","text":"Ayada zi ze, a'di ra asösu? Ëdï na laka zi ze 'be'bele kopi zi yere 'ba Roma, kɔdɔ anza here dë?”"},{"book":"Matayo","chapter":"22","verse":"18","text":"Yësu ayɔlɔ yeṛe kyënyë 'bëzë ne, mo iya zi zë henye, “'E vo komokandi ne'e, kö'du a'di ëdïye ma kuyï kö'du yɔnzɔ aba?"},{"book":"Matayo","chapter":"22","verse":"19","text":"Ayada'e zi ma kɔhi 'ba 'be'bele mati ëdï kopi.” Zë ikannï kɔhi ne zi mo."},{"book":"Matayo","chapter":"22","verse":"20","text":"Mo ako'jo hë zë iya henye,"},{"book":"Matayo","chapter":"22","verse":"21","text":"“Komo ëyï ra ru mo aba nenye?” Aya'bannï da me'do iyannï henye, nenye komo Siza ra ru mo aba. Yësu iya zi zë henye, “Laka opi zi Siza wa 'ba Siza, opi zi Wïrï wa 'ba Wïrï.”"},{"book":"Matayo","chapter":"22","verse":"22","text":"Mati zë owonnï kö'du ne, zë na rakaga zë ilannï mo ënyï ï'bënnï gbɔ."},{"book":"Matayo","chapter":"22","verse":"23","text":"Sadeke'e ma omannï vïdï ënyï dekpe tëmï koli, zë ayannï zi Yësu iyannï henye,"},{"book":"Matayo","chapter":"22","verse":"24","text":"“Vo komoyandi, Mosa iya henye ere, kora mati oze mbara oli 'de kazi gisisi ko'jo, öndu mo moba mbara lu'bë ne, zi zë gisisi ko'jo mï ru 'ba kora mati oli ne."},{"book":"Matayo","chapter":"22","verse":"25","text":"Yaanya aba ne gisi öndu ëdïnnï madɔmorïyö kinye, wisi ma kyedre oze mbara oli 'de kazi gisisi ko'jo, mo ila mbara lu'bë ne zi öndu nï."},{"book":"Matayo","chapter":"22","verse":"26","text":"Kö'du ne o'dɔ rë nï kpa here zi öndu ma rïyö ma wota ndundu mo zi zë madɔmorïyö ne biya."},{"book":"Matayo","chapter":"22","verse":"27","text":"Ndundu mo aba, mbara ne oli gbɔ."},{"book":"Matayo","chapter":"22","verse":"28","text":"Yaanya aba ne, mï ko'do mati yöku atënyïnnï na dïdï, mo atëdï mbara 'bëyï? Zë biya ozennï mo.”"},{"book":"Matayo","chapter":"22","verse":"29","text":"Yësu aya'ba dɔ mo zi zë iya henye, “Alïtë'e ku, ga kö'du ayɔlɔ'e wayöru dë mandere kyigɔ a Wïrï."},{"book":"Matayo","chapter":"22","verse":"30","text":"Ëzë yöku ënyïnnï ku na dïdï, atëdïnnï kaa malayika'e komorïyë ozennï mbara dë."},{"book":"Matayo","chapter":"22","verse":"31","text":"Yaanya aba kaa kö'du tënyï 'ba yöku tëmï koli, ako'jo'e kö'du mati Wïrï ayada zi ye ne dë? Mo iya henye,"},{"book":"Matayo","chapter":"22","verse":"32","text":"Ma Wïrï 'ba Abarayama, Wïrï 'ba Yisika, Yakoba aba. Mo Wïrï 'ba dïdï anza 'ba yöku.”"},{"book":"Matayo","chapter":"22","verse":"33","text":"Mati vïdï kayo ne'e owonnï kö'du ne, zë na rakaga tëmï gërï kö'du yandi 'bɔmo ne."},{"book":"Matayo","chapter":"22","verse":"34","text":"Mati Farasiye owonnï Yësu ayata Sadeke'e, zë ayi atoto rë nnï bi kölö."},{"book":"Matayo","chapter":"22","verse":"35","text":"Ma kölö tëmï zë vo komoyandi 'ba vo kö'du kï'dï, ako'jo ha Yësu tëmï kö'du yɔnzɔ iya henye,"},{"book":"Matayo","chapter":"22","verse":"36","text":"“Vo komoyandi, kö'du kï'dï ma vala ra kyedre mï kö'du kï'dï?”"},{"book":"Matayo","chapter":"22","verse":"37","text":"Yësu aya'ba dɔ mo iya henye, “'O'dɔ lɔvɔ Yere Wïrï 'bëyï di'di yï aba biya, lawo yï aba biya, kö'du yɔlɔ 'bëyï aba biya."},{"book":"Matayo","chapter":"22","verse":"38","text":"Nenye kö'du kï'dï ma dagba ma kyedre ndra 'ba kö'du kï'dï ra."},{"book":"Matayo","chapter":"22","verse":"39","text":"Kö'du kï'dï ma rïyö ma kyedre mo ëdï kaa mo. O'dɔ lɔvɔ vo haliŋɔ oka kaa mati o'dɔ lɔvɔ yï."},{"book":"Matayo","chapter":"22","verse":"40","text":"Kö'du kï'dï 'ba Mosa biya kö'du yandi 'ba nëbï ëtï ɔrɔ da kö'du kï'dï rïyö ne'e.”"},{"book":"Matayo","chapter":"22","verse":"41","text":"Mati kya 'ba Farasi maako'e atoto rë nnï ga bi kölö, Yësu ako'jo hë zë iya henye,"},{"book":"Matayo","chapter":"22","verse":"42","text":"“A'di ra asösu'e kö'du 'ba Korisitɔ? Mo tëmï kozo 'bëyï?” Zë aya'bannï dɔ mo iyannï henye, “Mo tëmï kozo a Dawidi.”"},{"book":"Matayo","chapter":"22","verse":"43","text":"Yësu ako'jo hë zë iya henye, “Kö'du a'di ra Lawo Kölö Laka ï'dï Dawidi zi ko'jo mo na Yere? Mati Dawidi ëdï ame'do mo iya henye,"},{"book":"Matayo","chapter":"22","verse":"44","text":"‘Yere iya zi Yere 'bama,"},{"book":"Matayo","chapter":"22","verse":"45","text":"Ëzë Dawidi ako'jo mo ‘Yere,’ hala Korisitɔ atëdï tëmï kozo 'ba Dawidi?”"},{"book":"Matayo","chapter":"22","verse":"46","text":"Vïdï maako aya'ba da kö'du ko'jo ne dë zi Yësu. Ta pëtï ko'do nani, vïdï maako ako'jo ha Yësu dekpe."}]}