{"data":[{"book":"Tim Jo-Lawi","chapter":"18","verse":"1","text":"Jehova Nyasaye nowacho ne Musa niya:"},{"book":"Tim Jo-Lawi","chapter":"18","verse":"2","text":"“Wuo gi jo-Israel kendo iwachnegi ni, ‘An e Jehova Nyasaye ma Nyasachu."},{"book":"Tim Jo-Lawi","chapter":"18","verse":"3","text":"Kik utim timbe ma jo-Misri mane udak e diergi timo kendo kik timbe moko mag jo-Kanaan makoro aterou e diergi yudre kuomu. Bende kik uluw timbe ma gitimo."},{"book":"Tim Jo-Lawi","chapter":"18","verse":"4","text":"Nyaka urit chikena kendo luwuru yorena, nikech an Jehova Nyasaye ma Nyasachu."},{"book":"Tim Jo-Lawi","chapter":"18","verse":"5","text":"Rituru yorena kod chikena, nimar ngʼat moluwogi nobed mangima kuomgi. An e Jehova Nyasaye."},{"book":"Tim Jo-Lawi","chapter":"18","verse":"6","text":"“ ‘Kik ngʼato terre gi dhako moluongo ni watne. An e Jehova Nyasaye."},{"book":"Tim Jo-Lawi","chapter":"18","verse":"7","text":"“ ‘Kik ikuod wi wuonu kuom terruok gi chiege, nikech en minu."},{"book":"Tim Jo-Lawi","chapter":"18","verse":"8","text":"“ ‘Kik iterri gi chi wuonu, nikech kitimo kamano to ikelone wuonu wichkuot."},{"book":"Tim Jo-Lawi","chapter":"18","verse":"9","text":"“ ‘Kik iterri gi nyaminu mahie, kata nyameru maka wuonu machielo kata maka minu machielo, bedni onywole e dala kae, kata kamoro machielo."},{"book":"Tim Jo-Lawi","chapter":"18","verse":"10","text":"“ ‘Kik iterri gi nyakwari maka wuodi kata maka nyari, nikech kitimo kamano to ikelo wichkuot ni in iwuon."},{"book":"Tim Jo-Lawi","chapter":"18","verse":"11","text":"“ ‘Kik iterri gi nyaminu moa e ot machielo, nikech en nyaminu."},{"book":"Tim Jo-Lawi","chapter":"18","verse":"12","text":"“ ‘Kik iterri gi nyamin wuonu nikech en wayu."},{"book":"Tim Jo-Lawi","chapter":"18","verse":"13","text":"“ ‘Kik iterri gi nyamin mamau nikech en bende en mamau."},{"book":"Tim Jo-Lawi","chapter":"18","verse":"14","text":"“ ‘Kik igomb terori gi chi owadgi wuonu nikech en minu, kendo mano kelo wichkuot ne wuonuno."},{"book":"Tim Jo-Lawi","chapter":"18","verse":"15","text":"“ ‘Kik iterri gi chi wuodi nikech en maru, ok oyieni mondo itim kamano."},{"book":"Tim Jo-Lawi","chapter":"18","verse":"16","text":"“ ‘Kik iterri gi chi owadu nikech mano nyalo kelo wichkuot ne owaduno."},{"book":"Tim Jo-Lawi","chapter":"18","verse":"17","text":"“ ‘Kik iterri gi nyako kaachiel gi min-gi. Kik iterri gi nyakware ma ka wuode kata maka nyare, nikech gin wede dhakono. Mano en tim anjawo."},{"book":"Tim Jo-Lawi","chapter":"18","verse":"18","text":"“ ‘Kik ikend nyamin chiegi mondo obed nyieke ma iriwri kode ka nyamin pod ngima."},{"book":"Tim Jo-Lawi","chapter":"18","verse":"19","text":"“ ‘Kik iterri gi dhako manie kindene mar neno malo."},{"book":"Tim Jo-Lawi","chapter":"18","verse":"20","text":"“ ‘Kik iterri gi chi ngʼama udakgo mokiewo, dipo ka omiyo ibedo mogak."},{"book":"Tim Jo-Lawi","chapter":"18","verse":"21","text":"“ ‘Kik ichiw nyathini moro amora ni nyasaye manono miluongo ni Molek, nimar ok onego iketh nying Nyasaye. An e Jehova Nyasaye."},{"book":"Tim Jo-Lawi","chapter":"18","verse":"22","text":"“ ‘Kik iterri gi dichwo wadu nikech mano en tim makwero."},{"book":"Tim Jo-Lawi","chapter":"18","verse":"23","text":"“ ‘Kik iterri gi chiayo nikech mano miyo ibedo mogak. Dhako bende kik yie mondo chiayo oterre kode, nikech mano en gima kwero."},{"book":"Tim Jo-Lawi","chapter":"18","verse":"24","text":"“ ‘Kik udwanyru kutimo timbe ma kamago nikech timbego ema ogendini mabiro riembo e nyimu ne timo."},{"book":"Tim Jo-Lawi","chapter":"18","verse":"25","text":"Kata mana piny bende nobedo mogak, omiyo ne akumogi nikech richo mag-gi, kendo piny nongʼogo joma nodakie iye."},{"book":"Tim Jo-Lawi","chapter":"18","verse":"26","text":"To nyaka urit yorena kod chikena. Onge ngʼato kuomu manotim timbe makwerogo kata obed ja-Israel kata jadak e dieru,"},{"book":"Tim Jo-Lawi","chapter":"18","verse":"27","text":"nikech magi e timbe ma joma nodak e pinyni kapok ubiro notimo kendo negiketho pinyni."},{"book":"Tim Jo-Lawi","chapter":"18","verse":"28","text":"To ka udwanyo pinyno, to ngʼeuru ni onyalo ngʼogou oko mar oganda mane okwongonu dake kane gidwanye."},{"book":"Tim Jo-Lawi","chapter":"18","verse":"29","text":"“ ‘Jogo duto matim makwerogo noyud e ngimagi, ginto nyaka golgi oko ei ogandagi."},{"book":"Tim Jo-Lawi","chapter":"18","verse":"30","text":"Emomiyo luwuru chikena kendo ritreuru ma kik uluw timbe makwero mane joma odak e pinyni otimo kapok ubiro, mondo kik ubed mogak. An e Jehova Nyasaye ma Nyasachu.’ ”"}]}