{"data":[{"book":"Maraki","chapter":"11","verse":"1","text":"E to makɔrɛ Darisalamu ra, e na Betifage nun Betani yire li, Oliwi geya mabiri, Isa naxa a fɔxirabirɛ mixi firin xɛɛ,"},{"book":"Maraki","chapter":"11","verse":"2","text":"a a fala e bɛ, «Wo xa so taa kui naxan na yare. Wo nɛfɛ so naa, wo sofale lanma lima a xirixi na, mixi singe mu nu dɔxɔ naxan fari. Wo xa a fulun, wo fa a ra n xɔn ma."},{"book":"Maraki","chapter":"11","verse":"3","text":"Xa mixi nde fa sa wo maxɔrin, ‹Wo a fulunfe munfe ra,› wo xa a yaabi, ‹Marigi nan hayi na a ma. A a ragbilenma ya.›»"},{"book":"Maraki","chapter":"11","verse":"4","text":"E to siga, e naxa a li sofale lanma xirixi naadɛ nde sɛɛti ma kira dɛ ra. E to a fulun,"},{"book":"Maraki","chapter":"11","verse":"5","text":"mixi naxee nu tixi naa, e naxa e maxɔrin, «Wo munse rabafe, wo to yi sofale lanma fulunxi?»"},{"book":"Maraki","chapter":"11","verse":"6","text":"E naxa e yaabi alɔ Isa a masen e bɛ ki naxɛ. Nee fan naxa e lu e xa siga."},{"book":"Maraki","chapter":"11","verse":"7","text":"E to fa sofale lanma ra Isa xɔn, e naxa e xa donmae sa a fari, Isa fa a magoro a ma."},{"book":"Maraki","chapter":"11","verse":"8","text":"Mixi gbegbe naxa e xa donmae itala kira xɔn ma, ndee fan naxa fɛnsɛ sɛgɛ, e nee fan sa kira xɔn ma Isa binyafe ra."},{"book":"Maraki","chapter":"11","verse":"9","text":"Ɲama naxee nu ɲɛrɛfe Isa ya ra, a nun naxee nu ɲɛrɛfe a xanbi ra, e birin nu e xui itefe, e a fala,"},{"book":"Maraki","chapter":"11","verse":"10","text":"Baraka na won Baba Dawuda xa mangɛya bɛ naxan na fafe!"},{"book":"Maraki","chapter":"11","verse":"11","text":"Isa to so Darisalamu, a naxa siga hɔrɔmɔbanxi kui. A to gɛ naa rabilinyi birin matode, e nun a fɔxirabirɛ mixi fu nun firinyie naxa siga Betani, barima kɔɛ nu bara so."},{"book":"Maraki","chapter":"11","verse":"12","text":"Na kuye iba, e to nu kelife Betani, kaamɛ naxa Isa suxu."},{"book":"Maraki","chapter":"11","verse":"13","text":"A to xɔrɛ bili nde to, a ndedi makuyaxi e ra, a burɛxɛ na a kɔn na, a naxa sa na mato, xa a nɔma a bogi nde masɔtɔde. Kɔnɔ a to makɔrɛ xɔrɛ bili ra, a mu sese li a kɔn na fo a burɛxɛ, barima xɔrɛ bogi tɛmui mu nu a lixi."},{"book":"Maraki","chapter":"11","verse":"14","text":"Isa naxa a fala xɔrɛ bili bɛ, «Mixi yo naxa i tan bogi don sɔnɔn!» A fɔxirabirɛe fan naxa a xui mɛ."},{"book":"Maraki","chapter":"11","verse":"15","text":"E to siga Darisalamu, Isa naxa so hɔrɔmɔbanxi kui, a sarematie nun saresoe keri fɔlɔ, naxee nu na naa. A naxa kɔbiri masarɛe xa teebilie nun ganbɛ matie xa dɔxɔsee rabira."},{"book":"Maraki","chapter":"11","verse":"16","text":"A man mu tin mixi yo xa dangi hɔrɔmɔbanxi sansanyi kui, e na findi e xa kote maxanin kira ra."},{"book":"Maraki","chapter":"11","verse":"17","text":"A naxa e kawandi, a a masen, «A mu sɛbɛxi xɛ, ‹N ma banxi xili falama nɛ, si birin ma salide banxi›? Kɔnɔ wo tan bara a findi muɲɛtie dɔxɔde ra.»"},{"book":"Maraki","chapter":"11","verse":"18","text":"Sɛrɛxɛdubɛ kuntigie nun sɛriyɛ karamɔxɔe to yi fe mɛ, e naxa fɛɛrɛ fen fɔlɔ e nɔma Isa faxade ki naxɛ. E nu gaaxuxi a ya ra, barima a nu ɲama birin dɛ ixarama a xa kawandi ra."},{"book":"Maraki","chapter":"11","verse":"19","text":"Nunmare to so, Isa nun a fɔxirabirɛe man naxa keli taa kui."},{"book":"Maraki","chapter":"11","verse":"20","text":"Na kuye iba, e to nu dangife, a fɔxirabirɛe naxa xɔrɛ bili to a bara xara han a sanke."},{"book":"Maraki","chapter":"11","verse":"21","text":"Piyɛri to ratu, a naxa a fala Isa bɛ, «Karamɔxɔ, a mato, i xɔrɛ bili naxan danka, a bara xara gben.»"},{"book":"Maraki","chapter":"11","verse":"22","text":"Isa naxa a masen e bɛ, «Wo xa danxaniya Ala ma."},{"book":"Maraki","chapter":"11","verse":"23","text":"N xa nɔndi fala wo bɛ, xa wo a fala yi geya bɛ, ‹Keli be, i sa sin baa ma,› xa na kanyi mu siikɛ a bɔɲɛ ma, a la a ra, a naxan falaxi a rabama nɛ, na fe rabama nɛ na kanyi bɛ."},{"book":"Maraki","chapter":"11","verse":"24","text":"Na nan a ra, n xa a fala wo bɛ, wo na Ala maxandi fefe ra, xa wo la a ra a wo bara a sɔtɔ, wo a sɔtɔma nɛ."},{"book":"Maraki","chapter":"11","verse":"25-26","text":"Wo na ti Ala maxandide tɛmui naxɛ, xa fe nde na wo nun mixi nde tagi, wo xa diɲɛ a ma, alako wo Baba naxan na ariyanna, a fan xa diɲɛ wo xa yunubie ma.»"},{"book":"Maraki","chapter":"11","verse":"27","text":"E man naxa so Darisalamu. Isa to nu a ɲɛrɛfe hɔrɔmɔbanxi kui, sɛrɛxɛdubɛ kuntigie, sɛriyɛ karamɔxɔe, nun Yuwifie xa forie naxa fa a yire,"},{"book":"Maraki","chapter":"11","verse":"28","text":"e a maxɔrin, «I yi fee rabama nde xa yaamari ma? Nde yi sɛnbɛ fixi i ma, i xa yi fee raba?»"},{"book":"Maraki","chapter":"11","verse":"29","text":"Isa naxa e yaabi, «N fan xa wo maxɔrin fe keren ma. Xa wo n yaabi, n a falama nɛ wo bɛ n yi fee rabama naxan ma yaamari ma."},{"book":"Maraki","chapter":"11","verse":"30","text":"Yaya to nu mixie xunxama ye xɔɔra, Ala nan a xɛɛxi ba, ka adama? Wo n yaabi.»"},{"book":"Maraki","chapter":"11","verse":"31","text":"Na kui e naxa so wɔyɛnfe e bore tagi, «Xa won na a yaabi, won naxɛ, ‹Ala,› a a falama nɛ won bɛ, ‹Munfe ra wo mu fa la a ra?›"},{"book":"Maraki","chapter":"11","verse":"32","text":"Kɔnɔ won na a yaabi, ‹Adama,› na fan findima fe nan na won bɛ.» E nu gaaxuxi ɲama nan ya ra, barima birin Yaya maɲɔxunxi namiɲɔnmɛ yati nan na."},{"book":"Maraki","chapter":"11","verse":"33","text":"Na kui, e naxa Isa yaabi, «Muxu mu a kolon.» Isa fan naxa a masen e bɛ, «N fan mu a falama wo bɛ n yi fee rabama naxan ma yaamari ma.»"}]}