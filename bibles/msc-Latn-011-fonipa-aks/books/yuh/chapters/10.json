{"data":[{"book":"YUH","chapter":"10","verse":"1","text":"Isa ka a fɔ ko: «N ye tuɲa le fɔla ai yɛ, mɛn ma i madon saa la wɔrɛ donda la, kɔni mɛn wa yɛlɛ wɔrɛ fan do la, wo ye son ni benkannila le ri."},{"book":"YUH","chapter":"10","verse":"2","text":"Mɛn donda wɔrɛ donda la wo ye saa gbɛngbɛnna le ri."},{"book":"YUH","chapter":"10","verse":"3","text":"Wɔrɛ kɔnɔgbɛnna ri da laka saa gbɛngbɛnna yɛ. Saa gbɛngbɛnna ri a la saa bɛɛ kili a tɔɔ la ka ii lawa a ɲɔ rɔ wɔrɛ kɔ ma."},{"book":"YUH","chapter":"10","verse":"4","text":"A wa ban a saa bɛɛ labɔla, a ri a tamin ii ɲɔ rɔ; bɛɛ ri bila a kɔfɛ, baa ii ka a kumakan lɔn."},{"book":"YUH","chapter":"10","verse":"5","text":"Kɔni ii tɛ bilala mɔɔ kɔ ii ma mɛn lɔn. Ii ri ibori ka imase a la, baa ii ma a kumakan lɔn.»"},{"book":"YUH","chapter":"10","verse":"6","text":"Isa ka kuma kɔrɔlama wo fɔ ii yɛ, kɔni ii le ma a lɔn a ye mɛn fɔla ii yɛ."},{"book":"YUH","chapter":"10","verse":"7","text":"Isa ka a fɔ fanan ko: «N ye tuɲa le fɔla ai yɛ, n ye saa wɔrɛ donda la."},{"book":"YUH","chapter":"10","verse":"8","text":"Mɛn bɛɛ nara n ɲɛrɔ, woilu tɛrɛ ye sonilu de ri a ni benkannilailu, kɔni saailu ma ii tolo malɔ ii la."},{"book":"YUH","chapter":"10","verse":"9","text":"N ye donda le ri. Ni mɔɔ mɔɔ wa don donda wo fɛ, wo tii ri kisi. Ii ri don ka bɔ ka ii la balo sɔrɔn."},{"book":"YUH","chapter":"10","verse":"10","text":"Son wo ye nala a suɲali kɛla, ni ta ka a faa, a ni ka tiɲali le dɔrɔn kɛ. Nde kɔnin, n nani sa ii ri ɲenemaya bɛrɛbɛrɛ sɔrɔn, ka a sɔrɔn fasayi."},{"book":"YUH","chapter":"10","verse":"11","text":"«Nde ye saa gbɛngbɛnna ɲuma le ri. Saa gbɛngbɛnna ɲuma sɔnni ka a nii di saailu la ko kosɔn."},{"book":"YUH","chapter":"10","verse":"12","text":"Mɔɔ mɛn ye baarala wodi la ko rɔ, wo tɛ saa gbɛngbɛnna bɛrɛbɛrɛ ri. Saalu tɛ a jɛrɛ ta ri. Wo le kosɔn, ni a ka wara natɔla yen, a ri ibori ka saailu to ye. Wara juu ri saailu ɲɛnama ka ii lajɛnsɛn."},{"book":"YUH","chapter":"10","verse":"13","text":"Cɛɛ wo tɛrɛ ye sarala saa kɔnɔgbɛn ko le rɔ, kɔni saailu la ko hamin tɛrɛ sa a la."},{"book":"YUH","chapter":"10","verse":"14","text":"«N ye saa gbɛngbɛnna ɲuma le ri. N ka n ta lɔn, n ta fanan ka n lɔn,"},{"book":"YUH","chapter":"10","verse":"15","text":"ikomin n Fa ka n lɔn a ni n fanan ka n Fa lɔn. N ye n nii dila n na saailu le kosɔn."},{"book":"YUH","chapter":"10","verse":"16","text":"Saa gbɛrɛ ye n bolo mɛn ti wɔrɛ ɲin kɔndɔ. N di na iele fanan di. Ii ri ii tolo malɔ n kumakan na ka ii kɛ saa kuru kelen di. Saa gbɛngbɛnna kelen ye saailu wo gbɛngbɛnna."},{"book":"YUH","chapter":"10","verse":"17","text":"N duman Fa yɛ ka a masɔrɔn n ye n nii dila, sa n di a ta ikɔ tuunni."},{"book":"YUH","chapter":"10","verse":"18","text":"Mɔɔ si ti n nii tala, kɔni n ye a dila n jɛrɛ yɛ le. A se ye n na ka a di, se ye n na fanan ka a ta kokura. N Fa ka n jamari mɛn na, wo le wo di.»"},{"book":"YUH","chapter":"10","verse":"19","text":"Yahudiyailu talani kokura ka bɛn a kumakan wo le ma."},{"book":"YUH","chapter":"10","verse":"20","text":"Mɔɔ siyaman ii tɛma ka a fɔ ko: «Jina le a fɛ! Fatɔ le! Ai ye ai tolo malɔ a la nfenna?»"},{"book":"YUH","chapter":"10","verse":"21","text":"Doilu ka a fɔ ko: «Ale kuma tɛ jinatɔ kuma ri. Jina ti sela mɔɔ ɲa lakala di?»"},{"book":"YUH","chapter":"10","verse":"22","text":"Allabatobonba Sali mɛn ye kɛla Jerusalɛmu san san, wo sera. Nɛnɛ waati le tɛrɛ,"},{"book":"YUH","chapter":"10","verse":"23","text":"a ni Isa tɛrɛ ye taamala Allabatobonba tɔrɔfɛ, Sulemani gbaa da la."},{"book":"YUH","chapter":"10","verse":"24","text":"A tɛrɛ lamininni Yahudiyailu bolo, woilu ka a fɔ ko: «I ye sika bɔla an dɔ waati ɲuman? Ni i ye Ɲenematɔmɔnin de ri, i ka kan ka wo fɔ an yɛ gbɛ rɔ.»"},{"book":"YUH","chapter":"10","verse":"25","text":"Isa ka ii jabi: «N ka a fɔ ai yɛ, kɔni ai ma la a la. Mɛn ye n na sereya ri, n ye baara mɛn kɛla n Fa tɔɔ rɔ."},{"book":"YUH","chapter":"10","verse":"26","text":"Kɔni, ai ma lala a la, ka a masɔrɔn ai tɛ n na saailu ri."},{"book":"YUH","chapter":"10","verse":"27","text":"N na saailu le ye n na kumakan namɛnna. N ka ii lɔn a ni ii ye bilala n kɔ."},{"book":"YUH","chapter":"10","verse":"28","text":"N di ɲenemaya banbali di ii ma, ii ti bɔnɔla fewu, mɔɔ si tɛ ii bɔ n bolo."},{"book":"YUH","chapter":"10","verse":"29","text":"N Fa, mɛn ka ii di n ma, wo ka bon fen bɛɛ ri, mɔɔ si ti se ii bɔla n Fa le bolo."},{"book":"YUH","chapter":"10","verse":"30","text":"Nde ni Fa ye kelen de ri.»"},{"book":"YUH","chapter":"10","verse":"31","text":"Yahudiyailu ka kaba ta kokura ko ii ye a bonna woilu la ka a faa."},{"book":"YUH","chapter":"10","verse":"32","text":"Isa ka a fɔ ii yɛ ko: «N da ko siyaman yiraka ai la mɛn bɔni Fa rɔ. Ai ye a fɛ ka n bon kaba la ɲuman de kosɔn woilu rɔ?»"},{"book":"YUH","chapter":"10","verse":"33","text":"Yahudiyailu ka a jabi: «An ti i bonna kaba la ka i faa i la baara ɲuma rɔ, kɔni ikomin i ye Alla lafɛya kɛla. I ye adamaden de ri, kɔni ye a fɔla ko ile le Alla ri!»"},{"book":"YUH","chapter":"10","verse":"34","text":"Isa ka a jabi: «A sɛbɛni Alla sariya kɔndɔ ko: ‹Nde Alla ka a fɔ ko ai ye maariilu le ri.›"},{"book":"YUH","chapter":"10","verse":"35","text":"An ka a lɔn ko Alla ka mɛn fɔ a la kitabu kɔndɔ, tuɲa banbali le wo ri. Awa, Alla ka a la kuma wo lase mɔɔ mɛnilu ma, a ye woilu kilila ko maariilu."},{"book":"YUH","chapter":"10","verse":"36","text":"Nde, Fa ka n suwandi ka n kelaya dunuɲa rɔ. Kɔni, nfenna ko rɔ ai ye a fɔla ko n ye Alla tanama kuma fɔla, ka a masɔrɔn n ka a fɔ ko: ‹n ye Alla Dencɛ le ri›?"},{"book":"YUH","chapter":"10","verse":"37","text":"Ni n ma n Fa la baara kɛ, ai kana la n na."},{"book":"YUH","chapter":"10","verse":"38","text":"Kɔni ni n ye wo kɛla, hali ni ai ma la n na, ai ye la n na kɛwaliilu la, ai ye a lɔn ka a ɲayen ko Fa ni nde, an ye kelen di.»"},{"book":"YUH","chapter":"10","verse":"39","text":"Ii tɛrɛ ye a lalɔ ko rɔ, kɔni a wara."},{"book":"YUH","chapter":"10","verse":"40","text":"Isa ka a kɔsɛ Juridɛn Ba fan kelen dɔ, yɔrɔ mɛn ye, Yaya tɛrɛ ye mɔɔ sunna ji rɔ kɔrɔman. A tora ye."},{"book":"YUH","chapter":"10","verse":"41","text":"Mɔɔ siyaman ba tɛrɛ ye nala a ma, ka kuma damira ko: «Yaya ma ko makabani si kɛ, kɔni a ka foyi fɔ cɛɛ ɲin na ko rɔ, tuɲa le.»"},{"book":"YUH","chapter":"10","verse":"42","text":"Yɔrɔ wo rɔ, mɔɔ siyaman lemɛniyara Isa ma."}]}