{"data":[{"book":"ایوب","chapter":"28","verse":"1","text":"مردم می‌دانند چگونه نقره را از معدن استخراج نمایند، طلا را تصفیه کنند،"},{"book":"ایوب","chapter":"28","verse":"2","text":"آهن را از زمین بیرون آورند و مس را از سنگ جدا سازند."},{"book":"ایوب","chapter":"28","verse":"3","text":"آنها می‌دانند چطور معادن تاریک را روشن کنند و در جستجوی سنگهای معدن تا عمقهای تاریک زمین فرو روند."},{"book":"ایوب","chapter":"28","verse":"4","text":"آنها در نقاطی دور دست، جایی که پای بشری بدان راه نیافته، در دل زمین نقب می‌زنند و از طنابها آویزان شده، به عمق معادن می‌روند."},{"book":"ایوب","chapter":"28","verse":"5","text":"مردم می‌دانند چگونه از روی زمین غذا تهیه کنند، در حالی که در زیر پوستهٔ همین زمین، آتش نهفته است."},{"book":"ایوب","chapter":"28","verse":"6","text":"آنها می‌دانند چگونه از سنگهای آن یاقوت و طلا به دست بیاورند."},{"book":"ایوب","chapter":"28","verse":"7","text":"حتی پرندگان شکاری راه معادن را نمی‌دانند و چشم هیچ عقابی آن را نمی‌تواند ببیند؛"},{"book":"ایوب","chapter":"28","verse":"8","text":"پای شیر یا جانور درندهٔ دیگری به این معادن نرسیده است؛"},{"book":"ایوب","chapter":"28","verse":"9","text":"ولی مردم می‌دانند چطور سنگهای خارا را تکه‌تکه نموده، کوهها را از بیخ و بن برکنند،"},{"book":"ایوب","chapter":"28","verse":"10","text":"صخره‌ها را بشکافند و به سنگهای قیمتی دست یابند."},{"book":"ایوب","chapter":"28","verse":"11","text":"آنها حتی سرچشمهٔ رودها را کاوش می‌کنند و گنجهای مخفی از آن بیرون می‌آورند."},{"book":"ایوب","chapter":"28","verse":"12","text":"مردم همهٔ اینها را می‌دانند، ولی نمی‌دانند فهم و حکمت را در کجا بیابند."},{"book":"ایوب","chapter":"28","verse":"13","text":"حکمت در بین انسانها پیدا نمی‌شود و هیچ‌کس ارزش آن را نمی‌داند."},{"book":"ایوب","chapter":"28","verse":"14","text":"اقیانوسها می‌گویند: «در اینجا حکمت نیست.» و دریاها جواب می‌دهند: «در اینجا هم نیست.»"},{"book":"ایوب","chapter":"28","verse":"15","text":"حکمت را با طلا و نقره نمی‌توان خرید،"},{"book":"ایوب","chapter":"28","verse":"16","text":"و نه با طلای خالص و سنگهای قیمتی."},{"book":"ایوب","chapter":"28","verse":"17","text":"حکمت از طلا و الماس بسیار گرانبهاتر است و آن را نمی‌توان با جواهرات خریداری کرد."},{"book":"ایوب","chapter":"28","verse":"18","text":"مرجان و بلور در برابر حکمت هیچ ارزشی ندارند. قیمت آن از لعل بسیار گرانتر است."},{"book":"ایوب","chapter":"28","verse":"19","text":"نه می‌توان آن را با زبرجد مرغوب خرید و نه با طلای ناب."},{"book":"ایوب","chapter":"28","verse":"20","text":"پس حکمت را از کجا می‌توان به دست آورد؟ در کجا پیدا می‌شود؟"},{"book":"ایوب","chapter":"28","verse":"21","text":"زیرا از چشمان تمامی افراد بشر پنهان است. حتی از چشمان تیزبین پرندگان هوا نیز مخفی است؛"},{"book":"ایوب","chapter":"28","verse":"22","text":"هلاکت28‏:22 عبری: «اَبَدون». و مرگ می‌گویند: «ما فقط شایعاتی در مورد مکان حکمت شنیده‌ایم.»"},{"book":"ایوب","chapter":"28","verse":"23","text":"فقط خدا می‌داند که حکمت را کجا می‌توان پیدا کرد؛"},{"book":"ایوب","chapter":"28","verse":"24","text":"زیرا او تمامی زمین را زیر نظر دارد و آنچه را که در زیر آسمان است مشاهده می‌کند."},{"book":"ایوب","chapter":"28","verse":"25","text":"او باد را به حرکت درمی‌آورد و حدود اقیانوسها را تعیین می‌کند."},{"book":"ایوب","chapter":"28","verse":"26","text":"به باران فرمان می‌دهد که ببارد و مسیر برق آسمان را تعیین می‌کند."},{"book":"ایوب","chapter":"28","verse":"27","text":"پس او می‌داند حکمت کجاست. او آن را آزمایش کرده و تأیید نموده است،"},{"book":"ایوب","chapter":"28","verse":"28","text":"و به افراد بشر می‌گوید: «بدانید که ترس از خداوند، حکمت واقعی، و دوری نمودن از شرارت، فهم حقیقی می‌باشد.»"}]}