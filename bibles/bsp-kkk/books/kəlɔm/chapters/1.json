{"data":[{"book":"Kəlɔm","chapter":"1","verse":"1","text":"Nde tɛgbərɛ ta Sinayi, nde aŋgbancan ŋɛbəpɛnɛ kɔ Kanu, tataka tɔcɔkɔ-cɔkɔ ta ŋof ŋa mɛrəŋ, teren ta mɛrəŋ ta kəwur ka aka Yisrayel Misira, kɔ MARIKI oloku Musa:"},{"book":"Kəlɔm","chapter":"1","verse":"2","text":"«Nəlɔm kəloŋkanɛ ka afum a Yisrayel dəcor kɔ dəwɔlɔ, nəlɔm səbomp tin tin mewe ma arkun fəp."},{"book":"Kəlɔm","chapter":"1","verse":"3","text":"Məna kɔ Aruna nəlɔm aŋɛ ŋantam kətɔmpər yosutnɛnɛ Yisrayel mɔ, dəcəgba ca asutɛnɛ, kəyɛfɛ aŋɛ ŋayɔ meren wəco mɛrəŋ haŋ kəcepər ka ti mɔ."},{"book":"Kəlɔm","chapter":"1","verse":"4","text":"Nəndekɔsɔtɔ amar, akiriŋ akin akin a cusuŋka conu."},{"book":"Kəlɔm","chapter":"1","verse":"5","text":"Mənəŋk mewe ma arkun aŋɛ ŋandemar nu mɔ."},{"book":"Kəlɔm","chapter":"1","verse":"6","text":"Kusuŋka ka Simeyɔŋ: Selumiyel, wan ka Curisaday."},{"book":"Kəlɔm","chapter":"1","verse":"7","text":"Kusuŋka ka Yuda: Nasɔŋ, wan ka Aminadab."},{"book":"Kəlɔm","chapter":"1","verse":"8","text":"Kusuŋka ka Isakar: Netaneyel, wan ka Cuwar."},{"book":"Kəlɔm","chapter":"1","verse":"9","text":"Kusuŋka ka Sabulon: Eliyab, wan ka Heloŋ."},{"book":"Kəlɔm","chapter":"1","verse":"10","text":"Kusuŋka ka awut a Isifu, kusuŋka ka Efrayim: Elisama, wan ka Amihud. Kusuŋka ka Manase: Kamaliyel, wan ka Pedacur."},{"book":"Kəlɔm","chapter":"1","verse":"11","text":"Kusuŋka ka Beŋyamin: Abidan, wan ka Kideyoni."},{"book":"Kəlɔm","chapter":"1","verse":"12","text":"Kusuŋka ka Dan: Ahiyeser, wan ka Amisaday."},{"book":"Kəlɔm","chapter":"1","verse":"13","text":"Kusuŋka ka Asɛr: Pakiyel, wan ka Okəraŋ."},{"book":"Kəlɔm","chapter":"1","verse":"14","text":"Kusuŋka ka Kad: Eliyasaf, wan ka Dewel."},{"book":"Kəlɔm","chapter":"1","verse":"15","text":"Kusuŋka ka Naftali: Ahira, wan ka Enan.»"},{"book":"Kəlɔm","chapter":"1","verse":"16","text":"Akiriŋ a cusuŋka aŋɛ anayɛk-yɛk kəloŋkanɛ ka Yisrayel dacɔ mɔ, ŋanayɔnɛ akiriŋ a cəgba ca asutɛnɛ a Yisrayel."},{"book":"Kəlɔm","chapter":"1","verse":"17","text":"Musa kɔ Aruna ŋalɛk afum aŋɛ anamentər mewe maŋan mɔ,"},{"book":"Kəlɔm","chapter":"1","verse":"18","text":"kɔ ŋaloŋka aka Yisrayel fəp dɔsɔk dɔcɔkɔ-cɔkɔ da ŋof ŋa mɛrəŋ. Musa kɔ Aruna ŋacicəs mewe maŋan dəcor kɔ dəwɔlɔ, kɔ ŋalɔm ŋa tin tin, arkun aŋɛ ŋanasɔtɔ meren wəco mɛrəŋ (20) haŋ ŋacepər ti mɔ."},{"book":"Kəlɔm","chapter":"1","verse":"19","text":"Pəmɔ tɔkɔ MARIKI ɛnasom ti Musa a pəlɔm ŋa nde dətɛgbərɛ ta Sinayi mɔ."},{"book":"Kəlɔm","chapter":"1","verse":"20","text":"Ntɛ tɛntɛfərnɛ kusuŋka ka awut a Ruben mɔ, wan wəcɔkɔ-cɔkɔ wəka Yisrayel, kəbənda ka yuruya yɔn, dəcor kɔ dəwɔlɔ, dokom kɔ dokom, palɔm tin tin mewe ma arkun fəp, aŋɛ ŋasɔtɔ meren wəco mɛrəŋ haŋ ŋacepər ti, kɔ aŋɛ ŋantam kətɔmpər yosutnɛnɛ mɔ,"},{"book":"Kəlɔm","chapter":"1","verse":"21","text":"arkun aŋɛ ŋanalɔm nde kusuŋka ka Ruben mɔ: Wul wəco maŋkəlɛ kɔ camət-tin, masar kəcamət (46.500)."},{"book":"Kəlɔm","chapter":"1","verse":"22","text":"Kəbənda ka yuruya ya Simeyɔŋ, dəcor kɔ dəwɔlɔ, aŋɛ analɔm tin tin mewe ma arkun fəp kəyɛfɛ aŋɛ ŋanasɔtɔ meren wəco mɛrəŋ haŋ ŋacepər ti mɔ, arkun aŋɛ ŋanctam kətɔmpər yosutnɛnɛ mɔ,"},{"book":"Kəlɔm","chapter":"1","verse":"23","text":"arkun aŋɛ analɔm nde kusuŋka ka Simeyɔŋ mɔ, ŋanayi afum wul wəco kəcamət kɔ camət-maŋkəlɛ, masar maas (59.300)."},{"book":"Kəlɔm","chapter":"1","verse":"24","text":"Kəbənda ka yuruya ya Kad, dəcor kɔ dəwɔlɔ, k'alɔm mewe ma arkun aŋɛ ŋayɔ meren wəco mɛrəŋ haŋ ŋacepər ti, arkun aŋɛ ŋanctam kətɔmpər yosutnɛnɛ mɔ,"},{"book":"Kəlɔm","chapter":"1","verse":"25","text":"aŋɛ analɔm nde kusuŋka ka Kad: Afum wul wəco maŋkəlɛ kɔ kəcamət, masar camət-tin wəco kəcamət (45.650)."},{"book":"Kəlɔm","chapter":"1","verse":"26","text":"Kəbənda ka yuruya ya Yuda, dəcor kɔ dəwɔlɔ, k'alɔm mewe ma arkun aŋɛ ŋanasɔtɔ meren wəco mɛrəŋ haŋ ŋacepər ti, arkun aŋɛ ŋanctam kətɔmpər yosutnɛnɛ mɔ,"},{"book":"Kəlɔm","chapter":"1","verse":"27","text":"arkun aŋɛ analɔm nde kusuŋka ka Yuda mɔ, ŋanayi afum wul wəco camət-mɛrəŋ kɔ maŋkəlɛ, masar camət-tin (74.600)."},{"book":"Kəlɔm","chapter":"1","verse":"28","text":"Kəbənda ka yuruya ya Isakar, dəcor kɔ dəwɔlɔ k'alɔm mewe ma arkun aŋɛ ŋanasɔtɔ meren wəco mɛrəŋ haŋ ŋacepər ti, arkun aŋɛ ŋanctam kətɔmpər yosutnɛnɛ mɔ,"},{"book":"Kəlɔm","chapter":"1","verse":"29","text":"arkun aŋɛ analɔm nde kusuŋka ka Isakar, ŋanayi afum wul wəco kəcamət kɔ maŋkəlɛ, masar maŋkəlɛ (54.400)."},{"book":"Kəlɔm","chapter":"1","verse":"30","text":"Kəbənda ka yuruya ya Sabulon, dəcor kɔ dəwɔlɔ k'alɔm mewe ma arkun aŋɛ ŋanasɔtɔ meren wəco mɛrəŋ, haŋ ŋacepər ti, arkun aŋɛ ŋanctam kətɔmpər yosutnɛnɛ mɔ,"},{"book":"Kəlɔm","chapter":"1","verse":"31","text":"arkun aŋɛ analɔm nde kusuŋka ka Sabulon, ŋanayi afum wul wəco kəcamət kɔ camət-mɛrəŋ, masar maŋkəlɛ (57.400)."},{"book":"Kəlɔm","chapter":"1","verse":"32","text":"Kəbənda ka yuruya ya Isifu: Awut aka Efrayim, dəcor kɔ dəwɔlɔ k'alɔm mewe ma arkun aŋɛ ŋanasɔtɔ meren wəco mɛrəŋ haŋ ŋacepər ti, arkun aŋɛ ŋanctam kətɔmpər yosutnɛnɛ mɔ,"},{"book":"Kəlɔm","chapter":"1","verse":"33","text":"arkun aŋɛ analɔm nde kusuŋka ka Efrayim ŋanayi afum wul wəco maŋkəlɛ, masar kəcamət (40.500)."},{"book":"Kəlɔm","chapter":"1","verse":"34","text":"Kəbənda ka yuruya ya Manase, dəcor kɔ dəwɔlɔ k'alɔm mewe ma arkun aŋɛ ŋanasɔtɔ meren wəco mɛrəŋ haŋ ŋacepər ti, arkun aŋɛ ŋanctam kətɔmpər yosutnɛnɛ mɔ,"},{"book":"Kəlɔm","chapter":"1","verse":"35","text":"arkun aŋɛ analɔm nde kusuŋka ka Manase mɔ, ŋanayi afum wul wəco maas kɔ mɛrəŋ, masar mɛrəŋ (32.200)."},{"book":"Kəlɔm","chapter":"1","verse":"36","text":"Kəbənda ka yuruya ya Beŋyamin, dəcor kɔ dəwɔlɔ k'alɔm mewe ma arkun aŋɛ ŋanasɔtɔ meren wəco mɛrəŋ, haŋ ŋacepər ti, arkun aŋɛ ŋanctam kətɔmpər yosutnɛnɛ mɔ,"},{"book":"Kəlɔm","chapter":"1","verse":"37","text":"analɔm nde kusuŋka ka Beŋyamin arkun wul wəco maas kɔ kəcamət, masar maŋkəlɛ (35.400)."},{"book":"Kəlɔm","chapter":"1","verse":"38","text":"Kəbənda ka yuruya ya Dan, dəcor kɔ dəwɔlɔ k'alɔm mewe ma arkun aŋɛ ŋanasɔtɔ meren wəco mɛrəŋ haŋ ŋacepər ti, kɔ arkun aŋɛ ŋanctam kətɔmpər yosutnɛnɛ mɔ."},{"book":"Kəlɔm","chapter":"1","verse":"39","text":"Awa, nde kusuŋka ka Dan analɔm di arkun wul wəco camət-tin kɔ mɛrəŋ, masar camət-mɛrəŋ (62.700)."},{"book":"Kəlɔm","chapter":"1","verse":"40","text":"Kəbənda ka yuruya ya Asɛr, dəcor kɔ dəwɔlɔ k'alɔm mewe ma arkun aŋɛ ŋanasɔtɔ meren wəco mɛrəŋ haŋ ŋacepər ti, arkun aŋɛ ŋanctam kətɔmpər yosutnɛnɛ mɔ,"},{"book":"Kəlɔm","chapter":"1","verse":"41","text":"arkun aŋɛ analɔm nde kusuŋka ka Asɛr ŋanayi afum wul wəco maŋkəlɛ kɔ pin, masar kəcamət (41.500)."},{"book":"Kəlɔm","chapter":"1","verse":"42","text":"Kɔ kəbənda ka yuruya ya Naftali, dəcor kɔ dəwɔlɔ k'alɔm mewe ma arkun aŋɛ ŋanasɔtɔ meren wəco mɛrəŋ haŋ ŋacepər ti, arkun aŋɛ ŋactam kətɔmpər yosutnɛnɛ mɔ,"},{"book":"Kəlɔm","chapter":"1","verse":"43","text":"akaŋɛ ŋanalɔm nde kusuŋka ka Naftali ŋanayi afum wul wəco kəcamət kɔ maas, masar maŋkəlɛ (53.400)."},{"book":"Kəlɔm","chapter":"1","verse":"44","text":"Arkun akaŋɛ ŋɔ Musa, Aruna kɔ arkun aŋɛ wəco kɔ mɛrəŋ aŋɛ ŋanayɔnɛ akiriŋ a cusuŋka ca Yisrayel mɔ, ŋanalɔm, kəlɔ o kəlɔ fum wəkin."},{"book":"Kəlɔm","chapter":"1","verse":"45","text":"Arkun akaŋɛ ŋ'analɔm aka Yisrayel dacɔ, dəwɔlɔ kɔ dəwɔlɔ kəyɛfɛ aŋɛ ŋanasɔtɔ meren wəco mɛrəŋ haŋ ŋacepər ti, arkun aŋɛ ŋanctam kətɔmpər yosutnɛnɛ Yisrayel mɔ,"},{"book":"Kəlɔm","chapter":"1","verse":"46","text":"arkun aŋɛ analɔm mɔ fəp, ŋanayi afum wul masar camət-tin kɔ maas, masar kəcamət wəco kəcamət (603.550)."},{"book":"Kəlɔm","chapter":"1","verse":"47","text":"ALewy teta kusuŋka kəŋan ananɔŋkəl fɛ ŋa kəlɔm ka aka Yisrayel dacɔ."},{"book":"Kəlɔm","chapter":"1","verse":"48","text":"Kɔ MARIKI oloku Musa:"},{"book":"Kəlɔm","chapter":"1","verse":"49","text":"«Ta mədenɔŋkəl arkun a kusuŋka ka Lewy kəlɔm kɔ aka Yisrayel."},{"book":"Kəlɔm","chapter":"1","verse":"50","text":"Məna, məkekərɛ aLewy nde dǝkiyi da kaŋkəra ka Sede kɔ yosumpər-sumpər kɔ ca yɔkɔ yeyi di disrɛ mɔ fəp. Ŋa ŋande ŋacgbaŋnɛ kaŋkəra ka Sede kɔ yosumpər-sumpər ya di, ŋayɔnɛ akiriŋ a ki, ŋa ŋande ŋackɛl dəkiyi da kaŋkəra dadɔkɔ."},{"book":"Kəlɔm","chapter":"1","verse":"51","text":"K'andecepənɛ kaŋkəra-ɛ, aLewy ŋancekəli dǝkiyi dosoku. K'aŋkɔ sɔ kəcəmbər dǝkiyi dosoku-ɛ, aLewy ŋaŋlɔ sɔ di. Kɔ fum wəfulus ɔlɔtərnɛ di-ɛ, mɛnɛ padif kɔ."},{"book":"Kəlɔm","chapter":"1","verse":"52","text":"Aka Yisrayel fəp nwɛ o nwɛ pəyi saŋka sɔn disrɛ, ta pəbɔlɛnɛ kɔlər ka kəgba kɔn k'asutɛnɛ."},{"book":"Kəlɔm","chapter":"1","verse":"53","text":"ALewy ŋande ŋackɛl dǝkiyi dosoku ndɛ doŋkump kaŋkǝra ka Sede, ntɛ tɔŋsɔŋɛ ta mɛtɛlɛ ma MARIKI mɛbəp kəloŋkanɛ ka afum a Yisrayel mɔ, aLewy ŋacbum dəkiyi dosoku da kaŋkəra ka Sede.»"},{"book":"Kəlɔm","chapter":"1","verse":"54","text":"Kɔ aka Yisrayel ŋayɔ tɔkɔ MARIKI ɛnasom Musa mɔ."}]}