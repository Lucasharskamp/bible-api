{"data":[{"book":"1 కొరింతీ పత్రిక","chapter":"11","verse":"1","text":"నేను క్రీస్తులాగా ప్రవర్తిస్తున్న ప్రకారం మీరూ నాలాగా ఉండండి."},{"book":"1 కొరింతీ పత్రిక","chapter":"11","verse":"2","text":"మీరు అన్ని విషయాల్లో నన్ను జ్ఞాపకం చేసుకుంటూ, నేను మీకు ఉపదేశించిన పద్ధతులను అనుసరిస్తున్నారని మిమ్మల్ని మెచ్చుకొంటున్నాను."},{"book":"1 కొరింతీ పత్రిక","chapter":"11","verse":"3","text":"మీరు తెలుసుకోవలసింది ఏమంటే, పురుషునికి శిరస్సు క్రీస్తు. స్త్రీకి శిరస్సు పురుషుడు. క్రీస్తుకు శిరస్సు దేవుడు."},{"book":"1 కొరింతీ పత్రిక","chapter":"11","verse":"4","text":"తన తల కప్పుకుని ప్రార్థన చేసే పురుషుడు తన తలను అవమానపరచినట్టే."},{"book":"1 కొరింతీ పత్రిక","chapter":"11","verse":"5","text":"తన తల కప్పుకోకుండా ప్రార్థన చేసే, లేక ప్రవచించే స్త్రీ తన తల అవమానపరచినట్టే. ఎందుకంటే అది ఆమె తల గొరిగించుకున్న దానితో సమానం."},{"book":"1 కొరింతీ పత్రిక","chapter":"11","verse":"6","text":"తన తల కప్పుకోని స్త్రీ తన తలవెంట్రుకలు కత్తిరించుకోవాలి. అలా కత్తిరించుకోవడం, లేక పూర్తిగా వెంట్రుకలు తీసివేయడం ఆమెకు అవమానమైతే ఆమె తల కప్పుకోవాలి."},{"book":"1 కొరింతీ పత్రిక","chapter":"11","verse":"7","text":"పురుషుడు దేవుని పోలిక, ఆయన మహిమ. కాబట్టి అతడు తన తల కప్పుకోకూడదు. స్త్రీ పురుషుని మహిమ."},{"book":"1 కొరింతీ పత్రిక","chapter":"11","verse":"8","text":"అదెలాగంటే, స్త్రీ పురుషుని నుండి కలిగింది గాని పురుషుడు స్త్రీ నుండి కలగలేదు."},{"book":"1 కొరింతీ పత్రిక","chapter":"11","verse":"9","text":"స్త్రీని పురుషుని కోసం సృష్టించడం జరిగింది గాని పురుషుణ్ణి స్త్రీ కోసం కాదు."},{"book":"1 కొరింతీ పత్రిక","chapter":"11","verse":"10","text":"కాబట్టి దేవదూతల కారణంగా స్త్రీకి తల మీద ఒక అధికార సూచన ఉండాలి."},{"book":"1 కొరింతీ పత్రిక","chapter":"11","verse":"11","text":"అయితే ప్రభువులో స్త్రీకి వేరుగా పురుషుడు, పురుషునికి వేరుగా స్త్రీ ఉండరు."},{"book":"1 కొరింతీ పత్రిక","chapter":"11","verse":"12","text":"ఏ విధంగా స్త్రీ పురుషుని నుండి కలిగిందో, అలాగే పురుషుడు స్త్రీ మూలంగా కలిగాడు. అయితే సమస్తమూ దేవునినుండే కలుగుతాయి."},{"book":"1 కొరింతీ పత్రిక","chapter":"11","verse":"13","text":"మీరే చెప్పండి. స్త్రీ తల కప్పుకోకుండా దేవునికి ప్రార్థన చేయడం సరైనదేనా?"},{"book":"1 కొరింతీ పత్రిక","chapter":"11","verse":"14","text":"పురుషుడు తల వెంట్రుకలు పెంచుకోవడం అతనికి అవమానమని సహజంగా మీకు అనిపించడం లేదా?"},{"book":"1 కొరింతీ పత్రిక","chapter":"11","verse":"15","text":"దేవుడు స్త్రీకి తల వెంట్రుకలు పైటచెంగుగా ఇచ్చాడు కాబట్టి ఆమె వాటిని పెంచుకోవడం ఆమెకు ఘనత అని మీకు స్వతహాగా తెలుసు కదా!"},{"book":"1 కొరింతీ పత్రిక","chapter":"11","verse":"16","text":"ఈ విషయంలో వేరే వాదనలు చేసేవాడు, మాలో గానీ, దేవుని సంఘంలో గానీ దీనికి వ్యతిరేకంగా వేరొకఅభిప్రాయం లేదని తెలుసుకోవాలి."},{"book":"1 కొరింతీ పత్రిక","chapter":"11","verse":"17","text":"మీకు ఈ క్రింది ఆజ్ఞనిస్తూ మిమ్మల్నేమీ మెచ్చుకోవడం లేదు. ఎందుకంటే మీరు సమావేశం కావడం ఎక్కువ కీడుకే కారణమౌతున్నది గానీ మేలుకు కాదు."},{"book":"1 కొరింతీ పత్రిక","chapter":"11","verse":"18","text":"మొదటి సంగతి, మీరు సమావేశమైనప్పుడు మీలో తగాదాలు ఉన్నాయని వింటున్నాను. కొంతమట్టుకు ఇది నిజమే అనిపిస్తుంది."},{"book":"1 కొరింతీ పత్రిక","chapter":"11","verse":"19","text":"మీలో నిజంగా యోగ్యులు ఎవరో తెలియాలంటే మీలో భిన్నాభిప్రాయాలు ఉండవలసిందే."},{"book":"1 కొరింతీ పత్రిక","chapter":"11","verse":"20","text":"మీరంతా సమావేశమై కలిసి తినేది ప్రభు రాత్రి భోజనం కాదు."},{"book":"1 కొరింతీ పత్రిక","chapter":"11","verse":"21","text":"ఎందుకంటే మీరు ఆ భోజనం తినేటప్పుడు ఒకడికంటే ఒకడు ముందుగా తన మట్టుకు తానే తింటున్నాడు. దీనివలన ఒకడు ఆకలితో ఉండగానే ఇంకొకడు బాగా తిని తాగి మత్తులో మునిగిపోతాడు."},{"book":"1 కొరింతీ పత్రిక","chapter":"11","verse":"22","text":"ఏమిటిది? తిని తాగడానికి మీకు ఇళ్ళు లేవా? దేవుని సంఘాన్ని చిన్నచూపు చూస్తూ లేని వారిని చిన్నచూపు చూస్తూ? మీతో ఏమి చెప్పాలి? మిమ్మల్ని మెచ్చుకోమంటారా? ఈ విషయంలో మిమ్మల్ని మెచ్చుకోలేను."},{"book":"1 కొరింతీ పత్రిక","chapter":"11","verse":"23","text":"నేను మీకు అప్పగించిన దాన్ని ప్రభువే నాకు ఇచ్చాడు. ప్రభు యేసు అప్పగించబడిన రాత్రి, ఆయన ఒక రొట్టె చేత పట్టుకున్నాడు."},{"book":"1 కొరింతీ పత్రిక","chapter":"11","verse":"24","text":"స్తుతులు చెల్లించిన తరువాత దాన్ని విరిచి, “ఇది మీ కోసమైన నా శరీరం. తీసుకుని తినండి. నా జ్ఞాపకార్థం దీన్ని చేయండి” అని చెప్పాడు."},{"book":"1 కొరింతీ పత్రిక","chapter":"11","verse":"25","text":"భోజనం చేసిన తరువాత ఆ విధంగానే ఆయన పాత్రను చేత పట్టుకుని, “ఈ పాత్ర నా రక్తం మూలంగా చేసిన కొత్త నిబంధన. మీరు దీన్ని తాగిన ప్రతిసారీ నన్ను జ్ఞాపకం చేసుకోడానికి దీన్ని చేయండి” అన్నాడు."},{"book":"1 కొరింతీ పత్రిక","chapter":"11","verse":"26","text":"మీరు ఈ రొట్టెను తిని, ఈ పాత్రలోది తాగిన ప్రతిసారీ ప్రభువు వచ్చేవరకూ ఆయన మరణాన్ని ప్రకటిస్తున్నారు."},{"book":"1 కొరింతీ పత్రిక","chapter":"11","verse":"27","text":"కాబట్టి ఎవరైతే అయోగ్యమైన విధానంలో ప్రభువు రొట్టెను తిని ఆయన పాత్రలోది తాగుతారో వారు ప్రభువు శరీరం, ఆయన రక్తం విషయంలో అపరాధులు అవుతారు."},{"book":"1 కొరింతీ పత్రిక","chapter":"11","verse":"28","text":"కాబట్టి ప్రతి ఒక్కడూ తనను తాను పరీక్షించుకుని ఆ రొట్టె తిని, ఆ పాత్రలోది తాగాలి."},{"book":"1 కొరింతీ పత్రిక","chapter":"11","verse":"29","text":"ఎందుకంటే ప్రభువు శరీరం గురించి సరైన అవగాహన లేకుండా దాన్ని తిని, తాగేవాడు తన మీదికి శిక్ష కొని తెచ్చుకుంటున్నాడు."},{"book":"1 కొరింతీ పత్రిక","chapter":"11","verse":"30","text":"ఈ కారణం చేతనే మీలో చాలామంది నీరసంగా, అనారోగ్యంగా ఉన్నారు. చాలామంది చనిపోయారు కూడా."},{"book":"1 కొరింతీ పత్రిక","chapter":"11","verse":"31","text":"అయితే మనలను మనం పరిశీలించుకుంటూ ఉంటే మన పైకి తీర్పు రాదు."},{"book":"1 కొరింతీ పత్రిక","chapter":"11","verse":"32","text":"మనం తీర్పు పొందినా లోకంతో పాటు శిక్షకు గురి కాకుండా ప్రభువు మనలను శిక్షించి సరిదిద్దుతున్నాడు."},{"book":"1 కొరింతీ పత్రిక","chapter":"11","verse":"33","text":"కాబట్టి నా సోదర సోదరీలారా, మీరు భోజనం చేయడానికి వచ్చినప్పుడు ఒకడి కోసం ఒకడు వేచి ఉండండి."},{"book":"1 కొరింతీ పత్రిక","chapter":"11","verse":"34","text":"మీరు ఇలా కలుసుకోవడం మీపై తీర్పు రావడానికి కారణం కాకుండేలా, ఆకలి వేసినవాడు తన ఇంట్లోనే భోజనం చేసి రావాలి. మీరు రాసిన మిగతా సంగతులను నేను మీ దగ్గరకి వచ్చినప్పుడు సరిచేస్తాను."}]}