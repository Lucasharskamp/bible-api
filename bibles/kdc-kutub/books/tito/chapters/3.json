{"data":[{"book":"Tito","chapter":"3","verse":"1","text":"Wakumbuse wanhu wawategeleze wakulu na watawala, na waitande kusang'hana kila sang'hano inogile."},{"book":"Tito","chapter":"3","verse":"2","text":"Walongele waleke kumuliga munhu yoyose, lakini wakale goya na waitegeleze na walaguse uhole kwa kila munhu."},{"book":"Tito","chapter":"3","verse":"3","text":"Aho umwaka siye tukala wabozi, tuleka kutegeleza, tuviziligwa na tukala watumwa wa kusulukila vinhu vitulondile, tukala kwa gehile na migongo, wanhu watwihila na siye tuwehila."},{"book":"Tito","chapter":"3","verse":"4","text":"Lakini kipindi cha bazi na unogelwa wa Imulungu Mkombola wetu vikivikile,"},{"book":"Tito","chapter":"3","verse":"5","text":"katukombola, siyo kwavija tusang'hana mbuli zinogile lakini kwa mbuli ya bazi jake. Na kubitila Loho Yang'alile, yotutenda tuvumbuke sambi na ugima wa sambi kwa kutusunha kwa mazi."},{"book":"Tito","chapter":"3","verse":"6","text":"Imulungu katugwaa Loho Yang'halile ng'hani kubitila Yesu Kilisito Mkombola wetu,"},{"book":"Tito","chapter":"3","verse":"7","text":"ili kwa ng'hekewa ya Imulungu yatutende tunoge mgameso gake na tubokele ugima wa milele utubeta."},{"book":"Tito","chapter":"3","verse":"8","text":"Mbuli ino inilonga ukweli wiiyeka."},{"book":"Tito","chapter":"3","verse":"9","text":"Lakini inege na mbuli za ubozi, ndwagi na kuibamilila mbuli ya msafa wa ng'holo za wahenga na mbuli ya Malagizo ga Musa. Mbuli zizo haziwafaya bule na zabule kinhu."},{"book":"Tito","chapter":"3","verse":"10","text":"Munhu yotenda wanhu waigole mzume kwa miyanza mibili abaho muleke."},{"book":"Tito","chapter":"3","verse":"11","text":"Kojuwa kuwa munhu kamba ayo koulema ukweli, na nzambi zake zomulagusa kabananga."},{"book":"Tito","chapter":"3","verse":"12","text":"Vonda nimtume Alitemi hebu Tukiko kumwako, tenda viudaha wize ako Nikopoli kundola, kwavija nigesa kukala ako kipindi cha kihuhwe."},{"book":"Tito","chapter":"3","verse":"13","text":"Wamba ng'hani kumtaza Zena ija yagajuwile goya malagizo na Apolo ili wadahe kusonga mwanza wao, na sikuwahungukilwe kinhu."},{"book":"Tito","chapter":"3","verse":"14","text":"Wanhu zetu waifunze kipindi chose kutenda ganogile ili wawataze mna ivinhu vilondigwa muugima, na ugima wao uwafaye."},{"book":"Tito","chapter":"3","verse":"15","text":"Wanhu wose weli hamoja na niye owalamusa. Walamuseni mbwiga zetu mna ukumtamanila Imulungu."}]}