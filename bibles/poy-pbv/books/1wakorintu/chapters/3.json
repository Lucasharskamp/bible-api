{"data":[{"book":"1 Wakorintu","chapter":"3","verse":"1","text":"Walongu wayangu, neni mweziti ndiri kutakula na mwenga gambira wana wina na Rohu gwa Mlungu, ntakula na mwenga gambira wantu wa pasipanu, gambira wanonu mumakaliru ga Shikristu."},{"book":"1 Wakorintu","chapter":"3","verse":"2","text":"Nuwalandiziya mwenga maweri, pota na kuwapanani shiboga shikamala, toziya mwenga maweni shirii. Ata vinu mwakala ndiri kushiliya."},{"book":"1 Wakorintu","chapter":"3","verse":"3","text":"Toziya mwenga mwankulikala gambira wantu wa pasipanu ntambu yawalikala. Hashi, yanakaka ndiri kuwera kwana weya na kulilewana pakati penu? Goseri aga gawalanguziyani mwenga mwankali wantu wa pasipanu na mwankulikala gambira pasipanu ntambu yapafira."},{"book":"1 Wakorintu","chapter":"3","verse":"4","text":"Yumu gwenu pakatakula, “Neni nufata Paulu,” Na yumonga kalonga, “Neni numufata Apolu.” Hashi, mtenda ndiri gambira wantu wa pasipanu ntambu yawatenda?"},{"book":"1 Wakorintu","chapter":"3","verse":"5","text":"Hashi, Apolu ndo gaa? Hashi, Paulu ndo gaa? Twenga twa wantumintumi hera wa Mlungu, yatuwajegerani mwenga njimiru. Kila yumu gwetu katenda lihengu lyakapananitwi na Mtuwa."},{"book":"1 Wakorintu","chapter":"3","verse":"6","text":"Neni nyaliti mbeyu na Apolu katiriti mashi, kumbiti Mlungu ndo yakayimeriziyiti mbeyu ayi."},{"book":"1 Wakorintu","chapter":"3","verse":"7","text":"Ulii yakayaliti na ulii yakitiliti mashi shintu ndiri, kumbiti Mlungu gweka yakuwi ndo yakavitenditi vyoseri avi vikuli."},{"book":"1 Wakorintu","chapter":"3","verse":"8","text":"Muntu yakayaliti na muntu yakitiliti mashi, woseri watenda lihengu lyakulinganira, Mlungu hakamfupi kila muntu kulawirana na lihengu lyakatenditi."},{"book":"1 Wakorintu","chapter":"3","verse":"9","text":"Toziya twenga twawalongu, tutenda lihengu pamuhera na Mlungu na mwenga mwalirambu lya Mlungu na mwenga mwanumba ya Mlungu."},{"book":"1 Wakorintu","chapter":"3","verse":"10","text":"Kwa utanga wa mafupu gampananitwi na Mlungu, ntenditi lihengu gambira mnyawa numba na ntuliti lyanjiru, muntu gwingi kankunyawa palyanjiru ali. Kumbiti kila muntu kaliloli weri ntambu yakanyawa."},{"book":"1 Wakorintu","chapter":"3","verse":"11","text":"Kwahera muntu gwingi yakaweza kutula lyanjiru lyamonga pa ulii yakalituliti kala, lyanjiru ali ndo Yesu Kristu."},{"book":"1 Wakorintu","chapter":"3","verse":"12","text":"Pa lyanjiru ali, wantu wamonga hawanyawi kwa zahabu ama madini gawagashema mpiya ama kwa mabuwi ga mpiya zivuwa, ama mitera ama miteti ama lyasi."},{"book":"1 Wakorintu","chapter":"3","verse":"13","text":"Na uherepa wa lihengu lya kila muntu haliwoneki mulishaka lya Kristu pakashigubutula. Toziya mulishaka ali motu hagugubutuli lihengu lya kila muntu na motu hagupimi na kulanguziya uherepa wakuwi."},{"book":"1 Wakorintu","chapter":"3","verse":"14","text":"Payiwera shakanyawiti muntu palyanjiru alu pashilungula ndiri mumotu agu, su mnyawa numba hakawanki lifupu."},{"book":"1 Wakorintu","chapter":"3","verse":"15","text":"Kumbiti lihengu lya muntu yoseri palilungulira, kumbiti yakanyawiti hakaagamiziyi lifupu lyakuwi, kumbiti mweni hakalopoziwi gambira kusolopoka kulawa mumotu."},{"book":"1 Wakorintu","chapter":"3","verse":"16","text":"Hashi, mwenga muvimana ndiri kuwera mwenga Mwanumba nkulu ya Mlungu na Rohu gwa Mlungu kalikala mngati mwemwenga?"},{"book":"1 Wakorintu","chapter":"3","verse":"17","text":"Su muntu pakaihalibisiya Numba nkulu ya Mlungu, Mlungu hakamuhalabisiyi yomberi. Toziya Numba nkulu ya Mlungu ndo inanagala na maweni mwenga ndo handa numba ya Mlungu."},{"book":"1 Wakorintu","chapter":"3","verse":"18","text":"Namulipayira! Muntu yoseri pakati pa mwenga pakalihola kana luhala lwa ntambu ya pasipanu, mbaka kaweri mzyigizyigi su kapati kuwera na luhala lwa nakaka."},{"book":"1 Wakorintu","chapter":"3","verse":"19","text":"Toziya luhala lwa wantu wa pasipanu luwera luzyigizyigi kulongolu kwa Mlungu. Malembu Mananagala ntambu yagalonga, “Mlungu kankuwagomiziya yawawera na luhala muwujanja wawu.”"},{"book":"1 Wakorintu","chapter":"3","verse":"20","text":"Na Malembu Mananagala gamonga kayi, “Mtuwa kavimana kuwera maholu ga yawawera na luhala gafaa ndiri.”"},{"book":"1 Wakorintu","chapter":"3","verse":"21","text":"Su muntu nakalitumbiria kila shintu shawatenda wantu, toziya kila shintu sha mwenga."},{"book":"1 Wakorintu","chapter":"3","verse":"22","text":"Kaweri Paulu ama Apolu ama Kefa ama pasipanu ama makaliru ama kuhowa, ama vitwatira vya vinu na vya shakapanu, vyoseri vya mwenga."},{"book":"1 Wakorintu","chapter":"3","verse":"23","text":"Na mwenga mwawantu wa Kristu na Kristu gwa Mlungu."}]}