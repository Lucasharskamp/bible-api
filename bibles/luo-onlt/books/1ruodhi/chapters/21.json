{"data":[{"book":"1 Ruodhi","chapter":"21","verse":"1","text":"Bangʼ kinde moko wach nowuok momako puoth mzabibu mar Naboth ja-Jezreel, puoth mzabibuno ne nitie Jezreel, machiegni gi dala ruoth maduongʼ mar Ahab ma ruodh Samaria."},{"book":"1 Ruodhi","chapter":"21","verse":"2","text":"Ahab nowachone Naboth niya, “Yie akaw puothi mar mzabibu alok puoth alot nikech ochiegni gi dalana maduongʼ. To kar puodhono abiro miyi puoth mzabibu maber moloyo, to bende ka ihero to anachuli gimoro amora midwaro.”"},{"book":"1 Ruodhi","chapter":"21","verse":"3","text":"To Naboth nodwoke niya, “Jehova Nyasaye ok dibed mamor kade amiyi puodho ma en mwandu kwerena.”"},{"book":"1 Ruodhi","chapter":"21","verse":"4","text":"Omiyo Ahab nodok dala kokuyo kendo ka iye owangʼ nikech Naboth ja-Jezreel nodwoke niya, “Ok anamiyi gir mwandu mar kwerena.” Nonindo e kitandane ka oparore kendo notamore chiemo."},{"book":"1 Ruodhi","chapter":"21","verse":"5","text":"Jaode Jezebel nobiro ire e ot mopenje niya, “En angʼo momiyo ikuyo? En angʼo momoni chiemo?”"},{"book":"1 Ruodhi","chapter":"21","verse":"6","text":"Nodwoke niya, “Nikech nawacho ni Naboth ja-Jezreel ni, ‘Yie iusna puothi mar mzabibu; to ka ok kamano, to anyalo miyi puoth mzabibu machielo kare.’ En to nodwoke ni, ‘Ok anamiyi puotha mar mzabibu.’ ”"},{"book":"1 Ruodhi","chapter":"21","verse":"7","text":"Jezebel jaode to nowachone niya, “Bende e kaka onego itimri to in e ruoth mar Israel? Aa malo kendo ichiem! Bed mamor. Abiro miyi puoth mzabibu mar Naboth ja-Jezreel.”"},{"book":"1 Ruodhi","chapter":"21","verse":"8","text":"Omiyo nondiko barupe kotiyo gi nying Ahab moketo kido mar ruoth kuomgi kendo mi oorgi ir jodongo kod joka ruoth mane odak kode e dala maduongʼ mar Naboth."},{"book":"1 Ruodhi","chapter":"21","verse":"9","text":"E barupego nondikoe kama:"},{"book":"1 Ruodhi","chapter":"21","verse":"10","text":"To keturu joma timbegi mono ariyo momanyore kode kendo ketgiuru mondo gihangne wach ni osekwongʼo Nyasaye kod ruoth. Eka ugole oko kendo uchiele gi kite nyaka otho.”"},{"book":"1 Ruodhi","chapter":"21","verse":"11","text":"Omiyo jodongo kod joka ruoth mane odak e dala maduongʼ mar Naboth notimo kaka Jezebel nochikogi e barupego mane osendikonigi."},{"book":"1 Ruodhi","chapter":"21","verse":"12","text":"Negilando chiengʼ tweyo chiemo kendo negiketo Naboth obet piny e nyim ji kama oyiedhi."},{"book":"1 Ruodhi","chapter":"21","verse":"13","text":"Eka ji ariyo ma timbegi mono nobiro mobedo momanyore kode e nyim ji, mohangone wach kawacho niya, “Naboth osekwongʼo Nyasaye gi ruoth.” Omiyo ne gigole oko mar dala mi gigoye gi kite ma otho."},{"book":"1 Ruodhi","chapter":"21","verse":"14","text":"Eka negioro ni Jezebel wach kama, “Naboth osego gi kite motho.”"},{"book":"1 Ruodhi","chapter":"21","verse":"15","text":"Mapiyo piyo ka Jezebel nowinjo ni Naboth osego gi kite motho, nonyiso Ahab niya, “Aa malo mondo ikaw puoth mzabibu mar Naboth ja-Jezreel, mane odagi usoni, ok ongima, osetho.”"},{"book":"1 Ruodhi","chapter":"21","verse":"16","text":"Kane Ahab owinjo ni Naboth osetho, noa malo modhi mondo okaw puoth Naboth mar mzabibu obed mare."},{"book":"1 Ruodhi","chapter":"21","verse":"17","text":"Eka wach Jehova Nyasaye nobiro ni Elija ja-Tishbi:"},{"book":"1 Ruodhi","chapter":"21","verse":"18","text":"“Dhiyo mondo irom gi Ahab ruodh Israel molocho Samaria. Koro entie e puoth Naboth mar mzabibu mosedhiye mondo okaw obed mare."},{"book":"1 Ruodhi","chapter":"21","verse":"19","text":"Nyise kama, ‘Ma e gima Jehova Nyasaye wacho, Donge isenego ngʼato kendo mikawo mwandune?’ Wachne kendo ni, ‘Ma e gima Jehova Nyasaye wacho, Kama guogi nonangʼoe remb Naboth, bende e kama guogi biro nangʼoe rembi in iwuon, ee, mana in!’ ”"},{"book":"1 Ruodhi","chapter":"21","verse":"20","text":"Ahab nowacho ni Elija niya, “Kamano iseyuda in jasika!”"},{"book":"1 Ruodhi","chapter":"21","verse":"21","text":"Abiro kelo masira kuomi. Abiro tieko nyikwayi kendo abiro ngʼado oko nyathi moro amora ma wuowi ma chogo moa dhood Ahab e piny Israel; bed ni gin wasumbini kata ok gin wasumbini."},{"book":"1 Ruodhi","chapter":"21","verse":"22","text":"Abiro loko odi kaka mar Jeroboam wuod Nebat gi kaka mar Baasha wuod Ahija nikech isemiya mirima kendo isemiyo Israel otimo richo.”"},{"book":"1 Ruodhi","chapter":"21","verse":"23","text":"Kendo kuom Jezebel Jehova Nyasaye nowacho kama, guogi biro kidho Jezebel e tie ohinga mar Jezreel."},{"book":"1 Ruodhi","chapter":"21","verse":"24","text":"“Guogi biro chamo joka Ahab motho e mier madongo kendo winy mae kor polo biro chamo mago motho e pewe.”"},{"book":"1 Ruodhi","chapter":"21","verse":"25","text":"Ne onge ngʼat moro machielo machalo gi Ahab, mane ochiwore ni timo richo e nyim Jehova Nyasaye, kijiwe e timo kamano gi jaode Jezebel."},{"book":"1 Ruodhi","chapter":"21","verse":"26","text":"Timbene ne richoe moloyo koluwo bangʼ nyiseche mamoko, mana kaka jo-Amor mane Jehova Nyasaye oriembo e nyim jo-Israel."},{"book":"1 Ruodhi","chapter":"21","verse":"27","text":"Kane Ahab owinjo wechegi duto, noyiecho lepe, morwako lep gunia kendo notweyo chiemo. Nonindo gi lepe mag guniago kendo nowuotho kokuyo."},{"book":"1 Ruodhi","chapter":"21","verse":"28","text":"Eka wach Jehova Nyasaye nobiro ni Elija ja-Tishbi, kawacho niya,"},{"book":"1 Ruodhi","chapter":"21","verse":"29","text":"“Bende isefwenyo kaka sani Ahab osebolore e nyima? Nikech osebolore, ok anakel masirani e ndalone, to abiro kele e ode e kinde mag wuode.”"}]}