{"data":[{"book":"اشعیا","chapter":"2","verse":"1","text":"پیغام دیگری دربارهٔ سرزمین یهودا و شهر اورشلیم از جانب خداوند به اشعیا پسر آموص رسید:"},{"book":"اشعیا","chapter":"2","verse":"2","text":"در روزهای آخر، کوهی که خانهٔ خداوند بر آن قرار دارد، بلندترین قلهٔ دنیا محسوب خواهد شد و مردم از سرزمینهای مختلف به آنجا روانه خواهند گردید."},{"book":"اشعیا","chapter":"2","verse":"3","text":"آنان خواهند گفت: «بیایید به کوه خداوند که خانهٔ خدای یعقوب بر آن قرار دارد برویم تا او قوانین خود را به ما یاد دهد و ما آنها را اطاعت کنیم.» زیرا خداوند احکام خود را از صهیون و کلامش را از اورشلیم صادر می‌کند."},{"book":"اشعیا","chapter":"2","verse":"4","text":"خداوند در میان قومها داوری خواهد کرد و به منازعات بین قومها خاتمه خواهد داد. ایشان شمشیرهای خود را برای ساختن گاوآهن در هم خواهند شکست، و نیزه‌های خویش را برای تهیۀ اره. قومها دیگر به جان هم نخواهند افتاد و خود را برای جنگ آماده نخواهند کرد."},{"book":"اشعیا","chapter":"2","verse":"5","text":"ای نسل یعقوب بیایید در نور خداوند راه برویم!"},{"book":"اشعیا","chapter":"2","verse":"6","text":"تو، ای خداوند، قوم خود خاندان یعقوب را ترک کرده‌ای زیرا سرزمین ایشان از جادوگری شرقی‌ها و فلسطینی‌ها پر شده و مردم رسوم بیگانگان را به‌جا می‌آورند."},{"book":"اشعیا","chapter":"2","verse":"7","text":"سرزمین آنها مملو از طلا و نقره گشته و گنجهایشان بی انتهاست، زمینشان از اسبها پر شده و ارابه‌هایشان بی پایان است."},{"book":"اشعیا","chapter":"2","verse":"8","text":"سرزمین آنها آکنده از بتهاست و ساخته‌های دست خویش را پرستش می‌کنند، یعنی آنچه را که با انگشتان خود ساخته‌اند."},{"book":"اشعیا","chapter":"2","verse":"9","text":"مردم جلوی آنها خم می‌شوند و خود را پست می‌سازند، پس تو آنها را نخواهی بخشید."},{"book":"اشعیا","chapter":"2","verse":"10","text":"مردم از ترس خداوند و هیبت حضور او به درون غارها و شکاف صخره‌ها خواهند خزید و خود را در خاک پنهان خواهند کرد."},{"book":"اشعیا","chapter":"2","verse":"11","text":"در آن روز، بلندپروازی و تکبر انسانها نابود خواهد شد و فقط خداوند متعال خواهد بود."},{"book":"اشعیا","chapter":"2","verse":"12","text":"روزی خواهد رسید که خداوند لشکرهای آسمان بر ضد اشخاص مغرور و متکبر و بر هر آنچه برافراشته شده باشد، برخواهد خاست و آنها را پست خواهد کرد."},{"book":"اشعیا","chapter":"2","verse":"13","text":"همهٔ سروهای بلند لبنان و بلوطهای ستبر باشان خم خواهند گردید."},{"book":"اشعیا","chapter":"2","verse":"14","text":"تمام کوهها و تپه‌های بلند،"},{"book":"اشعیا","chapter":"2","verse":"15","text":"و همهٔ برجها و حصارهای مرتفع با خاک یکسان خواهند شد."},{"book":"اشعیا","chapter":"2","verse":"16","text":"تمام کشتی‌های بزرگ و باشکوه، در برابر خداوند متلاشی خواهند گردید."},{"book":"اشعیا","chapter":"2","verse":"17-18","text":"تمام شکوه و عظمت انسان از بین خواهد رفت و غرور آدمیان به خاک نشانده خواهد شد. بتها به کلی نابود خواهند گردید و در آن روز فقط خداوند متعال خواهد بود."},{"book":"اشعیا","chapter":"2","verse":"19","text":"هنگامی که خداوند برخیزد تا زمین را بلرزاند، تمام دشمنانش از ترس و از هیبت جلال او به درون غارها و شکاف صخره‌ها خواهند خزید."},{"book":"اشعیا","chapter":"2","verse":"20","text":"آنگاه مردم بتهای طلا و نقرهٔ خود را که برای پرستش ساخته بودند، برای موشهای کور و خفاشها خواهند گذاشت."},{"book":"اشعیا","chapter":"2","verse":"21","text":"ایشان به درون غارها خواهند خزید تا از هیبت جلال خداوند که برخاسته است تا زمین را به لرزه درآورد، خود را در میان شکافهای صخره‌ها پنهان سازند."},{"book":"اشعیا","chapter":"2","verse":"22","text":"انسان چقدر ضعیف است! او مثل نفسی که می‌کشد ناپایدار است! هرگز به انسان توکل نکنید."}]}