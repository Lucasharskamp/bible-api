{"data":[{"book":"न्यायियों","chapter":"1","verse":"1","text":"यहोशू के मरने के बाद इस्राएलियों ने यहोवा से पूछा, “कनानियों के विरुद्ध लड़ने को हमारी ओर से पहले कौन चढ़ाई करेगा?”"},{"book":"न्यायियों","chapter":"1","verse":"2","text":"यहोवा ने उत्तर दिया1:2 यहोवा ने उत्तर दिया: यहूदा को चिट्ठी के द्वारा मिला वह देश का एक भाग था, न कि सम्पूर्ण कनान। यहूदा को प्राथमिकता देना परमेश्वर के निर्देश का स्पष्ट संकेत है। , “यहूदा चढ़ाई करेगा; सुनो, मैंने इस देश को उसके हाथ में दे दिया है।”"},{"book":"न्यायियों","chapter":"1","verse":"3","text":"तब यहूदा ने अपने भाई शिमोन से कहा, “मेरे संग मेरे भाग में आ, कि हम कनानियों से लड़ें; और मैं भी तेरे भाग में जाऊँगा।” अतः शिमोन उसके संग चला।"},{"book":"न्यायियों","chapter":"1","verse":"4","text":"और यहूदा ने चढ़ाई की, और यहोवा ने कनानियों और परिज्जियों को उसके हाथ में कर दिया; तब उन्होंने बेजेक में उनमें से दस हजार पुरुष मार डाले।"},{"book":"न्यायियों","chapter":"1","verse":"5","text":"और बेजेक में अदोनीबेजेक को पाकर वे उससे लड़े, और कनानियों और परिज्जियों को मार डाला।"},{"book":"न्यायियों","chapter":"1","verse":"6","text":"परन्तु अदोनीबेजेक भागा; तब उन्होंने उसका पीछा करके उसे पकड़ लिया, और उसके हाथ पाँव के अँगूठे काट डाले।"},{"book":"न्यायियों","chapter":"1","verse":"7","text":"तब अदोनीबेजेक ने कहा, “हाथ पाँव के अँगूठे काटे हुए सत्तर राजा मेरी मेज के नीचे टुकड़े बीनते थे; जैसा मैंने किया था, वैसा ही बदला परमेश्वर ने मुझे दिया है।” तब वे उसे यरूशलेम को ले गए और वहाँ वह मर गया।"},{"book":"न्यायियों","chapter":"1","verse":"8","text":"यहूदियों ने यरूशलेम से लड़कर उसे ले लिया, और तलवार से उसके निवासियों को मार डाला, और नगर को फूँक दिया।"},{"book":"न्यायियों","chapter":"1","verse":"9","text":"और तब यहूदी पहाड़ी देश और दक्षिण देश, और नीचे के देश में रहनेवाले कनानियों से लड़ने को गए।"},{"book":"न्यायियों","chapter":"1","verse":"10","text":"और यहूदा ने उन कनानियों पर चढ़ाई की जो हेब्रोन में रहते थे (हेब्रोन का नाम तो पूर्वकाल में किर्यतअर्बा था); और उन्होंने शेशै, अहीमन, और तल्मै को मार डाला।"},{"book":"न्यायियों","chapter":"1","verse":"11","text":"वहाँ से उसने जाकर दबीर के निवासियों पर चढ़ाई की। दबीर का नाम तो पूर्वकाल में किर्यत्सेपेर था।"},{"book":"न्यायियों","chapter":"1","verse":"12","text":"तब कालेब ने कहा, “जो किर्यत्सेपेर को मारकर ले ले उससे मैं अपनी बेटी अकसा का विवाह कर दूँगा।”"},{"book":"न्यायियों","chapter":"1","verse":"13","text":"इस पर कालेब के छोटे भाई कनजी ओत्नीएल ने उसे ले लिया; और उसने उससे अपनी बेटी अकसा का विवाह कर दिया।"},{"book":"न्यायियों","chapter":"1","verse":"14","text":"और जब वह ओत्नीएल के पास आई, तब उसने उसको अपने पिता से कुछ भूमि माँगने को उभारा; फिर वह अपने गदहे पर से उतरी, तब कालेब ने उससे पूछा, “तू क्या चाहती है?”"},{"book":"न्यायियों","chapter":"1","verse":"15","text":"वह उससे बोली, “मुझे आशीर्वाद दे; तूने मुझे दक्षिण देश तो दिया है, तो जल के सोते भी दे।” इस प्रकार कालेब ने उसको ऊपर और नीचे के दोनों सोते दे दिए।"},{"book":"न्यायियों","chapter":"1","verse":"16","text":"मूसा के साले, एक केनी मनुष्य की सन्तान, यहूदी के संग खजूरवाले नगर से यहूदा के जंगल में गए जो अराद के दक्षिण की ओर है, और जाकर इस्राएली लोगों के साथ रहने लगे।"},{"book":"न्यायियों","chapter":"1","verse":"17","text":"फिर यहूदा ने अपने भाई शिमोन के संग जाकर सपत में रहनेवाले कनानियों को मार लिया, और उस नगर का सत्यानाश कर डाला। इसलिए उस नगर का नाम होर्मा1:17 होर्मा: उस समय जिस विनाश की शपथ खाई गई थी वह अपूर्ण रही। यह यहोशू द्वारा शपथ खाने के छः: वर्ष पश्चात् हुआ।  पड़ा।"},{"book":"न्यायियों","chapter":"1","verse":"18","text":"और यहूदा ने चारों ओर की भूमि समेत गाज़ा, अश्कलोन, और एक्रोन को ले लिया।"},{"book":"न्यायियों","chapter":"1","verse":"19","text":"यहोवा यहूदा के साथ रहा, इसलिए उसने पहाड़ी देश के निवासियों को निकाल दिया; परन्तु तराई के निवासियों के पास लोहे के रथ थे, इसलिए वह उन्हें न निकाल सका।"},{"book":"न्यायियों","chapter":"1","verse":"20","text":"और उन्होंने मूसा के कहने के अनुसार हेब्रोन कालेब को दे दिया: और उसने वहाँ से अनाक के तीनों पुत्रों को निकाल दिया।"},{"book":"न्यायियों","chapter":"1","verse":"21","text":"और यरूशलेम में रहनेवाले यबूसियों को बिन्यामीनियों ने न निकाला; इसलिए यबूसी आज के दिन तक यरूशलेम में बिन्यामीनियों के संग रहते हैं।"},{"book":"न्यायियों","chapter":"1","verse":"22","text":"फिर यूसुफ के घराने ने बेतेल1:22 बेतेल: यह स्थान बिन्यामीन की सीमाओं में था परन्तु जैसा हम यहाँ देखते है यूसुफ के कुल के द्वारा जीत लिया गया था और सम्भवत: उन्हीं के पास रहा। पर चढ़ाई की; और यहोवा उनके संग था।"},{"book":"न्यायियों","chapter":"1","verse":"23","text":"और यूसुफ के घराने ने बेतेल का भेद लेने को लोग भेजे। और उस नगर का नाम पूर्वकाल में लूज था।"},{"book":"न्यायियों","chapter":"1","verse":"24","text":"और भेदियों ने एक मनुष्य को उस नगर से निकलते हुए देखा, और उससे कहा, “नगर में जाने का मार्ग हमें दिखा, और हम तुझ पर दया करेंगे।”"},{"book":"न्यायियों","chapter":"1","verse":"25","text":"जब उसने उन्हें नगर में जाने का मार्ग दिखाया, तब उन्होंने नगर को तो तलवार से मारा, परन्तु उस मनुष्य को सारे घराने समेत छोड़ दिया।"},{"book":"न्यायियों","chapter":"1","verse":"26","text":"उस मनुष्य ने हित्तियों के देश में जाकर एक नगर बसाया, और उसका नाम लूज रखा; और आज के दिन तक उसका नाम वही है।"},{"book":"न्यायियों","chapter":"1","verse":"27","text":"मनश्शे ने अपने-अपने गाँवों समेत बेतशान, तानाक, दोर, यिबलाम, और मगिद्दो के निवासियों को न निकाला; इस प्रकार कनानी उस देश में बसे ही रहे।"},{"book":"न्यायियों","chapter":"1","verse":"28","text":"परन्तु जब इस्राएली सामर्थी हुए, तब उन्होंने कनानियों से बेगारी ली, परन्तु उन्हें पूरी रीति से न निकाला।"},{"book":"न्यायियों","chapter":"1","verse":"29","text":"एप्रैम ने गेजेर में रहनेवाले कनानियों को न निकाला; इसलिए कनानी गेजेर में उनके बीच में बसे रहे।"},{"book":"न्यायियों","chapter":"1","verse":"30","text":"जबूलून ने कित्रोन और नहलोल के निवासियों को न निकाला; इसलिए कनानी उनके बीच में बसे रहे, और उनके वश में हो गए।"},{"book":"न्यायियों","chapter":"1","verse":"31","text":"आशेर ने अक्को, सीदोन, अहलाब, अकजीब, हेलबा, अपीक, और रहोब के निवासियों को न निकाला था;"},{"book":"न्यायियों","chapter":"1","verse":"32","text":"इसलिए आशेरी लोग देश के निवासी कनानियों के बीच में बस गए; क्योंकि उन्होंने उनको न निकाला था।"},{"book":"न्यायियों","chapter":"1","verse":"33","text":"नप्ताली ने बेतशेमेश और बेतनात के निवासियों को न निकाला, परन्तु देश के निवासी कनानियों के बीच में बस गए; तो भी बेतशेमेश और बेतनात के लोग उनके वश में हो गए।"},{"book":"न्यायियों","chapter":"1","verse":"34","text":"एमोरियों ने दानियों को पहाड़ी देश में भगा दिया, और तराई में आने न दिया;"},{"book":"न्यायियों","chapter":"1","verse":"35","text":"इसलिए एमोरी हेरेस नामक पहाड़, अय्यालोन और शाल्बीम में बसे ही रहे, तो भी यूसुफ का घराना यहाँ तक प्रबल हो गया कि वे उनके वश में हो गए।"},{"book":"न्यायियों","chapter":"1","verse":"36","text":"और एमोरियों के देश की सीमा अक्रब्बीम नामक पर्वत की चढ़ाई से आरम्भ करके ऊपर की ओर थी।"}]}