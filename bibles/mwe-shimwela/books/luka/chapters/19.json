{"data":[{"book":"Luka","chapter":"19","verse":"1","text":"A Yeshu gubhajinjile nshilambo sha ku Yeliko, nipita pakatipakati ja shene shilambosho."},{"book":"Luka","chapter":"19","verse":"2","text":"Bhashinkupagwa bhandu bhamo pashilambopo bhashemwaga a Shakayo, bhakulungwa bha bhaakamula bhaaliji tajili."},{"book":"Luka","chapter":"19","verse":"3","text":"Bhatendaga pinga bhaabhone a Yeshu shibhali, ikabheje kwa ligongo lya lugwinjili lwa bhandu na pabha bhashinkubha bhabhaupi, bhangakombola kwaabhona."},{"book":"Luka","chapter":"19","verse":"4","text":"Kwa nneyo, kwa lubhilo, gubhalongolele, gubhakwelile munkongo gwankulungwa nkupinga bhaabhone a Yeshu, pabha shibhapite mpanda gogo."},{"book":"Luka","chapter":"19","verse":"5","text":"Bhai a Yeshu bhakaisheje penepo, gubhalolile kunani gubhashite, “A Shakayo, ntulushe shangu, pabha lelo shindame kunngwenu.”"},{"book":"Luka","chapter":"19","verse":"6","text":"A Shakayo shangupe gubhatulwishe, gubhaaposhele kunngwabho akuno bhalikwinonyela kaje."},{"book":"Luka","chapter":"19","verse":"7","text":"Bhandu bhowe bhakagabhonanjeje genego, gubhatandubhenje kuinginika bhalinkutinji, “Bhashikwenda tama kuka mundu akwete yambi.”"},{"book":"Luka","chapter":"19","verse":"8","text":"Ikabheje a Shakayo gubhajimi mmujo, gubhaabhalanjile a Yeshu, “Mmakulungwa nnole! Nne shing'abhanye mali gangu pakatipakati naapanganje bhaalaga, na ibhaga nintolele mundu shindu shoshowe kwa unami, shinimmujishiye pasheshe.”"},{"book":"Luka","chapter":"19","verse":"9","text":"A Yeshu gubhaabhalanjile, “Lelo ntapulo ujinjile nnyumba muno, pabha jweneju nneila peila ni jwa shipinga sha a Bhulaimu."},{"book":"Luka","chapter":"19","verse":"10","text":"Pabha Mwana juka Mundu kwaishe kuloleya na tapula bhaobhilenje.”"},{"book":"Luka","chapter":"19","verse":"11","text":"Bhandu bhatendaga kwaapilikanishiyanga a Yeshu, kwa nneyo gubhaatanjilenje lutango luna, bhashinkutenda nneyo pabha bhatendaga bhandishila ku Yelushalemu na bhandunji pubhaganishiyangaga kuti Upalume gwa a Nnungu unakwiya malanga gogo."},{"book":"Luka","chapter":"19","verse":"12","text":"Gubhaalugulilenje, “Bhashinkupagwa bhandu bhamo bha shipinga sha upalume, bhashinkwenda kushilambo sha talika nkupinga bhakapegwe ukulungwa bhabhe a mpalume na bhabhuje."},{"book":"Luka","chapter":"19","verse":"13","text":"Bhai, bhakanabhe jabhula bhashinkwaashemanga bhatumishi bhabho kumi, nikwapanganga kila mundu lipungu lya ela, bhalinkuti, ‘Ntendelanje upindi mpaka pushimuje.’"},{"book":"Luka","chapter":"19","verse":"14","text":"Ikabheje bhashilambo ajabhonji bhatendaga kwaapatanga, gubhaatumilenje mitume bhakagulanje, bhakalugulanje kuti, ‘Tukakwaapinga abha bhatutagwale.’ ”"},{"book":"Luka","chapter":"19","verse":"15","text":"“Bhakapateje upalume gubhabhujile kumui, na shangupe gubhalajile bhatumishi bhala bhashemwanje, nkupinga bhamumanye kila mundu shapatile."},{"book":"Luka","chapter":"19","verse":"16","text":"Ntumishi jwa ntai gwaishe nigwashite, ‘Mmakulungwa ela imwambele ila, ipatikene pwaida likumi limo.’"},{"book":"Luka","chapter":"19","verse":"17","text":"Na bhalabho gubhammalanjile, ‘Utendile ukoto, ugwe ntumishi nnguja. Pabha ushikulupalika pa shindu shishoko, shinikupe ukulungwa gwa ilambo kumi!’"},{"book":"Luka","chapter":"19","verse":"18","text":"Ntumishi jwa bhili gwaishe, nigwashite, ‘Mmakulungwa ela imwambele ila, mbatile pwaida paano.’"},{"book":"Luka","chapter":"19","verse":"19","text":"Bhakulungwa gubhammalanjile, ‘Numbe ugwe shubhe nkulungwa jwa ilambo nng'ano.’"},{"book":"Luka","chapter":"19","verse":"20","text":"“Ntumishi juna gwaishe, nigwashite, ‘Mmakulungwa ajino ela jenu, nashinkuiya ukoto nshigubho,"},{"book":"Luka","chapter":"19","verse":"21","text":"pabha nashinkunnjogopa mmwe mmandu mmanonopa ntima. Mmwe nnatola yangali yenu, nnaneng'ena munkapandileje.’"},{"book":"Luka","chapter":"19","verse":"22","text":"Na bhalabho gubhammalanjile, ‘Ngunakuukumula kwa ligongo lya malobhe gako, ugwe ntumishi ujwangali gwa mmbone! Ibhaga gwamumanyi kuti nne namundu jwa nonopa ntima, ngunatola yangali yanngu na ngunaneng'ena mungapandileje."},{"book":"Luka","chapter":"19","verse":"23","text":"Bhai kwa nndi unabhishe ela jangu kubhenki, na nne ngatolile na pwaida nkubhuja mwanja gwangu?’ ”"},{"book":"Luka","chapter":"19","verse":"24","text":"Penepo gubhaalugulilenje bhalinginji pepala bhala, “Mumpokonyolanje elajo, nkampanganje apatile pwaida ja likumi limo jula.”"},{"book":"Luka","chapter":"19","verse":"25","text":"Na bhalabhonji gubhaalugulilenje, “Mmakulungwa, pakubha tayali apatile likumi limo!”"},{"book":"Luka","chapter":"19","verse":"26","text":"Na bhalabho gubhaajangwilenje, “Jojowe akwete shindu shaajenjeshewe. Ikabheje jwangali shindu jula, nkali shakwete shila shaapokonyolwe."},{"book":"Luka","chapter":"19","verse":"27","text":"‘Nnaino, ga ashaamagongo ajangu bhakaapinganga nne kubha mpalume jwabhonji, mwajiyenabhonji apano, mwaabhulaganje pa meyo gangu.’ ”"},{"book":"Luka","chapter":"19","verse":"28","text":"A Yeshu bhakabheleketeje genego, gubhalongolele mmujo kuloya ku Yelushalemu."},{"book":"Luka","chapter":"19","verse":"29","text":"Bhakabhandishileje ku Bhetipage na ku Bhetania, tome na shitumbi sha Misheituni, gubhaatumilenje bhabhili munkumbi gwa bhaajiganywa bhabho, Mwana jwa Mbunda"},{"book":"Luka","chapter":"19","verse":"30","text":"gubhaabhalanjilenje, “Nnjendangane kushijiji shili mmujo jenunji. Pushinnjinjilangane, shimunng'imananje mwana jwa mbunda akanabhe jigala mundu, atabhilwe. Munngopolanje munnjiyenajonji apano."},{"book":"Luka","chapter":"19","verse":"31","text":"Ibhaga mundu shammuyanje, nkunngopolelanga nndi, mummalanjilanje, ‘Bhakulungwa bhanakumpinga.’ ”"},{"book":"Luka","chapter":"19","verse":"32","text":"Bhai, gubhapitengene, niimana malinga shibhabhalanjilwenje."},{"book":"Luka","chapter":"19","verse":"33","text":"Bhalikunngopolanga mwana jwa mbunda jula, bhayene gubhaabhushiyenje, “Nkunngopolelanga nndi mwana jwa mbundajo?”"},{"book":"Luka","chapter":"19","verse":"34","text":"Na bhalabhonji gubhajangwilenje, “Bhakulungwa bhanakumpinga.”"},{"book":"Luka","chapter":"19","verse":"35","text":"Bhai gubhaapeleshelenje Yeshu mwana jwa mbunda jula. Gubhatandikenje nngubho yabhonji panngongo gwakwe, gubhaakweshiyenje a Yeshu panani jakwe."},{"book":"Luka","chapter":"19","verse":"36","text":"A Yeshu pubhapitaga mumpanda, bhandunji gubhatandikenje nngubho yabhonji."},{"book":"Luka","chapter":"19","verse":"37","text":"Bhakaisheje tome na ku Yelushalemu, bhalielela shitumbi sha Misheituni, lugwinjili lowe na bhaajiganywa bhabho, gubhatandubhenje kuangalila na kwainiya a Nnungu kwa utiya, kwa ligongo lya ilapo yaigwinji ibhaibhweninji,"},{"book":"Luka","chapter":"19","verse":"38","text":"bhalinkutinji, “Bhakwete mboka A mpalume bhakwiya kwa lina lya Bhakulungwa. Ulele kunnungu na Ukonjelo kunani kajeko!”"},{"book":"Luka","chapter":"19","verse":"39","text":"Penepo Ashimapalishayo bhana bhalinginji nnikundi mula gubhaabhalanjilenje a Yeshu, “Mmajiganya, mwalimbiyanje bhaajiganywa bhenu!”"},{"book":"Luka","chapter":"19","verse":"40","text":"A Yeshu gubhaajangwilenje, “Ngunakummalanjilanga, bhanganyabha bhapumulangaga, maganga shigajobhele.”"},{"book":"Luka","chapter":"19","verse":"41","text":"A Yeshu bhakabhandishileje na kushibhona shilambo sha Yelushalemu shila, gubhashigutile"},{"book":"Luka","chapter":"19","verse":"42","text":"bhalinkuti, “Kaliji ukaimanyi ata ugwe lelo ipeleshela ulele! Ikabheje nnaino ishiiywa unaibhone."},{"book":"Luka","chapter":"19","verse":"43","text":"Pabha ganakwiya mobha bhamagongo ajako, shibhakutimbililanje nikuibhilila mmbali yowe."},{"book":"Luka","chapter":"19","verse":"44","text":"Shibhakukandaganye ugwe na ashibhanago nkati pemo. Na bhakalekanga nkali liganga limo lijimi pa liganga lina, pabha gwangagamanya malanga ga ntapulo gwako.”"},{"book":"Luka","chapter":"19","verse":"45","text":"Kungai a Yeshu gubhapite ku Liekalu, gubhatandwibhe kwaabhinganjilanga palanga bhatendangaga upindi"},{"book":"Luka","chapter":"19","verse":"46","text":"bhalinkuti, “Ishijandikwa, ‘Nyumba jangu shijibhe nyumba ja kwaajujila a Nnungu,’ ikabheje mmanganya nshitendanga lishembo lya bhaapokonyola.”"},{"book":"Luka","chapter":"19","verse":"47","text":"Mobha gowe a Yeshu bhatendaga jiganya Nniekalu. Ikabheje ashikalongolele bha ashinkulondola, na bhaajiganya bha shalia na ashikalongolele bha bhandunji bhatendaga loleyanga namuna ja kwaabhulaga."},{"book":"Luka","chapter":"19","verse":"48","text":"Ikabheje bhakamumanyangaga muutendelo, pabha bhandu bhowe bhatendaga kwaakagulilanga na kwaapilikanishiya."}]}