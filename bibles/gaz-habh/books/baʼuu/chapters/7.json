{"data":[{"book":"Baʼuu","chapter":"7","verse":"1","text":"Waaqayyo Museedhaan akkana jedhe; “Ilaa, ani Faraʼooniif waaqa si godheera; obboleessi kee Aroon immoo raajii siif taʼa."},{"book":"Baʼuu","chapter":"7","verse":"2","text":"Ati waan ani si ajaju hunda ni dubbata; obboleessi kee Aroon immoo akka inni Israaʼeloota biyya isaa keessaa gad dhiisu Faraʼoonitti ni hima."},{"book":"Baʼuu","chapter":"7","verse":"3","text":"Ani garuu Faraʼoonin mata jabeessa nan godha; yoo ani biyya Gibxi keessatti mallattoowwanii fi dinqiiwwan koo baayʼise iyyuu,"},{"book":"Baʼuu","chapter":"7","verse":"4","text":"inni isin hin dhaggeeffatu. Ani harka koo Gibxi irratti ol nan kaasa; murtii jabaadhaanis raayyaa koo, saba Israaʼel biyya Gibxi keessaa nan baasa."},{"book":"Baʼuu","chapter":"7","verse":"5","text":"Warri Gibxi yommuu ani harka koo Gibxi irratti ol kaafadhee saba Israaʼel achi keessaa baasutti akka ani Waaqayyo taʼe ni beeku.”"},{"book":"Baʼuu","chapter":"7","verse":"6","text":"Musee fi Aroonis akkuma Waaqayyo isaan ajaje godhan."},{"book":"Baʼuu","chapter":"7","verse":"7","text":"Yeroo Faraʼoonitti dubbatanitti Museen nama waggaa saddeettama ture; Aroon immoo nama waggaa saddeettamii sadii ture."},{"book":"Baʼuu","chapter":"7","verse":"8","text":"Waaqayyos Musee fi Arooniin akkana jedhe;"},{"book":"Baʼuu","chapter":"7","verse":"9","text":"“Yommuu Faraʼoon, ‘Dinqii hojjedhaa’ isiniin jedhutti, ati immoo Arooniin, ‘Ulee kee fuudhiitii fuula Faraʼoon duratti lafa buusi’ jetta; uleen sunis bofa taʼa.”"},{"book":"Baʼuu","chapter":"7","verse":"10","text":"Musee fi Aroon Faraʼoon bira dhaqanii akkuma Waaqayyo isaan ajaje sana godhan. Aroon fuula Faraʼoonii fi qondaaltota isaa duratti ulee isaa lafa buuse; uleen sunis bofa taate."},{"book":"Baʼuu","chapter":"7","verse":"11","text":"Faraʼoonis beektotaa fi falfaltoota ofitti waame; tolfattoonni Gibxi ogummaa isaanii dhokataa sanaan akkasuma godhan."},{"book":"Baʼuu","chapter":"7","verse":"12","text":"Tokkoon tokkoon isaanii ulee isaanii lafa buusan; uleen isaaniis bofa taʼe. Uleen Aroon garuu ulee isaanii liqimsite."},{"book":"Baʼuu","chapter":"7","verse":"13","text":"Taʼus Faraʼoon akkuma Waaqayyo dubbate sana mata jabeessa taʼee isaan dhaggeeffachuu dide."},{"book":"Baʼuu","chapter":"7","verse":"14","text":"Kana irratti Waaqayyo Museedhaan akkana jedhe; “Faraʼoon mata jabeessa taʼeera; saba sanas gad dhiisuu dide."},{"book":"Baʼuu","chapter":"7","verse":"15","text":"Ganamaan gara Faraʼoon dhaqi; kunoo inni bishaanitti gad baʼa. Ulee bofatti geeddaramte sana harkatti qabadhuutii qarqara laga Abbayyaatti isa eegi."},{"book":"Baʼuu","chapter":"7","verse":"16","text":"Akkanas jedhiin; ‘Waaqayyo Waaqni Ibrootaa akkana jedhee sitti na ergeera: Akka sabni koo dhaqee gammoojjii keessatti naaf sagaduuf gad lakkisi. Ati garuu hamma ammaatti ajajamuu diddeerta."},{"book":"Baʼuu","chapter":"7","verse":"17","text":"Waaqayyo akkana jedha: Akka ani Waaqayyo taʼe ati kanaan beekta: Kunoo ani ulee harka koo keessa jiru kanaan bishaan Abbayyaa nan dhaʼa; bishaan sunis dhiigatti geeddarama."},{"book":"Baʼuu","chapter":"7","verse":"18","text":"Qurxummiiwwan laga Abbayyaa keessaa ni duʼu; lagni sunis ni ajaaʼa; warri Gibxis bishaan laga sanaa dhuguu hin dandaʼan.’ ”"},{"book":"Baʼuu","chapter":"7","verse":"19","text":"Waaqayyo immoo Museedhaan akkana jedhe; “Arooniin akkana jedhi; ‘Ulee kee qabadhuutii bishaanota Gibxi irratti, lageen isaanii irratti, doloolloo isaanii irratti, haroo isaaniitii fi kuusaa bishaanii hunda irratti harka kee diriirsi.’ Isaanis dhiigatti geeddaramu. Gibxi guutuun dhiigaan guutama; qodaan mukaatii fi okkoteen dhagaa dhiigaan guutaman.”"},{"book":"Baʼuu","chapter":"7","verse":"20","text":"Musee fi Aroon akkuma Waaqayyo isaan ajaje sana godhan. Aroon ulee isaa ol fuudhee fuula Faraʼooniitii fi qondaaltota isaa duratti bishaan Abbayyaa dhaʼe; bishaan sun hundis dhiigatti geeddarame."},{"book":"Baʼuu","chapter":"7","verse":"21","text":"Qurxummiiwwan Abbayyaa duunaan lagichi ajaaʼe; warri Gibxis bishaan isaa dhuguu hin dandeenye. Gibxi guutuunis dhiigaan guutame."},{"book":"Baʼuu","chapter":"7","verse":"22","text":"Garuu tolfattoonni Gibxi tolcha isaaniitiin akkasuma hojjetan; Faraʼoonis mata jabeessa taʼe. Innis akkuma Waaqayyo jedhe sana Musee fi Aroon dhagaʼuu dide."},{"book":"Baʼuu","chapter":"7","verse":"23","text":"Faraʼoonis deebiʼee masaraa isaa seene; innis waan kana yaadatti illee hin qabanne."},{"book":"Baʼuu","chapter":"7","verse":"24","text":"Warri Gibxi hundi waan bishaan laga sanaa dhuguu hin dandaʼiniif bishaan dhugaatii baafachuuf jedhanii qarqara Abbayyaa qotatan."},{"book":"Baʼuu","chapter":"7","verse":"25","text":"Erga Waaqayyo Abbayyaan dhaʼee guyyaan torba darbe."}]}