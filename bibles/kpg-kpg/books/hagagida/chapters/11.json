{"data":[{"book":"Hagagida","chapter":"11","verse":"1","text":"Di laagau ne gaamai gi di au e hai be di laagau hagatau mee, gei mee ga helekai mai, “Hana hagataulia di Hale Daumaha a God mo dono gowaa dudu tigidaumaha. Daulia digau ala e daumaha i lodo di Hale Daumaha.11.1 Ezekiel 40.3; Zechariah 2.1-2"},{"book":"Hagagida","chapter":"11","verse":"2","text":"Malaa, hudee hagatau ina nia gowaa ala i di baahi gi tua, idimaa, ma guu wanga gi digau tuadimee, go digau ala ga dagadagahi di waahale haga madagu i lodo nia malama e madahaa maa lua.11.2 Luke 21.24"},{"book":"Hagagida","chapter":"11","verse":"3","text":"Au ga hagau agu daangada hagadootonu dogolua ala e ulu nia gahu lodo huaidu, gei meemaa ga haga iloo nnelekai kokohp a God i lodo nia laangi e mana maa lua lau modoono (1,260).”"},{"book":"Hagagida","chapter":"11","verse":"4","text":"Nia daangada hagadootonu dogolua la go nia laagau olib e lua mo nia lohongo malama e lua ala e tuu i mua di Tagi o henuailala.11.4 Zechariah 4.3,11-14"},{"book":"Hagagida","chapter":"11","verse":"5","text":"Maa tangada ma ga helekai bolo ia e hagaduadua meemaa, di ahi ga hanimoi i lodo nau ngudu, ga daaligi nau hagadaumee. Deenei di hai e daaligi ai gii made tangada dela bolo ia e hagaduadua meemaa."},{"book":"Hagagida","chapter":"11","verse":"6","text":"Meemaa nau mogobuna e tai di langi gi dee doo di uwa i lodo nau madagoaa ala e haga iloo nnelekai kokohp a God. Meemaa nau mogobuna labelaa i nia wai, e huli nia wai gii hai nia dodo. Meemaa nau mogobuna labelaa e hagaduadua henuailala i nia holongo ala e hiihai ginai ginaua.11.6 1 Kings 17.1; Exodus 7.17-19; 1 Samuel 4.8"},{"book":"Hagagida","chapter":"11","verse":"7","text":"Nau madagoaa ma gaa lawa di haga iloo nau helekai, di manu hagamadagudagu dangada dela e hanaga i lodo di luwa dono dua ai, la ga heebagi gi meemaa. Gei mee ga haga magedaa meemaa, ga daaligi meemaa gii mmade.11.7 Daniel 7.7,21; Hagagida 13.5-7; 17.8"},{"book":"Hagagida","chapter":"11","verse":"8","text":"Gei nau huaidina la ga mmoemmoe hua i hongo di ala o di waahale deelaa, di gowaa dela ne daudau ai di nau Dagi. Di ingoo ada hagamodongoohia o di waahale la go Sodom, be go Egypt.11.8 Isaiah 1.9-10"},{"book":"Hagagida","chapter":"11","verse":"9","text":"Nia daangada mai nia henua llauehe, madawaawa, nia hagadilinga helekai, mo nia hagadilinga daangada henua huogodoo, la gaa mmada gi nau huaidina i lodo nia laangi e dolu mo di baahi, gei digaula hagalee dumaalia gi dahi dangada gi danumia meemaa."},{"book":"Hagagida","chapter":"11","verse":"10","text":"Nia daangada henuailala gu tenetene gi di nau mmade. Digaula gaa budu mo di hai nadau wanga dehuia i nadau mehanga, idimaa, nia soukohp dogolua aalaa nogo hagaduadua digau henuailala."},{"book":"Hagagida","chapter":"11","verse":"11","text":"I muli nia laangi e dolu mo di baahi, gei di mouli mai i baahi o God ga ulu gi lodo meemaa, gei meemaa gaa tuu gi nua, gei nia daangada huogodoo ala ne mmada gi meemaa la gu mmaadagu huoloo.11.11 Ezekiel 37.10"},{"book":"Hagagida","chapter":"11","verse":"12","text":"Gei nia soukohp dogolua ga longono di lee e helekai mai di langi gi meemaa, “Lloo aga gi kinei!” Meemaa gaa hula gi di langi i lodo di gololangi, gei nau hagadaumee nogo daumada meemaa.11.12 2 Kings 2.11"},{"book":"Hagagida","chapter":"11","verse":"13","text":"Di madagoaa hua deelaa, gei tenua gu ngalungalua, dahi baahi e madangaholu o di waahale gu mooho, nia daangada e hidu mana (7,000) la guu mmade. Nia daangada ala ne dubu, la gu mmaadagu huoloo, ga hagaamu nia mahi di God o di langi.11.13 Hagagida 6.12; 16.18"},{"book":"Hagagida","chapter":"11","verse":"14","text":"Di lua hagamadagudagu dangada la guu lawa, gei di tolu hagamadagudagu dangada la ga limalima mai."},{"book":"Hagagida","chapter":"11","verse":"15","text":"Togohidu dangada di langi ga ili dana buu ‘trumpet’. Gei nia lee llauehe gu i lodo di langi, e helekai,"},{"book":"Hagagida","chapter":"11","verse":"16","text":"Digau mmaadua aamua e madalua maa haa ala e noho i hongo nadau lohongo aamua i mua o God, gaa pala gi lala ga daumaha ang gi God,"},{"book":"Hagagida","chapter":"11","verse":"17","text":"ga helekai,"},{"book":"Hagagida","chapter":"11","verse":"18","text":"Digau digi maalama"},{"book":"Hagagida","chapter":"11","verse":"19","text":"Di Hale Daumaha o God dela i di langi la gu mahuge, gei Tebedebe o di Hagababa la gu gidee bolo gu i golo. Gei di ila gu dabadaba, nia lee atili gu haluihalulu, henuailala gu ngalungalua ge di uwa hadu kolii guu doo.11.19 Hagagida 8.5; 16.18; 21"}]}