{"data":[{"book":"Kwan","chapter":"34","verse":"1","text":"Jehova Nyasaye nowacho ne Musa niya,"},{"book":"Kwan","chapter":"34","verse":"2","text":"“Chik jo-Israel kiwachonegi kama: Ka usedonjo e piny Kanaan, ma en piny manomiu kaka poku, tongʼne nochal kama:"},{"book":"Kwan","chapter":"34","verse":"3","text":"“ ‘Pinyu ma yo milambo nochakre e Thim Zin manie tongʼ piny Edom. Tongʼu ma yo milambo mogik yo wuok chiengʼ nochakre e giko mar Nam Chumbi"},{"book":"Kwan","chapter":"34","verse":"4","text":"kongʼado yo milambo mar Akrabim, modhi nyime nyaka Zin kendo ochopo yo milambo mar Kadesh Barnea. Eka nodhi nyaka Hazar Adar mi okal nyaka Azmon,"},{"book":"Kwan","chapter":"34","verse":"5","text":"kama Azmon ogomoe, moriwre gi Wadi mar Misri kendo gikone en Nam Mediterania."},{"book":"Kwan","chapter":"34","verse":"6","text":"Tongʼu man yo podho chiengʼ nobed Nam Mediterania. Ma ema nobed tongʼu man yo podho chiengʼ."},{"book":"Kwan","chapter":"34","verse":"7","text":"Tongʼu man yo nyandwat nochakre e dho Nam Mediterania nyaka e Got Hor"},{"book":"Kwan","chapter":"34","verse":"8","text":"kendo koa e Got Hor nyaka Lebo Hamath. Eka tongʼno nodhi nyaka Zedad,"},{"book":"Kwan","chapter":"34","verse":"9","text":"kodhi nyime nyaka Zifron mi ogik Hazar Enan. Ma ema nobed tongʼu man yo nyandwat."},{"book":"Kwan","chapter":"34","verse":"10","text":"Tongʼu man yo wuok chiengʼ, nochakre Hazar Enan nyaka Shefam."},{"book":"Kwan","chapter":"34","verse":"11","text":"Tongʼno nodhi nyime koa Shefam nyaka Ribla mantiere yo wuok chiengʼ mar Ain kendo nomed dhi nyaka kuonde moridore mantiere yo wuok chiengʼ mar Nam Kinereth."},{"book":"Kwan","chapter":"34","verse":"12","text":"Eka tongʼno nodhi nyime koluwo Jordan kendo nogigi e Nam Chumbi."},{"book":"Kwan","chapter":"34","verse":"13","text":"Musa nomiyo jo-Israel chik kama: “Ma e piny ma ubiro kawo kaka poku kokalo kuom goyo ombulu. Jehova Nyasaye osechiwo chik mondo pinyno opogi ne dhoudi ochiko gi nus,"},{"book":"Kwan","chapter":"34","verse":"14","text":"nimar anywola mag dhood Reuben, dhood Gad, kod nus mar dhood Manase oseyudo pok margi."},{"book":"Kwan","chapter":"34","verse":"15","text":"Dhoudi ariyo gi nusgo oseyudo pokgi loka Aora Jordan man yo wuok chiengʼ mar Jeriko.”"},{"book":"Kwan","chapter":"34","verse":"16","text":"Jehova Nyasaye nowacho ne Musa niya,"},{"book":"Kwan","chapter":"34","verse":"17","text":"“Magi e nyinge joma chwo monego pogu pinyni kaka pok maru: Eliazar jadolo kod Joshua wuod Nun."},{"book":"Kwan","chapter":"34","verse":"18","text":"Bende nyaka ikaw jatend dhoot ka dhoot mondo okonyi e tijno."},{"book":"Kwan","chapter":"34","verse":"19","text":"“Kendo magi e nying-gi:"},{"book":"Kwan","chapter":"34","verse":"20","text":"e dhood Simeon, en Shemuel wuod Amihud;"},{"book":"Kwan","chapter":"34","verse":"21","text":"e dhood Benjamin, en Elidad wuod Kislon;"},{"book":"Kwan","chapter":"34","verse":"22","text":"jatelo mowuok e dhood Dan, en Buki wuod Jogli;"},{"book":"Kwan","chapter":"34","verse":"23","text":"jatelo mowuok e dhood Manase wuod Josef, en Haniel wuod Efod;"},{"book":"Kwan","chapter":"34","verse":"24","text":"jatelo mowuok e dhood Efraim wuod Josef, en Kemuel wuod Shiftan;"},{"book":"Kwan","chapter":"34","verse":"25","text":"jatelo mowuok e dhood Zebulun, en Elizafan wuod Parnak;"},{"book":"Kwan","chapter":"34","verse":"26","text":"jatelo mowuok e dhood Isakar, en Paltiel wuod Azan;"},{"book":"Kwan","chapter":"34","verse":"27","text":"jatelo mowuok e dhood Asher, en Ahihud wuod Shelomi;"},{"book":"Kwan","chapter":"34","verse":"28","text":"jatelo mowuok e dhood Naftali, en Pedahel wuod Amihud.”"},{"book":"Kwan","chapter":"34","verse":"29","text":"Magi e joma Jehova Nyasaye nochiko mondo opog jo-Israel girkeni e piny Kanaan."}]}