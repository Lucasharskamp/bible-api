{"data":[{"book":"2 Samuel","chapter":"9","verse":"1","text":"Di laangi e dahi David ga heeu, “Ma tangada mai i di madahaanau o Saul e mouli hua igolo? Maa i golo, au e hiihai e hagahumalia gei e benebene a mee mai i tumaalia o Jonathan mai gi di au.”9.1 1 Samuel 20.15-17"},{"book":"2 Samuel","chapter":"9","verse":"2","text":"Dahi dangada hai hegau ni digau di hale o Saul dono ingoo go Ziba i golo, gei nia daangada gaa gahi a mee gii hana gi baahi di king go David, gei di king ga heeu gi mee boloo, “Goe go Ziba?”"},{"book":"2 Samuel","chapter":"9","verse":"3","text":"Di king ga heeu gi mee, “Ma tangada e mouli hua igolo mai digau o di hale o Saul, e mee dagu hagahumalia mo e benebene, gii hai be dagu hagababa dela ne hai ang gi God?”"},{"book":"2 Samuel","chapter":"9","verse":"4","text":"Di king ga heeu, “Mee la i hee?”"},{"book":"2 Samuel","chapter":"9","verse":"5","text":"Di king go David gaa hai dana hegau gi mee bolo gi hanimoi gi dono baahi."},{"book":"2 Samuel","chapter":"9","verse":"6","text":"Mephibosheth deelaa go tama Jonathan go tama a Saul gaa dae mai gi mua o David gaa dogo ia gi lala mo di hai dana hagalaamua, gei David gaa gahi a mee boloo, “Mephibosheth.”"},{"book":"2 Samuel","chapter":"9","verse":"7","text":"David ga helekai, “Goe hudee madagu i dahi mee. Au ga hagamaamaa goe, mai i di gili do damana go Jonathan, gei au ga gowadu nia gowaa huogodoo ala go nia mee o do damana madua go Saul, e hai mee ginai goe, gei goe e miami madalia au i dagu deebele i nia madagoaa huogodoo.”"},{"book":"2 Samuel","chapter":"9","verse":"8","text":"Mephibosheth gaa bala ia gi lala mo di helekai, “Meenei, au koia e huaidu i di paana made! Goe e aha dela e hila mai gi di au?”"},{"book":"2 Samuel","chapter":"9","verse":"9","text":"Di king ga gahi mai a Ziba go tangada hai hegau Saul, ga helekai gi mee, “Au guu wanga nia mee huogodoo o do dangada aamua go Saul, mo nia mee digau huogodoo o dono hale, ang gi dana dama go Mephibosheth."},{"book":"2 Samuel","chapter":"9","verse":"10","text":"Goe mo au dama daane mo au gau hai hegau ngalua, gi heia nia gowaa o digau di hale o do dangada aamua go Saul, hagabudulia ono huwa e hagahumalia digaula. Gei ogo Mephibosheth dela hua e miami dalia au i dagu deebele i nia laangi huogodoo.” (Ziba ana dama daane gu dilongoholu maa lima, ge madalua ana gau hai hegau.)"},{"book":"2 Samuel","chapter":"9","verse":"11","text":"Ziba ga helekai gi di king boloo, “Au gaa hai nia mee huogodoo o dogu king ala ma ga helekai bolo dana dangada hai hegau la gi heia.”"},{"book":"2 Samuel","chapter":"9","verse":"12","text":"Mephibosheth dana dama daane dulii i golo dono ingoo go Mica. Digau di hale Ziba huogodoo guu hai digau hai hegau ni Mephibosheth."},{"book":"2 Samuel","chapter":"9","verse":"13","text":"Malaa, Mephibosheth, dela e mmade ono wae e lua, e noho i Jerusalem, gei mee e miami mai i teebele o di king i nia laangi huogodoo."}]}