{"data":[{"book":"ጴፂሮሴ ኪኢቶ'' 1","chapter":"2","verse":"1","text":"ዓካሪ ፑርቱሞ፥ ማልቲ ጌስቲሢ፥ ጌኤሺ ዓሲ ፔና ማሊሲሢ፥ ቂኢሩሞ ሃሣ ዱማ ዱማ ዾንኮና ዬያጉዴ ባኮ ቢያ ዒንሢዳፓ ባይዚ፥"},{"book":"ጴፂሮሴ ኪኢቶ'' 1","chapter":"2","verse":"2","text":"ሃሢ ሾይንቴ ናይ ዲኢቂ ሱኡካዻሢጉዲ ዒንሢያ ዒንሢኮ ዻቂንቶና ዲጪ ዲጪ ዓኣዻንዳ፥ ዓያኖ ጌኤዦ ቃኣሎ'' ዲኢቆ ጶቂሢ ሱኡካዹዋቴ።"},{"book":"ጴፂሮሴ ኪኢቶ'' 1","chapter":"2","verse":"3","text":"ዒንሢ ሱኡካዻኒ ዳንዳዓሢ ጌኤዦ ማፃኣፓ ጋዓ ጎይፆ፦ «ፆኦሲ ኮሺ ማዔሢ ዛጊ ዱማሲ ዔሬያ ማዔቶኬ።»"},{"book":"ጴፂሮሴ ኪኢቶ'' 1","chapter":"2","verse":"4","text":"ዬያሮ ናንጊና ናንጋ ሹጫሢ ማዔ፥ ጎዳ ዬሱሴ ባንሢ ዑኩዋቴ፤ ዬይ ዓሳ ዒዛ ቦሂ ኬኤሬንቴ ፆኦሲ ዶኦሪ ቦንቼሢኬ።"},{"book":"ጴፂሮሴ ኪኢቶ'' 1","chapter":"2","verse":"5","text":"ጎዳ ዬሱሴ ባንሢ ዒንሢ ዑካንዳሢያ ናንጊና ናንጋ ማኣሮ ማዦሢጉዲ ዓያና ማኣሪ ማዢንታኒኬ፤ ዬያይዲ ዬሱስ ኪሪስቶሴ ዛሎ''ና ዎዛሳያ ማዔ ዓያናና ፆኦሲም ዒንጎ ዒንጊፆ ዒንጋኒ ዱማዼ ቄኤሶ ዒንሢ ማዓንዳኔ።"},{"book":"ጴፂሮሴ ኪኢቶ'' 1","chapter":"2","verse":"6","text":"ዓይጎሮ ጌዔቶ ጌኤዦ ማፃኣፖይዳ፦"},{"book":"ጴፂሮሴ ኪኢቶ'' 1","chapter":"2","verse":"7","text":"ዬያሮ ጉሙርቃ ዓሶ ዒንሢም ዬይ ሹጫሢ ቦንቺንቴያኬ፤ ጉሙርቁዋ ዓሶም ጋዓንቴ፦"},{"book":"ጴፂሮሴ ኪኢቶ'' 1","chapter":"2","verse":"8","text":"ሃሣ፦"},{"book":"ጴፂሮሴ ኪኢቶ'' 1","chapter":"2","verse":"9","text":"ዒንሢ ጋዓንቴ ዹሞይዳፓ ዼኤፖ ሄርሺሳ ፔኤኮ ፖዖ ባንሢ ዒንሢ ዔኤሌ'' ፆኦዛሢኮ ዲቃሣ ማዾ'' ኬኤዛንዳጉዲ ዶኦሪንቴ ሾይንቲ፥ ካኣቲም ማዻ ቄኤሴ፥ ጌኤሺ ዴሬ ሃሣ ፆኦሲ ፔኤም ማሂ ዱማሴ ዴሬኬ።"},{"book":"ጴፂሮሴ ኪኢቶ'' 1","chapter":"2","verse":"10","text":"ዒንሢ ቤርታ ፆኦሲ ዴሬቱዋሴ፤ ሃሢ ጋዓንቴ ዒንሢ ፆኦሲ ዴሬኬ፤ ቤርታ ዒንሢ ማኣሪንቲሢ ዴንቂባኣያታዖ ሃሢ ዒንሢ ዴንቄኔ።"},{"book":"ጴፂሮሴ ኪኢቶ'' 1","chapter":"2","verse":"11","text":"ታ ዒሾንሦ! ታ ሚሾንሦ! ሃያ ዓጮ''ይዳ ዒንሢ ሾኦቺ ሃሣ ቤሲባኣ ዓሲ ማዔሢሮ ዒንሢኮ ሼምፖና ዎላ'' ዖልታ ዓሲ ማሊሢ ሱኡኮይዳፓ ዒንሢ ሃካንዳጉዲ ሃዳራ ታ ጋዓኔ።"},{"book":"ጴፂሮሴ ኪኢቶ'' 1","chapter":"2","verse":"12","text":"ጎዖንቴ «ዔያታ ፑርታ ማዻ ዓሲኬ» ጌይ ዒንሢ ዾንኮቶዋ ፆኦሲ ኑና ሺሪ ዛጋኒ ሙካ ኬሎ'' ሜሌ'' ዴራ'' ዒንሢኮ ኮዦ ማዾ'' ዛጊ ፆኦዛሢ ጋላታንዳጉዲ፥ ዔያቶ ባኣኮ''ይዳ ዒንሢ ናንጋኣና ኮሺ ዒና ዒንሢኮ ዓኣያ ማዖንጎ።"},{"book":"ጴፂሮሴ ኪኢቶ'' 1","chapter":"2","verse":"13","text":"ጎዳ ዬሱሴ ዛሎ''ሮ ጌይባካ ዎይሢፆ ቢታንታ ዒንጊንቴ ዓሶም ዓይሢንቱዋቴ፤ ዒንሢኮ ዑፃ ማዒ ዎይሣ ካኣቶ''ማኣ ዓይሢንቱዋቴ።"},{"book":"ጴፂሮሴ ኪኢቶ'' 1","chapter":"2","verse":"14","text":"ሃሣ ካኣታ'' ጌሤ ዓሶማኣ ዓይሢንቱዋቴ፤ ዓይጎሮ ጌዔቶ ዔያታ ፑርቶ ማዻ ዓሶይዳ ዎጋኒ ኮዦ ማዻ ዓሶ ጋላታኒ ጌሢንቴያኬ።"},{"book":"ጴፂሮሴ ኪኢቶ'' 1","chapter":"2","verse":"15","text":"ኮሺ ማዺሢና ዔኤዮ ዓሶኮ ዔሩዋዖ ጌስቶ ጌኤዞኮ ዒንሢ ዻንጋ ዓርቂሳንዳጉዲ ዬይ ፆኦሲ ማሊሢኬ።"},{"book":"ጴፂሮሴ ኪኢቶ'' 1","chapter":"2","verse":"16","text":"ፆኦሲም ማዻ ዓሲ ማዒ ዱማዺ ኬስኬ ዓሲ ማዒ ሃንቱዋቴ፤ ጋዓንቴ ዒንሢኮ ዱማዺ ኬስኪፆ ፑርቱሞ ዓኣቺ ዓርቃያ ማሂፖቴ።"},{"book":"ጴፂሮሴ ኪኢቶ'' 1","chapter":"2","verse":"17","text":"ዓሲ ቢያ ቦንቹዋቴ፤ ዬሱሴ ጉሙርቂ ጎናሲ ዔኬ ዓሶዋ ናሽኩዋቴ፤ ፆኦሲ ዒጊጩዋቴ፤ ካኣቶ''ዋ ቦንቹዋቴ።"},{"book":"ጴፂሮሴ ኪኢቶ'' 1","chapter":"2","verse":"18","text":"ዒንሢ፥ ዓይሎ'' ማዔ ዓሳ፡ ዒንሢ ዎይሣ ዓሶም ዓይሢንቱዋቴ፤ ዒንሢ ዓይሢንታንዳሢ ኮሺ፥ ሓሣ ሼሌዔ ማዔዞንሢም ሌሊቱዋንቴ ሚጪንቱዋ ዓሶንታም ቢያኬ።"},{"book":"ጴፂሮሴ ኪኢቶ'' 1","chapter":"2","verse":"19","text":"ዓይጎሮ ጌዔቶ ዓሲ ጋላቲንታሢ ጌኔ ማዔ ጎይሢና ሜቶ ዔኪ ፆኦሲ ዛሎ''ሮ ጌዒ ጊቤ''ቶኬ።"},{"book":"ጴፂሮሴ ኪኢቶ'' 1","chapter":"2","verse":"20","text":"ዒንሢ ፑርታ ማዺ ሜቶ ዔካዖ ጊቤ''ቶ ዓይጎ ጋላታ ዒንሢኮ ዓኣያ ማዓንዳይ? ጋዓንቴ ኮሺ ማዻዖ ሜቶ ዔኪ ዒንሢ ጊቤ''ቶ ፆኦሲዳፓ ጋላታ ዒንሢ ዴንቃንዳኔ።"},{"book":"ጴፂሮሴ ኪኢቶ'' 1","chapter":"2","verse":"21","text":"ዒንሢ ዔኤሊ''ንቴሢያ ዬያሮኬ፤ ዓይጎሮ ጌዔቶ ዒዚ ሃንቴ ጎይፆ ሃንታንዳጉዲ ኪሪስቶሴ ሜቶ ዔኪ ዒንሢም ኮኦኪንሢ ማዔኔ።"},{"book":"ጴፂሮሴ ኪኢቶ'' 1","chapter":"2","verse":"22","text":"ዒዚ ፔቴ''ታዖ ጎሜ ማዺባኣሴ፤ ሃሣ ሉኡቂያ ዒ ሉኡቂባኣሴ።"},{"book":"ጴፂሮሴ ኪኢቶ'' 1","chapter":"2","verse":"23","text":"ዒዛ ዓሳ ጫሽካኣና ማሂ ጫሽኪባኣሴ፤ ሜታሢ ዔካኣና ፒዜ ዎጋያ ማዔ ፆኦዛሢዳ ሃጊ ማዓንዳ ዎዛ ጌሤያፓዓቴም ዚርቂባኣሴ።"},{"book":"ጴፂሮሴ ኪኢቶ'' 1","chapter":"2","verse":"24","text":"ኑኡኒ ሃይቢና ዱማዺሢጉዲ ጎሜይዳፓ ዱማዺ ጌኤሹሞና ናንጋንዳጉዲ፥ ዒዚ ፔኤሮ ፔ ዓሽኮና ጎሞ ኑኡሲ'' ፑርቶ ዓሶ ሱፆ ሚፆይዳ ኬዴኔ፤ ሃሣ ዒዛኮ ኪፃዺፆና ዒንሢ ዻቄኔ።"},{"book":"ጴፂሮሴ ኪኢቶ'' 1","chapter":"2","verse":"25","text":"ዓይጎሮ ጌዔቶ ቤርታ ዒንሢ ባይቄ ማራይጉዲ ዣኣሊ ሃንቴኔ፤ ሃሢ ጋዓንቴ ዒንሢኮ ሼምፖ ሄንቂ ካፓሢ ባንሢ ዒንሢ ማዔኔ።"}]}