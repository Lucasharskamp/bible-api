{"data":[{"book":"VaHebheru","chapter":"12","verse":"1","text":"Naizvozvo nesuwo, zvatakakomberedzwa negore rezvapupu rakakura rikadai, ngatibvisei zvose zvinoremedza, nechivi chinongotinamatira nyore, uye ngatimhanyei nokutsungirira, nhangemutange yatakaisirwa."},{"book":"VaHebheru","chapter":"12","verse":"2","text":"Tichitarira kuna Jesu muvambi nomukwanisi wokutenda kwedu; iye akatsunga pamuchinjikwa nokuda kwomufaro wakaiswa pamberi pake, akashora kunyadziswa kwawo, uye akandogara kurudyi rwechigaro choushe chaMwari."},{"book":"VaHebheru","chapter":"12","verse":"3","text":"Cherechedzai iye akatsunga pakupikiswa kwakadai navatadzi, kuti imi murege kuneta nokupera simba mumwoyo menyu."},{"book":"VaHebheru","chapter":"12","verse":"4","text":"Mukurwa kwenyu nechivi, hamusati madzivisa kusvikira pakubuda ropa."},{"book":"VaHebheru","chapter":"12","verse":"5","text":"Uye makanganwa shoko rokukurudzira rinotaura kwamuri savanakomana richiti:"},{"book":"VaHebheru","chapter":"12","verse":"6","text":"nokuti Ishe anoranga uyo waanoda,"},{"book":"VaHebheru","chapter":"12","verse":"7","text":"Tsungai pamatambudziko sokurangwa; Mwari anokubatai imi savanakomana. Nokuti ndoupiko mwanakomana asingarangwi nababa vake?"},{"book":"VaHebheru","chapter":"12","verse":"8","text":"Kana musingarangwi (vamwe vose vachirangwa), naizvozvo muri vana vasiri chaivo uye hamusi vanakomana vechokwadi."},{"book":"VaHebheru","chapter":"12","verse":"9","text":"Uyezve, isu tose tina madzibaba edu epanyama anotiranga uye tinovakudza nokuda kwaizvozvo. Ko, tingazviisa zvikuru sei pasi paBaba vemweya yedu tigorarama!"},{"book":"VaHebheru","chapter":"12","verse":"10","text":"Madzibaba edu aitiranga kwenguva duku sezvavaifunga kuti zvakafanira; asi Mwari anotiranga kuti zvitibatsire, kuti tigogoverwa utsvene hwake."},{"book":"VaHebheru","chapter":"12","verse":"11","text":"Hakuna kurangwa kunofadza panguva yacho, asi kuti kunorwadza. Asi, zvisinei, pashure kunobereka gohwo rokururama norugare kuna avo vakadzidziswa nako."},{"book":"VaHebheru","chapter":"12","verse":"12","text":"Naizvozvo, simbisai maoko akaneta namabvi anoshayiwa simba."},{"book":"VaHebheru","chapter":"12","verse":"13","text":"“Gadzirirai tsoka dzenyu nzira dzakarurama,” kuitira kuti anokamhina arege kuva akaremara, asi kuti aporeswe."},{"book":"VaHebheru","chapter":"12","verse":"14","text":"Itai zvose zvamungagona kuti muve vatsvene; pasina utsvene hapana munhu achaona Ishe."},{"book":"VaHebheru","chapter":"12","verse":"15","text":"Chenjerai kuti kurege kuva nomunhu anorasikirwa nenyasha dzaMwari kuitira kuti mudzi wokuvava urege kumera kuti ugotambudza uye ugosvibisa vazhinji."},{"book":"VaHebheru","chapter":"12","verse":"16","text":"Chenjerai kuti kurege kuva nevanoita upombwe, kana nousina umwari saEsau, uyo akatengesa nhaka youdangwe hwake nokuda kwokudya kamwe chete."},{"book":"VaHebheru","chapter":"12","verse":"17","text":"Nokuti sezvamunoziva kuti pashure akati oda kugamuchira nhaka yokuropafadzwa, akarambwa. Nokuti haana kutendeuka, kunyange zvake akatsvaka mukomborero uyo nemisodzi."},{"book":"VaHebheru","chapter":"12","verse":"18","text":"Hamuna kumboswedera kugomo ringabatwa namaoko uye rinopfuta nomoto; kurima, kukusviba uye nokudutu guru;"},{"book":"VaHebheru","chapter":"12","verse":"19","text":"kukurira kwehwamanda kana inzwi rinotaura mashoko zvokuti vaya vakarinzwa vakakumbirisa kuti varege kuudzwazve rimwe shoko,"},{"book":"VaHebheru","chapter":"12","verse":"20","text":"nokuti vakanga vasingagoni kutakura zvakanga zvarayirwa sokuti: “Kunyange kana mhuka ipi zvayo ikabata gomo, inofanira kutakwa namabwe.”"},{"book":"VaHebheru","chapter":"12","verse":"21","text":"Chakaonekwa chaityisa zvokuti Mozisi akati, “Ndiri kudedera nokutya.”"},{"book":"VaHebheru","chapter":"12","verse":"22","text":"Asi mauya kuGomo reZioni, kuJerusarema rokudenga, guta raMwari mupenyu. Mauya kuzviuru nezviuru zvavatumwa vari paungano yomufaro,"},{"book":"VaHebheru","chapter":"12","verse":"23","text":"kukereke yamatangwe, vane mazita akanyorwa kudenga. Mauya kuna Mwari, mutongi wavanhu vose, kumweya yavanhu vakarurama vakakwaniswa,"},{"book":"VaHebheru","chapter":"12","verse":"24","text":"kuna Jesu murevereri wesungano itsva, uye kuropa rakasaswa rinotaura zviri nani pane raAbheri."},{"book":"VaHebheru","chapter":"12","verse":"25","text":"Chenjerai kuti murege kuramba iye anotaura. Kana ivo vasina kupunyuka pavakaramba iye akavayambira panyika, ko, kuzoti isu kana tikatsauka kubva kwaari anotiyambira kubva kudenga?"},{"book":"VaHebheru","chapter":"12","verse":"26","text":"Panguva iyo inzwi rake rakazungunusa nyika, asi zvino akativimbisa, achiti, “Ndichazungunusazve kamwe chete, kwete nyika chete, asi nedengawo.”"},{"book":"VaHebheru","chapter":"12","verse":"27","text":"Mashoko okuti, “Kamwe chetezve” anoratidza kubviswa kwezvinhu zvinogona kuzungunuswa, izvo zvinhu zvakasikwa, kuitira kuti zvisingagoni kuzungunuswa zvirambe zviripo."},{"book":"VaHebheru","chapter":"12","verse":"28","text":"Naizvozvo, zvatinogamuchira ushe husingagoni kuzungunuswa, ngativongei, uye tinamate Mwari zvinogamuchirika, tichimukudza uye tichimutya,"},{"book":"VaHebheru","chapter":"12","verse":"29","text":"nokuti “Mwari wedu moto unoparadza.”"}]}