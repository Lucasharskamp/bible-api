{"data":[{"book":"ВЫХАД","chapter":"31","verse":"1","text":"І наказаў Гасподзь Майсею сказаць:"},{"book":"ВЫХАД","chapter":"31","verse":"2","text":"глядзі, Я прызначаю менавіта Вэсэлііла, сына Урыевага, сына Оравага, з племя Юдавага;"},{"book":"ВЫХАД","chapter":"31","verse":"3","text":"і Я напоўніў яго Духам Божым, мудрасьцю, розумам, ведамі і ўсялякім умельствам"},{"book":"ВЫХАД","chapter":"31","verse":"4","text":"рабіць з золата, срэбра і медзі,"},{"book":"ВЫХАД","chapter":"31","verse":"5","text":"рэзаць камяні, каб устаноўліваць іх, і рэзаць дрэва дзеля ўсякай патрэбы;"},{"book":"ВЫХАД","chapter":"31","verse":"6","text":"і вось, я даю яму памочнікам Агаліява, сына Ахісамахавага, з племя Данавага, і ў сэрца кожнаму мудраму ўкладу мудрасьць, каб яны зрабілі ўсё, што Я загадаў табе:"},{"book":"ВЫХАД","chapter":"31","verse":"7","text":"скінію сходу і каўчэг адкрыцьця і века на яго, і ўсе прылады скініі,"},{"book":"ВЫХАД","chapter":"31","verse":"8","text":"і стол і прылады яго, і сьвяцільню з чыстага золата і ўсе прылады яго, і ахвярнік дымленьня,"},{"book":"ВЫХАД","chapter":"31","verse":"9","text":"і ахвярнік цэласпаленьня і ўсе прылады яго, і ўмывальнік і падножжа яго,"},{"book":"ВЫХАД","chapter":"31","verse":"10","text":"і вопратку службовую і вопратку сьвяшчэнную Аарону сьвятару і вопратку сынам ягоным для набажэнства,"},{"book":"ВЫХАД","chapter":"31","verse":"11","text":"і алей памазаньня і дымленьне пахучае для сьвятыні: усё так, як Я загадаў табе, яны зробяць."},{"book":"ВЫХАД","chapter":"31","verse":"12","text":"І наказаў Гасподзь Майсею сказаць:"},{"book":"ВЫХАД","chapter":"31","verse":"13","text":"скажы сынам Ізраілевым так: суботы Мае шануйце, бо гэта - азнака паміж Мною і вамі ў роды вашыя, каб вы ведалі, што Я Гасподзь, Які асьвячае вас;"},{"book":"ВЫХАД","chapter":"31","verse":"14","text":"і шануйце суботу, бо яна сьвятая для вас: хто апаганіць яе, той хай будзе аддадзены сьмерці; хто будзе ў суботу рабіць працу, тая душа павінна быць зьнішчана з асяродзьдзя народу свайго;"},{"book":"ВЫХАД","chapter":"31","verse":"15","text":"шэсьць дзён хай робіць працу, а ў сёмы субота спакою, прысьвечаная Госпаду: кожны, хто робіць працу ў дзень суботні, хай будзе аддадзены сьмерці;"},{"book":"ВЫХАД","chapter":"31","verse":"16","text":"і хай шануюць сыны Ізраілевыя суботу, сьвяткуючы суботу ў роды свае, як наказ вечны;"},{"book":"ВЫХАД","chapter":"31","verse":"17","text":"гэта - азнака паміж Мною і сынамі Ізраілевымі навечна, бо за шэсьць дзён стварыў Гасподзь неба і зямлю, а ў дзень сёмы спачыў і ўпакоіўся."},{"book":"ВЫХАД","chapter":"31","verse":"18","text":"І калі перастаў гаварыць з Майсеем на гары Сінаі, даў яму дзьве скрыжалі адкрыцьця, скрыжалі каменныя, на якіх напісана было пальцам Божым."}]}