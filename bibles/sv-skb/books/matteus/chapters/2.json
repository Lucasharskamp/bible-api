{"data":[{"book":"Matteus","chapter":"2","verse":"1","text":"Nu när Jesus var född i Betlehem i Judéen på kung Herodes tid [han regerade 37-4 f.Kr.], kom visa män (astronomer) från öst (länderna där solen går upp) till Jerusalem."},{"book":"Matteus","chapter":"2","verse":"2","text":"De sade: ”Var är den judiska kungen som har fötts? Vi har sett hans stjärna gå upp och har kommit för att tillbe honom.”"},{"book":"Matteus","chapter":"2","verse":"3","text":"När kung Herodes hörde detta blev han upprörd (oroad, förskräckt) och hela Jerusalem med honom."},{"book":"Matteus","chapter":"2","verse":"4","text":"När han samlat alla översteprästerna och de skriftlärda bland folket, frågade han dem var den Smorde [kungen] (Messias, Kristus) skulle födas."},{"book":"Matteus","chapter":"2","verse":"5","text":"De svarade: ”I Betlehem i Judéen, för så här skrev profeten [Mika 5:2]:"},{"book":"Matteus","chapter":"2","verse":"6","text":"’Du Betlehem, i Juda land,"},{"book":"Matteus","chapter":"2","verse":"7","text":"Herodes kallade sedan i hemlighet till sig de vise männen för att ta reda på exakt hur länge stjärnan hade visat sig."},{"book":"Matteus","chapter":"2","verse":"8","text":"Sedan skickade han dem till Betlehem och sade: ”Gå och sök noga efter (forska i detalj kring det som rör) barnet, och när ni [kan ha] funnit honom, meddela [då] mig så att jag också kan komma och tillbe [rapportera det till mig på ett sådant sätt att även jag – när jag kommit dit – skulle vilja hylla] honom.”"},{"book":"Matteus","chapter":"2","verse":"9","text":"Efter att ha lyssnat på kungen begav de sig i väg. Stjärnan som de sett gå upp (i öst) visade sig på nytt och den gick före dem, tills den stannade över den plats där barnet var."},{"book":"Matteus","chapter":"2","verse":"10","text":"När de såg stjärnan uppfylldes de av mycket (sprudlande, översvallande) stor glädje."},{"book":"Matteus","chapter":"2","verse":"11","text":"När de [vise männen] kom in i huset såg (fann) de barnet (ett barn i koltåldern – gr. paidion) [antagligen omkring ett år, alltså inte längre ett spädbarn – gr. brephos, se Luk 2:12] med Maria [Mirjam], hans mor, och de bugade sig (föll ner på knä i ödmjukhet) och tillbad (hyllade) honom. När de öppnat sina skattkistor bar de fram (offrade de) gåvor till honom [Jes 60:6]:"},{"book":"Matteus","chapter":"2","verse":"12","text":"Efter att ha blivit gudomligt instruerade i en dröm att inte gå tillbaka till Herodes, tog de en annan väg hem till sitt land. [Verbformen antyder att de vise männen hade sökt Guds ledning och att de fick svar i en dröm.]"},{"book":"Matteus","chapter":"2","verse":"13","text":"Nu när de [vise männen] hade gått, visade sig en Herrens ängel för Josef i en dröm och sade: ”Stå upp, ta barnet och hans mor under ditt beskydd och fly till Egypten. Stanna där tills jag talar, för Herodes kommer att söka efter barnet för att döda det.”"},{"book":"Matteus","chapter":"2","verse":"14","text":"Så Josef steg upp och tog barnet och hans mor medan det fortfarande var natt och begav sig till Egypten."},{"book":"Matteus","chapter":"2","verse":"15","text":"Där stannade han tills Herodes var död, för att det som sagts av Herren genom profeten [Hos 11:1] skulle gå i uppfyllelse: ”Ut ur Egypten har jag kallat min son.”"},{"book":"Matteus","chapter":"2","verse":"16","text":"När Herodes förstod att han blivit missledd av de vise männen blev han ursinnig (tappade helt fattningen av raseri). Han beordrade (sände ut) att man skulle döda alla pojkar som var två år eller yngre i Betlehem och alla dess närliggande områden, detta enligt (den exakta uppgift om) tiden som han fick fram genom att noggrant fråga de vise männen [Matt 2:7]."},{"book":"Matteus","chapter":"2","verse":"17","text":"Då fullbordades det som hade sagts genom profeten Jeremia, när han sade [Jer 31:15]:"},{"book":"Matteus","chapter":"2","verse":"18","text":"”Ett rop hördes i Rama, gråt och högljudd klagan: Rakel grät för sina barn och vägrade att bli tröstad, eftersom de inte längre fanns till.”"},{"book":"Matteus","chapter":"2","verse":"19","text":"När Herodes var död visade sig plötsligt en Herrens ängel i en dröm för Josef i Egypten"},{"book":"Matteus","chapter":"2","verse":"20","text":"och sade: ”Stå upp, ta barnet och hans mor och gå [tillbaka] till Israels land, för de som har varit ute efter barnets liv är nu döda.”"},{"book":"Matteus","chapter":"2","verse":"21","text":"Så han stod upp och tog barnet och hans mor och återvände till Israels land."},{"book":"Matteus","chapter":"2","verse":"22","text":"När han hörde att Archelaos regerade över Judéen efter sin far Herodes var han rädd att återvända dit [till Betlehem, strax utanför Jerusalem eller någon annan stad i Judéen]. Efter att ha blivit varnad i en dröm, drog han sig undan till Galileen."},{"book":"Matteus","chapter":"2","verse":"23","text":"Han bosatte sig i en stad som heter Nasaret, för att det som sagts av profeterna skulle gå i uppfyllelse: ”Han [Jesus] ska kallas en nasaré (ett rotskott)”. [Det hebreiska ordet för rotskott är netzer och finns i orden Nasaret och nasaré, se profetiorna i Jes 11:1; Jer 23:5; Sak 6:12.]"}]}