{"data":[{"book":"ВЫСЛОЎІ","chapter":"6","verse":"1","text":"Сыне мой! калі ты паручыўся за блізкага свайго і даў руку тваю за другога,"},{"book":"ВЫСЛОЎІ","chapter":"6","verse":"2","text":"і аблытаў сябе словамі вуснаў тваіх, злоўлены словамі вуснаў тваіх,"},{"book":"ВЫСЛОЎІ","chapter":"6","verse":"3","text":"зрабі ж, сыне мой, вось што: вызваліся, бо ты трапіў у рукі блізкага твайго: ідзі, упадзі да ног і ўмольвай блізкага твайго;"},{"book":"ВЫСЛОЎІ","chapter":"6","verse":"4","text":"не давай сну вачам тваім і дрымоты вейкам тваім;"},{"book":"ВЫСЛОЎІ","chapter":"6","verse":"5","text":"ратуйся, як сарна з рукі, і як птушка з рукі птушкалова,"},{"book":"ВЫСЛОЎІ","chapter":"6","verse":"6","text":"падыдзі да мурашкі, гультаю, паглядзі на шляхі яе, і будзь мудры."},{"book":"ВЫСЛОЎІ","chapter":"6","verse":"7","text":"Няма ў яе ні валадара, ні прыстаўленага, ані ўпраўцы;"},{"book":"ВЫСЛОЎІ","chapter":"6","verse":"8","text":"а яна рыхтуе летам свой хлеб, зьбірае ў час жніва пракорм свой."},{"book":"ВЫСЛОЎІ","chapter":"6","verse":"9","text":"Дакуль ты, гультаю, будзеш ляжаць? калі ты ўстанеш ад сну твайго?"},{"book":"ВЫСЛОЎІ","chapter":"6","verse":"10","text":"Крыху пасьпіш, крыху падрэмлеш, крыху склаўшы рукі паляжыш:"},{"book":"ВЫСЛОЎІ","chapter":"6","verse":"11","text":"і прыйдзе, нібы валацуга, беднасьць твая, і галеча твая, як разбойнік."},{"book":"ВЫСЛОЎІ","chapter":"6","verse":"12","text":"Чалавек падступны, чалавек бязбожны ходзіць зь ілжывымі вуснамі,"},{"book":"ВЫСЛОЎІ","chapter":"6","verse":"13","text":"міргае вачыма сваімі, гаворыць нагамі сваімі, дае знакі пальцамі сваімі;"},{"book":"ВЫСЛОЎІ","chapter":"6","verse":"14","text":"хітрына ў сэрцы ў яго, ён намышляе ліхое ва ўсякі час, сее разлад."},{"book":"ВЫСЛОЎІ","chapter":"6","verse":"15","text":"Таму зьнянацку прыйдзе пагібель яго, раптам будзе разьбіты - без ацаленьня."},{"book":"ВЫСЛОЎІ","chapter":"6","verse":"16","text":"Вось гэтыя шэсьць ненавідзіць Гасподзь, нават сем, - агіда душы Яго:"},{"book":"ВЫСЛОЎІ","chapter":"6","verse":"17","text":"вочы ганарыстыя, язык хлусьлівы і рукі, што праліваюць нявінную кроў,"},{"book":"ВЫСЛОЎІ","chapter":"6","verse":"18","text":"сэрца, якое куе ліхія намыслы, ногі, якія шпарка бягуць да ліхадзейства,"},{"book":"ВЫСЛОЎІ","chapter":"6","verse":"19","text":"ілжывы сьведка, які хлусіць, і той, хто сее разлад між братамі."},{"book":"ВЫСЛОЎІ","chapter":"6","verse":"20","text":"Сыне мой! захоўвай запаведзі бацькі твайго і не адкідай настаўленьняў маці тваёй;"},{"book":"ВЫСЛОЎІ","chapter":"6","verse":"21","text":"навяжы іх назаўсёды на сэрца тваё, абвяжы імі шыю тваю."},{"book":"ВЫСЛОЎІ","chapter":"6","verse":"22","text":"Калі ты пойдзеш, яны накіруюць цябе; калі ляжаш спаць, будуць ахоўваць цябе; калі прачнешся, гутарыць будуць з табою:"},{"book":"ВЫСЛОЎІ","chapter":"6","verse":"23","text":"бо запаведзь ёсьць сьветач, а навука - сьвятло, і павучальныя наказы - дарога жыцьця,"},{"book":"ВЫСЛОЎІ","chapter":"6","verse":"24","text":"каб засьцерагчы цябе ад зласьлівай жанчыны, ад лісьлівага языка чужынкі."},{"book":"ВЫСЛОЎІ","chapter":"6","verse":"25","text":"Не пажадай хараства яе ў сэрцы тваім, і хай не завабіць яна цябе вейкамі сваімі;"},{"book":"ВЫСЛОЎІ","chapter":"6","verse":"26","text":"бо жанчыне распуснай даюць кавалак хлеба; а замужняя жанчына палюе на дарагую душу."},{"book":"ВЫСЛОЎІ","chapter":"6","verse":"27","text":"Хто можа ўзяць агонь запазуху, каб не прагарэла адзежа яго?"},{"book":"ВЫСЛОЎІ","chapter":"6","verse":"28","text":"Хто можа хадзіць па распаленым вугольлі, каб не апаліць ног сваіх?"},{"book":"ВЫСЛОЎІ","chapter":"6","verse":"29","text":"Тое самае бывае і з тым, хто ўваходзіць да жонкі блізкага свайго; хто дакранецца да яе, не застанецца бязь віны."},{"book":"ВЫСЛОЎІ","chapter":"6","verse":"30","text":"Не патураюць злодзею, калі ён крадзе, каб насыціць душу сваю, калі ён галодны;"},{"book":"ВЫСЛОЎІ","chapter":"6","verse":"31","text":"але злоўлены, ён заплаціць у сем разоў, аддасьць усю маёмасьць дома свайго."},{"book":"ВЫСЛОЎІ","chapter":"6","verse":"32","text":"А хто пералюбнічае з жанчынаю, у таго няма розуму; той губіць душу сваю, хто робіць такое;"},{"book":"ВЫСЛОЎІ","chapter":"6","verse":"33","text":"пабоі і ганьбу ён зышча, і ганьба яго не сатрэцца;"},{"book":"ВЫСЛОЎІ","chapter":"6","verse":"34","text":"бо рэўнасьць - лютасьць мужчыны, і не ўмілажаліцца ён у дзень помсты,"},{"book":"ВЫСЛОЎІ","chapter":"6","verse":"35","text":"ня прыме адкупу ніякага, і не захоча, як бы ты ні памножыў гасьцінцы."}]}