{"data":[{"book":"1 Korinth","chapter":"7","verse":"1","text":"Atûn, nin chong miziek chungroi ngei hah mindonin."},{"book":"1 Korinth","chapter":"7","verse":"2","text":"Aniatachu, inditna tamtak aom ngâi sikin pasalin an theia dôngma dôn chit senla ngeia, nupang khomin an theia ruothar dôn chit rese ngei."},{"book":"1 Korinth","chapter":"7","verse":"3","text":"Pasalin a pasal nina sintum a dôngma kôm zoi senla, ma angdênin nupang khomin a pasal kôm a sintum zoi sa senla, an nângna nâma inmathâi inlôm rese ngei."},{"book":"1 Korinth","chapter":"7","verse":"4","text":"Nupangin ama takpum chunga han racham nei maka, a pasalin kêng a nei; ma angdênin pasal khomin ama takpum chunga racham nei maka, a dôngman kêng a nei ani."},{"book":"1 Korinth","chapter":"7","verse":"5","text":"Chubaitho ranga nin inpêk theina rang le nin inmunnôk theina rangin chomoltea rangin asa nin ti ruruoi nônchu nin rachamneina inchu no roi; aninônchu nin indînzoiloina sikin Soitan'n nangni huong i-nih."},{"book":"1 Korinth","chapter":"7","verse":"6","text":"Hi chong hih chongpêk angin misîr mu-unga, phalna chong angin vai ki misîr ani."},{"book":"1 Korinth","chapter":"7","verse":"7","text":"Adiktakin chu nin rêngin keima angin om ungla chu ku nuom ani; aniatachu, mitinin an chang rang chit manboipêk Pathien kôm renga an chang chita, inkhatin lam dang tieng, adangin lam dang tieng."},{"book":"1 Korinth","chapter":"7","verse":"8","text":"Atûn, inneiloi ngei le meithâingei rangin chu hi anghin ki ti, Keima angin intîmvielin om rang bôk tit ungla nin ta rangin sa uol atih."},{"book":"1 Korinth","chapter":"7","verse":"9","text":"Aniatachu, nin nângna han indîntheina nin dôn nônchu innei roi, hur nêkin chu innei asa uol."},{"book":"1 Korinth","chapter":"7","verse":"10","text":"Inneisai mingei ta rangin chong ke pêk, ma hih keima renga niloiin, Pumapa chongpêk ani: nupangin a pasal insenpui no rese;7:10-11: Mat 5:32; 19:9; Mk 10:11,12; Luk 16:18"},{"book":"1 Korinth","chapter":"7","verse":"11","text":"aniatachu ân senpui lekhom pasal dang nei khâi no rese, nônchu a pasal le ngêt inluo nôk rese; male pasal khomin a dôngma mâk tet no rese."},{"book":"1 Korinth","chapter":"7","verse":"12","text":"Mi dangngei kôm chu ki ti (keiman, Pumapa niloiin): Khristien pasalin sonong dôngma a neiin chu a dôngma han a kôm om tit rangin a mulung achuk tatakin chu mâk tet no rese."},{"book":"1 Korinth","chapter":"7","verse":"13","text":"Male Khristien nupang khomin sonong ruothar a neiin chu a pasal han om kelen rangin a mulung achuk tatakin chu mâk no rese."},{"book":"1 Korinth","chapter":"7","verse":"14","text":"Iemloi pasal hah a dôngma jârin Pathien mitmua pomthei ani zoia, iemloi nupang khomin a Khristien pasal jârin Pathien mitmua pomthei ani sa zoi. Ma anghan nino senla chu, an nâingei hah inthieng noni ngei; aniatachu, Pathien mitmua pomthei ani zoi."},{"book":"1 Korinth","chapter":"7","verse":"15","text":"Nikhomrese, iemloi inkhat han insen a nuomin chu insen chien rese ngei, ma anga roi hah atokin chu iempu pasal mo, nupang mo, khit nimak ngei. Pathien chu inngêia om rangin nangni a koi ani."},{"book":"1 Korinth","chapter":"7","verse":"16","text":"Khristien dôngma na pasal na sanminring7:16: Na sanminring loi rang inmo ni riet minthâr thei; aninônchu Na sanminring rang ha inmo ni riet thei rang le thei loi rang kho angin mo ni riet? Aninônchu khristien pasal, no dôngma na sanminring7:16: Na sanminring loi hah inmo ni riet minthâr ranga; aninônchu Na sanminring rang hah inmo ni riet. thei rang le thei loi rang kho angin mo ni riet?"},{"book":"1 Korinth","chapter":"7","verse":"17","text":"Tutu khom Pumapa'n manboipêk a pêk lam angtakin le Pathien'n a koi lam angtakin om rese. Hi balam hih koiindang tina ki ril ani."},{"book":"1 Korinth","chapter":"7","verse":"18","text":"Sertansai mi hah Pathien koina a pomin chu, a sertana sîn hah pai rang a bôk rang nikhâi mak; sertanloi mi khomin Pathien koina a pomin chu, ser a tan rang nikhâi mak."},{"book":"1 Korinth","chapter":"7","verse":"19","text":"Sertan le tanloi ite ni uol mak; Pathien chongpêkngei jôm hi kêng ani uol tak."},{"book":"1 Korinth","chapter":"7","verse":"20","text":"Tutu khom Pathien koina a pom lâia an om anghan omtit rese ngei."},{"book":"1 Korinth","chapter":"7","verse":"21","text":"Pathien'n nang a koi han suoka om mo ni ni? Asa, mindon no roh; hannirese, jôkna zora na manin chu mang roh.7:21: aniatachu nangman jôkna rang zorânchum no dônin chu, mang roh; aninônchu hannirese jôkna rang zorânchum na manin chu, mang inla; manêk han suoka no om ha ne theidôr song rangin thang roh."},{"book":"1 Korinth","chapter":"7","verse":"22","text":"Suok, Pumapa'n a koi chu Pumapa mojôk suok ania; ma angdên han suok niloi Khrista'n a koi khom hah Khrista suok ani."},{"book":"1 Korinth","chapter":"7","verse":"23","text":"Pathien'n mana nangni a rochôksai kêng; masikin mingei suokngei chang no roi."},{"book":"1 Korinth","chapter":"7","verse":"24","text":"Ka malngei, tukhom Pathien'n a koi lâia a omlam anghan Pathien leh inlopin omtit rese."},{"book":"1 Korinth","chapter":"7","verse":"25","text":"Atûn, inneiloi mingei chungroia nin chong miziek hah mindonin: Pumapa renga chongpêk chu ite dôn mu-unga, aniatachu, Pumapa moroina sika mi iemom ki ni sikin ki mindon lam misîr ki tih."},{"book":"1 Korinth","chapter":"7","verse":"26","text":"Atûnlâi intakna mindonin mi a om lam angtaka a omtit rang hih sa uol le ki minhoi."},{"book":"1 Korinth","chapter":"7","verse":"27","text":"Dôngma mo no dôn zoi? Amanu renga jôkna rok no roh. Inneiloi mo na la ni? Dôngma rang rok no roh."},{"book":"1 Korinth","chapter":"7","verse":"28","text":"Hannirese lômnu no dôn khomin nunsie tho mak chea; inneiloi nupang khomin ruothar a dôn khomin nunsie tho mak. Aniatachu in nin neiin chu rammuola dûktong nin tih, maha nangni mojôk rang ku nuom ani."},{"book":"1 Korinth","chapter":"7","verse":"29","text":"Ka malngei, ki ti nuom tak chu mahi ani: Zora hih abong zoia, atûn renga chu dôngma dôn ngei hah a dônloi angin om senla ngeia;"},{"book":"1 Korinth","chapter":"7","verse":"30","text":"achap ngei hah inngûiloi angin om senla ngeia; ânnui ngei hah râisân loi angin om senla ngeia; a rochôk ngei han dônloi angin om senla ngeia;"},{"book":"1 Korinth","chapter":"7","verse":"31","text":"hi rammuola neinun sampâr ranga sinchuon tho ngei hah anrêngin luo loi angin om rese ngei. Hi rammuol hih, atûna anghin, aom sôt khâi loi rang ani sikin."},{"book":"1 Korinth","chapter":"7","verse":"32","text":"Mulungdûk dôn loi rangin nangni ku nuom ani. Ruotharte'n chu Pumapa râiminsân rang a bôk sikin Pumapa sin hah a mindon ngâi."},{"book":"1 Korinth","chapter":"7","verse":"33","text":"Aninâkchu pasal inneisai chu a dôngma râiminsân rang a bôk sikin rammuol neinun a mindon ngâia;"},{"book":"1 Korinth","chapter":"7","verse":"34","text":"masikin kângnikin kaiphirînin a om ngâi ani. Nupang inneiloi, aninônchu dôngmate inthieng chu a taksa le a ratha inpêkphar rang a nuom sikin Pumapa sin hah a mindon ngâia; hanchu inneisai nupangin chu a ruothar râiminsân rang a nuom sikin rammuol neinun a mindon ngâi."},{"book":"1 Korinth","chapter":"7","verse":"35","text":"Nangni san rang ku nuom sika mahi nangni ki tipe ani. Nin chunga balam inngar nangni khang pe rang bôk mu-ung. Manêkin, neinun adik le asa nin sin theina rang le Pumapa sinthona han ite manar tet loiin nin inpêk let theina rangin nangni ku nuom ani."},{"book":"1 Korinth","chapter":"7","verse":"36","text":"Dôngmate le ruotharte innei roi chu sûtminthel ani zoi, innei nôk khâi loi rang ti ngei chungroia chu: ruotharte hah dôngmate tienga han mirita omin ândînthei tet noa, innei anâng angin a rietin chu innei rese, a nuom angin,7:36: ân bieksai abop a nuom anghan; aninônchu mi inkhat le a nâinupang inneiloi: A pa han amanu pasal rang ha amanu chunga han mirita omin ân dînthei loi angin a rietin chu, male amanu ha innei zora achukin chu, hanchu amapa han a nuomlam anghan tho senla male amanu ha in min neipui rese. mahan nunsie om mak."},{"book":"1 Korinth","chapter":"7","verse":"37","text":"Aniatachu, pasal hah dânderit ani noa, ha dôngmate hah innei7:37: innei loi rang; aninônchu a nâinupang in min neiloi rang. loi ranga mulungbôk det taka sinsiema, male a nuomlam a dier theipu han chu om rang chang a mulungrîla a mindon suo zoi, dôngmate7:37: dôngmate hah inneipui senla; aninônchu in min nei nirse. hah in a neipui loi sikin a tho min sa."},{"book":"1 Korinth","chapter":"7","verse":"38","text":"Masikin ruotharte inneipu7:38: innei; aninônchu a nâinupang ha in min nei rese. han a tho min sa, aniatachu, inneiloipu7:38: innei ngâi mak; aninônchu amanu ha in min nei ngâi mak. han a tho min sa uol."},{"book":"1 Korinth","chapter":"7","verse":"39","text":"Nupang inneisai hah a pasal ringsûngin chu a pasal han khit ania; hannirese, a pasal a thîn chu, pasal dang a nuom tak in a nei pui thei, Khristien ani ngânin chu."},{"book":"1 Korinth","chapter":"7","verse":"40","text":"Aniatachu, a om ngâiin om senla, a râisân uol atih. Maha ki mindon lam ani, male kei khom Pathien Ratha chu ko dôn angin kên bê ani."}]}