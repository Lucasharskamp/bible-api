{"data":[{"book":"ЭЗДРЫ","chapter":"4","verse":"1","text":"І пачулі ворагі Юды і Веньяміна, што вяртанцы з палону будуюць храм Госпаду Богу Ізраілеваму;"},{"book":"ЭЗДРЫ","chapter":"4","verse":"2","text":"і прыйшлі яны да Зарававэля і да ўзначальнікаў пакаленьняў і сказалі ім: будзем і мы будаваць з вамі, бо мы, як і вы, прыходзім да Бога вашага, і Яму прыносім ахвяры ад дзён Асардана, цара Сірыйскага, які перавёў нас сюды."},{"book":"ЭЗДРЫ","chapter":"4","verse":"3","text":"І сказаў ім Зарававэль і Ісус і астатнія ўзначальнікі пакаленьняў Ізраільскіх: не будаваць вам разам з намі дом нашаму Богу; мы адны будзем будаваць дом Госпаду Богу Ізраілеваму, як загадаў нам цар Кір, цар Персідскі."},{"book":"ЭЗДРЫ","chapter":"4","verse":"4","text":"І пачаў народ зямлі той паслабляць рукі народу Юдэйскага і перашкаджаць яму ў будаўніцтве;"},{"book":"ЭЗДРЫ","chapter":"4","verse":"5","text":"і падкупалі супроць іх радцаў, каб разбурыць пачынаньне іхняе, ва ўсе дні Кіра, цара Персідскага, і да цараваньня Дарыя, цара Персідскага."},{"book":"ЭЗДРЫ","chapter":"4","verse":"6","text":"А ў цараваньне Ахашвероша, на пачатку цараваньня яго, напісалі абвінавачаньне на жыхароў Юдэі і Ерусаліма."},{"book":"ЭЗДРЫ","chapter":"4","verse":"7","text":"І ў дні Артаксэркса пісалі Бішлам, Мітрэдат, Табээл і іншыя таварышы іхнія да Артаксэркса, цара Персідскага. А пісьмо было напісана літарамі Сірыйскімі і на Сірыйскай мове."},{"book":"ЭЗДРЫ","chapter":"4","verse":"8","text":"Рэхум радца і Шымшай пісец пісалі адно пісьмо супроць Ерусаліма да цара Артаксэркса такое:"},{"book":"ЭЗДРЫ","chapter":"4","verse":"9","text":"Тады ж. Рэхум радца і Шымшай пісец і астатнія таварышы іхнія, - Дынэі і Афарсатхэі, Тарпэлэі, Апарсы, Арэхэяне, Вавілоняне, Сусанцы, Дагі, Эламіцяне"},{"book":"ЭЗДРЫ","chapter":"4","verse":"10","text":"і іншыя народы, якіх перасяліў Аснафар вялікі і славуты і пасяліў у гарадах Самарыйскіх і ў іншых гарадах за ракою, і астатняе."},{"book":"ЭЗДРЫ","chapter":"4","verse":"11","text":"І вось сьпіс зь пісьма, якое паслалі яму, цару Артаксэрксу - рабы твае, людзі за ракою, і іншае."},{"book":"ЭЗДРЫ","chapter":"4","verse":"12","text":"Хай будзе вядома цару, што Юдэі, якія выйшлі ад цябе, прыйшлі да нас у Ерусалім, будуюць гэты мяцежны і нягодны горад і сьцены робяць, і падмуркі іх ужо паладзілі."},{"book":"ЭЗДРЫ","chapter":"4","verse":"13","text":"Хай жа будзе вядома цару, што калі і гэты горад будзе пабудаваны і сьцены адноўлены, дык ні падатку, ні мыты ня будуць даваць, і царскай скарбніцы будзе зроблена шкода."},{"book":"ЭЗДРЫ","chapter":"4","verse":"14","text":"Як што мы ямо соль ад палаца царскага, і шкоды цару ня можам бачыць, таму мы пасылаем данясеньне цару:"},{"book":"ЭЗДРЫ","chapter":"4","verse":"15","text":"хай пашукаюць у памятнай кнізе бацькоў тваіх, - і знойдзеш у кнізе памятнай, і даведаешся, што горад гэты - горад мяцежны і шкодны царам і абласьцям, і што адпады бывалі ў ім здавён, за што горад гэты і спустошаны."},{"book":"ЭЗДРЫ","chapter":"4","verse":"16","text":"Таму мы паведамляем цару, што калі горад гэты будзе дабудаваны і сьцены яго дароблены, дык пасьля гэтага ня будзе ў цябе валоданьня за ракою."},{"book":"ЭЗДРЫ","chapter":"4","verse":"17","text":"Цар паслаў адказ Рэхуму радцу і Шымшаю пісцу і іншым таварышам іхнім, якія жывуць у Самарыі і іншых гарадах зарэчных: Мір і іншае."},{"book":"ЭЗДРЫ","chapter":"4","verse":"18","text":"Пісьмо, якое вы прыслалі нам, выразна прачытана перад мною;"},{"book":"ЭЗДРЫ","chapter":"4","verse":"19","text":"і ад мяне дадзены загад, - і шукалі, і знайшлі, што горад гэты здаўна паўставаў супроць цароў, і ўчыняліся ў ім мецяжы і хваляваньні,"},{"book":"ЭЗДРЫ","chapter":"4","verse":"20","text":"і што былі ў Ерусаліме цары магутныя, якія валодалі ўсім зарэччам, і ім давалі падаткі, налогі і мыту."},{"book":"ЭЗДРЫ","chapter":"4","verse":"21","text":"Дык вось, дайце загад, каб людзі гэтыя перасталі працаваць, і горад гэты не будаваўся, пакуль ад мяне ня будзе дадзены загад."},{"book":"ЭЗДРЫ","chapter":"4","verse":"22","text":"І будзьце асьцярожныя, каб не зрабіць у гэтым недагляду. Навошта дазваляць памнажэньне шкоднага супраць цароў?"},{"book":"ЭЗДРЫ","chapter":"4","verse":"23","text":"Як толькі гэта пісьмо цара Артаксэркса было прачытана перад Рэхумам і Шымшаем пісцом і таварышамі іхнімі, яны адразу пайшлі ў Ерусалім да Юдэяў, і моцнай узброенай рукою спынілі працу іхнюю."},{"book":"ЭЗДРЫ","chapter":"4","verse":"24","text":"Тады спынілася праца пры доме Божым у Ерусаліме, і спыненьне гэта працягвалася да другога года цараваньня Дарыя, цара Персідскага."}]}