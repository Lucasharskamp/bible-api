{"data":[{"book":"Okubala","chapter":"25","verse":"1","text":"Isirayiri bwe yali mu Sitimu, abasajja ne batandika okwenda n’abakazi ba Mowaabu,"},{"book":"Okubala","chapter":"25","verse":"2","text":"abaabayitanga ku kuwaayo ebiweebwayo eri bakatonda baabwe. Abaana ba Isirayiri ne balya era ne bavuunamira bakatonda abo."},{"book":"Okubala","chapter":"25","verse":"3","text":"Bw’atyo Isirayiri n’ayingirira eby’okusinzanga Baali ow’e Peoli. Obusungu bwa Mukama ne bubabuubuukirako."},{"book":"Okubala","chapter":"25","verse":"4","text":"Mukama n’agamba Musa nti, “Kwata abakulembeze b’abantu bano obatte, obaanike mu maaso ga Mukama abantu bonna we babalabira, obusungu bwa Mukama bulyoke bukkakkane buve ku Isirayiri.”"},{"book":"Okubala","chapter":"25","verse":"5","text":"Musa n’agamba abalamuzi ba Isirayiri nti, “Buli omu ku mmwe atte abo abali mu mmwe abeegasse mu kusinza Baali ow’e Peoli.”"},{"book":"Okubala","chapter":"25","verse":"6","text":"Kale, laba, omusajja omu ku baana ba Isirayiri n’aleeta mu maka ge omukazi Omumidiyaani awo mu maaso ga Musa, nga n’ekibiina kyonna ekya Isirayiri bali awo bakaabira mu mulyango gwa Weema ey’Okukuŋŋaanirangamu."},{"book":"Okubala","chapter":"25","verse":"7","text":"Naye Finekaasi mutabani wa Eriyazaali, mutabani wa Alooni kabona, bwe yakiraba, n’asituka mu kibiina n’akwata effumu mu mukono gwe"},{"book":"Okubala","chapter":"25","verse":"8","text":"n’agoberera Omuyisirayiri n’amutuusa mu weema. Bombi n’abafumita effumu ne liyita mu Muyisirayiri ne liggukira ne mu mubiri gw’omukazi, ne libayitamu bombi. Awo kawumpuli eyali alumbye abaana ba Isirayiri n’akoma."},{"book":"Okubala","chapter":"25","verse":"9","text":"N’abo abaafa kawumpuli baawera emitwalo ebiri mu enkumi nnya."},{"book":"Okubala","chapter":"25","verse":"10","text":"Mukama n’agamba Musa nti,"},{"book":"Okubala","chapter":"25","verse":"11","text":"“Finekaasi mutabani wa Eriyazaali, mutabani wa Alooni kabona, ankyusisizza obusungu bwange ne mbuggya ku baana ba Isirayiri; kubanga obusungu bwe bwabuubuuka nnyo ng’obwange olw’obutafaayo ku kitiibwa kyange, kyenvudde sibazikiriza kubamalawo."},{"book":"Okubala","chapter":"25","verse":"12","text":"Noolwekyo mutegeeze nti, ‘Laba nkola naye endagaano ey’emirembe."},{"book":"Okubala","chapter":"25","verse":"13","text":"Ye, ne bazzukulu be bonna banaabanga mu ndagaano ey’obwakabona obw’emirembe gyonna, kubanga yasunguwalira abaana ba Isirayiri olw’okutyoboola ekitiibwa kya Katonda we, n’abatangiririra.’ ”"},{"book":"Okubala","chapter":"25","verse":"14","text":"Omusajja Omuyisirayiri eyattirwa awamu n’omukazi Omumidiyaani yali Zimuli mutabani wa Salu eyali omukulembeze mu kika kya Simyoni."},{"book":"Okubala","chapter":"25","verse":"15","text":"N’erinnya ly’omukazi Omumidiyaani eyattibwa nga ye Kozebi muwala wa Zuuli, eyali omukulembeze mu kimu ku bika bya Midiyaani."},{"book":"Okubala","chapter":"25","verse":"16","text":"Mukama n’agamba Musa nti,"},{"book":"Okubala","chapter":"25","verse":"17","text":"“Abamidiyaani obayigganyanga n’obatta,"},{"book":"Okubala","chapter":"25","verse":"18","text":"kubanga baayagala okubazikiriza n’enkwe zaabwe bwe baabakyamya e Peoli, n’olwa Kozebi muwala w’omukulembeze w’e Midiyaani, omukazi oyo eyattibwa ku lunaku okwajjira kawumpuli olw’ebyo ebyali e Peoli.”"}]}