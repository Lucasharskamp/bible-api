{"data":[{"book":"Luka","chapter":"11","verse":"1","text":"Nihuku nimoka Yesu aari alhapelhaka vo vekha awe. Amalhiheke, owiittucha awe mmoka nkaamwirelha, “Thithi, nniittuchiheke ni hii ulhepelha, thoko chinre aya Nayohana wo weettuchiha owiittucha aya.”"},{"book":"Luka","chapter":"11","verse":"2","text":"Yesu nkeerelha, “Vanolhapelha inyu mwiireke,"},{"book":"Luka","chapter":"11","verse":"3","text":"Nnivaheke yolhia ihu kila nihuku."},{"book":"Luka","chapter":"11","verse":"4","text":"Nnihiyerereke uwonya wihu,"},{"book":"Luka","chapter":"11","verse":"5","text":"Yesu nkeerelhacha tho owiittucha awe, “Ikhalhe wiira mmoka inyu norwaa wa ampwana awe uhiyu variyari ni uhimia wiira, ‘Mpwana, nkaashimihe mikatte miraru,"},{"book":"Luka","chapter":"11","verse":"6","text":"alheto ahokiphwanya ampwana aka ari munkwahani, ni mii akirina ittu yo waavaha!’"},{"book":"Luka","chapter":"11","verse":"7","text":"Ni ayo anari mpaani nkayaakhulha, ‘Nthame uwo nhikihuvihe mii! Kihottia nlhako, mii ni achishaana aka nihokelha mpaani urupani. Paahi akinonkwa kiwe kouvahani ittu iriyoothe.’"},{"book":"Luka","chapter":"11","verse":"8","text":"Inohalha wiiria chani etu? Kinouhimeriani ikekhia wiira khanoonkwa uwaavahani nkatte wo nlhatu no umpwana waarina aya, mena, nansho wo nlhatu no waanyakulha ni uthepa uvekelha, phi chiichammo chinohalha aya wunkwa ni waavaha ittu inovekelha aya."},{"book":"Luka","chapter":"11","verse":"9","text":"“Paahi etu, Nvekelheke nnoovahiya, mwaavieke nnoopatta, nhodisheke vankhorani nnoohulhelhiya."},{"book":"Luka","chapter":"11","verse":"10","text":"Ukhalhawaya ntu riyoothe novekelha noovahiya, ni ntu naavia noopatta, ni ntu nohodisha vankhorani noohulhelhiya."},{"book":"Luka","chapter":"11","verse":"11","text":"Chani mwaana vanovekelha awe ihopa wa anaangoro awe, novahiya inwaa kuhiwe ihopa?"},{"book":"Luka","chapter":"11","verse":"12","text":"Ama novahiya nikharang'andha vanovekelha awe nnyoche?"},{"book":"Luka","chapter":"11","verse":"13","text":"Inakhalhaka nri attu o unanara mirima nansho nhochuwelha chittu choombone cho waavaha achishaana inyu. Chani etu, athumwaninyu o wiirimu khanouvahani chittu choombone wo upwaha, anowaavaha Iphumu ya Nlhuku attu anaavekelha!”"},{"book":"Luka","chapter":"11","verse":"14","text":"Nihuku nimoka Yesu aari omolhaka nshoka no unanara nantunke ntu huulhumache. Paahi etu vankhumme aya, ntu ulhe ahooria wulhumacha tho, mpaka nlhoko wa attu nkawoomiya uwanoni."},{"book":"Luka","chapter":"11","verse":"15","text":"Nansho attu akina nkayeera, “Noomolha mashoka wo ikuru yo Belzebuli, nholhelhi o mashoka o unanara, phi nommaha ikuru yo woomolha.”"},{"book":"Luka","chapter":"11","verse":"16","text":"Attu akina yaari athananaka unria Yesu, paahi nkayamwiirelha wiira apange cho ushangiha cho wiirimu oonihe wiira Nlhuku ri vamoka ni uyo."},{"book":"Luka","chapter":"11","verse":"17","text":"Nansho Yesu ahochuwelha choopuwelha aya, nkeera, “Imwene iriyoothe imianelhe yaatakanaka ineeneru yeyo khinolhokelha chinene, chiicho iwani imianelhe yaatakanaka ineneru inowulhuwa."},{"book":"Luka","chapter":"11","verse":"18","text":"Paahi yakhalhaka etu imwene yo Nakare iheemianiha yaatakanaka ineeneru, inohalha ulhokelha chani? Mwaatti nneera wiira eti kinoomolha mashoka wo uvahiya ikuru ni Belzebuli."},{"book":"Luka","chapter":"11","verse":"19","text":"Yakhalhaka kinoomolha mashoka wo ikuru yo Belzebuli, owiittucha inyu etu anoomolha wo ikuru ya apani? Wo yoyo nlhatu uyo etu ashaana inyu mwaashinene phi nowa uhukumulhani mwaatti."},{"book":"Luka","chapter":"11","verse":"20","text":"Nansho yakhalhaka kinoomolha mashoka wo ikuru ya Nlhuku, nchuwelheke wiira Imwene ya Nlhuku ihomalha uphiya uwaninyu."},{"book":"Luka","chapter":"11","verse":"21","text":"“Ntu o machiri vanolhitelhelha awe inupa awe ni ikerero, inupa ni nhakhu awe chinoolhama."},{"book":"Luka","chapter":"11","verse":"22","text":"Nansho awaaka ntu o machiri chinene o mpwaha ni umwaata ni ummulhusha, yoyo nookusha ikerero chaakhulhuvelha awe chiyo ni umwaakha nhakhu."},{"book":"Luka","chapter":"11","verse":"23","text":"“Ntu riyoothe hiri vamoka ni mii, yoyo nookivinga, hinokhungura vamoka ni mii yoyo phi noomwarusha."},{"book":"Luka","chapter":"11","verse":"24","text":"“Nshoka no unanara vanoomolhiya aya mwiiruttuni mwa ntu, nivovira neetakachaka uhiri maashi naaviaka nipuro no wiittuwa. Naahooneke, vavawo phi neera aya, ‘Kinoohokolhia unupani waka.’"},{"book":"Luka","chapter":"11","verse":"25","text":"Paahi noohokolhia ni uphwanya inupa mwaari inakwechiye ni urerihiya."},{"book":"Luka","chapter":"11","verse":"26","text":"Paahi tho, phi norwaa aya ni waakusha mashoka makina saba o uhilhoka umphwaha uyo, ni uwa uukhalhani vamoka ni uyo. Vanomalha aya, ntu uyo nokhalha muuhuvani chinene upwaha khalhayi.”"},{"book":"Luka","chapter":"11","verse":"27","text":"Yesu voolhumacha awe, opani amoka nkayeera, “Ahopuha athiyana uyanreni ni uwaamwiihani!”"},{"book":"Luka","chapter":"11","verse":"28","text":"Nansho Yesu nkaakhulha, “Nansho areeriye chinene, phi ayo aneewa nlhove na Nlhuku ni uvarechesha!”"},{"book":"Luka","chapter":"11","verse":"29","text":"Nlhoko wa attu voonchereria aya, Yesu nkeera tho, “Ilha iyari ilha iri yo uhilhoka ilha! Inovekelha woona cho ushangiha, nansho khinoonihiya yo ushangiha iriyoothe ihikhalhe i Nayona."},{"book":"Luka","chapter":"11","verse":"30","text":"Chiichammo etu Nayona chenre aya wo waashangiha attu o Uninavi, phi chiichammo Mwaana a Ntu chinohalha awe waashangiha attu o ilha iyari ilha."},{"book":"Luka","chapter":"11","verse":"31","text":"Nihuku no uhukumulhiya attu nno, Ahano o Usheeba anowa weemelha ni waahukumulha attu e ilha iyari ilha, ukhalhawaya ahovira toka utayi awe eewelhelha irusho chi Naselemani, ni mii kinohimia wiira vaa haawo Yesu, ntu mulhupalhe naapwaha Naselemani."},{"book":"Luka","chapter":"11","verse":"32","text":"Nihuku no uhukumulhiya attu, attu o Uninavi anowa weemelha waahukumulha attu o ilha iyari ilha wiira ahowonya. Ukhalhawaya attu o Uninavi ahokhoroma veewilhe aya meettuchiho a Nayona, nansho vaa hawo mulhupalhe naapwaha Nayona!"},{"book":"Luka","chapter":"11","verse":"33","text":"“Khaawo ntu noparihelha ikhandiri awe ni ukhuneelha ittutu, nansho nothomia vachulhu ikiango wiira yaamwalhelhe attu anokelha mpaani."},{"book":"Luka","chapter":"11","verse":"34","text":"Miitho inyu phi nthuko wo iruttu. Miitho inyu akhalhaka makumi, iruttu yonkhaye inokhalha voonene, nansho miitho awereiyaka iruttu yonkhaye inokhalha yo unanara, inokhalha mwiipiphini."},{"book":"Luka","chapter":"11","verse":"35","text":"Mwiiraniheke etu, nthuko uri nhina mwinyu uhikhalhe ipiphi."},{"book":"Luka","chapter":"11","verse":"36","text":"Paahi etu, iruttu inyu yonkhaye yakhalhaka voonene, wo uhikhalha mwiipiphini, iruttu inokhalha voonene thoko vanomwalhelhiya aya ni nthuko.”"},{"book":"Luka","chapter":"11","verse":"37","text":"Yesu amalhihekeru wulhumacha, Afarisayo amoka ahomwiirelha arwee alhie yolhia uwannyawe. Nkaarwa ulhiani yolhia, nkaakhalha ulhia."},{"book":"Luka","chapter":"11","verse":"38","text":"Afarisayo ayo nkayaashanga woona wiira Yesu aari alhiaka wo uhinyawa mathatha rata."},{"book":"Luka","chapter":"11","verse":"39","text":"Paahi Athithi nkayeera, “Mwaatti Amafarisayo va, nnohapiha ikahi ni iphache wo vatheru, nansho nhina ncharaka chittu cho nanrokotolhe chihinlhoka."},{"book":"Luka","chapter":"11","verse":"40","text":"Nhophupuwalha inyu ayi! Nlhuku phi kooronshe vathe ni nhina chiicho."},{"book":"Luka","chapter":"11","verse":"41","text":"Nansho mwaavaheke attu ahirina chittu chiri nhina, ni chikina chonkhaye chiyo chinookhalha chorera uwaninyu."},{"book":"Luka","chapter":"11","verse":"42","text":"“Nhothapana inyu Mwaamafarisayo va! Ukhalhawaya nnaahukumulha ni waalhiviha attu isadaka yo nifungu no khumi ata yo mathaakhuru o uhelhiya mmathapani, nchicha ni mathaakhuru makina, nansho nhilhohaka mwaha wo uvarechesha ikekhiaye ni uttuna wa Nlhuku. Yayo yaaphwanelhiye wooniya wiira nhovarechesha rata nhilhiyalhaka makina ayo."},{"book":"Luka","chapter":"11","verse":"43","text":"“Nhothapana inyu Mwaamafarisayo va! Mwaatti nnottuna ukhalha miholho mapuro o nthimicho wi inupa yo unlhapelha Nlhuku ni ukohachiya wo nthimicho vanopangiya maronda."},{"book":"Luka","chapter":"11","verse":"44","text":"Nhothapana inyu! Mwaatti nri thoko mahiye o uhichuwania, attu aneeta aya vachulhu waya ahichuwelhaka.”"},{"book":"Luka","chapter":"11","verse":"45","text":"Owiittuchiha Malhehero a ashinna Musa amoka nkayaamwiirelha, “Owiittuchiha, venre inyu chiicho, nhoniruwana!”"},{"book":"Luka","chapter":"11","verse":"46","text":"Yesu nkaakhulha, “Nhothapana ni inyu Owiittuchiha Malhehero a ashinna Musa va! Nnaaria attu misigo cho ulhemelha, nansho mwaanene nhookolhaka nikokho nhaakavihaka ukusha chechiyo misigo chiyo."},{"book":"Luka","chapter":"11","verse":"47","text":"Nhothapana inyu! Ukhalhawaya nnoovaka mahiye a anamilhohi a Nlhuku eevakachiye ni manyaapwiinyu."},{"book":"Luka","chapter":"11","verse":"48","text":"Paahi etu nnohimiechesha ni uvarechesha mitheko cho manyaapwiiya inyu, ukhalhawaya yayo phi evilhe anamilhohi ni inyu vano nnoovaka mahiye aya."},{"book":"Luka","chapter":"11","verse":"49","text":"Wo nenno nlhove nno etu, irusho cha Nlhuku chineera, ‘Kinowaarweehelha anamilhohi ni akarumiya, anokoweeva akina ni waatwarushacha akina.’"},{"book":"Luka","chapter":"11","verse":"50","text":"Paahi etu attu o ilha iyari ilha anowa utwarushachiya wo weeva anamilhohi a Nlhuku onkhaye toka voopiye aya ilhapo,"},{"book":"Luka","chapter":"11","verse":"51","text":"toka wiiviya wa Nahabilu mpaka wiiviya u Nazakariya, yeeviye variyari madhubahu ni Inupa Itakatifu. Eiyo, kinouhimeriani wiira, attu a ilha iyari ilha anowa utwarushiya wo mitheko chaya!"},{"book":"Luka","chapter":"11","verse":"52","text":"“Nhothapana inyu owiittuchiha Malhehero! Ukhalhawaya nhokusha mittukulho cho nlhako wo inupa yo irusho, mwaanene nhikelhaka, mwaachiichihaka attu anlhikacha ukelha wowo!”"},{"book":"Luka","chapter":"11","verse":"53","text":"Vaathama awe, Amafarisayo alhe ni owiittuchiha Malhehero nkayaachokholha unchopeyacha chinene wo unkohakoha chookohiya chinchi,"},{"book":"Luka","chapter":"11","verse":"54","text":"alhikachaka unria wiira ammare wo malhove awe."}]}