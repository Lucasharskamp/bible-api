{"data":[{"book":"Kirje filippiläisille","chapter":"4","verse":"1","text":"Rakkaat kristityt veljet, haluaisin kovasti nähdä teidät, sillä te olette minun iloni ja palkinto työstäni. Rakkaat ystävät, pysykää uskollisina Herralle!"},{"book":"Kirje filippiläisille","chapter":"4","verse":"2","text":"Tahdon nyt vedota kahteen naiseen, Euodiaan ja Syntykeen. Lakatkaa riitelemästä! Herran avulla se on mahdollista. Olkaa jälleen ystäviä keskenänne."},{"book":"Kirje filippiläisille","chapter":"4","verse":"3","text":"Sinua taas, uskollinen työtoverini, pyydän auttamaan näitä naisia, sillä he tekivät työtä yhdessä minun kanssani julistaessamme ihmisille hyvää sanomaa Kristuksesta. He uurastivat myös Klemensin ja muiden työtoverieni kanssa, joiden nimet on kirjoitettu ikuisen elämän kirjaan."},{"book":"Kirje filippiläisille","chapter":"4","verse":"4","text":"Olkaa aina iloisia Herran tuntemisesta! Sanon sen uudestaan: olkaa iloisia."},{"book":"Kirje filippiläisille","chapter":"4","verse":"5","text":"Toivon ihmisten näkevän, että te olette epäitsekkäitä ja huomaavaisia kaikissa tilanteissa. Muistakaa: Herra tulee pian."},{"book":"Kirje filippiläisille","chapter":"4","verse":"6","text":"Älkää kantako huolta mistään, vaan rukoilkaa sen sijaan kaikkea Jumalalta. Kertokaa hänelle hätänne älkääkä unohtako kiittää häntä hänen vastauksestaan."},{"book":"Kirje filippiläisille","chapter":"4","verse":"7","text":"Jos teette näin, saatte kokea Jumalan rauhaa, joka on ihmeellisempää kuin mikään, mitä ihmisjärki voi käsittää. Hänen rauhansa pitää teidän ajatuksenne ja sydämenne sellaisina kuin Kristus tahtoo niiden olevan."},{"book":"Kirje filippiläisille","chapter":"4","verse":"8","text":"Päättäessäni nyt tätä kirjettä haluaisin sanoa, veljet, vielä yhden asian: kiinnittäkää ajatuksenne siihen, mikä on totta, hyvää ja oikeaa. Ajatelkaa sellaista, mikä on puhdasta ja rakastettavaa ja nähkää ihmisistä heidän hyvät puolensa. Ajatelkaa kaikkea sitä, mistä voitte ylistää Jumalaa ja olla iloisia."},{"book":"Kirje filippiläisille","chapter":"4","verse":"9","text":"Toteuttakaa jatkuvasti käytännössä, mitä olette oppineet minulta ja nähneet minun tekevän. Rauhan Jumala on teidän kanssanne."},{"book":"Kirje filippiläisille","chapter":"4","verse":"10","text":"Kuinka kiitollisena ylistänkään Herraa siitä, että te autatte minua jälleen. Olettehan te aina olleet innokkaita tukemaan työtäni taloudellisesti, mutta viime aikoina teillä ei ole ollut siihen mahdollisuutta."},{"book":"Kirje filippiläisille","chapter":"4","verse":"11","text":"En tarkoita, että minulta koskaan olisi puuttunut mitään välttämätöntä, sillä olen oppinut olemaan tyytyväinen kaikissa olosuhteissa."},{"book":"Kirje filippiläisille","chapter":"4","verse":"12","text":"Osaan elää köyhyyden, mutta myös rikkauden keskellä. Joka tilanteessa pystyn olemaan tyytyväinen: kylläisenä ja nälkäisenä, vauraudessa ja puutteessa."},{"book":"Kirje filippiläisille","chapter":"4","verse":"13","text":"Kestän mitä tahansa, mihin Jumala minut johdattaa – Kristuksen avulla, joka antaa minulle voimaa."},{"book":"Kirje filippiläisille","chapter":"4","verse":"14","text":"Olette joka tapauksessa tehneet oikein auttaessanne minua nykyisissä vaikeuksissani."},{"book":"Kirje filippiläisille","chapter":"4","verse":"15","text":"Niin kuin hyvin tiedätte, vain te, filippiläiset, ryhdyitte huolehtimaan työstäni taloudellisesti, kun tuotuani ensi kertaa teille hyvän uutisen jatkoin matkaani Makedoniasta. Yksikään muu seurakunta ei sitä tehnyt."},{"book":"Kirje filippiläisille","chapter":"4","verse":"16","text":"Vielä silloinkin, kun oli Tessalonikassa, te lähetitte minulle kaksi kertaa apua."},{"book":"Kirje filippiläisille","chapter":"4","verse":"17","text":"Mutta vaikka annankin lahjoillenne suuren arvon, minua ilahduttaa kaikkein eniten se, että Jumala palkitsee hyvyytenne moninkertaisesti."},{"book":"Kirje filippiläisille","chapter":"4","verse":"18","text":"Tällä hetkellä minulla on kaikkea mitä tarvitsen, ja enemmänkin. Tehän lähetitte tänne runsaan lahjoituksen Epafrodituksen mukana. Se on Jumalalle mieluinen, hyvältä tuoksuva uhri."},{"book":"Kirje filippiläisille","chapter":"4","verse":"19","text":"Jumala kyllä täyttää kaikki teidän tarpeenne rikkauksistaan sen tähden, mitä Kristus Jeesus on tehnyt puolestamme."},{"book":"Kirje filippiläisille","chapter":"4","verse":"20","text":"Jumalalle, Isällemme, kaikesta kunnia!"},{"book":"Kirje filippiläisille","chapter":"4","verse":"21","text":"Sanokaa terveisiä kaikille siellä oleville kristityille. Veljet, jotka ovat nyt kanssani, lähettävät myös terveisiä,"},{"book":"Kirje filippiläisille","chapter":"4","verse":"22","text":"samoin kaikki muutkin kristityt täältä, erityisesti ne, jotka ovat työssä keisarin palatsissa."},{"book":"Kirje filippiläisille","chapter":"4","verse":"23","text":"Toivotan teille Herramme Jeesuksen Kristuksen siunausta."}]}