{"data":[{"book":"yōhanaḥ","chapter":"17","verse":"1","text":"tataḥ paraṁ yīśurētāḥ kathāḥ kathayitvā svargaṁ vilōkyaitat prārthayat, hē pitaḥ samaya upasthitavān; yathā tava putrastava mahimānaṁ prakāśayati tadarthaṁ tvaṁ nijaputrasya mahimānaṁ prakāśaya|"},{"book":"yōhanaḥ","chapter":"17","verse":"2","text":"tvaṁ yōllōkān tasya hastē samarpitavān sa yathā tēbhyō'nantāyu rdadāti tadarthaṁ tvaṁ prāṇimātrāṇām adhipatitvabhāraṁ tasmai dattavān|"},{"book":"yōhanaḥ","chapter":"17","verse":"3","text":"yastvam advitīyaḥ satya īśvarastvayā prēritaśca yīśuḥ khrīṣṭa ētayōrubhayōḥ paricayē prāptē'nantāyu rbhavati|"},{"book":"yōhanaḥ","chapter":"17","verse":"4","text":"tvaṁ yasya karmmaṇō bhāraṁ mahyaṁ dattavān, tat sampannaṁ kr̥tvā jagatyasmin tava mahimānaṁ prākāśayaṁ|"},{"book":"yōhanaḥ","chapter":"17","verse":"5","text":"ataēva hē pita rjagatyavidyamānē tvayā saha tiṣṭhatō mama yō mahimāsīt samprati tava samīpē māṁ taṁ mahimānaṁ prāpaya|"},{"book":"yōhanaḥ","chapter":"17","verse":"6","text":"anyacca tvam ētajjagatō yāllōkān mahyam adadā ahaṁ tēbhyastava nāmnastattvajñānam adadāṁ, tē tavaivāsan, tvaṁ tān mahyamadadāḥ, tasmāttē tavōpadēśam agr̥hlan|"},{"book":"yōhanaḥ","chapter":"17","verse":"7","text":"tvaṁ mahyaṁ yat kiñcid adadāstatsarvvaṁ tvattō jāyatē ityadhunājānan|"},{"book":"yōhanaḥ","chapter":"17","verse":"8","text":"mahyaṁ yamupadēśam adadā ahamapi tēbhyastamupadēśam adadāṁ tēpi tamagr̥hlan tvattōhaṁ nirgatya tvayā prēritōbhavam atra ca vyaśvasan|"},{"book":"yōhanaḥ","chapter":"17","verse":"9","text":"tēṣāmēva nimittaṁ prārthayē'haṁ jagatō lōkanimittaṁ na prārthayē kintu yāllōkān mahyam adadāstēṣāmēva nimittaṁ prārthayē'haṁ yatastē tavaivāsatē|"},{"book":"yōhanaḥ","chapter":"17","verse":"10","text":"yē mama tē tava yē ca tava tē mama tathā tai rmama mahimā prakāśyatē|"},{"book":"yōhanaḥ","chapter":"17","verse":"11","text":"sāmpratam asmin jagati mamāvasthitēḥ śēṣam abhavat ahaṁ tava samīpaṁ gacchāmi kintu tē jagati sthāsyanti; hē pavitra pitarāvayō ryathaikatvamāstē tathā tēṣāmapyēkatvaṁ bhavati tadarthaṁ yāllōkān mahyam adadāstān svanāmnā rakṣa|"},{"book":"yōhanaḥ","chapter":"17","verse":"12","text":"yāvanti dināni jagatyasmin taiḥ sahāhamāsaṁ tāvanti dināni tān tava nāmnāhaṁ rakṣitavān; yāllōkān mahyam adadāstān sarvvān ahamarakṣaṁ, tēṣāṁ madhyē kēvalaṁ vināśapātraṁ hāritaṁ tēna dharmmapustakasya vacanaṁ pratyakṣaṁ bhavati|"},{"book":"yōhanaḥ","chapter":"17","verse":"13","text":"kintvadhunā tava sannidhiṁ gacchāmi mayā yathā tēṣāṁ sampūrṇānandō bhavati tadarthamahaṁ jagati tiṣṭhan ētāḥ kathā akathayam|"},{"book":"yōhanaḥ","chapter":"17","verse":"14","text":"tavōpadēśaṁ tēbhyō'dadāṁ jagatā saha yathā mama sambandhō nāsti tathā jajatā saha tēṣāmapi sambandhābhāvāj jagatō lōkāstān r̥tīyantē|"},{"book":"yōhanaḥ","chapter":"17","verse":"15","text":"tvaṁ jagatastān gr̥hāṇēti na prārthayē kintvaśubhād rakṣēti prārthayēham|"},{"book":"yōhanaḥ","chapter":"17","verse":"16","text":"ahaṁ yathā jagatsambandhīyō na bhavāmi tathā tēpi jagatsambandhīyā na bhavanti|"},{"book":"yōhanaḥ","chapter":"17","verse":"17","text":"tava satyakathayā tān pavitrīkuru tava vākyamēva satyaṁ|"},{"book":"yōhanaḥ","chapter":"17","verse":"18","text":"tvaṁ yathā māṁ jagati prairayastathāhamapi tān jagati prairayaṁ|"},{"book":"yōhanaḥ","chapter":"17","verse":"19","text":"tēṣāṁ hitārthaṁ yathāhaṁ svaṁ pavitrīkarōmi tathā satyakathayā tēpi pavitrībhavantu|"},{"book":"yōhanaḥ","chapter":"17","verse":"20","text":"kēvalaṁ ētēṣāmarthē prārthayē'ham iti na kintvētēṣāmupadēśēna yē janā mayi viśvasiṣyanti tēṣāmapyarthē prārthēyē'ham|"},{"book":"yōhanaḥ","chapter":"17","verse":"21","text":"hē pitastēṣāṁ sarvvēṣām ēkatvaṁ bhavatu tava yathā mayi mama ca yathā tvayyēkatvaṁ tathā tēṣāmapyāvayōrēkatvaṁ bhavatu tēna tvaṁ māṁ prēritavān iti jagatō lōkāḥ pratiyantu|"},{"book":"yōhanaḥ","chapter":"17","verse":"22","text":"yathāvayōrēkatvaṁ tathā tēṣāmapyēkatvaṁ bhavatu tēṣvahaṁ mayi ca tvam itthaṁ tēṣāṁ sampūrṇamēkatvaṁ bhavatu, tvaṁ prēritavān tvaṁ mayi yathā prīyasē ca tathā tēṣvapi prītavān ētadyathā jagatō lōkā jānanti"},{"book":"yōhanaḥ","chapter":"17","verse":"23","text":"tadarthaṁ tvaṁ yaṁ mahimānaṁ mahyam adadāstaṁ mahimānam ahamapi tēbhyō dattavān|"},{"book":"yōhanaḥ","chapter":"17","verse":"24","text":"hē pita rjagatō nirmmāṇāt pūrvvaṁ mayi snēhaṁ kr̥tvā yaṁ mahimānaṁ dattavān mama taṁ mahimānaṁ yathā tē paśyanti tadarthaṁ yāllōkān mahyaṁ dattavān ahaṁ yatra tiṣṭhāmi tēpi yathā tatra tiṣṭhanti mamaiṣā vāñchā|"},{"book":"yōhanaḥ","chapter":"17","verse":"25","text":"hē yathārthika pita rjagatō lōkaistvayyajñātēpi tvāmahaṁ jānē tvaṁ māṁ prēritavān itīmē śiṣyā jānanti|"},{"book":"yōhanaḥ","chapter":"17","verse":"26","text":"yathāhaṁ tēṣu tiṣṭhāmi tathā mayi yēna prēmnā prēmākarōstat tēṣu tiṣṭhati tadarthaṁ tava nāmāhaṁ tān jñāpitavān punarapi jñāpayiṣyāmi|"}]}