{"data":[{"book":"Diuteronomi","chapter":"34","verse":"1","text":"Mgbe ahụ, Mosis sitere na mbara ala Moab rigoruo nʼelu nʼugwu Nebo, ruo nʼelu Pisga, nke dị na ncherita ihu Jeriko. Nʼebe ahụ Onyenwe anyị mere ka ọ hụ ala ahụ niile anya site na Gilead ruo Dan;"},{"book":"Diuteronomi","chapter":"34","verse":"2","text":"ya na ala Naftalị niile nʼoke ala Ifrem, na nke Manase, na ala Juda niile ruo nʼosimiri Mediterenịa.34:2 Osimiri Mediterenịa dị nʼọdịda anyanwụ"},{"book":"Diuteronomi","chapter":"34","verse":"3","text":"Mosis hụkwara ala Negev, na akụkụ ala ahụ niile dị site na Ndagwurugwu Jeriko, obodo nkwụ, ruo Zoa."},{"book":"Diuteronomi","chapter":"34","verse":"4","text":"Mgbe ahụ, Onyenwe anyị gwara Mosis sị ya, “Nke a bụ ala ahụ m sitere nʼịṅụ iyi kwee Ebraham, Aịzik na Jekọb nkwa mgbe m kwuru sị, ‘Aga m enye ya ụmụ ụmụ gị.’34:4 Jen 12:7 Ugbu a emeela m ka i jiri anya gị hụ ya ma ị gaghị agabiga banye nʼime ya.”34:4 Dit 3:27"},{"book":"Diuteronomi","chapter":"34","verse":"5","text":"Ya mere, Mosis, onyeozi Onyenwe anyị nwụrụ nʼebe ahụ, nʼala Moab, dịka Onyenwe anyị kwuru."},{"book":"Diuteronomi","chapter":"34","verse":"6","text":"Onyenwe anyị liri ya na Moab, na ndagwurugwu chere ihu na Bet-Peoa, ma ruo taa, ọ dịghị onye ọbụla maara ebe ili ya dị."},{"book":"Diuteronomi","chapter":"34","verse":"7","text":"Mosis gbara narị afọ na iri afọ abụọ mgbe ọ nwụrụ, ma nʼoge ahụ ike ka dị ya nʼahụ, anya ya na-ahụkwa ụzọ nke ọma."},{"book":"Diuteronomi","chapter":"34","verse":"8","text":"Ụmụ Izrel ruru ụjụ nʼihi Mosis, iri ụbọchị atọ nʼobosara ala Moab, tutu ruo mgbe oge iru ụjụ na ịkwa akwa gasịrị."},{"book":"Diuteronomi","chapter":"34","verse":"9","text":"Joshua nwa Nun, jupụtara na mmụọ amamihe,34:9 Aịz 11:2 nʼihi na Mosis ebikwasịla ya aka nʼisi. Ya mere, ụmụ Izrel ṅara Joshua ntị, gbasookwa iwu niile Onyenwe anyị nyere ha site nʼọnụ Mosis."},{"book":"Diuteronomi","chapter":"34","verse":"10","text":"Ọ dịbeghị onye amụma ọzọ pụtarala nʼala Izrel niile, nke dịka Mosis,34:10 Dit 18:15,18 onye ya na Onyenwe anyị kparịtara ụka ihu na ihu,34:10 Ọpụ 33:11; Ọnụ 12:8; Dit 5:4"},{"book":"Diuteronomi","chapter":"34","verse":"11","text":"onye mere ihe ịrịbama ndị a niile, rụọkwa ọrụ ebube niile nke Onyenwe anyị ziri ya ka o mee nʼIjipt, nʼihu Fero, na ndị ozi ya niile, nakwa nʼala ahụ niile."},{"book":"Diuteronomi","chapter":"34","verse":"12","text":"Nʼihi na o nwebekwaghị onye ọzọ gosirila ike dị oke egwu, maọbụ rụọ ọrụ dị oke egwu ụdị nke Mosis rụrụ nʼihu ndị Izrel niile."}]}