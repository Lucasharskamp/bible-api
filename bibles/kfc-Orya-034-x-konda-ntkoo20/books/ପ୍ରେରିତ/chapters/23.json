{"data":[{"book":"ପ୍ରେରିତ","chapter":"23","verse":"1","text":"ପାଉଲ ପେରିସବା ତରିନ୍‌ ସିଦା ସୁଡ଼୍‌ଜି ଇର୍ହାନ୍‌, “ଏ ଇସ୍ରାଏଲ୍‌ତି ତଡ଼ାନ୍‌କୁ ! ନେର୍‌ ସାନ୍ଦି ମାପୁରୁଦି ଆଗ୍‌ଡ଼ି ନାନୁ ଏଣ୍ତେସ୍‌ ଜିତାମାନା, ଆୟା ବିସୟ୍‌ତାନ୍‌ ନା ମନ୍‍ ପୁରା ନେଗିକା ।”"},{"book":"ପ୍ରେରିତ","chapter":"23","verse":"2","text":"ଇୟା ମାଟା ୱେନ୍‌ଜି ପେରି ଜାଜକ ହନନିୟ ପାଉଲତି ମକମି ସାପୁଡ଼ୁ ଡାକ୍‍ତେଙ୍ଗ୍‍ଁ ପାଉଲତି ଲାକ୍‌ତୁ ନିର୍‍ଇ ମାନି ଲୋକାଙ୍ଗ୍‌ ଆଦେସ୍‌ ସିତାନ୍‌ ।"},{"book":"ପ୍ରେରିତ","chapter":"23","verse":"3","text":"୨୩:୩ ମାତିଉ ୨୩:୨୭,୨୮.ପାଉଲ ୱାନିଙ୍ଗ୍‍ଁ ଇର୍ହାନ୍‌, “ଏ ଅଡ଼ିନି ପେଡ଼୍‍ୱା ଉସ୍‍ତି ଗଡା, ମାପୁରୁ ସତେନେ ନିଙ୍ଗିଁ ଡାକ୍‌ନାନ୍‍ । ନିୟମ୍‌ ଇସାବ୍‌ତାନ୍‌ ନା ବିସାର୍‌ କିଦେଙ୍ଗ୍‍ଁ ନିନୁ ଆବେ ବାସ୍‍ତିମାନି, ଜଦିବା ନାଙ୍ଗିଁ ଡାକ୍‍ତେଙ୍ଗ୍‍ଁ ଇଜି ଆଦେସ୍‌ ସିଜି ନିନୁ ନିୟମ୍‌ ରୁକ୍‍ସିନି ।”"},{"book":"ପ୍ରେରିତ","chapter":"23","verse":"4","text":"ପାଉଲତି ଲାକ୍‍ତୁମାନି ଲୋକୁ ୱାନିଙ୍ଗ୍‌ ଇର୍ହାର୍‌, “ନିନୁ ମାପୁରୁଦି ପେରି ଜାଜକତିଙ୍ଗ୍‍ଁ ଅପମାନ୍‍ କିଜିନି !”"},{"book":"ପ୍ରେରିତ","chapter":"23","verse":"5","text":"ପାଉଲ ଇର୍ହାନ୍‌, “ଏ ଇସ୍ରାଏଲ୍‌ ତଡ଼ାନ୍‌କୁ, ୱାନ୍‌ ନେତାର୍‌ରି ପେରି ଜାଜକ ଇଜି ନାନୁ ନେସେଏ ମାର୍ହା । ଦାର୍ମୁସାସ୍ତ୍ରଦୁ ରାସାତାମାନାତ୍‌, ମିର୍‌ ନିଜେଦି ଲୋକା ସାସନ୍‍କିନିୱାନିଙ୍ଗ୍‍ଁ ତାଗ୍‌ଇ ମାଟା ଇନ୍‌ମା ।”"},{"book":"ପ୍ରେରିତ","chapter":"23","verse":"6","text":"ଜିହୁଦି ଦଲ୍‍ତୁ ଏସ ପାରୁସିର୍‌ ନି ମାରି ଏସ ସାଦୁକିର୍ ମାନିକା ସୁଡ଼୍‌ଜି ପାଉଲ ପେରିସଭାଦିଙ୍ଗ୍‍ଁ କୁକ୍‌ସି ଇର୍ହାନ୍‌, “ଏ ଇସ୍ରାଏଲ୍‌ତି ତଡ଼ାନ୍‌କୁ, ନାନୁ ଅରେନ୍‌ ପାରୁସି, ପାରୁସି କୁଟୁମ୍‌ତୁ ନା ଜନମ୍‌ । ସାତି ୱାରି ମାରିଡ଼େସି ନିଙ୍ଗ୍‍ଁନିମାନୁ ନାନୁ ଆସା କିନି ଉଣ୍ତିଙ୍ଗ୍‍ଁ ଇବେ ନା ବିସାର୍‌ କିଜିନାର୍‍ ।”"},{"book":"ପ୍ରେରିତ","chapter":"23","verse":"7","text":"ୱାରି ଲୋଇ ଦଲ୍‌ ଏର୍‌ପିସିସାନିକା ମାରି ୱାନ୍‌ ଟିକ୍‌ ଇୟା ମାଟା ଇନି ସାଙ୍ଗେ ସାଙ୍ଗେ ପାରୁସି ନି ସାଦୁକିରି ଲୋଇ ଆଉଲି ଆରାମ୍‌ ଆତାତ୍‌ ।"},{"book":"ପ୍ରେରିତ","chapter":"23","verse":"8","text":"୨୩:୮ ମାତିଉ ୨୨:୨୩; ମାର୍କ ୧୨:୧୮; ଲୁକ ୨୦:୨୭.ଇରିଙ୍ଗ୍‍ଁ ସାଦୁକିରି ଇସାବ୍‌ତାନ୍‌ ସାତି ଲୋକା ମାରିଡ଼େସିନିଙ୍ଗିଁକା ସିଲେତ୍‌, ମୁସ୍‌କୁପୁର୍‌ତି ଦୁତ୍‌ ମାରି ଆତ୍ମେଙ୍ଗାଁ ପେଡେନ୍‌ ସିଲେତ୍‌; ମାତର୍‌ ପାରୁସିର୍‌ ଇୟା ମୁଣ୍ତ୍ରି ବିସୟ୍‌ତାନ୍‌ ବିସ୍‌ବାସ୍‌ କିନାର୍‌ ।"},{"book":"ପ୍ରେରିତ","chapter":"23","verse":"9","text":"ୱାରି ଆଉଲି ନାଣ୍ତ ଆଦେଙ୍ଗ୍‌ ଆସ୍‌ତାତ୍‌ ମାରି ପାରୁସିର୍‌ ଦଲତି ଏସ ଦାର୍ମୁଗୁରୁର୍‌ ନିଲ୍‍ସି ଟାଟ୍‍ତାନ୍‍ ଇର୍ହାର୍‌, “ମାପ୍‌ ୱେନିମାନୁ ଇନି ଦସ୍‌ ପେଏଜିନାପ୍‍ ! ସତେନେ ୱାନି ୱାଲେ ଅରେନ୍‌ ଆତ୍ମା ବା ମୁସ୍‌କୁପୁର୍‌ତି ଦୁତ୍‍ ମାଟା ଇନାମାନାନ୍‍ ।”"},{"book":"ପ୍ରେରିତ","chapter":"23","verse":"10","text":"ଆସ୍‍ସିସାନିକା ନିସା ପେରିକା ଆତାତ୍‍ଜେ, ଲୋକୁ ପାଉଲତିଙ୍ଗ୍‍ଁ କୟ୍‍ଜି ମକା ମକା କିନାର୍‌ ଇଜି ସନ୍ୟରି ନେତା ତିଲାତାନ୍‍ । ଆଦେଙ୍ଗ୍‌ ୱାନ୍‌ ଜାଟିକିନିୱାରି ଲୋଇରାନ୍‌ ପାଉଲତିଙ୍ଗ୍‍ଁ ରକିୟା କିଜି ୱାନିଙ୍ଗ୍‍ଁ ଦୁର୍ଗ ଲୋଇ ଅତେଙ୍ଗ୍‌ ଇଜି ସନ୍ୟରିଙ୍ଗ୍‌ ଆଦେସ୍‌ ସିତାନ୍‌ ।"},{"book":"ପ୍ରେରିତ","chapter":"23","verse":"11","text":"ଆୟା ନାଡ଼ା ପ୍ରବୁ ପାଉଲତି ଲାକ୍‌ତୁ ନିଲ୍‍ସି ଇର୍ହାନ୍‌, “ସାସ୍‌ ଆସ୍‌ଆ ! ନିନୁ ଇବେ ଜିରୁସାଲାମ୍‍ତୁ ନା ଉଣ୍ତିଙ୍ଗ୍‍ଁ ସାକି ସିତିମାନି । ରୋମ୍‍ତୁ ବା ନିନୁ ସତେନେ ଆୟାୱାଜା ସାକି ସିନି ।”"},{"book":"ପ୍ରେରିତ","chapter":"23","verse":"12","text":"ମାରିନାଣ୍ତିଙ୍ଗ୍‍ଁ ସାଲ୍‍ଦି ଏସ ଜିହୁଦି ଲୋକୁ ଉଣ୍ତାଜି ଉନ୍‌ଡ୍ରି ଉପାୟ୍‌ କିତାର୍‍ । ପାଉଲତିଙ୍ଗ୍‍ଁ ସାୟାମାର୍‍ଗା ଡାକ୍‍ଇ ସାନ୍ଦି ୱାର୍‌ ଉଣୁଏପ୍‌ ଇଜି ପାର୍‌ମାଣ୍‌ କିତାର୍‍ ।"},{"book":"ପ୍ରେରିତ","chapter":"23","verse":"13","text":"ଚାଲିସ୍‍ଲୋକ୍‌ତାନ୍‍ ନାଣ୍ତ ଲୋକୁ ଇୟା ଉପାୟ୍‍କିତାର୍‍ ।"},{"book":"ପ୍ରେରିତ","chapter":"23","verse":"14","text":"ୱାର୍‌ ସଲ୍‍ସି ପେରି ଜାଜକ ନି ଜିହୁଦି ନେତାର୍‍ରିଙ୍ଗ୍‌ ଇର୍ହାର୍‌, “ପାଉଲତିଙ୍ଗ୍‍ଁ ସାୟାମାର୍‌ଗା ଡାକ୍‍ଇ ସାନ୍ଦି ଇନିକା ବା ଉଣୁଏପ୍‌ ଇଜି ମାପ୍‌ ଉନ୍‌ଡ୍ରି ଡାଟ୍‍ତାନ୍‌ ପାର୍‌ମାଣ୍‌ କିତାମାନାପ୍‍ ।"},{"book":"ପ୍ରେରିତ","chapter":"23","verse":"15","text":"ଆଦେଙ୍ଗ୍‍ଁ ୱାନି ବିସୟ୍‌ତାନ୍‌ ନାଣ୍ତ ସତ୍‌ ମାଟା ନେସ୍‌ନି ସାଲାକି ତର୍‌ସି ପେରିସଭା ଆଗ୍‌ଡ଼ି ନି ମି ଲାକ୍‌ତୁ ପାଉଲତିଙ୍ଗ୍‍ଁ ମାରି ଉନ୍‌ଡ୍ରି ଦେବା ତାତେଙ୍ଗ୍‍ଁ ଇଜି ରୋମିୟ ସନ୍ୟରି ନେତେଙ୍ଗ୍‍ଁ ବାତିଙ୍ଗ୍‍ଁ ମାଲ୍‍ଦୁ । ମାତର୍‌ ୱାନ୍‌ ଇବେ ୱାନି ଆଗ୍‌ଡ଼ି ସାରିଦୁ ମାପ୍‌ ୱାନିଙ୍ଗ୍‍ଁ ସାୟାମାର୍‍ଗାଡାକ୍‍ତେଙ୍ଗ୍‌ଁ ଇଜି ତିଆର୍‌ ଆନାମାନାପ୍‍ ।”"},{"book":"ପ୍ରେରିତ","chapter":"23","verse":"16","text":"ମାତର୍‌ ପାଉଲତି ବାଣେଜେଙ୍ଗ୍‌ ଇୟା ଉପାୟ୍‌ ମାଟା ୱେନ୍‌ଜି, ଦୁର୍ଗ ଲୋଇ ସଲ୍‍ସି ପାଉଲତିଙ୍ଗ୍‍ଁ ଇକା ୱେର୍‌ତାନ୍‌ ।"},{"book":"ପ୍ରେରିତ","chapter":"23","verse":"17","text":"ପାଉଲ ରୋମିୟ ପାଣିକିନିୱାରି ଲୋଇ ଅରେନ୍‌ୱାନିଙ୍ଗ୍‍ଁ କୁକିସି ଇର୍ହାନ୍‌, “ଇୟା ମୁରୁଲିଙ୍ଗ୍‍ଁ ସନ୍ୟରି ନେତା ଲାକ୍‌ତୁ ଅଆ, ୱାନ୍‌ ୱାନିଙ୍ଗ୍‍ଁ ଏସ ଇନିକା ମାଟା ମାନାତ୍‌ ।”"},{"book":"ପ୍ରେରିତ","chapter":"23","verse":"18","text":"ପାଣିକିନିକାନ୍‌ ୱାନିଙ୍ଗ୍‍ଁ ସନ୍ୟରି ନେତା ଲାକ୍‌ତୁ ଅସି ଇର୍ହାନ୍‌, “ତରାତିମାନି ପାଉଲ ନାଙ୍ଗିଁ କୁକ୍‌ସି ଇୟା ମୁରୁଲିଙ୍ଗ୍‍ଁ ନି ଲାକ୍‌ତୁ ତାତେଙ୍ଗ୍‍ଁ ଇର୍ହାନ୍‌ । ନିଙ୍ଗିଁ ୱାନ୍‌ ଏସ ଇନି ମାଟା ମାନାତ୍‌ ।”"},{"book":"ପ୍ରେରିତ","chapter":"23","verse":"19","text":"ସନ୍ୟରି ନେତା ୱାନି କିୟୁ ଆସ୍‌ସି ନିଜେ ଅତାତ୍‍ ମାରି ୱେନ୍‌ବାତାନ୍‌, “ନାଙ୍ଗିଁ ଇନିକା ୱେର୍‌ନିକା ମାନାତ୍‌, ଇନ୍‌ଆଁ !”"},{"book":"ପ୍ରେରିତ","chapter":"23","verse":"20","text":"ମୁରୁଲିକଡ଼ ଇର୍ହାନ୍‌, “ଜିହୁଦି ଅଦିକାରିର୍‍ ଉପାୟ୍‌ କିତାମାନାର୍‍ ଜେ, ପେରିସଭା ପାଉଲତି ବିସୟ୍‌ତାନ୍‌ ନାଣ୍ତ୍‍ ସତ୍‌ ମାଟା ନେସ୍‍ତେଙ୍ଗ୍‍ଁ ବଦା କିତାମାନାର୍‍ ଇଜି ସାଲାକିଜି ୱାନିଙ୍ଗ୍‍ଁ ପେରିସଭାଦୁ ଅତେଙ୍ଗ୍‍ଁ ଇଜି ନିଙ୍ଗିଁ ବାତିଙ୍ଗ୍‍ଁ ମାଲ୍‍ନାର୍‍ ।"},{"book":"ପ୍ରେରିତ","chapter":"23","verse":"21","text":"ମାତର୍‌ ୱାରି ମାଟା ୱେନ୍‌ମା; ଇରିଙ୍ଗ୍‍ଁ ସାଲିସ୍‍ତାନ୍‍ ନାଣ୍ତ ଲୋକୁ ୱାନିଙ୍ଗ୍‍ଁ ସାୟାମାର୍‌ଗା ଡାକ୍‍ଇ ସାନ୍ଦି ଉଣୁଏର୍‌ ଇଜି ପାର୍‌ମାଣ୍‌ ଅସି କାପ୍‌କିତାମାନାର୍ । ଇଲେଇ ୱାର୍‌ ନି ମାଟାଦିଙ୍ଗ୍‌ କାପ୍‌କିଜି ଜାଗାର୍‌ତା ମାନାର୍‌ ।”"},{"book":"ପ୍ରେରିତ","chapter":"23","verse":"22","text":"“ନିନୁ ନାଙ୍ଗିଁ ଇକା ୱେର୍‍ତିମାନି ଇଜି ଏଙ୍ଗ୍‍ଁ ଇନ୍‍ମା ।” ସନ୍ୟରି ନେତା ଇକା ୱେର୍‌ସି ମୁରୁଲିଙ୍ଗ୍‍ଁ ପକ୍‌ତାନ୍‌ ।"},{"book":"ପ୍ରେରିତ","chapter":"23","verse":"23","text":"ସନ୍ୟରି ନେତା ୱାନି ଆଡ୍‍ଗିମାନି ରିଏରି ପାଣିକିନିୱାରିଙ୍ଗ୍‍ଁ କୁକିସ୍‍କିଜି ଇର୍ହାନ୍‌, “ନେରୁ ନାଡ଼ା ନଅଟା ବେଡ଼ାଦୁ କାଇସରିଆଦୁ ସନ୍‍ଡ୍ରେଙ୍ଗ୍‍ଁ ଇଜି ସତୁରି ଲୋକୁ ଗଡ଼ାସାଲାକିନିୱାରିଙ୍ଗ୍‍ଁ ମାରି ଦୁଇସ ଇଟା ଆସ୍‍ନିୱାରିୱାଲେ ଦୁଇସ ବୁଲାନି ସନ୍ୟରିଙ୍ଗ୍‍ଁ ତିଆର୍‌ କିଦୁ ।"},{"book":"ପ୍ରେରିତ","chapter":"23","verse":"24","text":"ପାଉଲତି ସନି ଉଣ୍ତିଙ୍ଗ୍‍ଁ ଏସ ଗଡ଼େଙ୍ଗ୍‍ଁ ସିଦୁ ମାରି ନେଗେନ୍‍ତାନ୍‍ ୱାନିଙ୍ଗଁ ସାସନକିନି ପେଲିକସ୍‍ତି ଲାକ୍‌ତୁ ଅତୁ ।”"},{"book":"ପ୍ରେରିତ","chapter":"23","verse":"25","text":"ସନ୍ୟରି ନେତା ଇୟାୱାଜା ଆକୁ ରାସ୍‌ତାନ୍‌ :"},{"book":"ପ୍ରେରିତ","chapter":"23","verse":"26","text":"“ସନ୍‌ମାନ୍‌ତି ସାସନ୍‌କିନି ପେଲିକସ୍‍ତିଙ୍ଗ୍‌ କ୍ଳଡିଅସ୍‍ ଲୁସିୟାଦି ନମସ୍କାର୍‌ ଆପିତ୍‌ ।"},{"book":"ପ୍ରେରିତ","chapter":"23","verse":"27","text":"ଜିହୁଦି ଲୋକୁ ଇୟା ଲୋକ୍‍ତିଙ୍ଗ୍‍ଁ ଆସ୍‌ସି ୱାନିଙ୍ଗ୍‍ଁ ସାୟାମାରାଗ୍‍ ଡାକ୍‍ତେଙ୍ଗ୍‍ଁ ତିଆର୍‌ ମାର୍ହାର୍‌ । ୱାନ୍‌ ଅରେନ୍‌ ରୋମିୟ ଲୋକୁ ଇଜି ନେସ୍‍ତାର୍‍ଆକା ନାନୁ ନା ସନ୍ୟରି ମାଣାନ୍‌ ୱାନିଙ୍ଗ୍‍ଁ ରକିୟା କିତା ।"},{"book":"ପ୍ରେରିତ","chapter":"23","verse":"28","text":"ୱାରି ବିରଦ୍‌ତାନ୍‌ ୱାନ୍‌ ଇନି ଦସ୍‌ କିତାମାର୍ହାନ୍‌, ନେସ୍‌ତେଙ୍ଗ୍‌ ଇଜି ନାନୁ ୱାନିଙ୍ଗ୍‍ଁ ୱାରି ପେରିସଭାଦୁ ଅତା ।"},{"book":"ପ୍ରେରିତ","chapter":"23","verse":"29","text":"ମାତର୍‌ ୱାନ୍‌ ସାନିଦଣ୍ତ୍‍ ବା ଜଇଲ୍‍ ଦଣ୍ଡ୍‌ ପୟ୍‌ନି ୱାଜା ଇନି ପାଣି କିଏନ୍‌ ଇଜି ନାନୁ ନେସ୍‍ତେଙ୍ଗ୍‍ଁ ଆଟ୍‍ତା । ୱାନି ବିରଦ୍‌ତାନ୍‌ ଆତିମାନି ଦାବିୱିଜୁ ୱାରି ଦର୍ମଦି ବିସୟ୍‌ତି ନିୟମ୍‌ ।"},{"book":"ପ୍ରେରିତ","chapter":"23","verse":"30","text":"ମାରି ୱାନି ବିରଦ୍‌ତାନ୍‌ ଉନ୍‌ଡ୍ରି ଉପାୟ୍‌ ଆତାମାନାତ୍‌ ଇଜି କାବୁର୍‌ ପୟ୍‌ଜି ଦାପ୍ରେ ଦାପ୍ରେ ୱାନିଙ୍ଗଁ ନି ଲାକ୍‌ତୁ ପୋକ୍‌ତେଙ୍ଗ୍‌ ଅଡ଼୍‍ବିତା । ୱାନି ବିରଦ୍‌ତାନ୍‌ ମାନି ଦାବିୱିଜୁ ନି ଲାକ୍‌ତୁ ୱେର୍‍ତେଙ୍ଗ୍‍ଁ ଇଜି ନାନୁ ୱାନି ଦାବିକିନିୱାରିଙ୍ଗ୍‍ଁ ଇର୍ହାମାନା ।”"},{"book":"ପ୍ରେରିତ","chapter":"23","verse":"31","text":"ସନ୍ୟର୍‍ ଆୟା ଆଦେସ୍‌ ଇସାବ୍‌ତାନ୍‌ ପାଉଲତିଙ୍ଗ୍‍ଁ ଆୟା ନାଡ଼ା ଆନ୍ତିପାତ୍ରିଦୁ ଇପ୍‍ତାର୍‍ ।"},{"book":"ପ୍ରେରିତ","chapter":"23","verse":"32","text":"ମାରିନାଣ୍ତିଙ୍ଗ୍‍ଁ ବୁଲାନି ସନ୍ୟର୍‍ ଦୁର୍ଗଦୁ ଡ଼େସି ସର୍ହାର୍‍"},{"book":"ପ୍ରେରିତ","chapter":"23","verse":"33","text":"ମାରି ଗଡେଙ୍ଗ୍‍ଁସାଲାକିନି ସନ୍ୟର୍‍ ପାଉଲତିଙ୍ଗ୍‍ଁ ଅସି କାଇସରିଆଦୁ ଇତାର୍‌ । ଆବେ ସନ୍ୟରି ନେତା ଆକୁଦିୱାଲେ ପାଉଲତିଙ୍ଗ୍‍ଁ ସାସନ୍‌କିନିମାନୁ ସର୍‍ପେ କିତାନ୍‌ ।"},{"book":"ପ୍ରେରିତ","chapter":"23","verse":"34","text":"ସାସନ୍‌କିନି ମନ୍ତ୍ରୀ ଆକୁ ପଡ଼ାଜି ପାଉଲତିଙ୍ଗ୍‍ଁ ଆମା ଦେସ୍‌ତାନ୍‍ ୱାତିମାନି ଇଜି ୱେନ୍‌ବାତାନ୍‌ । ପାଉଲ ସିଲିସିଆଦିକାଙ୍ଗ୍‍ଁ ଇଜି ନେସ୍‌ସି,"},{"book":"ପ୍ରେରିତ","chapter":"23","verse":"35","text":"ୱାନ୍‌ ଇର୍ହାନ୍‌, “ନି ଦାବିକିନିକାର୍‍ ଇତି ୱେନ୍‍କା ନାନୁ ନି ମାଟା ୱେନା ।” ୱେନ୍‌କା ପାଉଲତିଙ୍ଗ୍‍ଁ ହେରୋଦତି ମେଡ଼୍‍ଇଲୁତୁ ତର୍‌ସି ଇଡ୍‍ଦେଙ୍ଗ୍‍ଁ ଇଜି ଆଦେସ୍‌ ସିତାନ୍‌ ।"}]}