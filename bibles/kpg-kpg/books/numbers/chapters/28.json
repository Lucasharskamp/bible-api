{"data":[{"book":"Numbers","chapter":"28","verse":"1","text":"Dimaadua ga helekai gi Moses"},{"book":"Numbers","chapter":"28","verse":"2","text":"gi helekai gi digau Israel gi heia gi God nadau tigidaumaha meegai ala e manawa tene ginai Mee, ala belee hai gii hai i nia madagoaa ala gu haganoho bolo e hai ai."},{"book":"Numbers","chapter":"28","verse":"3","text":"Aanei nia tigidaumaha meegai ala belee wanga gi Dimaadua: nia dama siibi daane e lua dagi dahi nau ngadau, hagalee nau mee huaidu i nau gili ai, e hai ai nia tigidaumaha dudu i nia laangi huogodoo."},{"book":"Numbers","chapter":"28","verse":"4","text":"Tigidaumaha tama siibi e dahi e hai tigidaumaha luada ge e dahi hiahi."},{"book":"Numbers","chapter":"28","verse":"5","text":"Tigidaumaha e dahi e hai mo dono tigidaumaha huwa laagau, nia pauna e lua palaawaa e unugi gi nia paini e lua lolo olib ala e kaedahi e humalia."},{"book":"Numbers","chapter":"28","verse":"6","text":"Deenei tigidaumaha e hai i nia laangi huogodoo e dudu hagatau. Di mee deenei ne hai matagidagi i di Gonduu Sinai e hai tigidaumaha meegai e hauiha kala e haga manawa lamalia Dimaadua."},{"book":"Numbers","chapter":"28","verse":"7","text":"Duia gi hongo di gowaa dudu tigidaumaha nia paini e lua waini dalia tigidaumaha tama siibi matagidagi."},{"book":"Numbers","chapter":"28","verse":"8","text":"Hiahi gaa wanga di lua dama siibi e hai be tigidaumaha luada, ngaadahi mo tigidaumaha waini. Deenei tigidaumaha meegai e hauiha kala e haga manawa lamalia Dimaadua."},{"book":"Numbers","chapter":"28","verse":"9","text":"I di Laangi Sabad, tigidaumaha ina nia dama siibi daane e lua dagi dahi nau ngadau, ala nau mee huaidu i nau gili ai, mo nia pauna palaawaa e haa e unugi gi nia lolo olib, e hai ai tigidaumaha huwa laagau, mo tigidaumaha waini."},{"book":"Numbers","chapter":"28","verse":"10","text":"Tigidaumaha dudu deenei le e hai i nia Laangi Sabad huogodoo, ngaadahi mo tigidaumaha dela e haihai i nia laangi huogodoo madalia dono tigidaumaha waini."},{"book":"Numbers","chapter":"28","verse":"11","text":"Heia tigidaumaha dudu ang gi Dimaadua i taamada o nia malama: nia damaa kau e lua, e dahi siibi daane, e hidu dama siibi daane dagi dahi nadau ngadau, hagalee huaidu nadau mee i nadau gili ai."},{"book":"Numbers","chapter":"28","verse":"12","text":"Wanga ina nia palaawaa unugi gi nia lolo olib, e hai ai tigidaumaha huwa laagau, e ono pauna palaawaa dalia di kau daane e dahi, nia pauna palaawaa e haa ang gi di siibi daane,"},{"book":"Numbers","chapter":"28","verse":"13","text":"ge lua pauna ang gi tama siibi daane e dahi. Nia tigidaumaha dudu aanei la nia tigidaumaha meegai ala e hauiha kala e haga manawa lamalia ang gi Dimaadua."},{"book":"Numbers","chapter":"28","verse":"14","text":"Tigidaumaha waini la nia paini e haa dalia di kau daane e dahi, e dolu paini dalia di siibi daane, e lua paini ang gi tama siibi daane e dahi. Deenei di haganoho o tigidaumaha dudu e hai i nia laangi matagidagi o nia malama i lodo nia ngadau."},{"book":"Numbers","chapter":"28","verse":"15","text":"Hagapuni ang gi tigidaumaha dudu i nia laangi huogodoo mo ono waini, tigidaumaha ina di kuudi daane e hai ai tigidaumaha wwede nia huaidu."},{"book":"Numbers","chapter":"28","verse":"16","text":"Tagamiami o di Pasoobaa e haga laamua ai Dimaadua, le e hai di madangaholu maa haa laangi o di malama matagidagi.28.16 Exodus 12.1-13; Deuteronomy 16.1-2"},{"book":"Numbers","chapter":"28","verse":"17","text":"Di madangaholu maa lima laangi, taumaha e daamada e hai nia laangi e hidu, e gai nia palaawaa hagalee unugi gi nia ‘yeast’."},{"book":"Numbers","chapter":"28","verse":"18","text":"Di laangi matagidagi o taumaha, goodou la gi dagabuli mai e daumaha, ge deai tangada e hai ana moomee ai."},{"book":"Numbers","chapter":"28","verse":"19","text":"Heia tigidaumaha dudu meegai ang gi Dimaadua: e lua damaa kau daane, e dahi siibi daane, mo nia dama siibi e hidu dagi dahi nadau ngadau, huogodoo nadau mee huaidu i nadau gili ai."},{"book":"Numbers","chapter":"28","verse":"20","text":"Heia tigidaumaha huwa laagau gi nia palaawaa unugi gi nia lolo olib: e ono pauna dalia di kau daane e dahi, e haa pauna dalia di siibi daane,"},{"book":"Numbers","chapter":"28","verse":"21","text":"mo e lua pauna dalia tama siibi daane e dahi."},{"book":"Numbers","chapter":"28","verse":"22","text":"Wanga ina labelaa di kuudi daane e dahi e hai ai tigidaumaha wwede nia huaidu, e hai ai taumaha o di haga madammaa o nia daangada."},{"book":"Numbers","chapter":"28","verse":"23","text":"Heia nia mee aanei e hagapuni ang gi tigidaumaha dudu ala e hai i nia luada huogodoo."},{"book":"Numbers","chapter":"28","verse":"24","text":"Heia tigidaumaha meegai ang gi Dimaadua i lodo nia laangi e hidu, dela e hauiha kala e haga manawa lamalia a Mee. Heia di mee deenei e hagapuni ang gi tigidaumaha ala e hai i nia laangi huogodoo mo tigidaumaha waini."},{"book":"Numbers","chapter":"28","verse":"25","text":"Heia di godou daumaha i di hidu laangi ge deai tangada e hai ana moomee ai.28.25 Exodus 12.14-20; 23.15; 34.18; Deuteronomy 16.3-8"},{"book":"Numbers","chapter":"28","verse":"26","text":"Di laangi matagidagi o Taumaha o di Hagadogodo o nia Huwa Laagau, goodou la gi dagabuli mai e daumaha e hai tigidaumaha o nia huwa laagau hoou ang gi Dimaadua, ge deai tangada e hai ana moomee ai."},{"book":"Numbers","chapter":"28","verse":"27","text":"Dudu ina tigidaumaha dela e hauiha kala e haga manawa lamalia Dimaadua: nia damaa kau daane e lua, e dahi siibi daane, ge e hidu dama siibi daane, dagi dahi nadau ngadau, huogodoo hagalee nadau mee huaidu i nadau gili ai."},{"book":"Numbers","chapter":"28","verse":"28","text":"Heia tigidaumaha huwa laagau dela e hai gi nia palaawaa unugi gi nia lolo olib: e ono pauna dalia di kau daane e dahi, e haa pauna dalia di siibi daane,"},{"book":"Numbers","chapter":"28","verse":"29","text":"ge e lua pauna dalia tama siibi daane e dahi."},{"book":"Numbers","chapter":"28","verse":"30","text":"Wanga ina labelaa di kuudi daane e dahi e hai ai tigidaumaha wwede nia huaidu, deenei go taumaha o di haga madammaa o nia daangada."},{"book":"Numbers","chapter":"28","verse":"31","text":"Heia nia mee aanei mo tigidaumaha waini e hagapuni ang gi nia tigidaumaha dudu ala e hai i nia laangi huogodoo mo huwa laagau.28.31 Exodus 23.16; 34.22; Deuteronomy 16.9-12"}]}