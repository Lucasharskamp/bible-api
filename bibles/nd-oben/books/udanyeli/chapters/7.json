{"data":[{"book":"UDanyeli","chapter":"7","verse":"1","text":"Ngomnyaka wokuqala kaBhelishazari inkosi yaseBhabhiloni, uDanyeli waphupha iphupho, kwaphithika imibono engqondweni yakhe elele embhedeni wakhe. Wakubhala phansi okwakuqukethwe liphupho lakhe."},{"book":"UDanyeli","chapter":"7","verse":"2","text":"UDanyeli wathi: “Embonweni wami ebusuku ngakhangela ngabona phambi kwami imimoya emine yasezulwini iqubula ulwandle olukhulu."},{"book":"UDanyeli","chapter":"7","verse":"3","text":"Izilo ezine ezinkulu, yileso singafanani lezinye, zaqhamuka olwandle."},{"book":"UDanyeli","chapter":"7","verse":"4","text":"Esakuqala sasinjengesilwane, njalo silamaphiko engqungqulu. Ngabukela amaphiko aso aze akhutshwa, sasesiphakanyiswa emhlabathini sema ngezinyawo ezimbili njengomuntu, sasesiphiwa inhliziyo yomuntu."},{"book":"UDanyeli","chapter":"7","verse":"5","text":"Khonapho phambi kwami kwakujame isilo sesibili esasifana lebhele. Sasiphakanyisiwe kwelinye icele laso, njalo emlonyeni waso sasilezimbambo ezintathu emazinyweni aso. Satshelwa kwathiwa, ‘Sukuma udle inyama usuthe!’"},{"book":"UDanyeli","chapter":"7","verse":"6","text":"Ngemva kwalokho ngakhangela ngabona phambi kwami esinye isilo esasikhangeleka njengengwe. Emhlane waso sasilamaphiko amane afana lawenyoni. Isilo lesi sasilamakhanda amane, saphiwa amandla okuba sibuse.”"},{"book":"UDanyeli","chapter":"7","verse":"7","text":"Ngemva kwalokho, embonweni wami ebusuku ngakhangela, kwathi phambi kwami kwema isilo sesine esithuthumelisayo, sisesabeka njalo silamandla amakhulu. Sasilamazinyo ensimbi amakhulu; safohloza esikubambileyo sakudla, okuseleyo sakugxobela phansi. Sasingafanani lazozonke izilo zakuqala, sona silempondo ezilitshumi."},{"book":"UDanyeli","chapter":"7","verse":"8","text":"Ngisalokhu ngicabanga ngempondo lezo, khonapho phambi kwami kwaba lolunye uphondo oluncinyane olwama phakathi kwazo; kwathi ezintathu zempondo zakuqala zagunyulwa phambi kwalo. Uphondo lolu lwalulamehlo anjengamehlo omuntu lomlomo owawukhuluma okokuzikhukhumeza."},{"book":"UDanyeli","chapter":"7","verse":"9","text":"“Ngisakhangele,"},{"book":"UDanyeli","chapter":"7","verse":"10","text":"Kwakugeleza umfula womlilo,"},{"book":"UDanyeli","chapter":"7","verse":"11","text":"Ngasengiqhubeka ngilokhu ngibukele ngenxa yamazwi okuzikhukhumeza ayekhulunywa luphondo. Ngala ngilokhu ngikhangele isilo saze sabulawa, isidumbu saso saphoselwa emlilweni ovuthayo."},{"book":"UDanyeli","chapter":"7","verse":"12","text":"(Leziyana ezinye izilo zase ziphuciwe ubukhulu bazo kodwa zavunyelwa ukuphila okwesikhathi esithile.)"},{"book":"UDanyeli","chapter":"7","verse":"13","text":"Embonweni wami ebusuku ngakhangela kwabonakala khonapho phambi kwami lowo owayefana lendodana yomuntu esiza ngamayezi ezulu. Yasondela kuSimakade yasiwa phambi kwakhe."},{"book":"UDanyeli","chapter":"7","verse":"14","text":"Yaphiwa amandla lobukhosi lamandla okubusa; bonke abantu, lezizwe zonke labantu bendimi zonke bamkhonza. Ubukhosi bakhe yibukhosi obungapheliyo obungayikwedlula, lombuso wakhe kawusoze uchithwe."},{"book":"UDanyeli","chapter":"7","verse":"15","text":"Mina Danyeli, ngakhathazeka emoyeni, lemibono eyayidlula engqondweni yami yangidabula."},{"book":"UDanyeli","chapter":"7","verse":"16","text":"Ngasondela komunye walabo ababemi khonapho ngambuza okuyikho okutshiwo yikho konke lokhu."},{"book":"UDanyeli","chapter":"7","verse":"17","text":"“Izilo ezine ezinkulu yimibuso emine ezaqhamuka emhlabeni."},{"book":"UDanyeli","chapter":"7","verse":"18","text":"Kodwa abangcwele bakhe oPhezukonke bazawemukela umbuso ube ngowabo lanininini, yebo, okwanini lanini.”"},{"book":"UDanyeli","chapter":"7","verse":"19","text":"Ngase ngifisa ukwazi ingcazelo eqotho eyesilo sesine, esasingafanani lezinye njalo sisesabeka kakhulu, ngamazinyo aso ensimbi lenzipho zethusi, isilo esafohloza sadla esikubambileyo sagxobagxoba okuseleyo."},{"book":"UDanyeli","chapter":"7","verse":"20","text":"Ngafuna njalo ukwazi ngempondo ezilitshumi ekhanda laso langalolo olunye uphondo olwamilayo, okwathi ezinye ezintathu zawa phambi kwalo lolophondo olwabonakala kakhulu kulezinye, olwalulamehlo kanye lomlomo owawukhuluma ngokukloloda."},{"book":"UDanyeli","chapter":"7","verse":"21","text":"Ngilokhu ngibukele, uphondo lolu lwalusilwa luhlasela abangcwele lubehlula,"},{"book":"UDanyeli","chapter":"7","verse":"22","text":"kwaze kwafika uMvelinqaki wabalamulela abangcwele bakhe oPhezukonke, kwafika isikhathi bawuthatha umbuso."},{"book":"UDanyeli","chapter":"7","verse":"23","text":"Wangipha ingcazelo le: Isilo sesine singumbuso wesine ozavela emhlabeni. Uzaba lomahluko kweminye yonke imibuso njalo uzawuthumba wonke umhlaba, uwugxobagxobe, uwufohloze."},{"book":"UDanyeli","chapter":"7","verse":"24","text":"Impondo ezilitshumi ngamakhosi alitshumi azavela kuwo lo umbuso. Ngemva kwawo kuzavela enye inkosi engafani lalayana awokuqala; izanqoba amakhosi amathathu."},{"book":"UDanyeli","chapter":"7","verse":"25","text":"Izakhuluma okubi ngoPhezukonke incindezele abangcwele bakhe izame ukuguqula izikhathi ezimisiweyo kanye lemithetho. Abangcwele bazanikelwa kuyo okwesikhathi esithile, izikhathi ezilengxenye yesikhathi."},{"book":"UDanyeli","chapter":"7","verse":"26","text":"Kodwa umthethwandaba uzahlala phansi, amandla ayo asuswe abhidlizwe okwanini lanini."},{"book":"UDanyeli","chapter":"7","verse":"27","text":"Lapho-ke ubukhosi, lamandla lobukhulu bemibuso leyo ngaphansi kwezulu lonke kuzaphiwa abangcwele, abantu bakhe oPhezukonke. Umbuso wakhe uzakuba ngumbuso ongapheliyo, njalo bonke ababusi bazamkhonza bamlalele."},{"book":"UDanyeli","chapter":"7","verse":"28","text":"“Lokhu yikho ukuphela kwendaba. Mina Danyeli ngakhathazeka kakhulu ngemicabango yami, ubuso bami bahloba, kodwa indaba le yaba yimfihlo yami.”"}]}