{"data":[{"book":"Matteus","chapter":"28","verse":"1","text":"Na de sabbat, bij het aanbreken van de eerste dag der week, kwamen Maria Magdalena en de andere Maria het graf bezoeken."},{"book":"Matteus","chapter":"28","verse":"2","text":"En zie, er brak een hevige aardbeving los. Want een engel des Heren daalde af van de hemel, kwam naderbij, rolde de steen weg, en ging daarop zitten."},{"book":"Matteus","chapter":"28","verse":"3","text":"Zijn aangezicht was als de bliksem, en zijn kleed wit als sneeuw."},{"book":"Matteus","chapter":"28","verse":"4","text":"En de wachters sidderden voor hem van vrees, en werden als doden."},{"book":"Matteus","chapter":"28","verse":"5","text":"Maar de engel sprak tot de vrouwen: Vreest niet; want ik weet, dat ge Jesus zoekt, den gekruiste."},{"book":"Matteus","chapter":"28","verse":"6","text":"Hij is niet hier, want Hij is verrezen, zoals Hij gezegd heeft. Komt en ziet de plaats, waar Hij was neergelegd."},{"book":"Matteus","chapter":"28","verse":"7","text":"Gaat haastig heen, en zegt aan zijn leerlingen: Hij is verrezen van de doden. En ziet, Hij gaat u voor naar Galilea; daar zult gij Hem zien. Ziet, dat kwam ik u zeggen."},{"book":"Matteus","chapter":"28","verse":"8","text":"Haastig liepen ze weg van het graf, met vrees, maar ook met grote blijdschap vervuld; ze snelden heen, om aan zijn leerlingen de tijding te brengen."},{"book":"Matteus","chapter":"28","verse":"9","text":"En zie, daar kwam Jesus haar tegen, en sprak: Weest gegroet. Ze kwamen nader, omklemden zijn voeten, en aanbaden Hem."},{"book":"Matteus","chapter":"28","verse":"10","text":"Nu sprak Jesus tot haar: Vreest niet; gaat, en boodschapt mijn broeders, dat ze naar Galilea moeten gaan; daar zullen ze Mij zien."},{"book":"Matteus","chapter":"28","verse":"11","text":"Toen ze waren heengegaan, zie, daar gingen enigen van de wacht naar de stad, en berichtten aan de opperpriesters al wat er gebeurd was."},{"book":"Matteus","chapter":"28","verse":"12","text":"Dezen vergaderden met de oudsten, en gaven na onderling overleg een grote som gelds aan de soldaten."},{"book":"Matteus","chapter":"28","verse":"13","text":"Ze zeiden: Zegt: “Zijn leerlingen zijn Hem ‘s nachts komen stelen, terwijl we sliepen.”"},{"book":"Matteus","chapter":"28","verse":"14","text":"En als dit den landvoogd ter ore mocht komen, dan zullen we hem wel tevreden stellen, en zorgen, dat gij ongemoeid blijft."},{"book":"Matteus","chapter":"28","verse":"15","text":"Ze namen het geld, en deden, zoals het hun was voorgezegd. En dit verzinsel bleef onder de Joden verspreid tot op de huidige dag."},{"book":"Matteus","chapter":"28","verse":"16","text":"De elf leerlingen gingen naar Galilea, naar de berg, die Jesus hun had aangewezen."},{"book":"Matteus","chapter":"28","verse":"17","text":"En toen ze Hem zagen, aanbaden ze Hem, ofschoon ze eerst hadden getwijfeld."},{"book":"Matteus","chapter":"28","verse":"18","text":"Jesus trad op hen toe, en sprak: Mij is alle macht gegeven in de hemel en op de aarde."},{"book":"Matteus","chapter":"28","verse":"19","text":"Gaat dus heen; onderwijst alle volken, doopt ze in de naam van den Vader en van den Zoon en van den Heiligen Geest,"},{"book":"Matteus","chapter":"28","verse":"20","text":"en leert ze onderhouden al wat Ik u heb geboden. Ziet, Ik blijf altijd bij u, tot aan het einde der wereld."}]}