{"data":[{"book":"ЕЗЭКІІЛЯ","chapter":"3","verse":"1","text":"І сказаў мне: «сыне чалавечы! зьеж, што перад табою, зьеж гэты сувой, і ідзі, гавары дому Ізраілеваму»."},{"book":"ЕЗЭКІІЛЯ","chapter":"3","verse":"2","text":"Тады я разамкнуў вусны свае, і Ён даў мне зьесьці гэты сувой;"},{"book":"ЕЗЭКІІЛЯ","chapter":"3","verse":"3","text":"і сказаў мне: «сыне чалавечы! накармі чэрава тваё і напоўні нутробу тваю гэтым сувоем, які Я даю табе»; і я зьеў, і было ў роце маім соладка, як мёд."},{"book":"ЕЗЭКІІЛЯ","chapter":"3","verse":"4","text":"І Ён сказаў мне: «сыне чалавечы! устань і ідзі да дому Ізраілевага і кажы ім Маімі словамі;"},{"book":"ЕЗЭКІІЛЯ","chapter":"3","verse":"5","text":"бо не да народу са словамі неразборлівымі і зь незразумелаю моваю ты пасылаешся, а да дому Ізраілевага,"},{"book":"ЕЗЭКІІЛЯ","chapter":"3","verse":"6","text":"не да народаў многіх зь неразборлівым словам і зь незразумелаю моваю, слоў якое ты не разумеў бы; ды калі б Я паслаў цябе і да іх, дык яны паслухаліся б цябе;"},{"book":"ЕЗЭКІІЛЯ","chapter":"3","verse":"7","text":"а дом Ізраілеў не захоча слухаць цябе, бо яны ня хочуць слухаць Мяне, бо ўвесь дом Ізраілеў цьвердалобы і жорсткі сэрцам."},{"book":"ЕЗЭКІІЛЯ","chapter":"3","verse":"8","text":"Вось, Я зрабіў і твой твар моцным супроць іхніх твараў і твой лоб моцным супроць іхняга лоба."},{"book":"ЕЗЭКІІЛЯ","chapter":"3","verse":"9","text":"Як алмаз, які мацнейшы за камень, зрабіў я лоб твой; ня бойся іх і не палохайся перад абліччам іх, бо яны мяцежны дом»."},{"book":"ЕЗЭКІІЛЯ","chapter":"3","verse":"10","text":"І сказаў мне: «сыне чалавечы! усе словы Мае, якія буду казаць табе, прымі сэрцам тваім і выслухай вушамі тваімі;"},{"book":"ЕЗЭКІІЛЯ","chapter":"3","verse":"11","text":"устань і ідзі да пераселеных, да сыноў народу твайго, і гавары да іх, і скажы ім: так кажа Гасподзь Бог! будуць яны слухаць, альбо ня будуць»."},{"book":"ЕЗЭКІІЛЯ","chapter":"3","verse":"12","text":"І падняў мяне Дух; і я чуў за сабою вялікі грамовы голас: «дабраславёная слава Госпада ад месца свайго!»"},{"book":"ЕЗЭКІІЛЯ","chapter":"3","verse":"13","text":"і таксама шум крылаў жывёлаў, прылеглых адно да аднаго, і стук колаў каля іх і гук моцнага грому."},{"book":"ЕЗЭКІІЛЯ","chapter":"3","verse":"14","text":"І Дух падняў мяне і ўзяў мяне. І ішоў я ў засмучэньні, з растрывожаным духам; і рука Гасподняя была моцная на мне."},{"book":"ЕЗЭКІІЛЯ","chapter":"3","verse":"15","text":"І прыйшоў я да пераселеных у Тэль-Авіў, якія жывуць каля ракі Хавар, і спыніўся там, дзе яны жылі, і правёў сярод іх сем дзён у зьдзіўленьні."},{"book":"ЕЗЭКІІЛЯ","chapter":"3","verse":"16","text":"А як прайшлі сем дзён, было мне слова Гасподняе:"},{"book":"ЕЗЭКІІЛЯ","chapter":"3","verse":"17","text":"«сыне чалавечы! Я паставіў цябе вартаўніком дому Ізраілевага, і ты будзеш слухаць слова з вуснаў Маіх і будзеш наводзіць іх на розум да Мяне."},{"book":"ЕЗЭКІІЛЯ","chapter":"3","verse":"18","text":"Калі Я скажу беззаконцу: «сьмерцю памрэш!», а ты ня будзеш яго наводзіць на розум і казаць, каб асьцерагчы беззаконца ад беззаконнага шляху ягонага, каб ён быў жывы, дык беззаконец той памрэ ў беззаконьні сваім, і Я спаганю кроў ягоную з рук тваіх."},{"book":"ЕЗЭКІІЛЯ","chapter":"3","verse":"19","text":"Але калі ты не наводзіў на розум беззаконца, а ён не адвярнуўся ад беззаконьня свайго і ад беззаконнага шляху свайго, дык ён памрэ ў беззаконьні сваім, а ты ўратаваў душу тваю."},{"book":"ЕЗЭКІІЛЯ","chapter":"3","verse":"20","text":"І калі праведнік адступіцца ад справядлівасьці сваёй і ўчыніць крыўду, калі Я пакладу перад ім спатыкненьне, і ён памрэ, дык калі ты не наводзіў яго на розум, ён памрэ за грэх свой, і не згадаюцца яму справядлівыя ўчынкі ягоныя, якія рабіў ён; і Я зышчу кроў яго з рук тваіх."},{"book":"ЕЗЭКІІЛЯ","chapter":"3","verse":"21","text":"Калі ж ты будзеш настаўляць на розум праведніка, каб праведнік не зграшыў, і ён ня згрэшыць; дык і ён жывы будзе, бо быў наведзены на розум, і ты ўратаваў душу тваю»."},{"book":"ЕЗЭКІІЛЯ","chapter":"3","verse":"22","text":"І была там на мне рука Госпада, і Ён сказаў мне: устань і выйдзі ў поле, і Я буду гаварыць там з табою."},{"book":"ЕЗЭКІІЛЯ","chapter":"3","verse":"23","text":"І ўстаў я і выйшаў у поле; і вось, там стаяла слава Гасподняя, як слава, якую бачыў я над ракою Хавар; і ўпаў я на аблічча сваё."},{"book":"ЕЗЭКІІЛЯ","chapter":"3","verse":"24","text":"І ўвайшоў у мяне Дух, і паставіў мяне на ногі мае, і Ён гаварыў са мною і сказаў мне: ідзі, і замкніся ў доме тваім."},{"book":"ЕЗЭКІІЛЯ","chapter":"3","verse":"25","text":"І ты, сыне чалавечы, - вось, ускладуць на цябе аковы, і зьвяжуць цябе імі, і ня будзеш хадзіць сярод іх."},{"book":"ЕЗЭКІІЛЯ","chapter":"3","verse":"26","text":"І язык твой Я прыляплю да гартані тваёй, і ты анямееш і ня будзеш выкрывальнікам іх, бо яны мяцежны дом."},{"book":"ЕЗЭКІІЛЯ","chapter":"3","verse":"27","text":"А калі Я буду гаварыць з табою, тады разамкну вусны твае, і ты будзеш казаць ім: «так кажа Гасподзь Бог!» хто хоча слухаць, - слухай; а хто ня хоча слухаць, - ня слухай: бо яны мяцежны дом."}]}