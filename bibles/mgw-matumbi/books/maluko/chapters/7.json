{"data":[{"book":"Maluko","chapter":"7","verse":"1","text":"Mafalisayo na bi'ngi' ba balimu ba salya ya Musa babaabile babu'kite Yelusalemu ngabakongolekana nnu'ngi' ya Yesu."},{"book":"Maluko","chapter":"7","verse":"2","text":"Ngabaabona bi'ngi' ba banamasi' bake kabalya makati kwa maboko gangali uluwa kati mwaipalikwa na salya ya dini ya Ayahudi."},{"book":"Maluko","chapter":"7","verse":"3","text":"Saai kiku'balo kwa Mafalisayo na Ayahudi boti kwa mwanjaa bembe balyali kilyo wangali uluwa kwo kotea mimu ya api'ndo babe."},{"book":"Maluko","chapter":"7","verse":"4","text":"Pababuya kusoko bawesali lya wangali uluwa. Kai' kwina mimu yi'ngi' yambone yabakotea, kati gu'lwa ikombe, iteleko na yombo ya yu'ma."},{"book":"Maluko","chapter":"7","verse":"5","text":"Bai, Mafalisayo na balimu ba salya ngabannaluya Yesu panga, “Mwanjaa namani banamasi' bako bakotali mimu ya api'ndo bitu? Balya kilyo wangali uluwa maboko!”"},{"book":"Maluko","chapter":"7","verse":"6","text":"Yesu ngaayangwa, “Nnondoli ywa Nnu'ngu' Isaya alongei makowe ga kakape paalondwi kwa abali yinu mwenga, mwenga mwaanapiki. Kati mwaandike,"},{"book":"Maluko","chapter":"7","verse":"7","text":"Kunikilikitya kwabe kupwaikali"},{"book":"Maluko","chapter":"7","verse":"8","text":"Mwenga mwiileka amuli ya Nnu'ngu' no kamuliya mimu ya bandu.”"},{"book":"Maluko","chapter":"7","verse":"9","text":"Yesu ngayendelya baya, “Mwenga mubile na ndi'la inannoga yo kana kamwa amuli ya Nnu'ngu' li'nga mupate kamwa mimu yinu."},{"book":"Maluko","chapter":"7","verse":"10","text":"Mwanjaa Musa aabaite, ‘Waisimu tati' bako na mau' bako,’ na, ‘Ywoywoti ywaatukana tati' bake au mau' bake apalikwa bulagilwa.’"},{"book":"Maluko","chapter":"7","verse":"11","text":"Lakini mwenga mubaya panga mundu abe na kili'be sa kwayangatia abelei bake, lakini mana ammakie panga kili'be si'lu' sa ‘Kobane’, (lombolya kipiyilwe panga salaka mbeletau kwa Nnu'ngu'),"},{"book":"Maluko","chapter":"7","verse":"12","text":"bai apalikwali kai' kwayangatia abelei bake."},{"book":"Maluko","chapter":"7","verse":"13","text":"Kwo panga nyo, ngapamulisalawa liyi'gi'yo lya Nnu'ngu' kwa kitumbu sa mimu yamupokile. Kai' mupanga makowe maingi gagalandana na ga.”"},{"book":"Maluko","chapter":"7","verse":"14","text":"Yesu ngakikema kai' si'lu' kipi'nga sa bandu, ngaabakia, “Kwa kila yumo ywinu, anipi'kani na mulitange likowe li'."},{"book":"Maluko","chapter":"7","verse":"15","text":"Ntu'pu' kili'be sakiuma panja sakikombwa kunnyi'ya mundu usapu wa loo, lakini si'lu' sakimpita bu'ka nkati ngasakilu'a kunnyi'ya usapu wa loo."},{"book":"Maluko","chapter":"7","verse":"16","text":"Mwene makutu go yu'wa, na ayu'we.”"},{"book":"Maluko","chapter":"7","verse":"17","text":"Bu'ka pakukileka si'lu' kipi'nga sa bandu no yingya nnyumba, banamasi' bake ngabannaluya kilombolyo sa lukongo lu'lu'."},{"book":"Maluko","chapter":"7","verse":"18","text":"Ngaayangwa, “Buli ata mwenga munatangali? Buli, munatangali panga kili'be sakinnyingya mundu uma panja kinnyi'yali usapu wa loo?"},{"book":"Maluko","chapter":"7","verse":"19","text":"Mundu mana alile kilyo, kiyingyali mumwoyo wake ila nndumbo, bu'kapo kilu'a piyilwa panja ya yi'ga yake.” (Kwo baya nyo Yesu aayi'ki'tiye panga yakulya yoti ili'li'lwe bai.)"},{"book":"Maluko","chapter":"7","verse":"20","text":"Ngayendelya baya, “Si'lu' sakimpita mundu, ngasakinnyi'ya usapu wa loo."},{"book":"Maluko","chapter":"7","verse":"21","text":"Kwa mwanjaa bu'ka nkati ya mwoyo wa mundu, ngakupita maganio manyatau, upege, bwii, ubulagi,"},{"book":"Maluko","chapter":"7","verse":"22","text":"Ugoni, bwimi, ulau, ukongani, mila muno, bwigu, matukano, umbu'ku'su' na ulogeloge."},{"book":"Maluko","chapter":"7","verse":"23","text":"Aga malau goti gabu'ka nkati ya mundu, na gembe ngaganyi'ya mundu usapu wa loo.”"},{"book":"Maluko","chapter":"7","verse":"24","text":"Apo Yesu ngabu'ka yenda kuwilaya ya Tilo. Ngayingya munyumba yimo na aapaili mundu ywoywoti atange panga ai mo, lakini aakombwili yu'ba."},{"book":"Maluko","chapter":"7","verse":"25","text":"Akwo kwai na nnwawa yumo ywembe biti wake nsene aai na moka, aayu'wine abali ya Yesu. Bai ngaisa kwitaikulya pamagu'lu' gake."},{"book":"Maluko","chapter":"7","verse":"26","text":"Bai aywo nnwawa aabileli Nnyahudi, ila aabelekuli Foinike ya ku Silia. Ngannu'ba Yesu abi'nge moka kwa biti wake."},{"book":"Maluko","chapter":"7","verse":"27","text":"Yesu ngammakia, “Waleke wi'ti' bana bayukute, kwa mwanjaa inogelelyali tola kilyo sa bana na kwataikulya mapwa.”"},{"book":"Maluko","chapter":"7","verse":"28","text":"Lakini yu'lu' nnwawa ngannyangwa, “Kakape Bwana, lakini ata mapwa bababile pai' ya mesa balya mbolotya yabapoloya bana.”"},{"book":"Maluko","chapter":"7","verse":"29","text":"Yesu ngammakia, “Apo ulongei wiso. Tumbwelelo, uyende bai kasako, biti wako moka ammu'kite.”"},{"book":"Maluko","chapter":"7","verse":"30","text":"Ngayenda kasake na kunkolya biti wake agonjike pakindanda, yu'lu' moka ammu'kite."},{"book":"Maluko","chapter":"7","verse":"31","text":"Bu'kapo Yesu ngabu'ka kuwilaya ya Tilo, aapi'ti Sidoni, ngaika kulitanda liku'lu' lya Galilaya munni'ma wa Dekapoli."},{"book":"Maluko","chapter":"7","verse":"32","text":"Akwo bandu ngabannetya Yesu mundu yumo kiibamakutu, kai' mwene kimama, ngabannu'ba Yesu abi'ke maboko panani ya aywo mundu li'nga akombwe yu'wa no longela."},{"book":"Maluko","chapter":"7","verse":"33","text":"Yesu ngammu'ya yu'lu' kiibamakutu pakipi'nga sa bandu yenda nakwe pakisake, ngannyi'ya ngonji yake mumakutu gake, ngauna mmata na kunkunywa lulimi kwa galu' mmata."},{"book":"Maluko","chapter":"7","verse":"34","text":"Bu'kapo ngalingulya kunani, ngauta mbu'mwo no eleya na kummakia, “Efata” lombolya, “Yu'gu'ka.”"},{"book":"Maluko","chapter":"7","verse":"35","text":"Papalu'palu' makutu na lulimi lwake ngaiyu'gu'ka. Ngatumbwa yu'wa no longela wisowiso."},{"book":"Maluko","chapter":"7","verse":"36","text":"Yesu ngaaking'indya kanebammakie mundu, lakini kwa kila mwaaking'indyage panga kanebabaye, bembe ngabayongeya yaulya abali yo."},{"book":"Maluko","chapter":"7","verse":"37","text":"Ngabasangala muno, ngababaya, “Makowe goti gaapangite manogau muno, ata aapangiye aibamakutu bayu'we na bene kimama balongele wisowiso.”"}]}