{"data":[{"book":"ЭФЭСЯНАЎ","chapter":"1","verse":"1","text":"Павал, воляю Божаю апостал Ісуса Хрыста, сьвятым, што ў Эфэсе, і верным у Хрысьце Ісусе:"},{"book":"ЭФЭСЯНАЎ","chapter":"1","verse":"2","text":"мілата вам і мір ад Бога, Айца нашага і Госпада Ісуса Хрыста."},{"book":"ЭФЭСЯНАЎ","chapter":"1","verse":"3","text":"Дабраславёны Бог і Айцец Госпада нашага Ісуса Хрыста, што дабраславіў нас у Хрысьце ўсякім духоўным дабраславеньнем у нябёсах,"},{"book":"ЭФЭСЯНАЎ","chapter":"1","verse":"4","text":"бо Ён выбраў нас у Ім перад стварэньнем сьвету, каб мы былі сьвятыя і беспахібныя перад Ім у любові,"},{"book":"ЭФЭСЯНАЎ","chapter":"1","verse":"5","text":"наперад пастанавіўшы ўсынавіць Сабе нас празь Ісуса Хрыста паводле ўпадабаньня волі Сваёй,"},{"book":"ЭФЭСЯНАЎ","chapter":"1","verse":"6","text":"на хвалу славы мілаты Сваёй, якою Ён умілаваў нас у Любасным,"},{"book":"ЭФЭСЯНАЎ","chapter":"1","verse":"7","text":"у Якім мы маем адкупленьне Крывёю Ягонай, дараваньне грахоў, паводле багацьця мілаты Ягонай,"},{"book":"ЭФЭСЯНАЎ","chapter":"1","verse":"8","text":"якую Ён у вялікай шчодрасьці даў нам ва ўсякай мудрасьці і разуменьні,"},{"book":"ЭФЭСЯНАЎ","chapter":"1","verse":"9","text":"адкрыўшы нам таямніцу Сваёй волі паводле Свайго ўпадабаньня, якое Ён загадзя паклаў у Ім,"},{"book":"ЭФЭСЯНАЎ","chapter":"1","verse":"10","text":"на зьдзяйсьненьне паўнаты часу, каб усё нябеснае і зямное паяднаць у Хрысьце;"},{"book":"ЭФЭСЯНАЎ","chapter":"1","verse":"11","text":"у Ім мы і зрабіліся спадкаемцамі, і былі наперад назначаны на тое згодна з воляй Таго, Хто ўсё чыніць паводле хаценьня волі Сваёй,"},{"book":"ЭФЭСЯНАЎ","chapter":"1","verse":"12","text":"каб заслужыцца на пахвалу славы Ягонай нам, якія раней спадзяваліся на Хрыста;"},{"book":"ЭФЭСЯНАЎ","chapter":"1","verse":"13","text":"у Ім і вы, пачуўшы слова праўды, абвяшчэньне вашага выратаваньня, і ўвераваўшы ў Яго, пазначаны пячаткаю абяцанага Духа Сьвятога,"},{"book":"ЭФЭСЯНАЎ","chapter":"1","verse":"14","text":"Які ёсьць зарука спадчыны нашай, на адкупленьне долі Ягонай, на хвалу славы Ягонай!"},{"book":"ЭФЭСЯНАЎ","chapter":"1","verse":"15","text":"Таму і я, дачуўшыся пра вашую веру ў Хрыста Ісуса і пра любоў да ўсіх сьвятых,"},{"book":"ЭФЭСЯНАЎ","chapter":"1","verse":"16","text":"не перастаю дзякаваць за вас Богу, спамінаючы вас у малітвах маіх,"},{"book":"ЭФЭСЯНАЎ","chapter":"1","verse":"17","text":"каб Бог Госпада нашага Ісуса Хрыста, Айцец славы, даў вам Духа мудрасьці і адкрыцьця на спазнаньне Яго,"},{"book":"ЭФЭСЯНАЎ","chapter":"1","verse":"18","text":"і прасьветліў вочы сэрца вашага, каб вы ўведалі, у чым надзея закліканьня Ягонага, і якое багацьце слаўнае спадчыны Ягонай для сьвятых,"},{"book":"ЭФЭСЯНАЎ","chapter":"1","verse":"19","text":"і якая бязьмерная веліч магутнасьці Ягонае ў нас, што паверылі празь дзеяньне ўладарнае сілы Ягонай,"},{"book":"ЭФЭСЯНАЎ","chapter":"1","verse":"20","text":"якою Ён узьдзейнічаў у Хрысьце, уваскрэсіўшы Яго зь мёртвых і пасадзіўшы праваруч Сябе на нябёсах,"},{"book":"ЭФЭСЯНАЎ","chapter":"1","verse":"21","text":"найвышэй за любое начальства і ўладу, і сілу і валадараньне, і ўсякае імя, называнае ня толькі ў гэтым веку, але і ў будучым,"},{"book":"ЭФЭСЯНАЎ","chapter":"1","verse":"22","text":"і ўсё ўпакорыў пад ногі Яму, і паставіў яго вышэй за ўсё, галавою Царквы,"},{"book":"ЭФЭСЯНАЎ","chapter":"1","verse":"23","text":"якая ёсьць Цела Ягонае, поўнасьць Таго, Хто напаўняе ўсё ва ўсім."}]}