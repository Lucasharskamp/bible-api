{"data":[{"book":"Philippians","chapter":"4","verse":"1","text":"Etu nimite, ami laga bhai khan, moi apnikhan ke morom kore aru bhabi thake, apnikhan moi laga khushi aru moi laga mukut khan ase, apnikhan etu nisena Probhu logote biswas te bhal pora khara hoi kene thaki bhi, morom laga sathi khan."},{"book":"Philippians","chapter":"4","verse":"2","text":"Moi Euodia khan ke anurodh kori ase, aru moi Syntyche ke bhi anurodh kori ase, Probhu logote ekta bhabona hoi kene thakibi."},{"book":"Philippians","chapter":"4","verse":"3","text":"Hoi, moi apuni khan ke hudise, moi laga hosa sathi khan, etu mahila khan ke modot kori bole nimite kunkhan dukh kori kene moi logote Isor laga kotha prochar korise, moi logote kaam kora manu Clement aru dusra khan, kunkhan laga naam to Jibon laga Kitab te likhi kene ase."},{"book":"Philippians","chapter":"4","verse":"4","text":"Probhu logote hodai khushi koribi. Aru bhi moi kobo, hodai khushi koribi."},{"book":"Philippians","chapter":"4","verse":"5","text":"Apuni nomro hoi kene thaka to manu khan ke janibole dibi. Probhu wapas ahibole nimite usor hoise."},{"book":"Philippians","chapter":"4","verse":"6","text":"Kiba ekta kori bole nimite bisi mon digdar nokoribi. Kintu, sob kaam te prathana aru dhanyavad dikene anurodh koribi, apuni ki bhabi ase etu Isor ke janibole dibi,"},{"book":"Philippians","chapter":"4","verse":"7","text":"aru Isor laga shanti, kun to sob bujhi bole nimite diye, Jisu Khrista uporte biswas kori bole nimite apuni khan laga mon aru bhabona bhal kori kene sai dibo."},{"book":"Philippians","chapter":"4","verse":"8","text":"Etiya, bhai khan, ki kotha khan hosa ase, aru kuntu pora sonman diye, aru ki thik aru sapha ase, aru ki kotha khan bhal pora kobole pare, jodi ta te kiba bhal ase koile, aru jodi manu ke uthai diya laga kotha ase koile, etu kotha khan sob bhabona koribi."},{"book":"Philippians","chapter":"4","verse":"9","text":"Apuni khan ki kotha khan sikhise aru paise aru hunise aru moi logote dikhise, eitu khan koribi, aru Isor laga shanti apuni khan logote thakibo."},{"book":"Philippians","chapter":"4","verse":"10","text":"Kintu moi Probhu logote bisi khushi kori ase kelemane apuni khan moi nimite bisi bhabona kori kene thaki ase. Apuni khan poila pora bhi moi nimite bisi bhabona kori thake, hoile bhi apuni khan modot kori bole nimite bhal homoi to aha nai."},{"book":"Philippians","chapter":"4","verse":"11","text":"Moi kiba dorkar ase koi kene etu kotha khan kora nai. Kelemane, ki-ki hoilebi, kineka thaki bole lage, etu ami bhal pora jani ase."},{"book":"Philippians","chapter":"4","verse":"12","text":"Moi gorib huwa to kineka ase etu jane, aru bisi thaka to ki ase, etu bhi moi jane. Moi sob rasta pora kineka thaki bole lage aru nijorke kineka bhuk pora bachai kene rakhibole lage, etu sob jani loise, aru bisi thaka te bhi aru eku nathaka te bhi, mon khushi hobole sikhi loise."},{"book":"Philippians","chapter":"4","verse":"13","text":"Moi sob kaam Tai laga naam pora kori bole pare kelemane Tai moike takot diye."},{"book":"Philippians","chapter":"4","verse":"14","text":"Kintu, apuni khan moi dukh pai thaka homoi te bhal pora sai dise."},{"book":"Philippians","chapter":"4","verse":"15","text":"Aru, apuni Philippi manu khan, Isor laga kotha shuru pora jani ase, jitia moi Macedonia te jaise, kun girja pora bhi moike dikene modot kora nai, khali apuni khan pora he korise."},{"book":"Philippians","chapter":"4","verse":"16","text":"Jitia moi Thessalonica sheher te thakise, moi nimite apuni khan pora ekbar pora bhi bisi modot pathai dise."},{"book":"Philippians","chapter":"4","verse":"17","text":"Moi manu khan pora kiba pabole nimite nibisare. Kintu, moi apuni khan bhal hoi kene thaka to he bisare."},{"book":"Philippians","chapter":"4","verse":"18","text":"Kintu moi pura pai loise, aru bisi paise. Moike Epaphroditus pora ki pathai dise etu sob bhal kori kene paise. Etu to ekta mitha sugandh thaka pora mitha gundai thaka nisena, Isor pora khushi pa-a laga bolidan ase4.18 Heb. 13:16."},{"book":"Philippians","chapter":"4","verse":"19","text":"Kintu moi laga Isor pora Khrista Jisu naam te Tai laga dhun hisab te sob laga dorkar pura kori dibo."},{"book":"Philippians","chapter":"4","verse":"20","text":"Etiya amikhan laga Baba Isor ke hodai nimite mohima dibi. Amen."},{"book":"Philippians","chapter":"4","verse":"21","text":"Jisu Khrista te thaka sob pobitro manu khan ke salam dibi. Moi logote thaka bhai khan pora bhi apuni khan ke salam di ase."},{"book":"Philippians","chapter":"4","verse":"22","text":"Yate laga sob pobitro manu khan pora apuni khan ke salam di ase, aru Caesar laga ghor manu khan ke bhi salam di ase."},{"book":"Philippians","chapter":"4","verse":"23","text":"Apuni khan laga atma logote Probhu Jisu Khrista laga anugrah thaki bole dibi. Amen."}]}