{"data":[{"book":"Mako","chapter":"16","verse":"1","text":"Palipitile Liduva lya Kuyewelela, Maliya wa imanga ya Magidala na Salome pamo na Maliya anyokwe Yakobo, nkusuma mahuta la kunung'ila uchinga vakaupake mmili wanga Yesu.16:1 Maeleso layâmba Liduva lya Kuyewelela, lola Misamiati ya malove lakamajanga la Nnilailano lya Hambi lavêle kunyuma chitabu achino."},{"book":"Mako","chapter":"16","verse":"2","text":"Liduva lya Jumapili, ulyamba na mambumbu, liduva pachilihimbuka, nkuhwena kunsati."},{"book":"Mako","chapter":"16","verse":"3","text":"Nkuva uvaujana vene kwa vene uvachidoni, “Nnani ambetuusîja alila liyanga likulu namene pannango wa nsati?”"},{"book":"Mako","chapter":"16","verse":"4","text":"Henga pavalolite, nkulyona alila liyanga lihingiliwijìjwè kunyenje nnango."},{"book":"Mako","chapter":"16","verse":"5","text":"Pavainjidile munsati, nkumwona malaika achiloleka muchi kijana, akono awètè inguwo yanahe ing'anyîma namene, aikèlè m'bali wa kunkono, vanang'o nkukangana namene."},{"book":"Mako","chapter":"16","verse":"6","text":"Ayula malaika nkuvahaulila kuchidoni, “Munayope. Nangu ǹnimala kuva mùntaha Yesu wa ku Nasaleti avambwîje munsalaba. Nang'e ànifufuka, apano akapali. Lola pachinu pavanannajije."},{"book":"Mako","chapter":"16","verse":"7","text":"Hweneng'ana mukavahaulile vakuhundwa vake pamo na Petulo kuva, àninnongolelanga kuhwena ku Galilaya. Aneko muchimumwone malinga chanannyaulidile.”"},{"book":"Mako","chapter":"16","verse":"8","text":"Vanang'o nkukangana na kuyopa, bahi nkuhuma amula munsati uvatukuta. Na wala nanga pavanannyaulidile munu chinu, kwa kuva, vániyopa namene.16:8 Malemba matandi-matandi nsitali wa 9-20 ikapali."},{"book":"Mako","chapter":"16","verse":"9","text":"Yesu pafufwike ulyamba na mambumbu liduva lya Jumapili, nkutandilika ulilanguja kwa Maliya wa imanga ya Magidala, wanammusije anamindenga saba."},{"book":"Mako","chapter":"16","verse":"10","text":"Maliya nkunavahaulila lammalele avala vakuhundwa vanavenkukuta na kulikutangila."},{"book":"Mako","chapter":"16","verse":"11","text":"Henga pavapilikene kuva Yesu mumi, na Maliya wa imanga ya ku Magidala ànimwona, vanang'o nanga pavanakulupidile."},{"book":"Mako","chapter":"16","verse":"12","text":"Bada ya anelo, Yesu nkuvahumila vakuhundwa vake vavili vachihwêna ya kuchijiji, akuno waloleka chihi chinji."},{"book":"Mako","chapter":"16","verse":"13","text":"Vakuhundwa anevo nkuhwena unavahaulila vakuhundwa vanji. Henga navanang'o nanga pavanakulupidile."},{"book":"Mako","chapter":"16","verse":"14","text":"Kuntululilo, Yesu nkuvahumila vakuhundwa kumi na moja pavanavele pameza uvalya. Nkuvakalipila ing'anya nanga pavanakulupidile, na ing'anya ya itahuki yavo, kwa kuva, nanga pavanavakulupidile avala vammwêne Yesu bada ya kufufuka."},{"book":"Mako","chapter":"16","verse":"15","text":"Nkuvahaulila kuchidoni, “Hweneng'ana mmilambo vyammalele mukàvayanjajije vanu vammalele Malove Lambone."},{"book":"Mako","chapter":"16","verse":"16","text":"Akúlupila na kubatiswa achiapohwe, akambekulupila àmbehukumiwa asabu."},{"book":"Mako","chapter":"16","verse":"17","text":"Na vimaiho avino vya masaibu vìmbepapatana na avala vakulupîla, kwa lina lyangu vàmbevausa anamindenga na vàmbetangola kwa luga dyahambi, divakanalihunda."},{"book":"Mako","chapter":"16","verse":"18","text":"Ata kuvakamula mihongo na kukumbila chinu chohecho chivêle na sumu, vikambevavenga. Vàmbevavikila vagonjo makono, na vanang'o vachivalame.”"},{"book":"Mako","chapter":"16","verse":"19","text":"Bahi Nang'olo Yesu pamalidile kutangola navo malove anelo, Nnungu nkuntwala Yesu kuhwena muha kulihunde kwa Nnungu, nkuikala m'bali wa kunkono wa Nnungu."},{"book":"Mako","chapter":"16","verse":"20","text":"Vakuhundwa nkuuka nkunayanjaja Malove Lambone kila pachinu. Nang'olo nkukola madengo pamo navanang'o, na kumaiha uhiu wa malove lake kwa vimaiho vya masaibu víchipapatànà na malove lavo."}]}