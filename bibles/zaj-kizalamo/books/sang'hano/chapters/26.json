{"data":[{"book":"SANG'HANO","chapter":"26","verse":"1","text":"Agilipa kamulongela Paulo, “Kotogozigwa kuigombela.” Avo Paulo kagolosa mkono wake na kusonga kuigombela yolonga vino."},{"book":"SANG'HANO","chapter":"26","verse":"2","text":"“Mndewa Agilipa! Nokiyona munhu yali na mhome inogile mdizua da lelo kwima haulongozi wako na kuigombela sama ya mbuli zose zinitagusigwe na Wayahudi."},{"book":"SANG'HANO","chapter":"26","verse":"3","text":"Hasa kwavija gweye kozitanga goya nzoela za Wayahudi na mbamila zao, avo nokuyalalila unhegeleze mkunyazaganya."},{"book":"SANG'HANO","chapter":"26","verse":"4","text":"“Wayahudi wose wautanga ukazi wangu songela ving'halile mmhale, songela ha umwanduso wa ugima wangu muisi yangu mwenyego na vivija kuja Yelusalemu."},{"book":"SANG'HANO","chapter":"26","verse":"5","text":"Wonitanga mkipigiti kitali, na kamba wahalonda wodaha kulava usindila, kamba songela haichanduso nikala imwe wa wanhu waigogile ng'hani nhamanila yetu, nikala Mfalisayo."},{"book":"SANG'HANO","chapter":"26","verse":"6","text":"Na sambi nima hano lelo notaguswa sama ya nhamanila yangu Mulungu yaailagane na wahenga zetu."},{"book":"SANG'HANO","chapter":"26","verse":"7","text":"Kino kicho kilagano kitamanilwe koneka na mitala yetu longo dimwe na mibili kivikile, kileka mana womtambikila Mulungu misi na kilo na nhamanila ng'hulu. Avo mndewa, Wayahudi wonhagusa sama ya nhamanila ino."},{"book":"SANG'HANO","chapter":"26","verse":"8","text":"Habali mweye hamdaha kutogola kamba Mulungu kowazusa wanhu wadanganhike?"},{"book":"SANG'HANO","chapter":"26","verse":"9","text":"“Vivija na nie niswagizigwa mmoyo wangu kamba nolondigwa kutenda gose kamba vunidahile kudilema twaga da Yesu wa Nazaleti."},{"book":"SANG'HANO","chapter":"26","verse":"10","text":"Vino vivo nitendile kuja Yelusalemu. Nibokela udaho kulawa ha wakulu wa wakulu wa nhambiko, na niwagela mkifungo wanhu bwando wa Mulungu. Na viwatagusigwe kudanganhika, nie vivija nigongomela."},{"book":"SANG'HANO","chapter":"26","verse":"11","text":"Mianza bwando nichola kuna zing'anda za nhambiko kuwagaza, na niwashulutiza wailonge nhamanila ino mbuli za ufukuzi. Nikala niwehile ng'hani, hata nichola kuna imiwambo ya isi ziyagwe kuwagaza."},{"book":"SANG'HANO","chapter":"26","verse":"12","text":"“Sama ya mbuli ino nichola Damaski, kuno nili na udaho na ndagizi kulawa ha wakulu wa wakulu wa nhambiko."},{"book":"SANG'HANO","chapter":"26","verse":"13","text":"Mndewa, mkipigiti cha imisi vinikalile mnzila, nyona mulangaza kulawa kuulanga, umwemwesa kubanza mulangaza wa zua, unizunguluka nie hamoja na waja wakalile mmwanza umwe na nie."},{"book":"SANG'HANO","chapter":"26","verse":"14","text":"Tweye tose tulagala hasi, na nihulika dizwi dinilongela muulonzi wa Kieblania, ‘Sauli, Sauli, habali unigaza? Koilumiza mwenyego kuzibweza kuchugu mbuli zangu kamba ng'ombe yoibwelezela kuitoa teke fimbo ya munhu yomchunga.’"},{"book":"SANG'HANO","chapter":"26","verse":"15","text":"Na nie nimuuza, ‘Mndewa, gweye iyo yalihi?’ Na Mndewa kedika, ‘Nie iyo Yesu, gweye umgaza."},{"book":"SANG'HANO","chapter":"26","verse":"16","text":"Ila gandamuka wime na magulu gako, kwavija nikulawilila gweye nikusagule uwe mtumigwa wangu na msindila wa mbuli zangu ziuwene na zija zondanikulagusile."},{"book":"SANG'HANO","chapter":"26","verse":"17","text":"Nokukombola kulawa mmakono ga wanhu wa Islaeli na mmakono ga Wamhazi ha awo kondanikugale."},{"book":"SANG'HANO","chapter":"26","verse":"18","text":"Ukawavugule meso gao giladi wahinduke kulawa mdiziza, wagalukile kuna umulangaza na kulawa mmhiko za Mwenembago na kumgalukila Mulungu, giladi vilozo vao vigeligwe kumgongo na wagweleligwe hanhu hawali awo wang'alizwe mkunitamanila nie.’"},{"book":"SANG'HANO","chapter":"26","verse":"19","text":"“Avo, Mndewa Agilipa, nie siidulukile bule nzozi ija ilawile kuulanga."},{"book":"SANG'HANO","chapter":"26","verse":"20","text":"Ila tanhu nisonga kuwapetela wanhu wa Damaski, abaho, wanhu wa Yelusalemu na muisi yose ya Yudea, vivija na ha Wamhazi. Niwapetela kamba waleke vilozo vao na wam'bwelele Mulungu, na sang'hano zao zizo zondazilaguse kamba waleka vilozo vao."},{"book":"SANG'HANO","chapter":"26","verse":"21","text":"Sama ya mbuli ino, Wayahudi wangoga Kung'anda ya Mulungu, na walonda kung'homa."},{"book":"SANG'HANO","chapter":"26","verse":"22","text":"Ila Mulungu kangombeleza kileka mana nili mgima mbaka zua da lelo, na avo nima hano kuulava usindila wangu ha wanhu wadodo na wakulu. Kinhu kinilonga kilinga na kija kiyalongile Musa na wahokozi kamba chokwiza kulawilila,"},{"book":"SANG'HANO","chapter":"26","verse":"23","text":"kamba Kilisto kolondigwa tanhu yagaye na yawe wa mwanduso kuzuka kulawa mkudanganhika, giladi yaupete mulangaza wa ukombola ha wanhu zake mwenyego na ha Wamhazi.”"},{"book":"SANG'HANO","chapter":"26","verse":"24","text":"Paulo viyakalile yogendelela kuigombela, Festo kadang'hila, kabwata yolonga, “Paulo, kuna moyo! Kusoma ng'hani kuusomile kukugela kibozi!”"},{"book":"SANG'HANO","chapter":"26","verse":"25","text":"Ila Paulo kedika, “Nabule kibozi, Mndewa! Ila nolonga kinhu cha kweli, kuno nili na nzonzi zangu."},{"book":"SANG'HANO","chapter":"26","verse":"26","text":"Kwavija Mndewa Agilipa, kuzitanga mbuli zino, na nie nodaha kulonga bila kudumba, kwavija novitanga kamba haduhu hata mbuli imwe mzimbuli hizo iulekile kuitanga, kwavija mbuli ino haitendeke mkifiso."},{"book":"SANG'HANO","chapter":"26","verse":"27","text":"Mndewa Agilipa, vino, kowatogola wahokozi wa umwaka? Novitanga kamba kowatogola.”"},{"book":"SANG'HANO","chapter":"26","verse":"28","text":"Agilipa kamulongela Paulo, “Kokwagiza kamba mkipigiti kino kiguhi kodaha kunitenda nie nimtogole Kilisto?”"},{"book":"SANG'HANO","chapter":"26","verse":"29","text":"Paulo kamwidika, “Kiwe kipigiti kiguhi ama kitali, ila nomtambikila Mulungu kamba sio gweye wiyeka, ila hata waja wose wonitegeleza nie lelo wagaluke wawe kamba vunili nie, ila sambiwafungilizwe minyolo ino.”"},{"book":"SANG'HANO","chapter":"26","verse":"30","text":"Abaho, Mndewa Agilipa, mkulu wa ikiwambo, Benike, na waja wose wakalile hamoja nao wema."},{"book":"SANG'HANO","chapter":"26","verse":"31","text":"Viwacholile, wailongela, “Munhu ino hatendile mbuli yoyose ihile ya kumtenda yatagusigwe ifa ama kugeligwa mkifungo.”"},{"book":"SANG'HANO","chapter":"26","verse":"32","text":"Agilipa kamulongela Festo, “Munhu ino yahalekesigwe kamba yahalekile kuigala hamwande mbuli yake ha Kaisali.”26:32 Kaisali nhegulo yake Mndewa wa Loma."}]}