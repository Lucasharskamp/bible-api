{"data":[{"book":"EPHESIANS","chapter":"6","verse":"1","text":"Kootou naa tamalliki, kootou ki hakannoo ki naa maatua kootou i kootou ni tama TeAriki. Teenaa te ara e tonu.6.1 Col 3.20"},{"book":"EPHESIANS","chapter":"6","verse":"2","text":"“Hakannoo ki too tamana ma too tinna.” Teenei ko te Loo mua teelaa e mee ana purepure e tau atu imuri peelaa,"},{"book":"EPHESIANS","chapter":"6","verse":"3","text":"“ki ttonu katoo oo vana aa ki rooroa too noho i te kerekere nei.”6.3 Ex 20.12; Deut 5.16"},{"book":"EPHESIANS","chapter":"6","verse":"4","text":"Kootou naa maatua, kootou ki anaana hakaraaoi naa tamalliki kootou; kootou see haia kootou naa tamalliki kootou naa ki lloto; kootou anaana hakaraaoi ki ttipu ake naa tamalliki naa ma naa akonaki TeAriki.6.4 Col 3.21"},{"book":"EPHESIANS","chapter":"6","verse":"5","text":"Kootou naa poe, kootou hakannoo ki naa hakamau kootou i te maarama nei. Kootou ki poreppore ka mattaku i laatou, tevana iaa kootou ki hai ma te manava laaoi, e mee pee ko kootou e heheuna maa Christ."},{"book":"EPHESIANS","chapter":"6","verse":"6","text":"Kootou see mee koi peenei i naa saaita laatou e ttoka i naa heheuna kootou, i kootou e fiffai maa laatou ki fiaffia i naa heheuna kootou. Seai. Kootou ki heheunatia hakaraaoi iloo kootou ni aa TeAtua e hiihai, e mee pee ko kootou ni poe Christ."},{"book":"EPHESIANS","chapter":"6","verse":"7","text":"Kootou ki heheuna hakahiahia ma ni poe, e mee pee ko kootou e heheuna maa TeAriki. Kootou ki see mannatu maa kootou e heheuna koi maa naa tama te maarama nei."},{"book":"EPHESIANS","chapter":"6","verse":"8","text":"Mannatu i TeAriki ma ki oti ku suia a Ia naa mee e taukalleka te henua ni mee. TeAriki see hakatonu maa laatou ni hakamau aa maa laatou ni poe.6.8 Col 3.22-25"},{"book":"EPHESIANS","chapter":"6","verse":"9","text":"Kootou naa hakamau, kootou ki sosorina ki te sosorina tokotasi ki naa poe hakkaatoa kootou; kootou ki see hakamatakutakuria kootou naa tama naa. Kootou hakamaarona i te mee nei: kootou ma naa poe kootou naa e mee te Hakamau kootou tokotasi e noho i te lani. Teenaa ko te tama e hakatonutonu te henua katoo i te ara tokotasi.6.9 Deut 10.17; Col 3.25; 4.1"},{"book":"EPHESIANS","chapter":"6","verse":"10","text":"Te mee hakaoti raa, kootou ki hakatipu ake naa mahi kootou no hakauu ki naa mahi TeAriki."},{"book":"EPHESIANS","chapter":"6","verse":"11","text":"Too naa hana hakkaatoa teelaa ni kauatu TeAtua, ki lavaa kootou te massike no puuia naa vana tippua Satan."},{"book":"EPHESIANS","chapter":"6","verse":"12","text":"I te aa i taatou see hetaa ma naa tama te maarama nei; taatou e hetaa are ma naa aitu e hakallika te maarama i aruna, teenaa ko naa tuku aitu, naa hakamau aitu, aa ma naa mahi aitu te ssao poouri nei."},{"book":"EPHESIANS","chapter":"6","verse":"13","text":"Teenaa kootou ki too naa hana TeAtua raa i te saaita nei lokoi! Saaita te aso e hakallika naa e tae mai raa, kootou ma ki lavaa te huri atu no hetaa kootou ma te tama e tautau haaeo kootou naa. I te saaita kootou ma ki oti te hetaa raa, kootou ma ki lavaa koi te taaohi ki naa hakatina kootou."},{"book":"EPHESIANS","chapter":"6","verse":"14","text":"Kootou ki ttuu tanattana. Te hakamaaoni raa, teenaa ko too tuu; te tiputipu e tonu raa teenaa ko too mee e hakao ki uhi too hatahata;6.14 Is 11.5; 59.17"},{"book":"EPHESIANS","chapter":"6","verse":"15","text":"te nnoho kootou ka tanattana ki hakaea te Lono Taukareka i te nnoho laaoi raa, teenaa ko naa taka kootou e hakao.6.15 Is 52.7"},{"book":"EPHESIANS","chapter":"6","verse":"16","text":"Kootou ki taaohi peenaa ki naa hakatina kootou ki mee ma se ppui naa haitino kootou. Teenaa ko te ppui ma ki tiinai naa nasau e ura teelaa e vorovorosia atu Satan."},{"book":"EPHESIANS","chapter":"6","verse":"17","text":"Te illoa kootou maa kootou e ttaka ma te ora maaoni raa, teenaa ko te houru kootou e hakao ki uhi naa pisouru kootou, aa te taratara TeAtua raa, teenaa ko te komu taa tama e kauatu TeAitu Tapu.6.17 Is 59.17"},{"book":"EPHESIANS","chapter":"6","verse":"18","text":"I te saaita kootou e mee naa mee nei raa, kootou ki taku ki TeAtua ki saapai atu ki kootou. Kootou ki taku i te kau saaita katoo ka tautari ki naa taratara atu TeAitu Tapu. Teenaa kootou ki nnoho ka roorosi lokoi, aa kootou ki seai iloo ki tino mmate; kootou ki taku peenaa ki tokonaki TeAtua ki ana tama."},{"book":"EPHESIANS","chapter":"6","verse":"19","text":"Aa kootou ki taku hoki ki tokonaki mai TeAtua kiaa nau, ki kaumai se taratara kiaa nau i taku saaita e tuu ki taratara. Teenaa ki see ppore nau i aku saaita e hakaea ana taratara ka haka ilotia naa taratara te lono taukareka teelaa ni see ilotia te henua."},{"book":"EPHESIANS","chapter":"6","verse":"20","text":"Niaaina maa nau e moe iloto te hare karapusi, nau nei ni tukua TeAtua ki hakaea nau te lono taukareka. Kootou taku ki see ppore nau i aku saaita e hakaea te Lono Taukareka, teenaa i aa nau ki heheuna peenaa."},{"book":"EPHESIANS","chapter":"6","verse":"21","text":"Tikikus, te taina taatou e fiffai aa se tama e heheuna taukareka i TeAriki raa ma ki taratara atu i naa vana e mee i aa nau i te kina nei, ki illoa kootou i taku noho.6.21 Acts 20.4; 2 Tim 4.12"},{"book":"EPHESIANS","chapter":"6","verse":"22","text":"Ttama naa e heunatia atu nau ki taratara atu ki illoa kootou i te nnoho maatou, aa ki saapai atu ki naa heuna kootou.6.22 Col 4.7-8"},{"book":"EPHESIANS","chapter":"6","verse":"23","text":"Aku taaina ma aku kave nei, nau e taku ki TeAtua Tamana ma TeAriki Jesus Christ ki mmata atu ki nnoho hakaraaoi kootou, aa ki hakattina kootou ma te manava laaoi."},{"book":"EPHESIANS","chapter":"6","verse":"24","text":"Nau e taku maa te laaoi TeAtua ki takoto ma naa tama katoo teelaa e manava laaoi maaoni peenaa i taatou Ariki Jesus Christ."}]}