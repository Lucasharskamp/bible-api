{"data":[{"book":"Revelation","chapter":"20","verse":"1","text":"Titia moi ekjon sorgodoth sorgo pora ahi thaka dikhise. Tai logote khotom nathaka mati niche laga chabi thakise, aru tai laga hathte luha laga rusi dangor dhori kene thakise."},{"book":"Revelation","chapter":"20","verse":"2","text":"Tai ajgar janwar ke dhori loise, poila pora thaka saph ke, kun to bhoot, aru Saitan ase, aru hajar saal tak tai bandi loise."},{"book":"Revelation","chapter":"20","verse":"3","text":"Titia taike khotom nathaka mati nichete phelai dise, aru bondh kori kene tai uporte mohor mari dise, aru etu pora tai hajar saal khotom nohua tak aru desh khan ke thogai nadibole nimite. Etu pichete, taike olop homoi nimite chari dibo."},{"book":"Revelation","chapter":"20","verse":"4","text":"Titia moi singhason khan dikhise. Ta te taikhan bohise- sob atma khan kun laga matha khan Jisu laga gawahi aru kotha nimite kati dise, aru kunkhan janwar aru tai laga murti ke puja kora nai aru matha age te aru hathte tai laga chihna luwa nai- taikhan ke bisar korise. Taikhan jinda hoi jaise, aru Khrista logote hajar saal raj korise."},{"book":"Revelation","chapter":"20","verse":"5","text":"-Aru dusra khan jinda huwa nai aru jibon panai jitia tak hajar saal to pura huwa nai-. Etu prothom punoruthan ase."},{"book":"Revelation","chapter":"20","verse":"6","text":"Etu manu asirbad aru pobitro ase kun poila punoruthan laga bhag ase! Etu te dusra bar mora laga eku takot nai, kintu taikhan Isor aru Khrista laga purohit khan hobo, aru Tai logote hajar saal raj koribo."},{"book":"Revelation","chapter":"20","verse":"7","text":"Kintu jitia hajar saal pura hoi jabo, Saitan ke tai laga bondhi ghor pora chari dibo."},{"book":"Revelation","chapter":"20","verse":"8","text":"Aru tai prithibi laga charta kinar laga desh te jai kene bisi manu khan ke thogai dibo- Gog aru Magog- manu khan ke lorai kori bole nimite joma koribo. Aru taikhan balu aru samundar nisena bisi manu thakibo."},{"book":"Revelation","chapter":"20","verse":"9","text":"Taikhan prithibi laga bhoyam jagate jabo aru pobitro manu aru taikhan morom kora sheher ke gheri lobo. Kintu sorgo pora jui ahi kene taikhan ke khotom kori dibo20.9 Eze. 39:6. ."},{"book":"Revelation","chapter":"20","verse":"10","text":"Titia Saitan he, kun taikhan ke thogai dise, jui laga nodi te phelai dise, kun jagate janwar aru tai laga misa bhabobadi khan ase. Taikhan ke din aru rati hodai nimite dukh dibo20.10 Mt 25:46. ."},{"book":"Revelation","chapter":"20","verse":"11","text":"Titia moi dangor boga singhason dikhise aru ta te bohi thaka ekjon, Tai laga usor pora prithibi aru sorgo polai jai thakise, kintu taikhan jabole nimite kot te bhi jaga panai20.11 Mat. 25:31, 47:8.."},{"book":"Revelation","chapter":"20","verse":"12","text":"Aru titia moi mora khan ke dikhise- chutu aru dangor- singhason usorte khara kori thakise, aru kitab khan khuli jaise. Titia aru dusra kitab ekta khuli se, kun to Jibon laga Kitab ase. Mora khan ke kitab te ki likha ase etu pora bisar korise, taikhan laga kaam hisab te20.12 Dan 7:12.."},{"book":"Revelation","chapter":"20","verse":"13","text":"Samundar bhitor te mori kene thaka khan bhi uthise. Mora aru Hades pora mori kene thaka khan sob uthise, aru sob manu khan ke taikhan laga kaam hisab te bisar korise."},{"book":"Revelation","chapter":"20","verse":"14","text":"Titia Mora aru Hades ke jui laga nodi te phelai dise. Etu dusra bar mora ase- jui laga nodi."},{"book":"Revelation","chapter":"20","verse":"15","text":"Kun laga naam Jibon laga Kitab te likha nai, taike jui laga nodi te phelai dise20.15 John 3:36; 1 John 5:11-12. ."}]}