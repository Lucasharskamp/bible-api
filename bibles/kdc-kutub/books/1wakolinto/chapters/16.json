{"data":[{"book":"1 Wakolinto","chapter":"16","verse":"1","text":"Mwahasanga sente mbuli ya wanhu wa Imulungu, nowalonda mutende kamba vija vinivilongele vibumbila va wanhu wamtogole Yesu ako Galatia."},{"book":"1 Wakolinto","chapter":"16","verse":"2","text":"Kila jumapili kila munhu kumwenu yabagule sente, ziigale na vija vimupatile, zikeni goya, ili vondanize sikumulonde kusanga sente."},{"book":"1 Wakolinto","chapter":"16","verse":"3","text":"Vondanize, nowagwaa baluwa na nhunza zenu waja muwasagule na nowatuma wachole Yelusalemu."},{"book":"1 Wakolinto","chapter":"16","verse":"4","text":"Kamba yofaya na niye nichole, aho odaha kuchola na niye."},{"book":"1 Wakolinto","chapter":"16","verse":"5","text":"Nahabitila mwiisi ya Makedonia, nokwiza kuwalola, kwavija nogesa kubitila Makedonia."},{"book":"1 Wakolinto","chapter":"16","verse":"6","text":"Sengine nokala na mweye kipindi kidodo, hebu sengine nodaha kukala na mweye kipindi chose cha kihuhwe, avo modaha kunitaza nigendelele na mwanza wangu kokose konda nichole."},{"book":"1 Wakolinto","chapter":"16","verse":"7","text":"Mndewa yahalonda, nokwiza kumwenu kukala ng'hani, kubanza kwima aho kwa kipindi kidodo."},{"book":"1 Wakolinto","chapter":"16","verse":"8","text":"Nokala hano kudibuga da Efeso mbaka siku ya Pentekosite."},{"book":"1 Wakolinto","chapter":"16","verse":"9","text":"Kwavija nivuguliligwa lwivi mkulu mbuli ya sang'hano yangu, hamoja hana wanhu bwando ondema."},{"book":"1 Wakolinto","chapter":"16","verse":"10","text":"Timoseo yaheza, mbokeleni goya, kwavija kotenda sang'hano ya Mndewa, kamba niye."},{"book":"1 Wakolinto","chapter":"16","verse":"11","text":"Munhu yoyose sikuyambezeli, lakini mumtaze yagendelele goya na mwanza wake, ili yabwele kumwangu, kwavija niye nombeta hamoja na ndugu zangu."},{"book":"1 Wakolinto","chapter":"16","verse":"12","text":"Avo, kwa mbuli ya ndugu yetu Apolo, baho kwa baho nimnanahiza yeze kumwenu hamoja na wanhu wayagwe wamtogole Yesu, lakini halonda bule kwiza sambi, avo yahadahika kokwiza."},{"book":"1 Wakolinto","chapter":"16","verse":"13","text":"Kaleni meso, gangamaleni mditamanilo, muwe magalu na weli na nguvu."},{"book":"1 Wakolinto","chapter":"16","verse":"14","text":"Sang'hano zenu zose muzitende kwa unogelwa."},{"book":"1 Wakolinto","chapter":"16","verse":"15","text":"Ndugu zangu, mojuwa kuwa Sitefana na wanhu wa lubuga lwake wakala wa ichanduso kumtogola Yesu mwiisi ya Akaya. Watenda viwadahile kuwasang'hanila wanhu wa Imulungu. Ndugu zangu, nowapula,"},{"book":"1 Wakolinto","chapter":"16","verse":"16","text":"wategelezeni wanhu kamba wano, na munhu yoyose iyagwe yosang'hana hamoja na wao."},{"book":"1 Wakolinto","chapter":"16","verse":"17","text":"Nodeng'helela ng'hani kwavija Sitefana, Folitunata na Akaiko wavika hano. Kukala kwao hano, ni kamba wasola hanhu ha kukala na mweye."},{"book":"1 Wakolinto","chapter":"16","verse":"18","text":"Wautenda moyo wangu usamhuke ng'hani, kamba viwawatendile mweye musamhuke. Wategelezeni wanhu kamba wao."},{"book":"1 Wakolinto","chapter":"16","verse":"19","text":"Vibumbila va wanhu wamtogole Yesu mwiisi ya Asiya kwa kuilumba na Kilisito vowalamuseni ng'hani. Akula na Pilisila na wanhu wa Imulungu weli mzing'anda zao, omulamuseni kwa twaga da Mndewa."},{"book":"1 Wakolinto","chapter":"16","verse":"20","text":"Wanhu wose hano wamtogole Yesu omulamuseni."},{"book":"1 Wakolinto","chapter":"16","verse":"21","text":"Niye Paulo nowalamusa, nokwandika kwa makono gangu mwenyego."},{"book":"1 Wakolinto","chapter":"16","verse":"22","text":"Munhu yoyose hamnogela Mndewa, yaduwiligwe na Imulungu!"},{"book":"1 Wakolinto","chapter":"16","verse":"23","text":"Ng'hekewa ya Mndewa Yesu ikale hamoja na mweye."},{"book":"1 Wakolinto","chapter":"16","verse":"24","text":"Nowanogela mose kwa kuilumba na Yesu Kilisito."}]}