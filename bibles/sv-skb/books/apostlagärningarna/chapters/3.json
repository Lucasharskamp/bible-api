{"data":[{"book":"Apostlagärningarna","chapter":"3","verse":"1","text":"Petrus och Johannes var på väg upp till templet till bönen vid den nionde timmen (klockan tre på eftermiddagen)."},{"book":"Apostlagärningarna","chapter":"3","verse":"2","text":"Man höll just på att bära dit en man som varit förlamad [i benen] från födseln. [Mannen var drygt 40 år, se 4:22.] Varje dag sattes han vid den tempelport som kallas Sköna porten för att tigga av dem som gick in i templet."},{"book":"Apostlagärningarna","chapter":"3","verse":"3","text":"När han nu såg att Petrus och Johannes skulle gå in i templet, bad han om en gåva."},{"book":"Apostlagärningarna","chapter":"3","verse":"4","text":"Då fäste de blicken på honom, och Petrus sade: ”Se på oss!”"},{"book":"Apostlagärningarna","chapter":"3","verse":"5","text":"Mannen såg uppmärksamt på dem och väntade sig att få något."},{"book":"Apostlagärningarna","chapter":"3","verse":"6","text":"Då sade Petrus: ”Silver och guld [mynt] har jag inte, men vad jag har det ger jag dig. I Jesu den Smordes (Kristi) nasaréns namn, res dig upp och gå (verbformen är en uppmaning att börja gå och sedan fortsätta att gå)!”"},{"book":"Apostlagärningarna","chapter":"3","verse":"7","text":"Han tog ett stadigt tag i mannens högra hand och reste honom upp. På en gång fick mannen styrka i fötter och vrister. [Lukas använder medicinska termer för musklerna i foten, vristerna och speciellt fotlederna. I vers 16 förklarar Petrus att det var genom tron på Jesus som helandet kom.]"},{"book":"Apostlagärningarna","chapter":"3","verse":"8","text":"Mannen flög upp och stod upprätt. [Ordet ”flög upp” kan betyda att han ”hoppade upp”, men troligare är det en referens på hur snabbt han kom på fötter.] Sedan började han gå och följde med dem in i templet där han gick runt, hoppade och prisade Gud."},{"book":"Apostlagärningarna","chapter":"3","verse":"9","text":"Allt folket [som var samlat där för eftermiddagsbönen i tempelområdet] såg hur han gick omkring och prisade Gud."},{"book":"Apostlagärningarna","chapter":"3","verse":"10","text":"När de kände igen honom som mannen som hade brukat sitta och tigga vid Sköna porten vid templet, fylldes de av förundran (blev de mållösa, stela av en förundran som gränsade till rädsla). De tappade fattningen (var helt utom sig, ”i extas” – gr. ekstasis) över det som hade hänt med honom."},{"book":"Apostlagärningarna","chapter":"3","verse":"11","text":"Nu medan mannen höll sig nära Petrus och Johannes, kom folk springande och samlades kring dem i den gång som kallas Salomos pelarhall [som låg längs med den östra sidan av tempelområdet]. De var helt utom sig av häpnad."},{"book":"Apostlagärningarna","chapter":"3","verse":"12","text":"När Petrus såg det sade han till folket:"},{"book":"Apostlagärningarna","chapter":"3","verse":"13","text":"Nej [det var inte vi som gjorde undret], Abrahams, Isaks och Jakobs Gud – våra fäders Gud, har förhärligat sin tjänare (son) Jesus. [Det är genom Jesus mannen blivit helad.] Ni utlämnade och förnekade honom inför Pilatus när han hade bestämt sig för att frige honom."},{"book":"Apostlagärningarna","chapter":"3","verse":"14","text":"Men ni förnekade (vägrade) den Helige och Rättfärdige och begärde istället att en mördare skulle friges åt er."},{"book":"Apostlagärningarna","chapter":"3","verse":"15","text":"Livets Källa (furste, författare, pionjär) dräpte ni, men Gud uppväckte honom från de döda. Vi är själva vittnen till detta faktum. [Petrus och Johannes hade själva sett den uppståndne Jesus med sina egna ögon.]"},{"book":"Apostlagärningarna","chapter":"3","verse":"16","text":"[Nu kommer svaret på frågan hur mannen blev helad:]"},{"book":"Apostlagärningarna","chapter":"3","verse":"17","text":"[Avslutande uppmaning till omvändelse:]"},{"book":"Apostlagärningarna","chapter":"3","verse":"18","text":"Men Gud har med detta uppfyllt det som han har förutsagt genom alla sina profeter, att hans Smorde (Messias, Kristus) skulle lida."},{"book":"Apostlagärningarna","chapter":"3","verse":"19","text":"Ångra (omvänd) er därför [tänk alltså annorlunda från och med nu, se Apg 2:38] och vänd tillbaka [till Gud], så att era synder blir utplånade (utsuddade; fullständigt borttagna),"},{"book":"Apostlagärningarna","chapter":"3","verse":"20","text":"och att tider av förnyelse (vederkvickelse, återhämtning – ordagrant: ’en svalkande uppfriskande vind/utandning’) från Herrens närvaro (ansikte) [på så sätt] kan komma, och han kan sända den som har utsetts åt (är bestämd för) er – [nämligen] den Smorde (Messias, Kristus) Jesus."},{"book":"Apostlagärningarna","chapter":"3","verse":"21","text":"Himlen måste ta emot (välkomna) honom tills de tider kommer då den fullständiga återupprättelsen av allt sker, som Gud från urminnes tid har förkunnat genom sina heliga profeters mun."},{"book":"Apostlagärningarna","chapter":"3","verse":"22","text":"Mose har sagt:"},{"book":"Apostlagärningarna","chapter":"3","verse":"23","text":"Men var och en som inte lyssnar till den profeten ska utrotas ur folket.’"},{"book":"Apostlagärningarna","chapter":"3","verse":"24","text":"Alla profeterna, från Samuel och framåt, har talat om och också förkunnat (profeterat om) dessa dagar. [Samuel var den första profeten efter Mose, se Apg 13:20.]"},{"book":"Apostlagärningarna","chapter":"3","verse":"25","text":"Ni är barn till profeterna och arvtagare till förbundet som Gud slöt med era fäder, när han sade till Abraham:"},{"book":"Apostlagärningarna","chapter":"3","verse":"26","text":"Det var först och främst för er [judarna som fick välsignelsen först och skulle bli en välsignelse för allt folk] som Gud lät sin tjänare [Jesus] uppstå, och han har sänt honom för att välsigna er genom att vända var och en av er bort från era onda gärningar.”"}]}