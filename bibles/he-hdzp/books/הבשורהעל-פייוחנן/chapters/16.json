{"data":[{"book":"הבשורה על-פי יוחנן","chapter":"16","verse":"1","text":"”סיפרתי לכם את כל הדברים האלה כדי שתדעו מה מצפה לכם ולא תופתעו או תיבהלו."},{"book":"הבשורה על-פי יוחנן","chapter":"16","verse":"2","text":"יגרשו אתכם מבתי־הכנסת, ואף יגיע הזמן שהרוצחים אתכם יחשבו שהם עושים את רצון אלוהים!"},{"book":"הבשורה על-פי יוחנן","chapter":"16","verse":"3","text":"הם יעשו כל זאת מפני שאינם מכירים את אבי ואותי."},{"book":"הבשורה על-פי יוחנן","chapter":"16","verse":"4","text":"אני מספר לכם את כל הדברים האלה כדי שבבוא העת תיזכרו שהזהרתי אתכם. לא סיפרתי לכם זאת מקודם, מפני שעדיין הייתי עמכם."},{"book":"הבשורה על-פי יוחנן","chapter":"16","verse":"5","text":"”אולם עתה אני חוזר אל שולחי, ואיש מכם אינו מתעניין לדעת לאן אני הולך."},{"book":"הבשורה על-פי יוחנן","chapter":"16","verse":"6","text":"דברי רק העציבו אתכם."},{"book":"הבשורה על-פי יוחנן","chapter":"16","verse":"7","text":"האמת היא כי מוטב שאלך, אחרת לא יבוא המנחם. אם אלך הוא יבוא, מפני שאשלח אותו אליכם."},{"book":"הבשורה על-פי יוחנן","chapter":"16","verse":"8","text":"”כאשר יבוא המנחם הוא ילמד את העולם מהי משמעות החטא, הצדק והמשפט."},{"book":"הבשורה על-פי יוחנן","chapter":"16","verse":"9","text":"הוא יוציא לאור את חטא העולם, משום שלא האמינו בי."},{"book":"הבשורה על-פי יוחנן","chapter":"16","verse":"10","text":"הוא יראה להם מהו הצדק האמתי, כי אני חוזר אל אבי ושוב לא תראו אותי."},{"book":"הבשורה על-פי יוחנן","chapter":"16","verse":"11","text":"הוא ילמד אותם את משמעות המשפט, כי שליט העולם הזה (השטן) כבר נשפט ונדון."},{"book":"הבשורה על-פי יוחנן","chapter":"16","verse":"12","text":"”הייתי רוצה לומר לכם עוד דברים רבים, אבל אינכם מסוגלים להבינם עדיין."},{"book":"הבשורה על-פי יוחנן","chapter":"16","verse":"13","text":"כאשר יבוא אליכם רוח האמת הוא יוביל אתכם אל כל האמת, כי אין הוא מדבר על דעת עצמו; הוא יספר לכם את אשר שמע. הוא יספר לכם גם על העתיד."},{"book":"הבשורה על-פי יוחנן","chapter":"16","verse":"14","text":"הוא יפאר אותי ויביא לי כבוד רב בהראותו לכם את תפארתי."},{"book":"הבשורה על-פי יוחנן","chapter":"16","verse":"15","text":"כל תפארתו היא תפארתי, ומשום כך אמרתי לכם שהרוח יביא לי כבוד רב בהראותו לכם את תפארתי."},{"book":"הבשורה על-פי יוחנן","chapter":"16","verse":"16","text":"בעוד זמן מה אלך ושוב לא תראו אותי, אך כעבור זמן מה תראו אותי בשנית, כי אני הולך אל אבי.“"},{"book":"הבשורה על-פי יוחנן","chapter":"16","verse":"17","text":"אחדים מתלמידיו לא הבינו את דבריו. ”למה הוא מתכוון באמרו שבעוד זמן מה נראה אותו בשנית, כי הוא הולך אל אביו?“ שאלו איש את רעהו."},{"book":"הבשורה על-פי יוחנן","chapter":"16","verse":"18","text":"”למה הוא מתכוון באמרו ’זמן מה‘?“ תמהו."},{"book":"הבשורה על-פי יוחנן","chapter":"16","verse":"19","text":"ישוע ידע מה הטריד אותם ולכן שאל: ”האם אתם תוהים למה התכוונתי?"},{"book":"הבשורה על-פי יוחנן","chapter":"16","verse":"20","text":"אני אומר לכם באמת וברצינות: העולם ישמח ויגיל על מה שיקרה לי, ואילו אתם תבכו. אבל צערכם יהפוך לשמחה נפלאה, כאשר תראו אותי שנית."},{"book":"הבשורה על-פי יוחנן","chapter":"16","verse":"21","text":"שמחה זו תדמה לשמחתה של יולדת השוכחת את חבלי הלידה לאחר הולדת תינוקה, כי היא נמלאת שמחה וגיל על כך שאדם נולד לעולם."},{"book":"הבשורה על-פי יוחנן","chapter":"16","verse":"22","text":"עכשיו אתם עצובים, אולם אשוב לראותכם, ואז תשמחו מאוד ואיש לא יוכל להשבית את שמחתכם."},{"book":"הבשורה על-פי יוחנן","chapter":"16","verse":"23","text":"ביום ההוא לא יהיה עליכם לבקש ממני דבר, כי תוכלו לבקש את הדבר מאבי, והוא ייתן לכם כל מה שתבקשו ממנו בשמי."},{"book":"הבשורה על-פי יוחנן","chapter":"16","verse":"24","text":"עד עתה לא ביקשתם דבר בשמי; בקשו ותקבלו, כדי שתימלאו שמחה רבה."},{"book":"הבשורה על-פי יוחנן","chapter":"16","verse":"25","text":"”דיברתי אליכם במשלים וחידות, אולם יבוא יום שאדבר אליכם על אבי בבירור ולא עוד בחידות ובמשלים."},{"book":"הבשורה על-פי יוחנן","chapter":"16","verse":"26","text":"ביום ההוא תוכלו לבקש בשמי כל דבר, ולא אצטרך יותר לבקש מאבי שיתן לכם אותו."},{"book":"הבשורה על-פי יוחנן","chapter":"16","verse":"27","text":"כי אבי אוהב אתכם משום שאתם אוהבים אותי ומאמינים שיצאתי ממנו."},{"book":"הבשורה על-פי יוחנן","chapter":"16","verse":"28","text":"כן, יצאתי מאבי ובאתי לעולם. כעת אני עוזב את העולם וחוזר לאבי.“"},{"book":"הבשורה על-פי יוחנן","chapter":"16","verse":"29","text":"”סוף סוף אתה מדבר דברים ברורים ולא בחידות ובמשלים“, קראו תלמידיו בהקלה."},{"book":"הבשורה על-פי יוחנן","chapter":"16","verse":"30","text":"”עתה אנו יודעים שאתה יודע הכל, ואיננו צריכים לשאול אותך יותר שאלות. אנו מאמינים שבאת מאלוהים.“"},{"book":"הבשורה על-פי יוחנן","chapter":"16","verse":"31","text":"”אתם מאמינים לי לבסוף?“ שאל ישוע."},{"book":"הבשורה על-פי יוחנן","chapter":"16","verse":"32","text":"”אולם יגיע הזמן – למעשה הוא כבר הגיע – שכולכם תתפזרו איש לביתו ותעזבוני לבדי. אך לא אהיה לבדי כי אבי עמדי."},{"book":"הבשורה על-פי יוחנן","chapter":"16","verse":"33","text":"אמרתי לכם את כל הדברים האלה כדי שלבכם ישקוט ולא תדאגו. כאן בעולם יהיו לכם קשיים וצרות, אולם חיזקו ואימצו, כי אני ניצחתי את העולם!“"}]}