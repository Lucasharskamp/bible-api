{"data":[{"book":"Ƙidaya","chapter":"31","verse":"1","text":"Ubangiji ya ce wa Musa,"},{"book":"Ƙidaya","chapter":"31","verse":"2","text":"“Ka ɗaukar wa Isra’ilawa fansa, a kan Midiyawa. Bayan wannan za ka mutu, a kuwa tara ka ga mutanenka.”"},{"book":"Ƙidaya","chapter":"31","verse":"3","text":"Saboda haka Musa ya ce wa mutane, “Ku shirya waɗansu daga cikin mazanku, su tafi su yi yaƙi da Midiyawa don su ɗaukar wa Ubangiji fansa a kansu.”"},{"book":"Ƙidaya","chapter":"31","verse":"4","text":"Ku aiki maza dubu ɗaya daga kowace kabilar Isra’ila."},{"book":"Ƙidaya","chapter":"31","verse":"5","text":"Saboda haka aka samo mayaƙa dubu goma sha biyu shiryayyu don yaƙi, maza dubu ɗaya daga kowace kabilar Isra’ila."},{"book":"Ƙidaya","chapter":"31","verse":"6","text":"Musa ya aike su zuwa yaƙi, dubu ɗaya daga kowace kabila, tare da Finehas ɗan Eleyazar, firist, wanda ya ɗauki kayayyaki daga wuri mai tsarki da ƙahoni don kiran yaƙi."},{"book":"Ƙidaya","chapter":"31","verse":"7","text":"Suka yi yaƙi da Midiyawa, suka kashe kowane mutum yadda Ubangiji ya umarci Musa."},{"book":"Ƙidaya","chapter":"31","verse":"8","text":"A cikin waɗanda aka kashe kuwa akwai Ewi, Rekem, Zur, Hur da Reba; sarakuna biyar na Mediyawa. Suka kuma kashe Bala’am ɗan Beyor da takobi."},{"book":"Ƙidaya","chapter":"31","verse":"9","text":"Isra’ilawa suka kwashe mata da yaran Midiyawa, a matsayin bayi. Suka kwashe shanunsu da tumakinsu da kuma dukan dukiyarsu, a matsayin ganima."},{"book":"Ƙidaya","chapter":"31","verse":"10","text":"Suka ƙone dukan garuruwan da Midiyawa suke zama, da dukan sansaninsu."},{"book":"Ƙidaya","chapter":"31","verse":"11","text":"Suka kwashe dukan ganima haɗe da mutane da dabbobi,"},{"book":"Ƙidaya","chapter":"31","verse":"12","text":"suka kawo bayi da ganiman nan, wurin Musa da Eleyazar firist, da kuma jama’ar Isra’ilawa, a sansaninsu a filayen Mowab kusa da Urdun daga ƙetaren Yeriko."},{"book":"Ƙidaya","chapter":"31","verse":"13","text":"Musa, da Eleyazar firist da dukan shugabannin jama’a, suka fito suka tarye su a bayan sansani."},{"book":"Ƙidaya","chapter":"31","verse":"14","text":"Musa kuwa ya husata da shugabannin sojojin da suke shugabannin dubbai da shugabannin ɗari-ɗarin da suka dawo daga yaƙi."},{"book":"Ƙidaya","chapter":"31","verse":"15","text":"Ya tambaye su ya ce, “Kun bar dukan mata da rai?"},{"book":"Ƙidaya","chapter":"31","verse":"16","text":"Su ne waɗanda suka bi shawarar Bala’am suka kuma zama sanadin sa Isra’ilawa suka juya wa Ubangiji baya, har ya kawo abin da ya faru da Feyor, har annoba ya kashe dukan mutanen Ubangiji."},{"book":"Ƙidaya","chapter":"31","verse":"17","text":"Yanzu ku kashe dukan yara maza, ku kuma kashe kowace macen da ta yi lalata da namiji,"},{"book":"Ƙidaya","chapter":"31","verse":"18","text":"amma ku bar kowace yarinyar da ba tă taɓa yin lalata da namiji ba."},{"book":"Ƙidaya","chapter":"31","verse":"19","text":"“Dukanku da kuka kashe mutum, ko kuka taɓa wani da aka kashe, dole ku kasance a bayan sansani har kwana bakwai. A rana ta uku da rana ta bakwai dole ku tsabtacce kanku da kuma bayinku."},{"book":"Ƙidaya","chapter":"31","verse":"20","text":"Ku tsarkake kowace taguwa da kuma kome da aka yi da fata, da gashin akuya, ko kuwa itace.”"},{"book":"Ƙidaya","chapter":"31","verse":"21","text":"Sa’an nan Eleyazar firist, ya ce wa sojojin da suka je yaƙi, “Wannan ita ce ƙa’idar da Ubangiji ya ba wa Musa."},{"book":"Ƙidaya","chapter":"31","verse":"22","text":"Zinariya, azurfa, tagulla, baƙin ƙarfe, kuza, darma"},{"book":"Ƙidaya","chapter":"31","verse":"23","text":"da dukan abin da wuta ba ta iya ci, dole yă shiga wuta sa’an nan zai zama da tsabta. Amma dole a kuma tsarkake ta da ruwan tsarkakewa. Duk abin da wuta za tă iya ci, dole a shigar da ita a ruwan tsarkakewa."},{"book":"Ƙidaya","chapter":"31","verse":"24","text":"A rana ta bakwai za ku wanke tufafinku, sa’an nan za ku tsarkaka, bayan haka ku shigo sansani.”"},{"book":"Ƙidaya","chapter":"31","verse":"25","text":"Ubangiji ya yi magana da Musa ya ce,"},{"book":"Ƙidaya","chapter":"31","verse":"26","text":"“Da kai da Eleyazar firist, da shugabannin jama’a, ku ƙidaya dukan mutane da dabbobin da aka ci da yaƙi."},{"book":"Ƙidaya","chapter":"31","verse":"27","text":"Ku kasa ganimar kashi biyu, ku ba sojojin da suka tafi yaƙi kashi ɗaya, kashi ɗaya kuma ku ba wa jama’a."},{"book":"Ƙidaya","chapter":"31","verse":"28","text":"Daga sojojin da suka je yaƙin kuwa, ka ware ganima wa Ubangiji, ka ɗauki ɗaya daga cikin mutum ɗari biyar, da shanu ɗari biyar, da jakuna ɗari biyar, da tumaki ɗari biyar."},{"book":"Ƙidaya","chapter":"31","verse":"29","text":"Ka ɗauki wannan sashe daga rabin rabonsu ka ba wa Eleyazar firist, a matsayin sashe na Ubangiji."},{"book":"Ƙidaya","chapter":"31","verse":"30","text":"Daga cikin rabin rabon Isra’ilawa, ka zaɓi ɗaya daga kowane hamsin na mutane, shanu, jakuna, tumaki, awaki ko kuma sauran dabbobi. Ka ba wa Lawiyawan da suke lura da tabanakul na Ubangiji.”"},{"book":"Ƙidaya","chapter":"31","verse":"31","text":"Saboda haka Musa da Eleyazar suka aikata yadda Ubangiji ya umarci Musa."},{"book":"Ƙidaya","chapter":"31","verse":"32","text":"Yawan ganimar da sojoji suka kawo ita ce tumaki 675,000"},{"book":"Ƙidaya","chapter":"31","verse":"33","text":"shanu 72,000"},{"book":"Ƙidaya","chapter":"31","verse":"34","text":"da jakuna 61,000."},{"book":"Ƙidaya","chapter":"31","verse":"35","text":"Akwai kuma mata 32,000 da ba su yi lalata ba da namiji ba."},{"book":"Ƙidaya","chapter":"31","verse":"36","text":"Kashin da aka ba sojoji waɗanda suka tafi yaƙi shi ne,"},{"book":"Ƙidaya","chapter":"31","verse":"37","text":"tumakin da aka ware wa Ubangiji kuwa 657 ne;"},{"book":"Ƙidaya","chapter":"31","verse":"38","text":"shanu 36,000, shanun da aka ware wa Ubangiji kuwa 72 ne;"},{"book":"Ƙidaya","chapter":"31","verse":"39","text":"jakuna 30,500, jakunan da aka ware wa Ubangiji kuwa 61 ne;"},{"book":"Ƙidaya","chapter":"31","verse":"40","text":"mutane 16,000, mutanen da aka ware wa Ubangiji kuwa 32 ne."},{"book":"Ƙidaya","chapter":"31","verse":"41","text":"Musa ya ba wa Eleyazar abin da aka ware wa Ubangiji, kamar yadda Ubangiji ya umarci Musa."},{"book":"Ƙidaya","chapter":"31","verse":"42","text":"Kashin da aka ba wa Isra’ilawa, wanda Musa ya ware daga cikin na waɗanda suka tafi yaƙi,"},{"book":"Ƙidaya","chapter":"31","verse":"43","text":"kashin da aka ba wa jama’a kuwa tumaki 337,500 ne,"},{"book":"Ƙidaya","chapter":"31","verse":"44","text":"shanu 36,000,"},{"book":"Ƙidaya","chapter":"31","verse":"45","text":"jakuna 30,500"},{"book":"Ƙidaya","chapter":"31","verse":"46","text":"da mutane 16,000."},{"book":"Ƙidaya","chapter":"31","verse":"47","text":"Daga rabin kashi na Isra’ilawa, Musa ya ɗauki ɗaya daga cikin hamsin na mutane da na dabbobi, yadda Ubangiji ya umarce shi, ya ba wa Lawiyawan da suke lura da tabanakul na Ubangiji."},{"book":"Ƙidaya","chapter":"31","verse":"48","text":"Sai shugabannin da suka shugabancin rundunar yaƙin, shugabanni na dubu-dubu da shugabanni na ɗari-ɗari, suka zo wurin Musa"},{"book":"Ƙidaya","chapter":"31","verse":"49","text":"suka ce masa, “Barorinka sun ƙidaya mayaƙan da suke ƙarƙashinmu, babu ko ɗayan ya ɓace."},{"book":"Ƙidaya","chapter":"31","verse":"50","text":"Saboda haka mun kawo wa Ubangiji hadaya na kayan zinariya da kowannenmu ya samu, mundaye, ƙawane, ’yan kunne da duwatsun wuya, don yin wa kanmu kafara a gaban Ubangiji.”"},{"book":"Ƙidaya","chapter":"31","verse":"51","text":"Musa da Eleyazar firist, suka karɓi zinariya da kayan adon duka daga gare su."},{"book":"Ƙidaya","chapter":"31","verse":"52","text":"Dukan zinariya da shugabannin dubu-dubu da shugabannin ɗari-ɗari, waɗanda Musa da Eleyazar suka karɓa, suka kuma miƙa hadaya ga Ubangiji, nauyinta ta kai shekel 16,750."},{"book":"Ƙidaya","chapter":"31","verse":"53","text":"Kowane soja, ya kwashi ganima wa kansa."},{"book":"Ƙidaya","chapter":"31","verse":"54","text":"Musa da Eleyazar firist, suka karɓi zinariya daga shugabannin dubu-dubu da shugabannin ɗari-ɗari, suka kawo cikin Tentin Sujada, don su zama abin tuni ga Isra’ilawa a gaban Ubangiji."}]}