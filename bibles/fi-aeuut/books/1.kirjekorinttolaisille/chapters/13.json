{"data":[{"book":"1. kirje korinttolaisille","chapter":"13","verse":"1","text":"Vaikka osaisin puhua kaikilla kielillä, joita on taivaassa ja maan päällä, mutta en rakastaisi muita ihmisiä, puheeni olisi vain merkityksetöntä sanahelinää."},{"book":"1. kirje korinttolaisille","chapter":"13","verse":"2","text":"Vaikka minulla olisi profetoimisen lahja ja tietäisin kaiken, mutta en rakastaisi muita, mitä hyötyä siitä olisi? Vaikka minulla olisi sellainen uskon lahja, että saisin käskylläni vuoret liikkumaan, ilman rakkautta en olisi yhtään mitään."},{"book":"1. kirje korinttolaisille","chapter":"13","verse":"3","text":"Vaikka antaisin köyhille koko omaisuuteni ja vaikka minut poltettaisiin elävältä siksi, että kerron ihmisille Kristuksesta, uhrini olisi arvoton, ellen rakastaisi muita."},{"book":"1. kirje korinttolaisille","chapter":"13","verse":"4","text":"Rakkaus on kärsivällinen ja lempeä. Se ei koskaan ole kateellinen eikä mustasukkainen, se ei rehentele eikä ylpeile."},{"book":"1. kirje korinttolaisille","chapter":"13","verse":"5","text":"Se ei ole ylimielinen, itsekäs eikä töykeä. Rakkaus ei vaadi oman tahtonsa toteutumista. Se ei ole ärtyisä eikä loukkaannu helposti. Se ei kanna kaunaa eikä muista kärsimäänsä vääryyttä."},{"book":"1. kirje korinttolaisille","chapter":"13","verse":"6","text":"Rakkaus ei hyväksy epäoikeudenmukaisuutta, vaan haluaa aina totuuden voittavan."},{"book":"1. kirje korinttolaisille","chapter":"13","verse":"7","text":"Olet uskollinen sille, jota rakastat, maksoi mitä maksoi. Jaksat uskoa hänestä hyvää ja olet aina valmis puolustamaan häntä."},{"book":"1. kirje korinttolaisille","chapter":"13","verse":"8","text":"Kaikki armolahjat katoavat kerran, mutta rakkaus pysyy ikuisesti. Profetoiminen, kielilläpuhuminen ja kyky tietää asioita ovat katoavia lahjoja."},{"book":"1. kirje korinttolaisille","chapter":"13","verse":"9","text":"Näine lahjoinemmekin tiedämme vielä kovin vähän, ja profetoimisemme on puutteellista."},{"book":"1. kirje korinttolaisille","chapter":"13","verse":"10","text":"Mutta kun Jumala kerran tekee meistä täydellisiä, ei näitä epätäydellisiä lahjoja enää tarvita."},{"book":"1. kirje korinttolaisille","chapter":"13","verse":"11","text":"Lapsena puhuin ja ajattelin asioista lasten tavoin. Sitten kasvoin aikuiseksi ja luovuin lapsellisuudesta."},{"book":"1. kirje korinttolaisille","chapter":"13","verse":"12","text":"Samoin me ymmärrämme ja tajuamme Jumalasta nyt vain vähän: katselemme hänen kuvaansa kuin himmeästä peilistä. Mutta kerran näemme hänet kasvoista kasvoihin. Kaikki mitä tiedän, on vielä hämärää ja epäselvää, mutta silloin näen kaiken selvästi, yhtä selvästi kuin Jumala nyt näkee minun sydämeeni."},{"book":"1. kirje korinttolaisille","chapter":"13","verse":"13","text":"Vain nämä kolme kestävät: usko, toivo ja rakkaus. Suurin niistä on rakkaus."}]}