{"data":[{"book":"1 USamuyeli","chapter":"18","verse":"1","text":"Emva kokuba uDavida eseqedile ukukhuluma loSawuli, uJonathani waba moya munye loDavida, wamthanda njengoba ezithanda yena ngokwakhe."},{"book":"1 USamuyeli","chapter":"18","verse":"2","text":"Kusukela ngalolosuku uSawuli wahlala loDavida akaze amvumela ukubuyela endlini kayise."},{"book":"1 USamuyeli","chapter":"18","verse":"3","text":"Njalo uJonathani wenza isivumelwano loDavida ngoba wayemthanda njengoba ezithanda yena ngokwakhe."},{"book":"1 USamuyeli","chapter":"18","verse":"4","text":"UJonathani wakhupha isembatho ayesigqokile wasinika uDavida, lebhatshi lakhe, lenkemba yakhe, idandili lakhe kanye lebhanti lakhe."},{"book":"1 USamuyeli","chapter":"18","verse":"5","text":"Loba kuyini uSawuli amthuma ukuba akwenze, uDavida wakwenza ngokuphumelela uSawuli waze wamnika isikhundla esikhulu ebuthweni. Lokhu kwathokozisa abantu bonke, kanye lezikhulu zikaSawuli."},{"book":"1 USamuyeli","chapter":"18","verse":"6","text":"Kwathi abantu sebebuyela ekhaya emva kokuba uDavida esebulele umFilistiya, abesifazane baphuma kuyo yonke imizi yako-Israyeli bahlangabeza inkosi uSawuli ngokuhlabela lokugida, ngezingoma zokuthokoza lamagedla kanye lemitshingo."},{"book":"1 USamuyeli","chapter":"18","verse":"7","text":"Ekugideni kwabo bahlabela besithi:"},{"book":"1 USamuyeli","chapter":"18","verse":"8","text":"USawuli wazonda kakhulu, amazwi la amthukuthelisa. Wacabanga wathi, “Badumisa uDavida ngamatshumi ezinkulungwane, kodwa mina ngezinkulungwane kuphela nje. Kuyini okunye angakuzuza ngaphandle kombuso na?”"},{"book":"1 USamuyeli","chapter":"18","verse":"9","text":"Kusukela ngalelolanga kusiya phambili uSawuli wakhangela uDavida ngelihlo elilomhawu."},{"book":"1 USamuyeli","chapter":"18","verse":"10","text":"Ngelanga elalandelayo umoya omubi wavela kuNkulunkulu wehlela phezu kukaSawuli ngamandla. Wayephrofetha endlini yakhe, lapho uDavida wayetshaya ichacho njengenjwayelo yakhe. USawuli wayephethe umkhonto ngesandla sakhe,"},{"book":"1 USamuyeli","chapter":"18","verse":"11","text":"wawuphosa esithi, “UDavida ngizambambanisa lomduli.” Kodwa uDavida wavika kwaze kwaba kabili."},{"book":"1 USamuyeli","chapter":"18","verse":"12","text":"USawuli wayemesaba uDavida ngoba uThixo wayeloDavida kodwa esemdelile uSawuli."},{"book":"1 USamuyeli","chapter":"18","verse":"13","text":"Ngakho wamsusa uDavida kuye wamenza umlawuli wabantu abayinkulungwane; njalo uDavida wakhokhela amabutho ekuhlaseleni kwawo."},{"book":"1 USamuyeli","chapter":"18","verse":"14","text":"Kukho konke akwenzayo waphumelela kakhulu, ngoba uThixo wayelaye."},{"book":"1 USamuyeli","chapter":"18","verse":"15","text":"Kwathi uSawuli ebona ukuphumelela kwakhe, wamesaba."},{"book":"1 USamuyeli","chapter":"18","verse":"16","text":"Kodwa wonke u-Israyeli loJuda wamthanda uDavida, ngoba wabakhokhela ekuhlaseleni kwabo."},{"book":"1 USamuyeli","chapter":"18","verse":"17","text":"USawuli wasesithi kuDavida, “Nansi indodakazi yami endala uMerabi; ngizakwendisela yona ukuba ibe ngumkakho; wena ungisebenzele ngesibindi kuphela njalo ulwe izimpi zikaThixo.” Ngoba uSawuli wakhuluma yedwa wathi, “Kangiyikumphakamisela isandla. AmaFilistiya kawenze lokho!”"},{"book":"1 USamuyeli","chapter":"18","verse":"18","text":"Kodwa uDavida wathi kuSawuli, “Ngingubani mina labendlu yakwethu bayini, loba isizwana sikababa ko-Israyeli, ukuba ngibe ngumkhwenyana wenkosi na?”"},{"book":"1 USamuyeli","chapter":"18","verse":"19","text":"Kodwa kwathi isikhathi sesifikile esokuba uMerabi, indodakazi kaSawuli, aphiwe uDavida, waphiwa u-Adiriyeli waseMehola ukuba abe ngumkakhe."},{"book":"1 USamuyeli","chapter":"18","verse":"20","text":"Ngalesosikhathi uMikhali, indodakazi kaSawuli, wayemthanda uDavida, njalo kwathi uSawuli bemtshela ngakho, wathaba."},{"book":"1 USamuyeli","chapter":"18","verse":"21","text":"Wacabanga wathi, “Ngizamnika yena ukuba abe ngumjibila kuye lokuze isandla samaFilistiya simelane laye.” Ngakho uSawuli wathi kuDavida, “Khathesi usulethuba lesibili lokuba ngumkhwenyana wami.”"},{"book":"1 USamuyeli","chapter":"18","verse":"22","text":"USawuli walaya inceku zakhe wathi, “Khulumani loDavida ngasese lithi, ‘Khangela, inkosi iyathokoza ngawe, lenceku zayo zonke ziyakuthanda; ngakho woba ngumkhwenyana wayo.’ ”"},{"book":"1 USamuyeli","chapter":"18","verse":"23","text":"Zawatsho amazwi la kuDavida kodwa uDavida wathi, “Licabanga ukuthi kuyinto encane ukuba ngumkhwenyana wenkosi na? Mina ngingumuntukazana njalo ongeladumo.”"},{"book":"1 USamuyeli","chapter":"18","verse":"24","text":"Kwathi izinceku zikaSawuli sezimtshelile okwakutshiwo nguDavida,"},{"book":"1 USamuyeli","chapter":"18","verse":"25","text":"uSawuli waphendula wathi, “Alibokuthi kuDavida, ‘Inkosi kayifuni enye inhlawulo yamalobolo ngaphandle kwamajwabu ezitho zangaphambili zamaFilistiya alikhulu, ukuba iphindisele ezitheni zayo.’ ” Icebo likaSawuli lalingelokuthi uDavida afe ebulawa ngamaFilistiya."},{"book":"1 USamuyeli","chapter":"18","verse":"26","text":"Kwathi inceku sezimtshelile uDavida izinto lezi, wathokoza ukuba ngumkhwenyana wenkosi. Ngakho kwathi isikhathi esasibekiwe singakedluli,"},{"book":"1 USamuyeli","chapter":"18","verse":"27","text":"uDavida labantu bakhe basuka bayabulala amaFilistiya angamakhulu amabili. Weza lamajwabu emiphambili yawo waqhubela inkosi inani elipheleleyo ukuze abe ngumkhwenyana wenkosi. USawuli wamendisela-ke indodakazi yakhe uMikhali ukuba ngumkakhe."},{"book":"1 USamuyeli","chapter":"18","verse":"28","text":"Kwathi uSawuli ebona ukuthi uThixo wayeloDavida kanye lokuthi indodakazi yakhe, uMikhali, yayimthanda uDavida,"},{"book":"1 USamuyeli","chapter":"18","verse":"29","text":"uSawuli wabuye wamesaba kakhulu, njalo waba yisitha sakhe impilo yakhe yonke."},{"book":"1 USamuyeli","chapter":"18","verse":"30","text":"Abalawuli bamaFilistiya baqhubeka besiyakulwa izimpi, njalo izikhathi zonke bephuma, uDavida waba lokuphumelela okwedlula ezinye izikhulu zikaSawuli, lebizo lakhe laba lodumo."}]}