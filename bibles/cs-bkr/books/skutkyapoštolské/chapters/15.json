{"data":[{"book":"Skutky apoštolské","chapter":"15","verse":"1","text":"Přišedše pak někteří z Židovstva, učili bratří: Že nebudete-li se obřezovati podle obyčeje Mojžíšova, nebudete moci spaseni býti."},{"book":"Skutky apoštolské","chapter":"15","verse":"2","text":"A když se stala mezi nimi různice, a nemalou hádku Pavel a Barnabáš s nimi měl, i zůstali na tom, aby Pavel a Barnabáš a někteří jiní z nich šli k apoštolům a starším do Jeruzaléma o tu otázku."},{"book":"Skutky apoštolské","chapter":"15","verse":"3","text":"Tedy oni jsouce vyprovozeni od církve, šli skrze Fenicen a Samaří, vypravujíce o obrácení pohanů na víru, i způsobili radost velikou všem bratřím."},{"book":"Skutky apoštolské","chapter":"15","verse":"4","text":"A když se dostali do Jeruzaléma, přijati jsou od církve a od apoštolů a starších. I zvěstovali jim, kteraké věci činil skrze ně Bůh."},{"book":"Skutky apoštolské","chapter":"15","verse":"5","text":"A že povstali někteří z sekty farizejské, kteříž byli uvěřili, pravíce, že musejí obřezováni býti, a potom aby jim bylo přikázáno zachovávati zákon Mojžíšův."},{"book":"Skutky apoštolské","chapter":"15","verse":"6","text":"Tedy sešli se apoštolé a starší, aby toho povážili."},{"book":"Skutky apoštolské","chapter":"15","verse":"7","text":"A když mnohé vyhledávání toho bylo, povstav Petr, řekl k nim: Muži bratří, vy víte, že od dávních dnů mezi námi Bůh vyvolil mne, aby skrze ústa má slyšeli pohané slovo evangelium a uvěřili."},{"book":"Skutky apoštolské","chapter":"15","verse":"8","text":"A ten, jenž zpytuje srdce, Bůh, svědectví jim vydal, dav jim Ducha svatého, jako i nám."},{"book":"Skutky apoštolské","chapter":"15","verse":"9","text":"A neučinil rozdílu mezi nimi a námi, věrou očistiv srdce jejich."},{"book":"Skutky apoštolské","chapter":"15","verse":"10","text":"Protož nyní, proč pokoušíte Boha, chtíce vzložiti na hrdlo učedlníků jho, kteréhož ani otcové naši, ani my nésti jsme nemohli?"},{"book":"Skutky apoštolské","chapter":"15","verse":"11","text":"Ale skrze milost Pána Ježíše Krista věříme, že spaseni budeme, rovně jako i oni."},{"book":"Skutky apoštolské","chapter":"15","verse":"12","text":"I mlčelo všecko to množství, a poslouchali Barnabáše a Pavla, vypravujících, kteraké divy a zázraky činil Bůh skrze ně mezi pohany."},{"book":"Skutky apoštolské","chapter":"15","verse":"13","text":"A když oni tak umlkli, odpověděl Jakub, řka: Muži bratří, slyšte mne."},{"book":"Skutky apoštolské","chapter":"15","verse":"14","text":"Šimon teď vypravoval, kterak Bůh nejprve popatřil na pohany, aby z nich přijal lid jménu svému."},{"book":"Skutky apoštolské","chapter":"15","verse":"15","text":"A s tím se srovnávají i řeči prorocké, jakož psáno jest:"},{"book":"Skutky apoštolské","chapter":"15","verse":"16","text":"Potom se navrátím, a vzdělám zase stánek Davidův, kterýž byl klesl, a zbořeniny jeho zase vzdělám, a vyzdvihnu jej,"},{"book":"Skutky apoštolské","chapter":"15","verse":"17","text":"Tak aby ti ostatkové toho lidu hledali Pána, i všickni pohané, nad kterýmiž jest vzýváno jméno mé, dí Pán, jenž činí tyto všecky věci."},{"book":"Skutky apoštolské","chapter":"15","verse":"18","text":"Známáť jsou Bohu od věků všecka díla jeho."},{"book":"Skutky apoštolské","chapter":"15","verse":"19","text":"Protož já tak soudím, aby nebyli kormouceni ti, kteříž se z pohanů obracejí k Bohu,"},{"book":"Skutky apoštolské","chapter":"15","verse":"20","text":"Ale aby jim napsáno bylo, ať se zdržují od poskvrn modl, a smilstva, a toho, což jest udáveného a od krve."},{"book":"Skutky apoštolské","chapter":"15","verse":"21","text":"Nebo Mojžíš od dávních věků má po všech městech, kdo by jej kázal v školách, poněvadž na každou sobotu čítán bývá."},{"book":"Skutky apoštolské","chapter":"15","verse":"22","text":"Tehdy vidělo se apoštolům a starším se vší církví, aby vyvolili z sebe muže a poslali je do Antiochie s Pavlem a Barnabášem: Judu, kterýž sloul Barsabáš, a Sílu, muže znamenité mezi bratřími,"},{"book":"Skutky apoštolské","chapter":"15","verse":"23","text":"Napsavše po nich toto: Apoštolé a starší i všickni bratří těm, kteříž jsou v Antiochii a v Syrii a v Cilicii bratřím, kteříž jsou z pohanů, pozdravení vzkazují."},{"book":"Skutky apoštolské","chapter":"15","verse":"24","text":"Poněvadž jsme slyšeli, že někteří vyšedše od nás, zkormoutili vás, řečmi svými zemdlévajíce duše vaše, pravíce, že se máte obřezovati a Zákon zachovávati, jimž jsme toho neporučili:"},{"book":"Skutky apoštolské","chapter":"15","verse":"25","text":"I vidělo se nám shromážděným jednomyslně, abychom vyvolili muže některé a poslali k vám s nejmilejšími našimi bratřími, Barnabášem a Pavlem,"},{"book":"Skutky apoštolské","chapter":"15","verse":"26","text":"Lidmi těmi, kteříž vydali duše své pro jméno Pána našeho Ježíše Krista."},{"book":"Skutky apoštolské","chapter":"15","verse":"27","text":"Protož poslali jsme Judu a Sílu, a tiť i ústně povědí vám totéž."},{"book":"Skutky apoštolské","chapter":"15","verse":"28","text":"Vidělo se zajisté Duchu svatému i nám, žádného více na vás břemene nevzkládati, kromě těchto věcí potřebných,"},{"book":"Skutky apoštolské","chapter":"15","verse":"29","text":"Totiž abyste se zdržovali od obětovaného modlám, a od krve, a od udáveného, a od smilstva. Od těch věcí budete-li se ostříhati, dobře budete činiti. Mějte se dobře."},{"book":"Skutky apoštolské","chapter":"15","verse":"30","text":"Tedy oni propuštěni jsouce, přišli do Antiochie, a shromáždivše množství, dali jim list."},{"book":"Skutky apoštolské","chapter":"15","verse":"31","text":"Kterýžto čtouce, radovali se z toho potěšení jich."},{"book":"Skutky apoštolské","chapter":"15","verse":"32","text":"Judas pak a Sílas, byvše i oni proroci, širokou řečí napomínali bratří a potvrzovali jich."},{"book":"Skutky apoštolské","chapter":"15","verse":"33","text":"A pobyvše tu za některý čas, propuštěni jsou od bratří v pokoji zase k apoštolům."},{"book":"Skutky apoštolské","chapter":"15","verse":"34","text":"Ale Sílovi se vidělo, aby tu zůstal."},{"book":"Skutky apoštolské","chapter":"15","verse":"35","text":"Tolikéž Pavel i Barnabáš pobyli v Antiochii, učíce a zvěstujíce slovo Páně, i s mnohými jinými."},{"book":"Skutky apoštolské","chapter":"15","verse":"36","text":"Po několika pak dnech řekl Pavel k Barnabášovi: Vracujíce se, navštěvme bratří naše po všech městech, v kterýchž jsme kázali slovo Páně, a přezvíme, kterak se mají."},{"book":"Skutky apoštolské","chapter":"15","verse":"37","text":"Tedy Barnabáš radil, aby pojali s sebou i Jana, kterýž příjmí měl Marek."},{"book":"Skutky apoštolské","chapter":"15","verse":"38","text":"Ale Pavlovi se nezdálo pojíti toho s sebou, kterýž byl odšel od nich z Pamfylie, aniž šel s nimi ku práci."},{"book":"Skutky apoštolské","chapter":"15","verse":"39","text":"I vznikl mezi nimi tuhý odpor, takže se rozešli různo. Barnabáš pak pojav s sebou Marka, plavil se do Cypru."},{"book":"Skutky apoštolské","chapter":"15","verse":"40","text":"A Pavel připojiv k sobě Sílu, odšel, poručen jsa milosti Boží od bratří."},{"book":"Skutky apoštolské","chapter":"15","verse":"41","text":"I chodil po Syrii a Cilicii, potvrzuje církví."}]}