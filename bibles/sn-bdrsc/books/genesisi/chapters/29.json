{"data":[{"book":"Genesisi","chapter":"29","verse":"1","text":"Ipapo Jakobho akapfuurira mberi norwendo rwake akasvika kunyika yavanhu vokumabvazuva."},{"book":"Genesisi","chapter":"29","verse":"2","text":"Ikoko akaona tsime musango, namapoka matatu amakwai avete pedyo naro nokuti makwai ainwiswa patsime iroro. Ibwe rakanga riri pamuromo wetsime rakanga riri guru."},{"book":"Genesisi","chapter":"29","verse":"3","text":"Mapoka ose aiti aungana ipapo, vafudzi vaikungurutsa ibwe kubva pamuromo wetsime vachinwisa makwai avo. Ipapo vaizodzorera ibwe panzvimbo yaro, ipo pamuromo wetsime."},{"book":"Genesisi","chapter":"29","verse":"4","text":"Jakobho akabvunza vafudzi akati, “Mabvepiko, hama dzangu?”"},{"book":"Genesisi","chapter":"29","verse":"5","text":"Iye akati kwavari, “Munoziva Rabhani, muzukuru waNahori here?”"},{"book":"Genesisi","chapter":"29","verse":"6","text":"Ipapo Jakobho akavabvunza akati, “Anofara here?”"},{"book":"Genesisi","chapter":"29","verse":"7","text":"Iye akati, “Tarirai, achiri masikati haisati yava nguva yokuti makwai aunganidzwe. Nwisai makwai mugoadzosera kumafuro.”"},{"book":"Genesisi","chapter":"29","verse":"8","text":"Vakapindura vakati, “Hatigoni kudaro kusvikira mapoka ose aunganidzwa uye ibwe rakungurutswa kubva pamuromo wetsime. Ipapo ndipo patinozonwisa makwai.”"},{"book":"Genesisi","chapter":"29","verse":"9","text":"Paakanga achiri kutaura navo, Rakeri akasvika namakwai ababa vake, nokuti akanga ari mufudzikadzi."},{"book":"Genesisi","chapter":"29","verse":"10","text":"Jakobho akati achiona Rakeri mwanasikana waRabhani, hanzvadzi yamai vake, uye namakwai aRabhani, akaendapo akandokungurutsa ibwe kubva pamuromo wetsime ndokubva anwisa makwai asekuru vake."},{"book":"Genesisi","chapter":"29","verse":"11","text":"Ipapo Jakobho akatsvoda Rakeri akachema zvikuru."},{"book":"Genesisi","chapter":"29","verse":"12","text":"Uye akaudza Rakeri kuti iye akanga ari hama yababa vake uye ari mwanakomana waRabheka. Saka Rakeri akamhanya akandoudza baba vake."},{"book":"Genesisi","chapter":"29","verse":"13","text":"Rabhani akati angoudzwa mashoko pamusoro paJakobho, mwanakomana wehanzvadzi yake, akakurumidza kundosangana naye. Akamumbundikira, akamutsvoda akamuuyisa kumba kwake, uye ipapo Jakobho akamuudza zvose izvi."},{"book":"Genesisi","chapter":"29","verse":"14","text":"Ipapo akati kwaari, “Iwe uri nyama yangu neropa rangu.”"},{"book":"Genesisi","chapter":"29","verse":"15","text":"Rabhani akati kwaari, “Ungandishandira usingapuwi mubayiro nokuda kwokuti uri hama yangu here? Ndiudze kuti mubayiro wako unofanira kuva chii?”"},{"book":"Genesisi","chapter":"29","verse":"16","text":"Zvino Rabhani akanga ana vanasikana vaviri; zita romukuru rainzi Rea uye zita romuduku rainzi Rakeri."},{"book":"Genesisi","chapter":"29","verse":"17","text":"Rea akanga ana meso akaneta, asi Rakeri akanga ane chimiro chinoyevedza uye akanaka kwazvo."},{"book":"Genesisi","chapter":"29","verse":"18","text":"Jakobho aida Rakeri uye akati, “Ndichakushandirai kwamakore manomwe mugondipa Rakeri mwanasikana wenyu muduku.”"},{"book":"Genesisi","chapter":"29","verse":"19","text":"Rabhani akati, “Zviri nani kuti ndimupe kwauri pano kumupa kuno mumwewo murume. Chigara hako pano neni.”"},{"book":"Genesisi","chapter":"29","verse":"20","text":"Saka Jakobho akashanda kwamakore manomwe kuti awane Rakeri, asi akaita samazuva mashoma chete kwaari nokuda kworudo rwake kwaari."},{"book":"Genesisi","chapter":"29","verse":"21","text":"Ipapo Jakobho akati kuna Rabhani, “Ndipei mukadzi wangu. Nguva yangu yakwana uye ndinoda kuvata naye.”"},{"book":"Genesisi","chapter":"29","verse":"22","text":"Saka Rabhani akaunganidza pamwe chete vanhu vose venzvimbo iyo akaita mutambo."},{"book":"Genesisi","chapter":"29","verse":"23","text":"Asi akati ava madekwana, akatora mwanasikana wake Rea akamupa kuna Jakobho, Jakobho akavata naye."},{"book":"Genesisi","chapter":"29","verse":"24","text":"Uye Rabhani akapa Ziripa murandakadzi wake kumwanasikana wake kuti ave mushandi wake."},{"book":"Genesisi","chapter":"29","verse":"25","text":"Kwakati kwaedza mangwanani wanei ndiRea! Saka Jakobho akati kuna Rabhani, “Chiiko ichi chamaita kwandiri? Ndakashandira Rakeri, hazvisirizvo here? Seiko mandinyengera?”"},{"book":"Genesisi","chapter":"29","verse":"26","text":"Rabhani akapindura akati, “Haisi tsika yedu kuno kuti mwanasikana muduku atange kuwanikwa mukuru achigere kuwanikwa."},{"book":"Genesisi","chapter":"29","verse":"27","text":"Pedzisa vhiki youmwenga yomwanasikana uyu; ipapo tichazokupawo muduku shure kwokushandira mamwe makore manomwe.”"},{"book":"Genesisi","chapter":"29","verse":"28","text":"Uye Jakobho akaita saizvozvo. Akapedza vhiki naRea, uye ipapo Rabhani akamupa mwanasikana wake Rakeri kuti ave mukadzi wake."},{"book":"Genesisi","chapter":"29","verse":"29","text":"Rabhani akapa murandakadzi wake Bhiriha kuna Rakeri kuti ave mushandi wake."},{"book":"Genesisi","chapter":"29","verse":"30","text":"Jakobho akavatawo naRakeri uye aida Rakeri kupfuura Rea. Uye akashandira Rabhani kwamamwe makore manomwe."},{"book":"Genesisi","chapter":"29","verse":"31","text":"Jehovha akati aona kuti Rea akanga asingadikanwi, akazarura chizvaro chake, asi Rakeri akanga asingabereki."},{"book":"Genesisi","chapter":"29","verse":"32","text":"Rea akava nemimba akabereka mwanakomana. Akamutumidza zita rokuti Rubheni, nokuti akati, “Jehovha akaona kutambudzika kwangu. Zvirokwazvo murume wangu achandida zvino.”"},{"book":"Genesisi","chapter":"29","verse":"33","text":"Akabatazve pamwe pamuviri, uye akati abereka mwanakomana, akati, “Nokuti Jehovha akanzwa kuti handidikanwi, akandipa uyuzve.” Saka akamutumidza kuti Simeoni."},{"book":"Genesisi","chapter":"29","verse":"34","text":"Akabatazve pamwe pamuviri uye akati abereka mwanakomana, akati, “Zvino pakupedzisira murume wangu achabatanidzwa neni, nokuti, ndamuberekera vanakomana vatatu.” Saka akamutumidza zita rokuti Revhi."},{"book":"Genesisi","chapter":"29","verse":"35","text":"Akabatazve pamwe pamuviri uye paakabereka mwanakomana, akati, “Nguva ino ndicharumbidza Jehovha.” Saka akamutumidza zita rokuti Judha. Ipapo akaguma kubereka vana."}]}