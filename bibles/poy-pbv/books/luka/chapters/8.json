{"data":[{"book":"Luka","chapter":"8","verse":"1","text":"Shipindi shimonga Yesu kagenditi mwanja kupitila mlushi na muvijiji pakabwera Visoweru viwagila vya Ufalumi wa Mlungu. Wantumini lilongu na wawili wagenditi pamuhera nayomberi"},{"book":"Luka","chapter":"8","verse":"2","text":"na kuweriti na wadala wamu yawaponiziyitwi washamshera na malweli, Mariya yawamshemiti Magidalena, yawamuusiyiti washamshera saba,"},{"book":"Luka","chapter":"8","verse":"3","text":"Yoana mweni mpalu gwakuwi Kuza yakaweriti mtenda lihengu mkulu gwa Herodi, viraa vilii kuweriti na Susana na wadala wamonga wavua watumiiti vyawaweriti navi kumtanga Yesu na wantumini wakuwi."},{"book":"Luka","chapter":"8","verse":"4","text":"Wantu waweriti wankumwizira Yesu kulawa kila Iushi na pawaliwoniti pamuhera waweriti lipinga likulu, su yomberi kawagambiriti mfanu agu,"},{"book":"Luka","chapter":"8","verse":"5","text":"“Mkweta mbeyu kagenditi kukweta mbeyu. Pakaweriti kankukweta mbeyu, mbeyu zimonga zitulukiti munjira na wagendagenda munjira wazitimbanga na wampongu waziliya."},{"book":"Luka","chapter":"8","verse":"6","text":"Zimonga zitulukira mumabuwi ga mulitapaka na pazimeriti kala ziyanja kunyala toziya litapaka liweriti lya mashi ndiri."},{"book":"Luka","chapter":"8","verse":"7","text":"Zimonga zitulukiriti mumisontu, pazimeriti, misontu ilii izibabanika na zisinda kukula."},{"book":"Luka","chapter":"8","verse":"8","text":"Na mbeyu zimonga zitulukiriti mulitapaka liherepa, zimera na kulera viboga vivuwa.”"},{"book":"Luka","chapter":"8","verse":"9","text":"Wafundwa wakuwi wamkosiyiti Yesu mana ya mfanu agu,"},{"book":"Luka","chapter":"8","verse":"10","text":"nayomberi kawankula, “Mwenga mpananwa kuumana ubada wa Ufalumi wa Mlungu, kumbiti wamonga wavimana ndiri mpaka nuwagambiri kwa mifanu, su pawalola hapeni wawoni na pawapikanira hapeni wavimani."},{"book":"Luka","chapter":"8","verse":"11","text":"“Mfanu agu ndo gutakula hangu, mbeyu ndo shisoweru sha Mlungu."},{"book":"Luka","chapter":"8","verse":"12","text":"Mbeyu zilii zyazitulukiriti munjira mana yakuwi, woseri yawapikanira shisoweru sha Mlungu, kumbiti Shetani kiza na kushiwusiya shisoweru shilii mumyoyu mwawu, su hapeni wajimili na kulopoziwa."},{"book":"Luka","chapter":"8","verse":"13","text":"Mbeyu zyazitulukiriti mulibuwi mana yakuwi woseri yawapikanira ujumbi na kuuwanka kwa nemeru. Kumbiti wahera mishigira mitali, wajimira kwa shipindi shididini hera na shipindi sha kujerwa pashiza, waleka shawapikaniriti."},{"book":"Luka","chapter":"8","verse":"14","text":"Mbeyu zilii zyaziturukiriti mumisontu mana yakuwi, woseri yawapikaniriti shisoweru sha Mlungu, su lyoga na ulunda na vinoganoga vyawabojola hapeni waleri mabwajubwaju yagakamala."},{"book":"Luka","chapter":"8","verse":"15","text":"Na mbeyu zilii zyazitulukiriti mulitapaka liherepa mana yakuwi, woseri yawashipikanira shisoweru sha Mlungu, pawashijimila kwa moyu gwoseri na gwa kujimira. Awa ndo wagangamala mpaka pawalera mabwajubwaju.”"},{"book":"Luka","chapter":"8","verse":"16","text":"“Wantu hapeni wawashi limuliku na kuligubikira mulidebi ama walituli mulivungu mwa shitanda. Kumbiti hawalituli pampindi pashintambi su wantu pawingira mnumba wawoni kulangala ndaa."},{"book":"Luka","chapter":"8","verse":"17","text":"“Shoseri shawatenditi kwa kufifwa hashiwoneki na shoseri shawatenditi muluwindu hashimaniki na woseri."},{"book":"Luka","chapter":"8","verse":"18","text":"“Mlikali weri, ntambu yampikanira, toziya yakawera na shintu hawamwongeri, kumbiti ulii yakahera shintu ata shilii shakawera nashi hawampoki.”"},{"book":"Luka","chapter":"8","verse":"19","text":"Mawu gwa Yesu na walongu wakuwi wamgenderiti, kumbiti wasinda kumsegelera pakwegera toziya ya lipinga lya wantu."},{"book":"Luka","chapter":"8","verse":"20","text":"Muntu yumu kamgambiriti Yesu, “Mawu na walongu waku wakunja, wafira wakuwoni.”"},{"book":"Luka","chapter":"8","verse":"21","text":"Yesu kawagambiriti woseri, “Mawu na walongu wangu ndo woseri yawashipikanira shisoweru sha Mlungu na kushijimira.”"},{"book":"Luka","chapter":"8","verse":"22","text":"Lishaka limu Yesu pamuhera na wafundwa wakuwi wakweniti mumtumbwi na kawagambira, “Tuloki litanda, tugendi kumwambu.” Su wanja mwanja."},{"book":"Luka","chapter":"8","verse":"23","text":"Pawaweriti wankuloka, Yesu kaweriti na mpota su kagonja. Lyega likulu lyanja kuvuma, mashi ganja kwingira mumtumbwi, su wawera mukutenduwa, kubidukira mumashi."},{"book":"Luka","chapter":"8","verse":"24","text":"Wantumini wamgendera Yesu na kumwimusiya, walonga, “Mtuwa, Mtuwa! Twankusokera!”"},{"book":"Luka","chapter":"8","verse":"25","text":"Kawagambira wantumini wakuwi, “Yakoshi njimiru yenu?”"},{"book":"Luka","chapter":"8","verse":"26","text":"Yesu na wantumintumi wakuwi wendereyiti na mwanja, wasoka kumpwani kwa isi ya Gerasi yapakwegera na Galilaya, kumwambu kulitanda."},{"book":"Luka","chapter":"8","verse":"27","text":"Yesu pakasulukiti kumpenku, kaliwoniti na muntu yakeniti washamshera, kamwizira kulawa mulushi. Kwa shipindi shivuwa muntu ayu kaweriti kagendagenda shivula na kalikala ndiri ukaya, kumbiti kalikaliti kumapumba."},{"book":"Luka","chapter":"8","verse":"28","text":"Pakamwoniti Yesu, kabotanga, kasuntama pamagulu ga Yesu pakalonga kwa liziwu likulu, “Yesu Mwana gwa Mlungu gwa Kumpindi nentu! Gufira kutenda ashi kwa neni? Shondi shondi nukuluwa naguntenda!”"},{"book":"Luka","chapter":"8","verse":"29","text":"Kalongiti hangu toziya Yesu kamgambiriti shamshera kamlawi. Shipindi shivuwa shamshera ulii kamwigilanga muntu ayu, tembera wantu wamtuliti mushibetubetu, mawoku na magulu gakuwi wagatawiti kwa minyololu kumbiti yomberi kayidumuliti na shamshera kamtugiziyiti kushiwala."},{"book":"Luka","chapter":"8","verse":"30","text":"Yesu kamkosiya muntu uliya, “Litawa lyaku gwagani?”"},{"book":"Luka","chapter":"8","verse":"31","text":"Washamshera wamluwiti Yesu nakawawinga kugenda mulirindi likulu."},{"book":"Luka","chapter":"8","verse":"32","text":"Palii pawaweriti na lipinga likulu lya wamtumbi lya pakwegera, waweriti wakuliya mumpeku mwa mulugongu. Su washamshera wamluwiti Yesu kawajimiri wawayingiri wamtumbi, nayomberi kawajimira."},{"book":"Luka","chapter":"8","verse":"33","text":"Washamshera wamlawiti muntu uliya na kugenda kuwayingira wamtumbi. Wamtumbi woseri watugiti pawaserera na kutulukira mumashi na wafuwiti woseri."},{"book":"Luka","chapter":"8","verse":"34","text":"Walolera wa mifugu walii pawawoniti galii yagalawiriti, watugiriti mulushi na muvijiji pawalonga shashilawiriti"},{"book":"Luka","chapter":"8","verse":"35","text":"Wantu wiza kulola shashilawiriti na pawaweriti wankumwizira Yesu, wamuwoniti muntu uliya yakeniti na washamshera kalikaliti pakwegera pamagulu ga Yesu, kaweriti kavaliti nguwu na kana mahala, su woseri waweriti na lyoga."},{"book":"Luka","chapter":"8","verse":"36","text":"Woseri yawaviwoniti vilii vyavilawiriti wawagambiriti wantu ntambu yakaponiti muntu ulii."},{"book":"Luka","chapter":"8","verse":"37","text":"Wantu woseri wenikaya wa lushi lwa Gerasi wamgambiriti Yesu kawuki, toziya waweriti na lyoga nentu. Su Yesu kakwena mumtumbwi na kuwuka."},{"book":"Luka","chapter":"8","verse":"38","text":"Muntu yawamuusiyiti washamshera kamluwa Yesu pakamgambira, “Nfira kugenda na gwenga.”"},{"book":"Luka","chapter":"8","verse":"39","text":"“Guwuyi ukaya na katakuli shilii ntambu Mlungu shakakutendiriti.”"},{"book":"Luka","chapter":"8","verse":"40","text":"Yesu pakawuyiti uwega umonga wa litanda, wantu wamshemiriti toziya waweriti wankumuhepelera."},{"book":"Luka","chapter":"8","verse":"41","text":"Pala kiza muntu yawamshema Yairu, kaweriti mkulu gwa numba ya Mlungu. Kasuntama palongolu pa magulu ga Yesu na kumhiga pakamgambira wagendi ukaya kwakuwi,"},{"book":"Luka","chapter":"8","verse":"42","text":"toziya kaweriti na nafunda yumu hera, yakaweriti na mivinja lilongu na miwili su kaweriti kankulwala tashitashi."},{"book":"Luka","chapter":"8","verse":"43","text":"mngati mwawu kuweriti na mdala yakalwaliti kusuma mwazi mivinja lilongu na miwili, tembera katumiyiti ulunda wakuwi woseri kwa waganga kumbiti wamponiziya ndiri."},{"book":"Luka","chapter":"8","verse":"44","text":"Mdala ayu kamfwatiti Yesu kumbeli mulipinga lilii na kashinkuriti lusepi lwa nguwu ya Yesu, su palaa palii kusuma mwazi kwoya."},{"book":"Luka","chapter":"8","verse":"45","text":"Yesu kakosiya, “Gaa kanshinkuliti?”"},{"book":"Luka","chapter":"8","verse":"46","text":"Kumbiti Yesu kalonga, “Nuvimana kwana muntu kanshinkula, mana nuvimana makakala ga kuponiziya gantawa.”"},{"book":"Luka","chapter":"8","verse":"47","text":"Mdala ulii pakawoniti kaweza ndiri kulififa, su kiza kwa kutetema na kusuntama palongolu pa magulu ga Yesu. Kaweriti kulongolu kwa kila muntu, kamgambiriti ntambu yakamshikuliti na ntambu yakaponiti kamkam hera."},{"book":"Luka","chapter":"8","verse":"48","text":"Yesu kamgambira mdala ulii, “Nafunda gwangu, njimiru yaku ikuponiziya. Gugendi kwa ponga.”"},{"book":"Luka","chapter":"8","verse":"49","text":"Yesu pakaweriti kankali kankuyowera hangu, mjumbi kiza kulawa kunumba ya Yairu. Kamgambiriti Yairu, “Nafunda gwaku kahowa, nagumgaziya hera Mfunda.”"},{"book":"Luka","chapter":"8","verse":"50","text":"Kumbiti Yesu pakapikaniriti aga, kamgambira Yairu, “Nagwana lyoga, gujimiri hera hakaponi.”"},{"book":"Luka","chapter":"8","verse":"51","text":"Pakasokiti pakaya, kabera muntu yoseri kwingira mnumba, ira Peteru na Yohani na Yakobu na tati na mawu gwa mwana yakahowiti."},{"book":"Luka","chapter":"8","verse":"52","text":"Kila muntu kaweriti kankulira na kudaya toziya ya nafunda ulii. Yesu kawagambira, “Namlira! Mwana kahowa ndiri ira kagonja hera.”"},{"book":"Luka","chapter":"8","verse":"53","text":"Wantu woseri wamseka, toziya wavimaniti mwana kahowiti."},{"book":"Luka","chapter":"8","verse":"54","text":"Kumbiti Yesu kambata liwoku na kumshema, “Mwana gwangu gwimuki!”"},{"book":"Luka","chapter":"8","verse":"55","text":"Ukomu wakuwi umuwuyira, palaa palii kimuka, su Yesu kawagambiriti mawu na tati gwakuwi wamupi shintu shakuliya."},{"book":"Luka","chapter":"8","verse":"56","text":"Mawu na tati gwakuwi walikangashiti, kumbiti Yesu kawagambira nawamgambira muntu galii gagatendikiti."}]}