{"data":[{"book":"Jan","chapter":"12","verse":"1","text":"Tedy Ježíš šestý den před velikonocí přišel do Betany, kdežto byl Lazar, ten kterýž byl umřel, jehož vzkřísil z mrtvých."},{"book":"Jan","chapter":"12","verse":"2","text":"I připravili jemu tu večeři, a Marta posluhovala, Lazar pak byl jeden z stolících s nimi."},{"book":"Jan","chapter":"12","verse":"3","text":"Maria pak vzavši libru masti drahé z nardu výborného, pomazala noh Ježíšových, a vytřela vlasy svými nohy jeho. I naplněn jest dům vůní té masti."},{"book":"Jan","chapter":"12","verse":"4","text":"Tedy řekl jeden z učedlníků jeho, Jidáš, syn Šimona Iškariotského, kterýž jej měl zraditi:"},{"book":"Jan","chapter":"12","verse":"5","text":"Proč tato mast není prodána za tři sta peněz, a není dáno chudým?"},{"book":"Jan","chapter":"12","verse":"6","text":"To pak řekl, ne že by měl péči o chudé, ale že zloděj byl, a měšec měl, a to, což do něho kladeno bylo, nosil."},{"book":"Jan","chapter":"12","verse":"7","text":"Tedy řekl Ježíš: Nech jí, ke dni pohřebu mého zachovala to."},{"book":"Jan","chapter":"12","verse":"8","text":"Chudé zajisté vždycky máte s sebou, ale mne ne vždycky míti budete."},{"book":"Jan","chapter":"12","verse":"9","text":"Zvěděl pak zástup veliký z Židů o něm, že by tu byl. I přišli tam, ne pro Ježíše toliko, ale také, aby Lazara viděli, kteréhož byl vzkřísil z mrtvých."},{"book":"Jan","chapter":"12","verse":"10","text":"Radili se pak přední kněží, aby i Lazara zamordovali."},{"book":"Jan","chapter":"12","verse":"11","text":"Nebo mnozí z Židů odcházeli pro něho, a uvěřili v Ježíše."},{"book":"Jan","chapter":"12","verse":"12","text":"Potom nazejtří mnohý zástup, kterýž byl přišel k svátku velikonočnímu, když uslyšeli, že Ježíš jde do Jeruzaléma,"},{"book":"Jan","chapter":"12","verse":"13","text":"Nabrali ratolestí palmových, a vyšli proti němu, a volali: Spas nás! Požehnaný, jenž se béře ve jménu Páně, Král Izraelský."},{"book":"Jan","chapter":"12","verse":"14","text":"I dostav Ježíš oslátka, vsedl na ně, jakož psáno jest:"},{"book":"Jan","chapter":"12","verse":"15","text":"Neboj se, dcero Sionská, aj, Král tvůj béře se, na oslátku sedě."},{"book":"Jan","chapter":"12","verse":"16","text":"Tomu pak nesrozuměli učedlníci jeho zprvu, ale když oslaven byl Ježíš, tedy se rozpomenuli, že jest to psáno bylo o něm a že jemu to učinili."},{"book":"Jan","chapter":"12","verse":"17","text":"Vydával pak o něm svědectví zástup, kterýž byl s ním, že Lazara povolal z hrobu a vzkřísil jej z mrtvých."},{"book":"Jan","chapter":"12","verse":"18","text":"Protož i v cestu vyšel jemu zástup, když slyšeli, že by ten div učinil."},{"book":"Jan","chapter":"12","verse":"19","text":"Tedy farizeové pravili mezi sebou: Vidíte, že nic neprospíváte? Aj, všecken svět postoupil po něm."},{"book":"Jan","chapter":"12","verse":"20","text":"Byli pak někteří Řekové z těch, kteříž přicházívali, aby se modlili v svátek."},{"book":"Jan","chapter":"12","verse":"21","text":"Ti také přistoupili k Filipovi, kterýž byl od Betsaidy Galilejské, a prosili ho, řkouce: Pane, chtěli bychom Ježíše viděti."},{"book":"Jan","chapter":"12","verse":"22","text":"Přišel Filip a pověděl Ondřejovi, Ondřej pak a Filip pověděli Ježíšovi."},{"book":"Jan","chapter":"12","verse":"23","text":"A Ježíš odpověděl jim, řka: Přišlať jest hodina, aby oslaven byl Syn člověka."},{"book":"Jan","chapter":"12","verse":"24","text":"Amen, amen pravím vám: Zrno pšeničné padna v zemi, neumře-li, onoť samo zůstane, a pakliť umře, mnohý užitek přinese."},{"book":"Jan","chapter":"12","verse":"25","text":"Kdož miluje duši svou, ztratíť ji; a kdož nenávidí duše své na tomto světě, k životu věčnému ostříhá jí."},{"book":"Jan","chapter":"12","verse":"26","text":"Slouží-li mi kdo, následujž mne; a kdež jsem já, tuť i můj služebník bude. A bude-li mi kdo sloužiti, poctíť ho Otec můj."},{"book":"Jan","chapter":"12","verse":"27","text":"Nyní duše má zkormoucena jest, a což dím? Otče, vysvoboď mne z této hodiny. Ale proto jsem přišel k hodině této."},{"book":"Jan","chapter":"12","verse":"28","text":"Otče, oslaviž jméno své. Tedy přišel hlas s nebe řkoucí: I oslavil jsem, i ještě oslavím."},{"book":"Jan","chapter":"12","verse":"29","text":"Ten pak zástup, kterýž tu stál a to slyšel, pravil: Zahřmělo. Jiní pravili: Anděl k němu mluvil."},{"book":"Jan","chapter":"12","verse":"30","text":"Odpověděl Ježíš a řekl: Ne pro mneť hlas tento se stal, ale pro vás."},{"book":"Jan","chapter":"12","verse":"31","text":"Nyníť jest soud světa tohoto, nyní kníže světa tohoto vyvrženo bude ven."},{"book":"Jan","chapter":"12","verse":"32","text":"A já budu-liť povýšen od země, všecky potáhnu k sobě."},{"book":"Jan","chapter":"12","verse":"33","text":"(To pak pověděl, znamenaje, kterou by smrtí měl umříti.)"},{"book":"Jan","chapter":"12","verse":"34","text":"Odpověděl jemu zástup: My jsme slyšeli z Zákona, že Kristus zůstává na věky, a kterakž ty pravíš, že musí býti povýšen Syn člověka? Kdo jest to Syn člověka?"},{"book":"Jan","chapter":"12","verse":"35","text":"Tedy řekl jim Ježíš: Ještě na malý čas Světlo s vámi jest. Choďte, dokud Světlo máte, ať vás tma nezachvátí; nebo kdo chodí ve tmách, neví, kam jde."},{"book":"Jan","chapter":"12","verse":"36","text":"Dokud Světlo máte, věřte v Světlo, abyste synové Světla byli. Toto pověděl Ježíš, a odšed, skryl se před nimi."},{"book":"Jan","chapter":"12","verse":"37","text":"A ačkoli tak mnohá znamení činil před nimi, však jsou neuvěřili v něho,"},{"book":"Jan","chapter":"12","verse":"38","text":"Aby se naplnila řeč Izaiáše proroka, kterouž pověděl: Pane, kdo uvěřil kázaní našemu a rámě Páně komu jest zjeveno?"},{"book":"Jan","chapter":"12","verse":"39","text":"Ale protoť jsou nemohli věřiti, neb opět Izaiáš řekl:"},{"book":"Jan","chapter":"12","verse":"40","text":"Oslepil oči jejich a zatvrdil srdce jejich, aby očima neviděli a srdcem nerozuměli a neobrátili se, abych jich neuzdravil."},{"book":"Jan","chapter":"12","verse":"41","text":"To pověděl Izaiáš, když viděl slávu jeho a mluvil o něm."},{"book":"Jan","chapter":"12","verse":"42","text":"A ačkoli mnozí z knížat uvěřili v něho, však pro farizee nevyznávali ho, aby ze školy nebyli vyobcováni."},{"book":"Jan","chapter":"12","verse":"43","text":"Nebo milovali slávu lidskou více než slávu Boží."},{"book":"Jan","chapter":"12","verse":"44","text":"Ježíš pak zvolal a řekl: Kdo věří ve mne, ne ve mneť věří, ale v toho, jenž mne poslal."},{"book":"Jan","chapter":"12","verse":"45","text":"A kdož vidí mne, vidí toho, kterýž mne poslal."},{"book":"Jan","chapter":"12","verse":"46","text":"Já Světlo na svět jsem přišel, aby žádný, kdož věří ve mne, ve tmě nezůstal."},{"book":"Jan","chapter":"12","verse":"47","text":"A slyšel-liť by kdo slova má, a nevěřil by, jáť ho nesoudím; nebo nepřišel jsem, abych soudil svět, ale abych spasen učinil svět."},{"book":"Jan","chapter":"12","verse":"48","text":"Kdož mnou pohrdá a nepřijímá slov mých, máť, kdo by jej soudil. Slova, kteráž jsem mluvil, tať jej souditi budou v nejposlednější den."},{"book":"Jan","chapter":"12","verse":"49","text":"Nebo já sám od sebe jsem nemluvil, ale ten, jenž mne poslal, Otec, on mi přikázaní dal, co bych měl praviti a mluviti."},{"book":"Jan","chapter":"12","verse":"50","text":"A vím, že přikázání jeho jest život věčný. A protož, což já mluvím, jakž mi pověděl Otec, takť mluvím."}]}