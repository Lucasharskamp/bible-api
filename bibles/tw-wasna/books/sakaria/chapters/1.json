{"data":[{"book":"Sakaria","chapter":"1","verse":"1","text":"Ɔbosome a ɛtɔ so nwɔtwe wɔ ɔhene Dario adedie afe a ɛtɔ so mmienu mu no, Awurade asɛm baa odiyifoɔ Sakaria a ɔyɛ Berekia babarima na ɔno nso yɛ Ido babarima nkyɛn sɛ:"},{"book":"Sakaria","chapter":"1","verse":"2","text":"“Awurade bo fuu mo tete agyanom."},{"book":"Sakaria","chapter":"1","verse":"3","text":"Enti, ka kyerɛ nkurɔfoɔ no sɛ: Sei na Asafo Awurade seɛ: ‘Monsane mmra me nkyɛn, na mɛsane aba mo nkyɛn,’ deɛ Asafo Awurade seɛ nie."},{"book":"Sakaria","chapter":"1","verse":"4","text":"Monnyɛ sɛ mo tete agyanom, a adiyifoɔ a wɔdii ɛkan no pae mu ka kyerɛɛ wɔn sɛ, ‘Sei na Asafo Awurade seɛ: Monnane mfiri mo akwammɔne ne nneyɛeɛ bɔne ho,’ nanso wɔantie no na wɔanyɛ aso amma no."},{"book":"Sakaria","chapter":"1","verse":"5","text":"Mo tete agyanom wɔ he seesei? Na adiyifoɔ no, wɔte ase daa anaa?"},{"book":"Sakaria","chapter":"1","verse":"6","text":"Na me nsɛm a menam mʼasomfoɔ adiyifoɔ so kaeɛ no, amma mo tete agyanom no so anaa?"},{"book":"Sakaria","chapter":"1","verse":"7","text":"Na ɛda a ɛtɔ so aduonu ɛnan wɔ ɔbosome a ɛtɔ so dubaako a wɔfrɛ no Sebat, wɔ ɔhene Dario adedie afe a ɛtɔ so mmienu so no, Awurade asɛm baa odiyifoɔ Sakaria a ɔyɛ Ido babarima Berekia babarima no nkyɛn."},{"book":"Sakaria","chapter":"1","verse":"8","text":"Anadwo no menyaa anisoadehunu, mehunuu ɔbarima bi a ɔte ɔpɔnkɔ kɔkɔɔ so wɔ mʼanim! Na ɔgyina ohwam nnua bi ntam wɔ bɔnhwa tiaa a emu dɔ mu. Na apɔnkɔ kɔkɔɔ, nnodoeɛ ne fitaa wɔ nʼakyi."},{"book":"Sakaria","chapter":"1","verse":"9","text":"Mebisaa sɛ, “Yeinom ase ne sɛn, me wura?” Ɔbɔfoɔ a ɔne me rekasa no buaa sɛ, “Mɛkyerɛ wo adekodeɛ a wɔyɛ.”"},{"book":"Sakaria","chapter":"1","verse":"10","text":"Enti, ɔbarima a ɔgyina ohwam nnua ntam mu no kyerɛɛ aseɛ sɛ, “Wɔyɛ wɔn a Awurade asoma wɔn sɛ wɔnkɔ ewiase afanan nyinaa no.”"},{"book":"Sakaria","chapter":"1","verse":"11","text":"Na wɔbɛka kyerɛɛ Awurade ɔbɔfoɔ a ɔgyina ohwam nnua no mu no sɛ, “Yɛakyin afa asase no so nyinaa, na yɛhunuu sɛ ewiase nyinaa wɔ ahomegyeɛ ne asomdwoeɛ.”"},{"book":"Sakaria","chapter":"1","verse":"12","text":"Afei, Awurade ɔbɔfoɔ no kaa sɛ, “Asafo Awurade, ɛnkɔsi da bɛn na wobɛyi wʼahummɔborɔ afiri Yerusalem ne Yuda nkuro a wo bo afu wɔn mfirinhyia aduɔson yi so?”"},{"book":"Sakaria","chapter":"1","verse":"13","text":"Enti, Awurade kaa abodwosɛm ne awerɛkyekyesɛm kyerɛɛ ɔbɔfoɔ a ɔne me kasaeɛ no."},{"book":"Sakaria","chapter":"1","verse":"14","text":"Afei ɔbɔfoɔ a ɔne me rekasa no kaa sɛ, “Pae mu ka saa asɛm yi: Yei ne deɛ Asafo Awurade seɛ: ‘Metwe Yerusalem ne Sion ho ninkunu yie,"},{"book":"Sakaria","chapter":"1","verse":"15","text":"nanso, me bo afu aman a wɔn aso mu adwo wɔn no. Na anka me bo mfu wɔn bebree, nanso wɔmaa Israel amanehunu no boroo so.’"},{"book":"Sakaria","chapter":"1","verse":"16","text":"“Enti, deɛ Awurade seɛ nie: ‘Mɛsane abɛhunu Yerusalem mmɔbɔ, na ɛhɔ na wɔbɛsane asi me fie. Na wɔbɛtwe susu ahoma mu wɔ Yerusalem so,’ deɛ Asafo Awurade seɛ nie."},{"book":"Sakaria","chapter":"1","verse":"17","text":"“Kɔ so pae mu ka sɛ, sei na Asafo Awurade seɛ: ‘Nnepa bɛbu so wɔ me nkuro yi so bio, na Awurade bɛkyekye Sion werɛ bio, na wafa Yerusalem.’ ”"},{"book":"Sakaria","chapter":"1","verse":"18","text":"Afei, memaa mʼani so, na mehunuu mmɛn ɛnan!"},{"book":"Sakaria","chapter":"1","verse":"19","text":"Mebisaa ɔbɔfoɔ a ɔne me rekasa no sɛ, “Yeinom yɛ ɛdeɛn?”"},{"book":"Sakaria","chapter":"1","verse":"20","text":"Na Awurade kyerɛɛ me adwumfoɔ ɛnan."},{"book":"Sakaria","chapter":"1","verse":"21","text":"Mebisaa sɛ, “Ɛdeɛn na yeinom rebɛyɛ?”"}]}