{"data":[{"book":"रोमियों","chapter":"6","verse":"1","text":"त का हम लगातार पाप करतो रहबो? का हम पाप करतो रहबो कि अनुग्रह बहुत हो?"},{"book":"रोमियों","chapter":"6","verse":"2","text":"कभी नहीं! हम जब पाप लायी मर गयो त फिर येको आगु ओको म कसो जीवन बितायबो?"},{"book":"रोमियों","chapter":"6","verse":"3","text":"का तुम नहीं जानय कि हम सब जिन्न मसीह यीशु म बपतिस्मा लियो, ओकी मरन की एकता म बपतिस्मा लियो।"},{"book":"रोमियों","chapter":"6","verse":"4","text":"६:४ कुलुस्सियों २:१२यानेकि ऊ मृत्यु को बपतिस्मा पान सी हम ओको संग गाड़्यो गयो, ताकि जसो मसीह बाप की महिमा को द्वारा मरयो हुयो म सी जीन्दो करयो गयो, वसोच हम भी एक नयो जीवन पाये।"},{"book":"रोमियों","chapter":"6","verse":"5","text":"कहालीकि यदि हम ओकी मृत्यु की समानता म ओको संग जुट गयो हंय, त निश्चित ओको जीन्दो होन कि समानता म भी जुट जाबोंन।"},{"book":"रोमियों","chapter":"6","verse":"6","text":"हम जानजे हंय कि हमरो पुरानो मनुष्यत्व ओको संग क्रूस पर चढ़ायो गयो ताकि पाप को शरीर बेकार हो जाय, अऊर हम आगु पाप को सेवक मत बनो।"},{"book":"रोमियों","chapter":"6","verse":"7","text":"कहालीकि जो मर गयो, ऊ पाप को बन्धन सी मुक्त भय गयो।"},{"book":"रोमियों","chapter":"6","verse":"8","text":"येकोलायी यदि हम मसीह को संग मर गयो, त हमरो विश्वास यो हय कि ओको संग जाबोंन भी।"},{"book":"रोमियों","chapter":"6","verse":"9","text":"कहालीकि यो जानजे हंय कि मसीह मरयो हुयो म सी जीन्दो होय क फिर सी मरन को नहीं; ओको पर फिर मृत्यु को वश कभी नहीं चलेंन।"},{"book":"रोमियों","chapter":"6","verse":"10","text":"अऊर ऊ मर गयो ओको पर पाप को बन्धन नहीं हय अऊर अब ऊ परमेश्वर को संग ओको जीवन जीवय हय।"},{"book":"रोमियों","chapter":"6","verse":"11","text":"असोच तुम भी अपनो बारे म समझो की पाप लायी त मरयो हय, पर यीशु मसीह म परमेश्वर को संग जीन्दो हय।"},{"book":"रोमियों","chapter":"6","verse":"12","text":"येकोलायी पाप तुम्हरो नाशवान शरीर म राज्य नहीं करे, कि तुम ओकी इच्छावों को अधीन रहो;"},{"book":"रोमियों","chapter":"6","verse":"13","text":"अपनो शरीर को अंगों ख अधर्म की सेवा लायी पाप को हाथों म नहीं करो। पर मरयो हुयो म सी जीन्दो होन को जसो परमेश्वर को सौंप देवो, अऊर अपनो शरीर को अंगों ख सच्चायी की सेवा को साधन को रूप म परमेश्वर ख सौंप देवो।"},{"book":"रोमियों","chapter":"6","verse":"14","text":"तब तुम पर पाप की प्रभुता नहीं होयेंन, कहालीकि तुम व्यवस्था को अधीन नहीं बल्की परमेश्वर को अनुग्रह को अधीन हो।"},{"book":"रोमियों","chapter":"6","verse":"15","text":"त हम का करबो? का हम पाप करबो कहालीकि हम व्यवस्था को अधीन नहाय बल्की परमेश्वर को अनुग्रह को अधीन जीवय हंय? कभीच नहीं!"},{"book":"रोमियों","chapter":"6","verse":"16","text":"का तुम नहीं जानय कि जेकी आज्ञा मानन लायी तुम अपनो आप ख सेवकों को जसो सौंप देवय हय ओकोच सेवक हो: चाहे पाप को, जेको अन्त मृत्यु हय, चाहे आज्ञाकारिता को, जेको अन्त सच्चायी हय?"},{"book":"रोमियों","chapter":"6","verse":"17","text":"पर परमेश्वर को धन्यवाद हो कि एक समय पाप को सेवक होतो अब मन सी ऊ उपदेश को तुम न अपनो दिल म स्वीकार करयो, जेको साचा म ढाल्यो गयो होतो,"},{"book":"रोमियों","chapter":"6","verse":"18","text":"अऊर तुम पाप सी छुड़ायो जाय क सच्चायी को सेवक बन गयो।"},{"book":"रोमियों","chapter":"6","verse":"19","text":"मय तुम्हरी शारीरिक कमजोरी को वजह आदमियों की रीति पर कहू हय। जसो तुम न अपनो अंगों ख अपवित्रता अऊर व्यवस्था को दुष्ट पन को आगु सेवक कर क् सौंप्यो होतो, वसोच अब अपनो अंगों ख पवित्रता लायी सच्चायी को अधिन सेवक कर क् सौंप देवो।"},{"book":"रोमियों","chapter":"6","verse":"20","text":"जब तुम पाप को सेवक होतो, त सच्चायी को तरफ सी स्वतंत्र होतो।"},{"book":"रोमियों","chapter":"6","verse":"21","text":"येकोलायी जिन बातों सी अब तुम, लज्जित होवय हय, उन्को सी ऊ समय तुम का फर पात होतो? कहालीकि उन्को अन्त त मृत्यु हय।"},{"book":"रोमियों","chapter":"6","verse":"22","text":"पर अब पाप सी स्वतंत्र होय क अऊर परमेश्वर को सेवक बन क तुम ख फर मिल्यो जेकोसी पवित्रता प्राप्त होवय हय, अऊर ओको अन्त अनन्त जीवन हय।"},{"book":"रोमियों","chapter":"6","verse":"23","text":"कहालीकि पाप की मजूरी त मृत्यु हय, पर हमरो परमेश्वर की भेंट प्रभु मसीह यीशु म अनन्त जीवन हय।"}]}