{"data":[{"book":"Yɛtɛ sɔtɔɛ","chapter":"39","verse":"1","text":"E naxa sose sɛniyɛnxie dɛgɛ Haruna nun sɛrɛxɛdubɛe bɛ naxee walima hɔrɔmɔlingira kui. Na sose yailanxi gɛsɛ gɛrɛ daaxi, bulu daaxi, a gbeeli, nun suwa dugi ra, alɔ Alatala a yamari Munsa bɛ ki naxɛ."},{"book":"Yɛtɛ sɔtɔɛ","chapter":"39","verse":"2","text":"E donma kuye yailan nɛ xɛɛma gɛsɛ ra, gɛsɛ gɛrɛ daaxi, bulu daaxi, a gbeeli, nun suwa dugi ra."},{"book":"Yɛtɛ sɔtɔɛ","chapter":"39","verse":"3","text":"E naxa xɛɛma kebela itala, e a ixaba e a yailan waya ra. E naxa gɛsɛ gɛrɛ daaxi, bulu daaxi, a gbeeli, nun suwa dugi masɔxɔ na waya ra. A findi wali tofanyi nan na."},{"book":"Yɛtɛ sɔtɔɛ","chapter":"39","verse":"4","text":"E naxa tunki raxunmase firin yailan naxee xirima donma kuye ra."},{"book":"Yɛtɛ sɔtɔɛ","chapter":"39","verse":"5","text":"Bɛlɛti fan yailan na ki nɛ gɛsɛ gɛrɛ daaxi, bulu daaxi, a gbeeli, nun suwa dugi ra. Na bɛlɛti nun donma findi keren na. Na birin yailanxi alɔ Alatala Munsa yamari ki naxɛ."},{"book":"Yɛtɛ sɔtɔɛ","chapter":"39","verse":"6","text":"E naxa onixi gɛmɛe rawali, e naxa e rabilinyi findi xɛɛma ra. E naxa Isirayila xa die xili masoli e ma, alɔ e sɛbɛli masolima xurundɛ ma ki naxɛ."},{"book":"Yɛtɛ sɔtɔɛ","chapter":"39","verse":"7","text":"E naxa e sa tunki raxunmasee ma, e xa findi tɔnxuma see ra Isirayila xa die xa fe ma, alɔ Alatala Munsa yamari ki naxɛ."},{"book":"Yɛtɛ sɔtɔɛ","chapter":"39","verse":"8","text":"E donma kanke raxunmase yailan nɛ a fanyi ra alɔ donma kuye. E na suwa dugi sɔxɔ xɛɛma gɛsɛ, gɛsɛ gɛrɛ daaxi, bulu daaxi, nun a gbeeli ra."},{"book":"Yɛtɛ sɔtɔɛ","chapter":"39","verse":"9","text":"A xa kuyɛ nun a xa igboya lan nɛ suxui keren ma, a findi dugi firin na."},{"book":"Yɛtɛ sɔtɔɛ","chapter":"39","verse":"10","text":"Gɛmɛ tofanyie safɛ naani nu na a ma. Safɛ singe findi gɛmɛe nan na, naxee xili sariduwani, topasi, nun emerode."},{"book":"Yɛtɛ sɔtɔɛ","chapter":"39","verse":"11","text":"Safɛ firin nde, esikaribukulu, safiri, nun diyaman."},{"book":"Yɛtɛ sɔtɔɛ","chapter":"39","verse":"12","text":"Safɛ saxan nde, opale, agati, nun ametisite."},{"book":"Yɛtɛ sɔtɔɛ","chapter":"39","verse":"13","text":"Safɛ naani nde, kirosolite, onixi, nun yasipe. Xɛɛma nu na na gɛmɛ birin rabilinyi ma."},{"book":"Yɛtɛ sɔtɔɛ","chapter":"39","verse":"14","text":"Isirayila xa die xilie masoli na gɛmɛ fu nun firin ma, alɔ sɛbɛli masolima xurundɛ ma ki naxɛ. Kankan xili masoli gɛmɛ nde ma. E findi Isirayila bɔnsɔɛ fu nun firinyi matɔnxuma se nan na."},{"book":"Yɛtɛ sɔtɔɛ","chapter":"39","verse":"15","text":"E luuti die dɛgɛ nɛ na donma kanke raxunmase ma, naxee yailanxi xɛɛma ra."},{"book":"Yɛtɛ sɔtɔɛ","chapter":"39","verse":"16","text":"E xurundɛ firin yailan xɛɛma ra, e e dɛgɛ donma kanke raxunmase ma a dɛ kiri firinyie ma a fuge ra."},{"book":"Yɛtɛ sɔtɔɛ","chapter":"39","verse":"17","text":"E na luuti xɛɛma daaxie xiri na xurundɛ firinyie ma, naxee dɛgɛxi donma kanke raxunmase dɛ kiri ma."},{"book":"Yɛtɛ sɔtɔɛ","chapter":"39","verse":"18","text":"E man na luuti firinyie xiri donma kuye tunki raxunmasee ma."},{"book":"Yɛtɛ sɔtɔɛ","chapter":"39","verse":"19","text":"E xurundɛ firin gbɛtɛ yailan xɛɛma ra, naxee dɛgɛma donma kanke raxunmase dɛ kirie ma a labe ra. E nee dɛgɛ donma kuye sɛɛti ma."},{"book":"Yɛtɛ sɔtɔɛ","chapter":"39","verse":"20","text":"E man naxa xurundɛ firin gbɛtɛ yailan xɛɛma ra, naxee dɛgɛma tunki raxunmasee labe ra, dɛnnaxɛ ilanma bɛlɛti ra."},{"book":"Yɛtɛ sɔtɔɛ","chapter":"39","verse":"21","text":"Donma kanke raxunmase naxa xiri donma kuye ma luuti gɛrɛ daaxi ra naxan nasoma xurundɛe kui naxee dɛgɛxi donma kanke raxunmase nun donma kuye ma, alɔ Alatala a yamari Munsa bɛ ki naxɛ."},{"book":"Yɛtɛ sɔtɔɛ","chapter":"39","verse":"22","text":"E naxa sɛrɛxɛdubɛ xa donma kuye bun magoroe sɔxɔ gɛsɛ gɛrɛ daaxi ra."},{"book":"Yɛtɛ sɔtɔɛ","chapter":"39","verse":"23","text":"E naxa a xunyi rasode xaba a tagi, e na sode dɛ masɔxɔ, alako bɔɔde yo naxa lu a ma."},{"book":"Yɛtɛ sɔtɔɛ","chapter":"39","verse":"24","text":"E naxa a raxunma pirinti gɛrɛ daaxi, bulu daaxi, nun a gbeeli ra naxee misaalixi wuri bogi ra a rabilinyi birin ma."},{"book":"Yɛtɛ sɔtɔɛ","chapter":"39","verse":"25","text":"E naxa tɔlɔnyi xɛɛma daaxie dɛgɛ na pirintie tagi, alako tɔlɔnyi nde xa lu wuri bogi birin tagi na donma kuye bun magoroe sanbunyi birin ma."},{"book":"Yɛtɛ sɔtɔɛ","chapter":"39","verse":"26","text":"Tɔlɔnyi nde lu wuri bogi birin tagi na donma kuye bun magoroe sanbunyi birin ma, alako sɛrɛxɛdubɛ xa wali raba alɔ Alatala a yamari Munsa bɛ ki naxɛ."},{"book":"Yɛtɛ sɔtɔɛ","chapter":"39","verse":"27","text":"E naxa donma kuye bun magoroe gbɛtɛ dɛgɛ suwa dugi ra, naxan sɔxɔxi a fanyi ra, Haruna nun a xa di xɛmɛe bɛ."},{"book":"Yɛtɛ sɔtɔɛ","chapter":"39","verse":"28","text":"Xunmasee naxa yailan suwa dugi ra. E naxa wantan bun soe fan dɛgɛ suwa dugi ra."},{"book":"Yɛtɛ sɔtɔɛ","chapter":"39","verse":"29","text":"E naxa bɛlɛti yailan suwa dugi ra, naxan masɔxɔxi a gɛrɛ daaxi, a bulu daaxi, nun a gbeeli ra, alɔ Alatala a yamari Munsa bɛ ki naxɛ."},{"book":"Yɛtɛ sɔtɔɛ","chapter":"39","verse":"30","text":"E naxa walaxɛ lanmadi yailan xɛɛma ra, a findi tɔnxuma sɛniyɛnxi ra. E naxa sɛbɛli masoli a ma, alɔ e sɛbɛli masolima xurundɛ ma ki naxɛ, a masenfe ra, «Mixi sɛniyɛnxi Alatala bɛ.»"},{"book":"Yɛtɛ sɔtɔɛ","chapter":"39","verse":"31","text":"E naxa a xiri gɛsɛ gɛrɛ daaxi nun gɛsɛ bulu daaxi ra xunmase ma a tigi ra, alɔ Alatala Munsa yamari ki naxɛ."},{"book":"Yɛtɛ sɔtɔɛ","chapter":"39","verse":"32","text":"Hɔrɔmɔlingira xa wali raɲɔn na ki nɛ, Ala mixi lima dɛnnaxɛ. Isirayilakae a birin naba nɛ alɔ Alatala Munsa yamari ki naxɛ."},{"book":"Yɛtɛ sɔtɔɛ","chapter":"39","verse":"33","text":"E naxa hɔrɔmɔlingira xanin Munsa xɔn ma nun a se birin:"},{"book":"Yɛtɛ sɔtɔɛ","chapter":"39","verse":"34","text":"hɔrɔmɔlingira makotosee,"},{"book":"Yɛtɛ sɔtɔɛ","chapter":"39","verse":"35","text":"saatɛ kankira nun a xa wuri kuyee,"},{"book":"Yɛtɛ sɔtɔɛ","chapter":"39","verse":"36","text":"teebili,"},{"book":"Yɛtɛ sɔtɔɛ","chapter":"39","verse":"37","text":"lanpui dɔxɔse xɛɛma daaxi,"},{"book":"Yɛtɛ sɔtɔɛ","chapter":"39","verse":"38","text":"Surayi sɛrɛxɛbade xɛɛma daaxi,"},{"book":"Yɛtɛ sɔtɔɛ","chapter":"39","verse":"39","text":"sɛrɛxɛbade wure gbeeli daaxi,"},{"book":"Yɛtɛ sɔtɔɛ","chapter":"39","verse":"40","text":"tɛtɛ dugie,"},{"book":"Yɛtɛ sɔtɔɛ","chapter":"39","verse":"41","text":"sɛrɛxɛdubɛe xa sose naxee rawalima yire sɛniyɛnxi kui,"},{"book":"Yɛtɛ sɔtɔɛ","chapter":"39","verse":"42","text":"Isirayilakae naxa na wali birin naba, alɔ Alatala a yamari Munsa bɛ ki naxɛ."},{"book":"Yɛtɛ sɔtɔɛ","chapter":"39","verse":"43","text":"Munsa to na wali birin to a rabaxi alɔ Alatala a yamari ki naxɛ, a naxa duba Isirayilakae bɛ."}]}