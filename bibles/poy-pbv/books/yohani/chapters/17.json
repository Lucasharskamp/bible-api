{"data":[{"book":"Yohani","chapter":"17","verse":"1","text":"Yesu pakamaliriti kutakula aga, kalola kumpindi, kalonga. “Tati, shipindi shisoka! Gumkwisi mwana gwaku su Mwana kapati kukukwisa gwenga."},{"book":"Yohani","chapter":"17","verse":"2","text":"Gumupiti uwezu kwa wantu woseri, su guwayupi ukomu wa mashaka goseri woseri awa wagunupiti."},{"book":"Yohani","chapter":"17","verse":"3","text":"Na ukomu wa mashaka goseri ndo awu, kukumana gwenga yaguwera gweka yaku Mlungu gwa nakaka na kumana Yesu Kristu, yagumtumiti."},{"book":"Yohani","chapter":"17","verse":"4","text":"Neni nuulanguziya ukwisa waku pasipanu, ntenda kala lihengu lyagunupiti ntendi."},{"book":"Yohani","chapter":"17","verse":"5","text":"Tati! Gunkwisi pawulongolu paku vinu, ukwisa ulii yatuweriti nawu pamuhera pamberi pa kunyawa pasipanu."},{"book":"Yohani","chapter":"17","verse":"6","text":"“Nukutenda gumanikani kwa wantu walii wagunupiti kulawa pasi panu. Waweriti wantu wakuwi. Na gwenga gunupiti waweri waneni. Womberi washipikanira shisoweru shakuwi,"},{"book":"Yohani","chapter":"17","verse":"7","text":"na vinu wavimana handa kila shagunupiti shilawa kwagwenga."},{"book":"Yohani","chapter":"17","verse":"8","text":"Nuwapanani ujumbi ulii wagunupiti na womberi wawuwanka, wavimana nakaka ndawiti kwagwenga na wajimira handa gwenga guntumiti."},{"book":"Yohani","chapter":"17","verse":"9","text":"“Nuwaluwira awa. Nuwaluwira ndiri wantu woseri wa pasipanu kumbiti nuwaluwira wagunupiti, mana ndo waku."},{"book":"Yohani","chapter":"17","verse":"10","text":"Vyoseri vyawera navi ndo vyaku na vyaku ndo vyaneni na ukwisa waneni uwonikana pakati pa wantu wagunupiti."},{"book":"Yohani","chapter":"17","verse":"11","text":"Na vinu niza kwakuwi, namulamu ndiri kayi pasipanu, kumbiti womberi wamulamu pasipanu. Tati Mnanagala! Kwa likakala lya litawu lyaku lyagunupiti, shondi shondi guwatuli weri su waweri yumu gambira twenga ntambu yatuwera yumu."},{"book":"Yohani","chapter":"17","verse":"12","text":"Pamuweriti nawomberi, neni nuwalolera weri kwa likakala lya litawu lyaku lyagunupiti. Neni nuwalolera, kwahera ata yumu gwawu yakagamiriti, kumbiti ulii yumu yakagamiriti, su Malembu Mananagala gapati kutimirika."},{"book":"Yohani","chapter":"17","verse":"13","text":"Na, vinu niza kwagwenga na ntakula vitwatira avi pasipanu, su waweri na nemeleru ikamilika mumyoyu mwawu."},{"book":"Yohani","chapter":"17","verse":"14","text":"Nuwayupiti ujumbi waku na wantu wa pasipanu wawakalalira toziya womberi wa pasipanu ndiri, gambira neni gwa pasipanu ndiri."},{"book":"Yohani","chapter":"17","verse":"15","text":"Nduwa ndiri guwawusiyi pasipanu, kumbiti nduwa guwaloleri na mkondola uliya."},{"book":"Yohani","chapter":"17","verse":"16","text":"Womberi wa pasi panu ndiri, handa viraa ntambu yanwera ndiri gwa pasipanu."},{"book":"Yohani","chapter":"17","verse":"17","text":"Guwapungi waweri wagwenga munakaka, shisoweru shaku ndo shanakaka."},{"book":"Yohani","chapter":"17","verse":"18","text":"Ntakula viraa ntambu yaguntumiti pasipanu, naneni viraa nuwatuma womberi pasipanu,"},{"book":"Yohani","chapter":"17","verse":"19","text":"na kwajili yawu, namweni neni nulitula kwa gwenga su nawomberi viraa wapungwi muunakaka."},{"book":"Yohani","chapter":"17","verse":"20","text":"“Nuwaluwira awa ndiri hera, kumbiti nuwaluwira viraa woseri yawajimira toziya ya ujumbi awu."},{"book":"Yohani","chapter":"17","verse":"21","text":"Nduwa su woseri waweri yumu. Tati! Nduwa waweri mngati mwa twenga gambira viraa gwenga ntambu yaguwera mngati mwaneni, naneni mngati mwaku. Nduwa waweri yumu su pasipanu papati kujimira handa gwenga guntumiti."},{"book":"Yohani","chapter":"17","verse":"22","text":"Neni nuwapanani ukwisa ulaa uliya wagunupiti neni, su waweri shintu shimu gambira twenga ntambu yatuwera yumu,"},{"book":"Yohani","chapter":"17","verse":"23","text":"neni, namngati mwawu nagwenga mngati mwangu, nduwa wakamiliki na waweri yumu, su wantu wa pasipanu wapati kumana gwenga guntumiti na guwafiri womberi ntambu yagunfira neni."},{"book":"Yohani","chapter":"17","verse":"24","text":"“Tati! Nfira awa wagunupiti waweri pamuhera naneni palaa panu, su wawoni ukwisa waneni wagunupiti, toziya gunfiriti neni pamberi pa kunyawa pasipanu."},{"book":"Yohani","chapter":"17","verse":"25","text":"Tati Muheri! Wantu wa pasipanu wakumana ndiri, kumbiti neni nukumana. Awa wavimana handa gwenga guntumiti."},{"book":"Yohani","chapter":"17","verse":"26","text":"Nukutenda gumanikani, na haendereyi kutenda hangu, su ufiru yaguwera nawu kwaneni uweri mngati mwawu, naneni hanweri mngati mwawu.”"}]}