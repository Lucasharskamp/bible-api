{"data":[{"book":"Fitowa","chapter":"27","verse":"1","text":"“Ka gina bagade da itacen ƙirya, mai tsawo kamu uku, zai zama murabba’i, mai tsawo kamu biyar, fāɗi kuma kamu biyar."},{"book":"Fitowa","chapter":"27","verse":"2","text":"Ka yi masa ƙaho a kowace kusurwan nan huɗu, domin bagade da ƙahoni duk su zama ɗaya, ka dalaye bagade da tagulla."},{"book":"Fitowa","chapter":"27","verse":"3","text":"Ka yi duk kayan aikinsa da tagulla, tukwanensa na ɗiban toka, da manyan cokula, da kwanonin yayyafawa, da cokula masu yatsotsi don nama da kuma farantai domin wuta."},{"book":"Fitowa","chapter":"27","verse":"4","text":"Ka yi raga na tagulla dominsa, ka kuma yi zoben tagulla a kowace kusurwan nan huɗu na bagaden."},{"book":"Fitowa","chapter":"27","verse":"5","text":"Ka sa ragar a ƙarƙashin bagade domin tă kai tsakiyar bagade."},{"book":"Fitowa","chapter":"27","verse":"6","text":"Ka yi wa bagaden sanduna da itacen ƙirya, ka dalaye su da tagulla."},{"book":"Fitowa","chapter":"27","verse":"7","text":"Za a zura sandunan a cikin zoban saboda su kasance a gefe biyu na bagade a lokacin da ake ɗaukarsa."},{"book":"Fitowa","chapter":"27","verse":"8","text":"Ka yi bagaden da katakai, sa’an nan ka robe cikinsa. Ka yi shi bisa ga fasalin da aka nuna maka a bisa dutsen."},{"book":"Fitowa","chapter":"27","verse":"9","text":"“Ka yi fili domin tabanakul. Tsawon gefen kudu zai zama kamu ɗari da labulen da aka yi da zaren lili mai kyau,"},{"book":"Fitowa","chapter":"27","verse":"10","text":"da katakai ashirin da rammukan tagulla ashirin da ƙugiyoyin azurfa da kuma rammuka a kan katakai."},{"book":"Fitowa","chapter":"27","verse":"11","text":"A wajen arewa shi ma, tsawon yă zama ƙafa ɗari. Ka kama labulen da ƙugiyoyin da aka yi da azurfa waɗanda aka manna a kan ƙarfen da aka dalaye da azurfa."},{"book":"Fitowa","chapter":"27","verse":"12","text":"“Faɗin ƙarshen filin a yamma zai zama kamu hamsin. A kuma sa labule tare da rammuka goma da kuma katakai goma."},{"book":"Fitowa","chapter":"27","verse":"13","text":"A wajen gabas can ƙarshe, wajen fitowar rana, fāɗin filin zai zama kamu hamsin."},{"book":"Fitowa","chapter":"27","verse":"14","text":"Tsayin labulen ƙofa na gefe ɗaya zai zama kamu goma sha biyar, da katakai uku tare da rammukansu uku,"},{"book":"Fitowa","chapter":"27","verse":"15","text":"haka kuma tsayin labule na wancan gefen, zai zama kamu goma sha biyar, da katakai uku tare da rammukansu uku."},{"book":"Fitowa","chapter":"27","verse":"16","text":"“Domin ƙofar tentin, a saƙa labule mai tsayin kamu ashirin da lallausan zaren lilin mai ruwan shuɗi, da shunayya, da jan zare, mai aikin gwani, da katakai huɗu tare da rammukansu huɗu."},{"book":"Fitowa","chapter":"27","verse":"17","text":"Duk katakan da suke kewaye da filin, za a yi musu maɗaurai na azurfa da kuma ƙugiyoyi, da rammukan tagulla."},{"book":"Fitowa","chapter":"27","verse":"18","text":"Tsayin filin zai zama kamu ɗari, fāɗinsa kuma kamu hamsin, tsayin labulensa na lallausan zaren lilin zai zama kamu biyar, a kuma yi rammukansa da tagulla."},{"book":"Fitowa","chapter":"27","verse":"19","text":"Dukan sauran kayan da aka yi amfani da su a aikin wannan tabanakul, ko da wanda irin aiki ne za a yi da su, har da dukan dogayen turakunsa da na filin, za a yi su da tagulla ne."},{"book":"Fitowa","chapter":"27","verse":"20","text":"“Ka umarci Isra’ilawa su kawo tsabtataccen mai, tatacce daga zaitun domin fitilu, saboda fitilun su yi ta ci a koyaushe."},{"book":"Fitowa","chapter":"27","verse":"21","text":"A cikin Tentin Sujada, a waje da labulen da yake a gaban Akwatin Alkawari, Haruna da ’ya’yansa za su sa fitilu su yi ta ci a gaban Ubangiji, daga yamma har safiya. Wannan za tă zama dawwammamiyar farilla a cikin Isra’ila har tsararraki masu zuwa."}]}