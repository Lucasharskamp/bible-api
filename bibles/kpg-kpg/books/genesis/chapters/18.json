{"data":[{"book":"Genesis","chapter":"18","verse":"1","text":"Dimaadua gu haga gida gi Abraham hoohoo gi nia laagau dabu ala i Mamre. Gei Abraham e noho i di ngudu di bontai dono hale laa i di madagoaa dela koia gu welengina i di laangi deelaa."},{"book":"Genesis","chapter":"18","verse":"2","text":"Mee ga mmada aga hua ga gidee ia nia daane dogodolu e tuu i golo. Dono madagoaa hua dela ne gidee ia digaula, gei mee gu du gi nua hagalimalima, guu hana gi malaelae belee heetugi gi digaula, gaa bala loo gi lala ono hadumada guu tale i di gelegele.18.2 Hebrews 13.2"},{"book":"Genesis","chapter":"18","verse":"3","text":"Mee ga helekai, “Digau nei, dumaalia mai, goodou hudee diagia dogu hale gi muli ge digi hagamolooloo mai. Deenei au go di godou hege."},{"book":"Genesis","chapter":"18","verse":"4","text":"Nnoo mua gi gaamai nia wai e tono godou wae, goodou ga hagamolooloo i kinei i lala di laagau deenei."},{"book":"Genesis","chapter":"18","verse":"5","text":"Au ga gaamai nia meegai dulii e hai goodou gi maaloo i di godou hula i di godou ala. Goodou gu hagalaamua au i di godou loomoi gi dogu hale e noho ai, dumaalia mai mua. Au e hege adu gi goodou.”"},{"book":"Genesis","chapter":"18","verse":"6","text":"Abraham ga hagalimalima gi lodo di hale laa, ga helekai gi Sarah, “Hagalimalima kae ina au palaawaa ala koia e humalia, heia au palaawaa.”"},{"book":"Genesis","chapter":"18","verse":"7","text":"Gei mee gaa lele gi di hagabuulinga manu, ga gowaga dana damaa kau dulii dela e bedi gei e balabala ono goneiga, gaa wanga gi tangada hai hegau e hagatogomaalia hagalimalima."},{"book":"Genesis","chapter":"18","verse":"8","text":"Mee gaa kae ana milugu maangoo, mono milugu, mono goneiga tamaa kau, gaa higi gi mua nia daane aalaa. Gei digaula ga miami gei Abraham e duu hua i baahi digaula i lala di laagau."},{"book":"Genesis","chapter":"18","verse":"9","text":"Digaula ga heeu gi mee, “Dehee doo lodo go Sarah?”"},{"book":"Genesis","chapter":"18","verse":"10","text":"Tangada e dahi i digaula ga helekai, “Nia malama e hiwa i golo, gei au ga hanimoi labelaa, gei doo lodo go Sarah gaa hai dana dama daane.”"},{"book":"Genesis","chapter":"18","verse":"11","text":"Abraham mo Sarah gu mmaadua huoloo, gei Sarah la guu noho gu hagalee hai ono magi malama."},{"book":"Genesis","chapter":"18","verse":"12","text":"Sarah ga gadagada hua i ono lodo ga helekai, “Dolomeenei gei au dela gu madua gu hai gee, au e mee di hai dagu dama? Gei dogu lodo hogi la gu madumadua labelaa.”18.12 1 Peter 3.6"},{"book":"Genesis","chapter":"18","verse":"13","text":"Gei Dimaadua ga heeu gi Abraham, “Ma e aha dela Sarah e gadagada e helekai boloo, ‘E hai behee? Au e mee di hai dagu dama gei au gu madumadua huoloo?’"},{"book":"Genesis","chapter":"18","verse":"14","text":"Ma iai di mee i golo e haingadaa i baahi o Dimaadua? Au dela ne hai bolo nia malama e hiwa gei Au ga hanimoi labelaa gei Sarah gaa hai dana dama.”18.14 Luke 1.37"},{"book":"Genesis","chapter":"18","verse":"15","text":"Sarah gu madagu, gei mee ga hagammuni ana helekai, ga helekai, “Au digi gadagada.”"},{"book":"Genesis","chapter":"18","verse":"16","text":"Gei nia daane ga hagatanga gaa hula gi di gowaa dela e mee di mmada ia ginaadou gi Sodom, gei Abraham gaa hana i muli digaula belee hagau digaula gii hula i di nadau ala."},{"book":"Genesis","chapter":"18","verse":"17","text":"Gei Dimaadua gaa hai anga hua gi de Ia, “Au hagalee hagammuni i Abraham dagu mee dela gaa hai."},{"book":"Genesis","chapter":"18","verse":"18","text":"Di hagadili a maa gaa hai tenua damana ge maaloo, gei Au ga haga maluagina nia henua huogodoo mai i mee."},{"book":"Genesis","chapter":"18","verse":"19","text":"Au ne hilihili a mee belee hai a mee gi helekai gi ana dama daane mo dono hagadili bolo ginaadou gi hagalongo mai gi di Au, gei gi heia nia mee ala e humalia ge donu. Maa digaula gaa hai beenei, gei Au gaa hai nia mee huogodoo ala ne hagababa ko Au gi mee.”"},{"book":"Genesis","chapter":"18","verse":"20","text":"Gei Dimaadua ga helekai gi Abraham, “Ma iai nia helekai hagahuaidu e hai baahi gi Sodom mo Gomorrah, gei nadau huaidu gu llauehaa."},{"book":"Genesis","chapter":"18","verse":"21","text":"Au e hai gii hana gi lala e mmada be di hagahuaidu dela ne hagalongo ginai Au le e donu be deeai.”"},{"book":"Genesis","chapter":"18","verse":"22","text":"Gei nia daane dogolua gu hagatanga gu lloo adu beelaa gi Sodom, gei Dimaadua le e noho hua i baahi o Abraham."},{"book":"Genesis","chapter":"18","verse":"23","text":"Abraham ga menege ang gi Dimaadua, ga heeu gi Mee, “Goe ga daaligi hua digau humalia dalia digau huaidu?"},{"book":"Genesis","chapter":"18","verse":"24","text":"Dolomaa ma ga iai digau humalia e madalima i lodo di waahale, gei Goe e oho hua di waahale hagatau deelaa? Goe hagalee gaa dugu nia daangada o di waahale e hagamouli i di gili digau madalima aalaa?"},{"book":"Genesis","chapter":"18","verse":"25","text":"E donu Goe hagalee daaligi digau humalia dalia digau huaidu! Di mee deelaa e huaidu, Goe e deemee di hai beelaa! Maa goe guu hai di maa, gei digau humalia la ga daaligi dalia digau huaidu. Deelaa la di mee e deemee di hai! Tangada dela e haga donu ana mee huogodoo i henuailala, le e hai gii hai ana mee gii donu hagahumalia.”"},{"book":"Genesis","chapter":"18","verse":"26","text":"Gei Dimaadua ga helekai, “Maa Au gaa gida digau humalia e madalima i Sodom, gei Au e dugu hua hagamouli nia daangada o di waahale huogodoo mai i digaula.”"},{"book":"Genesis","chapter":"18","verse":"27","text":"Abraham ga helekai labelaa, “Meenei Tagi, hudee heheia mua dagu helekai maaloo i dagu helehelekai adu gi di Goe. Au tangada hua, hagalee ogu donu ai belee helehelekai i di gili nia mee."},{"book":"Genesis","chapter":"18","verse":"28","text":"Gei dolomaa ma ga iai digau e mada haa maa lima hua e humalia, hagalee digau madalima, gei Goe e oho hua di waahale dogomaalia idimaa dela digau dogolima gu hogoohi mai?”"},{"book":"Genesis","chapter":"18","verse":"29","text":"Abraham ga helekai labelaa, “Dolomaa ma gaa hai digau hua e mada haa.”"},{"book":"Genesis","chapter":"18","verse":"30","text":"Abraham ga helekai, “Meenei Tagi, hudee heheia mua, Goe hudee hagawelewele, au e hai gi helekai labelaa bolo ma e hai behee, be dolomaa ma ga iai digau hua e motolu?”"},{"book":"Genesis","chapter":"18","verse":"31","text":"Abraham ga helekai, “Hudee heheia loo agu helekai mada maaloo ala e helehelekai adu gi di Goe, meenei Tagi. Dolomaa ma ga iai hua digau e madalua.”"},{"book":"Genesis","chapter":"18","verse":"32","text":"Abraham ga helekai, “Hudee heheia mua, Goe hudee hagawelewele mai gi di au, meenei Tagi, au gaa hai adu hua dagu helekai hagamuliagina deenei: Ma e hai behee, dolomaa ma ga iai digau hua dilongoholu i golo?”"},{"book":"Genesis","chapter":"18","verse":"33","text":"Muli o Mee ne lawa ana helekai gi Abraham, gei Dimaadua gaa hana gi daha mo mee, gei Abraham gaa hana gi muli gi dono guongo."}]}