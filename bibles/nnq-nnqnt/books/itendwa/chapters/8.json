{"data":[{"book":"Itendwa","chapter":"8","verse":"1","text":"Sauli ngalola ukomigwa kwa Stefano nga tela."},{"book":"Itendwa","chapter":"8","verse":"2","text":"Bandu abampala Nnoongo ngabanchika Stefano nu kunkokalakea kwa nguto ngolongwa."},{"book":"Itendwa","chapter":"8","verse":"3","text":"Nambu Sauli ngatumbu kukikoma kikuta cha bandu abunhwamini Kilisto. Ngajenda kila nyumba, ngabapia panja abaamine, akinalome na akikege, ngababeka mukipungo."},{"book":"Itendwa","chapter":"8","verse":"4","text":"Abaamine abapwilikine, ngabajenda kila paali bakatangacha Nhwalo Gwambone."},{"book":"Itendwa","chapter":"8","verse":"5","text":"Filipo ngaika pikilambo chuku Samalia nu kuntangacha Kilisto Nkomboi ojwapambuligwe na Nnoongo kwa bandu ba penia."},{"book":"Itendwa","chapter":"8","verse":"6","text":"Bandu ngabakongana kupenakia nhwalo gwa Filipo nu kuibona ikobo eyaikamula."},{"book":"Itendwa","chapter":"8","verse":"7","text":"Michepela ngijapita bandu ndu kwa nguto ngolongwa, na bandu ajingi abakiba bapolite mmele na nangwaba ngabalamiigwa."},{"book":"Itendwa","chapter":"8","verse":"8","text":"Kuyenie ngukube na laa ngolongwa pikilambo chenie."},{"book":"Itendwa","chapter":"8","verse":"9","text":"Pakiba na mundu jumwe ojwakemigwa Simoni ojwakiba atei uwabe gwakwe pikilambo chenie kukingobu na kaomwayanga bandu ba Samalia, ngakikema jwombe mundu nkolongwa."},{"book":"Itendwa","chapter":"8","verse":"10","text":"Bandu boa, bunuloi na akaocho, ngabampenakia bakalenga, “Simoni nga makakala ga Nnoongo agakemigwa, ‘Makakala Makolongwa.’ ”"},{"book":"Itendwa","chapter":"8","verse":"11","text":"Simoni ngabauta bandu ajingi nukuomongwa kwa machoba goa kwa magambu ga uwabe gwakwe."},{"book":"Itendwa","chapter":"8","verse":"12","text":"Nambu ngubunhwamini nhwalo gwa Filipo kunhwalo gwa mbone gwa Kingwana cha Nnoongo na kwa liina lya Yesu Kilisto, akinalome na akikege ngababatichigwa."},{"book":"Itendwa","chapter":"8","verse":"13","text":"Na mwene Simoni ngaamini, nu kuboka pa kubatichigwa ngabe akakengamana na Filipo na ngaomongwa apaibona ikobo eikiba ikatendigwa."},{"book":"Itendwa","chapter":"8","verse":"14","text":"Achandundame ba Kuyelusalemu ngabajoa kube bandu ba Samalia bapokelinge lilobe lya Nnoongo, kuyenie ngabankinga Petulo na Yohana ku Samalia."},{"book":"Itendwa","chapter":"8","verse":"15","text":"Pabaikangaga ngabanng'ongale Nnoongo bape Uhuke jwa Chwapi."},{"book":"Itendwa","chapter":"8","verse":"16","text":"Gambu kingobu chenie Uhuke jwa Chwapi akiba tango anaikaje kumundu jwajoa kati jabe, bakiba babatichigwe tu kuliina lya Angwana ana Yesu."},{"book":"Itendwa","chapter":"8","verse":"17","text":"Penia Petulo na Yohana ngababekelanga maboko abaamine, na angweto ngabapokela Uhuke jwa Chwapi."},{"book":"Itendwa","chapter":"8","verse":"18","text":"Penia Simoni ngalola kube abaamine bapokalinge Uhuke jwa Chwapi kwakabekelanga maboko ga achandundame. Kuyenie ngapala kape uloi Petulo na Yohana,"},{"book":"Itendwa","chapter":"8","verse":"19","text":"na ngalenga, “Umbegange na nenga kinala chenie kupala mundu jwajoa ojumba kummeke maboko, apoke Uhuke jwa Chwapi.”"},{"book":"Itendwa","chapter":"8","verse":"20","text":"Nambu Petulo ngannyanga jwenio, “Mwe nnyomoke nu uloi gwinu magambu nkita nhwotwile kuemela hupo ya Nnoongo ku uloi!"},{"book":"Itendwa","chapter":"8","verse":"21","text":"Nkwetije kilebe chachoa wala mpaligweje muliengo lito, magambu mwojo gwinu ubi telaje nnongi ja mio ga Nnoongo."},{"book":"Itendwa","chapter":"8","verse":"22","text":"Kuyenie, nnape ubaja gwinu gongo na majope Angwana na bombe baotwile kunnekekea mawacho ginu."},{"book":"Itendwa","chapter":"8","verse":"23","text":"Gambu ne nammona mwe ntweli bwiu na mapungwa ba ndela jinu mbaja.”"},{"book":"Itendwa","chapter":"8","verse":"24","text":"Simoni ngannenge Petulo na Yohana, “Chonde unnyopele kwa Angwana, ibe lyakambataje wala limwe kati ja genia agannongalinge.”"},{"book":"Itendwa","chapter":"8","verse":"25","text":"Kuboka pa Petulo na Yohana kuchalakicha nu kutangacha nhwalo gwa Angwana, ngababuja Kuyelusalemu. Apabakiba bakabuja undela ngabatangacha Nhwalo Gwambone pi ijiji ndu ya Samalia."},{"book":"Itendwa","chapter":"8","verse":"26","text":"Mpakachi jwa Angwana kuboka kumbengu ngannengela Filipo, “Mpanganike nnyende kubanda kupetela ndela ejiboke Kuyelusalemu kujenda ku Gaza.” Ndela jenie kupetekaje machoba ganga."},{"book":"Itendwa","chapter":"8","verse":"27","text":"Filipo ngapanganika, ngatumbu mwanja. Kingobucho kukiba na mundu jumwe Muethiopia, mmeka uloi jwa linyongolo jwa Kandeke juku Ethiopia, ojwabekigwe panani ja ilebe yakwe yoa, na akiba ajeile Kuyelusalemu kunng'ongalela Nnoongo na kingobu chenie akiba akabuja kachakwe mumutuka jakwe jukuuta."},{"book":"Itendwa","chapter":"8","verse":"28","text":"Apakiba mumwanja akiba akachoma kitabu cha nnondoli Isaya."},{"book":"Itendwa","chapter":"8","verse":"29","text":"Uhuke jwa Chwapi ngannengela Filipo, “Nnyende mpaka ku mutuka makatame papipi najo.”"},{"book":"Itendwa","chapter":"8","verse":"30","text":"Filipo ngabutukila papipi na mutuka, ngannyoa mundu jwenio akachoma paali pa kitabu cha nnondoli Isaya. Penia Filipo ngankonya, “Bo, magamanyi genia ganchoma?”"},{"book":"Itendwa","chapter":"8","verse":"31","text":"Mundu jwenio ngannyanga, “Nhotola bo kumanya panga mundu kunongolea?” Penia ngampembela Filipo aombele mumutuka atame pamwe nakwe."},{"book":"Itendwa","chapter":"8","verse":"32","text":"Paali pa majandiko Gachwapi apakiba akachoma pakiba paandikigwe yene,"},{"book":"Itendwa","chapter":"8","verse":"33","text":"Ngakachipiigwa na ngajimigwa echapala."},{"book":"Itendwa","chapter":"8","verse":"34","text":"Mwethopia jwenio ngannengela Filipo, “Unengele, nnondoli jwenio alenga nhwalo nike? Alenga ilebe yenje gambu gakwe mwene andaje magambu ga mundu jonge?”"},{"book":"Itendwa","chapter":"8","verse":"35","text":"Penia, Filipo ngatumbula upapa pa Majandiko Gachwapi, ngannengela Nhwalo Gwambone gwa Yesu."},{"book":"Itendwa","chapter":"8","verse":"36","text":"Apabakiba tango bakajenda undela, ngabaika paali pina mache, na ofisa jwenio ngalenga, “Paali pamba mache gabile, bo kinike chikipa kunhwibila kubatichigwa?”"},{"book":"Itendwa","chapter":"8","verse":"37","text":"Filipo ngalenga, “Anda nhwamini kwa mojo gwinu gwoa nhwotwile kubatichitigwa.” Jwombe ngajanga, “Elo, amine kube Yesu Kilisto nga Mwana jwa Nnoongo.”"},{"book":"Itendwa","chapter":"8","verse":"38","text":"Penia, ofisa ngaamulicha mutuka jela jijeme, na boa Filipo na ofisa ngabaelela kumache, na Filipo ngammaticha."},{"book":"Itendwa","chapter":"8","verse":"39","text":"Apabapitanga umache Filipo ngatoligwa na Uhuke jwa Angwana. Ofisa amwenije kabele Filipo, nambu ngajendeke na mwanja gwakwe kongo aali mwojo."},{"book":"Itendwa","chapter":"8","verse":"40","text":"Filipo ajitukila abi kukilambo cha Azoto, ngapeta muilambo yoa akatangacha Nhwalo Gwambone mpaka paika kukilambo chuku Kaisalia."}]}