{"data":[{"book":"Ezechiel","chapter":"28","verse":"1","text":"Het woord van Jahweh werd tot mij gericht."},{"book":"Ezechiel","chapter":"28","verse":"2","text":"Mensenkind, ge moet tot den vorst van Tyrus zeggen: Zo spreekt Jahweh, de Heer! Uw hart was hoogmoedig; Ge hebt gemeend: Ik ben een god! Een godenwoning bezit ik Midden in zee! En hoewel ge maar een mens zijt, geen god, Verbeeldt ge u, god te zijn:"},{"book":"Ezechiel","chapter":"28","verse":"3","text":"Wijzer dan Daniël te wezen, Zodat geen geheim u verborgen blijft."},{"book":"Ezechiel","chapter":"28","verse":"4","text":"Door uw wijsheid en doorzicht Hebt ge u vermogen verworven, En goud en zilver opgehoopt In uw schatkamers."},{"book":"Ezechiel","chapter":"28","verse":"5","text":"Omdat ge zoveel verstand hadt van handel, Hebt ge uw vermogen vermeerderd, En zijt ge hoogmoedig geworden Op uw rijkdom."},{"book":"Ezechiel","chapter":"28","verse":"6","text":"Daarom spreekt Jahweh, de Heer: Omdat ge u inbeeldt, Een god te zijn:"},{"book":"Ezechiel","chapter":"28","verse":"7","text":"Daarom laat Ik vreemden op u los, De meest-barbaarse volken. Die trekken hun zwaarden tegen uw heerlijke wijsheid, En zullen uw luister besmeuren;"},{"book":"Ezechiel","chapter":"28","verse":"8","text":"In de groeve werpen ze u neer, In volle zee zult ge worden verslagen en sterven. Zult ge dan nog roepen: Ik ben god!"},{"book":"Ezechiel","chapter":"28","verse":"9","text":"Wanneer ge voor uw beulen staat; Terwijl ge maar een mens blijkt te zijn, geen god, In de handen van uw moordenaars?"},{"book":"Ezechiel","chapter":"28","verse":"10","text":"De dood der onbesnedenen zult ge sterven Door de handen van vreemden! Waarachtig, Ik heb het gezegd, Is de godsspraak van Jahweh!"},{"book":"Ezechiel","chapter":"28","verse":"11","text":"Het woord van Jahweh werd tot mij gericht."},{"book":"Ezechiel","chapter":"28","verse":"12","text":"Mensenkind, ge moet over den koning van Tyrus een klaaglied aanheffen, en hem zeggen: Zo spreekt Jahweh, de Heer! Gij waart de keur der schepping, Van wijsheid vervuld, van volmaakte schoonheid."},{"book":"Ezechiel","chapter":"28","verse":"13","text":"Gij bevondt u in Eden, de godentuin; Uw gewaad was met allerlei kostbare stenen bezet. Robijn, topaas, jaspis, chrysoliet, Onyx, jaspis, saffier, karbonkel, In goud gevat en gekast, Werden u opgezet op de dag uwer schepping."},{"book":"Ezechiel","chapter":"28","verse":"14","text":"Een cherub met uitgespreide vleugels Had Ik u tot schutse gegeven; Ge waart op de heilige godenberg, En wandelde tussen vurige stenen."},{"book":"Ezechiel","chapter":"28","verse":"15","text":"Ge waart onberispelijk sinds de dag uwer schepping, Totdat ge op onrecht werdt betrapt,"},{"book":"Ezechiel","chapter":"28","verse":"16","text":"En door uw uitgebreide handel U aan onrechtvaardige winst hebt bezondigd. Daarom heb Ik u onteerd, Verdreef Ik u van de heilige godenberg; En heeft de beschermende cherub u verjaagd, Uit het midden der vurige stenen."},{"book":"Ezechiel","chapter":"28","verse":"17","text":"Uw hart ging groot op uw pracht, En uw wijsheid hebt ge vergooid om uw luister; Daarom heb Ik u ter aarde geworpen, U voor het gezicht van koningen te kijk gesteld."},{"book":"Ezechiel","chapter":"28","verse":"18","text":"Door uw grote schuld en slechte praktijken Hebt ge uw heiligdommen ontwijd; Daarom riep Ik een vuur uit u op, dat u verteerde, Legde Ik u in as op de aarde, voor de ogen van al die u zagen."},{"book":"Ezechiel","chapter":"28","verse":"19","text":"En allen, die u kenden onder de volken, Staan stom van ontzetting om u; Een spookbeeld zijt ge geworden, Verdwenen voor eeuwig!"},{"book":"Ezechiel","chapter":"28","verse":"20","text":"Het woord van Jahweh werd tot mij gericht."},{"book":"Ezechiel","chapter":"28","verse":"21","text":"Mensenkind, ge moet uw gelaat richten naar Sidon; profeteer tegen haar"},{"book":"Ezechiel","chapter":"28","verse":"22","text":"en zeg: Zo spreekt Jahweh, de Heer! Sidon, Ik kom op u af, en zal Mij in uw midden verheerlijken, opdat men erkenne, dat Ik Jahweh ben, als Ik in haar gerichten voltrek, aan haar mijn heiligheid bewijs."},{"book":"Ezechiel","chapter":"28","verse":"23","text":"Pest stuur Ik op haar af, en bloed op haar straten. Binnen haar midden zullen verslagenen vallen, als het zwaard aan alle kanten tegen haar woedt. Zo zullen ze erkennen, dat Ik Jahweh ben!"},{"book":"Ezechiel","chapter":"28","verse":"24","text":"Dan zal er voor het huis van Israël geen pijnlijke prikkel en geen smartelijke doorn meer zijn van de kant van alle omliggende volken, die het verachten. Zo zullen ze erkennen, dat Ik Jahweh ben!"},{"book":"Ezechiel","chapter":"28","verse":"25","text":"Dit zegt Jahweh, de Heer: Als Ik het huis van Israël uit de volken, waaronder ze verstrooid zijn, bijeen heb gebracht, dan zal Ik door hen mijn heiligheid bewijzen ten aanschouwen van de volken, en zullen zij zich vestigen op hun eigen grond, die Ik aan mijn dienaar Jakob gegeven heb."},{"book":"Ezechiel","chapter":"28","verse":"26","text":"Daar zullen ze veilig wonen en huizen bouwen, wijngaarden planten en zich veilig voelen, als Ik de strafgerichten heb voltrokken aan al hun buren, die hen veracht hebben. Zo zullen zij erkennen, dat Ik, Jahweh, hun Heer ben!"}]}