{"data":[{"book":"Mahte","chapter":"22","verse":"1","text":"Jesuh naw msuimcäpnake am khyang he üng a jah mtheh betü."},{"book":"Mahte","chapter":"22","verse":"2","text":"“Khankhaw Pe cun a capaa phäh cambum khaia ngtünki Sangpuxang mat am tängki."},{"book":"Mahte","chapter":"22","verse":"3","text":"“Cambumnaka law lü buh pawi bükei law khai khine jah khü khai hea a mpyae a jah tüih, cunsepi, am law hlü u."},{"book":"Mahte","chapter":"22","verse":"4","text":"“Acunüng, a mpya kce he jah tüih betü lü, “Müei vai pyang päng ni, ka semce ja khyükseie akthaü säih jah hnim veng, ahmäi küm päng ve, cambumnaka law ua,” ti lü khine üng jah mtheh u bä’ a ti."},{"book":"Mahte","chapter":"22","verse":"5","text":"“Cunsepi, khine naw käh cuhlihei u lü animäta khut pawh khaia citei hükie: mat a loa cit lü, mat betü kdungei hüki."},{"book":"Mahte","chapter":"22","verse":"6","text":"Avang naw Sangpuxanga mpyae jah man u lü jah kpai lü ami jah hnim u."},{"book":"Mahte","chapter":"22","verse":"7","text":"“Acun Sangpuxang naw a ngjak üng thüi lü a yekape a jah tüih. A mpyae jah hnimkie cun ami van jah hnim lü ami mlüh pi mei am a jah mkhih pet."},{"book":"Mahte","chapter":"22","verse":"8","text":"Acunkäna a mpyae jah khü lü, ‘Cambumnak pyang päng ni, cunsepi, jah cükeia khyang he ei khaia am ngkawih ve u."},{"book":"Mahte","chapter":"22","verse":"9","text":"‘Tuh ta lamnuea cit hü u lü nami hmuh naküt jah va khü hü ua’ a ti."},{"book":"Mahte","chapter":"22","verse":"10","text":"Acunüng, a mpyae cun lam naküt üng cit hü u lü, ami hmuh naküt akdaw akse jah mkhäm lü jah lawpüi u se, cambumnaka im cun khin am beki."},{"book":"Mahte","chapter":"22","verse":"11","text":"“Sangpuxang cun khine jah bükteng khaia im k’uma a law üng, khin mat cambumnak suisak am jihki a hmuh."},{"book":"Mahte","chapter":"22","verse":"12","text":"“Sangpuxang naw, ‘Ka püi aw, ihawkba, cambumnaka suisak am jih lü na lawki ni?’ a ti. Cunsepi acuna khyang naw i pi am ti be."},{"book":"Mahte","chapter":"22","verse":"13","text":"22:13: Mt 8:12; 25:30; Lk 13:28“Acunüng, Sangpuxang naw a mpyae üng, ‘A kutkhawe jah pinpawk lü anghmüpnaka xawt ua. Acuia a mni cui hakyetnak am kyap khai’ a ti."},{"book":"Mahte","chapter":"22","verse":"14","text":"“Jesuh naw, “Khüa khyang da kyaw lüpi xüa khyang ngcek ve” a ti."},{"book":"Mahte","chapter":"22","verse":"15","text":"Acunüng, Pharise he naw a ngthähnak am Jesuh man vaia lam sui lü cengkie."},{"book":"Mahte","chapter":"22","verse":"16","text":"Pharise he naw ami hnukläke avang ja Heroda hnukläke avang Jesuha veia jah tüih u lü, “Saja aw, nang cun akcang na pyenki ti kami ksingki. Akce he naw ihawkba ngai khaie ti käh cäi na lü, Pamhnam naw khyang he a jah ngjak hlüa mawng khyüngtak na jah mtheiki. Isetiüng nang cun naw ua mikhmai pi am tengki."},{"book":"Mahte","chapter":"22","verse":"17","text":"“Ihawkba na ngaih jah mtheha? Mi thum naw Empero üng akhawn pet vai hin nglawiki aw, am nglawiki aw?” ami ti."},{"book":"Mahte","chapter":"22","verse":"18","text":"Acunsepi, Jesuh naw ami ngneikse jah ksing lü, “Hypocrite aw, ise nami na mhnüteikie ni?"},{"book":"Mahte","chapter":"22","verse":"19","text":"“Akhawn ngui hawia ni? Na mhnuh ua” a ti."},{"book":"Mahte","chapter":"22","verse":"20","text":"Acunüng, Jesuh naw, “Hin hin ua lup ja ua ngming ni a ve?” a ti."},{"book":"Mahte","chapter":"22","verse":"21","text":"“Empero ni,” ami ti."},{"book":"Mahte","chapter":"22","verse":"22","text":"Acun ami ngjak üng, müncan u lü akcea ami ceh tak."},{"book":"Mahte","chapter":"22","verse":"23","text":"Acuna mhnüp üng, khyang kthi am tho be khawi u tiki Sadukee avang Jesuha veia lawki he."},{"book":"Mahte","chapter":"22","verse":"24","text":"22:24: Deut 25:5“Saja aw! Mosi naw khyang mat am ca lü a thih üng, a na naw khäm be lü a casak vai. Acunüng akthia caa ngai vai,” a ti ni."},{"book":"Mahte","chapter":"22","verse":"25","text":"“Tuh a bena khyüh xüngkie, a khyu hmeinu cun a na naw a khäm be."},{"book":"Mahte","chapter":"22","verse":"26","text":"“Acukba bäa anghngihnak ja akthumnak pi am ca u lü, akhyühnak cäpa thih päihkie."},{"book":"Mahte","chapter":"22","verse":"27","text":"“Akdüta acuna nghnumi pi thiki."},{"book":"Mahte","chapter":"22","verse":"28","text":"“Acunakyase, thikie ami thawh law bea mhnüp üng, acuna nghnumi cun ngbengna khyüh üng ua khyua kya khai ni? Angtu naw ami khyunak” ti lü ami kthäh."},{"book":"Mahte","chapter":"22","verse":"29","text":"Jesuh naw jah msang lü, “Nami mkhyekie ni! Cangcim ja Pamhnama khyaihbahnak am nami ksinga phäh ni."},{"book":"Mahte","chapter":"22","verse":"30","text":"“Akthie ami thawh law bea mhnüp üng, amimi cun khankhawa khankhawngsä hea mäiha am ngkhyungla ti u."},{"book":"Mahte","chapter":"22","verse":"31","text":"“Pamhnam naw nami veia akthiea thawhnak bea mawng a pyen am nami khe khawikie aw?"},{"book":"Mahte","chapter":"22","verse":"32","text":"22:32: Ex 3:6‘Kei Abrahama Pamhnam, Isaka Pamhnam, Jakopa Pamhnam’ Pamhnam cun akthiea Pamhnama am ni, akxüngea Pamhnam ni,” ti lü, a jah mtheh."},{"book":"Mahte","chapter":"22","verse":"33","text":"Acun khyangpäe naw ami ngjak üng, a jah mtheimthang cun müncan nakie."},{"book":"Mahte","chapter":"22","verse":"34","text":"Acunüng, Sadukee jah mkhütki ti, Pharise he naw ami ksing üng alanga ngcun law u lü,"},{"book":"Mahte","chapter":"22","verse":"35","text":"22:35-40: Lk 10:25-28ami ksung üngka mat, thum ksingki naw kthähnak üng man vaia ngtängki."},{"book":"Mahte","chapter":"22","verse":"36","text":"“Saja aw, i ni Mosia thum üng akü säiha ngthupet cun?” a ti."},{"book":"Mahte","chapter":"22","verse":"37","text":"Jesuh naw, “Na Bawipa Pamhnam cun na mlung avan, na ngmüimkhya avan, ja na ksingnak avan am na mhläkphyanak vai.’"},{"book":"Mahte","chapter":"22","verse":"38","text":"“Ahin cun akdäm säih ja akü säiha ngthupeta kyaki."},{"book":"Mahte","chapter":"22","verse":"39","text":"22:39: Lev 19:18“Anghngihnak cun: ‘Na impei loceng namät na kphyanaka mäiha na kphyanak vai.’"},{"book":"Mahte","chapter":"22","verse":"40","text":"“Ahina ngthupet nghngih üng Mosia thum naküt ja sahma hea mtheimthang naküt avan phungki ni,” ti lü a jah mtheh."},{"book":"Mahte","chapter":"22","verse":"41","text":"Acunüng, Pharise he avang ami ngcun law üng Jesuh naw jah kthähki."},{"book":"Mahte","chapter":"22","verse":"42","text":"“Mesijah hin ia ni nami ngaih? Ua ksawn üngka ni?” a ti."},{"book":"Mahte","chapter":"22","verse":"43","text":"‘Acunüng Jesuh naw, “Ise ngmüimkhya naw Davit üng “Khritaw cun Bawipa aw” ti lü a khüsak?” Davit naw pyen lü,"},{"book":"Mahte","chapter":"22","verse":"44","text":"‘Bawipa naw ka bawipa üng a mtheh ta:"},{"book":"Mahte","chapter":"22","verse":"45","text":"“Davit naw Khritaw üng Bawipa ti lü a khü üng, ihawkba Mesijah cun Davita ksawn thei vai ni?” a ti."},{"book":"Mahte","chapter":"22","verse":"46","text":"U naw pi ngthu mkhap matca am pi am msang be u. Acuna mhnüp üngka naw cutei lü u naw i pi am kthäh ti u."}]}