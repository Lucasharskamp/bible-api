{"data":[{"book":"yohanaḥ","chapter":"20","verse":"1","text":"anantaraṁ saptāhasya prathamadine 'tipratyūṣe 'ndhakāre tiṣṭhati magdalīnī mariyam tasya śmaśānasya nikaṭaṁ gatvā śmaśānasya mukhāt prastaramapasāritam apaśyat|"},{"book":"yohanaḥ","chapter":"20","verse":"2","text":"paścād dhāvitvā śimonpitarāya yīśoḥ priyatamaśiṣyāya cedam akathayat, lokāḥ śmaśānāt prabhuṁ nītvā kutrāsthāpayan tad vaktuṁ na śaknomi|"},{"book":"yohanaḥ","chapter":"20","verse":"3","text":"ataḥ pitaraḥ sonyaśiṣyaśca barhi rbhutvā śmaśānasthānaṁ gantum ārabhetāṁ|"},{"book":"yohanaḥ","chapter":"20","verse":"4","text":"ubhayordhāvatoḥ sonyaśiṣyaḥ pitaraṁ paścāt tyaktvā pūrvvaṁ śmaśānasthāna upasthitavān|"},{"book":"yohanaḥ","chapter":"20","verse":"5","text":"tadā prahvībhūya sthāpitavastrāṇi dṛṣṭavān kintu na prāviśat|"},{"book":"yohanaḥ","chapter":"20","verse":"6","text":"aparaṁ śimonpitara āgatya śmaśānasthānaṁ praviśya"},{"book":"yohanaḥ","chapter":"20","verse":"7","text":"sthāpitavastrāṇi mastakasya vastrañca pṛthak sthānāntare sthāpitaṁ dṛṣṭavān|"},{"book":"yohanaḥ","chapter":"20","verse":"8","text":"tataḥ śmaśānasthānaṁ pūrvvam āgato yonyaśiṣyaḥ sopi praviśya tādṛśaṁ dṛṣṭā vyaśvasīt|"},{"book":"yohanaḥ","chapter":"20","verse":"9","text":"yataḥ śmaśānāt sa utthāpayitavya etasya dharmmapustakavacanasya bhāvaṁ te tadā voddhuṁ nāśankuvan|"},{"book":"yohanaḥ","chapter":"20","verse":"10","text":"anantaraṁ tau dvau śiṣyau svaṁ svaṁ gṛhaṁ parāvṛtyāgacchatām|"},{"book":"yohanaḥ","chapter":"20","verse":"11","text":"tataḥ paraṁ mariyam śmaśānadvārasya bahiḥ sthitvā roditum ārabhata tato rudatī prahvībhūya śmaśānaṁ vilokya"},{"book":"yohanaḥ","chapter":"20","verse":"12","text":"yīśoḥ śayanasthānasya śiraḥsthāne padatale ca dvayo rdiśo dvau svargīyadūtāvupaviṣṭau samapaśyat|"},{"book":"yohanaḥ","chapter":"20","verse":"13","text":"tau pṛṣṭavantau he nāri kuto rodiṣi? sāvadat lokā mama prabhuṁ nītvā kutrāsthāpayan iti na jānāmi|"},{"book":"yohanaḥ","chapter":"20","verse":"14","text":"ityuktvā mukhaṁ parāvṛtya yīśuṁ daṇḍāyamānam apaśyat kintu sa yīśuriti sā jñātuṁ nāśaknot|"},{"book":"yohanaḥ","chapter":"20","verse":"15","text":"tadā yīśustām apṛcchat he nāri kuto rodiṣi? kaṁ vā mṛgayase? tataḥ sā tam udyānasevakaṁ jñātvā vyāharat, he maheccha tvaṁ yadītaḥ sthānāt taṁ nītavān tarhi kutrāsthāpayastad vada tatsthānāt tam ānayāmi|"},{"book":"yohanaḥ","chapter":"20","verse":"16","text":"tadā yīśustām avadat he mariyam| tataḥ sā parāvṛtya pratyavadat he rabbūnī arthāt he guro|"},{"book":"yohanaḥ","chapter":"20","verse":"17","text":"tadā yīśuravadat māṁ mā dhara, idānīṁ pituḥ samīpe ūrddhvagamanaṁ na karomi kintu yo mama yuṣmākañca pitā mama yuṣmākañceśvarastasya nikaṭa ūrddhvagamanaṁ karttum udyatosmi, imāṁ kathāṁ tvaṁ gatvā mama bhrātṛgaṇaṁ jñāpaya|"},{"book":"yohanaḥ","chapter":"20","verse":"18","text":"tato magdalīnīmariyam tatkṣaṇād gatvā prabhustasyai darśanaṁ dattvā kathā etā akathayad iti vārttāṁ śiṣyebhyo'kathayat|"},{"book":"yohanaḥ","chapter":"20","verse":"19","text":"tataḥ paraṁ saptāhasya prathamadinasya sandhyāsamaye śiṣyā ekatra militvā yihūdīyebhyo bhiyā dvāraruddham akurvvan, etasmin kāle yīśusteṣāṁ madhyasthāne tiṣṭhan akathayad yuṣmākaṁ kalyāṇaṁ bhūyāt|"},{"book":"yohanaḥ","chapter":"20","verse":"20","text":"ityuktvā nijahastaṁ kukṣiñca darśitavān, tataḥ śiṣyāḥ prabhuṁ dṛṣṭvā hṛṣṭā abhavan|"},{"book":"yohanaḥ","chapter":"20","verse":"21","text":"yīśuḥ punaravadad yuṣmākaṁ kalyāṇaṁ bhūyāt pitā yathā māṁ praiṣayat tathāhamapi yuṣmān preṣayāmi|"},{"book":"yohanaḥ","chapter":"20","verse":"22","text":"ityuktvā sa teṣāmupari dīrghapraśvāsaṁ dattvā kathitavān pavitram ātmānaṁ gṛhlīta|"},{"book":"yohanaḥ","chapter":"20","verse":"23","text":"yūyaṁ yeṣāṁ pāpāni mocayiṣyatha te mocayiṣyante yeṣāñca pāpāti na mocayiṣyatha te na mocayiṣyante|"},{"book":"yohanaḥ","chapter":"20","verse":"24","text":"dvādaśamadhye gaṇito yamajo thomānāmā śiṣyo yīśorāgamanakālai taiḥ sārddhaṁ nāsīt|"},{"book":"yohanaḥ","chapter":"20","verse":"25","text":"ato vayaṁ prabhūm apaśyāmeti vākye'nyaśiṣyairukte sovadat, tasya hastayo rlauhakīlakānāṁ cihnaṁ na vilokya taccihnam aṅgulyā na spṛṣṭvā tasya kukṣau hastaṁ nāropya cāhaṁ na viśvasiṣyāmi|"},{"book":"yohanaḥ","chapter":"20","verse":"26","text":"aparam aṣṭame'hni gate sati thomāsahitaḥ śiṣyagaṇa ekatra militvā dvāraṁ ruddhvābhyantara āsīt, etarhi yīśusteṣāṁ madhyasthāne tiṣṭhan akathayat, yuṣmākaṁ kuśalaṁ bhūyāt|"},{"book":"yohanaḥ","chapter":"20","verse":"27","text":"paścāt thāmai kathitavān tvam aṅgulīm atrārpayitvā mama karau paśya karaṁ prasāryya mama kukṣāvarpaya nāviśvasya|"},{"book":"yohanaḥ","chapter":"20","verse":"28","text":"tadā thomā avadat, he mama prabho he madīśvara|"},{"book":"yohanaḥ","chapter":"20","verse":"29","text":"yīśurakathayat, he thomā māṁ nirīkṣya viśvasiṣi ye na dṛṣṭvā viśvasanti taeva dhanyāḥ|"},{"book":"yohanaḥ","chapter":"20","verse":"30","text":"etadanyāni pustake'smin alikhitāni bahūnyāścaryyakarmmāṇi yīśuḥ śiṣyāṇāṁ purastād akarot|"},{"book":"yohanaḥ","chapter":"20","verse":"31","text":"kintu yīśurīśvarasyābhiṣiktaḥ suta eveti yathā yūyaṁ viśvasitha viśvasya ca tasya nāmnā paramāyuḥ prāpnutha tadartham etāni sarvvāṇyalikhyanta|"}]}