{"data":[{"book":"Sams-Zgame","chapter":"48","verse":"1","text":"Ra Anumzana marerisa ne' mani'neankita Anumzantimofo rankumapina, Agri ruotge agonarera zagamera huta agi'a ahentesga hugahune."},{"book":"Sams-Zgame","chapter":"48","verse":"2","text":"Hagi Anumzamofo agonamo'a, hentofaza huno mesga hu'nege'za, maka kokankoka vahe'mo'za kenakura tusi muse nehaze. Noti kaziga Saioni agonamo'a ruotge hu'neankino hentofaza hu'nea kini ne'mofo rankuma me'ne."},{"book":"Sams-Zgame","chapter":"48","verse":"3","text":"Anumzamo'a ana kumapi mani'neno, Agra'a ana kumapinti eama huno kegava nehie."},{"book":"Sams-Zgame","chapter":"48","verse":"4","text":"Hagi ama mopafi kini vahe'mo'za sondia vahezmia erimago hu'za ana rankumara hara hunte'naku urava'o nehaze."},{"book":"Sams-Zgame","chapter":"48","verse":"5","text":"Hianagi e'zama eme nege'za antri nehu'za, tusi zamagogogu nehu'za, atre'za koro fre'naze."},{"book":"Sams-Zgame","chapter":"48","verse":"6","text":"Zamagrira tusi zamahirahi nerege'za, a'nemo'za mofavre kasenteku zamatagu nehazankna hu'naze."},{"book":"Sams-Zgame","chapter":"48","verse":"7","text":"Hagi kagra zage hanati kazigati hanavenentake zaho'mo Tasisi kumate hanave venterami eri tagana taganu vazitreankna hunka kagra zamahe vagare'nane."},{"book":"Sams-Zgame","chapter":"48","verse":"8","text":"Ke'age nehazageta ana rankumamofo konarari'agura antahi'nonanagi, Monafi sondia vahe'mofo Ra Anumzamofo rankumara menina tagra tavufinti kone. E'i ana kumara tagri Anumzamofo rankumakino Agra'a kegava huvava hugahie."},{"book":"Sams-Zgame","chapter":"48","verse":"9","text":"Anumzamoka mono nonka'afina mani'neta, vagaore kavesizantetima kavesinerantana zankura tagesa antahinegamune."},{"book":"Sams-Zgame","chapter":"48","verse":"10","text":"Anumzamoka kagi'amo'ma hu'neaza hu'za zagame'ma hu'za kagima erisgama hanaza zamo'a mopa atumparega vuno eno hugahie. Hanavenentake tamaga kazampina fatgo avu'avazamo avite'ne."},{"book":"Sams-Zgame","chapter":"48","verse":"11","text":"Saioni agonafi nemaniza veamo'za muse nehanage'za, Juda mopafima me'nea kumatamimpima nemaniza vahe'mo'za muse hiho. Na'ankure Kagra fatgo kavukvama hunka vahe'ma refkoma nehana kavukava zanku anara hugahaze."},{"book":"Sams-Zgame","chapter":"48","verse":"12","text":"Saioni rankumara kaginka negenka, mani'neza kuma'ma kegavama nehaza za'za nontamima kinte'nazana hamprinka ko."},{"book":"Sams-Zgame","chapter":"48","verse":"13","text":"Kuma vihuma kino mareri'nea zana negenka, fraki hankave vihu keginama hu'nea kumara ketenka, henkama efore hu'za esnaza vahera nanekea zamasmio."},{"book":"Sams-Zgame","chapter":"48","verse":"14","text":"Na'ankure Anumzamo'a e'inahu hu'ne. Agra manivava Anumzanti mani'neankino, Agra kegava hurante'nenigeta manime vuta ufrigahune."}]}