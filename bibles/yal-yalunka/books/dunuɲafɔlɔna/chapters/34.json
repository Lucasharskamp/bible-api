{"data":[{"book":"Dunuɲa Fɔlɔna","chapter":"34","verse":"1","text":"Yaxubaa dii tɛmɛn Dina, Leya naxan barixi Yaxuba xa, na yi siga Siken ɲaxanle xɔntɔndeni."},{"book":"Dunuɲa Fɔlɔna","chapter":"34","verse":"2","text":"Xamori a dii xɛmɛn Siken, Xiwin naxan findixi na yamanan mangan na, na to Dina to, a yi fu a ma a yi a rayagi."},{"book":"Dunuɲa Fɔlɔna","chapter":"34","verse":"3","text":"Yaxubaa dii tɛmɛn Dinaa xanuntenyaan yi lu Siken fatini. A yi fala ɲaxumɛne ti a xa."},{"book":"Dunuɲa Fɔlɔna","chapter":"34","verse":"4","text":"A yi a fala a baba Xamori xa, a naxa, “Dii tɛmɛni ito maxandi n xa alogo n xa a dɔxɔ.”"},{"book":"Dunuɲa Fɔlɔna","chapter":"34","verse":"5","text":"Yaxuba yi a mɛ, a bata a dii tɛmɛn Dina rayagi. Na waxatini, a diine yi sa xɛɛn ma xuruseene fɔxɔ ra. A mi sese fala han ne so waxatini."},{"book":"Dunuɲa Fɔlɔna","chapter":"34","verse":"6","text":"Siken baba Xamori yi siga Yaxuba konni a xa sa falan ti a xa."},{"book":"Dunuɲa Fɔlɔna","chapter":"34","verse":"7","text":"Yaxuba a diine to keli xɛɛn ma, e yi na feen mɛ naxan danguxi. E yi e yomayaan to, e bɔɲɛn yi te ki faɲi bayo Siken bata yi fu Yaxuba a dii tɛmɛn ma, a mi lan a xa naxan liga Isirayila bɔxɔni."},{"book":"Dunuɲa Fɔlɔna","chapter":"34","verse":"8","text":"Xamori yi a fala e xa, a naxa, “Dii tɛmɛni ito rafanxi n ma dii xɛmɛn Siken nan ma a sɔndɔmɛn birin na. Yandi, ɛ xa a fi a ma, a xa findi a ɲaxanla ra."},{"book":"Dunuɲa Fɔlɔna","chapter":"34","verse":"9","text":"En findi bitanmane ra. Ɛ xa ɛ dii tɛmɛne fi nxu ma alogo nxu xa e dɔxɔ. Nayi, ɛ fan nɔɛ nɛn nxu gbeene dɔxɛ."},{"book":"Dunuɲa Fɔlɔna","chapter":"34","verse":"10","text":"Ɛ fama nɛn ludeni nxu dɛxɔn ma, bɔxɔni ito yi rabi ɛ xa. Ɛ nɔɛ dɔxɛ nɛn be, ɛ yulayaan liga alogo ɛ xa hɛrisigɛn sɔtɔ.”"},{"book":"Dunuɲa Fɔlɔna","chapter":"34","verse":"11","text":"Siken yi a fala Dina baba nun a tada xa, a naxa, “Ɛ diɲa n ma, ɛ ɲɛnige faɲin ti n xa. Ɛ wama seen naxan xɔn, ɛ xa na fala n xa, n xa a so ɛ yii."},{"book":"Dunuɲa Fɔlɔna","chapter":"34","verse":"12","text":"Ɛ nɔɛ futu se gbegbe maxɔdinɲɛ nɛn n ma e nun kiseene. Ɛ na seen naxan birin maxɔdin n ma, n nɔɛ a birin soɛ ɛ yii nɛn alogo n xa dii tɛmɛni ito dɔxɔ.”"},{"book":"Dunuɲa Fɔlɔna","chapter":"34","verse":"13","text":"Yaxubaa diine yi yanfa falan ti Siken nun a baba Xamori xa, bayo Siken bata yi e xunyɛn Dina rayagi."},{"book":"Dunuɲa Fɔlɔna","chapter":"34","verse":"14","text":"E yi a fala e xa, e naxa, “Nxu mi nɔɛ nxu xunyɛ ɲaxalanmaan fiyɛ muxun ma naxan mi banxulanxi. A findima yagin nan na nxu xa."},{"book":"Dunuɲa Fɔlɔna","chapter":"34","verse":"15","text":"Xa nxu fa nxu xuiin soma ɛ yii, fɔ en lan ito ma. Xɛmɛn naxan birin ɛ konni, e lan nɛn e xa banxulan alo nxu tan."},{"book":"Dunuɲa Fɔlɔna","chapter":"34","verse":"16","text":"Na waxatini nxu nɔɛ nxɔ dii tɛmɛne fiyɛ ɛ ma nɛn, ɛ yi e dɔxɔ. Nxu fan ɛ gbeene dɔxɔma nɛn, nxu luma ɛ dɛxɔn ma na waxatini, en birin yi findi yama kedenna ra."},{"book":"Dunuɲa Fɔlɔna","chapter":"34","verse":"17","text":"Koni xa ɛ mi fa sa tin ɛ banxulandeni, nxu nxu xunyɛ ɲaxalanmaan nasuxuma nɛn, nxu fa keli be.”"},{"book":"Dunuɲa Fɔlɔna","chapter":"34","verse":"18","text":"Xamori nun a dii Siken yi tin falani ito ma."},{"book":"Dunuɲa Fɔlɔna","chapter":"34","verse":"19","text":"Na xɛmɛn mi bu a na feen liga, bayo Yaxuba a dii tɛmɛn bata rafan a ma. A tan nan yi binyaxi dangu a ngaxakedenne birin na."},{"book":"Dunuɲa Fɔlɔna","chapter":"34","verse":"20","text":"Xamori nun Siken yi siga yamaan malandeni taan so dɛɛn na. E yi a fala e yamaan xa, e naxa,"},{"book":"Dunuɲa Fɔlɔna","chapter":"34","verse":"21","text":"“Muxuni itoe, en ma fe faɲina e kui. E xa lu bɔxɔni ito ma, e yulayaan liga, bayo en ma bɔxɔn gbo. En nɔɛ nɛn e dii tɛmɛne dɔxɛ, en fan en ma dii tɛmɛne fima e ma nɛn."},{"book":"Dunuɲa Fɔlɔna","chapter":"34","verse":"22","text":"Muxuni itoe mi dɔxɔma be, en xa findi yama kedenna ra, fɔ xɛmɛn naxan birin en konni be yi, ne xa banxulan alo e kiinde."},{"book":"Dunuɲa Fɔlɔna","chapter":"34","verse":"23","text":"Xa en bata tin e falan ma, na waxatini e dɔxɔma en konni nɛn. E xuruseene nun e yii seen birin findima en birin gbeen na nɛn.”"},{"book":"Dunuɲa Fɔlɔna","chapter":"34","verse":"24","text":"Muxun naxan birin yi na taan so dɛɛn na na lɔxɔni, e birin yi tin Xamori nun a dii Siken ma falan ma. Xɛmɛn naxan birin yi na taan kui, e birin yi banxulan."},{"book":"Dunuɲa Fɔlɔna","chapter":"34","verse":"25","text":"A xii saxande lɔxɔni, xɛmɛne fatine to yi e xɔlɔma, Yaxubaa dii xɛmɛ firinna Simeyɔn nun Lewi, Dina tada xɛmɛmane, e yi e dɛgɛmane tongo. E yi fu taan ma muxu yo mi sogin e ma, e yi xɛmɛn birin faxa."},{"book":"Dunuɲa Fɔlɔna","chapter":"34","verse":"26","text":"E yi Xamori nun a dii Siken fan faxa. E yi Dina tongo Siken konni, e yi fa a ra."},{"book":"Dunuɲa Fɔlɔna","chapter":"34","verse":"27","text":"Yaxubaa diine yi seen birin tongo faxa muxune xun ma, bayo e bata yi e xunyɛ ɲaxalanmaan nayagi."},{"book":"Dunuɲa Fɔlɔna","chapter":"34","verse":"28","text":"E yi e yɛxɛɛne tongo e nun e siine nun e ɲingene nun e sofanle, naxanye yi taan kui e nun xɛɛn ma."},{"book":"Dunuɲa Fɔlɔna","chapter":"34","verse":"29","text":"Nafunla naxan birin yi na, e yi a birin xali. E yi dii tɛmɛne nun ɲaxanle xali. E banxin birin kui geli."},{"book":"Dunuɲa Fɔlɔna","chapter":"34","verse":"30","text":"Yaxuba yi a fala Simeyɔn nun Lewi xa, a naxa, “Ɛ bata lanbaranna ti n ma. Ɛ bata en naɲaxu Kanan kaane nun Perisi kaane ma alo se kunxin xirina. Muxu wuyaxi mi n yii. E e malanma nɛn n xili ma, e n yɛngɛ, n xabilan birin yi halagi.”"},{"book":"Dunuɲa Fɔlɔna","chapter":"34","verse":"31","text":"E yi a yabi, e naxa, “A mi lan a xa en xunyɛ ɲaxalanmaan findi yalunden na.”"}]}