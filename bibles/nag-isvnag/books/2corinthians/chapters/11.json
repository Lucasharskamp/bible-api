{"data":[{"book":"2 Corinthians","chapter":"11","verse":"1","text":"Murkho nisena hoilebi, Isor nimite amike olop dhorjo koribi, hoi apnikhan moike dhorjo kori ase!"},{"book":"2 Corinthians","chapter":"11","verse":"2","text":"Kilekoile ami apnikhan uporte bhal nimite suku-juli ase: ami apnikhan ke ekjon mota logote milai dise, titia ami apuni khan ke ekjon pora sapha kumari maiki nisena Khrista usorte dibole paribo nimite."},{"book":"2 Corinthians","chapter":"11","verse":"3","text":"Kintu ami bhoi lage, jineka utu saph tai laga chalak kotha pora Eve ke thogaise, eneka pora he apnikhan laga Khrista te thaka sapha bhabona khan misa-misi hoi jabo11.3 Gen. 3:13, 1 The. 3:5.."},{"book":"2 Corinthians","chapter":"11","verse":"4","text":"Kilekoile tai jun ahikena dusra Jisu laga prochar kore, juntu laga prochar amikhan kora nai, nohoile apnikhan dusra ekta atma paise, juntu apnikhan poila pa-a nai, nohoile dusra susamachar, juntu apnikhan poila mana nai, hobole pare apnikhan bhal para taike mani lobo!"},{"book":"2 Corinthians","chapter":"11","verse":"5","text":"Kilekoile ami bhabona kori ase ami bhi “mohan apostle khan” pora chutu nohoi."},{"book":"2 Corinthians","chapter":"11","verse":"6","text":"Kintu ami kotha kobo najanile bhi, gyaan te moi eneka nohoi. Hoilebi apnikhan majote sob te sapha pora dikhai dibole parise."},{"book":"2 Corinthians","chapter":"11","verse":"7","text":"Na apnikhan laga naam untcha hobo nimite nije ke nomro kora to ami golti korise, kele koile moi Isor laga susamachar kotha eku daam noloikena janai dise?"},{"book":"2 Corinthians","chapter":"11","verse":"8","text":"Moi dusra girja khan pora hajira loi kene dakaiti korise, apnikhan laga kaam te modot kori bole."},{"book":"2 Corinthians","chapter":"11","verse":"9","text":"Aru jitia ami apnikhan logote asele, aru dorkar thakile bhi ami kun pora bhi eku luwa nai. Kilekoile ami ki dorkar thakise, eitu khan sob Macedonia jaga pora aha biswasi bhai khan pora di dise. Sob te ami apnikhan usorte digdar hobole diya nai, aru ami etu he kori thakibo."},{"book":"2 Corinthians","chapter":"11","verse":"10","text":"Jineka Khrista laga hosa ami bhitor te ase, eneka he Achaia jaga phale tak te kun manu bhi ami phutani kori bole pora rukhabo na paribo."},{"book":"2 Corinthians","chapter":"11","verse":"11","text":"Ki nimite? Kilekoile ami apuni khan ke morom nakore? Isor jani ase moi apnikhan ke kiman morom kore!"},{"book":"2 Corinthians","chapter":"11","verse":"12","text":"Hoilebi ami kori thaka to kori thakibo, titia kun pora nijorke taikhan bhi apostle ase eneka dikha bole kore aru amikhan logote borabar nisena kore, aru naam untcha kori bole kosis kore, taikhan logot pora moi etu hatai dibo."},{"book":"2 Corinthians","chapter":"11","verse":"13","text":"Kilekoile eneka khan misa-misi bhabobadi khan ase, thoga-baji laga kaam kora khan ase, nije ke Khrista laga apostle khan bona ase."},{"book":"2 Corinthians","chapter":"11","verse":"14","text":"Aru etu asurit nohoi; kele koile Saitan bhi tai nije ke ujala laga duth nisena bonaise."},{"book":"2 Corinthians","chapter":"11","verse":"15","text":"Etu nimite etu asurit nohoi jodi tai laga noukar khan nije ke dharmikta te thaka noukar khan nisena bonaile, jun khan bhi taikhan laga kaam hisab te khotom hobo."},{"book":"2 Corinthians","chapter":"11","verse":"16","text":"Ami arubi koi ase: Kun manu bhi amike ekta murkho nabhabi bhi. Kintu eneka bhabile, ekta murkho nisena he amike mani lobi, tinehoile nijor nimite ami olop phutani kori bole paribo."},{"book":"2 Corinthians","chapter":"11","verse":"17","text":"Ami ki koi ase, etu ami Probhu laga niyom te kowa nohoi, hoilebi ekjon murkho nisena, etu phutani laga bhabona te koi ase."},{"book":"2 Corinthians","chapter":"11","verse":"18","text":"Bisi manu khan mangso te phutani kore, ami bhi mangso te phutani pora naam untcha koribo."},{"book":"2 Corinthians","chapter":"11","verse":"19","text":"Kilekoile apnikhan, gyaani huwa nimite, murkho khan ke khushi pora dhorjo kori loi."},{"book":"2 Corinthians","chapter":"11","verse":"20","text":"Aru manu pora apuni khan ke noukar bona, apuni khan ke khai diya, apuni khan pora loi diya, manu pora nijor naam untcha kora, apnikhan laga mukh te thapor mara, apnikhan to etu sob te dhorjo koriloi."},{"book":"2 Corinthians","chapter":"11","verse":"21","text":"Moi nijor sorom hoi kene koi ase, amikhan bhi eitu khan nimite bisi komjur hoise! Eneka hoilebi kunba naam untcha kori bole ase koile - ami murkho nisena koi ase- ami bhi naam untcha kori bole bhoi nai."},{"book":"2 Corinthians","chapter":"11","verse":"22","text":"Taikhan Ibrani jati khan ase? Ami bhi ase. Taikhan Israel jati ase? Ami bhi ase. Taikhan Abraham laga bijon ase? Ami bhi ase."},{"book":"2 Corinthians","chapter":"11","verse":"23","text":"Taikhan Khrista laga noukar khan ase? -Ami murkho nisena koi ase- ami taikhan pora bhi bisi ase: kaam khan ke bisi, bondhi ghor te bisi, mari kha-a te bisi, mora laga khatra te bisi."},{"book":"2 Corinthians","chapter":"11","verse":"24","text":"Pans bar ami “chalis bet laga mar khaise, ekta chari kene.”"},{"book":"2 Corinthians","chapter":"11","verse":"25","text":"Tin bar amike lathi marise, ekbar pathor marise, tin bar ami pani jahaaj bhangai kene dukh paise, ek rati aru ek din ami pani bhitor te thakise."},{"book":"2 Corinthians","chapter":"11","verse":"26","text":"Bisi bar berai thakise, panikhan laga khatra pora bhoi, chor khan pora bhoi, ami laga nijor manu khan pora bhoi, paapi khan pora bhoi, sheher bhitor te bhoi, jongol te bhoi, samundar bhitor te bhoi, misa-misi bhai khan laga majote bhoi."},{"book":"2 Corinthians","chapter":"11","verse":"27","text":"Moi bisi dukh paikena raat bhar na ghumai kene, bhuk aru pyaas lagi kene, bisi bar upwas kori kene, thanda lagi kene aru lengta hoi kene bisi tan kaam khan kori ahise."},{"book":"2 Corinthians","chapter":"11","verse":"28","text":"Eitu khan logote, hodai din moi uporte sob girja khan laga chinta ahi thake."},{"book":"2 Corinthians","chapter":"11","verse":"29","text":"Kun komjur ase, aru ami komjur nohoi? Kun biswas pora giri jaise, aru ami juli thaka nohoi?"},{"book":"2 Corinthians","chapter":"11","verse":"30","text":"Ami naam utcha lagi ase koile, ami utu jinis khan nimite naam untcha koribo juntu ami laga komjur khan ase."},{"book":"2 Corinthians","chapter":"11","verse":"31","text":"Amikhan laga Malik Jisu Khrista laga Isor aru Baba, jun hodai-hodai nimite asis paikene ase, jani ase ami misa kowa nohoi."},{"book":"2 Corinthians","chapter":"11","verse":"32","text":"Damascus te, raja Aretas laga niche thaka Governor to Damascus sheher te sipahi khan logote amike dhori bole nimite bisi bhabona kori kene rukhi thakise."},{"book":"2 Corinthians","chapter":"11","verse":"33","text":"Aru amike ekta tukri bhitor te rakhi kene pathor laga dewar laga ekta khirki pora amike niche kori dise, aru tai laga hath pora ami polaise."}]}