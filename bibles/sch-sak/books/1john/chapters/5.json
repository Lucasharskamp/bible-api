{"data":[{"book":"1 John","chapter":"5","verse":"1","text":"Tukhom Jisua hi Messiah ani tia iem chu Pathien nâi ani; tukhom Pa lungkhampu chu a Nâipasal khom a lungkham sa ngâi."},{"book":"1 John","chapter":"5","verse":"2","text":"Ma hin Pathien nâingei ei lungkham iti ei rieta: Pathien ei lungkhama a chongpêkngei ei jôma hin."},{"book":"1 John","chapter":"5","verse":"3","text":"Pathien ei lungkhamna chu a chongpêkngei ei jôm hih ani. A chongpêkngei chu eini rangin inngar mak,5:3: Joh 14:15"},{"book":"1 John","chapter":"5","verse":"4","text":"asikchu Pathien nâi nâmin chu rammuol an mene ngâi. Male ei taksônna sikin rammuol ei mene ani."},{"book":"1 John","chapter":"5","verse":"5","text":"Tumo rammuol a mene thei rang? Jisua chu Pathien Nâipasal ani iti iempu vaiin kêng."},{"book":"1 John","chapter":"5","verse":"6","text":"Jisua Khrista hih a baptisma tui le a thina thisen leh juongpu hah ani. Tui vaia niloiin tui leh thisen inlopa juong ani. Male Ratha han amananâk adik iti a minriet ani, Ratha chu chongtak ani sikin."},{"book":"1 John","chapter":"5","verse":"7","text":"Rietpuipu ngei inthum an om:"},{"book":"1 John","chapter":"5","verse":"8","text":"Ratha, tui le thisen; male ma inthum ngei minrietna hah munkhat ani."},{"book":"1 John","chapter":"5","verse":"9","text":"Munisi minrietna luo mana ei iema; Pathien minrietna vângte arât uol ok kêng, male a Nâipasal minrietna chungroi chu a pêk zoi ani."},{"book":"1 John","chapter":"5","verse":"10","text":"Masikin tukhom Pathien Nâipasal a iem ngei murdi'n chu mania inrietna hi an mulungrîla an dôna; aniatachu a iemloipu ngei chu Pathien milakin an minchang ani. Pathien'n a Nâipasal chungroi a ti hah an iemloi sikin."},{"book":"1 John","chapter":"5","verse":"11","text":"5:11 Joh 3:36 Ma minrietna hah mahi ani: Pathien'n kumtuong ringna mi pêk zoia, male ma ringna nâr hah a Nâipasala aom ani."},{"book":"1 John","chapter":"5","verse":"12","text":"Tukhom Nâipasal hah a dônin chu ringna hah a dôna, Pathien Nâipasal dônloi chu ringna dôn mak ani."},{"book":"1 John","chapter":"5","verse":"13","text":"Kumtuong ringna nin dôn ti nin riet theina rangin nangni Pathien Nâipasal iem ngei kôm hi chong hih ki miziek ani."},{"book":"1 John","chapter":"5","verse":"14","text":"Neinun murdi a lungdo angin ei ngênin chu mi rangâi pe ngâi ti ei rietminthâr sikin Pathien makunga ei hâi ani."},{"book":"1 John","chapter":"5","verse":"15","text":"Khotiklâi khom ei ngên kai chu mi rangâi pe ngâi; male mahah adik iti ei rietin chu a kôm ei neinun ngên hah mi pêk ngâi ani, ti khom ei riet sa ani."},{"book":"1 John","chapter":"5","verse":"16","text":"Nin lâibung mini, nin sarnu mini thi theina tatak niloi sietna a sinin chu Pathien kôm chubai tho pe ungla, Pathien'n ringna pêk ngei a tih. Mahi thi theina tatak niloi sietna sin ngei ranga ani. Ania thi theina tatak sietna khom a oma, ma rang han Pathien kôm chubaitho pe roi ki ti nimak."},{"book":"1 John","chapter":"5","verse":"17","text":"Adikloi tho murdi hi nunsie ani, aniatachu thi theina tatak niloi sietna khom a om sa."},{"book":"1 John","chapter":"5","verse":"18","text":"Tukhom Pathien nâingei chu nunsie tho bang ngâi khâi mak ngei iti ei riet, Pathien Nâipasal han a rung ngei tita, Puoloipa siet thei ngei khâi mak."},{"book":"1 John","chapter":"5","verse":"19","text":"Rammuol pumpui hih Puoloipa roijêkna nuoia om nikhomsenla, Pathien mingei ei ni iti ei riet ani."},{"book":"1 John","chapter":"5","verse":"20","text":"Pathien diktak hah ei rietna rangin Pathien Nâipasal a juonga, masikin riettheina mi pêk ani, Pathien diktak leh inzomin ei oma a Nâipasal Jisua Khrista leh inzomin. Mahi Pathien diktak ania, male mahi kumtuong ringna ani."},{"book":"1 John","chapter":"5","verse":"21","text":"Ka nâingei, pathien dikloi ngei renga inrung roi!"}]}