{"data":[{"book":"Johannes","chapter":"10","verse":"1","text":"»Joka ei käytä lammastarhan ovea, vaan kiipeää sinne muurin yli, on varas."},{"book":"Johannes","chapter":"10","verse":"2","text":"Paimen kulkee ovesta."},{"book":"Johannes","chapter":"10","verse":"3","text":"Portinvartija päästää hänet sisään, ja kun lampaat kuulevat hänen äänensä, ne tulevat hänen luokseen. Paimen kutsuu nimeltä omia lampaitaan ja vie ne ulos."},{"book":"Johannes","chapter":"10","verse":"4","text":"Hän kulkee niiden edellä, ja ne seuraavat perässä, koska tuntevat hänen äänensä."},{"book":"Johannes","chapter":"10","verse":"5","text":"Eivät ne lähde vierasta seuraamaan, vaan juoksevat pois, jos kutsujan ääni on outo.»"},{"book":"Johannes","chapter":"10","verse":"6","text":"Ne, jotka kuulivat Jeesuksen käyttävän tätä vertausta, eivät ymmärtäneet, mitä hän sillä tarkoitti."},{"book":"Johannes","chapter":"10","verse":"7","text":"Sen vuoksi hänen oli selitettävä: »Minä olen lammastarhan ovi», hän sanoi."},{"book":"Johannes","chapter":"10","verse":"8","text":"»Kaikki ne, jotka ovat tulleet ennen minua, ovat olleet varkaita ja ryöstäjiä. Mutta oikeat lampaat eivät ole kuunnelleet heidän houkutuksiaan."},{"book":"Johannes","chapter":"10","verse":"9","text":"Minä olen ovi. Ne lampaat, jotka tulevat sisään ovesta, pelastuvat. Ne saavat kulkea sisään ja ulos ja syödä vihreillä laitumilla."},{"book":"Johannes","chapter":"10","verse":"10","text":"Varas tulee varastamaan, tappamaan ja tuhoamaan. Minä olen tullut antamaan ikuisesti kestävän, rikkaan elämän."},{"book":"Johannes","chapter":"10","verse":"11","text":"Minä olen hyvä paimen, ja minä annan henkeni lampaiden puolesta."},{"book":"Johannes","chapter":"10","verse":"12","text":"Palkkapaimen saattaa juosta pakoon nähdessään suden tulevan. Lampaat hän jättää suden suuhun – eiväthän ne ole hänen omiaan eikä hän oikea paimen. Näin susi pääsee hajottamaan lauman."},{"book":"Johannes","chapter":"10","verse":"13","text":"Mies lähtee pakoon, koska hän tekee työnsä vain palkan toivossa eikä häntä kiinnosta se, mikä on parasta lampaille."},{"book":"Johannes","chapter":"10","verse":"14","text":"Mutta minä olen hyvä paimen. Tunnen omat lampaani ja ne tuntevat minut,"},{"book":"Johannes","chapter":"10","verse":"15","text":"aivan niin kuin Isä tuntee minut ja minä Isän. Ja minä annan henkeni lampaiden puolesta."},{"book":"Johannes","chapter":"10","verse":"16","text":"Muitakin lampaita minulla on – toisessa laumassa. Myös niiden kulkua minun tulee johtaa. Nekin kuulevat ääneni, ja on yksi lauma ja yksi paimen."},{"book":"Johannes","chapter":"10","verse":"17","text":"Isä rakastaa minua, sillä minä annan henkeni – ja saan sen jälleen takaisin."},{"book":"Johannes","chapter":"10","verse":"18","text":"Kukaan ei voisi surmata minua, ellen antaisi henkeäni vapaaehtoisesti. Onhan minulla oikeus ja valta antaa se milloin tahdon ja ottaa se taas milloin tahdon. Tämän oikeuden on Isä minulle antanut.»"},{"book":"Johannes","chapter":"10","verse":"19","text":"Kun Jeesus puhui näin, kansanjohtajien mielipiteet hajaantuivat."},{"book":"Johannes","chapter":"10","verse":"20","text":"Toiset sanoivat: »Hän on joko pahan hengen riivaama tai mielenvikainen. Ei häntä kannata kuunnella.»"},{"book":"Johannes","chapter":"10","verse":"21","text":"Toiset taas sanoivat: »Ei hän puhu kuin pahan hengen vallassa oleva ihminen. Kykeneekö paha henki antamaan sokeille näön?»"},{"book":"Johannes","chapter":"10","verse":"22","text":"Oli talvi ja Jerusalemissa vietettiin temppelin vihkimisen muistojuhlaa."},{"book":"Johannes","chapter":"10","verse":"23","text":"Jeesus oli temppelissä, ja hän oli juuri menossa sen osan läpi, jota kutsuttiin Salomon pylväiköksi."},{"book":"Johannes","chapter":"10","verse":"24","text":"Juutalaisten johtomiehet piirittivät hänet ja kysyivät: »Kuinka kauan aiot pitää meitä jännityksessä? Jos olet Messias, niin sano se suoraan.»"},{"book":"Johannes","chapter":"10","verse":"25","text":"»Olenhan sen jo sanonut10:25 Esim. 5:19; 8:36,56,58., mutta te ette näytä sitä uskovan», Jeesus vastasi. »Puolestani puhuvat ne ihmeet, joita teen Isäni nimissä."},{"book":"Johannes","chapter":"10","verse":"26","text":"Te ette usko minua sen vuoksi, ettette kuulu laumaani."},{"book":"Johannes","chapter":"10","verse":"27","text":"Minun lampaani tuntevat minun ääneni, minä tunnen ne, ja ne seuraavat minua."},{"book":"Johannes","chapter":"10","verse":"28,29","text":"Annan omilleni ikuisen elämän, eivätkä he joudu hukkaan. Missään tapauksessa ei kukaan pysty ryöstämään heitä Isältä eikä minulta, sillä Isä on antanut heidät minulle, ja hän on kaikkia muita voimakkaampi."},{"book":"Johannes","chapter":"10","verse":"30","text":"Minä ja Isä olemme yhtä.»"},{"book":"Johannes","chapter":"10","verse":"31","text":"Silloin juutalaisten johtomiehet sieppasivat taas kiviä maasta surmatakseen Jeesuksen."},{"book":"Johannes","chapter":"10","verse":"32","text":"Hän sanoi: »Jumalan tahdosta olen tehnyt monta hyvää tekoa ja auttanut ihmisiä. Mikä niistä on se, jonka vuoksi tahdotte minut kivittää?»"},{"book":"Johannes","chapter":"10","verse":"33","text":"He vastasivat: »Ei sinua kukaan hyvistä teoista kivitä, vaan jumalanpilkasta. Sinä, tavallinen ihminen, olet julistanut itsesi Jumalaksi!»"},{"book":"Johannes","chapter":"10","verse":"34","text":"»Mutta teidän oma lakinnehan sanoo, että ihmiset ovat jumalia», Jeesus vastasi."},{"book":"Johannes","chapter":"10","verse":"35","text":"»Raamattu, joka ei valehtele, nimittää jumaliksi niitä, jotka saivat sanan Jumalalta."},{"book":"Johannes","chapter":"10","verse":"36","text":"Onko teistä Jumalan pilkkaamista, jos se pyhä, jonka Isä on lähettänyt maailmaan, sanoo: ’Minä olen Jumalan Poika’?"},{"book":"Johannes","chapter":"10","verse":"37","text":"Ei teidän tarvitse uskoa minua, ellen tee Jumalan ihmeitä."},{"book":"Johannes","chapter":"10","verse":"38","text":"Mutta jos niitä teen, uskokaa niitä, ellette usko minua. Silloin tulette vakuuttuneiksi siitä, että Isä elää minussa ja minä hänessä.»"},{"book":"Johannes","chapter":"10","verse":"39","text":"Taas kansanjohtajat olivat ottamaisillaan hänet kiinni. Mutta Jeesus lähti pois heidän ulottuviltaan"},{"book":"Johannes","chapter":"10","verse":"40","text":"ja meni Jordanin yli lähelle sitä paikkaa, jossa Johannes aloitti kastetoimituksensa."},{"book":"Johannes","chapter":"10","verse":"41","text":"Monia ihmisiä tuli hänen perässään."},{"book":"Johannes","chapter":"10","verse":"42","text":"Monet päättelivätkin, että Jeesuksen oli siis oltava Messias.10:42 Sananmukaisesti: »monet siellä uskoivat häneen»."}]}