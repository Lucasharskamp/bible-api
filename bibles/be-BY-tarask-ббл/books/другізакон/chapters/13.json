{"data":[{"book":"ДРУГІ ЗАКОН","chapter":"13","verse":"1","text":"Калі паўстане сярод цябе прарок, альбо той, хто бачыць сны, і пакажа табе азнаку альбо цуд,"},{"book":"ДРУГІ ЗАКОН","chapter":"13","verse":"2","text":"і збудзецца тая азнака альбо цуд, пра што ён казаў табе, і скажа пры тым: «хадзем сьледам за багамі іншымі, якіх ты ня ведаеш, і будзем служыць ім», -"},{"book":"ДРУГІ ЗАКОН","chapter":"13","verse":"3","text":"дык ня слухай слоў прарока гэтага, альбо тлумача сноў гэтага; бо праз гэта выпрабоўвае вас Гасподзь, Бог ваш, каб даведацца, ці любіце вы Госпада, Бога вашага, ад усяго сэрца вашага і ад усёй душы вашай;"},{"book":"ДРУГІ ЗАКОН","chapter":"13","verse":"4","text":"За Госпадам, Богам вашым, сьледуйце і Яго бойцеся, запаведзі Ягоныя выконвайце і голасу Ягонага слухайцеся, і Яму служэце і да Яго прыхінайцеся;"},{"book":"ДРУГІ ЗАКОН","chapter":"13","verse":"5","text":"а прарока таго альбо тлумача сноў таго трэба аддаць сьмерці за тое, што ён умаўляў вас адступіцца ад Госпада, Бога вашага, Які вывеў вас зь зямлі Егіпецкай і вызваліў цябе з дома рабства, прагнучы зьвесьці цябе з дарогі, па якой ісьці наказваў табе Гасподзь, Бог твой; і гэтак зьнішчы зло спасярод сябе."},{"book":"ДРУГІ ЗАКОН","chapter":"13","verse":"6","text":"Калі цябе пачне ўмаўляць брат твой тайна, сын маці тваёй, альбо сын твой, альбо дачка твая, альбо жонка на ўлоньні тваім, альбо сябар твой, які для цябе, як душа твая, кажучы: «хадзем і будзем служыць багам іншым, якіх ня ведаў ты і бацькі твае»,"},{"book":"ДРУГІ ЗАКОН","chapter":"13","verse":"7","text":"багам тых народаў, якія вакол цябе, блізкіх да цябе, альбо далёкіх ад цябе, ад аднаго краю зямлі да другога, -"},{"book":"ДРУГІ ЗАКОН","chapter":"13","verse":"8","text":"дык не згаджайся зь ім і ня слухай яго; і хай не пашкадуе яго вока тваё, і не шкадуй яго і не прыкрывай яго,"},{"book":"ДРУГІ ЗАКОН","chapter":"13","verse":"9","text":"а забі яго; твая рука першая павінна быць на ім, каб забіць яго, а потым рукі ўсяго народа;"},{"book":"ДРУГІ ЗАКОН","chapter":"13","verse":"10","text":"пабі яго камянямі да сьмерці, бо ён намышляў адвярнуць цябе ад Госпада, Бога твайго, Які вывеў цябе зь зямлі Егіпецкай, з дома рабства;"},{"book":"ДРУГІ ЗАКОН","chapter":"13","verse":"11","text":"увесь Ізраіль пачуе гэта і збаіцца, і ня будуць болей рабіць сярод цябе такога ліха."},{"book":"ДРУГІ ЗАКОН","chapter":"13","verse":"12","text":"Калі пачуеш пра які-небудзь горад твой, які Гасподзь, Бог твой, дае табе на жыхарства,"},{"book":"ДРУГІ ЗАКОН","chapter":"13","verse":"13","text":"што паявіліся ў ім бязбожныя людзі спасярод цябе і спакусілі жыхароў горада іхняга, кажучы: «хадзем і будзем служыць багам іншым, якіх вы ня ведалі», -"},{"book":"ДРУГІ ЗАКОН","chapter":"13","verse":"14","text":"дык ты вышукай, дасачы і добра распытай; і калі гэта чыстая праўда, што здарылася шкарада гэтая сярод цябе,"},{"book":"ДРУГІ ЗАКОН","chapter":"13","verse":"15","text":"пабі жыхароў таго горада вастрыём меча, аддай праклёну яго і ўсё, што ў ім, і быдла яго пабі вастрыём меча;"},{"book":"ДРУГІ ЗАКОН","chapter":"13","verse":"16","text":"А ўсю здабычу яго зьбяры на сярэдзіну плошчы яго і спалі агнём горад і ўсю здабычу яго цалкам Госпаду, Богу твайму, і хай будзе ён вечна ў руінах, ня трэба ніколі болей адбудоўваць яго;"},{"book":"ДРУГІ ЗАКОН","chapter":"13","verse":"17","text":"нішто з праклятага хай ня прыліпне да рукі тваёй, каб утаймаваў Гасподзь лютасьць гневу Свайго і даў табе літасьць і памілаваў цябе, і памножыў цябе, як запрысягаўся бацькам тваім,"},{"book":"ДРУГІ ЗАКОН","chapter":"13","verse":"18","text":"калі будзеш слухаць голасу Госпада, Бога твайго, захоўваючы ўсе запаведзі Ягоныя, якія сёньня пераказваю табе, робячы заўгоднае прад вачыма Госпада, Бога твайго."}]}