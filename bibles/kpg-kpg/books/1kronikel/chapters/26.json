{"data":[{"book":"1 Kronikel","chapter":"26","verse":"1","text":"Aanei di hagatau waawa moomee o digau Levi e hai hegau be digau hagaloohi di Hale Daumaha. Mai i lodo di madahaanau damana o Korah go Meshelemiah, tama daane a Kore, mai di madahaanau o Asaph."},{"book":"1 Kronikel","chapter":"26","verse":"2","text":"Mee guu hai ana dama daane dogohidu, e hihi nadau ingoo e hagatau eia i di mmaadua: go Zechariah, Jediael, Zebadiah, Jathniel,"},{"book":"1 Kronikel","chapter":"26","verse":"3","text":"Elam, Jehohanan, mo Eliehoenai."},{"book":"1 Kronikel","chapter":"26","verse":"4","text":"Taane labelaa go Obed Edom dela ne hai ginai di humalia a Dimaadua, ne wanga ana dama daane dogowalu gi mee, e hihi hagatau eia i di mmaadua: go Shemaiah, Jehozabad, Joah, Sachar, Nethanel,"},{"book":"1 Kronikel","chapter":"26","verse":"5","text":"Ammiel, Issachar, mo Peullethai.26.5 2 Samuel 6.11; 1 Kronikel 13.14"},{"book":"1 Kronikel","chapter":"26","verse":"6-7","text":"Tama daane madua a Obed Edom go Shemaiah, guu hai ana dama daane dogoono: go Othni, Rephael, Obed, Elzabad, Elihu, mo Semachiah. Digaula nia daane hagalabagau i lodo di nadau madahaanau damana, idimaa digaula e dau i di hai moomee. Meemaa dogolua ala lligi la koia e dau."},{"book":"1 Kronikel","chapter":"26","verse":"8","text":"Di madahaanau o Obed Edom gu dahi aga dana hulu daane e modoono maa lua e iloo di hai di moomee deenei."},{"book":"1 Kronikel","chapter":"26","verse":"9","text":"Di madahaanau o Meshelemiah gu dahi aga ana daane e dilongoholu maa walu ala e iloo di ngalua."},{"book":"1 Kronikel","chapter":"26","verse":"10","text":"Mai i lodo di madahaanau damana o Merari, taane i golo go Hosah, ne hai ana dama daane dogohaa: go Shimri (tamana o maa ne dugu a mee gi di tagi, gei mee hagalee go tama madua),"},{"book":"1 Kronikel","chapter":"26","verse":"11","text":"Hilkiah, Tebaliah, mo Zechariah. Digau o di madahaanau o Hosah dilongoholu maa dolu ala digau hagaloohi di Hale Daumaha."},{"book":"1 Kronikel","chapter":"26","verse":"12","text":"Digau hagaloohi di Hale Daumaha guu wwae i hagabuulinga, e hagatau ang gi nia madahaanau. Digaula gu haga ingoo gi nia moomee ala i lodo di Hale Daumaha, e hai hua be nia moomee digau Levi ala i golo."},{"book":"1 Kronikel","chapter":"26","verse":"13","text":"Di madahaanau e dahi, hagalee hilihili be dogologo behee e hai nia hudihudi gi gila mai be di bontai dehee dela e hagaloohi go di hagabuulinga."},{"book":"1 Kronikel","chapter":"26","verse":"14","text":"Shelemiah ne hudi di bontai bahi i dua, gei dana dama daane Zechariah, taane koia e dahi aga ana maanadu humalia, ne hudi di bontai bahi i ngeia."},{"book":"1 Kronikel","chapter":"26","verse":"15","text":"Obed Edom guu wanga ginai di bontai bahi i ngaaga, nia dama daane a maa guu wanga e hagaloohi nia hale dugu goloo."},{"book":"1 Kronikel","chapter":"26","verse":"16","text":"Shuppim mo Hosah guu wanga ginai di bontai bahi i dai mo di bontai Shallecheth i di ala baahi i nua. Nia moomee hagaloohi gu duwweduwwe gi lodo nia madagoaa o tangada nei mo dono madagoaa e hagadau."},{"book":"1 Kronikel","chapter":"26","verse":"17","text":"Baahi gi dua, digau hagaloohi dogoono e ngalua di laangi e dahi, baahi gi ngeia dogohaa, baahi gi ngaaga dogohaa. Digau hagaloohi dogohaa e ngalua i nia hale dugu goloo i nia laangi huogodoo, dogolua di hale dugu goloo e dahi."},{"book":"1 Kronikel","chapter":"26","verse":"18","text":"Hoohoo gi di hale mai dai, digau hagaloohi dogohaa e hagaloohi i taalinga di ala, ge dogolua e hagaloohi i lodo di hale mai dai."},{"book":"1 Kronikel","chapter":"26","verse":"19","text":"Deenei di hagatau o di moomee hagaloohi ang gi di madahaanau damana o Korah mo di madahaanau damana o Merari."},{"book":"1 Kronikel","chapter":"26","verse":"20","text":"Nadau ihoo digau Levi e madamada humalia nia hale e benebene nia goloo hagamadagu o di Hale Daumaha mo nia hale dugu goloo ala iai nia kisakis gu hagadabu gi Dimaadua."},{"book":"1 Kronikel","chapter":"26","verse":"21","text":"Ladan, tangada i nia dama daane a Gershon, tamana madua o nia hagabuulinga madahaanau, hagapuni gi di madahaanau o dana dama daane go Jehiel."},{"book":"1 Kronikel","chapter":"26","verse":"22","text":"Nia dama daane dogolua a Ladan i golo go Zetham mo Joel, guu kae nau waawa e madamada humalia di hale e benebene nia goloo hagamadagu o di Hale Daumaha mo nia hale dugu goloo."},{"book":"1 Kronikel","chapter":"26","verse":"23","text":"Nia waawa moomee gu haga ingoo labelaa gi nia hagadili o Amram, Izhar, Hebron, mo Uzziel."},{"book":"1 Kronikel","chapter":"26","verse":"24","text":"Shebuel tama daane ni di madahaanau damana o tama daane Moses go Gershom, go mee togo dahi dagi e madamada humalia nia goloo hagamadagu o di Hale Daumaha."},{"book":"1 Kronikel","chapter":"26","verse":"25","text":"Mai tuaahina daane o Gershom go Eliezer mee e hai dangada gi Shelomith. Eliezer tamana o Rehabiah, Rehabiah tamana o Jeshiah, Jeshiah tamana o Joram, Joram tamana o Zichri, Zichri tamana o Shelomith."},{"book":"1 Kronikel","chapter":"26","verse":"26","text":"Shelomith mo nia gau o dono madahaanau le e madamada humalia nia kisakis huogodoo ala gu hagadabu ang gi Dimaadua go di King David, nia dagi o nia madahaanau, nia dagi o nia hagabuulinga madahaanau llauehe, mo digau aamua o digau dauwa."},{"book":"1 Kronikel","chapter":"26","verse":"27","text":"Digaula guu kae nadau goloo ne kumi i lodo tauwa, gu hagadabu nia maa e hai hegau i lodo di Hale Daumaha."},{"book":"1 Kronikel","chapter":"26","verse":"28","text":"Shelomith mo dono madahaanau le e madamada humalia nia mee huogodoo ala gu hagadabu e hai hegau i lodo di Hale Daumaha, ngaadahi mo nia kisakis ala ne gaamai go soukohp go Samuel, go di King Saul, go Abner tama daane a Ner, mo Joab tama daane a Zeruiah."},{"book":"1 Kronikel","chapter":"26","verse":"29","text":"I mehanga nia hagadili o Izhar go Chenaniah mo ana dama daane guu wanga ginai nia waawa hegau muginua o di oobidi e hihi nia mee gi lodo nia beebaa, nia mee ala ne hai, mo e hagalawa nia hai baahi i nia donu o nia daangada Israel."},{"book":"1 Kronikel","chapter":"26","verse":"30","text":"I mehanga nia hagadili o Hebron go Hashabiah mo ono gau e mana maa hidu lau (1,700), huogodoo nia daane e dau, digaula guu wanga di waawa e madamada humalia nia hegau oobidi o nia baahi gi nia daumaha mo nnegau o tenua go Israel i bahi i dai di Monowai Jordan."},{"book":"1 Kronikel","chapter":"26","verse":"31","text":"Jeriah dela go di tagi o di hagadili o Hebron. I lodo di madahaa ngadau nogo king ai David, di hagadina guu hai ang gi di hagatau madahaanau o nia hagadili o Hebron, mo digau dauwa e dau ala i lodo di madahaanau deenei guu kida e noho i Jazer i lodo tenua go Gilead."},{"book":"1 Kronikel","chapter":"26","verse":"32","text":"King David gu hilihili ana dagi madahaanau e dau e lua mana maa hidu lau (2,700) mai nia gau o Jeriah guu wanga nadau waawa e madamada humalia nia hanga ngalungalua o nia nohongo dabu huogodoo mo nia hanga ngalungalua o nia oobidi i lodo Israel i bahi i dua di Monowai Jordan, nia henua llauehe o Reuben, Gad, mo Manasseh Bahi i Dua."}]}