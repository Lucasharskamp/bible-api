{"data":[{"book":"Колосян","chapter":"2","verse":"1","text":"Я хочу, щоб ви знали, яку велику боротьбу я веду за вас, за тих, хто в Лаодикії, і за всіх тих, хто не бачив мого обличчя тілесно."},{"book":"Колосян","chapter":"2","verse":"2","text":"Я роблю це, щоб підбадьорити їхні серця, з’єднавши їх у любові для осягнення всього багатства повноти розуміння та для пізнання Божої таємниці, тобто Христа,"},{"book":"Колосян","chapter":"2","verse":"3","text":"в Якому заховані всі скарби мудрості та пізнання."},{"book":"Колосян","chapter":"2","verse":"4","text":"Я кажу це, щоб ніхто не вводив вас в оману хибними доводами."},{"book":"Колосян","chapter":"2","verse":"5","text":"Бо навіть якщо я відсутній тілом, то духом я разом із вами і радію, спостерігаючи за вашим порядком та твердістю вашої віри в Христа."},{"book":"Колосян","chapter":"2","verse":"6","text":"Тож, оскільки ви прийняли Господа Ісуса Христа, то й далі живіть у Ньому,"},{"book":"Колосян","chapter":"2","verse":"7","text":"будучи укоріненими й збудованими в Ньому та зміцненими у вірі, як і були навчені, і нехай вас переповнює подяка."},{"book":"Колосян","chapter":"2","verse":"8","text":"Дивіться, щоб ніхто не поневолив вас якоюсь пустою й оманливою філософією, що ґрунтується на людських переказах та на духовних і матеріальних основах світу, а не на Христі."},{"book":"Колосян","chapter":"2","verse":"9","text":"Адже в Ньому вся повнота Божества перебуває тілесно,"},{"book":"Колосян","chapter":"2","verse":"10","text":"і в Христі, Який є Головою всіх начальств і влад, ви досягли повноти."},{"book":"Колосян","chapter":"2","verse":"11","text":"У Ньому ви також були обрізані нерукотворним обрізанням, скинувши минуще людське тіло в Христовому обрізанні,"},{"book":"Колосян","chapter":"2","verse":"12","text":"будучи похованими разом із Ним через хрещення, в якому ви також воскресли разом через віру в силу Бога, Який воскресив Його з мертвих."},{"book":"Колосян","chapter":"2","verse":"13","text":"І вас, які були мертвими в переступах і у вашій плотській необрізаності, Бог оживив разом із Христом, пробачивши нам2:13 Або: вам. усі переступи,"},{"book":"Колосян","chapter":"2","verse":"14","text":"стерши те, що було проти нас, – список наших боргів, що свідчив проти нас; Він забрав його з-поміж нас, прибивши до хреста."},{"book":"Колосян","chapter":"2","verse":"15","text":"Він обеззброїв начальства й авторитети та ганебно виставив їх напоказ,2:15 Буквально: Роздягнув. Тут наводиться образ переможених воїнів, позбавлених як їхнього одягу, так і зброї, що символізує їхню цілковиту поразку. отримавши над ними перемогу в Собі."},{"book":"Колосян","chapter":"2","verse":"16","text":"Отже, нехай ніхто не судить вас за їжу чи за напій, чи з приводу якогось свята, чи новомісяччя, чи Суботи."},{"book":"Колосян","chapter":"2","verse":"17","text":"Усе це – тінь майбутнього, а дійсність – це Христос.2:17 Буквально: які є лише тінню того, що мало настати, а тіло – Христове."},{"book":"Колосян","chapter":"2","verse":"18","text":"Нехай ніхто з тих, що полюбляють удавану покору та поклоніння ангелам, не зводить вас, вдаючись у речі, яких не бачив, і безпідставно пишаючись своїм плотським мисленням."},{"book":"Колосян","chapter":"2","verse":"19","text":"Така людина не тримається Голови, від Якої все тіло, з’єднуване й зміцнюване зв’язками та суглобами, зростає Божим ростом."},{"book":"Колосян","chapter":"2","verse":"20","text":"Якщо ви померли разом із Христом для духовних і матеріальних основ світу, то навіщо ви, ніби досі живучи у світі, дотримуєтеся правил:"},{"book":"Колосян","chapter":"2","verse":"21","text":"«не бери!», «не їж!», «не чіпай!»?"},{"book":"Колосян","chapter":"2","verse":"22","text":"Усім цим речам призначено зникати при вживанні – ґрунтуючись на заповідях та вченнях людей."},{"book":"Колосян","chapter":"2","verse":"23","text":"Насправді ж вони дійсно мають вигляд мудрості в самовільному поклонінні, в упокоренні розуму2:23 Деякі рукописи не містять слова розуму. й у суворості до тіла, але без жодної цінності проти потурань плоті."}]}