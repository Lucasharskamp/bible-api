{"data":[{"book":"1 थिस्सलुनीकियों","chapter":"3","verse":"1","text":"इसलिए जब हम से और न रहा गया, तो हमने यह ठहराया कि एथेंस में अकेले रह जाएँ।"},{"book":"1 थिस्सलुनीकियों","chapter":"3","verse":"2","text":"और हमने तीमुथियुस को जो मसीह के सुसमाचार में हमारा भाई, और परमेश्वर का सेवक है, इसलिए भेजा, कि वह तुम्हें स्थिर करे; और तुम्हारे विश्वास के विषय में तुम्हें समझाए।"},{"book":"1 थिस्सलुनीकियों","chapter":"3","verse":"3","text":"कि कोई इन क्लेशों के कारण डगमगा न जाए; क्योंकि तुम आप जानते हो, कि हम इन ही के लिये ठहराए गए हैं।"},{"book":"1 थिस्सलुनीकियों","chapter":"3","verse":"4","text":"क्योंकि पहले भी, जब हम तुम्हारे यहाँ थे, तो तुम से कहा करते थे, कि हमें क्लेश उठाने पड़ेंगे, और ऐसा ही हुआ है, और तुम जानते भी हो।"},{"book":"1 थिस्सलुनीकियों","chapter":"3","verse":"5","text":"इस कारण जब मुझसे और न रहा गया, तो तुम्हारे विश्वास का हाल जानने के लिये भेजा, कि कहीं ऐसा न हो, कि परीक्षा करनेवाले3:5 परीक्षा करनेवाले: शैतान अक्सर पीड़ित को कुड़कुड़ाने और शिकायत करने के लिए परीक्षा करता हैं; परमेश्वर को कठोरता के साथ दिखाने के लिये। ने तुम्हारी परीक्षा की हो, और हमारा परिश्रम व्यर्थ हो गया हो।"},{"book":"1 थिस्सलुनीकियों","chapter":"3","verse":"6","text":"पर अभी तीमुथियुस ने जो तुम्हारे पास से हमारे यहाँ आकर तुम्हारे विश्वास और प्रेम का समाचार सुनाया और इस बात को भी सुनाया, कि तुम सदा प्रेम के साथ हमें स्मरण करते हो, और हमारे देखने की लालसा रखते हो, जैसा हम भी तुम्हें देखने की।"},{"book":"1 थिस्सलुनीकियों","chapter":"3","verse":"7","text":"इसलिए हे भाइयों, हमने अपनी सारी सकेती और क्लेश में तुम्हारे विश्वास से तुम्हारे विषय में शान्ति पाई।"},{"book":"1 थिस्सलुनीकियों","chapter":"3","verse":"8","text":"क्योंकि अब यदि तुम प्रभु में स्थिर रहो तो हम जीवित हैं।"},{"book":"1 थिस्सलुनीकियों","chapter":"3","verse":"9","text":"और जैसा आनन्द हमें तुम्हारे कारण अपने परमेश्वर के सामने है, उसके बदले तुम्हारे विषय में हम किस रीति से परमेश्वर का धन्यवाद करें?"},{"book":"1 थिस्सलुनीकियों","chapter":"3","verse":"10","text":"हम रात दिन बहुत ही प्रार्थना करते रहते हैं, कि तुम्हारा मुँह देखें, और तुम्हारे विश्वास की घटी पूरी करें।"},{"book":"1 थिस्सलुनीकियों","chapter":"3","verse":"11","text":"अब हमारा परमेश्वर और पिता आप ही और हमारा प्रभु यीशु, तुम्हारे यहाँ आने के लिये हमारी अगुआई करे।"},{"book":"1 थिस्सलुनीकियों","chapter":"3","verse":"12","text":"और प्रभु ऐसा करे, कि जैसा हम तुम से प्रेम रखते हैं; वैसा ही तुम्हारा प्रेम भी आपस में, और सब मनुष्यों के साथ बढ़े, और उन्नति करता जाए,"},{"book":"1 थिस्सलुनीकियों","chapter":"3","verse":"13","text":"ताकि वह तुम्हारे मनों को ऐसा स्थिर करे, कि जब हमारा प्रभु यीशु अपने सब पवित्र लोगों के साथ आए3:13 प्रभु यीशु अपने सब पवित्र लोगों के साथ आए: यह वचन बताता हैं कि उनके “स्वर्गदूत” और छुड़ाए हुए लोग उनके चारों ओर खड़े होंगे (मत्ती 25:31) , तो वे हमारे परमेश्वर और पिता के सामने पवित्रता में निर्दोष ठहरें। (कुलु. 1:22, इफि. 5:27)"}]}