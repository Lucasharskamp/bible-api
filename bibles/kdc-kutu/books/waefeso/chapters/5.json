{"data":[{"book":"Waefeso","chapter":"5","verse":"1","text":"Avo muigale na Mulungu, kwavija mweye mwa wanage yowanogela."},{"book":"Waefeso","chapter":"5","verse":"2","text":"Ugima wenu ulongozigwe na unogelwa, kamba Kilisito viyatunogele na mbuli yetu kailava mwenyego kamba nhunza inung'hila goya na nhosa imnogela Mulungu."},{"book":"Waefeso","chapter":"5","verse":"3","text":"Kwavija mweye mwa wanhu wa Mulungu, mbuli ya ugoni, uchafu wowose hebu ugila, sekevilongigwe kumwenu."},{"book":"Waefeso","chapter":"5","verse":"4","text":"Sekemulonge mbuli zigela kinyala hebu mbuli za ubozi hebu utalazi wa maligo, gose gago haganogile kumwenu. Lakini mbuli za kumgwaa nhogolwa Mulungu azo zinogile."},{"book":"Waefeso","chapter":"5","verse":"5","text":"Mujuwe goya, munhu yotenda ugoni, hebu mchafu hebu msede, ugila uigala na kuvitambikila vinyago. Wanhu wotenda mbuli azo honda wawe na fungu Muundewa wa Kilisito na wa Mulungu."},{"book":"Waefeso","chapter":"5","verse":"6","text":"Sekemutogole munhu yawavizile kwa mbuli za ubozi, kwavija kwa mbuli azo ng'hasiliki ya Mulungu yowezila wanhu wose woleka kumtegeleza."},{"book":"Waefeso","chapter":"5","verse":"7","text":"Avo sekemutende nao mbuli yoyose."},{"book":"Waefeso","chapter":"5","verse":"8","text":"Aho umwaka mweye mukala mdiziza, lakini sambi mokala kumulenge kwa kuilumba na Mndewa. Avo mukale kamba wanhu wa mulenge,"},{"book":"Waefeso","chapter":"5","verse":"9","text":"kwavija mulenge wogala kutenda mbuli zinogile, kutenda goyolonda Mulungu na ukweli."},{"book":"Waefeso","chapter":"5","verse":"10","text":"Mugeze kugajuwa gaja gomnogela Mulungu."},{"book":"Waefeso","chapter":"5","verse":"11","text":"Sekemutende sang'hano zihile za mdiziza, lakini zilaveni kunze kuna umulenge."},{"book":"Waefeso","chapter":"5","verse":"12","text":"Mbuli zitendigwa kwa kinyelegezi, zogela kinyala kuzilonga."},{"book":"Waefeso","chapter":"5","verse":"13","text":"Lakini mbuli zose zitendigwa mna umulenge, ukweli wake wogubuligwa goya,"},{"book":"Waefeso","chapter":"5","verse":"14","text":"kwavija kila kinhu kigubuligwe goya chokuwa mulenge. Lekaavo yolongigwa,"},{"book":"Waefeso","chapter":"5","verse":"15","text":"Avo, muitiganye vija vimukala. Sekemukale kamba wanhu wabozi, lakini kaleni kamba wanhu weli na nzewele."},{"book":"Waefeso","chapter":"5","verse":"16","text":"Kisang'hanileni goya kipindi kino kimuli nacho, kwavija siku zino ziha."},{"book":"Waefeso","chapter":"5","verse":"17","text":"Avo sekemuwe wabozi, lakini zahileni gaja goyolonda Mndewa mweye musang'hane."},{"book":"Waefeso","chapter":"5","verse":"18","text":"Sekemukoligwe, kwavija ayo yowabananga, lakini mumemezigwe Loho Yang'alile."},{"book":"Waefeso","chapter":"5","verse":"19","text":"Longeni kwa mbuli za zabuli na nyila na tenzi za kiloho, mwimbileni Mndewa nyila na zabuli kwa kumgwaa nhogolwa mmizoyo yenu."},{"book":"Waefeso","chapter":"5","verse":"20","text":"Siku zose mgweleleni nhogolwa Mulungu Tata, kwa twaga da Mndewa wetu Yesu Kilisito kwa kila kinhu."},{"book":"Waefeso","chapter":"5","verse":"21","text":"Kila munhu tanhu yamgese miyage mbuli ya kumtegeleza Kilisito."},{"book":"Waefeso","chapter":"5","verse":"22","text":"Watwanzi wategelezeni wakasano zenu kamba kumtegeleza Mndewa."},{"book":"Waefeso","chapter":"5","verse":"23","text":"Kwavija mbigalo kana udahi kwa mwehe wake, kamba vija Kilisito viyali na udahi kwa wanhu wamtogole. Nayo Kilisito mwenyego ayo yowakombola wanhu wamtogole, wanhu wamtogole awo lukuli lwake."},{"book":"Waefeso","chapter":"5","verse":"24","text":"Kamba vija wanhu wamtogole Kilisito viwomtegeleza, vivija watwanzi wategelezeni wakasano zenu mna zimbuli zose."},{"book":"Waefeso","chapter":"5","verse":"25","text":"Na mweye wakasano, wanogeleni wehe zenu kamba vija Kilisito viyowanogele wanhu wamtogole, na kailava mwenyego mbuli yao."},{"book":"Waefeso","chapter":"5","verse":"26","text":"Katenda avo muladi yawalave kwa Mulungu, yahamambukiza kuwasunha kwa mazi kubitila mbuli yake,"},{"book":"Waefeso","chapter":"5","verse":"27","text":"muladi wawe wanhu wang'alile na wanogile ng'hani, wanhu weliduhu dowa, kwiha hebu chochose kili kamba acho."},{"book":"Waefeso","chapter":"5","verse":"28","text":"Avo, wakasano wolondeka wawanogele wehe zao kamba viwozinogela ng'huli zao wenyego. Munhu yomnogela mwehe wake koinogela mwenyego."},{"book":"Waefeso","chapter":"5","verse":"29","text":"Kuduhu munhu yoyose yolwihila lukuli lwake, lakini kolugwaa lujo na kululolesa. Nayo Kilisito vivija vivo viyowalolesa goya wanhu wamtogole,"},{"book":"Waefeso","chapter":"5","verse":"30","text":"kwavija tweye twa maungo ga lukuli lwake."},{"book":"Waefeso","chapter":"5","verse":"31","text":"Kamba Maandiko Gang'alile vigolonga, “Kwa mbuli ino mbigalo komuleka tatake na mamake, nayo koilumba na mwehe wake, na wanhu wao wabili wokuwa kinhu kimoja.”"},{"book":"Waefeso","chapter":"5","verse":"32","text":"Kuna ukweli ufisigwe ugubuligwe mna zimbuli zino, naniye nokona kuwa zomulonga Kilisito na kanisa jake."},{"book":"Waefeso","chapter":"5","verse":"33","text":"Lakini vivija zowalonga mweye, kila mbigalo kolondeka yamnogele mwehe wake, kamba viyoinogela mwenyego, nayo mtwanzi kolondeka yamtegeleze mkasano wake."}]}