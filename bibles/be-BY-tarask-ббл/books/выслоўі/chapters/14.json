{"data":[{"book":"ВЫСЛОЎІ","chapter":"14","verse":"1","text":"Мудрая жонка ўладкуе свой дом, а неразумная разбурыць яго сваімі рукамі."},{"book":"ВЫСЛОЎІ","chapter":"14","verse":"2","text":"Хто ідзе простаю дарогаю, баіцца Госпада; а чые дарогі крывыя, той ня дбае пра Яго."},{"book":"ВЫСЛОЎІ","chapter":"14","verse":"3","text":"У вуснах у немысьля - біч на яго ганарыстасьць; а вусны мудрых ахоўваюць самыя сябе."},{"book":"ВЫСЛОЎІ","chapter":"14","verse":"4","text":"Дзе няма валоў, там - ясьлі пустыя; а багата ж прыбытку ад сілы валоў."},{"book":"ВЫСЛОЎІ","chapter":"14","verse":"5","text":"Верны сьведка ня хлусіць, а ілжу пашырае сьведка ілжывы."},{"book":"ВЫСЛОЎІ","chapter":"14","verse":"6","text":"Распусны шукае мудрасьці і не знаходзіць; а разумны лёгка набывае веды."},{"book":"ВЫСЛОЎІ","chapter":"14","verse":"7","text":"Адыдзі ад чалавека пустога, у якога ты ня бачыш разумных вуснаў."},{"book":"ВЫСЛОЎІ","chapter":"14","verse":"8","text":"Мудрасьць разумнага - што ён зважае на дарогу сваю, а дурасьць немысьляў - толькі ашука."},{"book":"ВЫСЛОЎІ","chapter":"14","verse":"9","text":"Неразумныя сьмяюцца з грэху, а сярод праведных - Божая мілата."},{"book":"ВЫСЛОЎІ","chapter":"14","verse":"10","text":"Сэрца ведае горыч сваю, і чужынец ня дзеліць радасьці ягонай."},{"book":"ВЫСЛОЎІ","chapter":"14","verse":"11","text":"Дом беззаконных зруйнуецца, а жытлішча праведных расьцьвіце."},{"book":"ВЫСЛОЎІ","chapter":"14","verse":"12","text":"Ёсьць шляхі, якія здаюцца чалавеку простымі; але канец іх - шлях сьмерці."},{"book":"ВЫСЛОЎІ","chapter":"14","verse":"13","text":"І ад сьмеху часам баліць сэрца, і канцом радасьці бывае смутак."},{"book":"ВЫСЛОЎІ","chapter":"14","verse":"14","text":"Чалавек з разбэшчаным сэрцам насыціцца ад дарог сваіх, і добры - ад сваіх."},{"book":"ВЫСЛОЎІ","chapter":"14","verse":"15","text":"Немысель верыць кожнаму слову, а разумны зважае на крокі свае."},{"book":"ВЫСЛОЎІ","chapter":"14","verse":"16","text":"Мудры баіцца і ўнікае зла, а неразумны раздражнёны і саманадзейны."},{"book":"ВЫСЛОЎІ","chapter":"14","verse":"17","text":"Запальчывы можа ўчыніць глупства; а чалавек, які наўмысна чыніць благое, ненавісны."},{"book":"ВЫСЛОЎІ","chapter":"14","verse":"18","text":"Невукі спадкуюць дурасьць, а разумных увенчваюць веды."},{"book":"ВЫСЛОЎІ","chapter":"14","verse":"19","text":"Схіляцца ліхія перад добрымі, і бязбожныя - каля варот праведніка."},{"book":"ВЫСЛОЎІ","chapter":"14","verse":"20","text":"Беднага ненавідзіць, бывае, нават блізкі яго, а ў багатага многа сяброў."},{"book":"ВЫСЛОЎІ","chapter":"14","verse":"21","text":"Хто пагарджае блізкім сваім, той грэшыць; а мілажальны да бедных, той шчасны."},{"book":"ВЫСЛОЎІ","chapter":"14","verse":"22","text":"Ці не памыляюцца тыя, што намышляюць ліхое? Мілажаль і вернасьць у тых, што намышляюць добрае."},{"book":"ВЫСЛОЎІ","chapter":"14","verse":"23","text":"Ад усякае працы ёсьць прыбытак, а ад пустаслоўя толькі пахіба."},{"book":"ВЫСЛОЎІ","chapter":"14","verse":"24","text":"Вянок мудрых - багацьце іхняе, а дурасьць невукаў дурасьць і ёсьць."},{"book":"ВЫСЛОЎІ","chapter":"14","verse":"25","text":"Верны сьведка ратуе душы, а ілжывы нагаворвае шмат ілжы."},{"book":"ВЫСЛОЎІ","chapter":"14","verse":"26","text":"У страху перад Госпадам - надзея цьвёрдая, і сынам сваім Ён прыстанішча."},{"book":"ВЫСЛОЎІ","chapter":"14","verse":"27","text":"Страх Гасподні - крыніца жыцьця, што аддаляе ад сетак сьмерці."},{"book":"ВЫСЛОЎІ","chapter":"14","verse":"28","text":"У мностве народу - веліч цара, а пры малалюдзтве - бяда ўладару."},{"book":"ВЫСЛОЎІ","chapter":"14","verse":"29","text":"У цярплівага чалавека багата розуму, а ў палкага многа дурасьці."},{"book":"ВЫСЛОЎІ","chapter":"14","verse":"30","text":"Ціхмянае сэрца - жыцьцё целу, а зайздрасьць - гнілізна касьцям."},{"book":"ВЫСЛОЎІ","chapter":"14","verse":"31","text":"Хто ўціскае беднага, той ганіць Творцу яго; а хто шануе Яго, той творыць дабро беднаму."},{"book":"ВЫСЛОЎІ","chapter":"14","verse":"32","text":"За ліха сваё бязбожны будзе адкінуты, а праведны і пры сьмерці сваёй мае надзею."},{"book":"ВЫСЛОЎІ","chapter":"14","verse":"33","text":"Мудрасьць у сэрцы ў разумнага, і сярод неразумных яна адкрываецца."},{"book":"ВЫСЛОЎІ","chapter":"14","verse":"34","text":"Праведнасьць узвышае народ, а беззаконьне - ганьба народаў."},{"book":"ВЫСЛОЎІ","chapter":"14","verse":"35","text":"Ласка царова - рабу разумнаму, а гнеў цара - супроць таго, хто ганьбіць яго."}]}