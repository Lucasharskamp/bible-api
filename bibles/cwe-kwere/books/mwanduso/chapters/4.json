{"data":[{"book":"Mwanduso","chapter":"4","verse":"1","text":"Adamu kambandama Hawa muke wake, na kapata wimo. Kamweleka mwana wa chilume yatangigwe Kaini, nayo kalonga, “Kwa kutazigwa na Mndewa Mulungu nipata mwana wa chilume.”"},{"book":"Mwanduso","chapter":"4","verse":"2","text":"Hamwande kamweleka mwana imwenga zina jake Abeli. Abeli kakala mdimi wa ng'hondolo na Kaini kakala mulimi wa isi."},{"book":"Mwanduso","chapter":"4","verse":"3","text":"Maabaho Kaini kagala mavuno yake yamwenga na kayalava kuwa nhosa kwa Mndewa Mulungu."},{"book":"Mwanduso","chapter":"4","verse":"4","text":"Abeli nayo kagala nyama inogile na mavuta ya ng'hondolo wake wa mwanduso kwelekigwa kuwa nhosa. Mndewa Mulungu kanogelwa na Abeli na nhosa yake."},{"book":"Mwanduso","chapter":"4","verse":"5","text":"Mbali Kaini hatogoligwe na Mndewa Mulungu na nhosa yake, ivo Kaini kengilwa na ludoko ng'hani, na kakwesa ng'hombali."},{"book":"Mwanduso","chapter":"4","verse":"6","text":"Maabaho Mndewa Mulungu kamuuza Kaini, “Habali kuna ludoko fana ivo? Habali kukwesa ng'hombali?"},{"book":"Mwanduso","chapter":"4","verse":"7","text":"Vino uhatenda yanogile hutogoligwa bule? One uhatenda yehile, uhasanyi wokusepasepa muna ulwivi lwako, wokulonda kukutawala mbali kolondeka uuhume.”"},{"book":"Mwanduso","chapter":"4","verse":"8","text":"Maabaho Kaini kamulongela mdodo wake Abeli, “Chihite kumgunda.” Viwakalile kumgunda, Kaini kamzumhila mdodo wake na kamkoma."},{"book":"Mwanduso","chapter":"4","verse":"9","text":"Maabaho Mndewa Mulungu kamuuza Kaini, “Kakulihi mdodo wako Abeli?”"},{"book":"Mwanduso","chapter":"4","verse":"10","text":"Maabaho Mndewa Mulungu kauza, “Kutenda choni? Damu ya mdodo wako ilinga fana dizi donililila kulawa muna uulongo."},{"book":"Mwanduso","chapter":"4","verse":"11","text":"Kwaviya kumkoma mdodo wako na damu yake itika muna isi, weye koduwiligwa kulawa iisi youkala."},{"book":"Mwanduso","chapter":"4","verse":"12","text":"One uhageza kulima ndiya, ulongo hawizakupatila chinhu chochose. Kwizawegela na kwizakuwa kwabule ukazi muna iisi.”"},{"book":"Mwanduso","chapter":"4","verse":"13","text":"Kaini kamulongela Mndewa Mulungu, “Nhaguso yangu iwa ndala na ibasanya siidaha hata kuipapa."},{"book":"Mwanduso","chapter":"4","verse":"14","text":"Lola diyelo kuniwinga muna iisi inogile na kunisegeza haulongozi hako. Nizakuwa nabule ukazi na nowegela muna iisi yose, na munhu yoyose yondayaniwone kezanikoma.”"},{"book":"Mwanduso","chapter":"4","verse":"15","text":"Mbali Mndewa Mulungu kamwidika, “Aka. Munhu yoyose yondayamkome Kaini, kezalihilizigwa miyanza saba.” Maabaho Mndewa Mulungu kamwika nhale kumzuma yoyose yondayaiting'hane nayo, sekeyamkome."},{"book":"Mwanduso","chapter":"4","verse":"16","text":"Kaini kahasegela ha Mndewa Mulungu na kakala isi itangigwa “Nodi”, niiyo ili ubanzi wa ulawilo wa zua wa Edeni."},{"book":"Mwanduso","chapter":"4","verse":"17","text":"Kaini kambandama muke wake, nayo kapata wimo na kamweleka Henoko. Maabaho Kaini kazenga bululu na kaditanga Henoko, zina da mwanage."},{"book":"Mwanduso","chapter":"4","verse":"18","text":"Henoko kapata mwana na kamtanga zina jake Iladi; Iladi nayo kamweleka Mehuyaeli; Mehuyaeli kamweleka Mesusayeli, Mesusayeli kamweleka Lameki."},{"book":"Mwanduso","chapter":"4","verse":"19","text":"Lameki kakala na wake waidi, imwe katangigwa Ada na imwenga katangigwa Zila."},{"book":"Mwanduso","chapter":"4","verse":"20","text":"Ada kamweleka Yabali, yakalile tata wa wafugaji wokala muna yamahema."},{"book":"Mwanduso","chapter":"4","verse":"21","text":"Ndugu yake kakala Yubali, iyo kakala tata wa wose wavina wila na wotowa vimbeta na vingodongodo."},{"book":"Mwanduso","chapter":"4","verse":"22","text":"Zila nayo kamweleka Tubalikaini, yoyakalile muhunzi wa via vose va shaba na mazuma. Lumbu wa Tubalikaini katangigwa Nama."},{"book":"Mwanduso","chapter":"4","verse":"23","text":"Lameki kawalongela wake zake,"},{"book":"Mwanduso","chapter":"4","verse":"24","text":"Ihawa Kaini kolihigwa miyanza saba,"},{"book":"Mwanduso","chapter":"4","verse":"25","text":"Adamu kambandama kaidi muke wake, nayo keleka mwana wa chilume. Kalonga, “Mulungu kaning'ha mwana wa chilume badala ya Abeli, yoyakomigwe na Kaini.” Ivo kamtanga Seti."},{"book":"Mwanduso","chapter":"4","verse":"26","text":"Seti nayo kapata mwana wa chilume, kamtanga Enosi. Baho wanhu wandusa kumtambikila Mndewa Mulungu."}]}