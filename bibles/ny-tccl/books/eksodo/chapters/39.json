{"data":[{"book":"Eksodo","chapter":"39","verse":"1","text":"Anapanga zovala za ansembe, zovala potumikira ku malo wopatulika pogwiritsa ntchito nsalu ya mtundu wa mtambo, yapepo ndi yofiira. Anapanganso zovala zopatulika za Aaroni monga momwe Yehova analamulira Mose."},{"book":"Eksodo","chapter":"39","verse":"2","text":"Popanga efodi, iwo anagwiritsa ntchito golide, nsalu yamtundu wa mtambo, yapepo, yofiira, yosalala yofewa."},{"book":"Eksodo","chapter":"39","verse":"3","text":"Anasula golide wopyapyala ndi kumulezaleza kuti alumikize kumodzi ndi nsalu yamtundu wa mtambo, yapepo ndi yofiira yosalala yofewa yolukidwa mwaluso."},{"book":"Eksodo","chapter":"39","verse":"4","text":"Iwo anapanga efodi imene inali ndi timalamba tiwiri ta pa mapewa, tosokerera ku msonga zake ziwiri kuti azitha kumanga."},{"book":"Eksodo","chapter":"39","verse":"5","text":"Lamba womangira efodi anali wolukidwa mwaluso ngati efodiyo. Anali nsalu imodzi ndi efodiyo, wopangidwa ndi golide, nsalu yamtundu wa mtambo, yapepo, yofiira, yofewa yosalala, monga momwe Yehova analamulira Mose."},{"book":"Eksodo","chapter":"39","verse":"6","text":"Iwo anakonza miyala ya onikisi ndi kuyiika mu zoyikamo zake zagolide ndipo anazokota mayina a ana a Israeli monga amachitira pa chidindo."},{"book":"Eksodo","chapter":"39","verse":"7","text":"Kenaka anayimangirira pa tinsalu ta mʼmapewa ta efodi tija ngati miyala ya chikumbutso cha ana a Israeli monga momwe Yehova analamulira Mose."},{"book":"Eksodo","chapter":"39","verse":"8","text":"Iwo anapanga chovala chapachifuwa mwaluso kwambiri. Anachipanga ngati efodi pogwiritsa ntchito golide, nsalu yamtundu wa mtambo, yapepo, yofiira, yofewa yosalala ndi yolukidwa bwino."},{"book":"Eksodo","chapter":"39","verse":"9","text":"Kutalika kwake kunali kofanana mbali zonse, mulitali masentimita 23, mulifupi masentimita 23, chinali chopinda pawiri."},{"book":"Eksodo","chapter":"39","verse":"10","text":"Kenaka anayikapo mizere inayi ya miyala yokongola kwambiri. Mzere woyamba anayika miyala ya rubi, topazi ndi berili;"},{"book":"Eksodo","chapter":"39","verse":"11","text":"mzere wachiwiri anayikapo miyala ya emeradi, safiro ndi dayimondi;"},{"book":"Eksodo","chapter":"39","verse":"12","text":"mzere wachitatu anayikapo miyala ya opera, agate ndi ametisiti;"},{"book":"Eksodo","chapter":"39","verse":"13","text":"mzere wachinayi anayikapo miyala ya topazi, onikisi ndi yasipa. Miyalayi anayiyika mu zoyikamo zagolide."},{"book":"Eksodo","chapter":"39","verse":"14","text":"Miyalayo inalipo khumi ndi iwiri, uliwonse kuyimira dzina limodzi la ana a Israeli. Mwala uliwonse unazokotedwa ngati chidindo dzina limodzi la mafuko khumi ndi awiri a Israeli."},{"book":"Eksodo","chapter":"39","verse":"15","text":"Anapanga timaunyolo tagolide wabwino kwambiri ta pa chovala chapachifuwa, topota ngati chingwe."},{"book":"Eksodo","chapter":"39","verse":"16","text":"Anapanganso zoyikamo zake zagolide ndi mphete ziwiri zagolide, ndipo anamangirira mphetezo pa ngodya ziwiri za chovala chapachifuwa."},{"book":"Eksodo","chapter":"39","verse":"17","text":"Anamangirira timaunyolo tiwiri tagolide tija pa mphete za pa ngodya pa chovala chapachifuwacho."},{"book":"Eksodo","chapter":"39","verse":"18","text":"Ndipo mbali ina ya timaunyoloto anamangirira pa zoyikapo zake ziwiri zija, ndi kulumikiza pa tinsalu takutsogolo kwa mapewa a efodi."},{"book":"Eksodo","chapter":"39","verse":"19","text":"Anapanganso mphete ziwiri zagolide ndipo analumikiza ku ngodya ziwiri zamʼmunsi mwa chovala chapachifuwa, champhepete mwake, mʼkati pafupi ndi efodi ija."},{"book":"Eksodo","chapter":"39","verse":"20","text":"Kenaka anapanga mphete zina ziwiri zagolide ndi kuzilumikiza kumunsi kwa tinsalu takutsogolo kwa efodi, pafupi ndi msoko, pamwamba pangʼono pa lamba wamʼchiwuno wa efodi."},{"book":"Eksodo","chapter":"39","verse":"21","text":"Anamangirira mphete za pa chovala chapachifuwa zija ku mphete za efodi ndi chingwe chamtundu wa mtambo, kulumikiza lamba ndi chovala chapachifuwacho kuti chovala chapachifuwacho chisalekane ndi efodi ija monga Yehova analamulira Mose."},{"book":"Eksodo","chapter":"39","verse":"22","text":"Anayipangira efodiyo mkanjo wamtundu wa mtambo, wolukidwa ndi mmisiri waluso."},{"book":"Eksodo","chapter":"39","verse":"23","text":"Mkanjowo unali ndi malo opisapo mutu pakati pakepo. Pa chibowopo panali chibandi chosokedwa mochita ngati kuluka monga muja akhalira malaya kuti chibowocho chilimbe, chisangʼambike."},{"book":"Eksodo","chapter":"39","verse":"24","text":"Pa mpendero wamʼmunsi wa mkanjowo, analumikiza mphonje zokhala ngati makangadza za nsalu yamtundu wa mtambo, yapepo ndi yofiira yofewa yosalala ndi yopetedwa bwino yomwe inazungulira mkanjo."},{"book":"Eksodo","chapter":"39","verse":"25","text":"Ndipo anapanga maberu agolide wabwino kwambiri ndipo analumikiza mozungulira mpendero pakati pa makangadzawo."},{"book":"Eksodo","chapter":"39","verse":"26","text":"Kotero panali mphonje imodzi ndi belu limodzi kuzungulira mpendero wa mkanjo wovala potumikira monga momwe Yehova analamulira Mose."},{"book":"Eksodo","chapter":"39","verse":"27","text":"Kwa Aaroni ndi ana ake anawapangira minjiro ya nsalu yofewa yosalala, yolukidwa bwino ndi munthu waluso,"},{"book":"Eksodo","chapter":"39","verse":"28","text":"nduwira ya nsalu yofewa yosalala, lamba wa nsalu yofewa yosalala, womanga mʼmutu, ndi makabudula amʼkati a nsalu yofewa yosalala olukidwa bwino."},{"book":"Eksodo","chapter":"39","verse":"29","text":"Anapanga lamba wolukidwa bwino wa nsalu yofewa ndi yosalala ya mtundu wa mtambo yapepo ndi yofiira. Ili linaliluso la munthu wopanga zokometsera monga Yehova analamulira Mose."},{"book":"Eksodo","chapter":"39","verse":"30","text":"Iwo anapanga duwa lagolide wabwino kwambiri ngati chidindo ndipo anazokotapo mawu akuti, Wopatulikira Yehova."},{"book":"Eksodo","chapter":"39","verse":"31","text":"Kenaka analimangira ndi chingwe cha nsalu yamtundu wa mtambo pa nduwira, monga momwe Yehova analamulira Mose."},{"book":"Eksodo","chapter":"39","verse":"32","text":"Tsopano ntchito yonse ya tenti ya msonkhano inatha. Aisraeli anachita zonse monga momwe Yehova analamulira Mose."},{"book":"Eksodo","chapter":"39","verse":"33","text":"Kenaka anabweretsa chihema kwa Mose. Tenti ndi zipangizo zake, ngowe zake, maferemu ake, mitanda yake, mizati yake ndi matsinde ake;"},{"book":"Eksodo","chapter":"39","verse":"34","text":"chophimba cha chikopa cha nkhosa yayimuna chonyikidwa mu utoto ofiira, chophimba cha chikopa cha akatumbu ndi nsalu zophimba;"},{"book":"Eksodo","chapter":"39","verse":"35","text":"bokosi la umboni pamodzi ndi mitengo yake yonyamulira ndiponso chovundikira chake;"},{"book":"Eksodo","chapter":"39","verse":"36","text":"tebulo pamodzi ndi zipangizo zake ndiponso buledi wokhala pamaso pa Yehova;"},{"book":"Eksodo","chapter":"39","verse":"37","text":"choyikapo nyale chagolide wabwino kwambiri pamodzi ndi nyale zake ndi zipangizo zake zonse, ndiponso mafuta anyalezo;"},{"book":"Eksodo","chapter":"39","verse":"38","text":"guwa lagolide, mafuta odzozera, lubani onunkhira ndi nsalu yotchinga pa khomo lolowera mu tenti;"},{"book":"Eksodo","chapter":"39","verse":"39","text":"guwa lamkuwa ndi sefa yamkuwa, mitengo yake yonyamulira ndi zipangizo zake zonse; beseni ndi miyendo yake;"},{"book":"Eksodo","chapter":"39","verse":"40","text":"nsalu yotchingira bwalo pamodzi ndi mizati yake ndi matsinde ake ndiponso nsalu yotchingira pa khomo lolowera ku bwalo; zingwe zake ndi zikhomo za tenti; zipangizo zonse za chihema, tenti ya msonkhano;"},{"book":"Eksodo","chapter":"39","verse":"41","text":"ndiponso zovala zolukidwa zovala potumikira kumalo opatulika, zovala zopatulika za wansembe, Aaroni pamodzi ndi za ana ake aamuna pamene akutumikira monga ansembe."},{"book":"Eksodo","chapter":"39","verse":"42","text":"Aisraeli anagwira ntchito yonse monga momwe Yehova analamulira Mose."},{"book":"Eksodo","chapter":"39","verse":"43","text":"Mose anayendera ntchitoyo ndipo anaona kuti anayichita monga momwe Yehova analamulira. Kotero Mose anawadalitsa."}]}