{"data":[{"book":"Dunuɲa Fɔlɔna","chapter":"16","verse":"1","text":"Sarayi, Iburama a ɲaxanla munma yi dii yo bari a xa. Konyi gilɛ Misiran kaana nde yi walima a yii naxan yi xili Hagara."},{"book":"Dunuɲa Fɔlɔna","chapter":"16","verse":"2","text":"Sarayi yi a fala a xɛmɛn xa, a naxa, “I bata a to, Alatala mi dii bari feen nagidixi n tan ma. Koni yanyina nde n nɔɛ diin sɔtɛ i xa nɛn n ma konyi gilɛn sabun na. Ɛ birin nan lan ɛ xa xi to.” Iburama yi tin Sarayi a falan ma a naxan falaxi a xa."},{"book":"Dunuɲa Fɔlɔna","chapter":"16","verse":"3","text":"Sarayi yi a konyi gilɛn Hagara Misiran kaan tongo, a yi a so a xɛmɛna Iburama yii, a xa findi a ɲaxanla ra. Iburama bata yi ɲɛɛ fu ti Kanan bɔxɔn ma."},{"book":"Dunuɲa Fɔlɔna","chapter":"16","verse":"4","text":"Iburama nun Hagara yi xi yire kedenni, Hagara yi fudikan. Hagara to la a ra fa fala a bata fudikan, a yi yo a kanna ma, a yi a mato a kobin na."},{"book":"Dunuɲa Fɔlɔna","chapter":"16","verse":"5","text":"Sarayi yi a fala Iburama xa, a naxa, “Konbini ito, n na raxɛtɛma i tan nan ma Hagara naxan saxi n fari! Bayo, n tan nan n ma konyi gilɛn fixi i ma a xa findi i ya ɲaxanla ra. Xabu a la a ra a fudikanna na a ra, a fa fe kobin nan tun yilanma n na. Alatala xa en tan firinna makiti.”"},{"book":"Dunuɲa Fɔlɔna","chapter":"16","verse":"6","text":"Iburama yi a ɲaxanla yabi, a naxa, “I ya konyi gilɛn nan a ra. A walima i tan nan yii. I waxi feen naxan birin xɔn ma, a birin liga a ra.” Na waxatini, Sarayi fe kobin birin naxan nafan a ma, a yi a liga Hagara ra. Hagara yi a gi a bun."},{"book":"Dunuɲa Fɔlɔna","chapter":"16","verse":"7","text":"Alatalaa malekan yi naralan Hagara ra xude xunna fɛma Suru kiraan xɔn ma tonbon yireni."},{"book":"Dunuɲa Fɔlɔna","chapter":"16","verse":"8","text":"Malekan yi Hagara maxɔdin, a naxa, “Sarayi a konyi gilɛn Hagara, i kelixi minɛn yi? I sigama minɛn yi?” Hagara yi malekan yabi, a naxa, “N nan n gixi n kanna nan bun ma.”"},{"book":"Dunuɲa Fɔlɔna","chapter":"16","verse":"9","text":"Alatalaa malekan yi a fala Hagara xa, a naxa, “I mɔn xa xɛtɛ i kelixi dɛnaxan yi. I mɔn xa i xuru a ma.”"},{"book":"Dunuɲa Fɔlɔna","chapter":"16","verse":"10","text":"Alatala a malekan yi a fala a xa, a naxa, “N fama bɔnsɔn wuyaxi fideni nɛn i ma, i mi nɔɛ naxan yatɛn kolonɲɛ.”"},{"book":"Dunuɲa Fɔlɔna","chapter":"16","verse":"11","text":"Alatalaa malekan mɔn yi a fala a xa, a naxa, “I fudikanna na a ra iki. I fama diin sɔtɔdeni. I na diin xili sama nɛn Sumayila.16.11 Sumayila bunna nɛɛn fa fala “Ala fe mɛma.” Bayo Ala bata i ya tɔrɔ xuiin mɛ marayarabin naxan sama i fari."},{"book":"Dunuɲa Fɔlɔna","chapter":"16","verse":"12","text":"I ya diin luma nɛn alo burunna sofanla. A birin yɛngɛma nɛn, birin a fan yɛngɛma nɛn. E nun a xunyɛne birin luma nɛn fataxi.”"},{"book":"Dunuɲa Fɔlɔna","chapter":"16","verse":"13","text":"Hagara yi xili sa Alatala xɔn, naxan falan tixi a xa, a naxa, “Ala Naxan N Toma.” A yi a fala, a naxa, “N bata na kanna to, naxan n toma.”"},{"book":"Dunuɲa Fɔlɔna","chapter":"16","verse":"14","text":"Na nan a toxi e na xɔɲinna xinla falama, e naxa, “Niin Kanna Naxan N Toxi.” Na xɔɲinna Kadesi nun Bereda nan tagi."},{"book":"Dunuɲa Fɔlɔna","chapter":"16","verse":"15","text":"Hagara yi diin sɔtɔ Iburama xa. Iburama yi a xili sa Sumayila."},{"book":"Dunuɲa Fɔlɔna","chapter":"16","verse":"16","text":"Iburama bata yi ɲɛɛ tonge solomasɛxɛ e nun ɲɛɛ sennin ti siimayaan na, Hagara yi fa na diin sɔtɔ a xa."}]}