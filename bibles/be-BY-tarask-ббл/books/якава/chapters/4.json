{"data":[{"book":"ЯКАВА","chapter":"4","verse":"1","text":"Адкуль у вас свары і раздоры? ці не адгэтуль, ад пажаданьняў вашых, што варагуюць у чэлесах вашых?"},{"book":"ЯКАВА","chapter":"4","verse":"2","text":"Хочаце - і ня маеце; забіваеце і зайздросьціце - і ня можаце дамагчыся; зводзіцеся і варагуеце - і ня маеце, бо ня просіце;"},{"book":"ЯКАВА","chapter":"4","verse":"3","text":"Просіце - і не атрымліваеце, бо просіце не на добрае, а каб ужыць на пажаданьні вашыя."},{"book":"ЯКАВА","chapter":"4","verse":"4","text":"Пералюбнікі і пералюбніцы! ці ж ня ведаеце, што дружба са сьветам ёсьць варожасьць супраць Бога! Дык вось, хто хоча быць сябрам сьвету, той робіцца ворагам Богу."},{"book":"ЯКАВА","chapter":"4","verse":"5","text":"Альбо вы думаеце, што дарэмна кажа Пісаньне: «да зайздры любіць дух, які жыве ў нас»?"},{"book":"ЯКАВА","chapter":"4","verse":"6","text":"Але тым большую дае мілату; таму і сказана: «Бог гордым супрацівіцца, а пакорным дае мілату»."},{"book":"ЯКАВА","chapter":"4","verse":"7","text":"Дык вось, упакорцеся Богу; усупраціўцеся д'яблу, і ўцячэ ад вас;"},{"book":"ЯКАВА","chapter":"4","verse":"8","text":"да Бога наблізьцеся, і наблізіцца да вас; ачысьціце рукі, грэшнікі, папраўце сэрцы, двудушныя;"},{"book":"ЯКАВА","chapter":"4","verse":"9","text":"смуткуйце, плачце і галасеце: сьмех ваш няхай абернецца ў плач, а радасьць - у смутак."},{"book":"ЯКАВА","chapter":"4","verse":"10","text":"Упакорцеся перад Госпадам, і ўзвысіць вас."},{"book":"ЯКАВА","chapter":"4","verse":"11","text":"Не ліхаслоўце адзін аднаго, браты: хто ліхасловіць брата альбо судзіць брата свайго, той ліхасловіць і судзіць закон; а калі ты судзіш закон, дык ты не выканаўца закона, а судзьдзя."},{"book":"ЯКАВА","chapter":"4","verse":"12","text":"Адзін Заканадаўца і Судзьдзя, Які можа і ўратаваць і загубіць: а ты хто, што судзіш іншага?"},{"book":"ЯКАВА","chapter":"4","verse":"13","text":"Цяпер паслухайце вы, што гаворыце: сёньня ці заўтра мы выправімся ў такі-а-такі горад і пражывём там адзін год, і будзем гандляваць і зарабляць;"},{"book":"ЯКАВА","chapter":"4","verse":"14","text":"вы, што ня ведаеце, што будзе заўтра: бо што такое жыцьцё ваша? пара, якая зьяўляецца на кароткі час, а потым зьнікае."},{"book":"ЯКАВА","chapter":"4","verse":"15","text":"Замест таго, каб вам сказаць: як захоча Гасподзь і будзем жывыя, дык зробім тое ці іншае,"},{"book":"ЯКАВА","chapter":"4","verse":"16","text":"вы, у ганарыстасьці сваёй, славалюбнічаеце: усякае такое пустахвальства ёсьць зло."},{"book":"ЯКАВА","chapter":"4","verse":"17","text":"Дык вось, хто ўмее рабіць дабро і ня робіць, на тым грэх."}]}