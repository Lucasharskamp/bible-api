{"data":[{"book":"Kirje Roomalaisille","chapter":"12","verse":"1","text":"Rakkaat ystävät, koska Jumala siis on Kristuksen tähden hyväksynyt meidät omikseen, pyydän hartaasti teitä antamaan itsenne kokonaan Jumalan käyttöön – elävänä uhrina, jonka hän voi ottaa vastaan. Tämä on oikea tapa palvella Jumalaa."},{"book":"Kirje Roomalaisille","chapter":"12","verse":"2","text":"Älkää omaksuko tämän maailman elämäntapaa, vaan olkaa te erilaisia ihmisiä. Muuttukaa, uudistukaa jatkuvasti, tutkikaa, mikä on Jumalan tahto, mikä hyvää, oikeudenmukaista, puhdasta."},{"book":"Kirje Roomalaisille","chapter":"12","verse":"3","text":"Jumalan lähettiläänä sanon teille jokaiselle: älkää kuvitelko itsestänne liikoja, vaan arvioikaa itseänne sen mukaan kuin Jumala on teille kullekin uskoa antanut."},{"book":"Kirje Roomalaisille","chapter":"12","verse":"4,5","text":"Samoin kuin meillä on monta ruumiinosaa omassa ruumiissamme, niin on myös Kristuksen ruumiissa, seurakunnassa. Kaikki me kuulumme siihen, eikä se olisi täydellinen ilman meitä, sillä meillä kullakin on erilainen tehtävä. Niin me olemme myös toinen toistemme jäseniä ja tarvitsemme toisiamme."},{"book":"Kirje Roomalaisille","chapter":"12","verse":"6","text":"Jumala on antanut meille erilaisia armolahjoja. Jos hän on antanut sinulle profetoimisen lahjan, niin profetoi, milloin voit – niin usein kuin uskosi on kyllin vahva vastaanottamaan sanoman Jumalalta."},{"book":"Kirje Roomalaisille","chapter":"12","verse":"7","text":"Jos sinun lahjasi on toisten palveleminen, niin palvele tunnollisesti. Jos olet seurakunnan opettaja, opeta hyvin."},{"book":"Kirje Roomalaisille","chapter":"12","verse":"8","text":"Jos olet sananjulistaja, huolehdi siitä, että puheesi ovat rohkaisevia ja hyödyksi seurakunnalle. Jos Jumala on uskonut sinulle varoja, käytä niitä toisten auttamiseen. Jos Jumala on antanut sinulle järjestelykykyä ja pannut sinut johtavaan asemaan, ota vastuusi vakavasti. Jos autat ja lohdutat muita, tee se ilomielin."},{"book":"Kirje Roomalaisille","chapter":"12","verse":"9","text":"Rakastakaa vilpittömästi toisianne. Vihatkaa kaikkea väärää. Asettukaa aina hyvän puolelle."},{"book":"Kirje Roomalaisille","chapter":"12","verse":"10","text":"Rakastakaa toisianne kuin veljet ja suorastaan kilpailkaa toinen toisenne kunnioittamisessa."},{"book":"Kirje Roomalaisille","chapter":"12","verse":"11","text":"Älkää koskaan tehkö työtänne laiskasti, vaan palvelkaa innokkaasti Herraa."},{"book":"Kirje Roomalaisille","chapter":"12","verse":"12","text":"Iloitkaa kaikesta, mitä Jumala on suunnitellut teidän varallenne. Olkaa kärsivällisiä vaikeuksissa ja pyytäkää itsellenne rukouksen henkeä."},{"book":"Kirje Roomalaisille","chapter":"12","verse":"13","text":"Kun Jumalan lapset kärsivät puutetta, auttakaa te heitä. Ottakaa tavaksenne osoittaa vieraanvaraisuutta."},{"book":"Kirje Roomalaisille","chapter":"12","verse":"14","text":"Jos joku sortaa teitä siksi, että olette kristittyjä, älkää kostako hänelle, vaan rukoilkaa, että Jumala siunaisi häntä."},{"book":"Kirje Roomalaisille","chapter":"12","verse":"15","text":"Kun toiset ovat onnellisia, iloitkaa heidän kanssaan. Jos he ovat surullisia, jakakaa heidän murheensa."},{"book":"Kirje Roomalaisille","chapter":"12","verse":"16","text":"Tehkää iloisina työtä yhdessä korostamatta omaa osuuttanne. Älkää tavoitelko merkkihenkilöiden suosiota, vaan iloitkaa tavallisten ihmisten seurasta. Älkää kuvitelko olevanne kaikkitietäviä!"},{"book":"Kirje Roomalaisille","chapter":"12","verse":"17","text":"Älkää milloinkaan kostako pahaa pahalla. Toimikaa siten, että kaikkien on helppo nähdä teidän olevan täysin rehellisiä."},{"book":"Kirje Roomalaisille","chapter":"12","verse":"18","text":"Älkää riidelkö kenenkään kanssa. Eläkää kaikkien kanssa rauhassa, mikäli se teistä riippuu."},{"book":"Kirje Roomalaisille","chapter":"12","verse":"19","text":"Rakkaat ystävät, älkää kostako kenellekään! Jättäkää kostaminen Jumalalle, sillä hän on sanonut, että hän maksaa kullekin tämän ansioiden mukaan. Älkää ottako oikeutta omiin käsiinne.12:19 Sisältyy ajatukseen."},{"book":"Kirje Roomalaisille","chapter":"12","verse":"20","text":"Antakaa mieluummin vihollisellenne ruokaa, jos hän on nälissään. Jos hänen on jano, antakaa hänelle juotavaa, ja niin hän joutuu häpeämään sitä, mitä on teille tehnyt.12:20 Sananmukaisesti: »sillä niin tehden kokoat tulisia hiiliä hänen päänsä päälle»."},{"book":"Kirje Roomalaisille","chapter":"12","verse":"21","text":"Älkää antako pahan saada ylivaltaa elämässänne, vaan voittakaa paha hyvällä."}]}