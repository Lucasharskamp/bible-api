{"data":[{"book":"پەیدابوون","chapter":"32","verse":"1","text":"یاقوبیش بە ڕێگای خۆیدا ڕۆیشت و فریشتەکانی خودا بەرەوپیری هاتن."},{"book":"پەیدابوون","chapter":"32","verse":"2","text":"کاتێک یاقوب ئەوانی بینی، گوتی: «ئەمە لەشکری خودایە.» ئیتر ئەو شوێنەی ناو نا مەحەنەیم32‏:2 مەحەنەیم: واتا (دوو ئۆردوگا).‏."},{"book":"پەیدابوون","chapter":"32","verse":"3","text":"یاقوب لەپێش خۆیەوە نێردراوی ناردە لای عیسۆی برای بۆ خاکی سێعیر لە وڵاتی ئەدۆم."},{"book":"پەیدابوون","chapter":"32","verse":"4","text":"فەرمانی پێدان و گوتی: «ئاوا بە عیسۆی گەورەم ڕادەگەیەنن: ”یاقوبی خزمەتکارت دەڵێت ئاوارەی لای لابان بووم و هەتا ئێستاش لەلای ئەو نیشتەجێ بووم."},{"book":"پەیدابوون","chapter":"32","verse":"5","text":"بووشم بە خاوەنی گا و گوێدرێژ، مەڕ و بزن، خزمەتکار و کەنیزە. ئەوا ناردیشمە لای گەورەی خۆم هەتا پێی ڕابگەیەنم، بۆ ئەوەی لەبەرچاوی تۆ پەسەند بم.“»"},{"book":"پەیدابوون","chapter":"32","verse":"6","text":"نێردراوەکان گەڕانەوە لای یاقوب و گوتیان: «چووینە لای عیسۆی برات. وا بە چوار سەد پیاوەوە دێت بۆ لات.»"},{"book":"پەیدابوون","chapter":"32","verse":"7","text":"بەمە یاقوب ترسێکی گەورەی لێ نیشت و پەرێشان بوو. ئەو کەسانەی لەگەڵی بوون لەگەڵ مەڕ و مانگا و وشترەکان دابەشی کردن بۆ دوو لەشکر."},{"book":"پەیدابوون","chapter":"32","verse":"8","text":"گوتی: «ئەگەر عیسۆ هاتە سەر لەشکرێکیان و لێیدا، ئەوا لەشکرەکەی دیکە دەمێنێتەوە بۆ دەربازبوون.»"},{"book":"پەیدابوون","chapter":"32","verse":"9","text":"ئینجا یاقوب لە خودا پاڕایەوە و گوتی: «ئەی خودای ئیبراهیم و ئیسحاقی باوکم، ئەو یەزدانەی کە پێی فەرمووم: ”بگەڕێوە خاکی خۆت و بۆ لای کەسوکارەکەت، باش دەبم لەگەڵت.“"},{"book":"پەیدابوون","chapter":"32","verse":"10","text":"من شایستەی ئەو هەمووە خۆشەویستییە نەگۆڕ و دڵسۆزییە نیم کە لەگەڵ خزمەتکارەکەی خۆتدا کردووتە. بە خۆم و گۆچانەکەمەوە لەم ڕووباری ئوردونە پەڕیمەوە، بەڵام ئێستا بوومەتە دوو لەشکر."},{"book":"پەیدابوون","chapter":"32","verse":"11","text":"لە چنگی عیسۆی برام فریام بکەوە، چونکە دەترسم بێت و هێرش بکاتە سەر من و دایک و منداڵەکان."},{"book":"پەیدابوون","chapter":"32","verse":"12","text":"بەڵام تۆ خۆت فەرمووت: ”باش دەبم لەگەڵت و نەوەکەت وەک لمی دەریا لێ دەکەم، کە لەبەر زۆری لە ژماردن نەیێت.“»"},{"book":"پەیدابوون","chapter":"32","verse":"13","text":"ئیتر ئەو شەوەی لەوێ بەسەربرد، لەوەشی لەگەڵ دەستی خۆیدا هێنابووی، ئەم دیارییانەی بۆ عیسۆی برای هەڵبژارد:"},{"book":"پەیدابوون","chapter":"32","verse":"14","text":"دوو سەد بزن و بیست تەگە، دوو سەد مەڕ و بیست بەران،"},{"book":"پەیدابوون","chapter":"32","verse":"15","text":"سی وشتری مێی شیردەر بە بەچکەکانیانەوە، چل مانگا و دە گا لەگەڵ بیست ماکەر و دە نێرەکەر."},{"book":"پەیدابوون","chapter":"32","verse":"16","text":"هەموو ئەمانەی مێگەل مێگەل بە جیا دایە دەست خزمەتکارەکانی و پێی گوتن: «پێشم بکەون و بواریش بخەنە نێوان مێگەلەکانەوە.»"},{"book":"پەیدابوون","chapter":"32","verse":"17","text":"فەرمانیشی بەوەی یەکەمیان دا و گوتی: «ئەگەر عیسۆی برام پێت گەیشت و لێی پرسیت: ”سەر بە کێیت و بۆ کوێ دەچیت، ئەوەی لەپێشتەوەیە هی کێیە؟“"},{"book":"پەیدابوون","chapter":"32","verse":"18","text":"دەڵێیت: ”هی یاقوبی خزمەتکارتن. دیارییە و نێردراوە بۆ عیسۆی گەورەم، خۆی لەدوای ئێمەوە دێت.“»"},{"book":"پەیدابوون","chapter":"32","verse":"19","text":"هەروەها فەرمانی دا بە دووەمیان و سێیەمیان و هەموو ئەوانەی بەدوای مێگەل و گاگەلەکاندا دەڕۆیشتن، پێی گوتن: «ئێوەش کاتێک عیسۆتان بینی، هەمان شتی پێ بڵێن."},{"book":"پەیدابوون","chapter":"32","verse":"20","text":"هەروەها بیرتان نەچێت بڵێن: ”یاقوبی خزمەتکارت لەدوای ئێمە دێت.“» یاقوب بیری کردەوە و گوتی: «بەم دیارییەی کە لەپێش خۆمەوە دەینێرم ئاشتی دەکەمەوە، دوای ئەمە ڕووبەڕووی دەبمەوە، بەڵکو قبوڵم بکات.»"},{"book":"پەیدابوون","chapter":"32","verse":"21","text":"ئیتر دیارییەکان پێش خۆی کەوتن، بەڵام خۆی ئەو شەوەی لە ئۆردوگاکە بەسەربرد."},{"book":"پەیدابوون","chapter":"32","verse":"22","text":"یاقوب ئەو شەوە هەستا و هەردوو ژنەکەی و هەردوو کەنیزەکەی و هەر یازدە کوڕەکەی هەڵگرت و لە تەنکاییەکەی ڕووباری یەبۆق پەڕییەوە."},{"book":"پەیدابوون","chapter":"32","verse":"23","text":"دوای ئەوەی کە ئەوانی لە جۆگەکە پەڕاندەوە، هەموو ئەوەشی کە هەیبوو ناردە ئەوبەرەوە."},{"book":"پەیدابوون","chapter":"32","verse":"24","text":"ئیتر یاقوب هەر خۆی مایەوە، پیاوێکیش هەتا بەرەبەیان زۆرانبازی لەگەڵ کرد."},{"book":"پەیدابوون","chapter":"32","verse":"25","text":"کە بینی دەرەقەتی نایەت، لەلای سەرەوەی ئێسکی ڕانی دا و ڕانی یاقوب لە زۆرانبازیەکەدا لەجێ چوو."},{"book":"پەیدابوون","chapter":"32","verse":"26","text":"ئینجا فەرمووی: «بەرمدە، وا بەرەبەیان دەرکەوت.»"},{"book":"پەیدابوون","chapter":"32","verse":"27","text":"پیاوەکە لێی پرسی: «ناوت چییە؟»"},{"book":"پەیدابوون","chapter":"32","verse":"28","text":"ئینجا پیاوەکە پێی فەرموو: «لەمەودوا ئیتر ناوت بە یاقوب ناهێنرێت، بەڵکو بە ئیسرائیل32‏:28 ئیسرائیل ناوێکی عیبرییە بە واتای تێکۆشان لەگەڵ خودا دێت.‏، چونکە لەگەڵ خودا و مرۆڤدا تێکۆشایت و سەرکەوتیت.»"},{"book":"پەیدابوون","chapter":"32","verse":"29","text":"یاقوبیش پێی گوت: «تکایە، ناوی خۆتم پێ بڵێ.»"},{"book":"پەیدابوون","chapter":"32","verse":"30","text":"ئیتر یاقوب ناوی لەو شوێنە نا پەنیێل32‏:30 واتا ڕووی خودا.‏، چونکە گوتی: «ڕوو بە ڕوو خودام بینی و گیانیشم دەرباز بوو.»"},{"book":"پەیدابوون","chapter":"32","verse":"31","text":"کاتێک لە پەنیێل دەپەڕییەوە خۆری لێ هەڵهات، لەبەر ڕانی دەشەلی."},{"book":"پەیدابوون","chapter":"32","verse":"32","text":"هەر لەبەر ئەوەشە کە نەوەی ئیسرائیل هەتا ئەمڕۆش ئەو ماسوولکە ژێیە ناخۆن کە لەلای سەرەوەی ئێسکی ڕانە و گرژ دەبێتەوە، چونکە سەرەوەی ئێسکی ڕانی یاقوب، نزیک لەو ماسوولکە ژێیەی گرژ دەبێتەوە ئازاری پێ گەیشت."}]}