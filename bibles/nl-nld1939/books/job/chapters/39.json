{"data":[{"book":"Job","chapter":"39","verse":"1","text":"Kent gij de tijd, waarop de gemzen springen, Neemt gij het jongen der hinden waar;"},{"book":"Job","chapter":"39","verse":"2","text":"Telt gij de maanden van haar dracht, Bepaalt gij de dag, dat zij werpen?"},{"book":"Job","chapter":"39","verse":"3","text":"Ze krommen zich, drijven haar jongen uit, En haar weeën zijn heen;"},{"book":"Job","chapter":"39","verse":"4","text":"Haar jongen worden sterk, groeien op in de steppe, Lopen weg, en keren niet tot haar terug!"},{"book":"Job","chapter":"39","verse":"5","text":"Wie heeft den woudezel in vrijheid gelaten, Wie dien wilde de boeien geslaakt,"},{"book":"Job","chapter":"39","verse":"6","text":"Hem, wien Ik de woestijn tot woning gaf, De zilte steppe tot verblijf;"},{"book":"Job","chapter":"39","verse":"7","text":"Die spot met het lawaai van de stad, Die zich niet stoort aan het razen der drijvers;"},{"book":"Job","chapter":"39","verse":"8","text":"Die de bergen als zijn weide doorsnuffelt, En naar al wat groen is, neust."},{"book":"Job","chapter":"39","verse":"9","text":"Wil de woudos ù dienen, Aan ùw krib overnachten;"},{"book":"Job","chapter":"39","verse":"10","text":"Slaat gij een touw om zijn nek, Egt hij de voren achter ú?"},{"book":"Job","chapter":"39","verse":"11","text":"Vertrouwt ge op hem om zijn geweldige kracht, Laat ge aan hem uw arbeid over;"},{"book":"Job","chapter":"39","verse":"12","text":"Rekent ge op hem, om uw oogst te gaan halen, En uw graan op uw dorsvloer te brengen?"},{"book":"Job","chapter":"39","verse":"13","text":"Vrolijk klapwiekt de struis, De moeder van kostbare veren en pennen,"},{"book":"Job","chapter":"39","verse":"14","text":"Maar die haar eieren stopt in de grond, En ze uitbroeien laat op het zand."},{"book":"Job","chapter":"39","verse":"15","text":"Ze vergeet, dat een voet ze vertrappen kan, Dat de wilde beesten ze kunnen verpletteren;"},{"book":"Job","chapter":"39","verse":"16","text":"Ze is hard voor haar jongen, alsof het de hare niet zijn, Het deert haar niet, al is haar moeite vergeefs:"},{"book":"Job","chapter":"39","verse":"17","text":"Want God heeft haar de wijsheid onthouden, Geen verstand haar geschonken."},{"book":"Job","chapter":"39","verse":"18","text":"Toch rent ze weg, zodra de boogschutters komen, En spot met het paard en zijn ruiter!"},{"book":"Job","chapter":"39","verse":"19","text":"Geeft gij het paard zijn heldenmoed, Hebt gij zijn nek met kracht bekleed;"},{"book":"Job","chapter":"39","verse":"20","text":"Laat gij als een sprinkhaan het springen, Laat gij het hinniken, geweldig en fier?"},{"book":"Job","chapter":"39","verse":"21","text":"Het draaft door het dal, het juicht in zijn kracht, En stormt op de wapenen aan;"},{"book":"Job","chapter":"39","verse":"22","text":"Het spot met angst, wordt nimmer vervaard, En deinst niet terug voor het zwaard."},{"book":"Job","chapter":"39","verse":"23","text":"Boven op zijn rug rammelt de koker met pijlen, Bliksemt de lans en de speer;"},{"book":"Job","chapter":"39","verse":"24","text":"Ongeduldig, onstuimig verslindt het de bodem, Niet meer te temmen, als de bazuinen weerschallen."},{"book":"Job","chapter":"39","verse":"25","text":"Bij iedere trompetstoot roept het: Hoera! Van verre reeds snuift het de strijd, De donderende stem van de leiders, Het schreeuwen der krijgers!"},{"book":"Job","chapter":"39","verse":"26","text":"Stijgt de sperwer op door uw beleid, En slaat hij zijn vleugels uit naar het zuiden?"},{"book":"Job","chapter":"39","verse":"27","text":"Neemt op uw bevel de gier zijn vlucht, En bouwt hij zijn nest in de hoogte?"},{"book":"Job","chapter":"39","verse":"28","text":"Hij woont en nestelt op rotsen, Op steile en ontoegankelijke klippen;"},{"book":"Job","chapter":"39","verse":"29","text":"Van daar beloert hij zijn prooi, Uit de verte spieden zijn ogen."},{"book":"Job","chapter":"39","verse":"30","text":"Zijn jongen slurpen bloed, Waar lijken liggen, hij is er terstond!"}]}