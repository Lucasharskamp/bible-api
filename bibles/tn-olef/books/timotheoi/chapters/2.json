{"data":[{"book":"Timotheo I","chapter":"2","verse":"1","text":"Mme dikgakololo tsa me ke tse: Rapele lang ba bangwe thata; ba kopeleng kutlwelo botlhoko ya Modimo; lebogelang tsotlhe tse o tlaa di ba direlang."},{"book":"Timotheo I","chapter":"2","verse":"2","text":"Ka yone tsela e, rapelelang dikgosi le botlhe ba ba nang le taolo mo go rona kgotsa ba maemo a a kwa godimo, gore re tle re tshele ka kagiso le kutlwano, re dirisa nako ya rona mo botshelong jwa Semodimo mme re akanya go le gontsi ka Morena."},{"book":"Timotheo I","chapter":"2","verse":"3","text":"Se, se molemo ebile se itumedisa Modimo Mmoloki wa rona,"},{"book":"Timotheo I","chapter":"2","verse":"4","text":"gonne o eleletsa botlhe go bolokwa le go tlhaloganya boammaaruri jo:"},{"book":"Timotheo I","chapter":"2","verse":"5","text":"gore Modimo o mo ntlheng e nngwe le batho botlhe ba ka fa ntlheng e nngwe, mme Jesu Keresete, yo e leng motho ka sebele, o mo gare ga bone go ba kopanya,"},{"book":"Timotheo I","chapter":"2","verse":"6","text":"ka go naya batho botlhe botshelo jwa gagwe. Se ke molaetsa o Modimo o o neetseng lefatshe ka nako e e tshwanetseng."},{"book":"Timotheo I","chapter":"2","verse":"7","text":"Mme ke tlhophilwe jaaka moruti le morongwa wa Modimo, se ke boammaaruri, gore ke rute Badichaba boammaaruri jo, le go ba supegetsa leano la poloko la Modimo ka tumelo."},{"book":"Timotheo I","chapter":"2","verse":"8","text":"Jalo ke batla banna gongwe le gongwe go rapela ka mabogo a a itshekileng a tsholeleditswe kwa Modimong, ba golotswe mo sebeng le mo bogaleng le mo kgannyeng."},{"book":"Timotheo I","chapter":"2","verse":"9-10","text":"Mme le basadi fela jalo, ba didimetse, ba le botlhale ka go itshwara sentle le ka go apara. Bakeresete ba basadi ba tshwanetse go bonwa ka tshiamo le molemo, e seng ka mokgwa o ba iphorang moriri ka one kgotsa ka ntlha ya dibaga tsa bone kgotsa diaparo tse di tlhwatlhwa kgolo."},{"book":"Timotheo I","chapter":"2","verse":"11","text":"Basadi ba tshwanetse go reetsa mme ba ithuta ka tidimalo le ka boikokobetso."},{"book":"Timotheo I","chapter":"2","verse":"12","text":"Ga ke ise ke ko ke letle basadi go ruta banna kgotsa go ba laola. A ba didimale mo dikopanong tsa diphuthego tsa lona."},{"book":"Timotheo I","chapter":"2","verse":"13","text":"Ka ntlha ya eng? Ka ntlha ya gore Modimo o dirile Adamo pele, mme morago wa dira Efa."},{"book":"Timotheo I","chapter":"2","verse":"14","text":"Mme ga se Adamo yo o neng a tsiediwa ke Satane, fa e se Efa, mme phelelo ya nna boleo."},{"book":"Timotheo I","chapter":"2","verse":"15","text":"Jalo Modimo wa romela kutlobotlhoko le pogiso mo basading fa bana ba bone ba tsholwa, mme o tlaa boloka mewa ya bone fa ba mo ikanya, ba tshela ba didimetse, ba siame, ba na le matshelo a a itumedisang."}]}