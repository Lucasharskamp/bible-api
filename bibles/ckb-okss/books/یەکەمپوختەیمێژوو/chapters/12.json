{"data":[{"book":"یەکەم پوختەی مێژوو","chapter":"12","verse":"1","text":"ئەمەش ناوی ئەو پیاوانەیە کە هاتنە لای داود بۆ چیقلەگ، کاتێک کە هێشتا لە ئامادەبوونی لەبەردەم شاولی کوڕی قیش دوورخرابووەوە. ئەوانە لەو پاڵەوانانە بوون کە لە جەنگدا یارمەتیدەری بوون."},{"book":"یەکەم پوختەی مێژوو","chapter":"12","verse":"2","text":"لە خزم و کەسوکارە نزیکەکانی شاول و لە هۆزی بنیامین بوون، ئەوان دەیانتوانی بە دەستی ڕاست و دەستی چەپیشیان تیر بە کەوان بهاوێژن و بەردیش بە قۆچەقانی:"},{"book":"یەکەم پوختەی مێژوو","chapter":"12","verse":"3","text":"ئەمانە بە سەرکردایەتی ئەحیعەزەری هاتن لەگەڵ یۆئاشی برای، هەردوو کوڕەکەی شەماعای گیڤعایی بوون."},{"book":"یەکەم پوختەی مێژوو","chapter":"12","verse":"4","text":"یەشمەعیای گبعۆنی پاڵەوانێک بوو لەنێو سی پاڵەوانەکە و فەرماندەیان بوو."},{"book":"یەکەم پوختەی مێژوو","chapter":"12","verse":"5","text":"ئەلعوزەی و یەریمۆت و بەعەلیاهو و شەمەریاهو و شەفەتیای حەروفی؛"},{"book":"یەکەم پوختەی مێژوو","chapter":"12","verse":"6","text":"ئەلقانە و ییشیا و عەزەرئێل و یۆعەزەر و یاشۆڤەعام لە بنەماڵەی قۆرەحییەکان؛"},{"book":"یەکەم پوختەی مێژوو","chapter":"12","verse":"7","text":"هەروەها یۆعێلە و زەڤەدیا کە هەردوو کوڕی یەرۆحامی خەڵکی گەدۆر بوون."},{"book":"یەکەم پوختەی مێژوو","chapter":"12","verse":"8","text":"کاتێک داود لەو قەڵایە بوو کە لە چۆڵەوانی بوو، هەندێک لە گادییەکان هاتنە پاڵ داود کە پاڵەوانی ئازا و پیاوی مەشقپێکراو بۆ جەنگ و شارەزا لە بەکارهێنانی قەڵغان و ڕم، ڕوویان وەک ڕووی شێر و وەک ئاسک لەسەر چیادا خێرا بوون."},{"book":"یەکەم پوختەی مێژوو","chapter":"12","verse":"9","text":"عێزەر فەرماندە بوو،"},{"book":"یەکەم پوختەی مێژوو","chapter":"12","verse":"10","text":"میشمەنا چوارەم و یەرمیا پێنجەم و"},{"book":"یەکەم پوختەی مێژوو","chapter":"12","verse":"11","text":"عەتەی شەشەم و ئەلیێل حەوتەم و"},{"book":"یەکەم پوختەی مێژوو","chapter":"12","verse":"12","text":"یۆحانان هەشتەم و ئەلزاڤاد نۆیەم و"},{"book":"یەکەم پوختەی مێژوو","chapter":"12","verse":"13","text":"یەرمیا دەیەم و مەخبەنەی یازدەیەم بوو."},{"book":"یەکەم پوختەی مێژوو","chapter":"12","verse":"14","text":"ئەمانە لە نەوەی گاد بوون و هەموویان سەرکردەی سوپا بوون، بچووکەکەیان بەسەر سەد کەسدا زاڵ دەبوو، گەورەکەشیان بەسەر هەزار کەسدا زاڵ دەبوو."},{"book":"یەکەم پوختەی مێژوو","chapter":"12","verse":"15","text":"ئەمان بوون لە مانگی یەک لە ڕووباری ئوردون پەڕینەوە، کاتێک ئاو هەتا هەموو کەنارەکانی هەڵچوو بوو، هەموو خەڵکی دۆڵەکانیان بەزاند، لە ڕۆژهەڵات و ڕۆژئاوادا."},{"book":"یەکەم پوختەی مێژوو","chapter":"12","verse":"16","text":"هەروەها هەندێک لە نەوەی بنیامین و یەهوداش بۆ لای داود هاتنە قەڵاکە."},{"book":"یەکەم پوختەی مێژوو","chapter":"12","verse":"17","text":"داود بۆ پێشوازییان چوو و پێی گوتن: «ئەگەر بۆ ئاشتی و یارمەتیدان هاتوونەتە لام، یەک دڵم دەبێت لەگەڵتان، بەڵام ئەگەر بۆ بەدەستەوەدانم بۆ دوژمنەکەم هاتوون لە کاتێکدا کە هیچ ستەمێکم نەکردووە، با خودای باوباپیرانمان تەماشا بکات و دادوەری بکات.»"},{"book":"یەکەم پوختەی مێژوو","chapter":"12","verse":"18","text":"ئینجا ڕۆحی خودا ڕژایە سەر عەماسەیی سەرۆکی سییەکە و گوتی:"},{"book":"یەکەم پوختەی مێژوو","chapter":"12","verse":"19","text":"کاتێک کە داود لەگەڵ فەلەستییەکاندا لە دژی شاول بۆ جەنگ چوو، هەندێک لە پیاوانی نەوەی مەنەشەش چوونە پاڵی. بەڵام داود و پیاوەکانی یارمەتی فەلەستییەکانیان نەدا، چونکە حوکمڕانە فەلەستییەکان پاش ڕاوێژکردن، گەڕاندیانەوە و گوتیان: «بە کەللەسەری ئێمەوە دەگەڕێتەوە پاڵ شاولی گەورەی.»"},{"book":"یەکەم پوختەی مێژوو","chapter":"12","verse":"20","text":"ئەمە ناوی هەندێک لەو پیاوانەی نەوەی مەنەشەیە کە کاتێک داود چوو بۆ چیقلەگ، چوونە پاڵی: عەدنەح و یۆزاڤاد و یەدیعێل و میکائیل و یۆزاڤاد و ئەلیهو و چیلەتەی، هەموو ئەمانەش فەرماندەی یەکەی هەزارانی مەنەشە بوون."},{"book":"یەکەم پوختەی مێژوو","chapter":"12","verse":"21","text":"ئەوان یارمەتی داودیان دا لە دژی چەتەکان، چونکە هەموویان پاڵەوانی ئازا بوون و فەرماندەی سوپا بوون."},{"book":"یەکەم پوختەی مێژوو","chapter":"12","verse":"22","text":"هەروەها ڕۆژ لەدوای ڕۆژ پیاوان بۆ یارمەتیدانی داود دەهاتن، هەتا بوونە سوپایەکی گەورە، وەک سوپای خودا."},{"book":"یەکەم پوختەی مێژوو","chapter":"12","verse":"23","text":"ئەمەش ژمارەی ئەو پیاوە چەکدارانەیە کە هاتنە حەبرۆن بۆ لای داود، بۆ ئەوەی بەپێی فەرموودەی یەزدان پاشایەتییەکەی شاولی ڕادەست بکەن:"},{"book":"یەکەم پوختەی مێژوو","chapter":"12","verse":"24","text":"لە نەوەی یەهودا، شەش هەزار و هەشت سەد پیاوی چەکدار بە ڕم و قەڵغان."},{"book":"یەکەم پوختەی مێژوو","chapter":"12","verse":"25","text":"لە نەوەی شیمۆن، حەوت هەزار و سەد پاڵەوانی ئازای ئامادەباش بۆ جەنگ."},{"book":"یەکەم پوختەی مێژوو","chapter":"12","verse":"26","text":"لە نەوەی لێڤی چوار هەزار و شەش سەد پیاو،"},{"book":"یەکەم پوختەی مێژوو","chapter":"12","verse":"27","text":"لەوانە سێ هەزار و حەوت سەد پیاو لەگەڵ یەهۆیاداعی سەرۆکی بنەماڵەی هارونییەکان بوون."},{"book":"یەکەم پوختەی مێژوو","chapter":"12","verse":"28","text":"سادۆقیش لاوێکی پاڵەوانی ئازا بوو، لەگەڵ بیست و دوو ئەفسەر کە لە بنەماڵەی ئەو بوون."},{"book":"یەکەم پوختەی مێژوو","chapter":"12","verse":"29","text":"لە نەوەی بنیامینیش، لە خزم و کەسوکاری شاول، سێ هەزار کە زۆربەیان هەتا ئەو کاتەش دڵسۆز بوون لەگەڵ ماڵی شاول."},{"book":"یەکەم پوختەی مێژوو","chapter":"12","verse":"30","text":"لە نەوەی ئەفرایم، بیست هەزار و هەشت سەد پاڵەوانی ئازا و ناوداری بنەماڵەکانیان."},{"book":"یەکەم پوختەی مێژوو","chapter":"12","verse":"31","text":"لە نیوەی هۆزی مەنەشەش، هەژدە هەزار پیاو کە بە ناو دیاری کرابوون هەتا بێن و داود بکەنە پاشا."},{"book":"یەکەم پوختەی مێژوو","chapter":"12","verse":"32","text":"لە نەوەی یەساخار، دوو سەد سەرکردە کە شارەزای بارودۆخی ڕۆژگار بوون، دەیانزانی ئیسرائیل دەبێت چی بکات، هەروەها هەموو خزم و کەسەکانیشیان لەژێر فەرمانی ئەواندا بوون."},{"book":"یەکەم پوختەی مێژوو","chapter":"12","verse":"33","text":"لە زەبولونیش، پەنجا هەزار پیاوی مەشقپێکراو هەبوون لەسەر شەڕ و هەموو جۆرە چەکێکی جەنگ، کە بەبێ دوو دڵی ئامادە بوون بۆ یارمەتیدانی داود."},{"book":"یەکەم پوختەی مێژوو","chapter":"12","verse":"34","text":"لە نەفتالی، هەزار سەرکردە و سی و حەوت هەزار پیاوی چەکدار بە قەڵغان و ڕمیان لەگەڵ بوو."},{"book":"یەکەم پوختەی مێژوو","chapter":"12","verse":"35","text":"لە دانیش، بیست و هەشت هەزار و شەش سەد پیاوی ئامادەباش بۆ جەنگ."},{"book":"یەکەم پوختەی مێژوو","chapter":"12","verse":"36","text":"لە ئاشێریش، چل هەزار ڕاهێنراو لەسەر شەڕ و ئامادەکراو بۆ جەنگ."},{"book":"یەکەم پوختەی مێژوو","chapter":"12","verse":"37","text":"لە بەری ڕۆژهەڵاتی ڕووباری ئوردونیشەوە، لە ڕەئوبێن و گادییەکان و نیوەی هۆزی مەنەشە، سەد و بیست هەزار پیاوی پڕچەککراو بە هەموو جۆرە چەکێکی جەنگ."},{"book":"یەکەم پوختەی مێژوو","chapter":"12","verse":"38","text":"هەموو ئەمانە جەنگاوەری خۆبەخش بوون لە ڕیزی لەشکرەکانی و بە هەموو دڵیانەوە هاتبوونە حەبرۆن هەتا داود بکەنە پاشای هەموو ئیسرائیل، هەروەها هەموو پاشماوەی ئیسرائیلیش یەک بڕیار بوون بۆ ئەوەی داود بکەنە پاشا."},{"book":"یەکەم پوختەی مێژوو","chapter":"12","verse":"39","text":"لەوێ بۆ ماوەی سێ ڕۆژ لەگەڵ داود مانەوە، دەیانخوارد و دەیانخواردەوە لە هەموو ئەوەی کەسوکارەکانیان بۆیان ئامادە کردبوون،"},{"book":"یەکەم پوختەی مێژوو","chapter":"12","verse":"40","text":"هەروەها نزیکەکانیشیان لە یەساخار و زەبولون و نەفتالییەوە، بە گوێدرێژ و وشتر و هێستر و مانگا نانیان دەهێنا. خواردنێکی زۆریان هەبوو لە ئارد و نانە هەنجیر و هێشووی کشمیش و شەراب و زەیت و مانگا و مەڕ، چونکە لەناو ئیسرائیل خۆشی هەبوو."}]}