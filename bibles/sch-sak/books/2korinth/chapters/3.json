{"data":[{"book":"2 Korinth","chapter":"3","verse":"1","text":"Eini nanâkin ei insong nôkrêk rang mo ani zoi? Nônchu, midang senkhatngei anghan rilminsana lekhamuthuonngei nin kôma rang mini, nin kôm renga mini ei nâng mini?"},{"book":"2 Korinth","chapter":"3","verse":"2","text":"Kin lekhamuthuon dôn chu nangninanâk hah ania, mitin riet rang le pore ranga kin mulungrîlngeia miziek nin ni."},{"book":"2 Korinth","chapter":"3","verse":"3","text":"Hi lekhamuthuon hih Khrista lelên a mizieka keini mi hong min chôi tiin ânthâr ani. Hima hih pentuia miziek nimaka, Pathien ring Ratha leh miziek ani, male lungpêkngeia miziek khom nimaka, munisi mulungrîlngeia miziek kêng ani.3:3 Jôk 24:12; Jer 31:33; Ezek 11:19; 36:26"},{"book":"2 Korinth","chapter":"3","verse":"4","text":"Khrista jârin Pathien kôm ngamna kin dôn sikin mahah kin ti ani."},{"book":"2 Korinth","chapter":"3","verse":"5","text":"Hi sin tho rang hin ite thotheina le inti theina rangin phalna keinia hin omak. Thotheina kin dôn chu Pathien renga juong ngâi kêng ania;"},{"book":"2 Korinth","chapter":"3","verse":"6","text":"ama han balam mizieka niloiin Ratha taka chonginkhit athar sinthopu ni thei rangin mi sin zoi. Balam miziekin thina amintung ngâia, Ratha rêkin chu ringna a pêk ngâi.3:6: Jer 31:31"},{"book":"2 Korinth","chapter":"3","verse":"7","text":"Balam hah lungpêkngeia lekhabulngeia miziek ania, pêka aom lâihan Pathien roiinpuina ânlang ani. Moses mâia vâr hah duoi tetet khomsenla, maha ala rât oka, Israelngei han an mitngei leh ama ha enlak thei mak ngeia. Balam mangin thina amintung ngâi luoi ha, madôra roiinpuina leh ajuongin chu,3:7: Jôk 34:29"},{"book":"2 Korinth","chapter":"3","verse":"8","text":"Ratha sinthotheina hah idôra roiinpuina lien uol mo ani rang ani zoi!"},{"book":"2 Korinth","chapter":"3","verse":"9","text":"Theiloi mintumna mintung ngâi luo mana a roiinpuiin chu; sanminringna mintung ngâi sinthona ha idôr taka roiinpui uol mo ani rang ani zoi!"},{"book":"2 Korinth","chapter":"3","verse":"10","text":"Roiinpuina vâr uol ok sika han zora vunsaia roiinpuina vâr hah chu om khâi mak kin ti thei."},{"book":"2 Korinth","chapter":"3","verse":"11","text":"Ma chomolte rang luo mana roiinpuina aomin chu, tuonsôta rang vângin chu idôra roiinpuina lien uolin mo aom rang ani zoi na!"},{"book":"2 Korinth","chapter":"3","verse":"12","text":"Ma sabeina hah kin dôn sikin kin hâi ani."},{"book":"2 Korinth","chapter":"3","verse":"13","text":"Keini ngei chu Moses anghan nimak me, ama han vâr achuoi tetet le boipharna hah Israel mingeiin an mu loina rangin a mâi hah a mukhûa.3:13: Jôk 34:33"},{"book":"2 Korinth","chapter":"3","verse":"14","text":"Adiktakin, an mulungbôkngei hah ânkhâr ania; male aviensûn tena khom hin chonginkhit muruo lekhabungei ha an porên chu ma mukhûna nanâk han an mulungbôkngei ha amukhû ngâi. Mîn Khrista a zom tika vai kêng ha mukhûna hah pai ani ngâi."},{"book":"2 Korinth","chapter":"3","verse":"15","text":"Aviensûn tena khom hin Moses Balam, an pore racham ha mukhûna han an mulungbôkngei ala mukhû tit ngâi ani."},{"book":"2 Korinth","chapter":"3","verse":"16","text":"3:16: Jôk 34:34 Hannirese Pathien lekhabu'n Moses chungroi a lei ti anghan, ha mukhûna hah pai thei ani: “Pumapa tieng a hônhei lehan a mâi mukhûna hah paiin aom zoi.”3:16: Aniatachu ma mukhûna hah mîn Pumapa tieng ânhei tikin chu pai thei ani tiin Arachang 16 hih melet thei ani."},{"book":"2 Korinth","chapter":"3","verse":"17","text":"Atûn, hi muna, “Pumapa” ti hi chu Ratha ania; male Pumapa Ratha omna nâma chu zalena aom ngâi."},{"book":"2 Korinth","chapter":"3","verse":"18","text":"Hanchu, kin rêngin mâi mukhû loiin Pumapa roiinpuina min-êlin; male ma roiinpuina nanâk han, Pumapa renga juongpu, Ratha hih, roiinpuina lien uolin ama angin eini mi minthûl ngâi ani."}]}