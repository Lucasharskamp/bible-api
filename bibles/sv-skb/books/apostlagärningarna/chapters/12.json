{"data":[{"book":"Apostlagärningarna","chapter":"12","verse":"1","text":"Vid den tiden [som insamlingen pågick i Antiokia, se Apg 11:27-30] lät kung Herodes [Agrippa I] gripa och tortera några av dem som tillhörde församlingen [i Jerusalem]."},{"book":"Apostlagärningarna","chapter":"12","verse":"2","text":"Herodes [Agrippa I] avrättade Jakob, Johannes broder [Sebedeus son, en av de tolv lärjungarna], med svärd."},{"book":"Apostlagärningarna","chapter":"12","verse":"3","text":"När han såg att detta behagade judarna, fortsatte han och lät fängsla Petrus också. Detta skedde under det osyrade brödets högtid."},{"book":"Apostlagärningarna","chapter":"12","verse":"4","text":"Efter gripandet satte han honom i fängelse [troligtvis i Antoniaborgen] och lät honom bevakas av fyra vaktskift med fyra man var. När påsken (pesach) var över tänkte han ställa honom inför folket."},{"book":"Apostlagärningarna","chapter":"12","verse":"5","text":"Petrus hölls fängslad, men församlingen bad enträget (medicinsk term för en arm som sträcks till det yttersta) till Gud för honom."},{"book":"Apostlagärningarna","chapter":"12","verse":"6","text":"Natten innan Herodes skulle ställa honom inför rätta låg Petrus och sov mellan två soldater, bunden med två kedjor [en till varje soldat], och utanför dörren stod vakter som bevakade fängelset."},{"book":"Apostlagärningarna","chapter":"12","verse":"7","text":"Plötsligt stod där en Herrens ängel och ett ljussken strålade i fängelsecellen. Han stötte till Petrus i sidan och väckte honom och sade: ”Ställ dig upp på en gång!” Kedjorna föll av från Petrus händer (handleder)."},{"book":"Apostlagärningarna","chapter":"12","verse":"8","text":"Ängeln sade till honom: ”Spänn fast bältet och ta på dig dina sandaler.” Petrus gjorde det, sedan sade ängeln till honom: ”Ta på dig din mantel (dina ytterkläder) och följ mig.”"},{"book":"Apostlagärningarna","chapter":"12","verse":"9","text":"Petrus gick ut och följde honom; han förstod inte att det som skedde genom ängeln var verkligt utan trodde han såg en syn (sov och drömde)."},{"book":"Apostlagärningarna","chapter":"12","verse":"10","text":"När de hade passerat den första och andra vakten kom de till järnporten som ledde ut till staden [Jerusalem]. Porten öppnades för dem av sig själv, och de gick ut och gick längs en smal gata och plötsligt försvann ängeln från honom."},{"book":"Apostlagärningarna","chapter":"12","verse":"11","text":"När Petrus väl hade blivit sig själv igen [vaknat upp] sade han: ”Nu vet jag verkligen att Herren har skickat sin ängel och räddat mig ur Herodes händer, undan allt som det judiska folket väntat sig (trodde skulle ske).”"},{"book":"Apostlagärningarna","chapter":"12","verse":"12","text":"När han hade funderat på vad han skulle göra [insåg att han verkligen var frigiven, stod där själv på gatan och måste gå någonstans], gick han till Marias hus, hon var mor till den Johannes som kallades Markus. Där var många samlade och bad."},{"book":"Apostlagärningarna","chapter":"12","verse":"13","text":"När Petrus knackade på den yttre porten, kom en tjänsteflicka som hette Rhode för att höra vem det var."},{"book":"Apostlagärningarna","chapter":"12","verse":"14","text":"När hon kände igen Petrus röst blev hon så glad att hon i stället för att öppna porten sprang tillbaka in och berättade att Petrus stod utanför porten."},{"book":"Apostlagärningarna","chapter":"12","verse":"15","text":"De sade till henne: ”Du är från vettet.” Men hon vidhöll att det var Petrus, och de fortsatte säga: ”Det är hans ängel.”"},{"book":"Apostlagärningarna","chapter":"12","verse":"16","text":"Under tiden fortsatte Petrus att knacka."},{"book":"Apostlagärningarna","chapter":"12","verse":"17","text":"Han gav dem tecken med handen att vara tysta och berättade för dem hur Herren hade fört honom ut ur fängelset. Han sade: ”Tala om detta för Jakob [Jesu halvbror som ledde församlingen i Jerusalem] och för bröderna.” [De var inte där just då.] Sedan gav han sig av till en annan plats."},{"book":"Apostlagärningarna","chapter":"12","verse":"18","text":"På morgonen blev det stor förvirring bland soldaterna över vad som hade hänt med Petrus. [Petrus befrielse måste ha skett under den fjärde och sista nattväkten mellan klockan tre och sex, eftersom han annars skulle ha saknats vid det sista vaktbytet.]"},{"book":"Apostlagärningarna","chapter":"12","verse":"19","text":"När Herodes [Agrippa I sänt soldater och] låtit söka efter honom och inte fick tag i honom, förhörde han [de sexton ansvariga] vakterna och befallde att de skulle föras bort [för att avrättas]. Därefter reste han ner från Judéen till Caesarea och stannade där."},{"book":"Apostlagärningarna","chapter":"12","verse":"20","text":"[Det var politiskt oroliga tider och] Herodes låg i bitter strid med [det närliggande] folket i [de feniciska kuststäderna] Tyros och Sidon. Gemensamt kom de [deras representanter] till kungen [Herodes Agrippa I, som nu var tillbaka i sitt residens i Caesarea]. När de hade fått över hans kammarherre (närmaste rådgivare) Blastus på sin sida bad de om fred. De var nämligen beroende av kungens område för sin försörjning. [Fenikien var beroende av spannmålsleveranser från de inre områdena som Herodes Agrippa I styrde över. De kom till sist överens och Agrippa anordnade festligheter för att fira detta.]"},{"book":"Apostlagärningarna","chapter":"12","verse":"21","text":"På utsatt dag satte sig Herodes på tronen, klädd i kunglig skrud, och höll ett tal till dem."},{"book":"Apostlagärningarna","chapter":"12","verse":"22","text":"Folket började då ropa (upprepade gånger): ”Det är en guds röst, inte en människas!”"},{"book":"Apostlagärningarna","chapter":"12","verse":"23","text":"[I stället för att säga emot dem, njöt han av deras beundran.] På en gång slog en Herrens ängel ner honom [med en sjukdom], eftersom han inte gav Gud äran, och han blev uppäten av maskar och dog."},{"book":"Apostlagärningarna","chapter":"12","verse":"24","text":"Guds ord hade framgång och spred sig alltmer."},{"book":"Apostlagärningarna","chapter":"12","verse":"25","text":"När Barnabas och Saulus hade fullgjort sitt uppdrag i Jerusalem [överlämnat de finansiella gåvorna, se Apg 11:29-30], vände de tillbaka [till Antiokia] och tog då med sig Johannes som kallades Markus."}]}