{"data":[{"book":"1 Akakolinto","chapter":"3","verse":"1","text":"Makalongo nenga nhotwije kulonge na mangweto andi nonge na bandu abakweti Uhuke, napaligwa kulonge na mangweto andi kulonge na bandu ba padunia, andi ilemba mulihyobalelo lya Kilisto."},{"book":"1 Akakolinto","chapter":"3","verse":"2","text":"Mbaligwa kumpeganga mabele ngiti chakulya kijomoje gambu mmilingiti tango kukiotola. Na mpaka ngoe tango kukiotoje."},{"book":"1 Akakolinto","chapter":"3","verse":"3","text":"Gambu mmilingite tango mabandu ba dunia. Bo, kweli kutenda kwinu ubi bwiu nu kutumbakana kati jinu? Ilebe yenie ilaya kipola kutenda mangwetumwe tango mabandu ba padunia, ntamanga tela na kitama cha dunia."},{"book":"1 Akakolinto","chapter":"3","verse":"4","text":"Jonge panakati jinu alenga, “Nenga jwa Paulo,” na jonge alenga, “Nenga jwa Apolo,” bo, yene ibikulayaje kube mangweto tango makatama kitama cha padunia pano?"},{"book":"1 Akakolinto","chapter":"3","verse":"5","text":"Apolo nga meneke? Paulo nga meneke? Twenga takapakachi tatunnetalinga imani mangweto. Kila mundu akamwa liengo andi Angwana pabampile."},{"book":"1 Akakolinto","chapter":"3","verse":"6","text":"Nenga nakapanda mbeju na Apolo ngajitilila mache, nambu Nnoongo nga ojwaiteila imalike."},{"book":"1 Akakolinto","chapter":"3","verse":"7","text":"Jwapanda na jwajitilila mache boa bambonije, jwambone nga Nnoongo ojwaitela mbeju imalike."},{"book":"1 Akakolinto","chapter":"3","verse":"8","text":"Penia kibije chikipetine kati ja abapandite na abajitilila mache iganukube kila mundu abakupokela hupo jakwe kengama maengo gakwe gakamwi mwene."},{"book":"1 Akakolinto","chapter":"3","verse":"9","text":"Gambu twenga takalongo tatukamu maengo pamwe na Nnoongo. Na mangweto nga nng'onda gwakwe, mangweto nga nyumba jwakwe."},{"book":"1 Akakolinto","chapter":"3","verse":"10","text":"Kukupete upeele gwambi Nnoongo, nhotwile kubeka kijemo chambone andi nachengi bina malango, chenie mundu jonge aotwile kuchenga panani jakwe. Nakila mundu aba maha papakuchenga panani jakwe."},{"book":"1 Akakolinto","chapter":"3","verse":"11","text":"Abije mundu ojwaotwi kubeka kijemo chenge paali pa chache chekibekigwe, yani Yesu Kilisto."},{"book":"1 Akakolinto","chapter":"3","verse":"12","text":"Panani ja kijemo chenie mundu aotwile kuchenga kwa jaabu na jonge kuuloi andaje maganga ga bei ngolongwa, aotwile kuchenge mikongo andaje maamba andaje manyai."},{"book":"1 Akakolinto","chapter":"3","verse":"13","text":"Na gwambone gwa kila liengo lya mundu ubonekana lichoba lya Kilisto pilipakuekuligwa. Gambu, lichoba lyenie libakupiti na mwoto, mwoto gwenio nga ogupakupema liengo lya kila mundu kulaya gwambone gwakwe."},{"book":"1 Akakolinto","chapter":"3","verse":"14","text":"Anda ibi liengo lya mundu elyachengite panani ja kichemo chenie liimbalile mwoto gwenio, mapata hupo."},{"book":"1 Akakolinto","chapter":"3","verse":"15","text":"Nambu anda echachengite kitinike, mmanya ipakuoba hupo yakwe, nambu mwene aiba akombwike andi mundu ojwaponiigwe na mwoto."},{"book":"1 Akakolinto","chapter":"3","verse":"16","text":"Bo, mmanyangitije kutenda mangwetomwe nga nyumba ja Nnoongo, na yene Uhuke jwa Nnoongo atama nkati jinu?"},{"book":"1 Akakolinto","chapter":"3","verse":"17","text":"Mundu ojwapakubomola nyumba ja Nnoongo, Nnoongo apakummomola mundu jwenio, gambu nyumba ja Nnoongo jibi chwapi, na mwenga nga nyumba jakwe."},{"book":"1 Akakolinto","chapter":"3","verse":"18","text":"Mikikikoloyaje! Mundu jwajoa kati jinu anda akita jwombe juna malango tela nikitama cha padunia pano, mbaya abe ntokamau kupala abe juna malango ga kweli."},{"book":"1 Akakolinto","chapter":"3","verse":"19","text":"Gambu malango ga padunia pano nnongi ja Nnoongo upuuchi. Gambu Majandiko ga Chwapi galenga, “Nnoongo bajonjanga bandu bina malango kukalamuka kwabe.”"},{"book":"1 Akakolinto","chapter":"3","verse":"20","text":"Majandiko gange galenga, “Angwana bamanyi kutenda mawacho ga bandu bina malango kuchataje.”"},{"book":"1 Akakolinto","chapter":"3","verse":"21","text":"Mundu akalokelokeje bandu gambu kila kilebe nga chinu."},{"book":"1 Akakolinto","chapter":"3","verse":"22","text":"Paulo na Apolo na Kefa, dunia nu kulama nu kuwe, ilebe ya ngoeno na eipakuika yowa nga inu."},{"book":"1 Akakolinto","chapter":"3","verse":"23","text":"Nambu mangweto nga ba Kilisto na Kilisto nga jwa Nnoongo."}]}