{"data":[{"book":"Títusarbréfið","chapter":"2","verse":"1","text":"Þú átt að kenna fólki að lifa heilbrigðu trúarlífi í samræmi við Guðs orð."},{"book":"Títusarbréfið","chapter":"2","verse":"2","text":"Aldraðir menn eiga að vera bindindissamir, heiðarlegir og hógværir. Þeim ber að þekkja sannleikann og trúa honum, sýna kærleika og þolinmæði."},{"book":"Títusarbréfið","chapter":"2","verse":"3","text":"Segðu öldruðum konum að vera hæglátar og grandvarar í öllu, eins og trúuðum sæmir. Þær eiga hvorki að vera rógberar né drykkfelldar, heldur til fyrirmyndar í hinu góða."},{"book":"Títusarbréfið","chapter":"2","verse":"4","text":"Þær kenni ungum konum að vera hæglátar, elska eiginmenn sína og börn,"},{"book":"Títusarbréfið","chapter":"2","verse":"5","text":"sýna grandvarleik og hafa hreint hugarfar, hugsa um heimili sitt og sýna eiginmönnum sínum góðvild og hlýðni, svo að fólk lasti ekki trúna þeirra vegna."},{"book":"Títusarbréfið","chapter":"2","verse":"6","text":"Á sama hátt skaltu hvetja unga menn til að hegða sér vel og vera ábyrgir."},{"book":"Títusarbréfið","chapter":"2","verse":"7","text":"Þú verður auðvitað sjálfur að vera þeim fyrirmynd í öllu sem gott er. Allt sem þú gerir á að bera þess vott að þú elskir sannleikann og viljir veg hans sem mestan."},{"book":"Títusarbréfið","chapter":"2","verse":"8","text":"Vertu skynsamur og rökfastur og láttu engan veikan hlekk finnast í því sem þú segir, svo að þeir sem gagnrýna þig verði sér til skammar."},{"book":"Títusarbréfið","chapter":"2","verse":"9","text":"Minntu þræla á að hlýða húsbændum sínum og koma vel fram við þá. Þeir mega hvorki tala illa um yfirmenn sína"},{"book":"Títusarbréfið","chapter":"2","verse":"10","text":"né vera þjófóttir, heldur skulu þeir vera áreiðanlegir í öllu og verða þannig öðrum hvatning til að trúa Guði, frelsara okkar."},{"book":"Títusarbréfið","chapter":"2","verse":"11","text":"Því að fyrirgefning Guðs og hjálpræði hans stendur öllum til boða, og það ókeypis."},{"book":"Títusarbréfið","chapter":"2","verse":"12","text":"Þetta sýnir að Guð vill að við snúum okkur frá guðleysi og syndsamlegum nautnum, til góðs og guðrækilegs lífernis,"},{"book":"Títusarbréfið","chapter":"2","verse":"13","text":"bíðandi þeirrar stundar er dýrð hans birtist – dýrð hins mikla Guðs og frelsara okkar Jesú Krists,"},{"book":"Títusarbréfið","chapter":"2","verse":"14","text":"sem tók á sig dóm Guðs yfir syndum okkar og dó í okkar stað. Þetta gerði hann til að leysa okkur frá syndinni og taka okkur að sér sem sína eigin þjóð – til að hreinsa hjörtu okkar og vekja hjá okkur löngun til að gera öðrum gott."},{"book":"Títusarbréfið","chapter":"2","verse":"15","text":"Þetta skaltu kenna hinum kristnu. Hvettu þá og leiðbeindu eftir þörfum og með röggsemi, því að þú hefur rétt til þess. Gættu þess að láta engan lítilsvirða þig."}]}