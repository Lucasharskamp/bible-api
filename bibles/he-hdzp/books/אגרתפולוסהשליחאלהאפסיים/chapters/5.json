{"data":[{"book":"אגרת פולוס השליח אל האפסיים","chapter":"5","verse":"1","text":"עליכם ללכת בעקבות אלוהים, כי אתם ילדיו והוא אוהב אתכם."},{"book":"אגרת פולוס השליח אל האפסיים","chapter":"5","verse":"2","text":"אהבו איש את רעהו, כשם שהמשיח אהב אותנו וביטא אהבה זאת בהקריבו את עצמו למעננו, כדי לסלוח על חטאינו, וקורבנו היה רצוי לאלוהים."},{"book":"אגרת פולוס השליח אל האפסיים","chapter":"5","verse":"3","text":"בכל הנוגע למעשי זנות למיניהם, מעשי טומאה ואהבת בצע – אפילו אל תזכירו אותם! נושאים אלה אינם הולמים שיחת מאמינים משיחיים."},{"book":"אגרת פולוס השליח אל האפסיים","chapter":"5","verse":"4","text":"הימנעו גם מניבול־פה, דברי שטות וליצנות – אין הם הולמים אתכם! לעומת זאת, הזכירו איש לרעהו את טוב־לבו של אלוהים והיו אסירי תודה."},{"book":"אגרת פולוס השליח אל האפסיים","chapter":"5","verse":"5","text":"דעו לכם כי הזונים ואוהבי הבצע, שאינם אלא עובדי אלילים, לעולם לא יירשו את מלכות האלוהים והמשיח, כי הם אוהבים את דברי העולם הזה יותר מאשר את אלוהים."},{"book":"אגרת פולוס השליח אל האפסיים","chapter":"5","verse":"6","text":"אל תניחו לאיש להתעות אתכם בנושא זה, כי בגלל חטאים כאלה ישפוך אלוהים את זעמו על מי שמורד בו."},{"book":"אגרת פולוס השליח אל האפסיים","chapter":"5","verse":"7","text":"אף אל תתחברו עם אנשים כאלה!"},{"book":"אגרת פולוס השליח אל האפסיים","chapter":"5","verse":"8","text":"פעם חייתם בחשכה ובחטא, אך כעת אתם חיים באור אדוננו, והתנהגותכם צריכה להוכיח זאת."},{"book":"אגרת פולוס השליח אל האפסיים","chapter":"5","verse":"9","text":"שכן פרי הרוח והאור הוא כל דבר טוב, צודק ואמיתי."},{"book":"אגרת פולוס השליח אל האפסיים","chapter":"5","verse":"10","text":"השתדלו ללמוד מה רצוי בעיני אדוננו."},{"book":"אגרת פולוס השליח אל האפסיים","chapter":"5","verse":"11","text":"אל תשתתפו במעשים רעים למיניהם שאינם מביאים כל תועלת, אלא הוקיעו אותם!"},{"book":"אגרת פולוס השליח אל האפסיים","chapter":"5","verse":"12","text":"בושה וחרפה היא מה שעושים הרשעים בסתר."},{"book":"אגרת פולוס השליח אל האפסיים","chapter":"5","verse":"13","text":"כשאתה חושף אותם לאור נראים חטאיהם בבירור, ובמקום שבו ניתן לראות בבירור יש אור."},{"book":"אגרת פולוס השליח אל האפסיים","chapter":"5","verse":"14","text":"על כן נֶאֱמַר: ”התעורר, אתה הישן, קום מן המתים והמשיח יאיר עליך!“"},{"book":"אגרת פולוס השליח אל האפסיים","chapter":"5","verse":"15-16","text":"לפיכך התנהגו בזהירות, שכן אלה הם ימים קשים. אל תהיו שוטים, אלא חכמים, ונצלו היטב כל הזדמנות לעשות מעשים טובים."},{"book":"אגרת פולוס השליח אל האפסיים","chapter":"5","verse":"17","text":"אל תתנהגו בחוסר מחשבה, אלא השתדלו להבין מה רוצה האדון שתעשו, ועשו זאת!"},{"book":"אגרת פולוס השליח אל האפסיים","chapter":"5","verse":"18","text":"אל תרבו בשתיית יין, כי שתייה מרובה גורמת למעשים רעים. לעומת זאת, מלאו עצמכם ברוח הקודש והניחו לו לשלוט בכם."},{"book":"אגרת פולוס השליח אל האפסיים","chapter":"5","verse":"19","text":"בפגשכם זה את זה שוחחו על אודות האדון, צטטו מזמורי תהלים, שירו שירים רוחניים וזמרו לאלוהים בלבבכם."},{"book":"אגרת פולוס השליח אל האפסיים","chapter":"5","verse":"20","text":"הודו תמיד על כל דבר לאלוהים אבינו בשם ישוע המשיח אדוננו."},{"book":"אגרת פולוס השליח אל האפסיים","chapter":"5","verse":"21","text":"כבדו את המשיח על־ידי כניעתכם איש לרעהו."},{"book":"אגרת פולוס השליח אל האפסיים","chapter":"5","verse":"22","text":"נשים, עליכן להיכנע ולציית לבעליכן, כשם שאתן נכנעות ומצייתות למשיח."},{"book":"אגרת פולוס השליח אל האפסיים","chapter":"5","verse":"23","text":"כי הבעל הוא ראש האישה, כשם שהמשיח הוא ראש הקהילה, שהיא גופו ואשר למענה הקריב את חייו, כדי להושיעה ולדאוג לה."},{"book":"אגרת פולוס השליח אל האפסיים","chapter":"5","verse":"24","text":"אם כן, עליכן, הנשים, להיכנע ברצון לבעליכן בכל דבר, כשם שהקהילה נכנעת למשיח."},{"book":"אגרת פולוס השליח אל האפסיים","chapter":"5","verse":"25","text":"אתם, הבעלים, אהבו את נשותיכם באותה מידה שאהב המשיח את הקהילה, כשהקריב את חייו למענה"},{"book":"אגרת פולוס השליח אל האפסיים","chapter":"5","verse":"26","text":"כדי לזכותה ולקדשה, לרחצה בדבר אלוהים,"},{"book":"אגרת פולוס השליח אל האפסיים","chapter":"5","verse":"27","text":"למען יוכל להעמידה לפניו כקהילה יפה וקדושה, חסרת־דופי, כתם או פגם."},{"book":"אגרת פולוס השליח אל האפסיים","chapter":"5","verse":"28","text":"על הבעלים לאהוב את נשותיהם כמו את עצמם, כי הבעל ואשתו אחד הם."},{"book":"אגרת פולוס השליח אל האפסיים","chapter":"5","verse":"29-30","text":"הרי איש אינו שונא את גופו, אלא מזין אותו ודואג לו באהבה, כשם שהמשיח דואג לקהילתו, ואנו הרי איברי גופו, בשר מבשרו."},{"book":"אגרת פולוס השליח אל האפסיים","chapter":"5","verse":"31","text":"כפי שאומר הכתוב:5‏.31 ה 31 בראשית ב 24 ”על כן יעזוב איש את אביו ואת אמו, ודבק באשתו והיו לבשר אחד.“"},{"book":"אגרת פולוס השליח אל האפסיים","chapter":"5","verse":"32","text":"קשר הנשואים הוא דבר מופלא, אך יש בו הקבלה לקשר שבין המשיח והקהילה."},{"book":"אגרת פולוס השליח אל האפסיים","chapter":"5","verse":"33","text":"אם כן, אני חוזר ואומר: הבעל חייב לאהוב את אשתו כמו את עצמו, והאישה חייבת לכבד את בעלה ולציית לו."}]}