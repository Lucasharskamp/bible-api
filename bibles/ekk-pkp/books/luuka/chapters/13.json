{"data":[{"book":"Luuka","chapter":"13","verse":"1","text":"Umbes sel ajal räägiti Jeesusele, et Pilaatus tappis mõned galilealased sel ajal, kui nad tõid templis ohvreid."},{"book":"Luuka","chapter":"13","verse":"2","text":"„Kas te arvate, et kuna need galilealased kannatasid seda, olid nad hullemad patused kui ükskõik missugused teised galilealased?“ küsis Jeesus."},{"book":"Luuka","chapter":"13","verse":"3","text":"„Ma ütlen teile, ei. Aga kui te meelt ei paranda, siis hukkute ka teie kõik."},{"book":"Luuka","chapter":"13","verse":"4","text":"Kuidas on nende kaheksateistkümne inimesega, kes said surma, kui Siiloahi torn neile peale kukkus? Kas te arvate, et nad olid kõige hullemad inimesed kogu Jeruusalemmas?"},{"book":"Luuka","chapter":"13","verse":"5","text":"Ma ütlen teile, ei. Aga kui te meelt ei paranda, siis hukkute ka teie kõik.“"},{"book":"Luuka","chapter":"13","verse":"6","text":"Siis jutustas ta neile näitlikustamiseks selle loo. „Elas kord mees, kellel oli viinapuuaeda istutatud viigipuu. Ta tuli puu otsast vilja otsima, kuid ei leidnud midagi."},{"book":"Luuka","chapter":"13","verse":"7","text":"Nii ütles ta aednikule: „Vaata, kolm aastat olen käinud selle viigipuu otsast vilja otsimas ega ole midagi leidnud. Raiu see maha! Miks ta peaks siin ruumi raiskama?“"},{"book":"Luuka","chapter":"13","verse":"8","text":"„Isand,“ vastas mees, „palun jäta ta veel ainult üheks aastaks. Ma kaevan ta ümber mulda ja panen sinna väetist."},{"book":"Luuka","chapter":"13","verse":"9","text":"Kui ta annab vilja, siis on hästi. Kui mitte, siis raiu see maha.““"},{"book":"Luuka","chapter":"13","verse":"10","text":"Ühel hingamispäeval õpetas Jeesus sünagoogis"},{"book":"Luuka","chapter":"13","verse":"11","text":"ja seal oli naine, keda kuri vaim oli kaheksateist aastat vigasena hoidnud. Naine oli küürus ega saanud sirgelt seista."},{"book":"Luuka","chapter":"13","verse":"12","text":"Kui Jeesus teda nägi, kutsus ta naise enda juurde ja ütles talle: „Sa oled oma haigusest vabastatud.“"},{"book":"Luuka","chapter":"13","verse":"13","text":"Siis pani ta käe naise peale; kohe ajas naine end sirgu ja ülistas Jumalat."},{"book":"Luuka","chapter":"13","verse":"14","text":"Kuid sünagoogi ülem oli pahane, et Jeesus oli hingamispäeval terveks teinud. Ta ütles rahvale: „Kuus päeva on töö jaoks. Tulge neil päevadel ja laske end terveks teha, mitte hingamispäeval.“"},{"book":"Luuka","chapter":"13","verse":"15","text":"Aga Issand vastas talle: „Te silmakirjatsejad! Kas igaüks teist ei päästa oma härga või eeslit tallist lahti ega vii teda jooma?"},{"book":"Luuka","chapter":"13","verse":"16","text":"Miks ei tohiks see naine, see Aabrahami tütar, keda Saatan on kaheksateist aastat sidunud, saama sel hingamispäeval lahti seotud ja vabastatud?“"},{"book":"Luuka","chapter":"13","verse":"17","text":"Tema öeldu pani kõik vastased häbenema, kuid rahva seas tundsid kõik rõõmu neist imelistest asjadest, mida ta tegi."},{"book":"Luuka","chapter":"13","verse":"18","text":"Seejärel küsis Jeesus: „Missugune on siis Jumala riik? Millega peaksin seda võrdlema?"},{"book":"Luuka","chapter":"13","verse":"19","text":"See on nagu sinepiseeme, mille mees oma aeda külvas. See kasvas puuks ning linnud tulid ja tegid selle okstele pesa.“"},{"book":"Luuka","chapter":"13","verse":"20","text":"Ta küsis taas: „Millega peaksin Jumala riiki võrdlema?"},{"book":"Luuka","chapter":"13","verse":"21","text":"See on nagu juuretis, mille naine võttis ja segas kolme mõõdu13:21. Umbes 3 gallonit ehk 13 liitrit. jahu hulka ning see pani kogu taina kerkima.“"},{"book":"Luuka","chapter":"13","verse":"22","text":"Teel Jeruusalemma käis Jeesus ringi linnades ja külades õpetades."},{"book":"Luuka","chapter":"13","verse":"23","text":"Keegi küsis talt: „Issand, kas ainult vähesed saavad päästetud?“"},{"book":"Luuka","chapter":"13","verse":"24","text":"„Püüdke väga tõsiselt sisse minna kitsast uksest, sest ma ütlen teile, et paljud püüavad sisse minna, kuid see ei õnnestu neil."},{"book":"Luuka","chapter":"13","verse":"25","text":"Kui majaomanik tõuseb ja ukse suleb, seisate väljas, koputate uksele ja ütlete: „Isand, palun tee meile uks lahti!“ Aga tema vastab: „Ma ei tunne teid ega tea, kust te pärit olete.“"},{"book":"Luuka","chapter":"13","verse":"26","text":"Siis te ütlete: „Aga me sõime ja jõime koos sinuga ja sina õpetasid meie tänavatel!“"},{"book":"Luuka","chapter":"13","verse":"27","text":"Tema vastab: „Ma ütlen teile, ma ei tunne teid ega tea, kust te pärit olete. Minge minu juurest minema kõik, kes te ei tee seda, mis on hea!“"},{"book":"Luuka","chapter":"13","verse":"28","text":"Siis on nutmine ja hammaste kiristamine, kui näete Aabrahami, Iisakit, Jaakobit ja kõiki prohveteid Jumala riigis, aga teie olete välja heidetud."},{"book":"Luuka","chapter":"13","verse":"29","text":"Inimesed tulevad idast ja läänest, põhjast ja lõunast ning istuvad maha, et Jumala riigis süüa."},{"book":"Luuka","chapter":"13","verse":"30","text":"Sest viimased saavad esimesteks ja esimesed viimasteks.“"},{"book":"Luuka","chapter":"13","verse":"31","text":"Sel hetkel tulid Jeesuse juurde mõned variserid ja ütlesid talle: „Sa pead siit lahkuma. Heroodes tahab sind tappa!“"},{"book":"Luuka","chapter":"13","verse":"32","text":"Jeesus vastas: „Minge öelge sellele rebasele, et ma jätkan kurjade vaimude väljaajamist ja inimeste tervendamist täna ja homme ning kolmandal päeval viin lõpule selle, mida ma tegema tulin.13:32. Või „saavutan oma eesmärgi“."},{"book":"Luuka","chapter":"13","verse":"33","text":"Igatahes pean jätkama oma teed täna ja homme ja ülehomme. Sest prohvetil ei oleks õige surra väljaspool Jeruusalemma!"},{"book":"Luuka","chapter":"13","verse":"34","text":"Oh Jeruusalemm, Jeruusalemm, sa tapad prohvetid ja viskad kividega surnuks need, kes on sinu juurde läkitatud! Kui sageli olen tahtnud koguda kõiki su lapsi nagu kana kogub tibud oma tiibade alla, aga te ei ole tahtnud!"},{"book":"Luuka","chapter":"13","verse":"35","text":"Vaadake, teie koda jäetakse maha ja ma ütlen teile, et te ei näe mind enne, kui ütlete: „Õnnistatud on see, kes tuleb Issanda nimel.““13:35. Tsiteeritud Psalmid 118:26."}]}