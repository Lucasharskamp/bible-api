{"data":[{"book":"Ruku","chapter":"1","verse":"1","text":"Hagi Tiofolisiga, korapara rama'a vahe'mo'za zamazanu kre'za eritru hute'za, Anumzamo tagripi erifore hu'nea zamofo nanekea kre'naze."},{"book":"Ruku","chapter":"1","verse":"2","text":"Ese agafare'ma Ramofo eri'za e'neri'za zamavunuma ke'naza vahe'mo'za, anama ke'nazaza krente'naza hunerasamizageta, ama ana naneke krente'none."},{"book":"Ruku","chapter":"1","verse":"3","text":"Ana hu'negu ese agafare'ma fore'ma hige'za krente'naza zana, rezagane so'e hu'na kogeno knaretfa hunantege'na, anama hu'nea kante ante'na, knare ne'moka Tiofolisiga krenegamue."},{"book":"Ruku","chapter":"1","verse":"4","text":"E'i anazanku koma rempima hugamigenka antahinana tamage nanekea, nentahinka tamage huogu nehue."},{"book":"Ruku","chapter":"1","verse":"5","text":"Hagi Herotima kinima Judia kaziga mani'nea knafina, mago pristi nera Zekaraia'e nehia nera, Abaiza nagapinti ne' mani'ne. Hagi nenaro agi'a Elisabeti'e, Aroni nagapinti efore hu'ne."},{"book":"Ruku","chapter":"1","verse":"6","text":"Ana aravemokea Anumzamofo avurera fatgo hu'ne ne' mani'ne, Ramofo maka kasegene tra kea amage nentene, mago havi avu'avara osuke, fatgo huke Ramofontera mani'na'e."},{"book":"Ruku","chapter":"1","verse":"7","text":"Hu'neangi mofavre onte'na'e. Na'ankure Elisabeti'a mofavre onteno naravo mani'gene tavava ozafa re'na'e."},{"book":"Ruku","chapter":"1","verse":"8","text":"Mago zupa Zekaraia ene ra mono nompi Anumzamofonte kre sramnavu pristi eri'za eneri'za naga'mo'za, zamagrama eri'zama eneri'za kna ege'za emetru hu'naze."},{"book":"Ruku","chapter":"1","verse":"9","text":"Hagi pristi vahe'mo'za koma zamuzmapina Kresramana vunaku taisi zokago razageno, iza agimo'ma e'amama himofo huntageno Ra Anumzamofo ra mono nompi ufreno Ramofonte Kresramana nevia kante, Zekaraina ana hu'za huntageno Kresramana mananentake'za hu'naku ufre'ne."},{"book":"Ruku","chapter":"1","verse":"10","text":"Hagi rama'a vahe'mo'za fegi'a ra mono no agu'afi manine'za, ana gnamofo agu'afina (hour) nunamu nehazageno agu'afina mananentake'zana Kresramana vu erizana eri'naze."},{"book":"Ruku","chapter":"1","verse":"11","text":"Magora Ramofo ankeromo kre sramnavu tra'mofona tmaga kaziga efore huno oti'ne."},{"book":"Ruku","chapter":"1","verse":"12","text":"Ana'ma higeno'a Zekaraiama ankeroma negeno'a, antri nehuno koro hu'ne."},{"book":"Ruku","chapter":"1","verse":"13","text":"Hianagi ankeromo'a anage huno hu'ne, Zekaraiaga korora osuo, na'ankure nunamunka'a Anumzamo'a antahi'neankino, neganaro Elisabeti'a mago ne'mofavre kasentegahie. Agi'a Joni'e hunka antemigahane."},{"book":"Ruku","chapter":"1","verse":"14","text":"Ana mofavre kasentenkeno krimpa so'e nehina muse hugahane. Hanki rama'a vahe'mo'za ana mofavrema kasente'nia kema antahisuza anazanke hu'za muse hugahaze."},{"book":"Ruku","chapter":"1","verse":"15","text":"Na'ankure Ramofo avurera ra vahe trohuno manigahie. Agra waini tine, hanave tinena onetfa hugahie. Na'ankure nerera rimpafi mani'nenigeno'a Ruotge Avamumo'a agu'afi fre avitegahie."},{"book":"Ruku","chapter":"1","verse":"16","text":"Ana mofavremo'a hakare Israeli vahe'mokizmi zamazeri rukrahe hinke'za, Rana Anumzazimire egahaze."},{"book":"Ruku","chapter":"1","verse":"17","text":"Ana nehuno agra Ramofona ugota huno nevuno, Elaija'ma eri'neankna hanavene avamu'ene enerino, afahemokizmia zamagu'a zamazeri rukrehe hina mofavrezmire ne-enageno keontahi vahe'mokizamia zamazeri rukrehe hinke'za kentahi vahe manisaza zamo'a, Ramo'ma esiazamofonka retro huntegahie. (Mal 4:5-6.)"},{"book":"Ruku","chapter":"1","verse":"18","text":"Hanki Zekaraia anage huno ankeromofona asami'ne, nankna hanige'na nagra kena antahi'na hugahue? Nagra ozafa rogeno, a'nimo'a anahukna huno tavavate'ne higeno,"},{"book":"Ruku","chapter":"1","verse":"19","text":"ankeromo'a anage huno asami'ne, Nagra ankero ne' Gebrieline, Anumzamofo tava'onte nemanuankino, Anumzamo hunanteno, ama Knare Musenke erinka ome asamio huno hunantege'na, eme negasamue. (Den 8:16)"},{"book":"Ruku","chapter":"1","verse":"20","text":"Hanki kagra kama antahio, knare ke negasamugenka kamentinti osanku, kagerura orunka mani'nenankeno ana kna forehina kea hugahane."},{"book":"Ruku","chapter":"1","verse":"21","text":"Hagi megi'a ra mono nompi Zekaraia avega mani'naza vahe'mo'za, agafa hu'za antahintahi hakare nehu'za, na'a higeno agru huno Ruotage hu'nea nompina zazakna nemanie hu'za hu'naze."},{"book":"Ruku","chapter":"1","verse":"22","text":"Hianagi agrama megia ne-eno'a kea eme huozami avame name hige'za, zamagrama zmagesama antahi'zana, mago'aza agru huno routage nompina efore higeno ke'ne hu'za hu'naze."},{"book":"Ruku","chapter":"1","verse":"23","text":"Ra mono nompima kre sramnavu eriza kna'amo vagaregeno, atreno noma'arega vu'ne."},{"book":"Ruku","chapter":"1","verse":"24","text":"Hagi mago'agna evigeno, Elisabeti'a amu'ene huno mani frakino mani'negeno, 5fu'a ika enevigeno, amanage huno hu'ne."},{"book":"Ruku","chapter":"1","verse":"25","text":"Amazana Ramo asunku hunenanteno vahe'mo'zama mofavre onte a're hu'za nehu'za nagazema eri nenamiza zana eri atre'nante."},{"book":"Ruku","chapter":"1","verse":"26","text":"Elisabeti'a 6si'a ika amu'ene huno mani'negeno, mago ankeromofo agi'a Gebrieli'e nehimofo Anumzamo'a huntegeno, Galili kaziga osi kuma Nazaretie nehaza kumate uhanatino,"},{"book":"Ruku","chapter":"1","verse":"27","text":"Maria'a vene omase'nea mofara, Josefe Deviti negeho a' erigahie huza huhampriante'naza mofate uhanati'ne."},{"book":"Ruku","chapter":"1","verse":"28","text":"Ana ankeromo'a Mariante ehanatino anage hu'ne, Knare kne Mariaga, Anumzamo'ma avesigantenemoka, Ramo'a kagrane mani'ne."},{"book":"Ruku","chapter":"1","verse":"29","text":"Hianagi ana mofa'mo'a, ana musenkema nentahino'a, antahintahi hakare nehuno, ama kea nankna agu'agesa me'nea musenke nehie huno hu'ne."},{"book":"Ruku","chapter":"1","verse":"30","text":"Ana higeno ankeromo'a ana mofamofonkura anage hu'ne, Korora osuo Mariaga, na'ankure Anumzamo'a kagrira antahi muse hunegante."},{"book":"Ruku","chapter":"1","verse":"31","text":"Hanki kama antahio, kagra kamu'ene hunka ne'mofavre kasentenka agi'a, Jisasi'e hunka antegahane."},{"book":"Ruku","chapter":"1","verse":"32","text":"Ana mofavremo'a ra vahe fore nehinke'za vahe'mo'za, Marerisa Anumzamofo Mofavre nehnageno, negeho Deviti kini trara, Anumzamo'a eri aminigeno kini manigahie."},{"book":"Ruku","chapter":"1","verse":"33","text":"Agra, Jekopu nagate kegava huzmante vava nehinkeno, kini eri'zama'amo ene Agrama kegava hania kumamo'a mevava hugahie."},{"book":"Ruku","chapter":"1","verse":"34","text":"Maria'a anage huno ankeromofo asami'ne, Nagra venena omase'noanki inankna huno fore huku higenka nehane?"},{"book":"Ruku","chapter":"1","verse":"35","text":"Higeno ankeromo'a kenona'a anage huno asami'ne, Ruotge Avamumo kagrite ne-enkenka, Marerisa Anumzamofo hihamu'amo refitegantegahie. E'ina hu'negu ksentesana Mofavremo'a ruotge hanigeno, Anumzamofo mofavre hu'za hugahaze."},{"book":"Ruku","chapter":"1","verse":"36","text":"Hanki ko, negamomo Elizabeti'a anahukna huno tavava'tefinka amu'ene hu'ne. Naravo a' manino mofavre onte are hu'nazanagi, menina amu'ene higeno' 6si'a ika agatere'ne."},{"book":"Ruku","chapter":"1","verse":"37","text":"Na'ankure Anumzamofontera mago'zamo'e huno amuho osugahie."},{"book":"Ruku","chapter":"1","verse":"38","text":"Higeno Mari'a anage hu'ne, Izo nagra Ramofo kazokzo eri'za a' mani'noe. Hagi atregeno kema hanankante efore hino, higeno ankeromo'a atreno vu'ne."},{"book":"Ruku","chapter":"1","verse":"39","text":"Ana knafina Maria'a agona kumatega ame huno otino Judia kaziga rankumate uhanatino,"},{"book":"Ruku","chapter":"1","verse":"40","text":"Zekaraia nompi umarerino, knare kne huno Elisabetina humuse huntene."},{"book":"Ruku","chapter":"1","verse":"41","text":"Maria'ma knare kne huntea kema, Elisabeti'ma nentahigeno'a, rimpafi mani'nea mofavremo'a muse nehuno, haru huno marerigeno Ruotage Avamumo'a Elisabetina agu'afi frevite'ne."},{"book":"Ruku","chapter":"1","verse":"42","text":"Ana higeno ana amo'a ranke huno, Maka a'nemofo asomura agatereno kagrira rama'a asomu Anumzamo'a huneganteno, karimpafima mani'nea mofavrea asomu huntene!"},{"book":"Ruku","chapter":"1","verse":"43","text":"Nagra iza'na mani'nogeno Ranimofo nerera'a, eno eme nage."},{"book":"Ruku","chapter":"1","verse":"44","text":"Hanki antahio, kagra humuse hunka, anama knare kne hunka nehankena nentahugeno'a, narimpafi mani'nea mofavremo'a haru huno marenerino muse hu'ne."},{"book":"Ruku","chapter":"1","verse":"45","text":"Hagi Ramo'ma hu'nea kemofo kamentinti hanku, asomu hunegantena, anama hu'nea kemo'a, kagripi avufa'a efore hugahie."},{"book":"Ruku","chapter":"1","verse":"46","text":"Maria'a amanage hu'ne, Nagu'amo'a Ramofo ragi amigeno,"},{"book":"Ruku","chapter":"1","verse":"47","text":"nagri avamunimo'a naguvazi Anumzamofo agafa huno muse huntene."},{"book":"Ruku","chapter":"1","verse":"48","text":"Na'ankure Agra anteramina kazokzo eriza vahe'ama mani'noana navu'navara nage'ne. Menima agafa huno vaniana maka vahe'mo'za Anumzamo'a asomu hunte'ne hu'za hugahaze."},{"book":"Ruku","chapter":"1","verse":"49","text":"Na'ankure Hihamu'ane Anumzamo'a raza hunante'ne, Agri agi'a ruotage hu'nemo'e."},{"book":"Ruku","chapter":"1","verse":"50","text":"Izazo Agriku koro hunentaza mokizmia Agra asuragizmanteno zamaza nehuno, zamagripinti efore hunante anante hanamokizmia anazanke huzmantegahie."},{"book":"Ruku","chapter":"1","verse":"51","text":"Ramo'a hanavenentake avu'avaza azanura eri fore nehuno, antahintahizmifima zamagima eri'za mareneri'za vahera zamahe panani hu'ne."},{"book":"Ruku","chapter":"1","verse":"52","text":"Agra hanave kini vahera, kini tratetira zamazuhu fenkama netreno, anteramiza nemaniza vahera ana kini trate zamavare ante'ne."},{"book":"Ruku","chapter":"1","verse":"53","text":"Zamagaku haza vahera, knare'zanu erivite'nezmanteno, fenomo avite'nea vahera, zamaza zamavapa huzmantege'za nevaze."},{"book":"Ruku","chapter":"1","verse":"54","text":"Agra eri'za vahe'a Israeli vahe zamaza nehuno, asunku huzmantegahue huno huvempa hu'nea kegura agera nokanie."},{"book":"Ruku","chapter":"1","verse":"55","text":"Tahi'mofo koma mevava huvempa ke Abrahanku asamino, agehemo'ma fore hunante fore hunante knane knane hu'noma esia vahe zamaza huku hunte'ne."},{"book":"Ruku","chapter":"1","verse":"56","text":"Maria'a anage huno Elisabetina asamiteno, 3'a ika agranena maniteno noma'arega vu'ne."},{"book":"Ruku","chapter":"1","verse":"57","text":"Hagi Elisabeti'a mofavre kasentesia kna egeno, ne' mofavre kasente'ne."},{"book":"Ruku","chapter":"1","verse":"58","text":"Ana a'mofo naga'mo'zane, agri kumapi naga'mo'za Ramofo asuntagizamo'ma Elisabetinte'ma eama hu'nea kema nentahiza rama'a musenkase agrane hu'naze."},{"book":"Ruku","chapter":"1","verse":"59","text":"Hagi 8 knazupa Mosese kasegemo'ma hu'nea kante ante'za avufa taga huku e'za, nefa agire Zekaraia'e huta agi'a asamresune hu'za hu'naze."},{"book":"Ruku","chapter":"1","verse":"60","text":"Hianagi nerera'a kenona huno, Ama mofavre'mofo agi'a Joni'e huta antegahune higeno,"},{"book":"Ruku","chapter":"1","verse":"61","text":"zamagra anage hu'naze. Tamagri nagapina mago'mofo agi'a Joni'e agine vahera omani'ne."},{"book":"Ruku","chapter":"1","verse":"62","text":"Hu'za nehu'za, nefana zamazanu avame'name hu'za iza'e hunka agi'a antegahane hu'za antahigageno,"},{"book":"Ruku","chapter":"1","verse":"63","text":"avontafe eritma eho huno azanu avame'name hige'za eri'za eme amizageno, agi'a Joni'e huno avonakre zamige'za nege'za antri hute'za, hakare zamagesa nentahizageno,"},{"book":"Ruku","chapter":"1","verse":"64","text":"ame huno Zekaraia agimo'a aka higeno, agefunamo'a agafa huno eri'za erigeno, Anumzamofo agi erisaga hu'ne."},{"book":"Ruku","chapter":"1","verse":"65","text":"Hagi ana higeno, anama megagi'nea kumate maka vahe'mokizimi tusi zamagogo nefege'za, maka Judia agona kumatega ana agenkea hugantugma hu'naze."},{"book":"Ruku","chapter":"1","verse":"66","text":"Maka ana nanekema antahizamo'za zamagu'afi netre'za, anage hu'naze. Henka ama mofavremo'a nankna vahe manigahie? Na'ankure Anumzamofo hanavemo'a agrane me'ne."},{"book":"Ruku","chapter":"1","verse":"67","text":"Hagi nefa, Zekeraiana Ruotge Avamumo agu'afi frevitegeno, amanage huno kasnampa kea hu'ne,"},{"book":"Ruku","chapter":"1","verse":"68","text":"Israeli vahe'mofo Rana, ra agi amisune. Agra'a vahe'a zamaza huno zamagu'vazinaku e'ne."},{"book":"Ruku","chapter":"1","verse":"69","text":"Tagri Anumzamo'a, Agri eri'za vahe'a Deviti nagapinti hankavenentake ne' kefozampinti tahokeno taza hania ne' neramie."},{"book":"Ruku","chapter":"1","verse":"70","text":"Korapara Ramo'a ruotage kasnampa vahe'mofo zamagipi huvazino kea hu'ne."},{"book":"Ruku","chapter":"1","verse":"71","text":"Menina ha' vahetimofo azampinti taza nehuno, maka antahi haviza hurantesaza vahepintira taza hugahie."},{"book":"Ruku","chapter":"1","verse":"72","text":"Amazama hiana tagehe'i asunku hunezmanteno, korapa ruotge hunea huhagerafino huvempage huno zamasmi'nea hanave kasegegu, agesa nentahino eriama nehie."},{"book":"Ruku","chapter":"1","verse":"73","text":"Huvempa huhagerafi kema neregeho Abrahanku huntene."},{"book":"Ruku","chapter":"1","verse":"74","text":"Ha' vahe'mofo zamazampintira tagu'vazinketa, koro osu manineta eri'zama'a erintegahune."},{"book":"Ruku","chapter":"1","verse":"75","text":"Mani ruotge nehuta, fatgo avu'ava huta tasimuma erita manisuna kna'afina Agri avurera hakare gna manivava hugahune."},{"book":"Ruku","chapter":"1","verse":"76","text":"Hagi kagra ama mofavre'moka, Marerisa Anumzamofo kasnampa vahere hugahaze. Na'ankure kagra Ramofona vugotenka Agri kana retro huntegahane."},{"book":"Ruku","chapter":"1","verse":"77","text":"Kagra, Agri vahera Anumzamo'ma zamaguma vazino kumizimi eri apasezmante'nia kea zmasami'sanke'za, zamasunku hanageno zamagu'vazigahie. Agra monafi masa huntenigeno eme remsha hugahie."},{"book":"Ruku","chapter":"1","verse":"78","text":"Na'ankure Anumzamo'a avesiranteno fru avu'ava'ma hurantea zamo'a, nanterama zagemo monafinti hanatino remsa hiankna huno remsa hurantegahie."},{"book":"Ruku","chapter":"1","verse":"79","text":"Zamagrama hanimpi manine'za frizamofo turinapi mani'namokizmia masa nezamino, tagrira tazeri fatgo huno rimpa fru kante tavereno vugahie."},{"book":"Ruku","chapter":"1","verse":"80","text":"Joni'ma ra huno avamupima hanavetiteno, ka'ma mopafi vuno umani'negeno, kna'a egeno Israeli vahepina eama hu'ne."}]}