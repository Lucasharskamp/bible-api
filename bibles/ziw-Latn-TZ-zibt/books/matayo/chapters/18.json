{"data":[{"book":"Matayo","chapter":"18","verse":"1","text":"Chipindi icho wanampina wambasa Yesu wamuza, “Niyuhi mkulu atendese mo Useuta wa kwembingu?”"},{"book":"Matayo","chapter":"18","verse":"2","text":"Ivyo Yesu etanga mwana, amchimalisa mwameso yao,"},{"book":"Matayo","chapter":"18","verse":"3","text":"nakugamba, “Nawagambilani chindedi, uneva hamnahituke na kutenda saviya wana, hamwingile mo Useuta wa kwembingu."},{"book":"Matayo","chapter":"18","verse":"4","text":"Akulise mo Useuta wa kwembingu ni yudya akweseleza niyo ekala saviya yuno mwana."},{"book":"Matayo","chapter":"18","verse":"5","text":"Naho mntu yoyose akumhokela mwana yumwenga sa yuno kwa zina dyangu, anihokela miye."},{"book":"Matayo","chapter":"18","verse":"6","text":"“Wantu waidi wakusaga mpuluzi na yuwe kulu dya kusagila, uneva yoyose namhose yumwenga mwa wana wadodo wano aleke kunizumila, navitende vitana mntu uyo atalizwe mwe singo yuwe kulu dya kusagila, niyo adidimizwa hasi mwe bahali."},{"book":"Matayo","chapter":"18","verse":"7","text":"Nawaluwone wantu we isi ino vifingo vikuwatenda wantu waleke uzumizi wawo! Vintu saivyo navilaile, mna namanye mwenye akuyatenda yalaile!"},{"book":"Matayo","chapter":"18","verse":"8","text":"“Uneva umkono wako hegu chiga chako vyakuhosa udamanye masa, vikante ukavidule hale na weye. Ni vitana kwingila mo ujima wa mazuwa yose hwina mkono hegu chiga, ukaleka kutenda una mikono midi hegu viga vidi udulwe mo moto wa mazuwa yose."},{"book":"Matayo","chapter":"18","verse":"9","text":"Naho uneva ziso dyako dyakuhosa udamanye masa ding'ole ukadidule hale na weye. Ni vitana kwingila mo ujima hwina ziso, ukaleka kutenda na meso maidi udulwe mwe dibome hedina uhelo."},{"book":"Matayo","chapter":"18","verse":"10","text":"“Msinyise mnase kubela yumwenga mwa wadodo wano. Nawagambilani kugamba wandima wa kwembingu wawo wa uko kwe mbingu mazuwa yose wausinya uso wa Tati yangu ekwe mbingu."},{"book":"Matayo","chapter":"18","verse":"11","text":"Kwaviya Mwana ywa Mntu ezaga kuhonya wagile."},{"book":"Matayo","chapter":"18","verse":"12","text":"“Mwafanyanya vihi? Mntu mta ngoto gana, niyo imwenga yaga nazase izintuhu milongo chenda na chenda zikadya holugulu niyo aita akalonde idya yagile."},{"book":"Matayo","chapter":"18","verse":"13","text":"Nawagambilani taile, umo anaizungula naeleleswe mwe ngoto ino kuleka ziya milongo chenda na chenda hezagile."},{"book":"Matayo","chapter":"18","verse":"14","text":"Seivyo Tati yenyu ekwembingu hakuvyunga yumwenga yoyose mwe wadodo wage."},{"book":"Matayo","chapter":"18","verse":"15","text":"“Uneva mlukolo ywako kakudamanyiza masa, mwitile ukamlagise uwihi wakwe. Mna idamanye chinyele, nyuwe wenye waidi du. Uneva anakwiva, kumhonya mlukolo ywako."},{"book":"Matayo","chapter":"18","verse":"16","text":"Mna uneva hakwivile, guha mntu yumenga hegu waidi mwitanye, chani chila ulosi uukulwe kwa kuwona ni waukuzi waidi hegu watatu saviya Mawandiko Yakukile yakulonga."},{"book":"Matayo","chapter":"18","verse":"17","text":"Hana wevile awo, ilongeni imbuli injima kwa wantu wa nyumba yo kuvikila. Kukomelekela, uneva hanevile wantu wa nyumba yo kuvikila, mtendeni saviya mntu hemzumile Chohile hegu mchisanya kodi."},{"book":"Matayo","chapter":"18","verse":"18","text":"“Nawagambilani ichindedi, icho mkunga mchilemele mwe isi nachilemelwe kwembingu, naho mkunga mchizumile mwe isi nachizumilwe kwe mbingu."},{"book":"Matayo","chapter":"18","verse":"19","text":"“Naho nawagambilani taile, waidi wenyu mwe isi mnaivana mwe chochose mkulombeza, namdamanyizwe ni Tati yangu ywa kwembingu."},{"book":"Matayo","chapter":"18","verse":"20","text":"Kwaviya waidi hegu watatu wakadugana kwa zina dyangu, miye nami nanitende hamwenga nawo.”"},{"book":"Matayo","chapter":"18","verse":"21","text":"Petulo niyo ambasa Yesu amuza, “Zumbe, uneva mlukolo ywangu ajendeleza kunijela mwe masa, nimlekeile nkanana nyingahi? Nkanana mfungate?”"},{"book":"Matayo","chapter":"18","verse":"22","text":"Yesu ahitula, “Bule, siyo nkanana mfugate,” “mna nkanana milongo mfugate na mfungate."},{"book":"Matayo","chapter":"18","verse":"23","text":"Kwaviya Useuta wa kwembingu uligana sa vino. Hendaga na seuta aungile kuwaza wandima wakwe."},{"book":"Matayo","chapter":"18","verse":"24","text":"Iviya akakonga kuwaza, egailwa mntu yumwenga mta deni dya hela zakwe milongo magana mlongo."},{"book":"Matayo","chapter":"18","verse":"25","text":"Mndima uyo nahana chakuvuza kuligana na viya aguhile, ivyo zumbe uyo amunga atagwe saiya mtumwa, mkaziwe hamwenga na wanawe na vyoseni ananavyo, vikaleka akavuza viya aguhile."},{"book":"Matayo","chapter":"18","verse":"26","text":"Yudya mndima amfikila madi zumbe. Alombeza, ‘Ni jijimiza, nahuvuzize chila chintu!’"},{"book":"Matayo","chapter":"18","verse":"27","text":"Zumbe amfilambazi yudya mtumwa, ivyo amlekeila asekuvuza viya aguhile naho amleka aite."},{"book":"Matayo","chapter":"18","verse":"28","text":"“Niyo yudya mndima ahalawa, adugana na mndima mnyawe mta deni dya wahela wakwe. Amkagatila nakukonga kumvinya. Agamba, ‘Vuza chiya hwinkile!’"},{"book":"Matayo","chapter":"18","verse":"29","text":"Mndima mnyawe amgwela na kumlombeza, ‘Nijijimiza, nahuvuzize viya uninkile!’"},{"book":"Matayo","chapter":"18","verse":"30","text":"Mna kalemela, amjela mndani vibule aho akunga avuze kadya katigizo."},{"book":"Matayo","chapter":"18","verse":"31","text":"Wandima weyawe watuhu weze wawone ivyo vilaile, wengilwa ni chinyulu vitendese, waita wakumgambila zumbe yoseni yalaile."},{"book":"Matayo","chapter":"18","verse":"32","text":"Ivyo zumbe amwitangila yudya mndima kunyumba. Agamba, ‘Weye mndima wihiye, na sikulekeila deni hwinkile, kwaviya du kunilombeza hufile mbazi."},{"book":"Matayo","chapter":"18","verse":"33","text":"Navyungwa umfile mbazi mndima mnyawo, saviya miye hufile mbazi.’"},{"book":"Matayo","chapter":"18","verse":"34","text":"Zumbe kengilwa ni maya vidala, niyo amjela umndima uyo kundani asulumizwe vibule kuvuza kadya katigizo aguhile.”"},{"book":"Matayo","chapter":"18","verse":"35","text":"Yesu akomeleza, “Ivyo nivyo Tate ywa kwembingu nakutendele, huna walekeile walukolo wako kulaila mo moyo wako.”"}]}