{"data":[{"book":"2 Sarakuna","chapter":"9","verse":"1","text":"Sai Elisha ya kira wani daga cikin ƙungiyar annabawa, ya ce masa, “Ka sha ɗamara, ka ɗauki wannan kwalabar mai ka je Ramot Gileyad."},{"book":"2 Sarakuna","chapter":"9","verse":"2","text":"Da ka isa can, ka nemi Yehu ɗan Yehoshafat, ɗan Nimshi. Ka je wurinsa, ka ja shi gefe daga abokansa, ka shiga da shi ɗaki na ciki."},{"book":"2 Sarakuna","chapter":"9","verse":"3","text":"Sa’an nan ka ɗauki kwalabar man ka zuba a kansa, ka ce, ‘Ga abin da Ubangiji ya faɗa, na naɗa ka sarkin Isra’ila.’ Sa’an nan ka buɗe ƙofa ka ruga a guje; kada ka ɓata lokaci!”"},{"book":"2 Sarakuna","chapter":"9","verse":"4","text":"Sai saurayin nan, annabi, ya tafi Ramot Gileyad."},{"book":"2 Sarakuna","chapter":"9","verse":"5","text":"Da ya isa can, sai ya tarar da hafsoshin soji zaune a wuri guda. Sai ya ce, “Ina da saƙo dominka komanda.”"},{"book":"2 Sarakuna","chapter":"9","verse":"6","text":"Sai Yehu ya tashi ya shiga cikin gida. Sa’an nan annabin ya zuba wa Yehu mai a kā, ya ce, “Ga abin da Ubangiji, Allah na Isra’ila ya ce, ‘Na naɗa ka sarki a bisa jama’ar Ubangiji, wato, Isra’ila."},{"book":"2 Sarakuna","chapter":"9","verse":"7","text":"Za aka hallaka gidan Ahab maigidanka, zan kuma ɗauki fansar jinin bayina annabawa da kuma jinin dukan bayin Ubangiji da Yezebel ta zub da."},{"book":"2 Sarakuna","chapter":"9","verse":"8","text":"Dukan gidan Ahab zai hallaka. Zan kashe dukan ’ya’yan Ahab maza a Isra’ila, bayi ko ’yantattu."},{"book":"2 Sarakuna","chapter":"9","verse":"9","text":"Zan mai da gidan Ahab kamar gidan Yerobowam ɗan Nebat da kuma kamar gidan Ba’asha ɗan Ahiya."},{"book":"2 Sarakuna","chapter":"9","verse":"10","text":"Game da Yezebel kuwa, karnuka za su cinye ta a fili a Yezireyel, ba kuwa wanda zai binne ta.’ ” Sa’an nan ya buɗe ƙofa ya ruga a guje."},{"book":"2 Sarakuna","chapter":"9","verse":"11","text":"Da Yehu ya koma wurin sauran hafsoshin sai ɗaya daga cikinsu ya tambaye shi, “Lafiya? Me ya kawo wannan mahaukaci a wurinka?”"},{"book":"2 Sarakuna","chapter":"9","verse":"12","text":"Suka ce masa, “Ba gaskiya ba ne, ka dai faɗa mana.”"},{"book":"2 Sarakuna","chapter":"9","verse":"13","text":"Sai suka yi sauri suka ɗauki rigunansu suka shimfiɗa a ƙasa, suka busa kakaki, suka yi ihu, suka ce, “Yehu ne sarki.”"},{"book":"2 Sarakuna","chapter":"9","verse":"14","text":"Saboda haka, Yehu ɗan Yehoshafat, ɗan Nimshi, ya ƙulla wa Yoram maƙarƙashiya (To, Yoram da dukan Isra’ila suna kāre Ramot Gileyad daga Hazayel sarkin Aram,"},{"book":"2 Sarakuna","chapter":"9","verse":"15","text":"amma Sarki Yoram ya koma Yezireyel don yă farfaɗo daga raunukan da Arameyawa suka ji masa a wata gabzawar da ya yi da Hazayel sarkin Aram.) Yehu ya ce, “In haka kuke ji, kada ku bar wani yă sulluɓe daga birnin yă kai labarin Yezireyel.”"},{"book":"2 Sarakuna","chapter":"9","verse":"16","text":"Sai ya tashi ya ɗauki keken yaƙinsa ya tafi Yezireyel gama Yoram yana hutawa a can. Ga kuma Ahaziya sarkin Yahuda ya je don yă gan shi."},{"book":"2 Sarakuna","chapter":"9","verse":"17","text":"Mai tsaro kuwa yana tsaye a kan hasumiya a Yezireyel, sai ya hangi rundunar Yehu sa’ad da yake zuwa. Ya ce, “Na ga wata runduna.”"},{"book":"2 Sarakuna","chapter":"9","verse":"18","text":"Sai mahayin dokin ya hau, ya ruga, ya taryi Yehu, ya ce, “Ga abin da sarki ya ce, ‘Lafiya?’ ”"},{"book":"2 Sarakuna","chapter":"9","verse":"19","text":"Saboda haka sarki ya sāke aika mahayin doki na biyu. Sa’ad da ya isa wurinsu sai ya ce, “Ga abin da sarki ya ce, ‘Lafiya?’ ”"},{"book":"2 Sarakuna","chapter":"9","verse":"20","text":"Mai tsaro ya sāke cewa, “Ya kai wurinsu, amma shi ma ba ya dawowa. Ina ganin sukuwar kamar irin ta Yehu, jikan Nimshi, gama yakan yi sukuwa kamar mahaukaci.”"},{"book":"2 Sarakuna","chapter":"9","verse":"21","text":"Yoram ya umarta, “Haɗa mini keken yaƙi!” Da aka haɗa, sai Yoram sarkin Isra’ila, da Ahaziya sarkin Yahuda, suka hau suka tafi, kowa a keken yaƙinsa, don su taryi Yehu. Suka sadu da shi a filin da yake na Nabot mutumin Yezireyel."},{"book":"2 Sarakuna","chapter":"9","verse":"22","text":"Sa’ad da Yoram ya ga Yehu sai ya tambaye shi, “Lafiya kuwa ka zo, Yehu?”"},{"book":"2 Sarakuna","chapter":"9","verse":"23","text":"Yoram ya juya, ya gudu, yana ce wa Ahaziya, “Cin amana, Ahaziya!”"},{"book":"2 Sarakuna","chapter":"9","verse":"24","text":"Sai Yehu ya ja bakansa ya harbi Yoram a tsakanin kafaɗunsa. Kibiyar ta same shi a zuciyarsa sai ya fāɗi a cikin keken yaƙinsa."},{"book":"2 Sarakuna","chapter":"9","verse":"25","text":"Yehu ya ce wa Bidkar, hafsan keken yaƙinsa, “Ka ɗauke shi ka jefar a filin da yake na Nabot mutumin Yezireyel. Ka tuna yadda ni da kai muke a kekunan yaƙi a bayan Ahab mahaifinsa sa’ad da Ubangiji ya yi wannan annabci game da shi,"},{"book":"2 Sarakuna","chapter":"9","verse":"26","text":"‘Jiya na ga jinin Nabot da jinin ’ya’yansa, in ji Ubangiji, kuma ba shakka zan ɗauki fansa a wannan fili, in ji Ubangiji.’ Saboda haka, ka ɗauke shi ka jefar da shi a bisa wannan fegi, bisa ga faɗin Ubangiji.9.26 Dubi 1Sar 21.19. Saboda haka, ka ɗauke shi ka jefar a filin, in ji Ubangiji.”"},{"book":"2 Sarakuna","chapter":"9","verse":"27","text":"Sa’ad da Ahaziya sarkin Yahuda ya ga abin da ya faru, sai ya haura hanyar Bet Haggan a guje.9.27 Ko kuwa ya gudu ta hanyar lambun gida Yehu ya bi shi yana ihu, “A kashe shi, shi ma!” Suka ji masa rauni a keken yaƙinsa a hanya zuwa Gur, kusa da Ibileyam amma ya tsere zuwa Megiddo ya mutu a can."},{"book":"2 Sarakuna","chapter":"9","verse":"28","text":"Barorinsa suka ɗauke shi cikin keken yaƙi zuwa Urushalima suka binne shi a kabarinsa tare da kakanninsa a birnin Dawuda."},{"book":"2 Sarakuna","chapter":"9","verse":"29","text":"(A shekara ta goma sha ɗaya ta Yoram ɗan Ahab, Ahaziya ya zama sarkin Yahuda.)"},{"book":"2 Sarakuna","chapter":"9","verse":"30","text":"Sa’an nan Yehu ya je Yezireyel. Sa’ad da Yezebel ta sami labari, sai ta sha kwalliya ta gyara gashin kanta, ta zauna tana kallo daga taga."},{"book":"2 Sarakuna","chapter":"9","verse":"31","text":"Yayinda Yehu ya shiga ƙofa, sai ta ce, “Lafiya, kai Zimri, mai kashe maigidansa?”9.31 Ko kuwa “Zimri yana da salama kuwa, shi da ya kashe maigidansa?”"},{"book":"2 Sarakuna","chapter":"9","verse":"32","text":"Sai ya ɗaga ido ya dubi tagan ya ce, “Wa yake gefena? Wane ne?” Sai bābānni biyu ko uku suka leƙo suka dube shi."},{"book":"2 Sarakuna","chapter":"9","verse":"33","text":"Yehu ya ce musu, “Ku jefa ta ƙasa!” Sai suka jefar da ita, jininta ya fantsama a jikin bango da kuma a jikin dawakai yayinda suke tattaka ta."},{"book":"2 Sarakuna","chapter":"9","verse":"34","text":"Yehu ya shiga ya ci, ya kuma sha. Ya ce, “Ku san yadda za ku yi da la’ananniyan nan, ku binne ta, gama ’yar sarki ce.”"},{"book":"2 Sarakuna","chapter":"9","verse":"35","text":"Amma sa’ad da suka je don su binne ta, ba su sami kome ba sai ƙoƙon kanta, ƙafafunta da kuma hannuwanta."},{"book":"2 Sarakuna","chapter":"9","verse":"36","text":"Suka komo suka faɗa wa Yehu, wanda ya ce, “Wannan ita ce maganar da Ubangiji ya faɗa ta bakin bawansa Iliya mutumin Tishbe. A fili, a Yezireyel, karnuka za su cinye naman Yezebel.9.36 Dubi 1Sar 21.23."},{"book":"2 Sarakuna","chapter":"9","verse":"37","text":"Gawar Yezebel zai zama kamar juji a ƙasa, a fili, a Yezireyel, har ba wanda zai iya cewa, ‘Wannan Yezebel ce.’ ”"}]}