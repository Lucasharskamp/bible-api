{"data":[{"book":"Vaefeso","chapter":"5","verse":"1","text":"Ndava muni nyenye vana vaganwa va Chapanga mumyigisa mwene."},{"book":"Vaefeso","chapter":"5","verse":"2","text":"Wumi winu utalaliwayi na uganu ngati Kilisitu cheatiganili awusili wumi waki uvya luteta na mawusilu geginungalila na ga kumganisa Chapanga."},{"book":"Vaefeso","chapter":"5","verse":"3","text":"Ndava nyenye ndi vandu va Chapanga, hinu ukemi na uhakau wowoha wula na unotanu katu vikoto kuluwuliwa pagati yinu."},{"book":"Vaefeso","chapter":"5","verse":"4","text":"Mkoto kujova malovi ga soni ga uyimu, amala malovi ga kuvevesa gangaganikiwa, nambu mumsengusa Chapanga."},{"book":"Vaefeso","chapter":"5","verse":"5","text":"Lenili mulimanya hotohoto kuvya kila mkemi amala mhakau amala mhutulu, mwenuyo iwanangana na mkemi, mwenuyo yati ipata lepi kila chindu Muunkosi wa Kilisitu na wa Chapanga."},{"book":"Vaefeso","chapter":"5","verse":"6","text":"Mkotoka kumyidakila mundu yeyoha mweavakonga na malovi gaki ga uyimu, ndi ndava mambu gagaga ligoga la Chapanga yati likuvahikila vala vangamyidakila."},{"book":"Vaefeso","chapter":"5","verse":"7","text":"Hinu, mkoto kuvya pamonga na vandu avo."},{"book":"Vaefeso","chapter":"5","verse":"8","text":"Kadeni nyenye mwavili mchitita nambu hinu muvi mu lumuli kwa kuwungana na Bambu. Ndava yeniyo hinu mtama ngati vandu vevavili mu lumuli,"},{"book":"Vaefeso","chapter":"5","verse":"9","text":"Muni kutama mu lumuli kumkita mundu akita matendu gabwina na kukita gakumganisa Chapanga na kujova uchakaka."},{"book":"Vaefeso","chapter":"5","verse":"10","text":"Mkangamala kumanya gala gegakumganisa Bambu."},{"book":"Vaefeso","chapter":"5","verse":"11","text":"Mkotoka kutangatilana na vandu vevikita matendu gahakau mgafiyula."},{"book":"Vaefeso","chapter":"5","verse":"12","text":"Mambu gegihengewa mumfiyu ndi soni hati kugaluwula."},{"book":"Vaefeso","chapter":"5","verse":"13","text":"Nambu mambu goha gakaletewayi mu lumuli, ndi giloleka hotohoto."},{"book":"Vaefeso","chapter":"5","verse":"14","text":"Ndava lumuli ndi weulangisa vindu vyoha hotohoto,"},{"book":"Vaefeso","chapter":"5","verse":"15","text":"Hinu mlola bwina chemwitama. Nambu mkotoka kutama ngati vayimu, nambu ngati munaluhala."},{"book":"Vaefeso","chapter":"5","verse":"16","text":"Muhengela bwina lukumbi ulu, muni magono aga gahakau."},{"book":"Vaefeso","chapter":"5","verse":"17","text":"Ndava yeniyo mkotoka kuvya vayimu, nambu mlonda kumanya gala geigana Bambu."},{"book":"Vaefeso","chapter":"5","verse":"18","text":"Mleka kugala divayi ndava yikuvakita mambu gahakau changaholalela givya wuli, nambu mmemeswa Mpungu Msopi."},{"book":"Vaefeso","chapter":"5","verse":"19","text":"Mjovesana nyenye mwavene nyimbu za kumlumba na nyimbu za kumuyupa Chapanga, mumyimbila na kumulumba Bambu mumitima yinu."},{"book":"Vaefeso","chapter":"5","verse":"20","text":"Muliina la Bambu witu Yesu Kilisitu, mumsengusa Chapanga Dadi, mukila lijambu."},{"book":"Vaefeso","chapter":"5","verse":"21","text":"Kila mmonga ajihelesayi kwa muyaki ndava ya utopesa winu kwa Kilisitu."},{"book":"Vaefeso","chapter":"5","verse":"22","text":"Vadala vavatopesa vagosi vavi ngati mkumtopesa Bambu."},{"book":"Vaefeso","chapter":"5","verse":"23","text":"Ndava muni mgosi ndi mutu wa mdala waki. Ngati Kilisitu cheavili mutu wa msambi wa vandu vevakumsadika mwene, namwene Kilisitu akuusangula msambi wa vandu vevakumsadika, ndi higa yaki."},{"book":"Vaefeso","chapter":"5","verse":"24","text":"Ngati msambi vandu vevakumsadika Kilisitu chevakumyidakila mwene, mewawa vadala vavayidakila vagosi vavi mukila lijambu."},{"book":"Vaefeso","chapter":"5","verse":"25","text":"Vagosi nyenye, muvaganayi vadala vinu ngati Kilisitu cheavaganili msambi wa vandu vevakumsadika mwene hati ajiwusili wumi waki ndava yavi."},{"book":"Vaefeso","chapter":"5","verse":"26","text":"Ahengili chenichi muni kuwunyambisa msambi wa vandu vevakumsadika Kilisitu ndava ya Chapanga, muni akulinyambisa kwa manji na kwa lilovi ngati kulinyambisa mumanji."},{"book":"Vaefeso","chapter":"5","verse":"27","text":"Ndava ajiletela msambi wa vandu vevakumsadika Kilisitu vevavi vamsopi neju, vangali libala, amala lihakau amala chochoha cha namuna yeniyo."},{"book":"Vaefeso","chapter":"5","verse":"28","text":"Hinu, vagosi yikuvagana kuvagana vadala vavi ngati higa yavi vene. Yula mweakumgana mdala waki akujigana mwene."},{"book":"Vaefeso","chapter":"5","verse":"29","text":"Kawaka mundu mweakuyihakalila higa yaki, nambu pahali paki akuulisa na kuuyunga ngati Kilisitu cheakuuyunga msambi wa vandu vevakumsadika,"},{"book":"Vaefeso","chapter":"5","verse":"30","text":"ndava tapandu pahiga yaki."},{"book":"Vaefeso","chapter":"5","verse":"31","text":"Ngati Mayandiku Gamsopi chegijova, “Mgosi yati akuvaleka dadi na nyina waki, ndi iwungana na mdala waki, vene vavili yati vivya higa yimonga.”"},{"book":"Vaefeso","chapter":"5","verse":"32","text":"Mfiyu wenuwu ndi uvaha weugubukuliwi mu Mayandiku Gamsopi kuvya gakumvala Kilisitu na msambi wa vandu vevakumsadika."},{"book":"Vaefeso","chapter":"5","verse":"33","text":"Nambu gakuvavala nyenye mewa, kila mgosi yikumgana amgana mdala ngati mwene, mdala namwene yikumgana amtopesa mngwana waki."}]}