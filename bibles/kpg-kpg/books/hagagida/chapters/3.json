{"data":[{"book":"Hagagida","chapter":"3","verse":"1","text":"“Hihia ang gi tangada di langi o di nohongo dabu i Sardis,"},{"book":"Hagagida","chapter":"3","verse":"2","text":"Malaa, ala aga! Haga maaloo ina aga di mee i do baahi i mua di maa ma gaa made, ga hagalee. Idimaa, Au e gidee bolo au mee ala ne hai, la digi humalia i mua nnadumada o dogu God."},{"book":"Hagagida","chapter":"3","verse":"3","text":"Gi langahia nia mee ala ne aago adu mo nia mee ne longono iei goe. Daudalia nia maa, huli gi daha mo o huaidu. Maa goe ga hagalee e ala aga, gei Au ga hanadu gi di goe, gadoo be tangada gaiaa, gei goe e de iloo be dehee di madagoaa dela e hanadu iei Au.3.3 Matthew 24.43-44; Luke 12.39-40; Hagagida 16.15"},{"book":"Hagagida","chapter":"3","verse":"4","text":"Gei hunu goodou digau dulii o Sardis gu benebene godou goloo gahu haga madammaa. Goodou ga ulu godou gahu kene, ga taele dalia Au, idimaa, goodou guu tau bolo e taele madalia Au."},{"book":"Hagagida","chapter":"3","verse":"5","text":"Digau ma ga aali, le e ulu nia gahu kene beenei, gei Au hagalee daa nadau ingoo gi daha mo di beebaa hagamouli. Au ga haga modongoohia haga madammaa i mua dogu Damana mo ana gau di langi bolo digaula la nia daangada ni aagu.3.5 Exodus 32.32-33; Pisalem 69.28; Hagagida 20.12; Matthew 10.32; Luke 12.8"},{"book":"Hagagida","chapter":"3","verse":"6","text":"“Maa goe o dalinga i golo, hagalongo gi nnelekai di Hagataalunga ang gi nia nohongo dabu."},{"book":"Hagagida","chapter":"3","verse":"7","text":"“Hihia ang gi tangada di langi o di nohongo dabu i Philadelphia,"},{"book":"Hagagida","chapter":"3","verse":"8","text":"Au e iloo au mee ala e hai. Au e iloo bolo do mogobuna le e dulii, gei goe gu daudali agu agoago, gei gu manawa dahi mai gi di Au. Au guu huge di bontai i oo mua, dela e deemee di tai go tangada."},{"book":"Hagagida","chapter":"3","verse":"9","text":"Hagalongo! Di buini dangada a Setan hai kai tilikai ala bolo ginaadou digau o Jew, gei hagalee digau o Jew. Au gaa hai digaula gi lloomoi, e pala gi lala i mua o babaawae, gei digaula huogodoo ga iloo bolo Au e aloho i di goe.3.9 Isaiah 49.23; 60.14; 43.4"},{"book":"Hagagida","chapter":"3","verse":"10","text":"Idimaa goe gu haga gila agu agoago bolo gi manawa hagakono, gei Au ga abaaba goe gi daha mo nia haingadaa ala e lloomoi gi henuailala belee hagamada nia daangada huogodoo henuailala."},{"book":"Hagagida","chapter":"3","verse":"11","text":"Hoohoo mai, gei Au ga hanimoi. Benabena ina hagahumalia au mee i do baahi, gi dee kae di hui doo aali go tuai dangada."},{"book":"Hagagida","chapter":"3","verse":"12","text":"Au gaa hai digau ala e maaloo gii hai nia duludulu o di Hale Daumaha o dogu God, gei ginaadou hagalee loo e hagatanga gi daha mo di Hale Daumaha gaa hana hua beelaa. Au gaa hihi gi nadau nua di ingoo o dogu God, mo di ingoo o di waahale o dogu God, go Jerusalem hoou, dela e haneia i di langi mai baahi o dogu God. Au gaa hihi labelaa gi nadau nua dogu ingoo hoou.3.12 Hagagida 21.2; Isaiah 62.2; 65.15"},{"book":"Hagagida","chapter":"3","verse":"13","text":"“Maa goe o dalinga i golo, hagalongo gi nnelekai di Hagataalunga ang gi nia nohongo dabu."},{"book":"Hagagida","chapter":"3","verse":"14","text":"“Hihia ang gi tangada di langi o di nohongo dabu i Laodicea,"},{"book":"Hagagida","chapter":"3","verse":"15","text":"Au e iloo au mee ne hai. Au e iloo bolo goe hagalee e mahana be e magalillili! Au bolo goe gi mahana be magalillili!"},{"book":"Hagagida","chapter":"3","verse":"16","text":"Gei goe dela hua e mahana dulii, hagalee mahana be e magalillili, Au gaa bui goe gi daha mo dogu ngudu!"},{"book":"Hagagida","chapter":"3","verse":"17","text":"Goe e helekai boloo, ‘Au e maluagina, gei e humalia mai gi di au, hagalee di mee i golo e hiihai ginai au ai.’ Gei goe e de iloo bolo goe e huaidu huoloo adu gi di goe! Goe e hagaloale, o goloo ai, gei e dee gida."},{"book":"Hagagida","chapter":"3","verse":"18","text":"Au e helekai hagamaamaa goe gi huia au goolo mai i di Au, nia goolo donu ala ne haga madammaa gi di ahi, gei goe ga maluagina. Huia labelaa o goloo kene e gahu do langaadia goloo ai. Huia labelaa hunu wanii lolo, e wanga gi o golomada gi gidee goe tangada."},{"book":"Hagagida","chapter":"3","verse":"19","text":"Au e bule ge hagaduadua digau huogodoo ala e aloho iei Au. Hagamahi gii huli gi daha mo oo hala.3.19 Agoago Podo 3.12; Hebrews 12.6"},{"book":"Hagagida","chapter":"3","verse":"20","text":"Hagalongo! Au e duu i di ngudu di bontai e dugidugi. Maa tangada ga longono ia dogu lee, gaa huge di bontai, gei Au ga ulu gi lodo, ga miami dalia a mee, gei mee ga miami dalia Au."},{"book":"Hagagida","chapter":"3","verse":"21","text":"Gei Au gaa wanga di tonu gi digau ala ma ga aali, gii noho i dogu baahi i hongo dogu lohongo king, gadoo be Au dela ne aali, gaa noho i baahi dogu Damana i hongo dono lohongo king."},{"book":"Hagagida","chapter":"3","verse":"22","text":"“Maa goe o dalinga i golo, hagalongo gi nnelekai di Hagataalunga ang gi nia nohongo dabu.”"}]}