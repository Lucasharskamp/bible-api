{"data":[{"book":"Kitetidayta Ootho","chapter":"26","verse":"1","text":"Agirphphay Phawulossa “ne ne gish hasa7anas dandda7assa> gides. Phawulossaykka ba kushe denthidi malththe hizgi immides."},{"book":"Kitetidayta Ootho","chapter":"26","verse":"2","text":"“Kawoo Agirphpha! tana Ayhudati moootiza yoo wursisos hach ta ne sinththan tana maadana malththe immiza gish tana daroo ufayses."},{"book":"Kitetidayta Ootho","chapter":"26","verse":"3","text":"Gasoyka ne Ayhudata wogane istta palama wursia looetha errasa; Hessa gish ne ta giza wursia dandda7ada siyana mala ta nena wosays."},{"book":"Kitetidayta Ootho","chapter":"26","verse":"4","text":"“Tani guuththa nateththa wodeppe oykkada waana deydakko Ayhuda asati erretes. Koyrope ha7i gakkanaas ta ta dere asa gidoonine Yerusalamen ta deyda duussu asay erres."},{"book":"Kitetidayta Ootho","chapter":"26","verse":"5","text":"Qassekka istti markkatana koykko nu ammano gish ta keha minththa woga naggiza Parsawe bagga gidada gamm7idade gididayssa istti koyrope denththidi erretes."},{"book":"Kitetidayta Ootho","chapter":"26","verse":"6","text":"Ha7i qasse pirdas tana hayssan essiday Xoossi kasse nu aawatas immida caaqqo qaala uhaaththaayssa gishaskko."},{"book":"Kitetidayta Ootho","chapter":"26","verse":"7","text":"Ha uhaaththaayssako gakkanaas nu zarkketi taammane namm7ati Xoossa gaallasine qamma goyinnishe naggida. Kawo nees too! takka Ayhudati tana mootizay ha yoza gishaskko."},{"book":"Kitetidayta Ootho","chapter":"26","verse":"8","text":"Xoossi hayqqidayta denththanayssi wannidi Ayhuda gidida inte achchan ammanetibeyne?"},{"book":"Kitetidayta Ootho","chapter":"26","verse":"9","text":"Takka ta baggara Nazirete Yesussa sunththa eqqistanas beses gada qoppadis shin;"},{"book":"Kitetidayta Ootho","chapter":"26","verse":"10","text":"Tani Yerusalamen ooththidaykka hessakoshin; Qeessista hallaqqatape ta ekkida godateththara ammanizaytape daroota qasho keeththan yegiissadis; istta wodhdhishin wodhdhizaytara isfe days."},{"book":"Kitetidayta Ootho","chapter":"26","verse":"11","text":"Daro wode Ayhudata wossa keethati dizason awankka istti qaaxxayistana malanne ba ammano kadana mala ooththadis; Istta bolla daro hanqqistadakka Isra7eleppe karen diza hara kaatamatakka baada ammanizayta goodadis."},{"book":"Kitetidayta Ootho","chapter":"26","verse":"12","text":"“Hayssa ha yoozas Qeessista hallaqatappe kummetha godateththine azazo ekkada dammasqqo gizaso ta bishin;"},{"book":"Kitetidayta Ootho","chapter":"26","verse":"13","text":"Kawoo nes too! Buroo ta ogen dishin gadey seeta gallas gidishin awa arshe poo7oppe adhdhiza poo7o beyadis; He poo7oy tanane tanara biza asata yuuy adhdhidi salope po7ides."},{"book":"Kitetidayta Ootho","chapter":"26","verse":"14","text":"Nu wurkka biita bolla kundidishin Ayhudata qaalara <Sawulle! Sawulle! tana aazas goddazi? Neni qara maashsha bolla eqqiikko nerkka nena qohasa> giza qaala siyadis."},{"book":"Kitetidayta Ootho","chapter":"26","verse":"15","text":"Takka <Godo! ne oonne?> Gadis; Godaykka <Ta ne Goda Yesussako!"},{"book":"Kitetidayta Ootho","chapter":"26","verse":"16","text":"Ha7i denddada ne toon eqqa; ta nes qoncciday ne tana ha7i beyidaysanine sinththafe ta nena beessanayssan ne tas markkatizade gidana mala ta nena shuumana koyadis."},{"book":"Kitetidayta Ootho","chapter":"26","verse":"17","text":"Isra7ele asa kushepene ta nena isttakko kittiza Ayhuda gidoontta dere asata kusheppekka ashshana."},{"book":"Kitetidayta Ootho","chapter":"26","verse":"18","text":"Ne istta ayfe doyana malane dhumape poo7on kessana mala qassekka xalla7es harettizasope Xoossakko ne zaarana mala ooththana; isttikka tana ammanida gish ba nagarappe marettana qasse dorettidayta giddon istti laata gade demana> gidees."},{"book":"Kitetidayta Ootho","chapter":"26","verse":"19","text":"“Hessa gish kawoo Agirphpha! Salope tas immetida ajjutas ta azazettadis."},{"book":"Kitetidayta Ootho","chapter":"26","verse":"20","text":"Gido attin ta kassistada Dammasqqon diza asa kaaliethada Yerussalamenine Yuhuda deren wursion dizayta qassekka Ayhuda gidoontta deretikka nagare ogeppe Xoossakko simmidi maretna mala erisadis. Istti nagarappe simmidayssa beessizayssa ooththana mala ta isttas yootadis."},{"book":"Kitetidayta Ootho","chapter":"26","verse":"21","text":"Hessa gaason Ayhudati ta Xoossa keeththan dishin tana oykkidi wodhdhana koyda."},{"book":"Kitetidayta Ootho","chapter":"26","verse":"22","text":"Hachch gakkanaaskka tas Xoossafe maadoy pacci errena. Hesa gish guuththaskka gitaskka markkatashe hayssan eqqadis. Nabetinne Mussey kassetidi hayssa malay hanana gidayssa yootope attin ta hara aykkokka yootabeykke."},{"book":"Kitetidayta Ootho","chapter":"26","verse":"23","text":"Isttikka yootidaysi <Xoossi kittidadey meto beeyana, hayqqope denddon koyro gididi, asi attana poo7o Isra7ele deresinne Isra7ele nayta gidontta deretas qonccana> gizayssakko.”"},{"book":"Kitetidayta Ootho","chapter":"26","verse":"24","text":"Phawulossay hessa yootishin Fisxxossay “Phawulossa! ha7i ne gooyyontta aggakka; ne daro taamaridayssi nena goshshides” gi wassides."},{"book":"Kitetidayta Ootho","chapter":"26","verse":"25","text":"Phawulossay gidikko izas hizzgi zaarides “boncho Fisxxossa! ta nes tuma erada yootayss attin goyabeyke."},{"book":"Kitetidayta Ootho","chapter":"26","verse":"26","text":"Ta iza sinththan qonccera yootida kawooy hayssa yooza erres; hayssikka qootara ooththetonttayssa gidida gish kawooy erranayssa ta ammanetayss."},{"book":"Kitetidayta Ootho","chapter":"26","verse":"27","text":"Kawoo Agirphpha! nabeta ammanasa gidikki? ne ammanizayssa ta errayss.”"},{"book":"Kitetidayta Ootho","chapter":"26","verse":"28","text":"Agirphphaykka Phawulossa “Hekko ne tana hanno guuththa wode garssan ammanthana koyasa” gides."},{"book":"Kitetidayta Ootho","chapter":"26","verse":"29","text":"Phawulossakka izas zaaridi “guuththa woden gidinkka woykko daro woden ne xalla gidontta dishin hach ta yootidayssa siday wuri hanno ta qachcheteththia atta wurikka ta mala gidana mala ta Xoossa wossayss” gides."},{"book":"Kitetidayta Ootho","chapter":"26","verse":"30","text":"Hessafe guye kawooy, dere ayssizaysi, Barnqanne isttara uttida asaykka wuri denddides."},{"book":"Kitetidayta Ootho","chapter":"26","verse":"31","text":"Istti hepe kezi bishe ba garssan hays addezi hayqqos woykko qachchos gaththiza mishshe aykokka ooththibeyna” gida."},{"book":"Kitetidayta Ootho","chapter":"26","verse":"32","text":"Agirphphaykka Fisxxossa “hayssi addezi yooza Qessares shiiqo gonttako aykko woththoy bayndda mela yedistanako shin” gides."}]}