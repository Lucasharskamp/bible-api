{"data":[{"book":"Luka","chapter":"15","verse":"1","text":"Zuwa dimwenga watoza ushulu wengi hamwenga na wata wavu wagendaga kumtegeleza Yesu,"},{"book":"Luka","chapter":"15","verse":"2","text":"Mafalisayo na wahinizi we Miko iyo wakongaga kulafya, “Mnt'hu uyu awetanga wata wavu naho adya nao!”"},{"book":"Luka","chapter":"15","verse":"3","text":"Yesu niyo awagambila mliganyizo uno,"},{"book":"Luka","chapter":"15","verse":"4","text":"“Uneva yumwenga ywenyu ana ngoto gana imwenga niyo yaga, naatende vivihi? Naazileke ziya milongo kenda na kenda niyo aita kuizungula idya yagile mpaka aione."},{"book":"Luka","chapter":"15","verse":"5","text":"Anaiona akepika mwa maega kwa kinyemi,"},{"book":"Luka","chapter":"15","verse":"6","text":"no kuuya nayo kaya. Akabula kaya awetanga wambuyaze na nduguze niyo awagamba, ‘Indeni na kinyemi, kwaviya hiiona ingoto yangu yagile.’"},{"book":"Luka","chapter":"15","verse":"7","text":"Namigambilani, ivo nivo kukuunga kunde na kinyemi kwe mbingu kwa mbuli ya mta wavu yumwenga alekile wavu wakwe, kujink'ha wadya milongo kenda na kenda wandile wedi kwa Mnungu."},{"book":"Luka","chapter":"15","verse":"8","text":"“Hegu eyuko mvele yeyose mta matundu yakwe mlongo, anaza dimwenga haakweleze lumuli lwakwe no kuhagila nyumba ingima niyo azungula mpaka adione?"},{"book":"Luka","chapter":"15","verse":"9","text":"Anadiona naawetange wambuyaze na wemgihi niyo kuwagamba, ‘Indeni na kinyemi kwaviya ne hyaza tundu dyangu mna hidiona.’"},{"book":"Luka","chapter":"15","verse":"10","text":"Nawagambilani ikindedi, viligane na ivo, nivo wakunda na kinyemi watumigwa wa kwe mbingu uneva mnt'hu yumwenga mta wavu anamuuiya Mnungu.”"},{"book":"Luka","chapter":"15","verse":"11","text":"Yesu niyo agendeela kulonga, “Mnt'hu yumwenga na kanda na wana waidi,"},{"book":"Luka","chapter":"15","verse":"12","text":"yudya umdodo niyo amgamba ise, ‘Tate nink'he ukipe wangu.’ Ise azumilaga niyo kumwink'ha."},{"book":"Luka","chapter":"15","verse":"13","text":"Yeze yomboke mazuwa mageke yudya mwana niyo aguha vint'hu vakwe vose no kutamba isi ya hale. Niyo abinda ugoli wakwe wose kwa mbuli ya uhabwasi."},{"book":"Luka","chapter":"15","verse":"14","text":"Eze abinde vose viya endile navo niyo kwengila gumbo kulu mwe isi yose idya, yehe naye niyo anda hana kint'hu."},{"book":"Luka","chapter":"15","verse":"15","text":"Niyo alombeza ndima kwa mnt'hu yumwenga mwe idya isi. Yudya mnt'hu niyo amwigala kwe nk'honde yakwe akenk'hize zinguluwe nk'hande."},{"book":"Luka","chapter":"15","verse":"16","text":"Naaka munk'hwa adye usiga zisigaze zinguluwe, mna hahali mnt'hu amwink'haga."},{"book":"Luka","chapter":"15","verse":"17","text":"Eze ekale hasi na kufanyanya, niyo alonga mo moyo wakwe, ‘Kudya kaya, tate ana wandima wakudya nk'hande na kusigaza, mna miye nafa sala!"},{"book":"Luka","chapter":"15","verse":"18","text":"Neniite kwa tate niyo namgamba, Tate, hitenda wavu kwa Mnungu hamwenga na weye,"},{"book":"Luka","chapter":"15","verse":"19","text":"hiwagilwe kwitangwa mwanao, nitende enga yumwenga mwa watumwa wako.’"},{"book":"Luka","chapter":"15","verse":"20","text":"Niyo akonga nt'hambo ya kuuya kwa ise."},{"book":"Luka","chapter":"15","verse":"21","text":"Yudya mwana niyo amgambila ise, ‘Tate hidamanya wavu kwa Mnungu hamwenga na kwako, hiwagilwe kwitangwa mwanao naho.’"},{"book":"Luka","chapter":"15","verse":"22","text":"Mna ise niyo awagamba wandima wakwe, ‘Sunguzeni mmwigaile suke yedi mumvike, mgeleni na mp'hete mwa kadole niyo mwamvala vilatu."},{"book":"Luka","chapter":"15","verse":"23","text":"Leteni ndama igimbale muichinje vileke kidye no kunda na kinyemi."},{"book":"Luka","chapter":"15","verse":"24","text":"Kwaviya uyu mwanangu andaga enga kabanika mna kauyuka naho agaga mna kaoneka.’ Niyo wakonga kwanga."},{"book":"Luka","chapter":"15","verse":"25","text":"“Yudya mwanawe mkulu andaga kwe nk'honde umwo andile akauya na kubula hagihi ne nyumba niyo eva want'hu wakwanga."},{"book":"Luka","chapter":"15","verse":"26","text":"Niyo amwitanga mtumwa yumwenga no kumuuza, ‘Kuna mbwai?’"},{"book":"Luka","chapter":"15","verse":"27","text":"Yudya mtumwa niyo amhitula, ‘Nduguyo kauya,’ ‘naho iso kamchinjila ndama igimbale kwaviya kampata akei mgima.’"},{"book":"Luka","chapter":"15","verse":"28","text":"“Yudya mwana mkulu niyo aihiwa no kulemela kwingila kaya. Ise niyo afosa kuse na kumhembeleza engile kwe nyumba."},{"book":"Luka","chapter":"15","verse":"29","text":"Mna niyo amhitula ise, ‘Tate hake kaula, mazuwa yose nakudamanyila ndima enga mtumwa, naho hikwihiye mwe mbuli yoyose. Kunink'hai? Hunink'hile hata kabuzi vileke nidamanye wila na wambuyazangu,"},{"book":"Luka","chapter":"15","verse":"30","text":"mna uyu mwanao adile ugoli wako hamwenga na mapamp'he, eze auye niyo wamchinjila ndama idya igimbale!’"},{"book":"Luka","chapter":"15","verse":"31","text":"Ise niyo amhitula, ‘mwanangu,’ ‘weye wi hamwenga na miye mazuwa yose, chochose kiya nnanacho ni chako."},{"book":"Luka","chapter":"15","verse":"32","text":"Nevinda vedi kudamanya wila na kunda na kinyemi kwaviya uyu nduguyo andaga enga kabanika, mna kauyuka naho agaga mna kalondoka.’ ”"}]}