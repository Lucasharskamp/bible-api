{"data":[{"book":"Kukumbuchila","chapter":"25","verse":"1","text":"“Wone kuwe na kilewa hali wanhu weli nakuluta kuli chitala, yumwe nakoneka kota kahela nongwa, na yunji yawele na nongwa yatagusigwe,"},{"book":"Kukumbuchila","chapter":"25","verse":"2","text":"wone yula yatagusigwe koganigwa kuzapigwa ng'hobwa, mtagusa komlonjela munhu yula yawase hasi na yazapigwe ng'hobwa kwa nongwa yoyawele nayo."},{"book":"Kukumbuchila","chapter":"25","verse":"3","text":"Yawele na nongwa koweza kuzapigwa ng'hobwa makumi gane ila zileche konjezeka. Homkonjeza chasi acho, mowa mumbasile soni mng'holozenu."},{"book":"Kukumbuchila","chapter":"25","verse":"4","text":"“Uleche kulidinya mlomo isenga holipulula nyhule."},{"book":"Kukumbuchila","chapter":"25","verse":"5","text":"“Wone wenyelukolo weli walume wangikala honhu hamwe na yumwe wa hewo nakabagama ne kuleka mwana mlume, mdala wa mlume yabagame, yaleche kuholeka na munhu yunji wa kunze na lukolo lwao. Imgana mng'holoze wa mlume yabagame yamhalile mdala ayo."},{"book":"Kukumbuchila","chapter":"25","verse":"6","text":"Mwana msongolo wa mwaluko yopondigwa na hewo kowazigwa ndo wa yula mlume yabagame, leka itagwa lyake lileche kwaga kuli isi ya Isilaeli."},{"book":"Kukumbuchila","chapter":"25","verse":"7","text":"Ila wone ayo mng'holoze munhu yula yabagame halingumgana ayo mdala yafililwe na mlume wa heye, lelo mdala ayo koluta hali wasekulu wa muji na kulonga, ‘Mkulugwe mlume wa heni yabagame kangulema kulutiliza itagwa lya mkulugwe yabagame kuli isi ya Isilaeli, halingugana kunditila nachoyali yodita mkulugwe mlume wa heni.’"},{"book":"Kukumbuchila","chapter":"25","verse":"8","text":"Hamba wasekulu wa muji womchema ayo mlume na kudawala na heye. Wone yawe yang'hali yolonga kangulema kumhola,"},{"book":"Kukumbuchila","chapter":"25","verse":"9","text":"ayo mdala yafililwe na mlume wa heye komlutila hali wasekulu awo wa muji, komvula makwamba ga heye mgulu umwe na kummizila lite kumeho na kumlonjela, ‘Hino ndo vyoilinguganigwa yaditilwe munhu yalingulema kwinula ng'handa ya mkulugwe.’"},{"book":"Kukumbuchila","chapter":"25","verse":"10","text":"Na itagwa lya ng'handa ya heye kuli Isilaeli lyowa, ‘Ng'handa ya munhu yavuligwe makwamba ga heye mgulu umwe.’"},{"book":"Kukumbuchila","chapter":"25","verse":"11","text":"“Walume weli howochitowa na mdala wa yumwe wa hewo yakamtanze mlume wa heye kwa kumibata mhumbu yula yalingitowa na mlume wa heye,"},{"book":"Kukumbuchila","chapter":"25","verse":"12","text":"moudumula moko wa heye, mleche kumonela isungu."},{"book":"Kukumbuchila","chapter":"25","verse":"13","text":"“Mleche kuwa na vipimilo vili, chimwe cha kitunya na chimwe cha ubewe. Mleche kuwa na chipimilo cha udesi."},{"book":"Kukumbuchila","chapter":"25","verse":"14","text":"Na mleche kuwa na vipimilo vya nhanzi mbili, chikulu na chidodo."},{"book":"Kukumbuchila","chapter":"25","verse":"15","text":"Muwe na chipimilo cha hachi leka muwe mikale kwa miyaka minji kuli isi yalinguwapani Mkulu Nguluwi, Nguluwi wa hemwe."},{"book":"Kukumbuchila","chapter":"25","verse":"16","text":"Weng'ha walingudita mbuli azo na walingudita kwa uhadi ndo izudizo kwa Mkulu Nguluwi, Nguluwi wa hemwe."},{"book":"Kukumbuchila","chapter":"25","verse":"17","text":"“Mkumbuchile madito ga Waamaleki navyomuwele kuli majendo kulawila Misili."},{"book":"Kukumbuchila","chapter":"25","verse":"18","text":"Mkumbuchile navyowawavabile ako kunzila homuwele ng'hochele na kutoka na kuwatowa wala weng'ha wezile kumbele kwa hemwe. Waamaleki nahawamdumbile Nguluwi."},{"book":"Kukumbuchila","chapter":"25","verse":"19","text":"Ahyo, mhela Mkulu Nguluwi, Nguluwi wa hemwe, hoyoweseza kuli wang'honyo wa hemwe, weng'ha walinguwazunguluta kuli isi iwele mpeligwe muihalile na kikala amo, mleche kusemwa yowagana muwadumye Waamaleki weng'ha."}]}