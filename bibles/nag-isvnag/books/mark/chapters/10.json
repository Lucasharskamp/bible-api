{"data":[{"book":"Mark","chapter":"10","verse":"1","text":"Titia Jisu Capernaum chari kene Jordan Nodi paar korise aru Judea desh phale ahi jaise, aru bisi manu Tai logote joma hoise, aru hodai nisena Tai taikhan ke sikhai di thakise."},{"book":"Mark","chapter":"10","verse":"2","text":"Kunba Pharisee khan Taike porikha kori bole kiba hudise, “Ki karone mota tai maiki ke chari dibole niyom ase?”"},{"book":"Mark","chapter":"10","verse":"3","text":"Aru Tai taikhan ke jowab dikene koise, “Moses tumikhan ke ki hukum disele?”"},{"book":"Mark","chapter":"10","verse":"4","text":"Taikhan koise, “Moses koise chari bole laga kagos likhi kene taike chari dibole pare.10.4 Due. 24:1-3”"},{"book":"Mark","chapter":"10","verse":"5","text":"Aru Jisu taikhan ke koise, tumikhan laga mon tan huwa karone tai tumikhan ke etu hukum dise."},{"book":"Mark","chapter":"10","verse":"6","text":"Kintu sristi laga shuru pora ‘Isor he mota aru maiki bonai dise.10.6 Gen. 1:27; Gen. 5:2’"},{"book":"Mark","chapter":"10","verse":"7","text":"‘Karone mota to nijor ama aru baba chari kene tai nijor maiki logote mili jabo."},{"book":"Mark","chapter":"10","verse":"8","text":"Aru tai duijon eke sharir hoi jabo.’"},{"book":"Mark","chapter":"10","verse":"9","text":"Karone ki Isor pora milai dise, etu ke manu pora alag nokoribi.”"},{"book":"Mark","chapter":"10","verse":"10","text":"Jitia taikhan ghor te thakise Tai chela khan Taike aru etu kotha hudise."},{"book":"Mark","chapter":"10","verse":"11","text":"Karone Tai taikhan ke koise, “Jun bhi tai maiki ke chari dikene aru dusra ke shadi korile tai maiki laga bhirodh te bebichar kori ase."},{"book":"Mark","chapter":"10","verse":"12","text":"Aru jodi maiki bhi nijor mota chari kene dusra logote shadi korile tai bhi bebichar kori ase.”"},{"book":"Mark","chapter":"10","verse":"13","text":"Ek din kunba manu khan pora taikhan laga bacha khan ke Tai usorte loi anise, taikhan laga matha te Tai laga hath rakhi kene asirbad dibole nimite, kintu chela khan pora taikhan ke rukhai dise."},{"book":"Mark","chapter":"10","verse":"14","text":"Kintu Jisu etu dikhikena koise, “Bacha khan ke Moi logote ahibo dibi taikhan ke narukha bhi, kelemane Isor laga rajyo to eneka khan laga he ase."},{"book":"Mark","chapter":"10","verse":"15","text":"Moi hosa pora tumikhan ke koi ase, jun pora nije ke ekta chutu bacha nisena kori kene Isor laga rajyo ke swekar nakore, tai ji hoile bhi ta te gusibo na paribo.”"},{"book":"Mark","chapter":"10","verse":"16","text":"Aru Tai hath taikhan uporte rakhi kene asirbad dise."},{"book":"Mark","chapter":"10","verse":"17","text":"Aru jitia Jisu rasta te jai asele, ekjon polai ahise, aru Tai samne te athukari kene Taike hudise, “Bhal Shika manu, anonto jibon pabole moi ki koribo lage?”"},{"book":"Mark","chapter":"10","verse":"18","text":"Titia Jisu taike koise, “Tumi Moike kele bhal koi ase? Isor he nohoile kun bhi bhal nohoi."},{"book":"Mark","chapter":"10","verse":"19","text":"Tumi niyom khan jani ase: ‘Manu namora bhi, bebichar na koribi! Chor na koribi, misa gawahi nadibo, manu ke nothogabi, tumi baba ama ke sonman koribi.10.19 Exo. 20:12-16; Rom. 13:9’”"},{"book":"Mark","chapter":"10","verse":"20","text":"Aru tai jowab di Taike koise, “Shika manu, moi etu sob jawan thaka somoi pora mani ahise.”"},{"book":"Mark","chapter":"10","verse":"21","text":"Titia Jisu taike morom pora saikene taike koise, “Tumi ekta kaam he puncha nai, jabi aru tumi laga ki ase, sob bikiri kori kene dukhia khan ke di dibi, aru tumi sorgote dhun pai jabo, aru ahikena Ami laga piche koribi.”"},{"book":"Mark","chapter":"10","verse":"22","text":"Kintu tai etu kotha huni kene dukh hoise, aru mon biya hoi kene jai jaise, kelemane tai bisi dhuni asele."},{"book":"Mark","chapter":"10","verse":"23","text":"Titia Jisu Tai age piche saikene chela khan ke koise, “Dhuni manu Isor laga rajyote gushi bole bisi digdar hobo!”"},{"book":"Mark","chapter":"10","verse":"24","text":"Aru chela khan Tai kotha pora asurit hoise. Kintu Jisu taikhan ke aru koise, “Bacha khan, Isor laga rajyote gushi bole kiman bhi digdar ase!"},{"book":"Mark","chapter":"10","verse":"25","text":"Isor laga rajyote dhuni manu gushi bole para to ekta uth pora bhiji laga suku paar ulai juwa he bisi sosta hobo.”"},{"book":"Mark","chapter":"10","verse":"26","text":"Aru taikhan ekdom asurit hoi kene ekjon-ekjon logote kotha korise, “Tinehoile kun poritran pabo?”"},{"book":"Mark","chapter":"10","verse":"27","text":"Kintu Jisu taikhan ke saikene koise, “Manu pora hoile etu na paribo, kintu Isor he paribo10.27 Job 42:2; Luke 1:37. Kelemane Isor nimite sob para ase.”"},{"book":"Mark","chapter":"10","verse":"28","text":"Titia Peter Taike koise, “Sabi amikhan to sob chari kene Apuni laga piche korise."},{"book":"Mark","chapter":"10","verse":"29","text":"Titia Jisu koise, “Moi tumikhan ke hosa kobo, kun bhi Moi karone aru susamachar karone Tai ghor nohoile bhai-bhoini, ama-baba, nijor bacha, aru kheti mati bari chari dile;"},{"book":"Mark","chapter":"10","verse":"30","text":"taikhan sob ek-sou guna pora bhi bisi pabo: ghor, aru bhai, bhoini, ama aru bacha aru kheti baari khan, aru aha yug te anonto jibon pabo."},{"book":"Mark","chapter":"10","verse":"31","text":"Kintu bisi manu jun khan age ase, taikhan piche hoi jabo, aru jun piche ase taikhan age hoi jabo.”"},{"book":"Mark","chapter":"10","verse":"32","text":"Kitia Jisu aru chela khan Jerusalem te jai thakise, Jisu taikhan sob laga age hoi kene jai thakise. Taikhan asurit hoise, aru Tai laga piche kori thaka khan bhoi lagi thakise. Titia Tai ekbar aru baroh jonke kinar te loijai kene Tai uporte ki ahibole ase etu taikhan ke koise."},{"book":"Mark","chapter":"10","verse":"33","text":"“Sabi, Amikhan Jerusalem te jai ase, aru Manu laga Putro ke dhorikena mukhyo purohit aru niyom likha khan laga hathte di dibo, aru taikhan Taike golti dibo aru Taike morai dibo. Taike biswas nakora khan laga hathte dikena morai dibo."},{"book":"Mark","chapter":"10","verse":"34","text":"Aru taikhan Taike ninda kori kene maribo, kintu tin din pichete Tai jee uthibo.”"},{"book":"Mark","chapter":"10","verse":"35","text":"Titia Zebedee laga Putro James aru John duijon Tai logote ahikena koise, “Shika manu, ami duijon kiba mangibo, etu kori dibi.”"},{"book":"Mark","chapter":"10","verse":"36","text":"Tai duijon ke koise, “Moi tumikhan karone ki kori dibo?”"},{"book":"Mark","chapter":"10","verse":"37","text":"Tai duijon pora Jisu ke koise, “Kitia Apuni singhason te bohibi, Apuni laga mohima pora bhorta thaka rajyote, titia, duijon nimite, ekjon Apuni laga dyna hath aru dusra Apuni laga baya hathte bohibo dibi.”"},{"book":"Mark","chapter":"10","verse":"38","text":"Kintu Jisu taikhan ke koise, “Tumi duijon ki mangi ase, etu najani kene mangi ase, duijon Moi khabole thaka kup pora khabo paribo, aru Moi ki baptizma pora baptizma lobole ase etu paribo?"},{"book":"Mark","chapter":"10","verse":"39","text":"Duijon Taike koise, “Amikhan paribo.” Titia Jisu taikhan ke koise, “Duijon Ami khabole thaka kup pora khabole to hosa ase, aru Moi ki baptizma pora baptizma kori bole ase, etu bhi hobo."},{"book":"Mark","chapter":"10","verse":"40","text":"Kintu Ami laga dyna aru baya phale bohi bole to Moi dibo napare, kintu etu to kun nimite rakhikena ase, tai he pabo.”"},{"book":"Mark","chapter":"10","verse":"41","text":"Aru jitia dos jon chela khan etu kotha hunise, taikhan James aru John duijon ke bisi khong hoise."},{"book":"Mark","chapter":"10","verse":"42","text":"Kintu Jisu taikhan ke mati anikena koise, “Tumikhan jani ase na, Porjati khan kun taikhan laga adhikari khan ase koi kene mane, eitu khan pora he taikhan uporte raj kore aru taikhan laga daruga khan pora taikhan uporte adhikar cholai thake."},{"book":"Mark","chapter":"10","verse":"43","text":"Kintu tumi majot to eneka nahobi, kintu jun dangor hobole mon kore tai tumi laga nokor hobo dibi."},{"book":"Mark","chapter":"10","verse":"44","text":"Aru jun age hobole mon kore taike sob laga ses te thakibo dibi."},{"book":"Mark","chapter":"10","verse":"45","text":"Kelemane Manu laga Putro bhi sewa lobole aha nohoi, kintu sewa kori bole aru bisi manu ke bacha bole nijor jibon dibole ahise.”"},{"book":"Mark","chapter":"10","verse":"46","text":"Titia taikhan Jericho sheher te ahise. Aru ta te pora Tai aru chela khan aru taikhan logot bisi manu Jericho pora ulai jai thakise, titia Timaeus laga chokra Bartimaeus koi kene andha ekjon rasta kinar te bohi kene bhikh mangi thakise."},{"book":"Mark","chapter":"10","verse":"47","text":"Aru jitia tai etu Nazareth Jisu ase koi kene janise, tai hala kori kene koise, “Jisu, David laga Putro, moike daya koribi!”"},{"book":"Mark","chapter":"10","verse":"48","text":"Titia bisi manu taike gali dikena chup thaki bole koise. Kintu tai arubi jor pora hala kori kene koise, “David laga Putro, moike daya koribi!”"},{"book":"Mark","chapter":"10","verse":"49","text":"Titia Jisu rukhise aru taike mati bole koise. Etu nimite taikhan pora andha manu ke koise, “Mon dangor koribi! Uthibi! Tai tumike mati ase.”"},{"book":"Mark","chapter":"10","verse":"50","text":"Aru tai uthikena tai bahar te lagai thaka kapra ke ulaikene phelai dise aru Jisu logote ahise."},{"book":"Mark","chapter":"10","verse":"51","text":"Aru Jisu taike koise, “Moi tumi karone ki kori dibo?” Andha manu Taike jowab dise, “Rabbi, moike dikhi pabo dibi.”"},{"book":"Mark","chapter":"10","verse":"52","text":"Titia Jisu taike koise, “Jai jabi. Tumi laga biswas he tumike bhal kori dise.” Aru etu loge-logote tai dikhibow parise, aru Jisu laga piche korise."}]}