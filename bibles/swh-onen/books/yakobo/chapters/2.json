{"data":[{"book":"Yakobo","chapter":"2","verse":"1","text":"Ndugu zangu, kama waaminio katika imani ya Bwana wetu Yesu Kristo, Bwana wa utukufu, msiwe na upendeleo kwa watu."},{"book":"Yakobo","chapter":"2","verse":"2","text":"Kwa maana kama akija mtu katika kusanyiko lenu akiwa amevaa pete ya dhahabu na mavazi mazuri, pia akaingia mtu maskini mwenye mavazi yaliyochakaa,"},{"book":"Yakobo","chapter":"2","verse":"3","text":"nanyi mkampa heshima yule aliyevaa mavazi mazuri na kumwambia, “Keti hapa mahali pazuri,” lakini yule maskini mkamwambia, “Wewe simama pale,” au “Keti hapa sakafuni karibu na miguu yangu,”"},{"book":"Yakobo","chapter":"2","verse":"4","text":"je, hamjawabagua na kuwa mahakimu mioyoni mwenu mkihukumu kwa mawazo yenu maovu?"},{"book":"Yakobo","chapter":"2","verse":"5","text":"Ndugu zangu, sikilizeni: Je, Mungu hakuwachagua wale walio maskini machoni pa ulimwengu kuwa matajiri katika imani na kuurithi Ufalme aliowaahidi wale wampendao?"},{"book":"Yakobo","chapter":"2","verse":"6","text":"Lakini ninyi mmemdharau yule aliye maskini. Je, hao matajiri si ndio wanaowadhulumu na kuwaburuta mahakamani?"},{"book":"Yakobo","chapter":"2","verse":"7","text":"Je, si wao wanaolikufuru Jina lile lililo bora sana mliloitiwa?"},{"book":"Yakobo","chapter":"2","verse":"8","text":"Kama kweli mnaitimiza ile sheria ya kifalme inayopatikana katika Maandiko isemayo, “Mpende jirani yako kama unavyoipenda nafsi yako,” mnafanya vyema."},{"book":"Yakobo","chapter":"2","verse":"9","text":"Lakini kama mnakuwa na upendeleo kwa watu, mnatenda dhambi, na sheria inawahukumu kuwa ninyi ni wakosaji."},{"book":"Yakobo","chapter":"2","verse":"10","text":"Kwa maana mtu yeyote anayeishika sheria yote lakini akajikwaa katika kipengele kimoja tu, ana hatia ya kuivunja sheria yote."},{"book":"Yakobo","chapter":"2","verse":"11","text":"Kwa sababu yeye aliyesema, “Usizini,” alisema pia, “Usiue.” Basi kama huzini lakini unaua, umekuwa mvunjaji wa sheria."},{"book":"Yakobo","chapter":"2","verse":"12","text":"Hivyo semeni na kutenda kama watu watakaohukumiwa kwa sheria ile iletayo uhuru."},{"book":"Yakobo","chapter":"2","verse":"13","text":"Kwa kuwa hukumu bila huruma itatolewa kwa mtu yeyote asiyekuwa na huruma. Huruma huishinda hukumu."},{"book":"Yakobo","chapter":"2","verse":"14","text":"Ndugu zangu, yafaa nini ikiwa mtu atadai kuwa anayo imani lakini hana matendo? Je, imani kama hiyo yaweza kumwokoa?"},{"book":"Yakobo","chapter":"2","verse":"15","text":"Ikiwa ndugu yako au dada hana mavazi wala chakula,"},{"book":"Yakobo","chapter":"2","verse":"16","text":"mmoja wenu akamwambia, “Enenda zako kwa amani, ukaote moto na kushiba,” pasipo kumpatia yale mahitaji ya mwili aliyopungukiwa, yafaa nini?"},{"book":"Yakobo","chapter":"2","verse":"17","text":"Vivyo hivyo, imani peke yake kama haikuambatana na matendo, imekufa."},{"book":"Yakobo","chapter":"2","verse":"18","text":"Lakini mtu mwingine atasema, “Wewe unayo imani; mimi ninayo matendo.”"},{"book":"Yakobo","chapter":"2","verse":"19","text":"Unaamini kwamba kuna Mungu mmoja. Vyema! Hata mashetani yanaamini hivyo na kutetemeka."},{"book":"Yakobo","chapter":"2","verse":"20","text":"Ewe mpumbavu! Je, wataka kujua kwamba imani bila matendo haifai kitu?"},{"book":"Yakobo","chapter":"2","verse":"21","text":"Je, Abrahamu baba yetu hakuhesabiwa haki kwa kile alichotenda, alipomtoa mwanawe Isaki madhabahuni?"},{"book":"Yakobo","chapter":"2","verse":"22","text":"Unaona jinsi ambavyo imani yake na matendo yake vilikuwa vinatenda kazi pamoja, nayo imani yake ikakamilishwa na kile alichotenda."},{"book":"Yakobo","chapter":"2","verse":"23","text":"Kwa njia hiyo yakatimizwa yale Maandiko yasemayo, “Abrahamu alimwamini Mungu na ikahesabiwa kwake kuwa haki,” naye akaitwa rafiki wa Mungu."},{"book":"Yakobo","chapter":"2","verse":"24","text":"Mnaona ya kwamba mtu huhesabiwa haki kwa yale anayotenda wala si kwa imani peke yake."},{"book":"Yakobo","chapter":"2","verse":"25","text":"Vivyo hivyo, hata Rahabu, yule kahaba, hakuhesabiwa haki kwa yale aliyotenda alipowapokea wale wapelelezi na kuwaambia waende njia nyingine?"},{"book":"Yakobo","chapter":"2","verse":"26","text":"Kama vile ambavyo mwili pasipo roho umekufa, kadhalika nayo imani pasipo matendo imekufa."}]}