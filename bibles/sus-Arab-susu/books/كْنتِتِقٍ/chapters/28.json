{"data":[{"book":"كْنتِ تِقٍ","chapter":"28","verse":"1","text":"عَلَتَلَ نَشَ يِ مَسٍنيِ تِ مُنسَ بّ،"},{"book":"كْنتِ تِقٍ","chapter":"28","verse":"2","text":"«عَ قَلَ عِسِرَيِلَكَيٍ بّ، عٍ شَ ﭑ مَ سّرّشّ بَ عَ بَ تّمُي. دٌنسٍيٍ نَن عٍ رَ، نَشٍيٍ فَنمَ، عٍ شِرِ حْشُنمّ تٍ ﭑ نَ."},{"book":"كْنتِ تِقٍ","chapter":"28","verse":"3","text":"«عَ قَلَ عٍ بّ، ‹لْشْ يٌ لْشْ وٌ شَ سّرّشّ فَن دَاشِ بَ عَلَتَلَ بّ، يّشّي قِرِن، نَشٍيٍ بَرَ حّ كٍرٍن سْتْ، لَنيُرُ يٌ مُ نَ نَشٍيٍ مَ."},{"book":"كْنتِ تِقٍ","chapter":"28","verse":"4","text":"كٍرٍن شَ بَ فّيسّفّ، بٌورٍ شَ بَ نُنمَرٍ."},{"book":"كْنتِ تِقٍ","chapter":"28","verse":"5","text":"وٌ مَن شَ سَنسِ شْرِ دِنشِ كِلٌ سَشَن بَ سّرّشّ رَ نَشَن نَمُلَنشِ عٌلِوِ تُرٍ قَنيِ لِتِرِ كٍرٍن نُن عَ تَفِ رَ."},{"book":"كْنتِ تِقٍ","chapter":"28","verse":"6","text":"نَ سّرّشّ فَن دَاشِ مْولِ نُ بَمَ ﭑ بّ تُرُ سِنِنَ فٍيَ مَ، عَ شِرِ حْشُنمّ نُ تٍمَ ﭑ نَ."},{"book":"كْنتِ تِقٍ","chapter":"28","verse":"7","text":"وّنِ سّرّشّ لِتِرِ كٍرٍن نُن عَ تَفِ بَمَ يّشّي سّيتِ مَ عَلَتَلَ بّ. نَ سّرّشّ رَقَلَمَ يِرٍ سّنِيّنشِ نَن كُي."},{"book":"كْنتِ تِقٍ","chapter":"28","verse":"8","text":"وٌ شَ سَنسِ شْرِ دِنشِ سّرّشّ نُن وّنِ سّرّشّ بَ نُنمَرٍ تّمُي يّشّي سّيتِ مَ. نَ بِرِن قِندِ مَ سّرّشّ فَن دَاشِ نَن نَ نَشَن شِرِ حْشُنمّ تٍمَ ﭑ تَن عَلَتَلَ رَ.›»"},{"book":"كْنتِ تِقٍ","chapter":"28","verse":"9","text":"مَلَبُي لْشْي وٌ شَ يّشّي قِرِن بَ مَلَبُ لْشْي سّرّشّ رَ، نَشٍيٍ بَرَ حّ كٍرٍن سْتْ، لَنيُرُ يٌ مُ نَ نَشٍيٍ مَ. سَنسِ شْرِ دِنشِ سّرّشّ نَشَن نَمُلَنشِ تُرٍ كِلٌ سٍننِ رَ، نُن وّنِ سّرّشّ شَ بَ نَ يّشّييٍ سّيتِ مَ."},{"book":"كْنتِ تِقٍ","chapter":"28","verse":"10","text":"مَلَبُي لْشْي سّرّشّ فَن دَاشِيٍ نَن بَمَ فّيسّفّ نُن نُنمَرٍ سّرّشّيٍ رَ، عَ نُن عٍ شَ وّنِ سّرّشّيٍ."},{"book":"كْنتِ تِقٍ","chapter":"28","verse":"11","text":"كِكٍ شِ سِنفٍ بِرِن، وٌ شَ تُورَ قِرِن بَ سّرّشّ فَن دَاشِ رَ، عَ نُن يّشّي كٌنتٌنيِ كٍرٍن، عَ نُن يّشّي سٌلٌقٍرٍ، نَشٍيٍ بَرَ حّ كٍرٍن سْتْ، لَنيُرُ يٌ مُ نَ نَشٍيٍ مَ."},{"book":"كْنتِ تِقٍ","chapter":"28","verse":"12","text":"سَنسِ شْرِ دِنشِ سّرّشّ كِلٌ سٌلٌمَنَانِ نَشَن نَمُلَنشِ تُرٍ رَ، عَ شَ سَ تُورَ كٍرٍن يٌ تُورَ كٍرٍن سّيتِ مَ. سَنسِ شْرِ دِنشِ سّرّشّ كِلٌ سٍننِ نَشَن نَمُلَنشِ تُرٍ رَ، عَ شَ سَ يّشّي كٌنتٌنيِ كٍرٍن يٌ يّشّي كٌنتٌنيِ كٍرٍن سّيتِ مَ."},{"book":"كْنتِ تِقٍ","chapter":"28","verse":"13","text":"سَنسِ شْرِ دِنشِ سّرّشّ كِلٌ سَشَن نَشَن نَمُلَنشِ تُرٍ رَ، عَ شَ سَ يّشّي كٍرٍن يٌ يّشّي كٍرٍن سّيتِ مَ. سّرّشّ فَن دَاشِ نَن عَ رَ نَشَن فَنمَ، عَ شِرِ حْشُنمّ تٍ ﭑ تَن عَلَتَلَ رَ."},{"book":"كْنتِ تِقٍ","chapter":"28","verse":"14","text":"وّنِ لِتِرِ سَشَن سّرّشّ شَ بَ تُورَ بِرِن بّ. وّنِ لِتِرِ قِرِن سّرّشّ شَ بَ يّشّي كٌنتٌنيِ بِرِن بّ. وّنِ لِتِرِ كٍرٍن سّرّشّ شَ بَ يّشّي بِرِن بّ. نَ سّرّشّ مْولِ بَمَ كِكٍ شِ سِنفٍ بِرِن حّ كُي."},{"book":"كْنتِ تِقٍ","chapter":"28","verse":"15","text":"وٌ شَ سِكْتّ كٍرٍن قَن بَ عَلَتَلَ بّ يُنُبِ شَقَرِ سّرّشّ رَ، وٌ فّيسّفّ نُن نُنمَرٍ سّرّشّ بَمَ تّمُي نَشّ، عَ نُن عَ شَ وّنِ سّرّشّ."},{"book":"كْنتِ تِقٍ","chapter":"28","verse":"16","text":"كِكٍ سِنفٍ شِ قُ نُن نَانِ ندٍ، وٌ شَ سَيَمَلٍكّ دَنفِ سَلِ رَبَ عَلَتَلَ شَ بِنيّ بُن مَ."},{"book":"كْنتِ تِقٍ","chapter":"28","verse":"17","text":"نَ كِكٍ شِ قُ نُن سُولِ ندٍ قِندِ مَ سَلِ لْشْي نَن نَ. وٌ شَ تَامِ لّبِنِتَرٍ دٌن شِ سٌلٌقٍرٍ بُن مَ."},{"book":"كْنتِ تِقٍ","chapter":"28","verse":"18","text":"نَ شِ سِنفٍ وٌ شَ وٌ مَلَن عَلَ بَتُدٍ. وٌ نَشَ وَلِ يٌ رَبَ نَ لْشْي."},{"book":"كْنتِ تِقٍ","chapter":"28","verse":"19","text":"وٌ شَ يِ سّرّشّ فَن دَاشِيٍ بَ عَلَتَلَ بّ نَ لْشْي؛ تُورَ قِرِن، يّشّي كٌنتٌنيِ كٍرٍن، نُن يّشّي سٌلٌقٍرٍ، نَشٍيٍ بَرَ حّ كٍرٍن سْتْ، لَنيُرُ يٌ مُ نَ نَشٍيٍ مَ."},{"book":"كْنتِ تِقٍ","chapter":"28","verse":"20","text":"سَنسِ شْرِ دِنشِ سّرّشّ كِلٌ سٌلٌمَنَانِ نَشَن نَمُلَنشِ تُرٍ رَ، عَ شَ سَ تُورَ كٍرٍن يٌ تُورَ كٍرٍن سّيتِ مَ. سَنسِ شْرِ دِنشِ سّرّشّ كِلٌ سٍننِ نَشَن نَمُلَنشِ تُرٍ رَ، عَ شَ سَ يّشّي كٌنتٌنيِ كٍرٍن يٌ يّشّي كٌنتٌنيِ كٍرٍن سّيتِ مَ."},{"book":"كْنتِ تِقٍ","chapter":"28","verse":"21","text":"سَنسِ شْرِ دِنشِ سّرّشّ كِلٌ سَشَن نَشَن نَمُلَنشِ تُرٍ رَ، عَ شَ سَ يّشّي يٌ يّشّي سّيتِ مَ."},{"book":"كْنتِ تِقٍ","chapter":"28","verse":"22","text":"وٌ شَ سِكْتّ كٍرٍن قَن بَ عَلَتَلَ بّ يُنُبِ شَقَرِ سّرّشّ رَ."},{"book":"كْنتِ تِقٍ","chapter":"28","verse":"23","text":"وٌ شَ نَ سّرّشّيٍ سَ فّيسّفّ دَاشِيٍ شُن مَ، نَشٍيٍ بَمَ لْشْي بِرِن."},{"book":"كْنتِ تِقٍ","chapter":"28","verse":"24","text":"وٌ شَ نٍيٍ بَ شِ سٌلٌقٍرٍ بُن مَ. سّرّشّ فَن دَاشِ نَن عَ رَ نَشَن فَنمَ، عَ شِرِ حْشُنمّ تٍ ﭑ تَن عَلَتَلَ رَ. نٍيٍ بَمَ نّ لْشْ يٌ لْشْ، عٍ نُن بٌورٍ سّرّشّ فَن دَاشِيٍ، نُن وّنِ سّرّشّ."},{"book":"كْنتِ تِقٍ","chapter":"28","verse":"25","text":"عَ شِ سٌلٌقٍرٍ ندٍ، وٌ شَ وٌ مَلَن عَلَ بَتُدٍ. وٌ نَشَ وَلِ فبّتّيٍ رَبَ نَ لْشْي."},{"book":"كْنتِ تِقٍ","chapter":"28","verse":"26","text":"شّ شَبَ سَلِ، وٌ نَ قَ سَنسِ بٌفِ سِنفٍيٍ سّرّشّ رَ عَلَتَلَ شْن مَ، وٌ شَ وٌ مَلَن ﭑ بَتُدٍ. وٌ نَشَ وَلِ يٌ سُشُ نَ لْشْي."},{"book":"كْنتِ تِقٍ","chapter":"28","verse":"27","text":"وٌ شَ يِ سّرّشّيٍ بَ؛ تُورَ قِرِن، يّشّي كٌنتٌنيِ كٍرٍن، نُن يّشّي سٌلٌقٍرٍ، نَشٍيٍ بَرَ حّ كٍرٍن سْتْ. نٍيٍ نَن بَمَ سّرّشّ فَن دَاشِ رَ، عٍ شِرِ حْشُنمّ تٍ ﭑ تَن عَلَتَلَ رَ."},{"book":"كْنتِ تِقٍ","chapter":"28","verse":"28","text":"سَنسِ شْرِ دِنشِ سّرّشّ كِلٌ سٌلٌمَنَانِ نَشَن نَمُلَنشِ تُرٍ رَ، عَ شَ سَ تُورَ كٍرٍن يٌ تُورَ كٍرٍن سّيتِ مَ. سَنسِ شْرِ دِنشِ سّرّشّ كِلٌ سٍننِ نَشَن نَمُلَنشِ تُرٍ رَ، عَ شَ سَ يّشّي كٌنتٌنيِ كٍرٍن يٌ يّشّي كٌنتٌنيِ كٍرٍن سّيتِ مَ."},{"book":"كْنتِ تِقٍ","chapter":"28","verse":"29","text":"سَنسِ شْرِ دِنشِ سّرّشّ كِلٌ سَشَن نَشَن نَمُلَنشِ تُرٍ رَ، عَ شَ سَ يّشّي كٍرٍن يٌ يّشّي كٍرٍن سّيتِ مَ."},{"book":"كْنتِ تِقٍ","chapter":"28","verse":"30","text":"وٌ شَ سِكْتّ كٍرٍن قَن بَ عَلَتَلَ بّ يُنُبِ شَقَرِ سّرّشّ رَ."},{"book":"كْنتِ تِقٍ","chapter":"28","verse":"31","text":"وٌ شَ نَ سّرّشّيٍ سَ بٌورٍ سّرّشّيٍ شُن، وٌ نَشٍيٍ بَمَ لْشْي بِرِن، عٍ نُن سَنسِ شْرِ نُن وّنِ نَشَن قَن بَمَ سّرّشّ رَ. لَنيُرُ يٌ نَشَ لُ نَ سّرّشّيٍ مَ."}]}