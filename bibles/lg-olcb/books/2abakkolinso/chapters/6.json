{"data":[{"book":"2 Abakkolinso","chapter":"6","verse":"1","text":"Ffe ng’abakolera awamu ne Katonda, tubeegayirira, ekisa kya Katonda kye mufunye, kireme kufa bwereere."},{"book":"2 Abakkolinso","chapter":"6","verse":"2","text":"Kubanga agamba nti,"},{"book":"2 Abakkolinso","chapter":"6","verse":"3","text":"Tetuleeta kintu kyonna kyesittaza, obuweereza bwaffe buleme okunenyezebwa,"},{"book":"2 Abakkolinso","chapter":"6","verse":"4","text":"naye mu buli kintu tweyoleka nga tuli baweereza ba Katonda, mu kugumiikiriza okungi okw’okubonaabona, mu bizibu byonna ebya buli ngeri, ne mu kunyolwa,"},{"book":"2 Abakkolinso","chapter":"6","verse":"5","text":"ne mu kukubibwa ne mu kusibibwa mu kkomera, ne mu busasamalo, ne mu kutakabana, ne mu kutunula, ne mu kusiiba,"},{"book":"2 Abakkolinso","chapter":"6","verse":"6","text":"ne mu bulongoofu, ne mu kumanya, ne mu bugumiikiriza, ne mu kisa, mu Mwoyo Omutukuvu, ne mu kwagala okutaliimu bukuusa,"},{"book":"2 Abakkolinso","chapter":"6","verse":"7","text":"ne mu kigambo eky’amazima, ne mu maanyi ga Katonda olw’ebyokulwanyisa eby’obutuukirivu ebiri mu mukono ogwa ddyo n’ogwa kkono,"},{"book":"2 Abakkolinso","chapter":"6","verse":"8","text":"wakati mu kitiibwa n’okunyoomebwa, wakati mu kutufeebya, ne wakati mu kututenda, nga tuyitibwa abalimba ate nga tuli ba mazima."},{"book":"2 Abakkolinso","chapter":"6","verse":"9","text":"Ensi etusussa amaaso nga b’etemanyi, naye ate nga tumanyiddwa ng’abaafa, naye laba nga tuli balamu, nga tubonerezebwa naye ate nga tetuttibwa,"},{"book":"2 Abakkolinso","chapter":"6","verse":"10","text":"nga tunakuwala naye ate nga tusanyuka bulijjo, nga tuli ng’abaavu naye nga tugaggawaza bangi, nga tuli ng’abatalina kintu naye ate nga tulina byonna."},{"book":"2 Abakkolinso","chapter":"6","verse":"11","text":"Twogedde lwatu gye muli Abakkolinso, n’omutima gwaffe gugaziye."},{"book":"2 Abakkolinso","chapter":"6","verse":"12","text":"Musiriikiridde bingi naye ffe tubategeezezza byonna."},{"book":"2 Abakkolinso","chapter":"6","verse":"13","text":"Kaakano njogera nammwe nga bwe nandyogedde n’abaana, temutwekwekerera."},{"book":"2 Abakkolinso","chapter":"6","verse":"14","text":"Temwegattanga wamu n’abatali bakkiriza, kubanga nkolagana ki eriwo wakati w’obutuukirivu n’obujeemu, oba kutabagana ki okuliwo wakati w’ekitangaala n’ekizikiza?"},{"book":"2 Abakkolinso","chapter":"6","verse":"15","text":"Kristo atabagana atya ne Beriyali? Oba mugabo ki omukkiriza gw’alina n’atali mukkiriza?"},{"book":"2 Abakkolinso","chapter":"6","verse":"16","text":"Yeekaalu ya Katonda ne bakatonda abalala bibeera bitya obumu? Kubanga ffenna tuli Yeekaalu ya Katonda omulamu. Nga Katonda bwe yagamba nti,"},{"book":"2 Abakkolinso","chapter":"6","verse":"17","text":"Noolwekyo “muve wakati mu bo,"},{"book":"2 Abakkolinso","chapter":"6","verse":"18","text":"Era “nnaabeeranga Kitammwe,"}]}