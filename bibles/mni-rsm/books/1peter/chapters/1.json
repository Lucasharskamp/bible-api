{"data":[{"book":"1 Peter","chapter":"1","verse":"1","text":"Jisu Christtagi pakhonchatpa ama oiriba Peter-na,"},{"book":"1 Peter","chapter":"1","verse":"2","text":"Ipa Ibungo Tengban Mapugi hanna khangbiba adugi matung inna, Thawaigi sengdokpibagi thabak adugi mapanna, Jisu Christtagi yathang innaba amasung Ibungo mahakki eena chamthokpinaba khandokpirabasinggi maphamda:"},{"book":"1 Peter","chapter":"1","verse":"3","text":"Eikhoigi Mapu Ibungo Jisu Christtagi Mapa Ibungo amasung Tengban Mapubu thagatpa oisanu! Mahakki thoihenba chanbibagi matung inna Jisu Christtabu asibasinggi maraktagi hinggat-hanbagi mapanna ahingba asa amada mahakna eikhoibu amuk hanna pokpire,"},{"book":"1 Peter","chapter":"1","verse":"4","text":"aduga mangba nairoidaba, amakpa leitraba amasung patthaba leitraba phangpham thokpa ama eikhoigidamak thambire. Masigi phangpham thokpa asi nakhoigidamak swargada thambi,"},{"book":"1 Peter","chapter":"1","verse":"5","text":"Aroiba matamda phongdoknaba thourang touraba aran-khubham adugidamak nakhoigi thajabagi mapanna Tengban Mapugi panggalna nakhoibu ngaktuna thambi."},{"book":"1 Peter","chapter":"1","verse":"6","text":"Matam kharagi oina nakhoina makhal kayagi chang yengbada awaba khaangba tarabasu, nakhoina masigidamak haraojou."},{"book":"1 Peter","chapter":"1","verse":"7","text":"Chang yengbasing lakpagi maramdi nakhoigi thajaba adu tasengbani haiba utnanabani. Mangba yaba sana phaoba meida chang yeng-i; sanadagi mamal yamna hellaba nakhoigi thajaba adu khangnanaba chang yengba tabani. Madu oirabadi Jisu Christtabu phongdokpa Numit aduda thagatpa, matik mangal amasung ikai khumnaba nakhoina phangjagani."},{"book":"1 Peter","chapter":"1","verse":"8","text":"Ibungo mahakpu uhoudrabasu nakhoina mahakpu nungsi; nakhoina mahakpu udrabasu, nakhoina Ibungo mahakpu thajei. Maram aduna waheina phongdokpa ngamdaba matik mangalna thallaba haraoba aduda nakhoina harao-i."},{"book":"1 Peter","chapter":"1","verse":"9","text":"Maramdi nakhoigi thajabagi poloigi mahei, haibadi nakhoigi thawaigi aran-khubham adu nakhoina phangjari."},{"book":"1 Peter","chapter":"1","verse":"10","text":"Aran-khubham asigi maramda Tengban Mapugi wa phongdokpasingna cheksinna thirammi amadi kupna yengsillammi aduga makhoina nakhoida pibigadaba khudol asigi maramda wa phongdoklammi."},{"book":"1 Peter","chapter":"1","verse":"11","text":"Karamba matamda amadi karamna oigadouribano haiba makhoina khangnaba hotnarammi. Matam adudani makhoigi nungda leiba Christtagi Thawai aduna Christtana awa khanggadaba amasung madugi matungda matik mangal phanggadaba adugi maramda makhoida haibi."},{"book":"1 Peter","chapter":"1","verse":"12","text":"Makhoina masa mathantagidamak nattaduna eikhoigidamak thougal touriba makhoida phongdokpirammi. Waramsing asi swargadagi thabirakpa Thawai Asengbana Aphaba Pao sandokpasinggi mapanna nakhoida phongdokpire. Waramsing asigi maramda swargadutsingna phaoba yengninglammi."},{"book":"1 Peter","chapter":"1","verse":"13","text":"Maram aduna nakhoigi pukning semsaduna leiyu. Mitsing nasing-u aduga Jisu Christtana lenglakpa matamda nakhoida pubirakkadaba yaipha thoujal aduda mapung phana asa thammu."},{"book":"1 Peter","chapter":"1","verse":"14","text":"Haiba inba angangsinggumna, nakhoina khangdringeida leiramba hannagi apambasing aduda sakwong louganu."},{"book":"1 Peter","chapter":"1","verse":"15","text":"Madugi mahutta nakhoibu koubiba Ibungo mahakna sengbagumna nakhoisu nachat natou pumnamakta asengba oiyu."},{"book":"1 Peter","chapter":"1","verse":"16","text":"1:16 Levi 11:44,45; 19:2Mapugi puyana asumna hai, “Ei asengba oiba maramna nakhoi asengba oiyu.”"},{"book":"1 Peter","chapter":"1","verse":"17","text":"Misak mimai yengdana mi pumnamakpu mana mana touba thabakki matung inna wayenbiba mahakpu nakhoina Ipa haina kourabadi, malem asida nakhoina lamlanba amagumna Ibungobu ikai khumnana kina hing-u."},{"book":"1 Peter","chapter":"1","verse":"18","text":"Nakhoigi ipa ipusingdagi thangtharakpa kannadaba punsi mahing adudagi nakhoibu thadokpinaba pikhiba mamal adu nakhoina khang-i. Madu mangba yaba sana nattraga lupana natte;"},{"book":"1 Peter","chapter":"1","verse":"19","text":"madu asoiba nattraga amakpa leitaba yao machagumlaba Christtagi mamal yamlaba ee adunani,"},{"book":"1 Peter","chapter":"1","verse":"20","text":"Ibungo mahakti taibangpan leisemdringeigi mamangda Tengban Mapuna khanbikhrabani, adubu aroiba numitsing asida nakhoigidamak phongdokpire."},{"book":"1 Peter","chapter":"1","verse":"21","text":"Ibungobu asibasinggi maraktagi hinggat-hanbiduna matik mangal chaohankhiba Tengban Mapubu nakhoina Ibungo mahakki mapanna thajei, maduna nakhoigi thajaba amasung asa Tengban Mapugi maphamda thamjare."},{"book":"1 Peter","chapter":"1","verse":"22","text":"Houjikti nakhoina achumba adu inbagi mapanna nakhoi nasabu sengdokchare maram aduna thajaba nachin nanaosingbu nakhoina pukchel sengna nungsire, thamoi pumnamak yaona amaga amaga pukning changna nungsinou."},{"book":"1 Peter","chapter":"1","verse":"23","text":"Maramdi mangba yaba marudagi nattaduna mangba yadaba marudagi hingba amasung matam pumbada lengdana leiba Tengban Mapugi waheigi mapanna nakhoibu amuk hanna pokpire."},{"book":"1 Peter","chapter":"1","verse":"24","text":"1:24,25 Isa 40:6-8 (LXX) Mapugi puyana asumna hai,"},{"book":"1 Peter","chapter":"1","verse":"25","text":"adubu Mapu Ibungogi waheidi matam pumnamakta lengdana lei.”"}]}