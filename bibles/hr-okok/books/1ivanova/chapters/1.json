{"data":[{"book":"1 Ivanova","chapter":"1","verse":"1","text":"Onaj koji bijaše od početka isti je onaj kojega smo čuli, vidjeli vlastitim očima i dodirnuli vlastitim rukama.1:1 U grčkome: Što bijaše od početka, što smo vidjeli… On je Isus Krist, Riječ života."},{"book":"1 Ivanova","chapter":"1","verse":"2","text":"On, koji je Život od Boga, očitovao se i mi smo ga vidjeli. Svjedočimo i navješćujemo vam da je on vječni život. Bio je s Ocem, a zatim nam se očitovao."},{"book":"1 Ivanova","chapter":"1","verse":"3","text":"Govorimo vam o tomu što smo osobno vidjeli i čuli da možete imati zajedništvo s nama. A naše je zajedništvo s Ocem i njegovim Sinom Isusom Kristom."},{"book":"1 Ivanova","chapter":"1","verse":"4","text":"Pišem vam o tomu da naša radost bude potpuna."},{"book":"1 Ivanova","chapter":"1","verse":"5","text":"Ovu nam je poruku dao Bog da ju prenesemo vama: Bog je svjetlost i u njemu nema nikakve tame."},{"book":"1 Ivanova","chapter":"1","verse":"6","text":"Tvrdimo li da smo u zajedništvu s njime, a i dalje živimo u duhovnoj tami, lažemo i ne živimo u istini."},{"book":"1 Ivanova","chapter":"1","verse":"7","text":"Ali živimo li u svjetlu Božje nazočnosti, kao što Krist živi, imamo zajedništvo jedni s drugima i krv Isusa Krista, njegova Sina, čisti nas od svakoga grijeha."},{"book":"1 Ivanova","chapter":"1","verse":"8","text":"Tvrdimo li da ne griješimo, zavaravamo se i u nama nema istine."},{"book":"1 Ivanova","chapter":"1","verse":"9","text":"Ali on je vjeran i pravedan; priznamo li mu svoje grijehe, oprostit će nam i očistiti nas od svake nepravde."},{"book":"1 Ivanova","chapter":"1","verse":"10","text":"Tvrdimo li da nismo zgriješili, Boga nazivamo lašcem i pokazujemo da njegova Riječ ne živi u našem srcu."}]}