{"data":[{"book":"Efesofo","chapter":"2","verse":"1","text":"Mo de, na moawuwu wɔ mo amumɔyɛ ne mo bɔne a"},{"book":"Efesofo","chapter":"2","verse":"2","text":"na anka mote mu, bere a na mudi wiase ne wim sodifo ahenni akyi no ne honhom a mprempren ɛreyɛ adwuma wɔ wɔn a wɔyɛ asoɔden mu no mu."},{"book":"Efesofo","chapter":"2","verse":"3","text":"Bere bi, yɛn nyinaa ne wɔn tena dii ɔhonam akɔnnɔ akyi yɛɛ ɔhonam apɛde ne ne nsusuwii. Yɛn nso, na ɛsɛ sɛ Onyankopɔn abufuw ba yɛn so."},{"book":"Efesofo","chapter":"2","verse":"4","text":"Nanso esiane nʼadɔeyɛ a ɛdɔɔso ma yɛn nti, Onyankopɔn a nʼahummɔbɔ dɔɔso no"},{"book":"Efesofo","chapter":"2","verse":"5","text":"maa yɛn nkwa wɔ Kristo mu, wɔ bere a anka yɛawuwu wɔ amumɔyɛ mu mpo; adom nti na wɔagye mo nkwa."},{"book":"Efesofo","chapter":"2","verse":"6","text":"Onyankopɔn nyan yɛn ne Kristo, na ɔde yɛn ne Kristo atena ɔsoro ahemman mu"},{"book":"Efesofo","chapter":"2","verse":"7","text":"sɛnea ɛbɛyɛ a nna a ɛreba no mu no, ɔbɛda nʼadom ahonya a ɛso nni no adi; nʼadɔe a ɔnam Kristo Yesu so yɛɛ yɛn no."},{"book":"Efesofo","chapter":"2","verse":"8","text":"Ɛyɛ adom no nti na wɔnam gyidi so agye mo nkwa. Emfi mo ankasa, ɛyɛ Onyankopɔn akyɛde."},{"book":"Efesofo","chapter":"2","verse":"9","text":"Emfi nnwuma mu, na obi de ahoahoa ne ho."},{"book":"Efesofo","chapter":"2","verse":"10","text":"Onyankopɔn na wayɛ yɛn sɛnea yɛte yi. Ɔnam Kristo so bɔɔ yɛn sɛ yɛmmɛyɛ nnwuma pa a wasiesie ato hɔ no."},{"book":"Efesofo","chapter":"2","verse":"11","text":"Afei monkae sɛ mo a na anka kan no wɔwoo mo sɛ amanamanmufo, na wɔn a wɔfrɛ wɔn ho twetiatwafo no (nea wɔde nsa ayɛ wɔ honam mu) frɛ mo momonotofo,"},{"book":"Efesofo","chapter":"2","verse":"12","text":"monkae sɛ saa bere no na moatew mo ho afi Kristo ho, na wɔnkan mo mfra Israelfo, na moyɛ ahɔho a monka bɔhyɛ apam no ho, na munni anidaso na munni Onyankopɔn nso wɔ wiase."},{"book":"Efesofo","chapter":"2","verse":"13","text":"Nanso afei mo a na anka mowɔ akyirikyiri no, wɔnam Kristo mogya no so atwe mo abɛn Onyankopɔn."},{"book":"Efesofo","chapter":"2","verse":"14","text":"Efisɛ Kristo no ankasa nam baako a wama Yudafo ne amanamanmufo ayɛ no so de asomdwoe aba. Ɔnam ɔno ankasa ne honam so bubuu fasu a na etwa wɔn ntam ma wɔyɛ atamfo no."},{"book":"Efesofo","chapter":"2","verse":"15","text":"Ɔnam ne nipadua so asɛe Mose mmara ne nʼahyɛde tumi no. Ne botae ne sɛ ɔbɛma Yudafo ne amanamanmufo ayɛ baako na ɔde asomdwoe aba;"},{"book":"Efesofo","chapter":"2","verse":"16","text":"ɔnam asennua a ɔde sɛee nitan a ɛwɔ wɔn ntam no so aka wɔn abɔ mu ayɛ wɔn nipadua baako na wapata wɔne Onyankopɔn ntam."},{"book":"Efesofo","chapter":"2","verse":"17","text":"Enti Kristo ba bɛkaa Asɛmpa a ɛyɛ asomdwoesɛm no kyerɛɛ wɔn a wɔwɔ akyirikyiri ne wɔn a wɔbɛn nyinaa."},{"book":"Efesofo","chapter":"2","verse":"18","text":"Ɔno nti yɛwɔ Honhom baako a yɛnam no so kɔ Agya no nkyɛn."},{"book":"Efesofo","chapter":"2","verse":"19","text":"Enti mprempren, monnyɛ ahɔho ne amamfrafo bio, na mmom mo ne Onyankopɔn nkurɔfo no yɛ nnipa koro na mofra Onyankopɔn abusua no mu,"},{"book":"Efesofo","chapter":"2","verse":"20","text":"na wɔato mo asi asomafo no ne adiyifo no fapem a Kristo Yesu no ankasa yɛ ne tweatibo no so."},{"book":"Efesofo","chapter":"2","verse":"21","text":"Ɔno na ɔma ɔdan mu no nyinaa yɛ baako na ɛbɛyɛ asɔredan kronkron wɔ Awurade mu."},{"book":"Efesofo","chapter":"2","verse":"22","text":"Ne mu na wɔresiesie mo na moabɔ mu abɛyɛ ofi a Onyankopɔn nam ne Honhom so tena mu."}]}