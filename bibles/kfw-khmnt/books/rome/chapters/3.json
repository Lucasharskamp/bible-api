{"data":[{"book":"Rome","chapter":"3","verse":"1","text":"Halle Jihudi ning eli zaatlop ngaineek-ah angkachang inliak thotheina ommame? Emakli wunkatan in angkachang anemna ommame?"},{"book":"Rome","chapter":"3","verse":"2","text":"Angrakip-ah inliakdoomma, mansakhet-ah Jihudi ngaidiang Pathian in chong karil sik-ah apeii."},{"book":"Rome","chapter":"3","verse":"3","text":"Halle inmani lekkhat in inngamna mak inle, inmani lekkhat inngamnamak jarra Pathian ngamna kha aommak sikbe?"},{"book":"Rome","chapter":"3","verse":"4","text":"Etheinuni! miring rakip maleisei karil in-e-innum Pathian chu akadik esik eii, inthiang chongnga hinthoa injia angnga,"},{"book":"Rome","chapter":"3","verse":"5","text":"Takkha eini dikmaknakhan Pathian diknakha kheella mindang inle, ama'n eini rakip poongna nape kaalkhan eini'n Pathian khi dikmak nitisikbe? (Kei'n manmasi omchanna chong kiril eii)"},{"book":"Rome","chapter":"3","verse":"6","text":"Etheinuni! Pathian khi kadik emak inle, ama'n angtho thoa manmasituol chong tanmaneii niame?"},{"book":"Rome","chapter":"3","verse":"7","text":"Takkha kei dikmak nakhan Pathian lurna kadik kha kei'n sepa katho-ah kheella kaminsaang inle, angjarra keihi tuun katung manu karoon inkhat ah chong i-natanme?"},{"book":"Rome","chapter":"3","verse":"8","text":"Khawakha e-inle, hintimak minnabe? “Eini'n kadik juona sik-ah kathamak kha thotui nitisikbe”? Mi lekkhat in hiwa tak-hi intiya kei kadiang noonkuung innapeya inaminjak! inmani kha mudan kasuok poongna kha inmusik eii."},{"book":"Rome","chapter":"3","verse":"9","text":"Halle eini'n angme nithosik? Eini Jihudi ngaihi, zaatlop ngai neek-ah nithana ommakbe? Iteii ommak!3:9: zaatlop ngai neek ah nithana ommakbe? etei ommak! emakli zaatlop ngai neek ah kintha makna ombe? ommak niraja ah ni in-ang. tichu Jihudi khat-um zaatlop eini rakiphi manu karoon ni-eii tia naminmujei."},{"book":"Rome","chapter":"3","verse":"10","text":"Chong inthiang in iti angnga,"},{"book":"Rome","chapter":"3","verse":"11","text":"Tuteii kasing ommu,"},{"book":"Rome","chapter":"3","verse":"12","text":"Inmani rakip Pathian diang makheiya inlet wiakjei;"},{"book":"Rome","chapter":"3","verse":"13","text":"Inmani chongkha thina kahun kathamak in sipjei;"},{"book":"Rome","chapter":"3","verse":"14","text":"inmani baisuo ah khomaak samna khat-um kasethei chong in asipjei. Minpkla 10:7"},{"book":"Rome","chapter":"3","verse":"15","text":"Inmani kha minsenali mi kathat sik-ah innot; Isa 59:7-8"},{"book":"Rome","chapter":"3","verse":"16","text":"Inmani insina rakip kamang kachaibit inthoa inleida,"},{"book":"Rome","chapter":"3","verse":"17","text":"Inmani'n kadai lam kha jetmujei,"},{"book":"Rome","chapter":"3","verse":"18","text":"khat-um inmani'n Pathian chisik tihi inchumujei.” Minpkla 36:1"},{"book":"Rome","chapter":"3","verse":"19","text":"Tuunchu, Dan in ileiti rakip kha Dan nuoiya kaom mi rakip diang iti eii tia eini'n nijet, ajarchu mur rakip minril maknasik khat-um manmasituol mi rakip in Pathian chongtanna nuoiya omtheinasik eii."},{"book":"Rome","chapter":"3","verse":"20","text":"Ajarchu Dan izoot chuon nitho innum Pathian maikuungnga tu inkhat um kadik min enuni, ajarchu Dan in ajar eya manu kha nihongjet. Minpkla 143:2; Inphut 2:16"},{"book":"Rome","chapter":"3","verse":"21","text":"Takkha atuunchu Pathian dikna kha Dan inchenleiya amalar jei, Dan khat-um Pathian chongkachoi ngai'n sakhi inchangjei."},{"book":"Rome","chapter":"3","verse":"22","text":"Pathian dikna kha Jisu Christa diang inngamna jarra eii, hiwahi Christa ka-ngamna rakipdiang apeii, ajarchu Jihudi khat-um zaatlop ngaihi iteii inteina ommak. Gal 2:16"},{"book":"Rome","chapter":"3","verse":"23","text":"Mi rakip manu niroon jei, khat-um Pathian lur lianna ah inphut intaksam jei."},{"book":"Rome","chapter":"3","verse":"24","text":"Manboiya inapeii Pathian riangwai khan ajar eya anakatanpa Jisu Christa diang mikadik namin ejei."},{"book":"Rome","chapter":"3","verse":"25","text":"Pathian in Christa hi minpaamleiya kanathipi sik-ah anapejei, ama thisen sarna 3:25: ama thisen na. ama inpesuok na thina khan. jarra ngamna kha niralaangsik eii. Ama'n hiwa ithohi Pathian kadik kha minmuzoot jarra eii, ajarchu ama malung inkeikirna khan akatheng manu nileitho rakip-ah narachaak makjei."},{"book":"Rome","chapter":"3","verse":"26","text":"Pathian in hiwa ithochu atuunna pha-ah apumtak hi kadik ka-eii tia amalarna eii, halli Jisu kangamna mi rakip ngaikha akadik amin eii."},{"book":"Rome","chapter":"3","verse":"27","text":"Halle angngame eini'n nin-orsik? In-or nasik i-ommak, halli angkachang sinadan name? Halle Dan nijui jarra be? Emak, takkha ninngamna dungjuiya eii."},{"book":"Rome","chapter":"3","verse":"28","text":"Ajarchu Dan chuon katho elekleiya ngamna khan mikha anamintuun kha-ei tihi eini'n nijet."},{"book":"Rome","chapter":"3","verse":"29","text":"Halle Pathian hi Jihudi ngai Pathian bitbe? Zaatlop ngai Pathian leii emakbe? Zaatlop ngai Pathian num a-eii."},{"book":"Rome","chapter":"3","verse":"30","text":"Han Pathian chu inkhatbit eii, Jihudi ngaikha'n inngamna jarra amale kadik amin esik eii, halli zaatlop ngai kha-um hiwale in-angrip ngamna jarra akadik amin-ejei. Innidan 6:4; Gal 3:20"},{"book":"Rome","chapter":"3","verse":"31","text":"Khawakha e-inle ngamna jarra Dan kha eini'n i-teii ka-emmak nimin ebe? Khawakha emarase. Eini'n Dan kha kheella mincheet nasik eii."}]}