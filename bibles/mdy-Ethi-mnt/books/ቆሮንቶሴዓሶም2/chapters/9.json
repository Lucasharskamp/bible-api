{"data":[{"book":"ቆሮንቶሴ ዓሶም 2","chapter":"9","verse":"1","text":"ዪሁዳ ዓጮ''ይዳ ዓኣ፥ ኪሪስቶሴ ጉሙርቃ ዓሶ ማኣዳ''ኒ ዒንሢ ኬሴ'' ሚኢሾ ዛሎ'' ታ ዒንሢም ፃኣፓንዳያ ኮይሱዋሴ፤"},{"book":"ቆሮንቶሴ ዓሶም 2","chapter":"9","verse":"2","text":"ዒንሢ ዓካይያይዳ ዓኣ ዓሳ ሜሌ'' ዓሲ ማኣዳ''ኒ ዒንሢኮ ኮሺ ማሊሢ ዓኣሢ ታ ዔራሢሮ «ዓካይያይዳ ዓኣ ዓሳ ሂናኣ ቤራፓ ዓርቃዖ ሜሌ'' ዓሲ ማኣዳ''ኒ ጊኢጊንቲ ዓኣያኬ» ጌዒ ታ ሜቄዶኒያ ዓሶም ጫርቂ ኬኤዜኔ፤ ዒንሢኮ ኮሺ ማሊሢና ዔቂ ማዺፃ ሜሌ'' ዓሶ ኮሺ ማዻንዳጉዲ ጴቼኔ።"},{"book":"ቆሮንቶሴ ዓሶም 2","chapter":"9","verse":"3","text":"ዓካሪ ኑ ዒንሢና ሄርሺንቲ ጌዔ ጌኤዛ ጉሪ ማዑዋጉዲ ሃንሢ ዒሾንሢ ታ ዒንሢ ኮይላ'' ዳኬኔ፤ ዒንሢያ ታ ዒንሢም ቤርታ ኬኤዜሢጉዲ ጊኢጊንቲ ካፑዋቴ።"},{"book":"ቆሮንቶሴ ዓሶም 2","chapter":"9","verse":"4","text":"ሜቄዶኒያ ዓሳ ታኣና ዎላ'' ዒንሢ ኮይላ'' ሙካ ዎዶ''ና ዒንሢ ጊኢጊንቲባኣያ ማዒ ዓኣንቴ ዴንቄቴ ኑ ዒንሢና ሄርሺንቲ ኬኤዜ ባኮና ኑናንታ ዒንሢንታ ዎላ'' ቦርሲንታንዳኔ።"},{"book":"ቆሮንቶሴ ዓሶም 2","chapter":"9","verse":"5","text":"ዬያሮ ዒንሢ ዒንጋንዳኔ ጌዒ ናኣቤ ባኮ ቤርታዺ ዒንሢ ጊኢጊሻንዳጉዲ ዒንሢም ጶቂሢ ኬኤዞም ጌዒ ሃንሢ ዒሾንሢ ቤርታሲ ዒንሢ ኮይላ'' ዔያቶ ሺኢቂ ዳካኒ ኮይሳያታሢ ታ ዔሬኔ፤ ዬያይዴም ታኣኒ ሙካ ዎዶ''ና ዒንሢ ዒንጋኒ ጌዔ ባካ ዒንጊንቲ ጊኢጌያ ማዓንዳኔ፤ ዒንሢ ዒንጋሢያ ዓሲ ዎልቃዼምቱዋንቴ ናሹሞና ዒንጋያ ማዒፃኣ ዔርታንዳኔ።"},{"book":"ቆሮንቶሴ ዓሶም 2","chapter":"9","verse":"6","text":"«ዻካ'' ዜርሢ ዜርቄሢ ዻካ'' ሃኣኮ ዔካንዳኔ፤ ሚርጌ ዜርሢ ዜርቄሢ ሚርጌ ሃኣኮ ቡኩሲ ዔካንዳኔ» ጌይንቴሢ ጶቂሡዋቴ።"},{"book":"ቆሮንቶሴ ዓሶም 2","chapter":"9","verse":"7","text":"ፆኦሲ' ናሽካሢ ዎዛና ዒንጋ ዓሲ ማዔሢሮ ፔቴ'' ፔቴ''ሢ ዒንጋኣና ፔ ዒና'' ናሽኬሢጉዲ ማዓንዳኣፓዓቴም «ዓይጎሮ ታ ዒንጋይ?» ጌዒ ጌዒ ዓሲ ዒንጎም ጌዒ ዎልቃዼም ዒንጎፓ።"},{"book":"ቆሮንቶሴ ዓሶም 2","chapter":"9","verse":"8","text":"ዒንሢ ቢያ ዎዴ ኮይሳ ባኣዚ'' ቢያ ዴንቂ፥ ኮሺ ማዾ ቢያ ማዻንዳጉዲ ዓንጆ ዒንሢም ፆኦሲ ዒንጋኒ ዳንዳዓኔ፤"},{"book":"ቆሮንቶሴ ዓሶም 2","chapter":"9","verse":"9","text":"ዬይያ፦"},{"book":"ቆሮንቶሴ ዓሶም 2","chapter":"9","verse":"10","text":"ዜርሢ ዜርቃሢም ዜርሢ፤ ሃሣ ዓሲ ሙዓንዳጉዲ ሙኡዚ'' ዒንጋ ፆኦዛሢ' ዒንሢ ዜርቃንዳ ዜርፆ ሚርጌ ዒንሢም ዒንጋንዳኔ፤ ዒንሢ ዒንጋሢኮዋ ዓኣፖ ዒ ሚርጊሻዳንዳኔ።"},{"book":"ቆሮንቶሴ ዓሶም 2","chapter":"9","verse":"11","text":"ዒንሢ ኮሹሞና ዒንጋ ባካ ኑ ዛሎ''ና ዔያቶም ሄላ'' ዓሳ ቢያ ፆኦሲ ጋላታንዳጉዲ ሃሣ ቢያ ዎዴ ኮሹሞና ዒንሢ ዒንጋንዳጉዲ ፆኦሲ ቢያ ባኣዚ''ና ዒንሢ ዖርጎቻንዳኔ።"},{"book":"ቆሮንቶሴ ዓሶም 2","chapter":"9","verse":"12","text":"ዬይ ዒንሢ ዒንጊፆና ማዻ ማዻ'' ኪሪስቶሴ ጉሙርቃ ዓሶኮ ሜታሢ ሼሌዒሳያ ሌሊቱዋንቴ ፆኦሲ ሚርጌና ዔያታ ጋላታንዳጉዲ ማሃኔ።"},{"book":"ቆሮንቶሴ ዓሶም 2","chapter":"9","verse":"13","text":"ዬይ ማዻ'' ዒንሢኮ ዒ'ንሢ ኪሪስቶሴኮ ኮዦ ሃይሶ ዋይዚ ዔኪ ዓይሢንቴሢሮና ዔያቶና ሜሌ''ዞንሢናም ዒንሢኮ ዒንጊፃ ዔርቴያ ማዔሢሮ ቢያሢ ፆኦሲ ጋላታንዳኔ።"},{"book":"ቆሮንቶሴ ዓሶም 2","chapter":"9","verse":"14","text":"ዔያታ ፆኦሲ ዒንሢም ዒንጌ፥ ዑሣ ዓኣዼ ዼኤፒ ማዔ ኮሹሞ ዒንጊፆ ዛሎ''ና ዒንሢ ጶቂሣሢሮ ዒንሢም ዔያታ ሺኢቃንዳኔ።"},{"book":"ቆሮንቶሴ ዓሶም 2","chapter":"9","verse":"15","text":"ዓሲ «ሃማኬ» ጌይ ኬኤዛኒ ዳንዳዑዋ ፆኦሲኮ ዒንጊፆሮ ዒዚ ጋላቲንቴያ ማዖንጎ።"}]}