{"data":[{"book":"Dhuteronomi","chapter":"30","verse":"1","text":"Kana kuropafadzwa nokutukwa uku kwose kwandaisa pamberi penyu kwakuwirai uye mazviisa pamwoyo kwose kwamunoparadzirwa naJehovha Mwari wenyu pakati pendudzi,"},{"book":"Dhuteronomi","chapter":"30","verse":"2","text":"uye kana iwe navana vako ukadzokera kuna Jehovha Mwari wako ukamutereera nomwoyo wako wose nomweya wako wose maererano nezvose zvandakurayirai nhasi,"},{"book":"Dhuteronomi","chapter":"30","verse":"3","text":"ipapo Jehovha Mwari wenyu achakudzorerai pfuma yenyu agokunzwirai tsitsi nokukuunganidzai kubva kundudzi dzose kwaakakuparadzirai."},{"book":"Dhuteronomi","chapter":"30","verse":"4","text":"Kunyange dai manga makarasirwa kunyika iri kure kwazvo pasi pedenga, kubva ikoko Jehovha Mwari wenyu achakuunganidzai uye agokudzosai."},{"book":"Dhuteronomi","chapter":"30","verse":"5","text":"Achakudzosai kunyika yamadzibaba enyu, uye muchaitora igova yenyu. Achakuitai kuti munyanyobudirira uye muwande kupfuura madzibaba enyu."},{"book":"Dhuteronomi","chapter":"30","verse":"6","text":"Jehovha Mwari wenyu achadzingisa mwoyo yenyu nemwoyo yezvizvarwa zvenyu, kuitira kuti mugomuda nomwoyo wenyu wose uye nomweya wenyu wose, mugorarama."},{"book":"Dhuteronomi","chapter":"30","verse":"7","text":"Jehovha Mwari wenyu achaisa kutukwa uku kwose pamusoro pavavengi venyu vanokuvengai nokukutambudzai."},{"book":"Dhuteronomi","chapter":"30","verse":"8","text":"Muchateererazve Jehovha uye muchatevera mirayiro yake yose yandiri kukupai nhasi."},{"book":"Dhuteronomi","chapter":"30","verse":"9","text":"Ipapo Jehovha Mwari wako achakupfumisa zvikuru mumabasa ose amaoko ako nechibereko chomuviri wako, nezvibereko zvezvipfuwo zvako uye nezvibereko zvevhu rako. Jehovha achafadzwazve newe agokupfumisa, sokufadzwa kwaakaitwa namadzibaba ako,"},{"book":"Dhuteronomi","chapter":"30","verse":"10","text":"kana ukateerera Jehovha Mwari wako uye ukachengeta mirayiro yake nemitemo yake yakanyorwa mubhuku iri roMurayiro uye ukadzoka kuna Jehovha Mwari wako nomwoyo wako wose nomweya wako wose."},{"book":"Dhuteronomi","chapter":"30","verse":"11","text":"Zvino zvandiri kukurayirai nhasi hazvina kunyanya kukuomerai kana kuva kure nemi."},{"book":"Dhuteronomi","chapter":"30","verse":"12","text":"Hauzi kudenga, zvokuti mungabvunza muchiti, “Ndiani achatikwirira kudenga kundoutora agotiparidzira kuti tiuite?”"},{"book":"Dhuteronomi","chapter":"30","verse":"13","text":"Kana kuti uri mhiri kwegungwa zvokuti mungabvunza muchiti, “Ndiani angatiyambukira mhiri kundotitorera kuti atiparidzire kuti tiuite.”"},{"book":"Dhuteronomi","chapter":"30","verse":"14","text":"Kwete, shoko riri pedyo newe kwazvo; riri mumuromo mako nomumwoyo mako kuti uriite."},{"book":"Dhuteronomi","chapter":"30","verse":"15","text":"Tarira, ndaisa pamberi pako nhasi upenyu noupfumi, uye rufu nokuparadzwa."},{"book":"Dhuteronomi","chapter":"30","verse":"16","text":"Nokuti ndinokurayira kuti ude Jehovha Mwari wako nhasi, kuti ufambe munzira dzake nguva dzose uye uchengete zvaakarayira, mitemo nemirayiro yake; ipapo uchararama ugowanda, uye Jehovha Mwari wako achakuropafadza munyika yauri kupinda kuti uitore."},{"book":"Dhuteronomi","chapter":"30","verse":"17","text":"Asi kana mwoyo wako ukatsauka uye kana usingateereri, uye kana ukakwezvwa kuti undopfugamira vamwe vamwari ugovanamata,"},{"book":"Dhuteronomi","chapter":"30","verse":"18","text":"ndinokuudza nhasi kuti uchaparadzwa zvirokwazvo. Haungararami kwenguva refu munyika yamuri kuyambuka Jorodhani kuti mupinde mugoitora."},{"book":"Dhuteronomi","chapter":"30","verse":"19","text":"Nhasi uno ndinodana denga nenyika kuti zvikupupurirei kuti ndaisa pamberi penyu upenyu nerufu, maropafadzo nokutukwa. Zvino sarudza upenyu, kuitira kuti iwe navana vako mugorarama."},{"book":"Dhuteronomi","chapter":"30","verse":"20","text":"Uye ugoda Jehovha Mwari wako, uteerere inzwi rake, uye ugobatirira paari. Nokuti Jehovha ndiye upenyu hwako, uye achakupa makore mazhinji munyika yaakapika kuti achaipa kumadzibaba enyu Abhurahama, Isaka naJakobho."}]}