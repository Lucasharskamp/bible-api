{"data":[{"book":"निर्गमन","chapter":"29","verse":"1","text":"“अब तुम उनको पवित्र करने के लिए एक निर्दोष बछड़ा तथा दो मेढ़ों को लाना."},{"book":"निर्गमन","chapter":"29","verse":"2","text":"उनको लेकर बिना खमीर रोटी तथा तेल से बनी बिना खमीर की पूरियां, तेल लगाई हुई बिना खमीर की रोटियां जिन्हें मैदे से तैयार किया गया हो, लेना."},{"book":"निर्गमन","chapter":"29","verse":"3","text":"इन सभी को तुम एक टोकरी में रखकर तथा बछड़े एवं मेढ़ों के साथ चढ़ाना."},{"book":"निर्गमन","chapter":"29","verse":"4","text":"तब तुम अहरोन और उसके पुत्रों को मिलनवाले तंबू के द्वार पर लाकर उनको नहलाना."},{"book":"निर्गमन","chapter":"29","verse":"5","text":"और अहरोन को कुर्ता तथा एफ़ोद का परिधान, एफ़ोद तथा वक्ष पटल पहनाकर उसे एफ़ोद के फ़ीते से बांध देना;"},{"book":"निर्गमन","chapter":"29","verse":"6","text":"उसके सिर पर वह पगड़ी रखना तथा उस पगड़ी पर पवित्र मुकुट रख देना."},{"book":"निर्गमन","chapter":"29","verse":"7","text":"तब अभिषेक का तेल लेकर उसके सिर पर डालकर उसका अभिषेक करना."},{"book":"निर्गमन","chapter":"29","verse":"8","text":"फिर उसके पुत्रों को कुर्ते पहनाना."},{"book":"निर्गमन","chapter":"29","verse":"9","text":"अहरोन तथा उनके पुत्रों की कमर बांधकर उनके सिर पर टोपियां रख देना. ऐसे पुरोहित पद पर हमेशा उनका अधिकार हो जाएगा."},{"book":"निर्गमन","chapter":"29","verse":"10","text":"“इसके बाद बछड़े को मिलनवाले तंबू के सामने लाना और अहरोन के पुत्र उस बछड़े के सिर पर अपना हाथ रखें."},{"book":"निर्गमन","chapter":"29","verse":"11","text":"तब उस बछड़े को याहवेह के सामने मिलनवाले तंबू के द्वार पर बलि चढ़ाना."},{"book":"निर्गमन","chapter":"29","verse":"12","text":"तुम उस बछड़े का लहू अपनी उंगली पर लेकर वेदी के सींगों पर लगाना और बाकी बचे हुए लहू को वेदी पर डाल देना."},{"book":"निर्गमन","chapter":"29","verse":"13","text":"उसकी अंतड़ियां के ऊपर की तथा कलेजे के ऊपर की चर्बी, तथा दोनों गुर्दों के ऊपर की चर्बी को वेदी पर जला देना."},{"book":"निर्गमन","chapter":"29","verse":"14","text":"किंतु बैल, उसकी खाल, मांस और इस प्रक्रिया में उत्पन्‍न गोबर को छावनी के बाहर अग्नि में जला देना, क्योंकि यह पापबलि है."},{"book":"निर्गमन","chapter":"29","verse":"15","text":"“फिर एक मेढ़ा भी लेना और अहरोन तथा उसके पुत्र अपना हाथ उस मेढ़े के सिर पर रखें;"},{"book":"निर्गमन","chapter":"29","verse":"16","text":"फिर उस मेढ़े की बलि करके उसके लहू को एक साथ लेकर वेदी के आस-पास छिड़क देना."},{"book":"निर्गमन","chapter":"29","verse":"17","text":"फिर उस मेढ़े के टुकड़े-टुकड़े करके, उसके आंतरिक अंगों तथा टांगों को धोकर, इन सबको सिर के साथ रख देना."},{"book":"निर्गमन","chapter":"29","verse":"18","text":"और पूरे मेढ़े को वेदी पर जला देना. यह याहवेह के लिए होमबलि होगी, और याहवेह के लिए अग्नि में समर्पित सुखदायक सुगंध होगा."},{"book":"निर्गमन","chapter":"29","verse":"19","text":"“इसके बाद दूसरा मेढ़ा अर्थात् संस्कार का मेढ़ा प्रस्तुत किया जाये और अहरोन और उनके पुत्र उस मेढ़े के सिर पर अपने हाथ रखें."},{"book":"निर्गमन","chapter":"29","verse":"20","text":"फिर उस मेढ़े को बलि करना, उसका कुछ रक्त लेकर अहरोन के दहिने कान पर तथा उनके दाएं हाथ एवं पांव के दाएं अंगूठों पर लगा देना तथा बाकी बचे हुए लहू को वेदी के चारों ओर छिड़क देना."},{"book":"निर्गमन","chapter":"29","verse":"21","text":"फिर वेदी से थोड़ा लहू और अभिषेक का तेल लेकर अहरोन और उसके पुत्रों के ऊपर और उनके कपड़ों पर छिड़क देना; इससे अहरोन और उसके कपड़े तथा उसके पुत्र और उनके कपड़े पवित्र हो जायेंगे."},{"book":"निर्गमन","chapter":"29","verse":"22","text":"“मेढ़े को अभिषेक वाला मानकर उसकी चर्बी, उसकी पूंछ, अंतड़ियां तथा कलेजे के ऊपर की चर्बी, दोनों गुर्दे तथा उसकी चर्बी और मेढ़े की दायीं जांघ लेना—क्योंकि यह अभिषेक का मेढ़ा है,"},{"book":"निर्गमन","chapter":"29","verse":"23","text":"और एक रोटी, तेल से चुपड़ी एक पूरी, बिना खमीर रोटी की टोकरी में से एक पपड़ी, जो याहवेह के सामने रखी गई थी;"},{"book":"निर्गमन","chapter":"29","verse":"24","text":"ये सभी वस्तुएं अहरोन एवं उसके पुत्रों के हाथों में रखकर इन्हें याहवेह को चढ़ाने की भेंट मानकर याहवेह के आगे लहराया जाए."},{"book":"निर्गमन","chapter":"29","verse":"25","text":"फिर वह इन वस्तुओं को लेकर होमबलि के लिए वेदी पर जलाए ताकि यह याहवेह के लिए सुखदायक सुगंध हो. यह याहवेह के लिए अग्निबलि होगी."},{"book":"निर्गमन","chapter":"29","verse":"26","text":"फिर अहरोन के अभिषेक के मेढ़े की छाती को लेकर याहवेह के सामने लहर की भेंट के रूप में लहराए. और वह तुम्हारा हिस्सा होगा."},{"book":"निर्गमन","chapter":"29","verse":"27","text":"“मेढ़े के लहराए जाने की भेंट वाली छाती तथा उठाए जाने की भेंट वाला जांघ, जिसे लहराया गया था, और जिसे अभिषेक के मेढ़े में से चढ़ाया था, जो अहरोन एवं उसके पुत्रों के हिस्से में से था, पवित्र करना."},{"book":"निर्गमन","chapter":"29","verse":"28","text":"यह इस्राएल वंश से सदा के लिए अहरोन एवं उसके पुत्रों के लिए उनका हिस्सा होगा, क्योंकि यह उठाए जाने की भेंट है; यह इस्राएलियों की ओर से उनकी मेल बलियों में से याहवेह के लिए उठाए जाने की भेंट हो."},{"book":"निर्गमन","chapter":"29","verse":"29","text":"“अहरोन के बाद अहरोन के पवित्र कपड़े उसके पुत्र के होंगे, ताकि इन्हीं कपड़ों में उनको पवित्र एवं अभिषेक किया जा सके."},{"book":"निर्गमन","chapter":"29","verse":"30","text":"अहरोन के बाद उसके पुत्रों में से जो पुरोहित बनेगा जब वह पवित्र स्थान में सेवा करने मिलनवाले तंबू में जाएगा तब अहरोन के कपड़ो को उसे सात दिन तक पहनना होगा."},{"book":"निर्गमन","chapter":"29","verse":"31","text":"“फिर अभिषेक के उस मेढ़े को तथा उसके मांस को एक पवित्र स्थान पर पकाना."},{"book":"निर्गमन","chapter":"29","verse":"32","text":"अहरोन एवं उसके पुत्र, उस मेढ़े के मांस एवं उस टोकरी की रोटी दोनों को मिलनवाले तंबू के द्वार पर खाएं."},{"book":"निर्गमन","chapter":"29","verse":"33","text":"इस प्रकार वे अभिषेक तथा पवित्र की गई वस्तुओं को खाएं, जिनके द्वारा प्रायश्चित किया गया था. लेकिन सामान्य व्यक्ति इसे न खाएं, क्योंकि ये वस्तुएं पवित्र हैं."},{"book":"निर्गमन","chapter":"29","verse":"34","text":"यदि अभिषेक के मांस में से कुछ मांस एवं रोटी बच जाती है तो उसे आग में जला देना, क्योंकि ये पवित्र वस्तुएं हैं."},{"book":"निर्गमन","chapter":"29","verse":"35","text":"“अहरोन तथा उसके पुत्रों के साथ वही करना जो उनके साथ करने के लिए मैंने तुमसे कहा हैं; सात दिन तक उनको पवित्र करते रहना."},{"book":"निर्गमन","chapter":"29","verse":"36","text":"रोज तुम पापबलि के लिए एक बछड़ा प्रायश्चित के लिए चढ़ाना. प्रायश्चित करने के समय वेदी को भी साफ़ करना. और उसे पवित्र करने के लिए उसका अभिषेक करना."},{"book":"निर्गमन","chapter":"29","verse":"37","text":"सात दिन तक वेदी के लिए तुम प्रायश्चित करके उसे पवित्र करना तब यह वेदी महा पवित्र हो जाएगी. जो कोई इस वेदी को छुएगा पवित्र हो जाएगा."},{"book":"निर्गमन","chapter":"29","verse":"38","text":"“और एक-एक साल के दो मेमने वेदी पर रोज चढ़ाना."},{"book":"निर्गमन","chapter":"29","verse":"39","text":"एक मेमना सुबह तथा दूसरा शाम को चढ़ाना."},{"book":"निर्गमन","chapter":"29","verse":"40","text":"पहले मेमने के साथ पेरकर निकाले गए एक लीटर29:40 एक लीटर मूल: 1/4 हीन तेल में मिला हुआ डेढ़ किलो29:40 डेढ़ किलो मूल: एफाह का दसवां भाग मैदा तथा पेय बलि के लिए एक लीटर दाखरस चढ़ाना"},{"book":"निर्गमन","chapter":"29","verse":"41","text":"तथा दूसरे मेमने के साथ शाम को अन्‍नबलि और पेय बलि चढ़ाना होगा, जो याहवेह के लिए चढ़ाया गया एक सुखदायक सुगंध हो जाए."},{"book":"निर्गमन","chapter":"29","verse":"42","text":"“यह याहवेह के सामने, मिलनवाले तंबू के द्वार पर जहां मैं तुमसे मिलकर बातें करूंगा, तुम्हारी समस्त पीढ़ियों द्वारा याहवेह के लिए मिलनवाले तंबू के द्वार पर नियमित रूप से होमबलि चढ़ाई जाएगी."},{"book":"निर्गमन","chapter":"29","verse":"43","text":"वहां मैं इस्राएलियों से मिलूंगा और वह तंबू मेरे तेज से पवित्र किया जायेगा."},{"book":"निर्गमन","chapter":"29","verse":"44","text":"“मैं मिलनवाले तंबू और वेदी को पवित्र करूंगा और अहरोन एवं उसके पुत्रों को भी पुरोहित के रूप में सेवा के लिए पवित्र करूंगा."},{"book":"निर्गमन","chapter":"29","verse":"45","text":"मैं इस्राएलियों के साथ रहूंगा तथा मैं उनका परमेश्वर ठहरूंगा."},{"book":"निर्गमन","chapter":"29","verse":"46","text":"तब वे जान लेंगे कि मैं याहवेह उनका परमेश्वर हूं, जिसने उन्हें मिस्र देश से निकाला ताकि मैं उनके साथ रहूं. मैं याहवेह उनका परमेश्वर हूं."}]}