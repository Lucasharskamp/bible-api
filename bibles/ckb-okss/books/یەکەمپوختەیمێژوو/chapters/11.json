{"data":[{"book":"یەکەم پوختەی مێژوو","chapter":"11","verse":"1","text":"هەموو ئیسرائیل هاتنە حەبرۆن بۆ لای داود و گوتیان: «ئەوەتا ئێمە لە گۆشت و خوێنی تۆین."},{"book":"یەکەم پوختەی مێژوو","chapter":"11","verse":"2","text":"لە ڕابردوودا و تەنانەت کاتێک کە شاولیش پاشامان بوو، تۆ هەر ڕابەرایەتی سوپای ئیسرائیلت دەکرد، یەزدانی پەروەردگاریشت پێی فەرموویت: ”تۆ شوانایەتی ئیسرائیلی گەلەکەم دەکەیت و دەبیتە فەرمانڕەوایان.“»"},{"book":"یەکەم پوختەی مێژوو","chapter":"11","verse":"3","text":"هەروەها هەموو پیرانی ئیسرائیل هاتنە حەبرۆن بۆ لای پاشا، داودیش لەبەردەم یەزدان لە حەبرۆن پەیمانی لەگەڵدا بەستن، ئەوانیش بەپێی فەرمایشتی یەزدان کە لە ڕێگەی ساموئێلەوە فەرمووبووی، داودیان بە پاشای ئیسرائیل دەستنیشان کرد."},{"book":"یەکەم پوختەی مێژوو","chapter":"11","verse":"4","text":"داود و هەموو ئیسرائیل چوونە ئۆرشەلیم (کە لەو کاتەدا پێی دەگوترا یەبوسە). یەبوسییەکانی دانیشتووانی خاکەکەش"},{"book":"یەکەم پوختەی مێژوو","chapter":"11","verse":"5","text":"بە داودیان گوت: «تۆ ناتوانیت بێیت بۆ ئێرە.» بەڵام داود دەستی بەسەر قەڵای سییۆندا گرت کە ئێستا بە شاری داود ناسراوە."},{"book":"یەکەم پوختەی مێژوو","chapter":"11","verse":"6","text":"داود پێشتر گوتبووی: «ئەوەی یەکەم جار لە یەبوسییەکان بدات دەبێتە فەرماندەی گشتی سوپا.» یۆئابی کوڕی چەرویا یەکەم جار سەرکەوت و بووە سەرکردە."},{"book":"یەکەم پوختەی مێژوو","chapter":"11","verse":"7","text":"پاشان داود لە قەڵاکە نیشتەجێ بوو، لەبەر ئەوە ناویان نا شاری داود."},{"book":"یەکەم پوختەی مێژوو","chapter":"11","verse":"8","text":"شارەکەی بە چواردەوریدا فراوان کرد، لە تەلانەکانەوە11‏:8 تەلان: بەرازاییەکانیان لە شێوەی پایە ڕێکخستووە، بۆ پاڵپشتی کۆشکی پاشا سوودی لێ وەرگیراوە.‏ هەتا شووراکەی چواردەوری. یۆئابیش پاشماوەی شارەکەی نۆژەن کردەوە."},{"book":"یەکەم پوختەی مێژوو","chapter":"11","verse":"9","text":"هەروەها داود هەتا دەهات مەزنتر دەبوو، یەزدانی سوپاسالاریش لەگەڵی بوو."},{"book":"یەکەم پوختەی مێژوو","chapter":"11","verse":"10","text":"ئەمانەش سەرکردە پاڵەوانەکانی داود بوون، ئەوانەی کە لەگەڵ هەموو ئیسرائیل پشتگیری بەهێزیان لە پاشایەتییەکەی دەکرد، بۆ ئەوەی هەموو خاکەکە بخەنە ژێر ڕکێفی داود، هەروەک چۆن یەزدان بەڵێنی پێدابوو."},{"book":"یەکەم پوختەی مێژوو","chapter":"11","verse":"11","text":"ئەمەش لیستی پاڵەوانەکانی داودە:"},{"book":"یەکەم پوختەی مێژوو","chapter":"11","verse":"12","text":"پاش ئەویش، ئەلعازاری کوڕی دۆدایی ئەحۆحی هەبوو، کە یەکێک بوو لە سێ پاڵەوانەکە."},{"book":"یەکەم پوختەی مێژوو","chapter":"11","verse":"13","text":"ئەو لە پەس دەممیم لەگەڵ داود بوو، کاتێک فەلەستییەکان لەوێ بۆ جەنگ کۆببوونەوە. لە کێڵگەیەکی پڕ لە جۆ لەشکرەکە لەبەردەم فەلەستییەکاندا هەڵات،"},{"book":"یەکەم پوختەی مێژوو","chapter":"11","verse":"14","text":"بەڵام ئەلعازار و داود لە ناوەڕاستی کێڵگەکەدا ڕاوەستان. بەرگرییان کرد و لە فەلەستییەکانیان دا، یەزدانیش سەرکەوتنێکی گەورەی پێ بەخشین."},{"book":"یەکەم پوختەی مێژوو","chapter":"11","verse":"15","text":"سێ پاڵەوانی هەڵبژاردە لە ڕیزی سی پاڵەوانەکەی هێزی تایبەت بۆ لای داود دابەزین، بۆ سەر گابەردەکە لە ئەشکەوتی عەدولام، لەشکری فەلەستییەکانیش لە دۆڵی ڕفایم دامەزرابوون."},{"book":"یەکەم پوختەی مێژوو","chapter":"11","verse":"16","text":"لەو کاتەدا داود لە قەڵاکە بوو، سەربازگەی فەلەستییەکانیش لە بێت‌لەحم بوو."},{"book":"یەکەم پوختەی مێژوو","chapter":"11","verse":"17","text":"داود ئاهی هەڵکێشا و گوتی: «خۆزگە کەسێک لە بیرەکەی لای دەروازەکەی بێت‌لەحم ئاوی بۆ دەهێنام!»"},{"book":"یەکەم پوختەی مێژوو","chapter":"11","verse":"18","text":"ئیتر ئەو سێیە هێڵی ئۆردوگای فەلەستییەکانیان بەزاند و لە بیرەکەی بێت‌لەحمەوە ئەوەی لەلای دەروازەکەیە ئاویان هەڵکێشا و هەڵیانگرت، هێنایان بۆ داود، ئەویش نەیویست بیخواتەوە، بەڵکو وەک پێشکەشکراوێک بۆ یەزدان ڕشتی."},{"book":"یەکەم پوختەی مێژوو","chapter":"11","verse":"19","text":"گوتی: «ئەی خودایە، لە من بەدوور بێت، ئەمە بکەم. ئایا خوێنی ئەم پیاوانە بخۆمەوە کە ژیانی خۆیان خستە مەترسییەوە؟» لەبەر ئەوەی بە هێنانی ئەم ئاوە ژیانی خۆیان خستە مەترسییەوە، داود نەیویست بیخواتەوە."},{"book":"یەکەم پوختەی مێژوو","chapter":"11","verse":"20","text":"ئەبیشەی برای یۆئاب ڕابەری سێ پاڵەوانەکەی هێزی تایبەت بوو. ئەو بە ڕمەکەی لەگەڵ سێ سەد کەس جەنگا و کوشتنی، وەک سێ پاڵەوانەکە ناوبانگی هەبوو."},{"book":"یەکەم پوختەی مێژوو","chapter":"11","verse":"21","text":"ئەو دوو ئەوەندە زیاتر لە سێ پاڵەوانەکە ڕێزی لێ دەگیرا و بووە فەرماندەیان، بەڵام ناوبانگی نەدەگەیشتە سێیەکەی یەکەم."},{"book":"یەکەم پوختەی مێژوو","chapter":"11","verse":"22","text":"بەنایای کوڕی یەهۆیاداعی خەڵکی قەڤچەئێل کوڕێکی بەجەرگ بوو، زۆر قارەمانیێتی نواندبوو. هەر ئەو لە دوو شێرە پیاوەکەی مۆئابی دا، هەروەها لە ڕۆژێکی بەفردا دابەزییە ناو چاڵێک و شێرێکی کوشت."},{"book":"یەکەم پوختەی مێژوو","chapter":"11","verse":"23","text":"ئەویش بوو کە لە پیاوێکی میسری زەبەلاحی دا، باڵای پێنج باڵ11‏:23 پێنج باڵ: نزیکەی 2,3 مەتر.‏ بوو، پیاوە میسرییەکە ڕمێکی بەدەستەوە بوو وەک نۆردی جۆڵاکان بوو، بەنایاش بە گۆچانێکەوە بۆی دابەزی. ڕمەکەی لە دەستی میسرییەکە ڕفاند و بە ڕمەکەی خۆی کوشتی."},{"book":"یەکەم پوختەی مێژوو","chapter":"11","verse":"24","text":"ئەمانە چەند نموونەیەک بوون لە ئازایەتییەکانی بەنایای کوڕی یەهۆیاداع، وەک سێ پاڵەوانەکە ناوبانگی پەیدا کرد."},{"book":"یەکەم پوختەی مێژوو","chapter":"11","verse":"25","text":"لە سی پاڵەوانەکە زیاتر ڕێزی لێ دەگیرا، بەڵام ناوبانگی نەگەیشتە سێیەکە، ئیتر داود کردییە بەرپرسی پاسەوانەکانی خۆی."},{"book":"یەکەم پوختەی مێژوو","chapter":"11","verse":"26","text":"ئەمانەش جەنگاوەرە قارەمانەکان بوون:"},{"book":"یەکەم پوختەی مێژوو","chapter":"11","verse":"27","text":"شەمۆتی هەراری،"},{"book":"یەکەم پوختەی مێژوو","chapter":"11","verse":"28","text":"عیرای کوڕی عیقێشی تەقۆعی،"},{"book":"یەکەم پوختەی مێژوو","chapter":"11","verse":"29","text":"سیبەخەیی حوشاتی،"},{"book":"یەکەم پوختەی مێژوو","chapter":"11","verse":"30","text":"مەهەرەیی نەتۆفایی،"},{"book":"یەکەم پوختەی مێژوو","chapter":"11","verse":"31","text":"ئیتەیی کوڕی ڕیڤەی کە خەڵکی گیڤعای بنیامین بوو،"},{"book":"یەکەم پوختەی مێژوو","chapter":"11","verse":"32","text":"حورەیی لە شیوەکانی گاعەشەوە،"},{"book":"یەکەم پوختەی مێژوو","chapter":"11","verse":"33","text":"عەزماڤێتی بەحەرومی،"},{"book":"یەکەم پوختەی مێژوو","chapter":"11","verse":"34","text":"کوڕەکانی هاشێمی گیزۆنی،"},{"book":"یەکەم پوختەی مێژوو","chapter":"11","verse":"35","text":"ئەحیامی کوڕی ساکاری هاراری،"},{"book":"یەکەم پوختەی مێژوو","chapter":"11","verse":"36","text":"حێفەری مەخێراتی،"},{"book":"یەکەم پوختەی مێژوو","chapter":"11","verse":"37","text":"حەسرۆی کارمەلی،"},{"book":"یەکەم پوختەی مێژوو","chapter":"11","verse":"38","text":"یۆئێلی برای ناتان،"},{"book":"یەکەم پوختەی مێژوو","chapter":"11","verse":"39","text":"چەلەقی عەمۆنی،"},{"book":"یەکەم پوختەی مێژوو","chapter":"11","verse":"40","text":"عیرای یەتری،"},{"book":"یەکەم پوختەی مێژوو","chapter":"11","verse":"41","text":"ئوریای حیتی،"},{"book":"یەکەم پوختەی مێژوو","chapter":"11","verse":"42","text":"عەدینای کوڕی شیزای ڕەئوبێنی کە سەرۆکی ڕەئوبێنییەکان بوو و سی پیاوی لەگەڵدا بوو،"},{"book":"یەکەم پوختەی مێژوو","chapter":"11","verse":"43","text":"حانانی کوڕی مەعکا،"},{"book":"یەکەم پوختەی مێژوو","chapter":"11","verse":"44","text":"عوزییای عەشتەراتی،"},{"book":"یەکەم پوختەی مێژوو","chapter":"11","verse":"45","text":"یەدیعێلی کوڕی شیمری و"},{"book":"یەکەم پوختەی مێژوو","chapter":"11","verse":"46","text":"ئەلیێلی مەحەڤی،"},{"book":"یەکەم پوختەی مێژوو","chapter":"11","verse":"47","text":"ئەلیێل، عوبێد و یەعسیێلی مەچۆڤایای."}]}