{"data":[{"book":"Jan","chapter":"9","verse":"1","text":"Cestou Ježíš potkal člověka, který byl od narození slepý."},{"book":"Jan","chapter":"9","verse":"2","text":"„Mistře,“ ptali se Ježíše učedníci, „proč se narodil slepý? Zhřešil on, nebo jeho rodiče?“"},{"book":"Jan","chapter":"9","verse":"3","text":"„Nehledejte vinu ani u něho, ani u jeho rodičů,“ odpověděl Ježíš. „Jeho slepota dovolí Bohu, aby ukázal svoje dílo pro člověka."},{"book":"Jan","chapter":"9","verse":"4","text":"Dílo spásy musí být vykonáno, pokud je k němu příležitost. Člověk pracuje ve dne, v noci jsme všichni jako slepí."},{"book":"Jan","chapter":"9","verse":"5","text":"Dokud prosvětluji temnotu světa, je čas k Božímu dílu.“"},{"book":"Jan","chapter":"9","verse":"6","text":"Pak Ježíš plivl na zem, ze sliny udělal bláto, potřel jím slepcovy oči"},{"book":"Jan","chapter":"9","verse":"7","text":"a přikázal: „Běž se umýt do rybníka Siloe.“ Slepý Ježíše poslechl. Umyl si v rybníku obličej a pak si promnul oči. Náhle zjistil, že vidí."},{"book":"Jan","chapter":"9","verse":"8","text":"Ti, kdo ho znali jako slepého, se divili:"},{"book":"Jan","chapter":"9","verse":"9","text":"„Je to ten slepý žebrák, nebo ne?“ Někteří si mysleli, že je to on, jiní, že je to jeho dvojník. Ale on řekl: „Jsem to já!“"},{"book":"Jan","chapter":"9","verse":"10","text":"„A jak to, že teď vidíš?“ ptali se ho."},{"book":"Jan","chapter":"9","verse":"11","text":"Pověděl jim, jak se to stalo: „Nějaký Ježíš mi potřel oči blátem a řekl mi, abych se umyl v rybníku Siloe. Udělal jsem to a od té chvíle vidím.“"},{"book":"Jan","chapter":"9","verse":"12","text":"„Nevíš, kde bychom ho našli?“ ptali se zvědavě."},{"book":"Jan","chapter":"9","verse":"13-15","text":"Slepec byl uzdraven v sobotu, a proto ho odvedli k farizejům a tam musel znovu vyprávět, jak se to přihodilo."},{"book":"Jan","chapter":"9","verse":"16","text":"Některým z nich se to nelíbilo: „Ten člověk neuzdravuje z Božího pověření. Vždyť nezachovává sobotu.“"},{"book":"Jan","chapter":"9","verse":"17","text":"Znovu se tedy obrátili na uzdraveného: „Co ty si o něm myslíš?“"},{"book":"Jan","chapter":"9","verse":"18","text":"Farizejové začali pochybovat o tom, že býval slepý. Zavolali si jeho rodiče"},{"book":"Jan","chapter":"9","verse":"19","text":"a zeptali se jich: „Je to váš slepý syn, který od narození neviděl?“"},{"book":"Jan","chapter":"9","verse":"20-23","text":"Rodiče odpověděli: „Je to náš syn a býval vždycky slepý. Ovšem nevíme, kdo ho uzdravil. Konečně, je už dospělý, ať vám to řekne sám.“"},{"book":"Jan","chapter":"9","verse":"24","text":"A tak si znovu zavolali toho bývalého slepce a přikázali mu: „Řekni pravdu! Bůh tě slyší! Víme, že Ježíš je špatný člověk.“"},{"book":"Jan","chapter":"9","verse":"25","text":"„Nevím, co je to za člověka,“ odpověděl uzdravený, „ale vím, že jsem byl slepý a teď vidím!“"},{"book":"Jan","chapter":"9","verse":"26","text":"„Jak tě uzdravil, co s tebou dělal?“ ptali se ho znovu."},{"book":"Jan","chapter":"9","verse":"27","text":"„Už jsem vám to řekl jednou,“ odpověděl, „proč se mne na to znovu ptáte? Chcete se snad stát jeho učedníky?“"},{"book":"Jan","chapter":"9","verse":"28","text":"Farizejové mu spílali a osopili se na něj: „Ty jsi jeho učedník, my jsme učedníci Mojžíšovi."},{"book":"Jan","chapter":"9","verse":"29","text":"Víme, že Bůh mluvil k Mojžíšovi, ale o tomto člověku nevíme vůbec nic.“"},{"book":"Jan","chapter":"9","verse":"30","text":"„To je ale divné! Vy nevíte, kdo to je, a otevřel mi oči,“ řekl uzdravený."},{"book":"Jan","chapter":"9","verse":"31-32","text":"„Bůh by jistě nevyslyšel prosbu zlého člověka! Slyší jen toho, kdo ho poslouchá a ctí. Ještě jsem neslyšel, že by někdo uzdravil slepého od narození."},{"book":"Jan","chapter":"9","verse":"33","text":"Proto si myslím, že by Ježíš nedokázal něco podobného, kdyby ho neposlal Bůh.“"},{"book":"Jan","chapter":"9","verse":"34","text":"„Ty mrzáku, ty nás budeš poučovat?“ křičeli na něho farizejové a vyhodili ho."},{"book":"Jan","chapter":"9","verse":"35","text":"Když se Ježíš dověděl, co se mu přihodilo, vyhledal ho a zeptal se: „Věříš v Božího Syna?“"},{"book":"Jan","chapter":"9","verse":"36","text":"Uzdravený odpověděl: „Rád bych v něho věřil, ale neznám ho.“"},{"book":"Jan","chapter":"9","verse":"37","text":"Ježíš řekl: „Vidíš ho a právě s tebou mluví.“"},{"book":"Jan","chapter":"9","verse":"38","text":"„Věřím, Pane!“ vydechl a padl před Ježíšem na kolena."},{"book":"Jan","chapter":"9","verse":"39","text":"Ježíš dodal: „Přišel jsem na svět proto, abych uvedl věci na pravou míru: slepí prohlédnou a ti, kdo vidí, oslepnou.“"},{"book":"Jan","chapter":"9","verse":"40","text":"Zaslechli to někteří farizejové a zeptali se: „Jsme my ti slepí?“"},{"book":"Jan","chapter":"9","verse":"41","text":"„Kdybyste byli opravdu slepí, byla by to polehčující okolnost pro váš hřích,“ odpověděl jim Ježíš. „Vaše vina však zůstává, protože říkáte, že vidíte, a to znamená, že víte, co děláte.“"}]}