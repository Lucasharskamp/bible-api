{"data":[{"book":"Isaiah","chapter":"21","verse":"1","text":"Deenei telekai di hai o Babylon."},{"book":"Isaiah","chapter":"21","verse":"2","text":"Au guu hai dagu moe i nia mee huaidu e gila aga, e mmada gi tangada e wanga dono dangada donu e hagahuaidu, e mmada gi di taaligi."},{"book":"Isaiah","chapter":"21","verse":"3","text":"Dagu mee ne mmada ge ne longono eau i lodo di moe la gu hagamadagudagu au huoloo, ge gu hagammaemmae au, be di mmae o di ahina haidama."},{"book":"Isaiah","chapter":"21","verse":"4","text":"Dogu libogo guu niga, gei au gu bolebole madagu. Au gu hiihai bolo di hiahi la gi dau mai, gei di maa digi hai ana mee, go di madagu hua."},{"book":"Isaiah","chapter":"21","verse":"5","text":"I lodo di moe, di hagamiami gu hagatogomaalia, nia gahala guu holo e noho ai digaula. Digaula e miami ge inuinu, dahi hagailoo gaa hai boloo, “Nia dagi gi hagatogomaalia ina hagalimalima godou goloo abaaba heebagi!”"},{"book":"Isaiah","chapter":"21","verse":"6","text":"Di Tagi ga helekai mai, “Hana, hagaduu ina tangada hagaloohi, helekai gi mee gi haga iloo ina mai nia mee ala ma gaa mmada ginai eia."},{"book":"Isaiah","chapter":"21","verse":"7","text":"Maa ia ga gidee nia daangada e lloomoi i hongo nia hoodo dau dogolua, mo nia daane e lloomoi i hongo nia ‘donkey’ mono ‘camel’, mee gii mmada gi humalia.”"},{"book":"Isaiah","chapter":"21","verse":"8","text":"Tangada hagaloohi gaa wolo gi nua, ga helekai, “Meenei, au nogo hagaloohi di gowaa deenei i di boo mo di aa.”"},{"book":"Isaiah","chapter":"21","verse":"9","text":"Digi duai, gei aanei digaula gu lloomoi i hongo nia hoodo dau dogolua. Tangada hagaloohi ga hagi mai di longo boloo, “Babylon la gu mooho! Nia ada mee ala nogo daumaha ginai digaula la gu momooho dagidahi gi hongo di gelegele.”21.9 Hagagida 14.8; 18.2"},{"book":"Isaiah","chapter":"21","verse":"10","text":"Agu daangada Israel, goodou gu nogunogu be nia huwa laagau palaawaa, malaa dolomeenei, au e hagailoo adu di longo humalia dela ne hagalongo ginai au i baahi Dimaadua di Gowaa Aamua, di God o Israel."},{"book":"Isaiah","chapter":"21","verse":"11","text":"Deenei telekai di hai o Edom."},{"book":"Isaiah","chapter":"21","verse":"12","text":"Au ga helekai gi mee, “Ma gu aa, gei di boo le e hanimoi labelaa. Maa goe e hiihai e heeu labelaa, hanimoi gi muli e heeu.”"},{"book":"Isaiah","chapter":"21","verse":"13","text":"Deenei telekai di hai o Arabia."},{"book":"Isaiah","chapter":"21","verse":"14","text":"haga inumia digau hieinu ala e lloo adu. Goodou digau tenua Tema, haangai ina digau ala e llele gi daha gi mouli digaula."},{"book":"Isaiah","chapter":"21","verse":"15","text":"Nia daangada e llele gi daha mo nia hulumanu dauwa ala gu togomaalia belee daaligi ginaadou, gi daha mo nia maalei ala gu togomaalia belee puupuu ginaadou, gi daha mo nia hagalliga o tauwa."},{"book":"Isaiah","chapter":"21","verse":"16","text":"Di Tagi ga helekai mai, “I lodo hua di ngadau e dahi, di mogobuna di madawaawa Kedar ga hagaodi."},{"book":"Isaiah","chapter":"21","verse":"17","text":"Digau puu maalei ala go digau kaedahi hagamataane o Kedar, digau hua dulii i digaula gaa dubu. Ko Au go Yihowah, di God o Israel, ne helekai.”"}]}