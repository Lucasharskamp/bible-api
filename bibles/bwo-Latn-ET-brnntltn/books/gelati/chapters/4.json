{"data":[{"book":"Gelati","chapter":"4","verse":"1","text":"Andoor tietirwo haniye, naatetwo na'i marmat'o wotar b́ daatsewor dets jamosh doonzo b́wotiyalor guutsoniyere eegonor k'osheratse."},{"book":"Gelati","chapter":"4","verse":"2","text":"Ernmó b́nih bísh b́gedts aawo b́borfetsosh ditsirwotsnat maanzirwots shirootse b́ wotiti."},{"book":"Gelati","chapter":"4","verse":"3","text":"Mank'owere no shayiri keewon nana'i marmat'wotsk'o noteshor datsan niwoosh keewetswotsi wotat gutswotsiye noteshi."},{"book":"Gelati","chapter":"4","verse":"4","text":"Ernmó eteets dúro b́bodtsok'on Ik'o b́naayi noosh b́woshi, bíwere nemi shirots wotat máátsatse b́shuweyi."},{"book":"Gelati","chapter":"4","verse":"5","text":"4:5-7 Rom 8:15-17  Hano b́k'al Mesee nemi shirotse teshtswotsi aani kewdek'onat noonowere Ik' nana'úwotskok'o noon woshoshe."},{"book":"Gelati","chapter":"4","verse":"6","text":"Ik' nana'úwotsi it wottsosh Ik'o «Nihono!» ett s'eegiru naayo shayiro no nibots b́woshi."},{"book":"Gelati","chapter":"4","verse":"7","text":"Mansh eshe haniyak na'a neena bako guuts neenaliye, na'a nwotiyalo Ik'atse tuutson naatetwots neene."},{"book":"Gelati","chapter":"4","verse":"8","text":"Haniye shin Ik'o it dartsatse tuutson bo doyon izar izewerotsi woterawwotssh guutso wotatni it kéweefoni."},{"book":"Gelati","chapter":"4","verse":"9","text":"Andmó Ik'o danrte, dabnwor Ik'o itn danre, bere, ekeewots maawtswotsnat k'awntsal datsanatsi nemwotsok awk'oniya it aani? Aawuk'oneya ún aani aanat bo guutswotsi wotosh itgeyiri?"},{"book":"Gelati","chapter":"4","verse":"10","text":"K'osh k'osh aawwotsnat shashwotsn woriwoti kaywotsitsnat natwotsitse it atso kotosh k'osh wotts mango it imiri."},{"book":"Gelati","chapter":"4","verse":"11","text":"It dagotse finon t maawts maaw jamo k'awntsalo oritwe etniye t shatiri."},{"book":"Gelati","chapter":"4","verse":"12","text":"T eshwotso! taa itkok'o t wottsosh itwere tikok'o wotoore etaatniye t k'oniri, it taan eegoru daderatste."},{"book":"Gelati","chapter":"4","verse":"13","text":"Shini doo shishiyi aap'o itsh nabosh gowo t daats t shodtsatse tuutson b́wotok'o danfte."},{"book":"Gelati","chapter":"4","verse":"14","text":"T shodo dab itsh fadee b́ wotiyaliru taan gac'eratste wee taan wic'atste, dab melakiyo it dek'iruwok'owe woshdek'at taan it dek'i, Krstos Iyesusi dek'iruwok'o woshat taan it dek'i."},{"book":"Gelati","chapter":"4","verse":"15","text":"Haniyere shini it detsts geneú jamo aawoke b́fa'oni? B́ faleyal it ááwwotsi dab kishde'er it imetwok'o taa t tookon gaw wotitwe."},{"book":"Gelati","chapter":"4","verse":"16","text":"Eshe, and ariko itsh t keewtsosheya it balangaro wotat t daatseyi?"},{"book":"Gelati","chapter":"4","verse":"17","text":"K'osh ashuwots it jangosh kic'atniye boshiyaniri, ernmó han bok'alir sheengoshaliye, bo geyirwo it noatse it k'aletwok'owonat boosh kúp'ar it shiyanitwok'owe."},{"book":"Gelati","chapter":"4","verse":"18","text":"Sheeng k'os'osh kúp'o jam gizewon shenge, ernmó it kúp'an taa itnton t beyor s'uzosh wotk'aye."},{"book":"Gelati","chapter":"4","verse":"19","text":"T nana'otso! Krstos it atse sháánon b́ be'efetsosh aani it jangosh na'it'i shambatse t fa'oni."},{"book":"Gelati","chapter":"4","verse":"20","text":"Itsh eeg k'alo taash b́ geyituwok'o itdartsotse dandeyatniye t kic'i, it dagotetsere datseyar k'osh k'osh noon keewon tkeewink'ere aawk'owe t shuni."},{"book":"Gelati","chapter":"4","verse":"21","text":"It nemosh keewetswotsi wotar beyo geyirwots aab taash keewwere, nemo bíetirwo shiyatsteya?"},{"book":"Gelati","chapter":"4","verse":"22","text":"S'ayin mas'aafwotsitse «Abraham git nana'úwotsi detsfe b́teshi, iko b́shwee gonuwatse wotat k'oshonu b́shwee mááts gon woteraawwatsna b́teshi» ett guut'ere."},{"book":"Gelati","chapter":"4","verse":"23","text":"Gonu naay b́shuwe meets niwok'on b́wotefere gon woteraw naay b́shuwemó bísh jangit aap'etsok'one b́teshi."},{"book":"Gelati","chapter":"4","verse":"24","text":"4:24 Aze. 16:15; 21:2  Shints taarets taaretsnwere Sin guratstsu b wotor gutsmosh wotit nana'o shuwiruniye, biwere Agariye."},{"book":"Gelati","chapter":"4","verse":"25","text":"Agaar Araawi datsatse fa'a Sin guro ariyetsuniye bteshi, mansh eshe andtsu Iyerusalemntoniye biariri, bi bnanaúwotsnton guutsmotse fa'úniye."},{"book":"Gelati","chapter":"4","verse":"26","text":"Dambe darotsik wottsu Iyerusalemmó goniyaliye, biye no indiye."},{"book":"Gelati","chapter":"4","verse":"27","text":"«Nee nana'a shuraawne gene'úwowe!"},{"book":"Gelati","chapter":"4","verse":"28","text":"Tieshwotso! itwere Yisaak'kok'o jangiyets aap'i nana'úwots itne."},{"book":"Gelati","chapter":"4","verse":"29","text":"4:29 Aze. 21:9  Ernmó manoor meetson shuwetso Shayiron shuweetsman b́gishtsok'o hambetsoor mank'oyiye."},{"book":"Gelati","chapter":"4","verse":"30","text":"4:30 Aze. 21:10  Ernmó S'ayin mas'aafo bíetirwo eebi? S'ayin mas'aafo «Mááts gonu bshuts na'o gon woteraw máátsu bshutsonton towaar b́naarawotse gonu bnaaynton okaan kishwe» etfe."},{"book":"Gelati","chapter":"4","verse":"31","text":"Mansh eshe tieeshwotso, noo s'ayinu nana'úwots noone bako gonu nanaúwots noonaliye."}]}