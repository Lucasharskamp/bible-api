{"data":[{"book":"ЕЗЭКІІЛЯ","chapter":"11","verse":"1","text":"І падняў мяне Дух і прывёў мяне да ўсходняе брамы Дома Гасподняга, якая павернута на ўсход. І вось, - каля ўваходу ў браму дваццаць пяць чалавек; і сярод іх я бачыў Язанію, сына Азуравага, і Фалтыю, сына Ванэевага, князёў народу."},{"book":"ЕЗЭКІІЛЯ","chapter":"11","verse":"2","text":"І Ён сказаў мне: сыне чалавечы! вось людзі, якім наўме беззаконнасьць, і якія даюць благую раду ў горадзе гэтым,"},{"book":"ЕЗЭКІІЛЯ","chapter":"11","verse":"3","text":"кажучы: «яшчэ ня блізка; будзем будаваць дамы; ён кацёл, а мы мяса»."},{"book":"ЕЗЭКІІЛЯ","chapter":"11","verse":"4","text":"Таму вымаві на іх прароцтва, прароч, сыне чалавечы."},{"book":"ЕЗЭКІІЛЯ","chapter":"11","verse":"5","text":"І сышоў на мяне Дух Гасподні і сказаў мне: скажы, так кажа Гасподзь: што кажаце вы, доме Ізраілеў, і што наўме вам, гэта Я ведаю."},{"book":"ЕЗЭКІІЛЯ","chapter":"11","verse":"6","text":"Шмат забітых вашых вы паклалі ў горадзе гэтым, і вуліцы яго напоўнілі трупамі."},{"book":"ЕЗЭКІІЛЯ","chapter":"11","verse":"7","text":"Таму так кажа Гасподзь Бог: забітыя вашыя, якіх вы паклалі сярод яго, гэта мяса, а ён - кацёл; але вас Я выведу зь яго."},{"book":"ЕЗЭКІІЛЯ","chapter":"11","verse":"8","text":"Вы баіцеся меча, і Я навяду на вас меч, кажа Гасподзь Бог."},{"book":"ЕЗЭКІІЛЯ","chapter":"11","verse":"9","text":"І выведу вас зь яго, і аддам вас у руку чужым, і ўчыню над вамі суд."},{"book":"ЕЗЭКІІЛЯ","chapter":"11","verse":"10","text":"Ад меча загінеце; на межах Ізраілевых буду судзіць вас, і ўведаеце, што Я - Гасподзь."},{"book":"ЕЗЭКІІЛЯ","chapter":"11","verse":"11","text":"Ён ня будзе вам катлом, і вы ня будзеце ў ім мясам; на межах Ізраілевых буду судзіць вас."},{"book":"ЕЗЭКІІЛЯ","chapter":"11","verse":"12","text":"І ўведаеце, што Я - Гасподзь; бо паводле запаведзяў Маіх вы не хадзілі, і пастановаў Маіх ня выконвалі, а дзейнічалі паводле пастановаў народаў, якія акружаюць вас."},{"book":"ЕЗЭКІІЛЯ","chapter":"11","verse":"13","text":"І было, калі я прарочыў, Фалтыя, сын Ванэеў, памёр. І ўпаў я на аблічча і залямантаваў гучным голасам, і сказаў: о, Госпадзе Божа! няўжо Ты хочаш да канца вынішчыць рэшту Ізраіля?"},{"book":"ЕЗЭКІІЛЯ","chapter":"11","verse":"14","text":"І было мне слова Гасподняе:"},{"book":"ЕЗЭКІІЛЯ","chapter":"11","verse":"15","text":"сыне чалавечы! тваім братам, тваім братам, тваім адзінакроўным і ўсяму дому Ізраілеваму, усім ім гавораць жыхары Ерусаліма: «жывеце далёка ад Госпада; нам на ўладаньне аддадзена гэтая зямля»."},{"book":"ЕЗЭКІІЛЯ","chapter":"11","verse":"16","text":"На гэта скажы: так кажа Гасподзь Бог: хоць Я і выслаў іх да народаў, і хоць расьсеяў іх па землях, але Я буду ім нейкай сьвятыняй у тых землях, куды пайшлі яны."},{"book":"ЕЗЭКІІЛЯ","chapter":"11","verse":"17","text":"Пасьля скажы: так кажа Гасподзь Бог: Я зьбяру вас з народаў, і вярну вас зь земляў, у якія вы расьсеяны; і дам вам зямлю Ізраілевую."},{"book":"ЕЗЭКІІЛЯ","chapter":"11","verse":"18","text":"І прыйдуць туды, і выкінуць зь яе ўсе гнюсоты яе і ўсе гідоты яе."},{"book":"ЕЗЭКІІЛЯ","chapter":"11","verse":"19","text":"І дам ім сэрца адзінае, і дух новы пакладу ў іх, і вазьму з плоці іхняй сэрца каменнае, і дам ім сэрца плацяное,"},{"book":"ЕЗЭКІІЛЯ","chapter":"11","verse":"20","text":"каб яны хадзілі паводле запаведзяў Маіх і трымаліся пастановаў Маіх, і выконвалі іх; і будуць Маім народам, а Я буду іхнім Богам."},{"book":"ЕЗЭКІІЛЯ","chapter":"11","verse":"21","text":"А чыё сэрца памкнецца сьледам за гнюсотамі іхнімі і гідотамі іхнімі, паводзіны тых абярну на іхнія ж галовы, кажа Гасподзь Бог."},{"book":"ЕЗЭКІІЛЯ","chapter":"11","verse":"22","text":"Тады херувімы паднялі крылы свае і колы каля іх; і слава Бога Ізраілевага ўгары над імі."},{"book":"ЕЗЭКІІЛЯ","chapter":"11","verse":"23","text":"І паднялася слава Госпада зь сярэдзіны горада і спынілася над гарою, якая на ўсход ад горада."},{"book":"ЕЗЭКІІЛЯ","chapter":"11","verse":"24","text":"І дух падняў мяне і перанёс мяне ў Халдэю да перасяленцаў, ва ўяве, Духам Божым, і адышла ад мяне ўява, якую я бачыў."},{"book":"ЕЗЭКІІЛЯ","chapter":"11","verse":"25","text":"І я пераказаў перасяленцам усе словы Госпада, якія Ён адкрыў мне."}]}