{"data":[{"book":"2 Kolinto","chapter":"3","verse":"1","text":"A buevi, tutona diaka kukitelimina kimbangi beto veka e ? Voti tuba banga batu bankaka, tulunatinanga minkanda mi kimbangi voti minkanda mi kimbangi miomi mintotukila kuidi beno e ?"},{"book":"2 Kolinto","chapter":"3","verse":"2","text":"Beno luidi nkandꞌeto wu kimbangi, wowo wusonama mu mintima mieto, wuzabikini ayi wuntangu kuidi batu boso."},{"book":"2 Kolinto","chapter":"3","verse":"3","text":"Bukiedika beno lummonika ti luidi nkanda wu Klisto, ndandu yi kisalu kieto. Nkanda beni wusia sonokono mu thita yi lapi ko, vayi mu pheve yi Nzambi yi moyo ; wusia sonokono va mbata ditadi ko vayi mu khati mintima mi batu."},{"book":"2 Kolinto","chapter":"3","verse":"4","text":"Buawu bobo buididi diana diodi tuididi mu Klisto va ntuala Nzambi."},{"book":"2 Kolinto","chapter":"3","verse":"5","text":"Bika sia ti beto veka tuidi bafuana mu sala kisalu kiaki vayi zingolo zioso kuidi Nzambi ziba."},{"book":"2 Kolinto","chapter":"3","verse":"6","text":"Niandi wutusadisa mu ba bafuana, mu ba bisadi bi Nguizani yimona. Nguizani beni yisi yi Mina ko vayi yi Pheve bila Mina mimvondanga vayi Pheve yivananga luzingu."},{"book":"2 Kolinto","chapter":"3","verse":"7","text":"Enati kisalu ki lufua, kioki kiba kisonama va matadi, kiba ki nkembo wuwombo mu mona ti bana ba Iseli balembakana nkutu tala zizi ki Moyize mu diambu di nkembo wu zizi kiandi, banza ti nkembo beni wufueti suka"},{"book":"2 Kolinto","chapter":"3","verse":"8","text":"Buna kisalu ki pheve kilendi vioka mu nkembo ko e ?"},{"book":"2 Kolinto","chapter":"3","verse":"9","text":"Bila enati kisalu kioki kimvananga thumbudulu kiba ki nkembo, buna buevi buela bela nkembo wu kisalu kioki kinatanga busonga e ?"},{"book":"2 Kolinto","chapter":"3","verse":"10","text":"Bila beni kiba ayi nkembo, vayi buabu kisiedi nkembo ko va ntuala nkembo wowo wulutidi."},{"book":"2 Kolinto","chapter":"3","verse":"11","text":"Bila enati kioki kilenda suka kiba ayi nkembo, buna buevi buelabela nkembo wu kioki kilendi suka ko e ?"},{"book":"2 Kolinto","chapter":"3","verse":"12","text":"Bu tuidi diana di phila yoyo buna diawu tuididi mu kiphuanza kinneni."},{"book":"2 Kolinto","chapter":"3","verse":"13","text":"Tuvanganga ko banga bu vangila Moyize, wufuka zizi kiandi muingi bana ba Iseli bedi tala tsukulu yi kioki kiela suka."},{"book":"2 Kolinto","chapter":"3","verse":"14","text":"Vayi diela diawu diba difuku. Bila banza nate buabu, bu bantanganga minkanda mi Nguizani yikhulu, nledi beni widi kaka wufuku ; wusia botolo ko bila mu kithuadi ayi Klisto kaka wela botukila."},{"book":"2 Kolinto","chapter":"3","verse":"15","text":"Bukiedika nate buabu, bu bantanganga minkanda mi Moyize, mintimamiawu midi mifuku kuidi nledi."},{"book":"2 Kolinto","chapter":"3","verse":"16","text":"Vayi mutu niandi baluka kuidi Pfumu, buna bosi nledi beni wubotukidi."},{"book":"2 Kolinto","chapter":"3","verse":"17","text":"Pfumu niandi pheve ; koso kuidi pheve yi Pfumu kuawu kuidi kiphuanza."},{"book":"2 Kolinto","chapter":"3","verse":"18","text":"Beto boso bobo bizizi, bisi bifuku nledi ko, biobi bilembo monisa nkembo wu Pfumu banga mu lumueno, tukitulu mu mfikulꞌandi mu nkembo wulembo buelamanga. Kiaku kioki kisalu ki Pfumu ; bu dinsundula kisalu ki Pheve."}]}