{"data":[{"book":"Matendu","chapter":"11","verse":"1","text":"Wantumintumi na walongu yawalikaliti Yudeya kulii wapikiniriti kuwera wantu yawawera ndiri Wayawudi viraa washiwankiti shisoweru sha Mlungu."},{"book":"Matendu","chapter":"11","verse":"2","text":"Shipindi Peteru pakawuyiti Yerusalemu, walii wawayingiriti jandu, walikakatala na yomberi,"},{"book":"Matendu","chapter":"11","verse":"3","text":"“Gwenga gugenda kulikala na wantu wangali kwingiziwa jandu na ata guliya pamuhera nawomberi!"},{"book":"Matendu","chapter":"11","verse":"4","text":"Panu Peteru kawagambira shinaga ubaga kuusu galii gagatendikiti tangu kwanjira.”"},{"book":"Matendu","chapter":"11","verse":"5","text":"“Lishaka limu nweriti nankuluwa Mlungu mlushi Lwa Yopa, moniti mawonu, moniti shintu gambira lishuka likulu lyankusuluka pasi kulawa kumpindi liweriti likolwa pembi zyakuwi msheshi, litulwa pambwega pangu."},{"book":"Matendu","chapter":"11","verse":"6","text":"Nzunguliriti mngati nweri mona vigongolu wana magulu msheshi, wavigongolu wa mushitogolu, wag'ongolu wawakwawa na wambongu wa kuliyera."},{"book":"Matendu","chapter":"11","verse":"7","text":"Shakapanu mbikanira liziwu lyangung'ambira, ‘Peteru gwimuki, gulagi na guliyi!’"},{"book":"Matendu","chapter":"11","verse":"8","text":"Kumbiti neni pandakula, ‘ndala, Mtuwa! Mana shoseri shashiwera shihumba ama shidoda asheni yingiri mumlomu mwaneni.’"},{"book":"Matendu","chapter":"11","verse":"9","text":"Liziwu lipikanika kayi kulawa kumpindi, ‘naguvishema vihumba vintu Mlungu vyakavipungiti.’"},{"book":"Matendu","chapter":"11","verse":"10","text":"Shitwatira ashi shitendikiti mala ndatu, na upeleru wakuwi viwusiwa kugenda kumpindi."},{"book":"Matendu","chapter":"11","verse":"11","text":"Katepu hera, wantu watatu wawaweriti wawalagalira kwaneni kulawa Kaisariya wayingiriti kunumba kwanweriti nankulikala,"},{"book":"Matendu","chapter":"11","verse":"12","text":"Rohu kang'ambiriti ng'endi pamuhera nawomberi pota kutira. Walongu sita awa walikoliti pamuhera naneni, twingira mnumba ya muntu ulii."},{"book":"Matendu","chapter":"11","verse":"13","text":"Yomberi katugambiriti ntambu yakaweriti kamwona ntumintumi gwa kumpindi kagoloka ukaya kwakuwi na kumgambira, ‘Gumtumi muntu Yopa kakamshemi muntu yumu yawamshema Simoni Peteru."},{"book":"Matendu","chapter":"11","verse":"14","text":"Yomberi hakakugambiri ujumbi weni haukulopoziyi gwenga na kaya yaku yoseri.’"},{"book":"Matendu","chapter":"11","verse":"15","text":"Na pakanyanjiti kuyowera hera, Rohu Mnanagala kawasulukiriti gambira ntambu yakatusulukiriti twenga palii pakwanjira."},{"book":"Matendu","chapter":"11","verse":"16","text":"Panu nuliholiti visoweru vilii Mtuwa ntambu yakatakuriti, ‘Yohani kabatiziti kwa mashi, kumbiti mwenga hamubatizwi kwa Rohu Mnanagala.’"},{"book":"Matendu","chapter":"11","verse":"17","text":"Su, handa Mlungu kawapanana viraa wantu wa maisi gamonga shirupa shirashilii shakatupiti twenga patumjimiriti Mtuwa Yesu Kristu, hashi, neni ndo gaa ata panjera kumubera Mlungu!”"},{"book":"Matendu","chapter":"11","verse":"18","text":"Pawapikaniriti aga, walekiti likakatala, wamkwisa Mlungu pawalonga, “Mlungu kawapanana wantu yawawera ndiri Wayawudi lupenyu lwa kuleka vidoda wapati ukomu!”"},{"book":"Matendu","chapter":"11","verse":"19","text":"Kulawilirana na ndabiku yairawiliti shipindi Stefanu pawamlagiti, wawumini wapalasiwitwi. Wamonga wagenditi mpaka Foiniki, Kupiru na Antiokiya pawabwera ujumbi ulii kwa Wayawudi hera."},{"book":"Matendu","chapter":"11","verse":"20","text":"Kumbiti wamonga wa wantu yawamjimiriti Yesu yawalawiti Kupiru na Kureni, wagenditi Antiokiya pawawubwera ujumbi kwa wantu yawawera ndiri Wayawudi, pawashibwera Shisoweru Shiwagira kuusu Mtuwa Yesu."},{"book":"Matendu","chapter":"11","verse":"21","text":"Mtuwa kawatangiti na wantu wavuwa wajimiriti na kumgalambukira Mtuwa."},{"book":"Matendu","chapter":"11","verse":"22","text":"Shisoweru sha shitwatira ashi shipikanirika kwa shipinga sha wantu yawamjimira Yesu aku Yerusalemu. Hangu wamtuma Barinaba kagendi Antiokiya."},{"book":"Matendu","chapter":"11","verse":"23","text":"Pakasokiti aku na kuwona Mlungu ntambu yakawatekeleriti wantu, kanemeleriti na kawahimiziya woseri walikali muwuwaminika wawu kwa Mtuwa kwa Moyu gwawu goseri."},{"book":"Matendu","chapter":"11","verse":"24","text":"Barinaba kaweriti muntu muheri na kamemiti Rohu Mnanagala na njimiru, likundi likulu lya wantu likwegitwi kwa Mtuwa."},{"book":"Matendu","chapter":"11","verse":"25","text":"Shakapanu, Barinaba kagenditi Tarisu kumsakula Sauli."},{"book":"Matendu","chapter":"11","verse":"26","text":"Pakamwoniti, kamjega Antiokiya. Nawomberi woseri wawili walikala mushipinga sha wantu yawamjimira Yesu kwa shinja shoseri pawafunda shipinga shikulu sha wantu. Antiokiya aku, ndo kwa mala ya kwanja, wafundwa washemitwi wantu yawamjimira Kristu."},{"book":"Matendu","chapter":"11","verse":"27","text":"Shipindi shiraa shirii, wambuyi wa Mlungu wiziti Antiokiya kulawa Yerusalemu."},{"book":"Matendu","chapter":"11","verse":"28","text":"Yumu gwawu wamshema Agabu kagolokiti, na kwa makakala ga Rohu katungiti handa hakuweri na njala ngulu muisi yoseri. Njala ayi ilawiriti shipindi sha ukola mlima wa Klawudi."},{"book":"Matendu","chapter":"11","verse":"29","text":"Wafundwa walii waamuwiti kila yumu kwa ntambu ya uwezu wakuwi kajegi shoseri su kuwatangitira walongu walii wawaweriti wankulikala Yudeya."},{"book":"Matendu","chapter":"11","verse":"30","text":"Watenda hangu, shakapanu, na kuwapanana mpiya wazewi wa Ludewa lwa Barinaba na Sauli."}]}