{"data":[{"book":"Luke","chapter":"19","verse":"1","text":"Nau Hejavaneauthusau haewaudasa nau haechaugusa Jericho."},{"book":"Luke","chapter":"19","verse":"2","text":"Nau, naune, haeanedau henane Zacchaeus haseagu, haenajawauna hauāyāhehau, nau haeveaunauau."},{"book":"Luke","chapter":"19","verse":"3","text":"Nau haeneenavadaunauhauva Hejavaneauthusaun haedāhenethe; nau haejeneene daunauthethenadedaunenee, heee daujaahede."},{"book":"Luke","chapter":"19","verse":"4","text":"Nau haesayāgau, nau haenauauhu sycomore hunauhaudee hadnauhauwaude: hanau hadnehedesanith."},{"book":"Luke","chapter":"19","verse":"5","text":"Nau Hejavaneauthusau hāejeedadauau, haeejaāne, nau haenauhauva, nau hathauhuk, Zacchaeus, nauhauhuhu, nau jeauwusa, hanau nuu desenee hadnanedaunau haudauauwuu."},{"book":"Luke","chapter":"19","verse":"6","text":"Nau haenauhauhu, nau haejeauwusa, nau haeedasa nauguu neethajaude."},{"book":"Luke","chapter":"19","verse":"7","text":"Nau hāenauhauvāhede, vahee haeneānaune, Henee hadneejādavenethe henanene henee wauwauchudauhu, hathāhuk."},{"book":"Luke","chapter":"19","verse":"8","text":"Nau Zacchaeus haetheaugu, nau haeāedauwuna Vahadāhenith; Naune, Vahadāhene, vayaugauuu naudaununaunau vanenu hadavenuhuhanau; nau hith hedanavanaugu hayewhu hehethee daun henane hanājayaudauvāedauwauthauau, hanājavaāvenauau yāyaunanee."},{"book":"Luke","chapter":"19","verse":"9","text":"Nau Hejavaneauthusaun haeāedauwunaa, Nuu desenee henayauthāhe hedadauau nuu hauauwuu, hanau nechau haneāvāde Abrahamvene."},{"book":"Luke","chapter":"19","verse":"10","text":"Hanau Heau henane nauusade hadnaudethāde nau hadnenayauhaude daun naunethauaunith."},{"book":"Luke","chapter":"19","verse":"11","text":"Nau hajesenedauwauduu nuu hayauhuhau, haeethedaunane nau haeauthaunauhānanadetha, hanau dauhuauchauau wauwu Dādaunedan, nau hanau daunauanaduu henee henajanedaunene Hejavaneauthu chauchaunu wauauhaadenauhauwu."},{"book":"Luke","chapter":"19","verse":"12","text":"Hanaāenehede henaheee, Jasaa naja haeehau vavāaune vedauauwuu hadnesedanauau heee nehayau najanede, nau hadjaejaude."},{"book":"Luke","chapter":"19","verse":"13","text":"Nau haeadetha vadadauchu hewauwaunauwau, nau haejaanauwuna vadadausauna vāejethā, nau haeāedauwuna, Hadeaudaunava haunaude jaenauusanaugu."},{"book":"Luke","chapter":"19","verse":"14","text":"Hau hauauwunanenau haeasānavaa, nau haeyethautheavedaunene thauguu, Nāhauwuvadaunethenauva naa henane nāhauwuvadaunajawaunāva, hathāhuk."},{"book":"Luke","chapter":"19","verse":"15","text":"Nau hethauwuu, henee hāejaenauusade, haeesedane najanede, hanaāauchuwuhaude nuu wauwaunau hadnadethaude, hevenaunau vāejethā, henee hadnaenauau haedauchu dathājee henane haedauchujavaājasedethe heee hedaudaunaunau."},{"book":"Luke","chapter":"19","verse":"16","text":"Hanaāejenauusade nanedauvade, Vahadāhene, havāejethāwau javaājasedede vadadausauna vāejethā, hathāhuk."},{"book":"Luke","chapter":"19","verse":"17","text":"Nau hanaāāedauwunaude, Hethadee, nananene hethāhene wauwau; hanau nananene nethauwaudauwu heee naugajuhuhuu hadnajawaudauwu vadadausauna hedan."},{"book":"Luke","chapter":"19","verse":"18","text":"Nau naneseauwaude haejenauusa, Vahadāhene, havāejethāwau javaājasedethee yauthauyauna vāejethā, hathāhuk."},{"book":"Luke","chapter":"19","verse":"19","text":"Nau vavade hanaasenehethaude, Hadnehanāhene yauthauyauna hedan jea."},{"book":"Luke","chapter":"19","verse":"20","text":"Nau jasaa haejenauusa, Vahadāhene, Naune, heyewnau havāejethāwau, neaunaunedenau nejenanauwau hāheāhaunaa, hathāhuk:"},{"book":"Luke","chapter":"19","verse":"21","text":"Heee dauhusathane, hanau nananene daugaugaunauauwunanenene: nananene hedanau henee hājejenayaunau, nau hadegauuchu henee hājejenayaunau."},{"book":"Luke","chapter":"19","verse":"22","text":"Nau haeāedauwuna, hehethee nehayau hadenaa hadauchuwuhathane, nananene hauhauganene wauwau. Haenauwu henee daugaugaunauauwunanenenau, hedanauwau henee nājejenayaunau, nau hadgauuchauwau henee nājejenayaunau:"},{"book":"Luke","chapter":"19","verse":"23","text":"Naudu gauhājevā navāejethāwau nedauhaenaeevāejethā, henee hāejaenauusanaune hadeesedanauwau nehayau javaānee?"},{"book":"Luke","chapter":"19","verse":"24","text":"Nau haeāedauwuna henee daunauthetheaugunethe, Hedanauwunaa vāejethā, nau hadevenau henee vadadauchuvāejethāvade."},{"book":"Luke","chapter":"19","verse":"25","text":"(Nau hathāhuk, Vahadāhene, nanethenauau vadadauchuvāejethā.)"},{"book":"Luke","chapter":"19","verse":"26","text":"Hanau hāedauwunathane, Henee dathājee hanesāde nanethenauau hadnevenade; nau henee janejasedede, daudause henee henetheyaunau hadnedanauwunade."},{"book":"Luke","chapter":"19","verse":"27","text":"Hau hena naujauthauwauau, henee najevadaunajawaunaunauau, hadjāthauva hede, nau hadnaunauauva hathaājenau."},{"book":"Luke","chapter":"19","verse":"28","text":"Nau hāesanāsenehede nuu, haenedauva, haenauauhuyehaunauau Dādaunedan."},{"book":"Luke","chapter":"19","verse":"29","text":"Nau hethauwuu, hāayānauusade Bethphage nau Bethany, haua Olives haseāgu, Haesayānautheava hanesenethe hethauguhādaunau."},{"book":"Luke","chapter":"19","verse":"30","text":"Najesaa nananena hesee hajasee hauauwudan hathaāsana, hathauhuk; nanaa waudasanagu hadveehauna dātheveehauchavesau hadduguhude, hehauwuthauune henane dachaugu: hadaugunauva, nau hadjāchaudauneva hede, hathauhuk."},{"book":"Luke","chapter":"19","verse":"31","text":"Nau hith daun henane naudedaunānagu, Naudu hauaugunauna hethānagu? hesau jenaasenehethauna, hanau Vahadāde haddaununaude."},{"book":"Luke","chapter":"19","verse":"32","text":"Nau henee hautheavathee hanaāejathāauthee, nau haeveehanauau neesenehethaude."},{"book":"Luke","chapter":"19","verse":"33","text":"Nau daunausunaugunauthee dātheveehauchavesaune, hedauneenith, Naudu haaugunauna dātheveehauchavesau? hathāhaugaunee,"},{"book":"Luke","chapter":"19","verse":"34","text":"Nau hanaāāedauwunauthee, Vahadāde haddaununaude."},{"book":"Luke","chapter":"19","verse":"35","text":"Nau haenauuchaudaunanauau Hejavaneauthusaun: nau haedadasanauwunanauau hedāchaunenau dasee dātheveehauchavesaun, nau haeaugaugunaunanauau Hejavaneauthusaun dasee."},{"book":"Luke","chapter":"19","verse":"36","text":"Nau daunausuyehaude, haesasaanauwu hedāchaunenau vaunaa."},{"book":"Luke","chapter":"19","verse":"37","text":"Nau hāayānauusade, wauwu haeauwusa hauanee Olives, haunauude hadauchude hethauguhādaunau hanaāaunauwuthajauthee nau haevaveenethedaunanauau Hejavaneauthu nauguu haevasānadedaune heee vahee hathāenauthaunee henesethaunene henee henauhauthaunenau;"},{"book":"Luke","chapter":"19","verse":"38","text":"Haunauwuthajauau Naja henee jaunaude haneneseede Vahadāhenith: danādauyauau hejavaa, nau vaveenethedauwuu javaājauudaa, hāheagu."},{"book":"Luke","chapter":"19","verse":"39","text":"Nau hauthauau Nesethajauhuhau hehethee henanedaa, Hechauhauthethāhe, neuwune hāthauguhādaunauau, hathāhuk."},{"book":"Luke","chapter":"19","verse":"40","text":"Nau haeauchuhanāedauwuna nau hasenehethauhuk, Nananenau nāedauwunathana henee, hith nuu dādaunaugagaunee, hauunauganauau chauchaunu hadneduhuthee."},{"book":"Luke","chapter":"19","verse":"41","text":"Hau hāayānauusade, hāenauhaudauau hedan, nau haevewau,"},{"book":"Luke","chapter":"19","verse":"42","text":"Hanaāenehede, hith heaenauwunagu, ha nananene, ha nuu hadeseve, hayauhuhau naathuu hadādaunahedaunaa, hau hewaunehaa yaunaudaunane hasesāe."},{"book":"Luke","chapter":"19","verse":"43","text":"Hanau hese hadnedasāna henee haujauthauwauau hadnesedethee havathegauuha heee nananene, nau hadnechauchuaunāna nauanee, nau hadnaunaunehāna daudauna hehethee,"},{"book":"Luke","chapter":"19","verse":"44","text":"Nau hadnanaunauvaenāna, nau hadāeyaunewauau hanedauchaunawaunauau; nau hadnehauwunaudanauwunā hanesāhenith hauunaugane hanathaugunethe; hanau nananene daujaenauwu hāenauujādaunathana."},{"book":"Luke","chapter":"19","verse":"45","text":"Nau hanaāeyehaude vadanedaunauauwuu, nau hanaāenudanaude henee neaudaunanethe jedauwuu, nau henee naudaunanethe;"},{"book":"Luke","chapter":"19","verse":"46","text":"Hanaāāedauwunaude, Wauthaunauhuu, Naudauauwuu haneauauwunee hadnevevethahedaunee: hau nananena haesedena nedaunaudee heyāenau havedehehauau."},{"book":"Luke","chapter":"19","verse":"47","text":"Nau haeautheda hayauwusenenee vadanedaunauauwuu. Hau najanauau vevethahevahehauau nau wauthaunauhāhehauau nau najavahehauau henanedanede haeneenanaudehaa hadnaāde,"},{"book":"Luke","chapter":"19","verse":"48","text":"Nau haeeyauhuune nesenehāde hanau vahee henanedanede haenāedevenenau dauhujaathehāde."}]}