{"data":[{"book":"Waefeso","chapter":"6","verse":"1","text":"Mweye wana, wategelezeni tata zenu na mama zenu kamba viilondeka kwa wanhu wa Kilisito, kwavija mbuli ayo inoga."},{"book":"Waefeso","chapter":"6","verse":"2","text":"“Wategeleze tatako na mamako,” dino dijo lagizo da ichanduso dili na nhunza,"},{"book":"Waefeso","chapter":"6","verse":"3","text":"“Muladi ukale goya na ukale siku nyingi mwiisi.”"},{"book":"Waefeso","chapter":"6","verse":"4","text":"Na mweye kina tata sekemuwagevuze wanenu ila waleleni goya na wafundizeni mafundizo ga Kilisito."},{"book":"Waefeso","chapter":"6","verse":"5","text":"Watumwa wategelezeni wakulu zenu kwa kudumba na kugwaya, tendeni avo kwa moyo unogile kamba vija momsang'hanila Kilisito."},{"book":"Waefeso","chapter":"6","verse":"6","text":"Tendeni vivo siyo mna ikipindi wao wowalola muladi wawatogole, lakini sang'haneni kwa moyo umoja kamba viyolonda Mulungu kwavija mweye mwa wasang'hanaji wa Kilisito."},{"book":"Waefeso","chapter":"6","verse":"7","text":"Mutogole kusang'hana kwa kuwamba mbuli ya Mndewa na siyo mbuli ya wanhu."},{"book":"Waefeso","chapter":"6","verse":"8","text":"Kumbukeni kuwa, Mndewa komgwaa nhunza munhu yoyose, yawe mtumwa hebu kakomboligwa mbuli ya sang'hano yake inogile."},{"book":"Waefeso","chapter":"6","verse":"9","text":"Na mweye iwakulu, vivija watendeleni ganogile watumwa zenu, sekemulonge kwa kukomhoka. Kumbukeni kuwa mweye vivija kamba wao, mnayo Mndewa iija kuulanga, nayo habagula munhu."},{"book":"Waefeso","chapter":"6","verse":"10","text":"Kisigale, nowapula mugangamale kwa kuilumba na Mndewa na kwa kutazigwa na udahi wake."},{"book":"Waefeso","chapter":"6","verse":"11","text":"Soleni silaha zose zilondeka kwa kuitowela ziyowagwaa Mulungu mudahe kuuhuma ubala wihile wa Mwenembago."},{"book":"Waefeso","chapter":"6","verse":"12","text":"Kwavija tweye hatuitowa na wanhu ila toitowa na nguvu za loho zihile zili kuulanga, toitowa na watawala na wakulu weli na nguvu, wotawala isi imemile."},{"book":"Waefeso","chapter":"6","verse":"13","text":"Kwa mbuli ayo soleni silaha zose zilondeka kwa kuitowela ziyowagwaa Mulungu muladi yahavika siku ija ya gehile mudahe kuzihuma nguvu za ija yamwihileni, mwahaitowa mbaka kuuhelelo mokuwa mung'hali na nguvu."},{"book":"Waefeso","chapter":"6","verse":"14","text":"Avo muitande goya na ukweli uwe kamba mkwiji mvigudi venu, na kutenda goyolonda Mulungu kamba kiwalo cha zuma cha kukimila mmhambaga zenu,"},{"book":"Waefeso","chapter":"6","verse":"15","text":"musulukile kuwapetela wanhu Mbuli Inogile kamba vilatu mmagulu genu."},{"book":"Waefeso","chapter":"6","verse":"16","text":"Kipindi chose acho, mumtamanile Mulungu kamba ngao, muladi mudahe kuizima misale ikwaka ipigisigwe na ija Imdumuka."},{"book":"Waefeso","chapter":"6","verse":"17","text":"Ubokeleni ukombozi kamba kofiya da kuvala mdipala, na Mbuli ya Mulungu iwe kamba panga dimugweleligwe na Loho Yang'alile."},{"book":"Waefeso","chapter":"6","verse":"18","text":"Siku zose mpuleni Mulungu yawataze. Mpuleni Mulungu kipindi chose, kwa kulongozigwa na Loho. Kwa mbuli ino muitiganye sekemubwele kukisogo, siku zose wapulileni wanhu wose wa Mulungu."},{"book":"Waefeso","chapter":"6","verse":"19","text":"Vivija nipulileni na niye, Mulungu yanigwee mbuli ya kulonga, muladi nidahe kuwalongela wanhu kinhu kifisigwe cha mna Imbuli Inogile bila kudumba."},{"book":"Waefeso","chapter":"6","verse":"20","text":"Niye na msenga wa Mbuli ino Inogile, hamoja sambi na mkifungo. Mnipulile nidahe kulonga Mbuli Inogile inilondeka bila kudumba."},{"book":"Waefeso","chapter":"6","verse":"21","text":"Ndugu yangu Tukiko inimnogela na msang'hanaji yomtamanila Mulungu mwiisang'hano ya Mndewa, kowalongela mbuli zangu zose, muladi mujuwe kija kinhenda."},{"book":"Waefeso","chapter":"6","verse":"22","text":"Lekaavo nomtuma kumwenu yawalongele mbuli zetu, na yawagangamize."},{"book":"Waefeso","chapter":"6","verse":"23","text":"Mulungu Tata na Mndewa Yesu Kilisito wawagwee wanhu wose wamtogole Yesu tindiwalo na unogelwa kwa kutamanila."},{"book":"Waefeso","chapter":"6","verse":"24","text":"Ng'hekewa ya Mulungu ikale na wanhu wose womnogela Mndewa wetu Yesu Kilisito kwa unogelwa wa mazuwa gose."}]}