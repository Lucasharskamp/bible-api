{"data":[{"book":"TIMOTEE 1","chapter":"4","verse":"1","text":"Kono Ruuhu Allaahu on no holli no laaɓiri wonde, ka saa'iiji sakkitori woɓɓe ɓen tertoyto gomɗinal ngal fii jokkugol ruuhuuji ɗaynayɗi e janndeeji jinna,"},{"book":"TIMOTEE 1","chapter":"4","verse":"2","text":"ɓe ɗayniree faasiqankaaku e waajuuji fenaandeeji, tawa ɓernde maɓɓe nden no jukkiniraa wa ko sunniraa njanɗe wojjiniraaɗe yiite."},{"book":"TIMOTEE 1","chapter":"4","verse":"3","text":"Ɓen yimɓe wi'oyay wota dese waɗu, ɓe harmina ɲaameteeji ɗi Alla waɗi fii yo gomɗinɓe ɓen e anduɓe goonga on ɓen ɲaamu e nder jarnugol mo ɗin."},{"book":"TIMOTEE 1","chapter":"4","verse":"4","text":"Hara-le ko Alla tagi kon fow no moƴƴi, huunde wonaa ko bugitetee. Ko jarnugol tun Alla nde hiɗen huutora."},{"book":"TIMOTEE 1","chapter":"4","verse":"5","text":"Ko fii ko Alla tagi kon fow no *laɓɓiniraa daaluyee on e toraare."},{"book":"TIMOTEE 1","chapter":"4","verse":"6","text":"Si a weeɓitanii ɗun musiɓɓe ɓen, a wonanay Iisaa Almasiihu on kurkaadu moƴƴuru, eltiraaɗo daaluyeeji gomɗinal ngal wondude e janndeeji moƴƴi ɗi jokkuɗaa ɗin tigi."},{"book":"TIMOTEE 1","chapter":"4","verse":"7","text":"Kono an, bugito taali neɗɗanke mehi ɗi yummiraaɓe yewtata. Eltiraa hoore maa wuurirgol wano Alla faaliraa non."},{"book":"TIMOTEE 1","chapter":"4","verse":"8","text":"Ko fii eltugol ɓandu ndun ko seeɗa nafi, kono wuurirgol wano Alla faaliraa non kan no wondi e nafa e nooneeji ɗin fow, no wondi kadi e fodaari ngurndan fewndiiɗan ɗan e aroyayɗan ɗan."},{"book":"TIMOTEE 1","chapter":"4","verse":"9","text":"Ngol ko kongol haqiiqawol, handungol e jaɓeede few wano ngol woniri non."},{"book":"TIMOTEE 1","chapter":"4","verse":"10","text":"Ko wonɗen gollirde tippira, ko fii en waɗii tama'u men on e Alla Wuuruɗo on, on Dandoowo yimɓe ɓen fow, tentinii gomɗinɓe ɓen."},{"book":"TIMOTEE 1","chapter":"4","verse":"11","text":"E hino ko haanuɗaa yamirde, janna kon."},{"book":"TIMOTEE 1","chapter":"4","verse":"12","text":"Wota hay gooto yawo ma fii ko a suka, kono wonan gomɗinɓe ɓen misal e kongol e jikku e giggol e gomɗinal e laaɓal."},{"book":"TIMOTEE 1","chapter":"4","verse":"13","text":"Ɗoo e mi arude, cato e jangangol yimɓe ɓen daaluyee on, waajoɗaa ɓe, jannaa ɓe."},{"book":"TIMOTEE 1","chapter":"4","verse":"14","text":"Wota a weddito e dokkal maa ngal, ngal yeɗiranoɗaa *hiitaango ngal, fewndo ko ardotooɓe *moftal ngal *fawi juuɗe e hoore maa."},{"book":"TIMOTEE 1","chapter":"4","verse":"15","text":"Huutor, wonaa e ɗun tun, fii no golle maa ɗen ɓangirana fow."},{"book":"TIMOTEE 1","chapter":"4","verse":"16","text":"Wattaa yiila e hoore maa e ko jannataa kon e nder cataare. Ko fii si a waɗirii non, a danday hoore maa, dandaa heɗotooɓe ma ɓen."}]}