{"data":[{"book":"1 Vatesaloniki","chapter":"4","verse":"1","text":"Ponopa valongu vangu mwiwuli kufuma kwa yufwi ndambu ya ngalilu ya kumunowesha Chapanga. Nakaka, ndambu yimuvelili mukwikala nahawu. Ponopa tukuvaluva na kuvadayila kwa litawa lya Bambu Yesu mugoli finofu munu."},{"book":"1 Vatesaloniki","chapter":"4","verse":"2","text":"Nongwa muvamanya vala malaghililu yituvagayilili kwa uwesu wa Bambu Yesu."},{"book":"1 Vatesaloniki","chapter":"4","verse":"3","text":"Chapanga akudayila yumwi muvi vang'alili na muyilyepi nakamu na ngalilu ya uwoni."},{"book":"1 Vatesaloniki","chapter":"4","verse":"4","text":"Kila mundu amanyi ndambu ya kwikala na mdamundu kwa ung'alili na kutundamila,"},{"book":"1 Vatesaloniki","chapter":"4","verse":"5","text":"na vakotoo kwikala kwa dobukelu wafu ngimu vandu va milima yingi vangajila kumumanya Chapanga."},{"book":"1 Vatesaloniki","chapter":"4","verse":"6","text":"Kwanongwa ayi mundu yoyosi akotoo kumvifya awu kumbanja monga kwilata chilongu achi. Afi twavawombilili kala na kuvakayika kucha Bambu davahighi vala yivagola findu afi."},{"book":"1 Vatesaloniki","chapter":"4","verse":"7","text":"Chapanga katukema tuyikali ngalilu ya wafu ha, ila tuyikali muung'alili."},{"book":"1 Vatesaloniki","chapter":"4","verse":"8","text":"Ponopa topi, yalema mawuli ava akumlema mundu ha, ila akumlema Chapanga mweni yavagayila yumwi Mfuki waki Mng'alili."},{"book":"1 Vatesaloniki","chapter":"4","verse":"9","text":"Kwahela natilu ya kuvayandikila milandu ya kuvatama valongu venu yivajumilili. Mwaveni muwuliwa na Chapanga ndambu yimudayiliwa kwitama."},{"book":"1 Vatesaloniki","chapter":"4","verse":"10","text":"Kandi mushovilela kuvagolela nahawu valongu venu vosi Mumakedoniya yosi. Topi, valongu tukuvaluva mugoli hata nendu."},{"book":"1 Vatesaloniki","chapter":"4","verse":"11","text":"Muvi na natilu ya kwikala ngalilu yisikili, kila mundu akimbanikili filongu fyaki mweni na agoli chichuku kwa mawoku vaki mweni ngimu wumulayiliwili mwanja mtasi."},{"book":"1 Vatesaloniki","chapter":"4","verse":"12","text":"Kwa ndambu ayi damwipatili jumu ya nyanyi kwa vala yivangajila kujumila na yumwi damwidumbili ha mundu wingi."},{"book":"1 Vatesaloniki","chapter":"4","verse":"13","text":"Valongu, tukudayila mumanyi unakaka wa vala yivawonjili mbota ngulu ili mukotoo kuva na lung'ong'u kucha vandu vamonga vangajila shuvililu."},{"book":"1 Vatesaloniki","chapter":"4","verse":"14","text":"Yufwi tukujumila kucha Yesu afwili, pambeli kashukuka, ponopa yufwi tukujumila kucha Chapanga davawuyishi vala vosi yivafwili pavamjumila Yesu."},{"book":"1 Vatesaloniki","chapter":"4","verse":"15","text":"Achi chituvawula ndi ng'ulilu ya Bambu. Kucha yufwi yitusighalili vanofu, chipindi cha kwisa Bambu nakaka datuvalonguleli ha vala yivasovili kala."},{"book":"1 Vatesaloniki","chapter":"4","verse":"16","text":"Nongwa dakuvi na lishu lya lilawu lya Makungu mkomi, lishu lya limbalapi lya Chapanga na mweni Bambu dayisi. Vala yivasovili pavamjumila Kilistu davashukushiwi kuva vanofu tanila,"},{"book":"1 Vatesaloniki","chapter":"4","verse":"17","text":"pambeli yufwi yitusighalili vanofu pamu na veni datukungiwi mumafundi kumuyanga Bambu kululanga. Topi datuvi pamu na Bambu jola."},{"book":"1 Vatesaloniki","chapter":"4","verse":"18","text":"Topi, mwikoli mawoku kwa filongu afi,"}]}