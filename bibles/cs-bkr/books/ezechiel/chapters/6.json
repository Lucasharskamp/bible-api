{"data":[{"book":"Ezechiel","chapter":"6","verse":"1","text":"I stalo se ke mně slovo Hospodinovo, řkoucí:"},{"book":"Ezechiel","chapter":"6","verse":"2","text":"Synu člověčí, obrať tvář svou proti horám Izraelským, a prorokuj proti nim,"},{"book":"Ezechiel","chapter":"6","verse":"3","text":"A rci: Hory Izraelské, slyšte slovo Panovníka Hospodina: Takto praví Panovník Hospodin horám a pahrbkům, prudkým potokům a údolím: Aj, já, já uvedu na vás meč, a zkazím výsosti vaše."},{"book":"Ezechiel","chapter":"6","verse":"4","text":"A tak zpustnou oltářové vaši, a ztroskotáni budou sluneční obrazové vaši, a rozmeci zbité vaše před ukydanými bohy vašimi."},{"book":"Ezechiel","chapter":"6","verse":"5","text":"Povrhu také mrtvá těla synů Izraelských před ukydanými bohy jejich, a rozptýlím kosti vaše okolo oltářů vašich."},{"book":"Ezechiel","chapter":"6","verse":"6","text":"Kdekoli bydliti budete, města zpuštěna budou, a výsosti zpustnou. Pročež popléněni budou a zpustnou i oltářové vaši, potroskotáni budou a přestanou ukydaní bohové vaši, a sluneční obrazové vaši zpodtínáni, a tak vyhlazena budou díla vaše."},{"book":"Ezechiel","chapter":"6","verse":"7","text":"I padnou zbití u prostřed vás, a zvíte, že já jsem Hospodin."},{"book":"Ezechiel","chapter":"6","verse":"8","text":"A pozůstavím některé z vás, kteříž by ušli meče, mezi pohany, když rozptýleni budete do zemí."},{"book":"Ezechiel","chapter":"6","verse":"9","text":"I budou se rozpomínati na mne, kteříž z vás zachováni budou mezi národy, mezi něž budou zajati, že jsem kormoucen byl srdcem jejich smilným, kteréž odstoupilo ode mne, a očima jejich, kteréž smilníce, chodily za ukydanými bohy svými, a tak sami se býti hodné ošklivosti seznají pro nešlechetnosti, kteréž páchali ve všech ohavnostech svých."},{"book":"Ezechiel","chapter":"6","verse":"10","text":"A zvědí, že já jsem Hospodin, a že jsem ne nadarmo mluvil, že na ně uvedu zlé toto."},{"book":"Ezechiel","chapter":"6","verse":"11","text":"Takto praví Panovník Hospodin: Tleskni rukou svou, a dupni nohou svou, a rci: Nastojte na dům Izraelský, že pro všecky ohavnosti nejhorší mečem, hladem a morem padnouti mají."},{"book":"Ezechiel","chapter":"6","verse":"12","text":"Ten, kdož daleko bude, morem umře, a kdo blízko, mečem padne, ostatní pak a obležený hladem umře, a tak docela vyleji prchlivost svou na ně."},{"book":"Ezechiel","chapter":"6","verse":"13","text":"A zvíte, že já jsem Hospodin, když budou zbití jejich u prostřed ukydaných bohů jejich vůkol oltářů jejich, na všelikém pahrbku vysokém, na všech vrších hor, a pod všelikým dřevem zeleným, i pod všelikým dubem hustým, na kterémkoli místě obětovávali vůni libou všelikým ukydaným bohům svým."},{"book":"Ezechiel","chapter":"6","verse":"14","text":"Nebo vztáhnu ruku svou na ně, a učiním zemi tuto zpustlou, zpustlejší než poušť Diblat, po všech obydlích jejich. I zvědí, že já jsem Hospodin."}]}