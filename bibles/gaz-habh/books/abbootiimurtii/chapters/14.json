{"data":[{"book":"Abbootii Murtii","chapter":"14","verse":"1","text":"Saamsoon gara Tiimnaahitti gad buʼee durba Filisxeem tokko achitti arge."},{"book":"Abbootii Murtii","chapter":"14","verse":"2","text":"Yommuu achii deebiʼettis abbaa fi haadha isaatiin, “Ani Tiimnaahitti intala Filisxeem tokko argeeraatii na fuusisaa” jedhe."},{"book":"Abbootii Murtii","chapter":"14","verse":"3","text":"Abbaa fi haatii isaa deebisanii, “Wanni akka ati Filisxeemota dhagna hin qabanne keessaa niitii fuutu si godhu firoota kee keessaa yookaan saba keenya hunda keessaa dubartiin dhabamteetii?” jedhaniin."},{"book":"Abbootii Murtii","chapter":"14","verse":"4","text":"Abbaa fi haatii isaa akka wanni kun Waaqayyo biraa dhufe hin beekne; Waaqayyo karaa ittiin Filisxeemota dhaʼu barbaadaa tureetii. Yeroo sanatti Filisxeemonni Israaʼeloota gad qabanii bulchaa turan."},{"book":"Abbootii Murtii","chapter":"14","verse":"5","text":"Saamsoon abbaa isaatii fi haadha isaa wajjin gara Tiimnaahitti gad buʼe. Akkuma isaan iddoo dhaabaa wayinii Tiimnaahi bira gaʼaniinis leenci saafelli tokko ittanaa isatti dhufe."},{"book":"Abbootii Murtii","chapter":"14","verse":"6","text":"Hafuurri Waaqayyoos jabinaan Saamsoon irra buʼe; innis homaa of harkaa qabaachuu baatu illee akkuma nama ilmoo reʼee tokko cicciruutti leenca saafela sana ciccire. Garuu waan hojjete sana abbaa fi haadha isaatti hin himne."},{"book":"Abbootii Murtii","chapter":"14","verse":"7","text":"Ergasii gad buʼee dubartittii wajjin haasaʼe; isheenis ija isaatti tolte."},{"book":"Abbootii Murtii","chapter":"14","verse":"8","text":"Innis yeroo gabaabaa booddee yommuu ishee fuudhuuf achi deebiʼetti raqa leenca sanaa ilaaluuf of irra gara gale. Raqa leencichaa keessas tuunni kanniisaa guutee damma dammeessee ture;"},{"book":"Abbootii Murtii","chapter":"14","verse":"9","text":"dammichas harka isaatti fudhatee nyaachaa karaa isaa itti fufe. Yommuu gara abbaa fi haadha isaa dhufettis damma sana irraa isaaniif kenne; isaanis ni nyaatan. Inni garuu akka damma sana raqa leencaa keessaa fuudhe isaanitti hin himne."},{"book":"Abbootii Murtii","chapter":"14","verse":"10","text":"Ergasii abbaan isaa intalattii ilaaluuf gad buʼe; Saamsoon akkuma dargaggoonni yeroo fuudhanitti cidha godhatan sana achitti cidha qopheesse."},{"book":"Abbootii Murtii","chapter":"14","verse":"11","text":"Yommuu inni achi dhiʼaatettis isa arganii amaamota soddoma isaaf kennan."},{"book":"Abbootii Murtii","chapter":"14","verse":"12","text":"Saamsoonis akkana isaaniin jedhe; “Ani hibboo tokko isinitti nan hima; yoo isin guyyoota cidhichaa torban keessatti hiikkaa isaa argattan, ani wayyaa quncee talbaa irraa hojjetame soddomaa fi uffata kittii soddoma isiniifin kenna."},{"book":"Abbootii Murtii","chapter":"14","verse":"13","text":"Isin yoo hiikkaa isaa natti himuu dadhabdan wayyaa quncee talbaa irraa hojjetame soddomaa fi uffata kittii soddoma naa kennitu.”"},{"book":"Abbootii Murtii","chapter":"14","verse":"14","text":"Innis deebisee,"},{"book":"Abbootii Murtii","chapter":"14","verse":"15","text":"Isaanis guyyaa afuraffaatti niitii Saamsooniin, “Akka dhirsi kee hiikkaa hibboo kanaa nutti himuuf mee nuu kadhadhu; yoo kanaa achii nu siʼii fi mana abbaa keetii ibiddaan gubnaa. Ati nu saamuuf asitti nu waamtee?” jedhaniin."},{"book":"Abbootii Murtii","chapter":"14","verse":"16","text":"Niitiin Saamsoonis fuula isaa duratti booʼaa “Ati na jibbiteerta! Ati dhugumaan na hin jaallattu. Ati saba koo hibboo gaafatteerta; garuu hiikkaa isaa natti hin himne” jetteen."},{"book":"Abbootii Murtii","chapter":"14","verse":"17","text":"Isheenis guyyaa cidha sanaa torbanuu boottee isa rakkifte; innis sababii isheen ittuma fuftee boqonnaa isa dhowwiteef guyyaa torbaffaatti hiikkaa isaa isheetti hime. Isheen immoo hiikkaa hibboo sanaa saba isheetti himte."},{"book":"Abbootii Murtii","chapter":"14","verse":"18","text":"Namoonni magaalaa sanaas guyyaa torbaffaatti utuu biiftuun hin lixin,"},{"book":"Abbootii Murtii","chapter":"14","verse":"19","text":"Kana irratti Hafuurri Waaqayyoo jabinaan isa irra buʼe. Innis gara Ashqaloonitti gad buʼee namoota magaalaa keessaa soddoma ajjeese; waan isaan qabanis irraa fudhatee namoota hibboo sana hiikaniif uffata kittii kenne. Aariidhaanis gubachaa gara mana abbaa isaatti deebiʼe."},{"book":"Abbootii Murtii","chapter":"14","verse":"20","text":"Niitii Saamsoonis miinjee isaatti heerumsiisan."}]}