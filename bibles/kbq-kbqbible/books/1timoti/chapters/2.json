{"data":[{"book":"1 Timoti","chapter":"2","verse":"1","text":"Anumzamofo agihanta vazi'zana pusaza me'ne. Nunamu huta agihanta nevazita, tagri'ma tavesinia zanku antahinegeta, muse hunenteta, maka vahe zamagi erita zamaza hanigu antahigesanune."},{"book":"1 Timoti","chapter":"2","verse":"2","text":"Kini vaheku'ene maka kva krinerantaza vaheku'ene nunamuna huzmantesune, ana nehanunke'za kva huso'e nehanageta, agazone huta fruzampi Anumzamofo avu'avate'ene fatgo mani'zampi so'e huta magokepi manigahune."},{"book":"1 Timoti","chapter":"2","verse":"3","text":"E'inahu zamo'a Anumzana Tazahu ne'mofo (Savior) avufina knare nehigeno musena nehie."},{"book":"1 Timoti","chapter":"2","verse":"4","text":"Kefo zampinti tahoke he'nea ne'mo'a, maka vahe'mo'za tamage naneke antahi'za zamasimu erisazegu ave'nesie."},{"book":"1 Timoti","chapter":"2","verse":"5","text":"Na'ankure Anumzana magoke mani'ne. Anumzane, vahe'mota amu'nompina, anazanke huno amu'no nera magoke mani'ne, ana nera Krais Jisasi'e."},{"book":"1 Timoti","chapter":"2","verse":"6","text":"Tusi'a mizanteti Agra'a avufga atreteno, maka veara miza seranteno, Anumzamo'ma huhampri ante'nea kna eri ama hu'ne."},{"book":"1 Timoti","chapter":"2","verse":"7","text":"Ana zanteku huno nagrira nazeri oti'ne, Anumzamofo mono naneke zamasmi'nena antahisnagu, nazeri oti'nea aposolo ne'mo'na, nagra tamage nehuanki havigea nosue. Zamufaga taga osu vahe (gentiles) rempi huzminena zamentinti hu'za tamage nanekea antahihogu huama nehue."},{"book":"1 Timoti","chapter":"2","verse":"8","text":"E'ina hu'negu nagri'ma nave'nesiana hakare'a kumate vene'nemo'za, ruotage zamazana antesga hu'za nunamuna nehu'za, fra vazi'za ke hakare osiho."},{"book":"1 Timoti","chapter":"2","verse":"9","text":"Hagi nagri'ma navesiana, a'nemo'za fatgo huza kukena nehu'za, zamavasesema hanafina vahe'mo'za kezmasane hu'zana nosuza, zamanu zamazoka hane'zane, golire trohunte'naza avasase zane, hage rimpinti zane (pearl), marerisa kukena osiho."},{"book":"1 Timoti","chapter":"2","verse":"10","text":"Hu'neanagi Anumzamofo amage' nentonema hanaza a'nemo'za, knare avu'ava nehu'za, ana avu'avateti knare avasese hiaza hu'za hugahaze."},{"book":"1 Timoti","chapter":"2","verse":"11","text":"A'mo'a akohe'no rempi humisia ke erizafa nehuno, ke amage' anteno, agazone huno manigahie."},{"book":"1 Timoti","chapter":"2","verse":"12","text":"Hu'neanagi nagra a'nemo'za vene'nea rempi huzmi zankuro, kva mani'zankura navenosie. E'igu agazone hu'za manisanaze."},{"book":"1 Timoti","chapter":"2","verse":"13","text":"Na'ankure koteno ve Adamu tro huteno, henka'a ara, Ivina tro hu'ne."},{"book":"1 Timoti","chapter":"2","verse":"14","text":"Adamuntera revatga zana fore osu'ne, hagi a'mofo revatga higeno, kumi'pina traka hu'ne."},{"book":"1 Timoti","chapter":"2","verse":"15","text":"Hu'neanagi a'nemo'za mofavrema kase nezmante'za, zamentinti nehu'za, ovesinte avesinte nehu'za, mani ruotage hu'za nemani'za, zamagu'ane zamagi'ene, kva hanaza zamo knare mani'zana erigahaze."}]}