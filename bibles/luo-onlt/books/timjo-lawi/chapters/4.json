{"data":[{"book":"Tim Jo-Lawi","chapter":"4","verse":"1","text":"Jehova Nyasaye nowacho ne Musa niya,"},{"book":"Tim Jo-Lawi","chapter":"4","verse":"2","text":"“Wachne jo-Israel ni, ‘Magi e chike mabiro mako ngʼato ka odonjo e richo ka ok ongʼeyo kendo otimo gima chik Jehova Nyasaye okwero:"},{"book":"Tim Jo-Lawi","chapter":"4","verse":"3","text":"“ ‘Ka jadolo mowal oketho mi omiyo joga obedo mogak, to ochune ni nyaka ochiw ni Jehova Nyasaye nyarwath maonge songa kendo otim-go misango mar golo richo, ne richo mosetimono."},{"book":"Tim Jo-Lawi","chapter":"4","verse":"4","text":"To nyaka ochiw rwadhno e dho Hemb Romo e nyim Jehova Nyasaye. Kendo oyie lwete e wiye mi oyangʼe e nyim Jehova Nyasaye."},{"book":"Tim Jo-Lawi","chapter":"4","verse":"5","text":"Eka jadolo mowal nokaw remb rwadhno moko, mi nokele e Hemb Romo."},{"book":"Tim Jo-Lawi","chapter":"4","verse":"6","text":"Kendo enolut lwete ei remono, mi okir moko nyadibiriyo e nyim pasia mar kama ler mar lemo mar Jehova Nyasaye."},{"book":"Tim Jo-Lawi","chapter":"4","verse":"7","text":"Bangʼ mano jadolono nomien remo moko e tunge kendo mar misango miwangʼoe ubani e nyim Jehova Nyasaye manie Hemb Romo. To remb rwadhno modongʼ nopuki e tiend kendo mitimoe misango miwangʼo pep manie dho Hemb Romo."},{"book":"Tim Jo-Lawi","chapter":"4","verse":"8","text":"To boche duto mogol kuom rwath mochiw kaka misango mar golo richo noket tenge gi boche moumo jamb-ich kod boche mamoko molwore,"},{"book":"Tim Jo-Lawi","chapter":"4","verse":"9","text":"kaachiel gi nyiroke gi boche mogawogi manie bath oguro kod jwala mabor manie wi chuny kod nyiroke,"},{"book":"Tim Jo-Lawi","chapter":"4","verse":"10","text":"mago duto noket tenge mana kaka iketo boche mogol kuom rwedhi mitimogo misengini mag lalruok. Eka jadolo nowangʼ-gi pep ewi kendo mar misango miwangʼo pep."},{"book":"Tim Jo-Lawi","chapter":"4","verse":"11","text":"Pien nyarwadhno gi ringe duto, kaachiel gi wiye kod tiendene, jamb-iye kod wen,"},{"book":"Tim Jo-Lawi","chapter":"4","verse":"12","text":"ma tiende ni nyarwadhno duto, notingʼ kendo noter oko mar pacho kama ler ma en kama oket tenge ne puko buch kendo mar misango, kendo mondo owangʼe kanyo pep gi mach mar yien ewi pidh buruno."},{"book":"Tim Jo-Lawi","chapter":"4","verse":"13","text":"“ ‘Ka oganda mar jo-Israel duto otimo richo ka ok gingʼeyo maponi gitimo gimoro ma chik Jehova Nyasaye okwero, kata obedo ni gikia, to gin joricho."},{"book":"Tim Jo-Lawi","chapter":"4","verse":"14","text":"Ka achien richono ofwenyore, to nyaka gichiw nyarwath mitimogo misango mar golo richo, kendo gikel nyarwath e nyim Hemb Romo."},{"book":"Tim Jo-Lawi","chapter":"4","verse":"15","text":"Jodong oganda mar Israel noket lwetgi ewi nyarwadhno e nyim Jehova Nyasaye kendo enoyangʼe mana kanyo."},{"book":"Tim Jo-Lawi","chapter":"4","verse":"16","text":"Jadolo mowal to nokaw remo moko mag rwadhno kendo nokel ei Hemb Romo."},{"book":"Tim Jo-Lawi","chapter":"4","verse":"17","text":"Nolut lith lwete ei remono, mi nokire nyadibiriyo e nyim pasia mar kama ler mar Jehova Nyasaye."},{"book":"Tim Jo-Lawi","chapter":"4","verse":"18","text":"Bangʼ mano to mondo omien remo moko e tunge kendo mar misango manie nyim Jehova Nyasaye ei Hemb Romo. To remo modongʼ nopuki e tiend kendo mar misango miwangʼo pep manie dho Hemb Romo."},{"book":"Tim Jo-Lawi","chapter":"4","verse":"19","text":"Nokaw boche duto mi nowangʼ-gi ewi kendo mar misango,"},{"book":"Tim Jo-Lawi","chapter":"4","verse":"20","text":"kendo nochiw rwadhno mana kaka nochiwo rwath mitimogo misango mar golo richo. Kamano e kaka jadolo nopwodhnigi kethogi mi nowenegi."},{"book":"Tim Jo-Lawi","chapter":"4","verse":"21","text":"“ ‘Eka enogol nyarwadhno oko mar kambi mi ochiwe kaka misango miwangʼo mana kaka mochiwo mokwongo-cha. Mano en misango mar golo richo ni oganda."},{"book":"Tim Jo-Lawi","chapter":"4","verse":"22","text":"“ ‘Ka jatelo moro odonjo e richo ka ok ongʼeyo kendo otimo gima chik ma Jehova Nyasaye ma Nyasache okwero to obedo jaketho."},{"book":"Tim Jo-Lawi","chapter":"4","verse":"23","text":"To ka onyise kit richo ma osetimo, to nyaka okel nywok maonge songa mondo otimnego misango kuom ketho chik."},{"book":"Tim Jo-Lawi","chapter":"4","verse":"24","text":"Enoket lwete ewi chiayono, kendo enoyangʼe kama itimoe misango miwangʼo pep e nyim Jehova Nyasaye. En misango mar golo richo."},{"book":"Tim Jo-Lawi","chapter":"4","verse":"25","text":"Eka jadolo nokaw remo moko mar golo richo gi lith lwete mi nomiene e tunge kendo mar misango miwangʼo pep, eka bangʼe remo duto modongʼ to nopuk e tiend kendo mar misango."},{"book":"Tim Jo-Lawi","chapter":"4","verse":"26","text":"Nowangʼ boche duto ewi kendo mar misango kaka nowangʼo mo mar misango mar lalruok. Kamano e kaka jadolo nopwodh ketho mar ngʼatno kendo nowene richone."},{"book":"Tim Jo-Lawi","chapter":"4","verse":"27","text":"“ ‘Ka ngʼato moro ei oganda odonjo e richo ka ok ongʼeyo kendo otimo gima chik Jehova Nyasaye ok oyiego, to en jaketho."},{"book":"Tim Jo-Lawi","chapter":"4","verse":"28","text":"To ka onyise kit richo ma osetimo to nyaka okel diel maonge songa mondo otimnego misango kuom ketho chik."},{"book":"Tim Jo-Lawi","chapter":"4","verse":"29","text":"Enoket lwete ewi chiayono mitimogo misango mar golo richo, kendo enoyangʼe kama itimoe misango miwangʼo pep."},{"book":"Tim Jo-Lawi","chapter":"4","verse":"30","text":"Eka jadolo nokaw remo moko gi lith lwete kendo nomiene tunge kendo mar misango miwangʼo pep, eka remo modongʼ to nopuki e tiend kendo mar misango."},{"book":"Tim Jo-Lawi","chapter":"4","verse":"31","text":"Nowangʼ boche duto ewi kendo mar misango mana kaka nowangʼo mo mar misango mar lalruok ma en tik madungʼ tik mangʼwe ngʼar ni Jehova Nyasaye. Kamano e kaka jadolo nopwodh ketho mar ngʼatno kendo nowene richone."},{"book":"Tim Jo-Lawi","chapter":"4","verse":"32","text":"“ ‘To ka ngʼato ochiwo rombo mondo otim-go misango mar golo richo, to nyaka obed mana rombo maonge songa."},{"book":"Tim Jo-Lawi","chapter":"4","verse":"33","text":"Enoket lwete ewi chiayono, kendo enoyangʼe kaka misango mar golo richo kama itimoe misango miwangʼo pep."},{"book":"Tim Jo-Lawi","chapter":"4","verse":"34","text":"Eka jadolo nokaw remo moko mar misango mar golo richo gi lith lwete kendo nomiene tunge kendo mar misango miwangʼo pep, eka remo duto modongʼ to nopukie tiend kendo mar misango miwangʼo."},{"book":"Tim Jo-Lawi","chapter":"4","verse":"35","text":"Nowangʼ boche duto kendo nowangʼ-gi ewi kendo mar misango mana kaka iwangʼo mo mar rombo mar lalruok, kendo jadolo nowangʼ bochego ewi misengini miwangʼo ni Jehova Nyasaye gi mach. Kamano e kaka jadolo nopwodh ketho mar ngʼatno kendo nowene richone."}]}