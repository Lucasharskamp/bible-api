{"data":[{"book":"הבשורה על-פי מתי","chapter":"14","verse":"1","text":"כאשר שמע הורדוס (שר הרובע של המדינה) על ישוע,"},{"book":"הבשורה על-פי מתי","chapter":"14","verse":"2","text":"אמר לאנשיו: ”אין ספק שהאיש הזה הוא יוחנן המטביל! יוחנן קם לתחייה, ולכן הוא מסוגל לחולל את כל הנסים האלה.“"},{"book":"הבשורה על-פי מתי","chapter":"14","verse":"3","text":"הורדוס אמר דברים אלה משום שזמן מה קודם לכן אסר את יוחנן וכבל אותו בכלא, על־פי דרישת אשתו הורודיה שהייתה בעבר אשת אחיו פיליפוס,"},{"book":"הבשורה על-פי מתי","chapter":"14","verse":"4","text":"משום שיוחנן אמר להורדוס שאסור לו להתחתן אתה."},{"book":"הבשורה על-פי מתי","chapter":"14","verse":"5","text":"הורדוס רצה להרוג את יוחנן, אולם פחד ממהומות ומרידות, כי העם חשב את יוחנן לנביא."},{"book":"הבשורה על-פי מתי","chapter":"14","verse":"6","text":"אולם במסיבת יום הולדתו של הורדוס רקדה לפניו בת הורודיה ריקוד שמצא־חן בעיניו מאוד,"},{"book":"הבשורה על-פי מתי","chapter":"14","verse":"7","text":"והוא הבטיח בשבועה לתת לה כל מה שתרצה."},{"book":"הבשורה על-פי מתי","chapter":"14","verse":"8","text":"לפי דרישת אמה ביקשה הנערה שיביאו לפניה על מגש את ראשו של יוחנן המטביל."},{"book":"הבשורה על-פי מתי","chapter":"14","verse":"9","text":"המלך הצטער, אולם לא רצה להפר את שבועתו, ולא רצה לאבד את יוקרתו בעיני אורחיו. משום כך נתן הורדוס את ההוראות הדרושות,"},{"book":"הבשורה על-פי מתי","chapter":"14","verse":"10","text":"וראשו של יוחנן נכרת בבית הסוהר"},{"book":"הבשורה על-פי מתי","chapter":"14","verse":"11","text":"והובא על מגש לבתה של הורודיה, אשר נתנה אותו לאמה."},{"book":"הבשורה על-פי מתי","chapter":"14","verse":"12","text":"תלמידי יוחנן באו וביקשו את גופתו, ולאחר שקברו אותו הלכו לישוע וסיפרו לו מה שקרה."},{"book":"הבשורה על-פי מתי","chapter":"14","verse":"13","text":"כששמע ישוע מה שקרה, הפליג לבדו בסירה למקום מבודד, אולם ההמונים גילו אותו, ולכן עזבו את כפריהם והלכו אחריו לאורך חוף הים."},{"book":"הבשורה על-פי מתי","chapter":"14","verse":"14","text":"ישוע ירד מהסירה, וכשראה את האנשים הרבים שחיכו לו, ריחם עליהם וריפא את החולים שביניהם."},{"book":"הבשורה על-פי מתי","chapter":"14","verse":"15","text":"לפנות ערב ניגשו אליו תלמידיו ואמרו: ”אמור לכל האנשים האלה שילכו לקנות אוכל בכפרים שבאזור, כי השעה מאוחרת ובמקום השומם הזה אין מה לאכול.“"},{"book":"הבשורה על-פי מתי","chapter":"14","verse":"16","text":"אולם ישוע השיב להם: ”אין צורך. אתם תאכילו אותם.“"},{"book":"הבשורה על-פי מתי","chapter":"14","verse":"17","text":"”מה?“ קראו התלמידים בתמיהה. ”יש לנו רק חמש ככרות לחם ושני דגים.“"},{"book":"הבשורה על-פי מתי","chapter":"14","verse":"18","text":"”הביאו אותם לכאן“, הורה ישוע."},{"book":"הבשורה על-פי מתי","chapter":"14","verse":"19","text":"הוא ציווה על האנשים לשבת על הדשא, לאחר מכן לקח את חמש ככרות הלחם ואת שני הדגים, הביט לשמים, ביקש מאלוהים שיברך את האוכל, פרס את הלחם ונתן לתלמידיו שיחלקו לעם."},{"book":"הבשורה על-פי מתי","chapter":"14","verse":"20","text":"כולם אכלו עד ששבעו, וכשאספו לבסוף את הפירורים שנשארו, מילאו שנים־עשר סלים."},{"book":"הבשורה על-פי מתי","chapter":"14","verse":"21","text":"באותו ערב היו שם כחמשת־אלפים גברים מלבד הנשים והילדים!"},{"book":"הבשורה על-פי מתי","chapter":"14","verse":"22","text":"לאחר מכן אמר ישוע לתלמידיו להיכנס לסירה ולחצות את הים, בעוד שהוא עצמו נשאר להיפרד מהקהל ולפזר אותם הביתה."},{"book":"הבשורה על-פי מתי","chapter":"14","verse":"23-24","text":"לאחר ששלח ישוע את האנשים עלה על גבעה להתפלל. עם רדת הלילה, כשהתלמידים היו בסירה וישוע היה לבדו על החוף, פרצה סערה עזה והתלמידים נאבקו נגד הרוח החזקה והגלים הגבוהים."},{"book":"הבשורה על-פי מתי","chapter":"14","verse":"25","text":"בערך בשעה ארבע לפנות בוקר בא ישוע לקראתם, כשהוא פוסע על־פני המים."},{"book":"הבשורה על-פי מתי","chapter":"14","verse":"26","text":"התלמידים המבוהלים צעקו מפחד, כי חשבו שהוא רוח רפאים."},{"book":"הבשורה על-פי מתי","chapter":"14","verse":"27","text":"ישוע דיבר אליהם מיד והרגיע אותם: ”אל תפחדו, זה אני!“"},{"book":"הבשורה על-פי מתי","chapter":"14","verse":"28","text":"”אדון, אם זה באמת אתה,“ קרא אליו שמעון פטרוס, ”צווה עלי ללכת לקראתך על־פני המים!“"},{"book":"הבשורה על-פי מתי","chapter":"14","verse":"29","text":"”בסדר“, ענה ישוע. ”בוא!“ ופטרוס ירד מן הסירה והחל ללכת על־פני המים לקראת ישוע."},{"book":"הבשורה על-פי מתי","chapter":"14","verse":"30","text":"אולם כשהביט פטרוס בגלים הגבוהים שסבבוהו נבהל והחל לטבוע. ”הצל אותי, אדון!“ צעק פטרוס."},{"book":"הבשורה על-פי מתי","chapter":"14","verse":"31","text":"מיד הושיט ישוע את ידו וחילץ את פטרוס. ”חסר־אמונה אתה!“ הוכיח אותו ישוע. ”מדוע פקפקת?“"},{"book":"הבשורה על-פי מתי","chapter":"14","verse":"32","text":"כשעלו ישוע ופטרוס לסירה פסקה הרוח."},{"book":"הבשורה על-פי מתי","chapter":"14","verse":"33","text":"התלמידים האחרים ישבו שם המומים ונדהמים. ”אתה באמת בן האלוהים!“ קראו."},{"book":"הבשורה על-פי מתי","chapter":"14","verse":"34","text":"הם המשיכו בדרכם ועגנו בחוף גניסרת."},{"book":"הבשורה על-פי מתי","chapter":"14","verse":"35","text":"אנשי המקום הכירו אותו מיד, והפיצו את דבר בואו בכל האזור. תוך זמן קצר הובאו אליו חולים רבים כדי שירפא אותם."},{"book":"הבשורה על-פי מתי","chapter":"14","verse":"36","text":"החולים ביקשו מישוע שירשה להם רק לגעת בכנף בגדו, וכל מי שנגע בו נרפא."}]}