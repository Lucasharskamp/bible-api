{"data":[{"book":"اعداد","chapter":"13","verse":"1","text":"خداوند به موسی فرمود:"},{"book":"اعداد","chapter":"13","verse":"2","text":"«افرادی به سرزمین کنعان که می‌خواهم آن را به قوم اسرائیل بدهم بفرست تا آن را بررسی کنند. از هر قبیله یک رهبر بفرست.»"},{"book":"اعداد","chapter":"13","verse":"3-15","text":"(در آن موقع بنی‌اسرائیل در صحرای فاران اردو زده بودند.) موسی طبق دستور خداوند عمل کرده، این دوازده رهبر را به سرزمین کنعان فرستاد."},{"book":"اعداد","chapter":"13","verse":"16","text":"این بود نامهای کسانی که موسی برای بررسی سرزمین کنعان فرستاد. در همین موقع بود که موسی اسم هوشع را به یوشع13‏:16 «هوشع» یعنی «نجات»، و «یوشع» یعنی «خداوند نجات است». تغییر داد."},{"book":"اعداد","chapter":"13","verse":"17","text":"هنگامی که موسی آنها را برای بررسی سرزمین کنعان فرستاد، به ایشان گفت: «از اینجا به سمت شمال بروید و از صحرای نِگِب گذشته، خود را به سرزمین کوهستانی برسانید،"},{"book":"اعداد","chapter":"13","verse":"18","text":"و ببینید وضعیت سرزمین موعود چگونه است و مردمی که در آنجا ساکنند، چگونه‌اند قوی هستند یا ضعیف؟ بسیارند یا کم؟"},{"book":"اعداد","chapter":"13","verse":"19","text":"زمینشان حاصلخیز است یا نه؟ شهرهایشان چگونه‌اند، حصار دارند یا بی‌حصارند؟"},{"book":"اعداد","chapter":"13","verse":"20","text":"زمینشان بارور است یا بایر؟ در آنجا درخت زیاد است یا کم؟ هراس به خود راه ندهید و مقداری از محصولات آنجا را به عنوان نمونه با خود بیاورید.» (آن موقع فصل نوبر انگور بود.)"},{"book":"اعداد","chapter":"13","verse":"21","text":"پس ایشان رفته، وضع زمین را از بیابان صین تا رحوب نزدیک گذرگاه حمات بررسی کردند."},{"book":"اعداد","chapter":"13","verse":"22","text":"در مسیر خود به سوی شمال، اول از صحرای نگب گذشته، به حبرون رسیدند. در آنجا قبایل اخیمان، شیشای و تلمای را که از نسل عناق بودند دیدند. (حبرون هفت سال قبل از صوعن13‏:22 صوعن در سال ۱۷۰۰ ق.م. بنا شده بود. مصر، بنا شده بود.)"},{"book":"اعداد","chapter":"13","verse":"23","text":"سپس به جایی رسیدند که امروزه به درهٔ اشکول معروف است و در آنجا یک خوشه انگور چیدند و با خود آوردند. این خوشهٔ انگور به قدری بزرگ بود که آن را به چوبی آویخته دو نفر آن را حمل می‌کردند! مقداری انار و انجیر نیز برای نمونه با خود آوردند."},{"book":"اعداد","chapter":"13","verse":"24","text":"آن دره به سبب آن خوشهٔ انگوری که چیده شده بود اشکول (یعنی «خوشه») نامیده شد."},{"book":"اعداد","chapter":"13","verse":"25","text":"پس از چهل روز ایشان از مأموریت خود بازگشتند."},{"book":"اعداد","chapter":"13","verse":"26","text":"آنان به موسی، هارون و تمام قوم اسرائیل که در قادش واقع در صحرای فاران بودند، از وضعیت آنجا گزارش داده، میوه‌هایی را هم که با خود آورده بودند به آنها نشان دادند."},{"book":"اعداد","chapter":"13","verse":"27","text":"گزارش ایشان از این قرار بود: «به سرزمینی که ما را جهت بررسی آن فرستادی، رفتیم، سرزمینی است حاصلخیز که شیر و عسل در آن جاری است. این هم میوه‌هایی است که با خود آورده‌ایم."},{"book":"اعداد","chapter":"13","verse":"28","text":"اما ساکنان آنجا خیلی قوی هستند و شهرهایشان حصاردار و بسیار بزرگ است. از این گذشته غولهای عناقی را هم در آنجا دیدیم."},{"book":"اعداد","chapter":"13","verse":"29","text":"عمالیقی‌ها در صحرای نگب، حیتی‌ها و یبوسی‌ها و اموری‌ها در نقاط کوهستانی، و کنعانی‌ها در ساحل دریای مدیترانه و کنارهٔ رود اردن سکونت دارند.»"},{"book":"اعداد","chapter":"13","verse":"30","text":"کالیب، بنی‌اسرائیل را که در حضور موسی ایستاده بودند ساکت کرده، گفت: «بیایید بی‌درنگ هجوم ببریم و آنجا را تصرف کنیم، چون می‌توانیم آن را فتح نماییم.»"},{"book":"اعداد","chapter":"13","verse":"31","text":"اما همراهان کالیب گفتند: «ما از عهدهٔ این اقوام نیرومند بر نمی‌آییم، چون از ما قویترند.»"},{"book":"اعداد","chapter":"13","verse":"32","text":"بنابراین، گزارش آنها منفی و حاکی از آن بود که آن سرزمین آنها را از پای در خواهد آورد. آنها گفتند: «اهالی آنجا قوی هیکل هستند."},{"book":"اعداد","chapter":"13","verse":"33","text":"ما در آنجا مردمانی غول‌پیکر13‏:33 عبری: «ما در آنجا نِفیلییان…» از نسل عناقیم دیدیم. چنان قد بلندی داشتند که ما در برابرشان همچون ملخ بودیم.»"}]}