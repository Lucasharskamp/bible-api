{"data":[{"book":"Ivan","chapter":"17","verse":"1","text":"Pošto je Isus sve to rekao, pogleda prema nebu i nastavi:"},{"book":"Ivan","chapter":"17","verse":"2","text":"Jer ti si mu dao vlast nad svim ljudima na zemlji. On daje vječni život svakomu koga si mu ti dao."},{"book":"Ivan","chapter":"17","verse":"3","text":"A vječni život jest spoznati tebe, jedinoga, istinitoga Boga, i Isusa Krista, koga si ti poslao."},{"book":"Ivan","chapter":"17","verse":"4","text":"Pronio sam tvoju slavu ovdje na zemlji čineći sve što si mi rekao da učinim."},{"book":"Ivan","chapter":"17","verse":"5","text":"A sada ti mene, Oče, proslavi slavom koju sam dijelio s tobom prije postanka svijeta."},{"book":"Ivan","chapter":"17","verse":"6","text":"Ovim sam ljudima rekao sve o tebi. Bili su u svijetu, ali ti si mi ih dao. Zapravo su oduvijek i bili tvoji, ali dao si ih meni i poslušali su tvoje riječi."},{"book":"Ivan","chapter":"17","verse":"7","text":"Sad su spoznali da je sve što imam od tebe"},{"book":"Ivan","chapter":"17","verse":"8","text":"jer sam im prenio riječi koje si mi dao. Prihvatili su ih, pa tako sigurno znaju da sam izišao od tebe i vjeruju da si me ti poslao."},{"book":"Ivan","chapter":"17","verse":"9","text":"Moja molitva nije za svijet, već za one koje si mi dao jer tebi pripadaju."},{"book":"Ivan","chapter":"17","verse":"10","text":"Svi oni koji su moji pripadaju tebi, i svi koji su tvoji pripadaju meni. U njima sam se proslavio."},{"book":"Ivan","chapter":"17","verse":"11","text":"Sad odlazim s ovog svijeta, ostavljam ih i idem tebi. Sveti Oče, brini se za njih i dalje, očuvaj sve one koje si mi dao u svojem imenu da budu sjedinjeni baš kao i mi."},{"book":"Ivan","chapter":"17","verse":"12","text":"Dok sam bio s njima, očuvao sam u tvojem imenu sve one koje si mi dao. Čuvao sam ih da nijedan osim sina pogibli ne propadne da se obistini proročanstvo iz Svetoga pisma."},{"book":"Ivan","chapter":"17","verse":"13","text":"A sada idem tebi. Ovo govorim dok sam u svijetu kako bi oni u sebi imali moju radost u svoj punini."},{"book":"Ivan","chapter":"17","verse":"14","text":"Dao sam im tvoju riječ, a svijet ih je zamrzio jer ne pripadaju svijetu, baš kao ni ja."},{"book":"Ivan","chapter":"17","verse":"15","text":"Ne molim te da ih uzmeš sa svijeta, već da ih očuvaš od zla."},{"book":"Ivan","chapter":"17","verse":"16","text":"Nisu više od ovoga svijeta, kao što ni ja nisam od svijeta."},{"book":"Ivan","chapter":"17","verse":"17","text":"Posveti ih istinom; tvoje su riječi istina."},{"book":"Ivan","chapter":"17","verse":"18","text":"Kao što si mene poslao u svijet, tako i ja njih šaljem."},{"book":"Ivan","chapter":"17","verse":"19","text":"I ja se posvećujem za njih da i oni budu posvećeni istinom."},{"book":"Ivan","chapter":"17","verse":"20","text":"Ne molim te samo za ove nego i za sve koji će povjerovati u mene zbog njihova svjedočanstva."},{"book":"Ivan","chapter":"17","verse":"21","text":"Moja je molitva za sve njih da budu jedno, baš kao što smo ti i ja, Oče, ti u meni i ja u tebi, neka tako i oni budu jedno u nama da svijet povjeruje da si me ti poslao."},{"book":"Ivan","chapter":"17","verse":"22","text":"Ja sam im dao slavu koju si mi ti dao; da budu jedno kao što smo i mi—"},{"book":"Ivan","chapter":"17","verse":"23","text":"ja u njima, a ti u meni, da budu savršeno jedno. Tako će svijet spoznati da si me ti poslao i shvatiti da ih voliš kao što voliš mene."},{"book":"Ivan","chapter":"17","verse":"24","text":"Oče, želim da budu sa mnom—svi koje si mi dao—neka gledaju moju slavu koju si mi dao jer si me volio još prije postanka svijeta!"},{"book":"Ivan","chapter":"17","verse":"25","text":"Pravedni Oče, svijet te ne poznaje, ali ja te poznajem. I ovi su učenici spoznali da si me ti poslao."},{"book":"Ivan","chapter":"17","verse":"26","text":"Njima sam otkrio tebe i dalje ću te objavljivati da žarka ljubav kojom mene voliš bude u njima i da ja budem u njima!”"}]}