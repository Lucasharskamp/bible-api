{"data":[{"book":"ПСАЛТЫР","chapter":"90","verse":"1","text":"Пахвальная песьня Давідава. Хто жыве пад аслонаю Ўсявышняга, той пакоіцца ў засені Ўсемагутнага,"},{"book":"ПСАЛТЫР","chapter":"90","verse":"2","text":"кажа Госпаду: прыстанішча мне і Заступніку мой, Божа мой, на Цябе спадзяюся!"},{"book":"ПСАЛТЫР","chapter":"90","verse":"3","text":"Ён цябе вызваліць зь сетак лаўца, ад пагібельнай пошасьці;"},{"book":"ПСАЛТЫР","chapter":"90","verse":"4","text":"пер'ем Сваім Ён цябе ўзасьціць, і пад крыльлем ягоным убясьпечышся; шчыт і аслона - ісьціна Ягоная."},{"book":"ПСАЛТЫР","chapter":"90","verse":"5","text":"Не збаішся страху начнога, ні стралы, што ўдзень пралятае,"},{"book":"ПСАЛТЫР","chapter":"90","verse":"6","text":"ні пошасьці, што ў цемры ходзіць, ані пошасьці, што нішчыць апоўдні."},{"book":"ПСАЛТЫР","chapter":"90","verse":"7","text":"Упадзе тысяча побач з табою, і дзесяць тысяч праваруч ад цябе; але да цябе не наблізіцца:"},{"book":"ПСАЛТЫР","chapter":"90","verse":"8","text":"толькі глядзецьмеш вачыма тваімі і ўбачыш помсту бязбожнікам."},{"book":"ПСАЛТЫР","chapter":"90","verse":"9","text":"Бо сказаў Ты: Гасподзь - надзея мая; Усявышняга выбраў ты прыстанішчам тваім;"},{"book":"ПСАЛТЫР","chapter":"90","verse":"10","text":"ліха цябе не спаткае, і пошасьць жытла твайго не зачэпіць;"},{"book":"ПСАЛТЫР","chapter":"90","verse":"11","text":"бо анёлам Сваім наказвае пра цябе - ахоўваць цябе на ўсіх дарогах тваіх,"},{"book":"ПСАЛТЫР","chapter":"90","verse":"12","text":"і на руках цябе панясуць, каб не спатыкнуўся ты аб камень нагою тваёю;"},{"book":"ПСАЛТЫР","chapter":"90","verse":"13","text":"на асьпіда і васіліска наступіш і патопчаш ільва і дракона."},{"book":"ПСАЛТЫР","chapter":"90","verse":"14","text":"«За тое, што ён палюбіў Мяне, уратую яго; абараню яго, бо ён спазнаў імя Маё."},{"book":"ПСАЛТЫР","chapter":"90","verse":"15","text":"Пакліча Мяне і пачую яго: зь ім Я ў жалобе, вызвалю яго, і праслаўлю яго;"},{"book":"ПСАЛТЫР","chapter":"90","verse":"16","text":"даўжынёю дзён напоўню яго, і пакажу яму выратаваньне Маё»."}]}