{"data":[{"book":"मत्ती","chapter":"27","verse":"1","text":"जब सबेरे भयी त सब मुख्य याजकों अऊर बुजूर्गों लोगों न यीशु ख मार डालन की योजना बनायी।"},{"book":"मत्ती","chapter":"27","verse":"2","text":"उन्न ओख बान्ध्यो अऊर ले जाय क पिलातुस शासक को हाथ म सौंप दियो।"},{"book":"मत्ती","chapter":"27","verse":"3","text":"जब ओको सौंपन वालो यहूदा न देख्यो कि ऊ दोषी ठहरायो गयो हय त ऊ पछतायो अऊर हि तीस चांदी को सिक्का मुख्य याजकों अऊर बुजूर्गों को जवर वापस देन गयो"},{"book":"मत्ती","chapter":"27","verse":"4","text":"अऊर कह्यो, “मय न निर्दोष ख मारन लायी सौंप क पाप करयो हय!”"},{"book":"मत्ती","chapter":"27","verse":"5","text":"तब ऊ उन सिक्का ख मन्दिर म फेक क चली गयो, अऊर जाय क अपनो आप ख फासी दे दियो।"},{"book":"मत्ती","chapter":"27","verse":"6","text":"मुख्य याजकों न उन सिक्का ले क कह्यो, “इन्क, भण्डार म रखनो ठीक नहाय, कहालीकि यो खून को दाम आय।”"},{"book":"मत्ती","chapter":"27","verse":"7","text":"येकोलायी उन्न सलाह कर क् उन सिक्का सी परदेशियों को गाड़्यो जान लायी कुम्हार को खेत ले लियो।"},{"book":"मत्ती","chapter":"27","verse":"8","text":"यो वजह ऊ खेत अज तक खून को खेत कहलावय हय।"},{"book":"मत्ती","chapter":"27","verse":"9","text":"तब जो वचन यिर्मयाह भविष्यवक्ता सी कह्यो गयो होतो ऊ पूरो भयो: “उन्न हि तीस सिक्का यानेकि ऊ ठहरायो हुयो कीमत ख जेक इस्राएल की सन्तान म सी कितनो न सम्मति सी ठहरायो होतो ऊ ले लियो,"},{"book":"मत्ती","chapter":"27","verse":"10","text":"अऊर जसो प्रभु न मोख आज्ञा दियो होतो वसोच उन्ख कुम्हार को खेत ख मोल म ले लियो।”"},{"book":"मत्ती","chapter":"27","verse":"11","text":"जब यीशु रोमन शासक को आगु खड़ो होतो त शासक न ओको सी पुच्छ्यो, “का तय यहूदियों को राजा आय?”"},{"book":"मत्ती","chapter":"27","verse":"12","text":"जब मुख्य याजक अऊर बुजूर्ग ओको पर दोष लगाय रह्यो होतो, त यीशु न कुछ उत्तर नहीं दियो।"},{"book":"मत्ती","chapter":"27","verse":"13","text":"येको पर पिलातुस न ओको सी कह्यो, “का तय नहीं सुनय कि यो तोरो विरोध म कितनी गवाही दे रह्यो हय?”"},{"book":"मत्ती","chapter":"27","verse":"14","text":"पर यीशु न ओख एक बात को भी उत्तर नहीं दियो, यहां तक कि शासक ख बड़ो आश्चर्य भयो।"},{"book":"मत्ती","chapter":"27","verse":"15","text":"शासक की यो रीति होती कि ऊ पर्व म लोगों लायी कोयी एक बन्दी ख जेक हि चाहत होतो, छोड़ देत होतो।"},{"book":"मत्ती","chapter":"27","verse":"16","text":"ऊ समय उन्को इत बरअब्बा नाम को एक बदनाम आदमी बन्दी होतो।"},{"book":"मत्ती","chapter":"27","verse":"17","text":"येकोलायी जब हि जमा भयो, त पिलातुस न उन्को सी कह्यो, “तुम कौन्क चाहवय हय कि मय तुम्हरो लायी छोड़ देऊ? बरअब्बा ख, यां यीशु ख जो मसीह कहलावय हय?”"},{"book":"मत्ती","chapter":"27","verse":"18","text":"कहालीकि ऊ जानत होतो कि उन्न ओख धोका सी पकड़वायो हय।"},{"book":"मत्ती","chapter":"27","verse":"19","text":"जब पिलातुस न्याय कि गद्दी पर बैठ्यो हुयो होतो त ओकी पत्नी न ओख कह्यो, “तय ऊ सच्चो को मामला म हाथ मत डालजो, कहालीकि मय न अज सपनो म ओको वजह बहुत दु:ख उठायो हय।”"},{"book":"मत्ती","chapter":"27","verse":"20","text":"मुख्य याजकों अऊर बुजूर्गों लोगों न पिलातुस ख बहकायो कि हि बरअब्बा ख मांग ले, अऊर यीशु को नाश करायो।"},{"book":"मत्ती","chapter":"27","verse":"21","text":"लेकिन पिलातुस न भीड़ सी पुच्छ्यो, “तुम इन दोयी म सी कौन्सो चाहवय हय कि मय तुम्हरो लायी फुकट म छोड़ देऊ?”"},{"book":"मत्ती","chapter":"27","verse":"22","text":"पिलातुस न ओको सी पुच्छ्यो, “फिर यीशु ख, जो मसीह कहलावय हय, का करू?”"},{"book":"मत्ती","chapter":"27","verse":"23","text":"शासक न कह्यो, “कहाली, ओन का बुरायी करी हय?”"},{"book":"मत्ती","chapter":"27","verse":"24","text":"जब पिलातुस न देख्यो कि कुछ बन नहीं पड़य पर येको विरुद्ध हल्ला बढ़तो जावय हय, त ओन पानी ले क भीड़ को आगु अपनो हाथ धोयो अऊर कह्यो, “मय यो सच्चो को खून सी निर्दोष हय; तुमच जानो।”"},{"book":"मत्ती","chapter":"27","verse":"25","text":"सब लोगों न उत्तर दियो, “येको खून हम पर अऊर हमरी सन्तान पर हो!”"},{"book":"मत्ती","chapter":"27","verse":"26","text":"येको पर ओन बरअब्बा ख उन्को लायी छोड़ दियो, अऊर यीशु ख कोड़ा मरवाय क सौंप दियो, कि क्रूस पर चढ़ायो जाये।"},{"book":"मत्ती","chapter":"27","verse":"27","text":"तब शासक को सिपाहियों न यीशु ख राजभवन म ले जाय क पूरी पलटन ओको चारयी तरफ जमा करयो,"},{"book":"मत्ती","chapter":"27","verse":"28","text":"अऊर ओको कपड़ा उतार क ओख लाल रंग को चोंगा पहिनायो,"},{"book":"मत्ती","chapter":"27","verse":"29","text":"अऊर काटा को मुकुट गूथ क ओको मुंड पर रख्यो, अऊर ओको दायो हाथ म सरकण्डा दियो अऊर ओको आगु घुटना टेक क ओकी मजाक उड़ावन लग्यो अऊर कह्यो, “हे यहूदियों को राजा, प्रनाम!”"},{"book":"मत्ती","chapter":"27","verse":"30","text":"अऊर ओको पर थूक्यो; अऊर उच सरकण्डा ले क ओको मुंड पर मारन लग्यो।"},{"book":"मत्ती","chapter":"27","verse":"31","text":"जब हि ओकी मजाक उड़ाय लियो त ऊ चोंगा ओको पर सी उतार क फिर ओकोच कपड़ा ओख पहिनायो, अऊर क्रूस पर चढ़ान लायी ले गयो।"},{"book":"मत्ती","chapter":"27","verse":"32","text":"बाहेर जातो हुयो उन्ख शिमोन नाम को एक कुरेनी आदमी मिल्यो। उन्न ओख बेकार म पकड़्यो कि ओको क्रूस ख उठाय क ले चल्यो।"},{"book":"मत्ती","chapter":"27","verse":"33","text":"ऊ जागा पर जो गुलगुता यानेकि खोपड़ी की जागा कहलावय हय, पहुंच क"},{"book":"मत्ती","chapter":"27","verse":"34","text":"उन्न पित्त मिलायो हुयो अंगूररस ओख पीवन ख दियो, पर ओन चख क पीनो नहीं चाह्यो।"},{"book":"मत्ती","chapter":"27","verse":"35","text":"तब उन्न ओख क्रूस पर चढ़ायो, अऊर चिट्ठियां डाल क ओको कपड़ा बाट लियो,"},{"book":"मत्ती","chapter":"27","verse":"36","text":"अऊर उत बैठ क ओकी पहरेदारी करन लग्यो।"},{"book":"मत्ती","chapter":"27","verse":"37","text":"अऊर ओकी दोष कि चिट्ठी ओकी मुंड को ऊपर लगायो, कि “यो यहूदियों को राजा यीशु आय।”"},{"book":"मत्ती","chapter":"27","verse":"38","text":"तब यीशु को संग दोय डाकू ख क्रूस पर चढ़ायो गयो एक ख दायो तरफ अऊर एक ख बायो तरफ।"},{"book":"मत्ती","chapter":"27","verse":"39","text":"आन–जान वालो मुंड हिला–हिलाय क ओकी निन्दा करत होतो,"},{"book":"मत्ती","chapter":"27","verse":"40","text":"२७:४० मत्ती २६:६१; यूहन्ना २:१९अऊर यो कहत होतो, “हे मन्दिर ख गिरावन वालो अऊर तीन दिन म बनावन वालो, अपनो आप ख त बचाव! यदि तय परमेश्वर को बेटा आय, त क्रूस पर सी उतर आव।”"},{"book":"मत्ती","chapter":"27","verse":"41","text":"योच रीति सी मुख्य याजक भी धर्मशास्त्रियों अऊर बुजूर्गों समेत मजाक कर क् कहत होतो,"},{"book":"मत्ती","chapter":"27","verse":"42","text":"“येन बहुतों ख बचायो, अऊर अपनो आप ख नहीं बचाय सकय। यो त ‘इस्राएल को राजा’ आय। अब क्रूस पर सी उतर आयो त हम ओको पर विश्वास करबो।"},{"book":"मत्ती","chapter":"27","verse":"43","text":"ओन परमेश्वर पर भरोसा रख्यो हय; यदि ऊ येख चाहवय हय, त अब येख छुड़ाय ले, कहालीकि येन कह्यो होतो, ‘मय परमेश्वर को बेटा आय।’”"},{"book":"मत्ती","chapter":"27","verse":"44","text":"योच तरह डाकू भी जो ओको संग क्रूस पर चढ़ायो गयो होतो, ओकी निन्दा करत होतो।"},{"book":"मत्ती","chapter":"27","verse":"45","text":"दोपहर सी ले क तीन बजे तक ऊ पूरो प्रदेश म अन्धारो छायो रह्यो।"},{"book":"मत्ती","chapter":"27","verse":"46","text":"तीन बजे को जवर यीशु न बड़ो आवाज सी पुकार क कह्यो, “एली, एली, लमा शबक्तनी?” यानेकि “हे मोरो परमेश्वर, हे मोरो परमेश्वर, तय न मोख कहाली छोड़ दियो?”"},{"book":"मत्ती","chapter":"27","verse":"47","text":"जो उत खड़ो होतो, उन्म सी कुछ न यो सुन क कह्यो, “ऊ त एलिय्याह ख पुकार रह्यो हय।”"},{"book":"मत्ती","chapter":"27","verse":"48","text":"उन्म सी एक तुरतच दौड़्यो, अऊर स्पंज ले क सिरका म डुबायो, अऊर सरकण्डा पर रख क ओख चुसायो।"},{"book":"मत्ती","chapter":"27","verse":"49","text":"दूसरों न कह्यो, “रह्य जावो, देखो एलिय्याह ओख बचावन आवय हय कि नहीं।”"},{"book":"मत्ती","chapter":"27","verse":"50","text":"तब यीशु न फिर ऊचो आवाज सी चिल्लाय क जीव छोड़ दियो।"},{"book":"मत्ती","chapter":"27","verse":"51","text":"अऊर देखो, मन्दिर को परदा ऊपर सी खल्लो तक फट क दोय टुकड़ा भय गयो: अऊर जमीन हल गयी अऊर चट्टान तड़क गयी,"},{"book":"मत्ती","chapter":"27","verse":"52","text":"अऊर कब्रें खुल गयी, अऊर सोयो हुयो पवित्र लोगों को बहुत सो शरीर जीन्दो भयो,"},{"book":"मत्ती","chapter":"27","verse":"53","text":"अऊर ओको जीन्दो होन को बाद हि कब्रो म सी निकल क पवित्र नगर यरूशलेम म गयो अऊर बहुत लोगों ख दिखायी दियो।"},{"book":"मत्ती","chapter":"27","verse":"54","text":"तब सूबेदार अऊर जो ओको संग यीशु की पहरेदारी करत होतो, भूईडोल अऊर जो कुछ भयो होतो ओख देख क बहुतच डर गयो अऊर कह्यो, “सच म यो परमेश्वर को बेटा होतो!”"},{"book":"मत्ती","chapter":"27","verse":"55","text":"उत बहुत सी बाईयां होती जो गलील सी यीशु की सेवा करती हुयी ओको संग आयी होती, दूर सी यो देख रही होती।"},{"book":"मत्ती","chapter":"27","verse":"56","text":"उन्म मरियम मगदलीनी, अऊर याकूब अऊर योसेस की माय मरियम, अऊर जब्दी की पत्नी भी होती।"},{"book":"मत्ती","chapter":"27","verse":"57","text":"जब शाम भयी त यूसुफ नाम को अरिमतिया को एक धनी आदमी जो खुदच यीशु को चेला होतो, ऊ आयो।"},{"book":"मत्ती","chapter":"27","verse":"58","text":"ओन पिलातुस को जवर जाय क यीशु की लाश मांग्यो। पिलातुस न शरीर ख यूसुफ ख दियो जान की आज्ञा दियो।"},{"book":"मत्ती","chapter":"27","verse":"59","text":"त यूसुफ न लाश लियो, अऊर ओख उज्वल चादर म लपेट्यो,"},{"book":"मत्ती","chapter":"27","verse":"60","text":"अऊर ओन अपनी नयी कब्र म रख्यो, जो ओन चट्टान म खुदवायी होती, अऊर कब्र को द्वार पर बड़ो गोटा लुढ़काय क चली गयो।"},{"book":"मत्ती","chapter":"27","verse":"61","text":"मरियम मगदलीनी अऊर दूसरी मरियम उत कब्र को आगु बैठी होती।"},{"book":"मत्ती","chapter":"27","verse":"62","text":"दूसरों दिन जो आराम दिन को बाद को दिन होतो, मुख्य याजकों अऊर फरीसियों न पिलातुस को जवर जमा होय क कह्यो,"},{"book":"मत्ती","chapter":"27","verse":"63","text":"२७:६३ मत्ती १६:२१; १७:२३; २०:१९; मरकुस ८:३१; ९:३१; १०:३३,३४; लूका ९:२२; १८:३१-३३“हे महाराज, हम्ख याद हय कि ऊ भरमावन वालो न जब ऊ जीन्दो होतो, त कह्यो होतो, ‘मय तीन दिन को बाद जीन्दो होऊं।’"},{"book":"मत्ती","chapter":"27","verse":"64","text":"येकोलायी आज्ञा दे कि तीसरो दिन तक कब्र की पहरेदारी करी जाये, असो नहीं होय कि ओको चेला आय क ओख चोर क लिजाये अऊर लोगों सी कहन लग्यो, ‘ऊ मरयो हुयो म सी जीन्दो भयो हय।’ तब पिछलो धोका पहिलो सी भी बुरो होयेंन।”"},{"book":"मत्ती","chapter":"27","verse":"65","text":"पिलातुस न उन्को सी कह्यो, “तुम्हरो जवर पहरेदार त हंय। जावो, अपनी समझ सी कब्र ख रखवाली करो।”"},{"book":"मत्ती","chapter":"27","verse":"66","text":"येकोलायी हि पहरेदारों ख संग ले क गयो, अऊर गोटा पर मुहर लगाय क कब्र ख सुरक्षित कर दियो।"}]}