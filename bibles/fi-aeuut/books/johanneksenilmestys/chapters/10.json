{"data":[{"book":"Johanneksen ilmestys","chapter":"10","verse":"1","text":"Näin uuden mahtavan enkelin laskeutuvan taivaasta. Häntä ympäröi pilvi, ja hänen päänsä päällä oli sateenkaari. Hänen kasvonsa loistivat kuin aurinko ja jalkansa välkehtivät kuin tuli."},{"book":"Johanneksen ilmestys","chapter":"10","verse":"2","text":"Hän piti pientä avointa kirjaa kädessään, astui oikealla jalallaan meren päälle ja vasemmalla maan päälle"},{"book":"Johanneksen ilmestys","chapter":"10","verse":"3","text":"ja huusi kovalla äänellä. Kuulosti siltä kuin leijona olisi karjunut. Seitsemän ukkosta jylisi vastaukseksi."},{"book":"Johanneksen ilmestys","chapter":"10","verse":"4","text":"Olin kirjoittamaisillani muistiin, mitä ukkosenjyrähtelyistä kuulin, kun ääni taivaasta sanoi: »Älä paljasta noita sanoja. Jätä ne salaisuudeksi.»"},{"book":"Johanneksen ilmestys","chapter":"10","verse":"5","text":"Mahtava enkeli, joka seisoi meren ja maan päällä, kohotti oikean kätensä kohti taivasta."},{"book":"Johanneksen ilmestys","chapter":"10","verse":"6","text":"Hän vannoi Jumalan kautta, joka elää ikuisesti ja on luonut taivaan, maan ja meren ja kaiken, mitä niissä on, että aika oli lopussa."},{"book":"Johanneksen ilmestys","chapter":"10","verse":"7","text":"Kun seitsemäs enkeli puhaltaisi torveensa, Jumalan salainen suunnitelma toteutuisi. Hänhän oli ilmoittanut sen aikaisemmin palvelijoilleen profeetoille."},{"book":"Johanneksen ilmestys","chapter":"10","verse":"8","text":"Ääni sanoi minulle taivaasta: »Mene ottamaan tuon enkelin kädessä oleva avoin kirja.»"},{"book":"Johanneksen ilmestys","chapter":"10","verse":"9","text":"Menin lähemmäksi ja pyysin kirjaa. »Ota vain ja syö se», enkeli sanoi. »Se maistuu suussa hunajalta, mutta kun olet niellyt sen, vatsasi tulee kipeäksi.»"},{"book":"Johanneksen ilmestys","chapter":"10","verse":"10","text":"Otin kirjan enkelin kädestä ja söin sen. Se maistui tosiaan suussa makealta, mutta vatsaani alkoi koskea, kun olin syönyt sen."},{"book":"Johanneksen ilmestys","chapter":"10","verse":"11","text":"Minua pyydettiin ennustamaan edelleen, miten maailman kansoille, heimoille ja hallitsijoille kävisi."}]}