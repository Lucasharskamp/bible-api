{"data":[{"book":"1 थिस्सलुनीकियों","chapter":"4","verse":"1","text":"हे बिश्वासी भाईयो, हम थारे तै बिनती करा सां, अर थारे तै प्रभु यीशु म्ह समझावां सां, के इसे जिओ के, परमेसवर ताहीं हम राज्जी करणा आळे बण सकां, जिसा हमनै थारे तै सिखाया सै, थम इस्से तरियां जीण लागरे थे, अर थमनै उत्साहित करां सां के और भी ज्यादा इसा करते रहों।"},{"book":"1 थिस्सलुनीकियों","chapter":"4","verse":"2","text":"क्यूँके थमनै बेरा सै के हमनै प्रभु यीशु के हक तै थारे ताहीं कौण-कौण से आदेश4:2 आदेश-निर्देश  दिये सै।"},{"book":"1 थिस्सलुनीकियों","chapter":"4","verse":"3","text":"परमेसवर की मर्जी या सै के थम पवित्र बणो: अर जारी ना करो,"},{"book":"1 थिस्सलुनीकियों","chapter":"4","verse":"4","text":"थारे म्ह तै हरेक माणस अपणी देह नै काब्बू करणा जाणे क्यूँके थारी देह पवित्र अर सम्मान जोग्गी रहवै।"},{"book":"1 थिस्सलुनीकियों","chapter":"4","verse":"5","text":"यो काम अभिलाषा तै न्ही, ना उन जात्तां कै तरियां, जो परमेसवर नै न्ही जाणदी,"},{"book":"1 थिस्सलुनीकियों","chapter":"4","verse":"6","text":"ताके इस बात म्ह कोए अपणे बिश्वासी भाई के विरुध्द पाप ना करै, अर ना इसा मौक्का देक्खै के वो पाप करै, क्यूँके प्रभु यीशु उसनै दण्ड देवैगा, जो इसे काम करै सै; जिसा के हमनै पैहल्याए थारे तै कह्या अर चिताया भी था।"},{"book":"1 थिस्सलुनीकियों","chapter":"4","verse":"7","text":"क्यूँके परमेसवर नै म्हारै ताहीं अपवित्र जीवन जीण खात्तर न्ही, पर पवित्र जीवन जीण खात्तर बुलाया सै।"},{"book":"1 थिस्सलुनीकियों","chapter":"4","verse":"8","text":"इस करकै जो इन हुकमां नै न्ही मानता, वो माणस नै न्ही, पर परमेसवर नै तुच्छ जाणै सै, जो अपणा पवित्र आत्मा थारे ताहीं देवै सै।"},{"book":"1 थिस्सलुनीकियों","chapter":"4","verse":"9","text":"पर बिश्वासी भाई-चारे के प्यार कै बारै म्ह यो जरूरी न्ही, के मै थारे धोरै कुछ लिक्खूँ, क्यूँके आप्पस म्ह प्यार राखणा थमनै आप ए परमेसवर तै सिख्या सै;"},{"book":"1 थिस्सलुनीकियों","chapter":"4","verse":"10","text":"थमनै पैहले ए अपणे बिश्वासी भाईयाँ के प्यार ताहीं दिखाया सै, जो हर जगहां सारे मकिदुनिया परदेस म्ह सै। पर हे बिश्वासी भाईयो, हम थारे तै बिनती करां सां, के थम और भी बढ़ते जाओ।"},{"book":"1 थिस्सलुनीकियों","chapter":"4","verse":"11","text":"अर जिसी हमनै थारे ताहीं हुकम दिया सै, के शान्ति तै जीवन जिओ अर दुसरे माणसां की बात्तां म्ह दखल ना दो, अर अपणे-अपणे हाथ्थां तै कमाण की कोशिश करो।"},{"book":"1 थिस्सलुनीकियों","chapter":"4","verse":"12","text":"ताके अबिश्वासी माणस देक्खै, के थारा रोज का जीवन किसा सै, अर थारे बरताव नै देखकै थारा आदर करै, अर अपणी जरूरत कै खात्तर थम किसे के मोहताज ना रहो।"},{"book":"1 थिस्सलुनीकियों","chapter":"4","verse":"13","text":"हे बिश्वासी भाईयो, हम न्ही चाहन्दे के थम उनकै बारै म्ह जो मर लिये सै, अनजाण रहो; इसा ना हो के थम दुसरयां की तरियां दुख करो जिन नै आस कोनी, के वो मरकै जिन्दा होवैगा।"},{"book":"1 थिस्सलुनीकियों","chapter":"4","verse":"14","text":"क्यूँके जै हम बिश्वास करा सां के यीशु मरया अर जिन्दा भी उठ्या, तो उस्से तरियां ए परमेसवर उननै भी जो यीशु पै बिश्वास करते होए मरै सै, उन ताहीं भी वापिस ले आवैगा।"},{"book":"1 थिस्सलुनीकियों","chapter":"4","verse":"15","text":"क्यूँके हम प्रभु यीशु कै वचन कै मुताबिक थारे तै न्यू कह्वां सां के हम जो जिन्दे सां अर प्रभु कै दुबारा आण ताहीं बचे रहवांगें, तो पक्के उनतै पैहले प्रभु तै न्ही मिलैगे जो मौत की नींद सो ग्ये सै।"},{"book":"1 थिस्सलुनीकियों","chapter":"4","verse":"16","text":"क्यूँके प्रभु यीशु आप ए सुर्ग तै उतरैगा; अर लोग उस बखत उसकी ललकार सुणैगें, अर प्रधान दूत का बोल नै भी सुणैगें, अर सुर्गदूत्तां जरिये परमेसवर की तुरही फूँकी जावैगी; अर जो बिश्वासी लोग मसीह म्ह मरे सै, वे पैहल्या जी उठैगें।"},{"book":"1 थिस्सलुनीकियों","chapter":"4","verse":"17","text":"फेर हम जो जिन्दे अर बचे होड़े सां, उनकै गेल्या बादळां पै ठा लिए जावांगें, ताके आसमान म्ह प्रभु यीशु तै मिला; अर इस तरियां तै हम हमेशा कै खात्तर प्रभु कै गेल्या रहवांगें।"},{"book":"1 थिस्सलुनीकियों","chapter":"4","verse":"18","text":"इस तरियां इन बात्तां तै एक-दुसरे ताहीं तसल्ली दिया करो।"}]}