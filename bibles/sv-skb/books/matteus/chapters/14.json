{"data":[{"book":"Matteus","chapter":"14","verse":"1","text":"Vid samma tid fick tetrarken Herodes höra talas om Jesus. [Herodes Antipas var en av Herodes den stores tre söner. Han regerade över Galileen och Pereen, de områden där Jesus verkade.]"},{"book":"Matteus","chapter":"14","verse":"2","text":"Han sade till sina tjänare: ”Det är Johannes Döparen. Han har uppstått från de döda, och därför kan sådana krafter verka genom honom.”"},{"book":"Matteus","chapter":"14","verse":"3","text":"Herodes [Antipas] hade nämligen låtit gripa Johannes och slå honom i bojor och sätta honom i fängelse för Herodias skull, som var gift med hans bror Filippus."},{"book":"Matteus","chapter":"14","verse":"4","text":"Anledningen var att Johannes [Döparen] upprepade gånger hade sagt till honom: ”Det är inte lovligt för dig att ha henne.”"},{"book":"Matteus","chapter":"14","verse":"5","text":"Även om han hade velat döda Johannes [Döparen], var han rädd för folket eftersom de ansåg att han var en profet."},{"book":"Matteus","chapter":"14","verse":"6","text":"Så kom Herodes [Antipas] födelsedag. Herodias dotter [Salome] dansade inför dem (i mitten framför hela sällskapet på festen) och fascinerade (behagade, trollband) Herodes"},{"book":"Matteus","chapter":"14","verse":"7","text":"så mycket att han med ed lovade att ge henne vad helst hon begärde [om det så skulle vara hälften av hans rike, se Mark 6:23]."},{"book":"Matteus","chapter":"14","verse":"8","text":"Hon säger då, på uppmaning av sin mor: ”Ge mig Johannes Döparens huvud på ett fat här och nu.”"},{"book":"Matteus","chapter":"14","verse":"9","text":"Kungen blev bedrövad, men för edens och gästernas skull befallde han att hon skulle få det,"},{"book":"Matteus","chapter":"14","verse":"10","text":"och han skickade [soldater] och lät halshugga Johannes i fängelset."},{"book":"Matteus","chapter":"14","verse":"11","text":"Man bar in huvudet på ett fat och gav det till flickan (det grekiska ordet beskriver en flicka på omkring tolv år), och hon bar det till sin mor."},{"book":"Matteus","chapter":"14","verse":"12","text":"Johannes lärjungar kom dit och hämtade hans döda kropp och begravde den. Sedan gick de till Jesus och berättade vad som hade hänt."},{"book":"Matteus","chapter":"14","verse":"13","text":"När Jesus hörde detta [nyheten om Johannes Döparens brutala död och att Herodes Antipas trodde Jesus var den uppståndne Johannes], for han med båt därifrån till en enslig plats, där de kunde vara för sig själva."},{"book":"Matteus","chapter":"14","verse":"14","text":"När Jesus gick i land [på en plats som i normala fall skulle varit relativt öde] såg han en stor folkskara. Han blev djupt rörd av medömkan över dem och botade dem som var sjuka."},{"book":"Matteus","chapter":"14","verse":"15","text":"När det började bli kväll kom lärjungarna fram till honom och sade: ”Platsen här ligger ensligt till, och det är redan sent. Sänd i väg folket, så att de kan gå in i byarna och köpa sig mat.”"},{"book":"Matteus","chapter":"14","verse":"16","text":"Jesus svarade: ”De behöver inte gå bort, ni kan ge dem att äta.”"},{"book":"Matteus","chapter":"14","verse":"17","text":"De svarade: ”Här har vi inte mer än fem bröd och två fiskar.”"},{"book":"Matteus","chapter":"14","verse":"18","text":"Han sade: ”Kom med dem till mig.”"},{"book":"Matteus","chapter":"14","verse":"19","text":"Sedan sade han till folket att slå sig ner i gräset, och han tog de fem bröden och de två fiskarna och såg upp till himlen och välsignade dem."},{"book":"Matteus","chapter":"14","verse":"20","text":"Alla åt och blev mätta. Sedan samlade man upp de överblivna bitarna, tolv fulla korgar."},{"book":"Matteus","chapter":"14","verse":"21","text":"De som hade ätit var omkring 5 000 män, förutom kvinnor och barn."},{"book":"Matteus","chapter":"14","verse":"22","text":"På en gång uppmanade han bestämt (var han tvungen att övertyga och nästan tvinga) lärjungarna att kliva i skeppet (större båt) och åka före honom till andra sidan, medan han skickade hem folket."},{"book":"Matteus","chapter":"14","verse":"23","text":"När han hade gjort detta, gick han ensam upp på berget för att be."},{"book":"Matteus","chapter":"14","verse":"24","text":"Skeppet var nu mitt på sjön (ordagrant ”många stadier från land”, en stadie är omkring 190 meter) och kastades hit och dit av vågorna, för de hade motvind."},{"book":"Matteus","chapter":"14","verse":"25","text":"Strax före gryningen (under den fjärde nattväkten – någon gång mellan klockan tre och sex) kom Jesus till dem, gående på sjön. [Job 9:8]"},{"book":"Matteus","chapter":"14","verse":"26","text":"När lärjungarna förstod att han gick på sjön, blev de förskräckta (fyllda med fruktan) och sade: ”Det är ett spöke!” Och de skrek av rädsla."},{"book":"Matteus","chapter":"14","verse":"27","text":"Men på en gång började Jesus tala med dem och sade: ”Ta det lugnt (var vid gott mod), Jag Är (det är jag). Var inte rädda.”"},{"book":"Matteus","chapter":"14","verse":"28","text":"Petrus svarade honom och sade: ”Herre, om det är du, befall mig att komma till dig på vattnet.”"},{"book":"Matteus","chapter":"14","verse":"29","text":"Han sade: ”Kom!”"},{"book":"Matteus","chapter":"14","verse":"30","text":"Men när han såg (kände, upplevde med sina sinnen) hur stark vinden var blev han rädd. När han började sjunka ropade han: ”Herre, rädda (hjälp, fräls) mig!”"},{"book":"Matteus","chapter":"14","verse":"31","text":"På en gång sträckte Jesus ut sin hand, tog tag i honom och sade: ”Vilken kortvarig (liten) tro du har, varför tvivlade du (höll du på att tappa tron, drogs du åt två håll)?”"},{"book":"Matteus","chapter":"14","verse":"32","text":"När de [Petrus och Jesus] hade kommit in i båten, lade sig (mojnade) vinden."},{"book":"Matteus","chapter":"14","verse":"33","text":"De som var i båten tillbad honom (böjde sig i ödmjukhet, föll på knä, kysste hans hand i vördnad) och sade: ”Du är verkligen Guds Son!”"},{"book":"Matteus","chapter":"14","verse":"34","text":"När de hade farit över sjön kom de till Gennesarets landområde [som var en bördig slätt söder om Kapernaum]."},{"book":"Matteus","chapter":"14","verse":"35","text":"När folket där kände igen honom skickade de ut bud i hela trakten, och man förde alla som var sjuka till honom."},{"book":"Matteus","chapter":"14","verse":"36","text":"Man bad honom att de skulle få röra vid tofsen på hans mantel. [Ryktet om hur en kvinna blivit helad på detta sätt måste ha nått dem, se Matt 9:20-22.] Alla som rörde vid den blev fullständigt friska."}]}