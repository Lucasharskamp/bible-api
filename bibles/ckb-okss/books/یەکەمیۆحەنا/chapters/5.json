{"data":[{"book":"یەکەم یۆحەنا","chapter":"5","verse":"1","text":"هەرکەسێک باوەڕی بەوە هەبێت کە عیسا مەسیحە، ئەوە لە خوداوە لەدایک بووە. هەرکەسێک باوکی خۆشبوێ، ئەوەشی خۆشدەوێت کە لێی لەدایک بووە."},{"book":"یەکەم یۆحەنا","chapter":"5","verse":"2","text":"بەمەدا دەزانین ڕۆڵەکانی خودامان خۆشدەوێت: کە خودامان خۆشبوێت و ڕاسپاردەکانی بەجێبگەیەنین."},{"book":"یەکەم یۆحەنا","chapter":"5","verse":"3","text":"ئەمە خۆشەویستی خودایە، ڕاسپاردەکانی بەجێبگەیەنن، ڕاسپاردەکانیشی قورس نین،"},{"book":"یەکەم یۆحەنا","chapter":"5","verse":"4","text":"چونکە هەرکەسێک لە خوداوە لەدایک بووبێت جیهان دەبەزێنێت. ئەو سەرکەوتنەش کە جیهان دەبەزێنێت، باوەڕمانە."},{"book":"یەکەم یۆحەنا","chapter":"5","verse":"5","text":"کێیە جیهان دەبەزێنێت؟ تەنها ئەو کەسەی باوەڕی هەیە کە عیسا کوڕی خودایە."},{"book":"یەکەم یۆحەنا","chapter":"5","verse":"6","text":"ئەمە ئەوەیە کە بە ئاو و خوێن هاتووە، عیسای مەسیح، نەک تەنها بە ئاو، بەڵکو بە ئاو و بە خوێن. ڕۆحی پیرۆزیش شایەتی دەدات، چونکە ڕۆحەکە ڕاستییە."},{"book":"یەکەم یۆحەنا","chapter":"5","verse":"7","text":"ئەوانەی شایەتی دەدەن سێیانن:"},{"book":"یەکەم یۆحەنا","chapter":"5","verse":"8","text":"ڕۆح و ئاو و خوێن، ئەم سێ شایەتە هەمان شایەتی دەدەن."},{"book":"یەکەم یۆحەنا","chapter":"5","verse":"9","text":"ئەگەر ئێمە شایەتی مرۆڤ لەلامان قبوڵ بێت، شایەتی خودا گەورەترە، چونکە ئەمە شایەتی خودایە سەبارەت بە کوڕەکەی داویەتی."},{"book":"یەکەم یۆحەنا","chapter":"5","verse":"10","text":"ئەوەی باوەڕ بە کوڕی خودا بهێنێت ئەم شایەتییە لە خۆیدا هەیە. ئەوەی باوەڕ بە خودا نەکات خودا بە درۆزن دادەنێت، چونکە باوەڕ بەو شایەتییە ناکات کە خودا سەبارەت بە کوڕەکەی داویەتی."},{"book":"یەکەم یۆحەنا","chapter":"5","verse":"11","text":"ئەمەش شایەتییەکەیە: خودا ژیانی هەتاهەتایی پێداوین و ئەو ژیانەش لە کوڕەکەیدایە."},{"book":"یەکەم یۆحەنا","chapter":"5","verse":"12","text":"ئەوەی کوڕەکەی هەبێت ژیانی هەیە، ئەوەی کوڕی خودای نەبێت، ژیانیشی نابێت."},{"book":"یەکەم یۆحەنا","chapter":"5","verse":"13","text":"ئەمانەم بۆ ئێوە نووسی کە باوەڕتان بە ناوی کوڕی خودا هەیە، تاکو بزانن ژیانی هەتاهەتاییتان هەیە."},{"book":"یەکەم یۆحەنا","chapter":"5","verse":"14","text":"ئەمەش ئەو متمانەیە کە بەومان هەیە، ئەگەر بەگوێرەی ویستی ئەو داوای هەر شتێک بکەین، گوێمان لێ دەگرێت."},{"book":"یەکەم یۆحەنا","chapter":"5","verse":"15","text":"ئەگەر بزانین هەرچییەک داوا بکەین گوێمان لێ دەگرێت، ئەوا دەزانین ئەوەی لە ئەومان داوا کردووە هەمانە."},{"book":"یەکەم یۆحەنا","chapter":"5","verse":"16","text":"ئەگەر کەسێک خوشک یان برایەکی لە کاتی ئەنجامدانی گوناهێکدا بینی کە بەرەو مردنی نەبات5‏:16 ئەو گوناهەی کە مرۆڤ لە ژیانی هەتاهەتایی دادەبڕێت، بڕوانە مەتا 12‏:32‏‏، پێویستە لەسەری لە خودا بۆی بپاڕێتەوە، خوداش ژیانی دەداتێ. مەبەستم ئەوانەیە گوناه دەکەن کە بەرەو مردن نییە. گوناه هەیە بەرەو مردنە،5‏:16 هەندێک گوناه کە بە ئەنقەست دەکرێن مرۆڤ بەرەو گومڕایی و مردنی ڕۆحیی دەبات.‏ بۆ ئەمە ناڵێم داوا بکرێت.5‏:16 بڕوانە مەتا 12‏:31‏،32‏‏.‏"},{"book":"یەکەم یۆحەنا","chapter":"5","verse":"17","text":"هەموو ناڕەواییەک گوناهە بەڵام گوناهیش هەیە بەرەو مردن نییە."},{"book":"یەکەم یۆحەنا","chapter":"5","verse":"18","text":"دەزانین هەرکەسێک لە خوداوە لەدایک بووبێت بەردەوام نابێت لە گوناهکردن، بەڵکو ئەوەی لە خوداوە لەدایک بووە خۆی دەپارێزێت و شەیتان دەستی لێ نادات."},{"book":"یەکەم یۆحەنا","chapter":"5","verse":"19","text":"دەزانین لە خوداوەین و هەموو جیهان لەژێر دەستی شەیتاندا دانراوە."},{"book":"یەکەم یۆحەنا","chapter":"5","verse":"20","text":"هەروەها دەزانین کە کوڕی خودا هات و چاوی کردینەوە تاکو ئەو بناسین کە ڕاستییە. ئێمەش لەگەڵ ڕاستییەکەدا بووینەتە یەک، کە عیسای مەسیحی کوڕی خودایە. ئەو خودای ڕاستەقینە و ژیانی هەتاهەتاییە."},{"book":"یەکەم یۆحەنا","chapter":"5","verse":"21","text":"ڕۆڵە خۆشەویستەکان، خۆتان لە بت بپارێزن."}]}