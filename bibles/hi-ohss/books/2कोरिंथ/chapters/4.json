{"data":[{"book":"2 कोरिंथ","chapter":"4","verse":"1","text":"इसलिये कि यह सेवकाई हमें परमेश्वर की कृपा से प्राप्‍त हुई है, हम निराश नहीं होते."},{"book":"2 कोरिंथ","chapter":"4","verse":"2","text":"हमने लज्जा के गुप्‍त कामों को त्याग दिया है. न तो हमारे स्वभाव में किसी प्रकार की चतुराई है और न ही हम परमेश्वर के वचन को तोड़ मरोड़ कर प्रस्तुत करते हैं. किंतु सच्चाई को प्रकट करके हम परमेश्वर के सामने स्वयं को हर एक के विवेक के लिए प्रस्तुत करते हैं."},{"book":"2 कोरिंथ","chapter":"4","verse":"3","text":"यदि हमारा ईश्वरीय सुसमाचार ढका हुआ है, तो यह उन्हीं के लिए ढका हुआ है, जो विनाश की ओर जा रहे हैं."},{"book":"2 कोरिंथ","chapter":"4","verse":"4","text":"इस संसार के ईश्वर ने उन अविश्वासियों की बुद्धि को अंधा कर दिया है कि वे परमेश्वर के प्रतिरूप, मसीह के तेजोमय ईश्वरीय सुसमाचार के प्रकाश को न देख सकें."},{"book":"2 कोरिंथ","chapter":"4","verse":"5","text":"हम स्वयं को ऊंचा नहीं करते—हम मसीह येशु को प्रभु तथा स्वयं को मसीह येशु के लिए तुम्हारे दास घोषित करते हैं."},{"book":"2 कोरिंथ","chapter":"4","verse":"6","text":"परमेश्वर, जिन्होंने कहा, “अंधकार में से ज्योति चमके,”4:6 उत्प 1:3 वही परमेश्वर हैं, जिन्होंने हमारा हृदय चमका दिया कि हमें मसीह के मुख में चमकते हुए परमेश्वर के प्रताप के ज्ञान का प्रकाश प्रदान करें."},{"book":"2 कोरिंथ","chapter":"4","verse":"7","text":"यह बेशकीमती खजाना मिट्टी के पात्रों में इसलिये रखा हुआ है कि यह साफ़ हो जाए कि यह असीम सामर्थ्य हमारी नहीं परंतु परमेश्वर की है."},{"book":"2 कोरिंथ","chapter":"4","verse":"8","text":"हम चारों ओर से कष्टों से घिरे रहते हैं, किंतु कुचले नहीं जाते; घबराते तो हैं, किंतु निराश नहीं होते;"},{"book":"2 कोरिंथ","chapter":"4","verse":"9","text":"सताए तो जाते हैं, किंतु त्यागे नहीं जाते; बहुत कुचले जाते हैं, किंतु नष्ट नहीं होते."},{"book":"2 कोरिंथ","chapter":"4","verse":"10","text":"हम हरदम मसीह येशु की मृत्यु को अपने शरीर में लिए फिरते हैं कि मसीह येशु का जीवन हमारे शरीर में प्रकट हो जाए."},{"book":"2 कोरिंथ","chapter":"4","verse":"11","text":"इसलिये हम, जो जीवित हैं, हरदम मसीह येशु के लिए मृत्यु को सौंपे जाते हैं कि हमारी शारीरिक देह में मसीह येशु का जीवन प्रकट हो जाए."},{"book":"2 कोरिंथ","chapter":"4","verse":"12","text":"इस स्थिति में मृत्यु हममें सक्रिय है और जीवन तुममें."},{"book":"2 कोरिंथ","chapter":"4","verse":"13","text":"विश्वास के उसी भाव में, जैसा कि पवित्र शास्त्र का लेख है: मैंने विश्वास किया, इसलिये मैं चुप न रहा. हम भी यह सब इसलिये कहते हैं कि हमने भी विश्वास किया है.4:13 स्तोत्र 116:10"},{"book":"2 कोरिंथ","chapter":"4","verse":"14","text":"यह जानते हुए कि जिन्होंने प्रभु येशु को मरे हुओं में से जीवित किया, वही हमें भी मसीह येशु के साथ जीवित करेंगे तथा तुम्हारे साथ हमें भी अपनी उपस्थिति में ले जाएंगे."},{"book":"2 कोरिंथ","chapter":"4","verse":"15","text":"यह सब तुम्हारे हित में है कि अनुग्रह, जो अधिक से अधिक मनुष्यों में व्याप्‍त होता जा रहा है, परमेश्वर की महिमा के लिए अधिक से अधिक धन्यवाद का कारण बने."},{"book":"2 कोरिंथ","chapter":"4","verse":"16","text":"इसलिये हम उदास नहीं होते. हमारा बाहरी मनुष्यत्व तो कमजोर होता जा रहा है किंतु भीतरी मनुष्यत्व दिन-प्रतिदिन नया होता जा रहा है."},{"book":"2 कोरिंथ","chapter":"4","verse":"17","text":"हमारा यह छोटा सा, क्षण-भर का कष्ट हमारे लिए ऐसी अनंत और अत्यधिक महिमा को उत्पन्‍न कर रहा है, जिसकी तुलना नहीं कर सकते"},{"book":"2 कोरिंथ","chapter":"4","verse":"18","text":"क्योंकि हमने अपना ध्यान उस पर केंद्रित नहीं किया, जो दिखाई देता है परंतु उस पर, जो दिखाई नहीं देता है. जो कुछ दिखाई देता है, वह क्षण-भर का है किंतु जो दिखाई नहीं देता वह अनंत काल का."}]}