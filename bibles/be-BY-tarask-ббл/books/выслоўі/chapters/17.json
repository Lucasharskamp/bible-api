{"data":[{"book":"ВЫСЛОЎІ","chapter":"17","verse":"1","text":"Лепш кавалак чэрствага хлеба і зь ім мір, чым дом, поўны заколатага быдла, з разладам."},{"book":"ВЫСЛОЎІ","chapter":"17","verse":"2","text":"Разумны раб валадарыць над шалапутным сынам і між братамі падзеліць спадчыну."},{"book":"ВЫСЛОЎІ","chapter":"17","verse":"3","text":"Плавільня - на срэбра, і гарніла - пад золата, а сэрцы выпрабоўвае Гасподзь."},{"book":"ВЫСЛОЎІ","chapter":"17","verse":"4","text":"Ліхадзей слухае вусны беззаконных, ілгун слухаецца вуснаў беззаконных."},{"book":"ВЫСЛОЎІ","chapter":"17","verse":"5","text":"Хто ганіць убогага, той ганіць Госпада ягонага; хто радуецца няшчасьцю, той не застаецца без пакараньня."},{"book":"ВЫСЛОЎІ","chapter":"17","verse":"6","text":"Вянок старых - сыны сыноў, і словы дзяцей - бацькі іхнія."},{"book":"ВЫСЛОЎІ","chapter":"17","verse":"7","text":"Ня прыстоіць неразумнаму важная прамова, тым болей знакамітаму - вусны ілжывыя."},{"book":"ВЫСЛОЎІ","chapter":"17","verse":"8","text":"Хабар - каштоўны камень у вачах таго, хто валодае ім; куды ні зьвернецца ён, яму шчасьціць."},{"book":"ВЫСЛОЎІ","chapter":"17","verse":"9","text":"Хто прыкрывае правіну - шукае любові; а хто зноў нагадвае пра яе, той праганяе сябра."},{"book":"ВЫСЛОЎІ","chapter":"17","verse":"10","text":"На разумнага мацней дзее вымова, чым на неразумнага сто ўдараў."},{"book":"ВЫСЛОЎІ","chapter":"17","verse":"11","text":"Злосьнік шукае толькі зла; таму жорсткі анёл будзе пасланы супраць яго."},{"book":"ВЫСЛОЎІ","chapter":"17","verse":"12","text":"Лепей сустрэць чалавеку мядзьведзіху зьбязьдзетненую, чым неразумнага ў дрымоце ягонай."},{"book":"ВЫСЛОЎІ","chapter":"17","verse":"13","text":"Хто за дабро плаціць злом, ад дома таго не адыдзецца зло."},{"book":"ВЫСЛОЎІ","chapter":"17","verse":"14","text":"Пачатак свары - як прарыў вады; пакінь свару раней, чым разгарыцца яна."},{"book":"ВЫСЛОЎІ","chapter":"17","verse":"15","text":"Хто апраўдвае бязбожніка і вінаваціць праведнага - абодва агідныя Госпаду."},{"book":"ВЫСЛОЎІ","chapter":"17","verse":"16","text":"Навошта скарб у руках у неразумнага? Каб набыць мудрасьць, у яго няма розуму."},{"book":"ВЫСЛОЎІ","chapter":"17","verse":"17","text":"Сябар любіць ва ўсякі час і, як брат, явіцца ў няшчасьці."},{"book":"ВЫСЛОЎІ","chapter":"17","verse":"18","text":"Чалавек малога розуму дае руку і паручаецца за блізкага свайго."},{"book":"ВЫСЛОЎІ","chapter":"17","verse":"19","text":"Хто любіць свары, любіць грэх; і хто высока ўзносіць вароты свае, той шукае падзеньня."},{"book":"ВЫСЛОЎІ","chapter":"17","verse":"20","text":"Падступнае сэрца ня знойдзе дабра, і падступны язык упадае ў бяду."},{"book":"ВЫСЛОЎІ","chapter":"17","verse":"21","text":"Калі нарадзіў хто немысьля - сабе на гора, і бацька немысьля не парадуецца."},{"book":"ВЫСЛОЎІ","chapter":"17","verse":"22","text":"Вясёлае сэрца ацаляе, а пануры дух сушыць косьці."},{"book":"ВЫСЛОЎІ","chapter":"17","verse":"23","text":"Бязбожны вымае гасьцінец з-за пазухі, каб скрывіць шляхі правасудзьдзя."},{"book":"ВЫСЛОЎІ","chapter":"17","verse":"24","text":"Мудрасьць - перад абліччам у разумнага, а вочы неразумнага - на канцы зямлі."},{"book":"ВЫСЛОЎІ","chapter":"17","verse":"25","text":"Неразумны сын - прыкрасьць бацьку свайму і крыўда маці сваёй."},{"book":"ВЫСЛОЎІ","chapter":"17","verse":"26","text":"Нядобра і вінаваціць невінаватага, і біць вяльможу за праўду."},{"book":"ВЫСЛОЎІ","chapter":"17","verse":"27","text":"Разумны і ўстрымлівы ў словах сваіх, і разумны мае халодную кроў."},{"book":"ВЫСЛОЎІ","chapter":"17","verse":"28","text":"І неразумны, калі маўчыць, можа здацца мудрым, і разважлівым, калі замыкае вусны свае."}]}