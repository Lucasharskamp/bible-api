{"data":[{"book":"ইফিষীয়","chapter":"4","verse":"1","text":"অতএব প্রভুতে বন্দি আমি তোমাদেরকে আবেদন করছি, তোমরা যে ডাকে আহুত হয়েছ, তার উপযুক্ত হয়ে চল।"},{"book":"ইফিষীয়","chapter":"4","verse":"2","text":"সম্পূর্ণ ভদ্র ও ধীরস্থির ভাবে এবং ধৈর্য্যের সাথে চল; প্রেমে একে অন্যের প্রতি ক্ষমাশীল হও,"},{"book":"ইফিষীয়","chapter":"4","verse":"3","text":"শান্তির যোগবন্ধনে আত্মার ঐক্য রক্ষা করতে যত্নবান হও।"},{"book":"ইফিষীয়","chapter":"4","verse":"4","text":"দেহ এক এবং আত্মা এক; যেমন তোমাদের ডাকের একই প্রত্যাশায় তোমরা আহুত হয়েছ।"},{"book":"ইফিষীয়","chapter":"4","verse":"5","text":"প্রভু এক, বিশ্বাস এক, বাপ্তিষ্ম এক,"},{"book":"ইফিষীয়","chapter":"4","verse":"6","text":"সবার ঈশ্বরও পিতা এক, তিনি সবার উপরে, সবার কাছে ও সবার মনে আছেন।"},{"book":"ইফিষীয়","chapter":"4","verse":"7","text":"কিন্তু খ্রীষ্টের দানের পরিমাণ অনুসারে আমাদের প্রত্যেক জনকে অনুগ্রহ দেওয়া হয়েছে।"},{"book":"ইফিষীয়","chapter":"4","verse":"8","text":"এই জন্য কথায় আছে, “তিনি স্বর্গে উঠে বন্দীদেরকে বন্দি করলেন, মানুষদেরকে নানা আশীর্বাদ দান করলেন।”"},{"book":"ইফিষীয়","chapter":"4","verse":"9","text":"“তিনি উঠলেন” এর তাত্পর্য কি? না এই যে, তিনি পৃথিবীর গভীরে নেমেছিলেন।"},{"book":"ইফিষীয়","chapter":"4","verse":"10","text":"যিনি নেমেছিলেন সেই একই ব্যক্তি যিনি স্বর্গের উপর পর্যন্ত উঠেছেন, যাতে সব কিছুই তাঁর দ্বারা পূর্ণ করতে পারেন।"},{"book":"ইফিষীয়","chapter":"4","verse":"11","text":"আর তিনিই কয়েকজনকে প্রেরিত, ভাববাদী, সুসমাচার প্রচারক এবং কয়েকজনকে পালক ও শিক্ষাগুরু করে দান করেছেন,"},{"book":"ইফিষীয়","chapter":"4","verse":"12","text":"পবিত্রদের তৈরী করার জন্য করেছেন, যেন সেবাকার্য্য সাধন হয়, যেন খ্রীষ্টের দেহকে গেঁথে তোলা হয়,"},{"book":"ইফিষীয়","chapter":"4","verse":"13","text":"যতক্ষণ না আমরা সবাই ঈশ্বরের পুত্রের বিষয়ক বিশ্বাসের ও তত্ত্বজ্ঞানের ঐক্য পর্যন্ত, সিদ্ধ পুরুষের অবস্থা পর্যন্ত, খ্রীষ্টের পূর্ণতার আকারের পরিমাণ পর্যন্ত, না পৌঁছাই;"},{"book":"ইফিষীয়","chapter":"4","verse":"14","text":"যেন আমরা আর বালক না থাকি, মানুষদের ঠকামিতে, চালাকিতে, ভুল পথে চালনায়, ঢেউয়ের আঘাতে এবং সে শিক্ষার বাতাসে ইতস্ততঃ পরিচালিত না হই;"},{"book":"ইফিষীয়","chapter":"4","verse":"15","text":"বরং আমরা প্রেমে সত্য বলি এবং সব দিনের তাঁর মধ্যে বেড়ে উঠি যিনি খ্রীষ্টের মস্তক,"},{"book":"ইফিষীয়","chapter":"4","verse":"16","text":"যিনি মস্তক, তিনি খ্রীষ্ট, তাঁর থেকে সমস্ত দেহ, প্রত্যেক সন্ধি যে উপকার যোগায়, তাঁর দ্বারা যথাযথ সংলগ্ন ও সংযুক্ত হয়ে প্রত্যেক ভাগের নিজ নিজ পরিমাণ অনুযায়ী কাজ অনুসারে দেহের বৃদ্ধি সাধন করছে, নিজেকেই প্রেমে গেঁথে তোলার জন্য করছে।"},{"book":"ইফিষীয়","chapter":"4","verse":"17","text":"অতএব আমি এই বলছি, ও প্রভুতে দৃঢ়রূপে আদেশ করছি, তোমরা আর অযিহুদিদের মত জীবন যাপন করো না; তারা নিজ নিজ মনের অসার ভাবে চলে;"},{"book":"ইফিষীয়","chapter":"4","verse":"18","text":"তাদের মনে অন্ধকার পড়ে আছে, ঈশ্বরের জীবনের থেকে বিচ্ছিন্ন হয়েছে, আন্তরিক অজ্ঞানতার কারণে, হৃদয়ের কঠিনতা প্রযুক্ত হয়েছে।"},{"book":"ইফিষীয়","chapter":"4","verse":"19","text":"তারা অসাড় হয়ে নিজেদের লোভে সব রকম অশুচি কাজ করার জন্য নিজেদেরকে ব্যাভিচারে সমর্পণ করেছে।"},{"book":"ইফিষীয়","chapter":"4","verse":"20","text":"কিন্তু তোমরা খ্রীষ্টের সম্বন্ধে এই রকম শিক্ষা পাও নি;"},{"book":"ইফিষীয়","chapter":"4","verse":"21","text":"তাঁরই বাক্য ত শুনেছ এবং যীশুতে যে সত্য আছে, সেই অনুসারে তাঁতেই শিক্ষিত হয়েছ;"},{"book":"ইফিষীয়","chapter":"4","verse":"22","text":"যেন তোমরা পুরানো আচরণ সম্বন্ধে সেই পুরানো মানুষকে ত্যাগ কর, যা প্রতারণার নানারকম অভিলাষ মতে ভ্রষ্ট হয়ে পড়ছে;"},{"book":"ইফিষীয়","chapter":"4","verse":"23","text":"নিজ নিজ মনের আত্মা যেন ক্রমশঃ নতুন হয়ে ওঠ,"},{"book":"ইফিষীয়","chapter":"4","verse":"24","text":"সেই নতুন মানুষকে নির্ধারণ কর, যা সত্যের পবিত্রতায় ও ধার্ম্মিকতায় ঈশ্বরের সাদৃশ্যে সৃষ্ট হয়েছে।"},{"book":"ইফিষীয়","chapter":"4","verse":"25","text":"অতএব তোমরা, যা মিথ্যে, তা ছেড়ে প্রত্যেকে নিজ নিজ প্রতিবেশীর সঙ্গে সত্যি কথা বলো; কারণ আমরা একে অন্যের অঙ্গ।"},{"book":"ইফিষীয়","chapter":"4","verse":"26","text":"রেগে গেলেও পাপ করো না; সূর্য্য অস্ত যাওয়ার আগে তোমাদের রাগ শান্ত হোক;"},{"book":"ইফিষীয়","chapter":"4","verse":"27","text":"আর শয়তানকে জায়গা দিও না।"},{"book":"ইফিষীয়","chapter":"4","verse":"28","text":"চোর আর চুরি না করুক, বরং নিজ হাত ব্যবহার করে সৎ ভাবে পরিশ্রম করুক, যেন গরিবকে দেবার জন্য তার হাতে কিছু থাকে।"},{"book":"ইফিষীয়","chapter":"4","verse":"29","text":"তোমাদের মুখ থেকে কোন রকম বাজে কথা বের না হোক, কিন্তু দরকারে গেঁথে তোলার জন্য ভালো কথা বের হোক, যেন যারা শোনে, তাদেরকে আশীর্বাদ দান করা হয়।"},{"book":"ইফিষীয়","chapter":"4","verse":"30","text":"আর ঈশ্বরের সেই পবিত্র আত্মাকে দুঃখিত করো না, যার দ্বারা তোমার মুক্তির দিনের র অপেক্ষায় মুদ্রাঙ্কিত হয়েছ।"},{"book":"ইফিষীয়","chapter":"4","verse":"31","text":"সব রকম বাজে কথা, রোষ, রাগ, ঝগড়া, ঈশ্বরনিন্দা এবং সব রকম হিংসা তোমাদের মধ্যে থেকে দুর হোক।"},{"book":"ইফিষীয়","chapter":"4","verse":"32","text":"তোমরা একে অপরে মধুর স্বভাব ও কমল মনের হও, একে অপরকে ক্ষমা কর, যেমন ঈশ্বরও খ্রীষ্টে তোমাদেরকে ক্ষমা করেছেন।"}]}