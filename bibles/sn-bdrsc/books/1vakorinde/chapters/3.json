{"data":[{"book":"1 VaKorinde","chapter":"3","verse":"1","text":"Hama, ndakanga ndisingagoni kutaura nemi savanhu vomweya asi savanhu venyama, vacheche zvavo muna Kristu."},{"book":"1 VaKorinde","chapter":"3","verse":"2","text":"Ndakakupai mukaka, kwete zvokudya zvikukutu, nokuti makanga musingagoni kudya. Zvirokwazvo, hamusati mava kugona kudya nazvino."},{"book":"1 VaKorinde","chapter":"3","verse":"3","text":"Nokuti muchiri venyama. Nokuti sezvo pakati penyu pachine godo negakava, ko, hamusi venyika here? Ko, hamusi kufamba savanhuwo zvavo here?"},{"book":"1 VaKorinde","chapter":"3","verse":"4","text":"Nokuti kana mumwe achiti, “Ini ndiri waPauro,” mumwe achiti, “Ini ndiri waAporosi,” ko, hamusi vanhuwo zvavo here?"},{"book":"1 VaKorinde","chapter":"3","verse":"5","text":"Aporosi chiiko? Uye Pauro chiiko? Varanda bedzi; vamakatenda kubudikidza navo mumwe nomumwe sezvaakapiwa naShe."},{"book":"1 VaKorinde","chapter":"3","verse":"6","text":"Ini ndakasima, Aporosi akadiridza, asi Mwari ndiye akameresa."},{"book":"1 VaKorinde","chapter":"3","verse":"7","text":"Saka naizvozvo anosima kana anodiridza haazi chinhu, asi Mwari chete, iye anomeresa zvinhu."},{"book":"1 VaKorinde","chapter":"3","verse":"8","text":"Munhu anosima nomunhu anodiridza vane chinangwa chimwe, uye mumwe nomumwe wavo achapiwa mubayiro maererano nezvaakabata pabasa rake."},{"book":"1 VaKorinde","chapter":"3","verse":"9","text":"Nokuti tiri vabati pamwe chete naMwari; muri munda waMwari, muri imba yaMwari."},{"book":"1 VaKorinde","chapter":"3","verse":"10","text":"Nenyasha dzandakapiwa naMwari, ndakaronga nheyo somuvaki akachenjera, uye mumwewo ari kuvaka pamusoro payo. Asi mumwe nomumwe ngaachenjere kuti anovaka sei pamusoro payo."},{"book":"1 VaKorinde","chapter":"3","verse":"11","text":"Nokuti hakuna mumwe angaronga dzimwe nheyo kunze kwaiyo yakarongwa kare, inova ndiyo Jesu Kristu."},{"book":"1 VaKorinde","chapter":"3","verse":"12","text":"Zvino kana munhu achivaka panheyo iyi achishandisa goridhe, kana sirivha kana mabwe anokosha, kana matanda, kana uswa, kana mashanga,"},{"book":"1 VaKorinde","chapter":"3","verse":"13","text":"basa rake richaonekwa kuti rakaitwa nei, nokuti Zuva iro richazvibudisa pachena. Richaratidzwa nomoto, uye moto uchaedza basa romumwe nomumwe."},{"book":"1 VaKorinde","chapter":"3","verse":"14","text":"Kana zvaakavaka zvikagara, iye achagamuchira mubayiro wake."},{"book":"1 VaKorinde","chapter":"3","verse":"15","text":"Kana zvikapiswa, iye acharasikirwa: asi iye pachake achaponeswa: asi souya abuda mumoto."},{"book":"1 VaKorinde","chapter":"3","verse":"16","text":"Ko, hamuzivi here kuti muri temberi yaMwari uye kuti Mweya waMwari anogara mamuri?"},{"book":"1 VaKorinde","chapter":"3","verse":"17","text":"Kana munhu achiparadza temberi yaMwari, Mwari achamuparadza; nokuti temberi yaMwari itsvene, ndimi temberi yacho."},{"book":"1 VaKorinde","chapter":"3","verse":"18","text":"Musazvinyengera. Kana mumwe wenyu achizviti akachenjera namaonero enyika ino, ngaave “benzi” kuti ave akachenjera."},{"book":"1 VaKorinde","chapter":"3","verse":"19","text":"Nokuti uchenjeri hwenyika ino upenzi pamberi paMwari. Sezvazvakanyorwa zvichinzi: “Anobata vakachenjera pamano avo,”"},{"book":"1 VaKorinde","chapter":"3","verse":"20","text":"uye zvakare, “Ishe anoziva kuti mifungo yavakachenjera haina maturo.”"},{"book":"1 VaKorinde","chapter":"3","verse":"21","text":"Naizvozvo ngakurege kuva nomunhu anozvikudza pamusoro pavanhu! Zvinhu zvose ndezvenyu,"},{"book":"1 VaKorinde","chapter":"3","verse":"22","text":"angava Pauro kana Aporosi, kana Kefasi, kana nyika, kana upenyu, kana rufu, kana zvazvino, kana zvinouya, zvose ndezvenyu,"},{"book":"1 VaKorinde","chapter":"3","verse":"23","text":"uye muri vanhu vaKristu, uye Kristu ndewaMwari."}]}