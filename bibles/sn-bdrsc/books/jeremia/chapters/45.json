{"data":[{"book":"Jeremia","chapter":"45","verse":"1","text":"Izvi ndizvo zvakataurwa nomuprofita Jeremia kuna Bharuki mwanakomana waNeria, mugore rechina raJehoyakimi mwanakomana waJosia mambo weJudha, shure kwokunyora kwaBharuki rugwaro rwamashoko aJeremia aakanga achimudaidzira, achiti,"},{"book":"Jeremia","chapter":"45","verse":"2","text":"“Zvanzi naJehovha, Mwari waIsraeri, kunewe Bharuki:"},{"book":"Jeremia","chapter":"45","verse":"3","text":"Iwe wakati, ‘Ndine nhamo! Jehovha apamhidzira kusuwa pakurwadziwa kwangu; ndaneta nokugomera uye ndashayiwa zororo.’ ”"},{"book":"Jeremia","chapter":"45","verse":"4","text":"Jehovha akati, “Uti kwaari, ‘Zvanzi naJehovha: Ndichakoromora zvandakavaka uye ndichadzura zvandakasima panyika yose."},{"book":"Jeremia","chapter":"45","verse":"5","text":"Iwe ungazvitsvakira zvinhu zvikuru here? Usazvitsvaka. Nokuti ndichauyisa njodzi pamusoro pavanhu vose, ndizvo zvinotaura Jehovha, asi ndichaita kuti utize noupenyu hwako kwose kwaunoenda.’ ”"}]}