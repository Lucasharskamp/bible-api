{"data":[{"book":"Waefesu","chapter":"6","verse":"1","text":"Mwawana mwenga, muwamani walera wenu toziya mwenga mulikolerana pamuhera na Mtuwa, ashi shitwatira shiherepa kushitenda."},{"book":"Waefesu","chapter":"6","verse":"2","text":"Malembu Mananagala galonga, “Muwagohiliri tati gwaku na mawu gwaku.” Ali ndo lagaliru lya kwanja lyaliwera na lagilu."},{"book":"Waefesu","chapter":"6","verse":"3","text":"Lagilu ayi ndo kuwera hagupati mapatiru na kulikala vinja vivuwa pasipanu."},{"book":"Waefesu","chapter":"6","verse":"4","text":"Na watati mwenga, namwasoziya wana wenu kumbiti muwaleri munjira ya Mtuwa kwa kuwalanguziya mwenendu guherepa na kuwafunda."},{"book":"Waefesu","chapter":"6","verse":"5","text":"Mwawamanda mwenga, muwamani watuwa wenu pasipanu kwa lyoga na kulendemera, mtendi avi kwa moyu guherepa handa mwankumtendera Kristu,"},{"book":"Waefesu","chapter":"6","verse":"6","text":"Mtendi hangu hera ndiri pawawalola su mulifiliziyi kwa womberi, ila mtenderi kwa moyu ntambu yakafira Mlungu toziya mwenga ndo wantumintumi wa Kristu."},{"book":"Waefesu","chapter":"6","verse":"7","text":"Handa pamtenda lihengu, mtendi lihengu lyenu kwa kunemelera handa kwa mumtendera ndiri muntu kumbiti mumtendera Mtuwa."},{"book":"Waefesu","chapter":"6","verse":"8","text":"Muliholi kuwera kila muntu yakatenda gahelepa kaweri mmanda ama muntu mlekeziwa, hakawanki lifupu lyakuwi kulawa kwa Mtuwa."},{"book":"Waefesu","chapter":"6","verse":"9","text":"Na mwenga yamtenderwa, muwatenderi ntambu iraayi wamanda wenu na mleki kutenda vitiriziwu. Mliholi handa mwenga viraa handa womberi viraa mwanayu Mtuwa ulaulii kumpindi na yomberi katenda kwa kubagula."},{"book":"Waefesu","chapter":"6","verse":"10","text":"Upeleru wakuwi, nuwafilirani muweri wagangamala mukulikolerana pamuhera na Mtuwa na kwa makakala gakuwi makulu."},{"book":"Waefesu","chapter":"6","verse":"11","text":"Mtoli ndiwiru zyoseri zya ngondu zyakawapananiti Mlungu mpati kuzilema ngolukeru zidoda zya Shetani."},{"book":"Waefesu","chapter":"6","verse":"12","text":"Ngondu zyetu, ndo ngondu ndiri pakati petu na wantu, kumbiti ngondu zyatulikoma, tulikoma na washamshera yawakolamlima mupasipanu pa shirohu na muluwindu lwa vidoda pasipanu."},{"book":"Waefesu","chapter":"6","verse":"13","text":"Toziya ayi, mtoli ndiwiru zya Mlungu su lishaka lilii palisoka mwezi kugalema makomangu ga wankondu na pamulikomanga kala mpaka upeleru, hamuweri mwankali wagangamala."},{"book":"Waefesu","chapter":"6","verse":"14","text":"Su muweri kala, unakaka uweri gambira mkanda mushunu mwenu, kumfiriziya Mlungu kuweri gambira nguwu ya shuma ya kudiwa mushifuwa,"},{"book":"Waefesu","chapter":"6","verse":"15","text":"Na hamu ya kushibwera Shisoweru Shiwagira sha ponga shiweri gambira vilwatu mumagulu mwenu."},{"book":"Waefesu","chapter":"6","verse":"16","text":"Nentu ga goseri aga njimiru iweri gambira mbingiru mumawoku mwenu mashaka goseri, muiwezeshi kuyidiwira misali ya motu ya mu Shetani."},{"book":"Waefesu","chapter":"6","verse":"17","text":"Muwanki ulopoziwu gambira kofiya yamwenga ya shuma na shisoweru shakatakuliti Mlungu gambira upanga wampananitwi na Rohu Mnanagala."},{"book":"Waefesu","chapter":"6","verse":"18","text":"Mluwi majuwa goseri, pamluwa Mlungu kawatangi, mluwi kila shipindi kwa likakala lya Rohu. Mukali masu pota na kutoka pamluwa kwajili ya wantu woseri wa Mlungu."},{"book":"Waefesu","chapter":"6","verse":"19","text":"Munduwiri na neni viraa su pantakula, Mlungu kawezeshi neni kutakula pota na kufifa kuwagambira wantu lifumbu lya shisoweru shiwagira kwa ukamilifu."},{"book":"Waefesu","chapter":"6","verse":"20","text":"Neni namjumbi gwa shisoweru shiwagira ashi tembera vinu namushibetubetu, muluwi Mlungu, su nwezi kuwera mgangamala mukubwera ntambu yayifiruwa."},{"book":"Waefesu","chapter":"6","verse":"21","text":"Tukiku, mlongu gwetu yatumfira na ntumintumi yakaaminika mukulikolerana pamuhera na Mtuwa, hakawapanani visoweru vyangu vyoseri mpati kuvimana shantenda."},{"book":"Waefesu","chapter":"6","verse":"22","text":"Numtumiti kwa mwenga kuwagambirani visoweru vyetu mpati kuwera na Moyu."},{"book":"Waefesu","chapter":"6","verse":"23","text":"Mlungu Tati na Mtuwa Yesu Kristu kawapanani Wakristu woseri ponga na mafiliru na njimiru."},{"book":"Waefesu","chapter":"6","verse":"24","text":"Manemu ga Mlungu gaweri kwa woseri yawamfira Mtuwa gwetu Yesu Kristu kwa mafiliru yagahera lupeleru."}]}