{"data":[{"book":"امثال","chapter":"15","verse":"1","text":"نرم جواب غصہ ٹھنڈا کرتا، لیکن تُرش بات طیش دلاتی ہے۔"},{"book":"امثال","chapter":"15","verse":"2","text":"دانش مندوں کی زبان علم و عرفان پھیلاتی ہے جبکہ احمق کا منہ حماقت کا زور سے اُبلنے والا چشمہ ہے۔"},{"book":"امثال","chapter":"15","verse":"3","text":"رب کی آنکھیں ہر جگہ موجود ہیں، وہ بُرے اور بھلے سب پر دھیان دیتی ہیں۔"},{"book":"امثال","chapter":"15","verse":"4","text":"نرم زبان زندگی کا درخت ہے جبکہ فریب دہ زبان شکستہ دل کر دیتی ہے۔"},{"book":"امثال","chapter":"15","verse":"5","text":"احمق اپنے باپ کی تربیت کو حقیر جانتا ہے، لیکن جو نصیحت مانے وہ دانش مند ہے۔"},{"book":"امثال","chapter":"15","verse":"6","text":"راست باز کے گھر میں بڑا خزانہ ہوتا ہے، لیکن جو کچھ بےدین حاصل کرتا ہے وہ تباہی کا باعث ہے۔"},{"book":"امثال","chapter":"15","verse":"7","text":"دانش مندوں کے ہونٹ علم و عرفان کا بیج بکھیر دیتے ہیں، لیکن احمقوں کا دل ایسا نہیں کرتا۔"},{"book":"امثال","chapter":"15","verse":"8","text":"رب بےدینوں کی قربانی سے گھن کھاتا، لیکن سیدھی راہ پر چلنے والوں کی دعا سے خوش ہوتا ہے۔"},{"book":"امثال","chapter":"15","verse":"9","text":"رب بےدین کی راہ سے گھن کھاتا، لیکن راستی کا پیچھا کرنے والے سے پیار کرتا ہے۔"},{"book":"امثال","chapter":"15","verse":"10","text":"جو صحیح راہ کو ترک کرے اُس کی سخت تادیب کی جائے گی، جو نصیحت سے نفرت کرے وہ مر جائے گا۔"},{"book":"امثال","chapter":"15","verse":"11","text":"پاتال اور عالمِ ارواح رب کو صاف نظر آتے ہیں۔ تو پھر انسانوں کے دل اُسے کیوں نہ صاف دکھائی دیں؟"},{"book":"امثال","chapter":"15","verse":"12","text":"طعنہ زن کو دوسروں کی نصیحت پسند نہیں آتی، اِس لئے وہ دانش مندوں کے پاس نہیں جاتا۔"},{"book":"امثال","chapter":"15","verse":"13","text":"جس کا دل خوش ہے اُس کا چہرہ کِھلا رہتا ہے، لیکن جس کا دل پریشان ہے اُس کی روح شکستہ رہتی ہے۔"},{"book":"امثال","chapter":"15","verse":"14","text":"سمجھ دار کا دل علم و عرفان کی تلاش میں رہتا، لیکن احمق حماقت کی چراگاہ میں چرتا رہتا ہے۔"},{"book":"امثال","chapter":"15","verse":"15","text":"مصیبت زدہ کے تمام دن بُرے ہیں، لیکن جس کا دل خوش ہے وہ روزانہ جشن مناتا ہے۔"},{"book":"امثال","chapter":"15","verse":"16","text":"جو غریب رب کا خوف مانتا ہے اُس کا حال اُس کروڑپتی سے کہیں بہتر ہے جو بڑی بےچینی سے زندگی گزارتا ہے۔"},{"book":"امثال","chapter":"15","verse":"17","text":"جہاں محبت ہے وہاں سبزی کا سالن بہت ہے، جہاں نفرت ہے وہاں موٹے تازے بچھڑے کی ضیافت بھی بےفائدہ ہے۔"},{"book":"امثال","chapter":"15","verse":"18","text":"غصیلا آدمی جھگڑے چھیڑتا رہتا جبکہ تحمل کرنے والا لوگوں کے غصے کو ٹھنڈا کر دیتا ہے۔"},{"book":"امثال","chapter":"15","verse":"19","text":"کاہل کا راستہ کانٹےدار باڑ کی مانند ہے، لیکن دیانت داروں کی راہ پکی سڑک ہی ہے۔"},{"book":"امثال","chapter":"15","verse":"20","text":"دانش مند بیٹا اپنے باپ کے لئے خوشی کا باعث ہے، لیکن احمق اپنی ماں کو حقیر جانتا ہے۔"},{"book":"امثال","chapter":"15","verse":"21","text":"ناسمجھ آدمی حماقت سے لطف اندوز ہوتا، لیکن سمجھ دار آدمی سیدھی راہ پر چلتا ہے۔"},{"book":"امثال","chapter":"15","verse":"22","text":"جہاں صلاح مشورہ نہیں ہوتا وہاں منصوبے ناکام رہ جاتے ہیں، جہاں بہت سے مشیر ہوتے ہیں وہاں کامیابی ہوتی ہے۔"},{"book":"امثال","chapter":"15","verse":"23","text":"انسان موزوں جواب دینے سے خوش ہو جاتا ہے، وقت پر مناسب بات کتنی اچھی ہوتی ہے۔"},{"book":"امثال","chapter":"15","verse":"24","text":"زندگی کی راہ چڑھتی رہتی ہے تاکہ سمجھ دار اُس پر چلتے ہوئے پاتال میں اُترنے سے بچ جائے۔"},{"book":"امثال","chapter":"15","verse":"25","text":"رب متکبر کا گھر ڈھا دیتا، لیکن بیوہ کی زمین کی حدود محفوظ رکھتا ہے۔"},{"book":"امثال","chapter":"15","verse":"26","text":"رب بُرے منصوبوں سے گھن کھاتا ہے، اور مہربان الفاظ اُس کے نزدیک پاک ہیں۔"},{"book":"امثال","chapter":"15","verse":"27","text":"جو ناجائز نفع کمائے وہ اپنے گھر پر آفت لاتا ہے، لیکن جو رشوت سے نفرت رکھے وہ جیتا رہے گا۔"},{"book":"امثال","chapter":"15","verse":"28","text":"راست باز کا دل سوچ سمجھ کر جواب دیتا ہے، لیکن بےدین کا منہ زور سے اُبلنے والا چشمہ ہے جس سے بُری باتیں نکلتی رہتی ہیں۔"},{"book":"امثال","chapter":"15","verse":"29","text":"رب بےدینوں سے دُور رہتا، لیکن راست باز کی دعا سنتا ہے۔"},{"book":"امثال","chapter":"15","verse":"30","text":"چمکتی آنکھیں دل کو خوشی دلاتی ہیں، اچھی خبر پورے جسم کو تر و تازہ کر دیتی ہے۔"},{"book":"امثال","chapter":"15","verse":"31","text":"جو زندگی بخش نصیحت پر دھیان دے وہ دانش مندوں کے درمیان ہی سکونت کرے گا۔"},{"book":"امثال","chapter":"15","verse":"32","text":"جو تربیت کی پروا نہ کرے وہ اپنے آپ کو حقیر جانتا ہے، لیکن جو نصیحت پر دھیان دے اُس کی سمجھ میں اضافہ ہوتا ہے۔"},{"book":"امثال","chapter":"15","verse":"33","text":"رب کا خوف ہی وہ تربیت ہے جس سے انسان حکمت سیکھتا ہے۔ پہلے فروتنی اپنا لے، کیونکہ یہی عزت پانے کا پہلا قدم ہے۔"}]}