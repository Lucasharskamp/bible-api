{"data":[{"book":"Sang'hano","chapter":"17","verse":"1","text":"Paulo na Sila wafosela Amfipoli na Apoloniya wahita mbaka Sesalonike, uko kukala na kaye ya kutosela ya Wayahudi."},{"book":"Sang'hano","chapter":"17","verse":"2","text":"Fana chihendo chake, Paulo kahita kuna ikaye ija ya kumpulila Mulungu. Kalonga na wanhu kwa siku za Mhumulo matatu, kwa kusang'hanila Maandiko Yelile,"},{"book":"Sang'hano","chapter":"17","verse":"3","text":"kawalongela na kawafambulila Yamaandiko Yelile na kawalongela kuwa Chilisito Mulopozi kolondeka yagazigwe na kuzilibuka. Paulo kalonga, “Yesu ino yoniwapetela mbuli zake, niiyo Chilisito Mulopozi.”"},{"book":"Sang'hano","chapter":"17","verse":"4","text":"Wayahudi wamwenga wahuwila na wailumba na Paulo na Sila, na bumbila kulu da Wagiliki wowamdumbile Mulungu na wanaake wamwenga walangulizi iviya wahuwila."},{"book":"Sang'hano","chapter":"17","verse":"5","text":"Mbali Wayahudi wawawonela migongo, wasola wanhu welibule usang'hano, watenda chibumbila na wandusa ndwagi muna dibululu jose waizila kaye ya Yasoni wohuwila kuwapata umo na Paulo na Sila muladi wawagale haiwanhu."},{"book":"Sang'hano","chapter":"17","verse":"6","text":"Mbali viwawapuwile, wawagwila Yasoni na wahuwila wamwenga na wawagala haulongozi ha walangulizi wa dibululu na walandula madizi, “Paulo na Sila wagala magayo chila hanhu! Sambi weza muna dibululu jetu."},{"book":"Sang'hano","chapter":"17","verse":"7","text":"Na Yasoni kawahokela ukaye yake. Wose walema kutenda chiyalagilize mfalume wa Loma na walonga hambwe kuna mfalume imwenga, zina jake Yesu.”"},{"book":"Sang'hano","chapter":"17","verse":"8","text":"Wakulu wa isi na wanhu wamwenga viwahulike ivo wehilwa ng'hani."},{"book":"Sang'hano","chapter":"17","verse":"9","text":"Wakulu wawo wawatoza faini Yasoni na wayage, maabaho wawaleka wasegela."},{"book":"Sang'hano","chapter":"17","verse":"10","text":"Ichilo vichingile wahuwila wawatuma Paulo na Sila uko Beleya. Viwafikile uko, wahita mwiikaye ya kutosela ya Wayahudi."},{"book":"Sang'hano","chapter":"17","verse":"11","text":"Wanhu wa Beleya wakala wotegeleza goya kuwafosa wanhu wa Sesalonike. Wauhokela usenga uja wa Mulungu kwa deng'ho, na chila siku wakala woyapekula Yamaandiko Yelile muladi wawone fana Paulo kolonga kweli."},{"book":"Sang'hano","chapter":"17","verse":"12","text":"Wayahudi wengi wahuwila na wanaake wengi wa Chiyunani weli na udahi na walume wengi wa Chiyunani iviya wahuwila."},{"book":"Sang'hano","chapter":"17","verse":"13","text":"Mbali Wayahudi wa Sesalonike viwahulike Paulo kopeta Mbuli ya Mulungu uko Beleya iviya, wahita uko na wandusa kuwakong'hela wanhu na ndwagi."},{"book":"Sang'hano","chapter":"17","verse":"14","text":"Bahobaho wahuwila wamgala Paulo mhwani. Mbali Sila na Timoseyo wasigala uko Beleya."},{"book":"Sang'hano","chapter":"17","verse":"15","text":"Wanhu wowamsolile Paulo, wahita nayo mbaka Asene. Maabaho wabwela mbaka Beleya wakala na malagilizo kulawa kwa Paulo kuwa Sila na Timoseyo sekewakalame kumsondelela Paulo."},{"book":"Sang'hano","chapter":"17","verse":"16","text":"Paulo viyakalile yowagoza Sila na Timoseyo uko Asene, kehilwa ng'hani muna umoyo wake viyawonile bululu diya dimema nyang'hiti za milungu."},{"book":"Sang'hano","chapter":"17","verse":"17","text":"Ivo kakala mwiikaye ya kutosela kakala yolonga na Wayahudi na wanhu weli siyo Wayahudi wowomtosela Mulungu, na chila siku kakala kowasimulila wanhu wakalile muumwingi."},{"book":"Sang'hano","chapter":"17","verse":"18","text":"Wamwenga wowainzile mafundizo ya Epikulo na Sitoiki waibishila nayo."},{"book":"Sang'hano","chapter":"17","verse":"19","text":"Ivo wamsola Paulo, wamgala haulongozi ha ichitala cha bululu da Aleopoko na walonga, “Cholonda kuvimanya mafundizo yako ya sambi yolonga choni."},{"book":"Sang'hano","chapter":"17","verse":"20","text":"Mbuli zimwenga zochihulike kolonga ni za unzonza kumwetu, na cholonda kuvimanya fambulo da mbuli zino.”"},{"book":"Sang'hano","chapter":"17","verse":"21","text":"Wanhu wose wa Asene na wageni wowokala umo wasang'hanila lusita lwawo lwose kulonga na huhulika chinhu cha sambi."},{"book":"Sang'hano","chapter":"17","verse":"22","text":"Paulo kema haulongozi ha ichitala cha bululu na kalonga, “Nowona kuwa chila munhu wa Asene komzahila Mulungu."},{"book":"Sang'hano","chapter":"17","verse":"23","text":"Kwaviya vinikalile nofosa na kulola goya hanhu homutosela, niwona chilingo chandikigwa, ‘Kwa Mulungu hamanyika.’ Lelo niye nowapetela mbuli za iyo imumtosela bila kummanya."},{"book":"Sang'hano","chapter":"17","verse":"24","text":"“Mulungu yalumbile isi na ulanga na vinhu vose vili muno ni Mndewa wa ulanga na isi, hakala muna zikaye za imwe wa milungu zozizengigwe na wanhu."},{"book":"Sang'hano","chapter":"17","verse":"25","text":"Iviya hasang'hanilwa kwa makono ya wanhu, fana viya kolonda chochose, kwaviya yeye mwenyewo koweng'ha wanhu wose ugima na muhe na vinhu vose."},{"book":"Sang'hano","chapter":"17","verse":"26","text":"Kulawa kwa munhu imwe, kalumba wanhu wa chila isi na kawatenda wakale muna isi yose. Kalamula kulawa umwaka, zuwaki na kulihi kuwakalile wanhu wawo."},{"book":"Sang'hano","chapter":"17","verse":"27","text":"Katenda vino muladi wanhu wamzahile na wamsondelele hata kwa kumdalisa yapete kudalisigwa. Mulungu heli kutali na cheye bule."},{"book":"Sang'hano","chapter":"17","verse":"28","text":"Fana munhu imwe viyalongile,"},{"book":"Sang'hano","chapter":"17","verse":"29","text":"Ivo kwaviya cheye chawana wa Mulungu, hachilondeka kulonga kuwa Mulungu kalinga fana zahabu hebu hela hebu dibwe, vinhu vitendigwa goya kwa ubala wa wanhu."},{"book":"Sang'hano","chapter":"17","verse":"30","text":"Mulungu katenda fana viya halola lusita luja wanhu viwakalile hawammanyile, mbali sambi kowalongela wanhu wose chila hanhu waleke uhasanyi wawo."},{"book":"Sang'hano","chapter":"17","verse":"31","text":"Kwaviya Mulungu keka siku yonda yawataguse wanhu wa isi yose viilondeka kwa munhu ija iyamsagule. Mulungu kalagusa yano yose kwa kumzilibula iyo!”"},{"book":"Sang'hano","chapter":"17","verse":"32","text":"Viwahulike Paulo kolonga mbuli ya kuzilibuka, wamwenga wamzeha, mbali wamwenga walonga, “Cholonda chihulike kaidi mbuli ino.”"},{"book":"Sang'hano","chapter":"17","verse":"33","text":"Ivo Paulo kasegela kuna umting'hano."},{"book":"Sang'hano","chapter":"17","verse":"34","text":"Wanhu wamwenga wamsondelela na wahuwila, imwe wawo kakala Dionisiyo, munhu wa chitala. Uko iviya kukala na mwanamke yatangigwe Damalisi na wanhu wamwenga."},{"book":"Sang'hano","chapter":"17","verse":"1","text":"Paulo na Sila wafosela Amfipoli na Apoloniya wahita mbaka Sesalonike, uko kukala na kaye ya kutosela ya Wayahudi."},{"book":"Sang'hano","chapter":"17","verse":"2","text":"Fana chihendo chake, Paulo kahita kuna ikaye ija ya kumpulila Mulungu. Kalonga na wanhu kwa siku za Mhumulo matatu, kwa kusang'hanila Maandiko Yelile,"},{"book":"Sang'hano","chapter":"17","verse":"3","text":"kawalongela na kawafambulila Yamaandiko Yelile na kawalongela kuwa Chilisito Mulopozi kolondeka yagazigwe na kuzilibuka. Paulo kalonga, “Yesu ino yoniwapetela mbuli zake, niiyo Chilisito Mulopozi.”"},{"book":"Sang'hano","chapter":"17","verse":"4","text":"Wayahudi wamwenga wahuwila na wailumba na Paulo na Sila, na bumbila kulu da Wagiliki wowamdumbile Mulungu na wanaake wamwenga walangulizi iviya wahuwila."},{"book":"Sang'hano","chapter":"17","verse":"5","text":"Mbali Wayahudi wawawonela migongo, wasola wanhu welibule usang'hano, watenda chibumbila na wandusa ndwagi muna dibululu jose waizila kaye ya Yasoni wohuwila kuwapata umo na Paulo na Sila muladi wawagale haiwanhu."},{"book":"Sang'hano","chapter":"17","verse":"6","text":"Mbali viwawapuwile, wawagwila Yasoni na wahuwila wamwenga na wawagala haulongozi ha walangulizi wa dibululu na walandula madizi, “Paulo na Sila wagala magayo chila hanhu! Sambi weza muna dibululu jetu."},{"book":"Sang'hano","chapter":"17","verse":"7","text":"Na Yasoni kawahokela ukaye yake. Wose walema kutenda chiyalagilize mfalume wa Loma na walonga hambwe kuna mfalume imwenga, zina jake Yesu.”"},{"book":"Sang'hano","chapter":"17","verse":"8","text":"Wakulu wa isi na wanhu wamwenga viwahulike ivo wehilwa ng'hani."},{"book":"Sang'hano","chapter":"17","verse":"9","text":"Wakulu wawo wawatoza faini Yasoni na wayage, maabaho wawaleka wasegela."},{"book":"Sang'hano","chapter":"17","verse":"10","text":"Ichilo vichingile wahuwila wawatuma Paulo na Sila uko Beleya. Viwafikile uko, wahita mwiikaye ya kutosela ya Wayahudi."},{"book":"Sang'hano","chapter":"17","verse":"11","text":"Wanhu wa Beleya wakala wotegeleza goya kuwafosa wanhu wa Sesalonike. Wauhokela usenga uja wa Mulungu kwa deng'ho, na chila siku wakala woyapekula Yamaandiko Yelile muladi wawone fana Paulo kolonga kweli."},{"book":"Sang'hano","chapter":"17","verse":"12","text":"Wayahudi wengi wahuwila na wanaake wengi wa Chiyunani weli na udahi na walume wengi wa Chiyunani iviya wahuwila."},{"book":"Sang'hano","chapter":"17","verse":"13","text":"Mbali Wayahudi wa Sesalonike viwahulike Paulo kopeta Mbuli ya Mulungu uko Beleya iviya, wahita uko na wandusa kuwakong'hela wanhu na ndwagi."},{"book":"Sang'hano","chapter":"17","verse":"14","text":"Bahobaho wahuwila wamgala Paulo mhwani. Mbali Sila na Timoseyo wasigala uko Beleya."},{"book":"Sang'hano","chapter":"17","verse":"15","text":"Wanhu wowamsolile Paulo, wahita nayo mbaka Asene. Maabaho wabwela mbaka Beleya wakala na malagilizo kulawa kwa Paulo kuwa Sila na Timoseyo sekewakalame kumsondelela Paulo."},{"book":"Sang'hano","chapter":"17","verse":"16","text":"Paulo viyakalile yowagoza Sila na Timoseyo uko Asene, kehilwa ng'hani muna umoyo wake viyawonile bululu diya dimema nyang'hiti za milungu."},{"book":"Sang'hano","chapter":"17","verse":"17","text":"Ivo kakala mwiikaye ya kutosela kakala yolonga na Wayahudi na wanhu weli siyo Wayahudi wowomtosela Mulungu, na chila siku kakala kowasimulila wanhu wakalile muumwingi."},{"book":"Sang'hano","chapter":"17","verse":"18","text":"Wamwenga wowainzile mafundizo ya Epikulo na Sitoiki waibishila nayo."},{"book":"Sang'hano","chapter":"17","verse":"19","text":"Ivo wamsola Paulo, wamgala haulongozi ha ichitala cha bululu da Aleopoko na walonga, “Cholonda kuvimanya mafundizo yako ya sambi yolonga choni."},{"book":"Sang'hano","chapter":"17","verse":"20","text":"Mbuli zimwenga zochihulike kolonga ni za unzonza kumwetu, na cholonda kuvimanya fambulo da mbuli zino.”"},{"book":"Sang'hano","chapter":"17","verse":"21","text":"Wanhu wose wa Asene na wageni wowokala umo wasang'hanila lusita lwawo lwose kulonga na huhulika chinhu cha sambi."},{"book":"Sang'hano","chapter":"17","verse":"22","text":"Paulo kema haulongozi ha ichitala cha bululu na kalonga, “Nowona kuwa chila munhu wa Asene komzahila Mulungu."},{"book":"Sang'hano","chapter":"17","verse":"23","text":"Kwaviya vinikalile nofosa na kulola goya hanhu homutosela, niwona chilingo chandikigwa, ‘Kwa Mulungu hamanyika.’ Lelo niye nowapetela mbuli za iyo imumtosela bila kummanya."},{"book":"Sang'hano","chapter":"17","verse":"24","text":"“Mulungu yalumbile isi na ulanga na vinhu vose vili muno ni Mndewa wa ulanga na isi, hakala muna zikaye za imwe wa milungu zozizengigwe na wanhu."},{"book":"Sang'hano","chapter":"17","verse":"25","text":"Iviya hasang'hanilwa kwa makono ya wanhu, fana viya kolonda chochose, kwaviya yeye mwenyewo koweng'ha wanhu wose ugima na muhe na vinhu vose."},{"book":"Sang'hano","chapter":"17","verse":"26","text":"Kulawa kwa munhu imwe, kalumba wanhu wa chila isi na kawatenda wakale muna isi yose. Kalamula kulawa umwaka, zuwaki na kulihi kuwakalile wanhu wawo."},{"book":"Sang'hano","chapter":"17","verse":"27","text":"Katenda vino muladi wanhu wamzahile na wamsondelele hata kwa kumdalisa yapete kudalisigwa. Mulungu heli kutali na cheye bule."},{"book":"Sang'hano","chapter":"17","verse":"28","text":"Fana munhu imwe viyalongile,"},{"book":"Sang'hano","chapter":"17","verse":"29","text":"Ivo kwaviya cheye chawana wa Mulungu, hachilondeka kulonga kuwa Mulungu kalinga fana zahabu hebu hela hebu dibwe, vinhu vitendigwa goya kwa ubala wa wanhu."},{"book":"Sang'hano","chapter":"17","verse":"30","text":"Mulungu katenda fana viya halola lusita luja wanhu viwakalile hawammanyile, mbali sambi kowalongela wanhu wose chila hanhu waleke uhasanyi wawo."},{"book":"Sang'hano","chapter":"17","verse":"31","text":"Kwaviya Mulungu keka siku yonda yawataguse wanhu wa isi yose viilondeka kwa munhu ija iyamsagule. Mulungu kalagusa yano yose kwa kumzilibula iyo!”"},{"book":"Sang'hano","chapter":"17","verse":"32","text":"Viwahulike Paulo kolonga mbuli ya kuzilibuka, wamwenga wamzeha, mbali wamwenga walonga, “Cholonda chihulike kaidi mbuli ino.”"},{"book":"Sang'hano","chapter":"17","verse":"33","text":"Ivo Paulo kasegela kuna umting'hano."},{"book":"Sang'hano","chapter":"17","verse":"34","text":"Wanhu wamwenga wamsondelela na wahuwila, imwe wawo kakala Dionisiyo, munhu wa chitala. Uko iviya kukala na mwanamke yatangigwe Damalisi na wanhu wamwenga."}]}