{"data":[{"book":"Numeri","chapter":"31","verse":"1","text":"Yehova anawuza Mose kuti,"},{"book":"Numeri","chapter":"31","verse":"2","text":"“Uwabwezere zoyipa Amidiyani chifukwa cha zimene anachitira Aisraeli. Ukatha kuchita zimenezi, iwe udzamwalira.”"},{"book":"Numeri","chapter":"31","verse":"3","text":"Ndipo Mose anati kwa Aisraeli, “Perekani zida kwa ena mwa anthu anu kuti akamenyane ndi Amidiyani ndi kuwabwezera choyipa mʼmalo mwa Yehova."},{"book":"Numeri","chapter":"31","verse":"4","text":"Mutumize ku nkhondoko amuna 1,000 kuchokera ku fuko lililonse la Aisraeli.”"},{"book":"Numeri","chapter":"31","verse":"5","text":"Choncho amuna okwana 12,000 anatenga zida kukonzekera nkhondo, anthu 1,000 kuchokera ku fuko lililonse la Aisraeli."},{"book":"Numeri","chapter":"31","verse":"6","text":"Mose anawatumiza ku nkhondo, anthu 1,000 kuchokera ku fuko lililonse pamodzi ndi Finehasi mwana wa Eliezara wansembe amene ananyamula zipangizo zochokera ku malo wopatulika ndi malipenga okaliza."},{"book":"Numeri","chapter":"31","verse":"7","text":"Iwo anamenyana ndi Amidiyani monga momwe Yehova analamulira Mose ndipo anapha mwamuna aliyense."},{"book":"Numeri","chapter":"31","verse":"8","text":"Mwa anthu ophedwawo munali Evi, Rekemu, Zuri, Huri ndi Reba, mafumu asanu a Amidiyani. Ndipo anaphanso ndi lupanga Balaamu mwana wa Beori."},{"book":"Numeri","chapter":"31","verse":"9","text":"Aisraeli anagwira ukapolo amayi a Chimidiyani ndi ana awo ndipo analandanso ngʼombe, ziweto zawo zina zonse ndi katundu wawo yense."},{"book":"Numeri","chapter":"31","verse":"10","text":"Anawotcha mizinda yonse imene Amidiyani ankakhalamo pamodzi ndi misasa yawo yonse."},{"book":"Numeri","chapter":"31","verse":"11","text":"Anatenga zonse zimene analanda ku nkhondoko, anthu ndi zoweta zomwe."},{"book":"Numeri","chapter":"31","verse":"12","text":"Ndipo anabwera nawo akapolowo ndi zolanda ku nkhondozo kwa Mose ndi kwa wansembe Eliezara ndi kwa gulu lonse la Aisraeli ku misasa yawo ku chigwa cha Mowabu, mʼmbali mwa mtsinje wa Yorodani ku Yeriko."},{"book":"Numeri","chapter":"31","verse":"13","text":"Mose, wansembe Eliezara ndi atsogoleri onse a gululo anapita kukakumana nawo kunja kwa misasa."},{"book":"Numeri","chapter":"31","verse":"14","text":"Mose anakwiya nawo akuluakulu a magulu a ankhondowo: olamulira 1,000 ndi olamulira 100, amene ankachokera ku nkhondo."},{"book":"Numeri","chapter":"31","verse":"15","text":"Iye anafunsa kuti, “Kodi nʼchifukwa chiyani mwawaleka amoyo amayi onsewa?”"},{"book":"Numeri","chapter":"31","verse":"16","text":"Paja iwo ndi amene ankatsatira uphungu wa Balaamu ndiponso ndi amene anachititsa Aisraeli kuti asiye Yehova pa zimene zinachitika ku Peori, kotero mliri unagwera anthu a Yehova."},{"book":"Numeri","chapter":"31","verse":"17","text":"Tsopano iphani munthu wamwamuna aliyense. Ndiponso iphani mayi aliyense amene anagonapo ndi mwamuna,"},{"book":"Numeri","chapter":"31","verse":"18","text":"koma sungani mtsikana aliyense amene sanagonepo ndi mwamuna."},{"book":"Numeri","chapter":"31","verse":"19","text":"“Inu nonse amene mwaphapo wina wake, kapena kukhudza aliyense amene anaphedwa mukhale kunja kwa msasa masiku asanu ndi awiri. Pa tsiku lachitatu mudziyeretse nokha pamodzi ndi akapolo anu."},{"book":"Numeri","chapter":"31","verse":"20","text":"Muyeretsenso zovala zanu ndi china chilichonse chopangidwa ndi chikopa, ubweya wa mbuzi kapenanso ndi mtengo.”"},{"book":"Numeri","chapter":"31","verse":"21","text":"Tsono wansembe Eliezara anati kwa asilikali amene anapita ku nkhondo aja, “Lamulo limene Yehova anapereka kwa Mose ndi ili:"},{"book":"Numeri","chapter":"31","verse":"22","text":"Golide, siliva, mkuwa, chitsulo, chiwaya, mtovu"},{"book":"Numeri","chapter":"31","verse":"23","text":"ndi china chilichonse chimene sichingapse ndi moto muchidutsitse pa moto, ndipo chidzayeretsedwa. Komanso chiyeretsedwe ndi madzi oyeretsa. Ndipo chilichonse chimene chingapse ndi moto muchidutsitse mʼmadzimo."},{"book":"Numeri","chapter":"31","verse":"24","text":"Pa tsiku lachisanu ndi chiwiri muchape zovala zanu ndipo mudzayera. Mukatero mutha kulowa mu msasa.”"},{"book":"Numeri","chapter":"31","verse":"25","text":"Yehova anawuza Mose kuti,"},{"book":"Numeri","chapter":"31","verse":"26","text":"“Iwe ndi wansembe Eliezara ndiponso akuluakulu a mabanja a anthuwa, muwerenge anthu onse ndi ziweto zomwe zinagwidwa ku nkhondo."},{"book":"Numeri","chapter":"31","verse":"27","text":"Mugawe zolanda ku nkhondozo magawo awiri, lina la ankhondo amene anapita ku nkhondo, lina la anthu onse."},{"book":"Numeri","chapter":"31","verse":"28","text":"Pa gawo la ankhondowo, mutengeko gawo la Yehova, pa zofunkha 500 zilizonse mutengeko chimodzi, pa akapolo, ngʼombe, bulu ndi nkhosa."},{"book":"Numeri","chapter":"31","verse":"29","text":"Utenge zimenezo pa theka la gawo la ankhondowo ndipo upereke kwa wansembe Eliezara kuti zikhale zopereka zanu kwa Yehova."},{"book":"Numeri","chapter":"31","verse":"30","text":"Kuchokera pa theka la gawo la Aisraeli, utengeko cholanda chimodzi pa makumi asanu aliwonse, pa anthu, ngʼombe, abulu, nkhosa, mbuzi kapena zoweta zina. Uzipereke kwa Alevi amene ntchito yawo ndi yosamalira tenti ya Yehova.”"},{"book":"Numeri","chapter":"31","verse":"31","text":"Ndipo Mose ndi wansembe Eliezara anachita monga Yehova analamulira Mose."},{"book":"Numeri","chapter":"31","verse":"32","text":"Zotsala pa zolanda ku nkhondo zimene ankhondowo anatenga zinali nkhosa 675,000,"},{"book":"Numeri","chapter":"31","verse":"33","text":"Ngʼombe 72,000,"},{"book":"Numeri","chapter":"31","verse":"34","text":"abulu 61,000,"},{"book":"Numeri","chapter":"31","verse":"35","text":"ndi atsikana omwe sanagonepo ndi mwamuna 32,000."},{"book":"Numeri","chapter":"31","verse":"36","text":"Gawo la ankhondo amene anapita ku nkhondo linali:"},{"book":"Numeri","chapter":"31","verse":"37","text":"mwa zimenezi gawo la Yehova linali 675;"},{"book":"Numeri","chapter":"31","verse":"38","text":"ngʼombe zinalipo 36,000 ndipo gawo la Yehova linali 72;"},{"book":"Numeri","chapter":"31","verse":"39","text":"abulu analipo 30,500 ndipo gawo la Yehova linali 61;"},{"book":"Numeri","chapter":"31","verse":"40","text":"anthu analipo 16,000 ndipo gawo la Yehova linali 32."},{"book":"Numeri","chapter":"31","verse":"41","text":"Mose anapereka kwa wansembe Eliezara gawo limene linali loyenera kupereka kwa Yehova monga momwe Yehova analamulira Mose."},{"book":"Numeri","chapter":"31","verse":"42","text":"Pa gawo la Aisraeli, Mose anapatula theka limodzi kuchotsa pa zolanda ku nkhondo zonse zimene zinabwera ndi ankhondo aja."},{"book":"Numeri","chapter":"31","verse":"43","text":"Tsono gawo la Aisraeli linali ili: nkhosa 337,500,"},{"book":"Numeri","chapter":"31","verse":"44","text":"ngʼombe 36,000,"},{"book":"Numeri","chapter":"31","verse":"45","text":"abulu 30,500,"},{"book":"Numeri","chapter":"31","verse":"46","text":"anthu 16,000."},{"book":"Numeri","chapter":"31","verse":"47","text":"Kuchoka pa gawo la Aisraelilo, Mose anatengapo chimodzi pa zolanda ku nkhondo makumi asanu aliwonse, anthu ndi nyama, ndipo anazipereka kwa Alevi amene ankayangʼanira tenti ya Yehova monga Yehova analamulira Mose."},{"book":"Numeri","chapter":"31","verse":"48","text":"Pamenepo omwe ankayangʼanira magulu a ankhondo olamulira 1,000 ndi olamulira 100 anabwera kwa Mose,"},{"book":"Numeri","chapter":"31","verse":"49","text":"iwo anati kwa iye, “Ife anthu anu tawerenga ankhondo amene timawalamulira. Palibe munthu ndi mmodzi yemwe amene wasowa."},{"book":"Numeri","chapter":"31","verse":"50","text":"Ndipo tabweretsa zopereka kwa Yehova zimene munthu aliyense anapeza: ziwiya zagolide, zibangiri, zigwinjiri, mphete zosindikizira, ndolo ndi mikanda kuti tichitire mwambo wopepesera machimo pamaso pa Yehova.”"},{"book":"Numeri","chapter":"31","verse":"51","text":"Ndipo Mose ndi wansembe Eliezara analandira kuchokera kwa atsogoleriwo golide pamodzi ndi zipangizo zonse zosula."},{"book":"Numeri","chapter":"31","verse":"52","text":"Golide yense wochokera kwa atsogoleri a 1,000 ndi atsogoleri a 100 zomwe Mose ndi Eliezara anapereka ngati mphatso kwa Yehova zinali zolemera makilogalamu 200."},{"book":"Numeri","chapter":"31","verse":"53","text":"Wankhondo aliyense anatenga zomwe analanda yekha ku nkhondo."},{"book":"Numeri","chapter":"31","verse":"54","text":"Mose ndi Eliezara wansembe analandira golide kuchokera kwa atsogoleri a 1,000 ndi atsogoleri a 100 ndi kukamuyika mu tenti ya msonkhano ngati chikumbutso cha Aisraeli pamaso pa Yehova."}]}