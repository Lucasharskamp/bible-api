{"data":[{"book":"Yɛbəc ya Asom a Yesu","chapter":"13","verse":"1","text":"Kəloŋkanɛ ka alaŋ Yesy aŋɛ ŋanayi dare da Antiyɔk mɔ, sayibɛ-e kɔ atəksɛ ŋanayi ŋa dacɔ: Barnabas, Simeyɔŋ nwɛ ancdeŋər tewe ta «Wəbi» mɔ, Lusiyus wəka Sirɛn, Manahɛŋ nwɛ anadusum kəfo kin kɔ Herodu wəbɛ wəka topoc tin k'ayer atɔf kəmaŋkəlɛ-ɛ, kɔ Sol."},{"book":"Yɛbəc ya Asom a Yesu","chapter":"13","verse":"2","text":"Dɔsɔk dɔlɔma, ntɛ alaŋ akakɔ ŋanckor-koru Kanu mɔ, ŋacsuŋ, kɔ Amera Ŋecempi ŋa Kanu ŋoloku: «Nəcəmbər em kəsək Barnabas kɔ Sol, teta yɛbəc yɔkɔ inawenɛ ŋa mɔ.»"},{"book":"Yɛbəc ya Asom a Yesu","chapter":"13","verse":"3","text":"Ntɛ alaŋ ŋalip kəsuŋ kɔ kətola Kanu mɔ, kɔ ŋandeŋər Barnabas kɔ Sol waca, kɔ ŋasom ŋa."},{"book":"Yɛbəc ya Asom a Yesu","chapter":"13","verse":"4","text":"Ntɛ Amera Ŋecempi ŋa Kanu ŋosom Barnabas kɔ Sol mɔ, kɔ ŋantor atɔf ŋa Selusi, dəndo ŋanalɛk abil kɔ ŋancali kəkɔ ka mokuru ma Sipər."},{"book":"Yɛbəc ya Asom a Yesu","chapter":"13","verse":"5","text":"Ntɛ ŋambɛrɛ Salamin mɔ, kɔ ŋancop kəluksɛ toloku ta Kanu nde dəkətola Kanu da aSuyif. Isaŋ ɛnayi di pəcmar ŋa."},{"book":"Yɛbəc ya Asom a Yesu","chapter":"13","verse":"6","text":"Ntɛ ŋancali mokuru haŋ dare da Pafɔs mɔ, kɔ ŋambəp di fum wəwɛŋkɛ wəlɔma pəcwenɛ sayibɛ, mba ta ɔyɔnɛ si-ɛ. WəSuyif ɛnayi, pacwe kɔ Bar-Yesu."},{"book":"Yɛbəc ya Asom a Yesu","chapter":"13","verse":"7","text":"Wəwɛŋkɛ wəkakɔ ndena Serkus Polu ɛnayi, nwɛ ɛnayɔnɛ wəkiriŋ wəka sədare sa atɔf ŋaŋɔkɔ mɔ. Nkɔn Serkus Polu wərkun wəcempi domp ɛnayi. K'ender k'ewe Barnabas kɔ Sol pəctɛn kənenɛ ŋa toloku ta Kanu."},{"book":"Yɛbəc ya Asom a Yesu","chapter":"13","verse":"8","text":"Elimas, itɔ tatɔkɔ «wəwɛŋkɛ» kusu kəŋan, ɛncgbɛkəl moloku ma Barnabas kɔ Sol, pəctɛn kəkafəli kəlaŋ ka wəkiriŋ Serkus Polu."},{"book":"Yɛbəc ya Asom a Yesu","chapter":"13","verse":"9","text":"Mba Sol, nwɛ ancwe sɔ Pol mɔ, Amera Ŋecempi ŋeyi kɔ darəŋ, k'ɛŋgbətnɛ Elimas."},{"book":"Yɛbəc ya Asom a Yesu","chapter":"13","verse":"10","text":"Kɔ Sol oloku kɔ: «Məna wəkakɔ məla mowul kɔ yem mɔ, wəka amera ŋɛlɛc, wəter pəlompu fəp, məfɔsak kəkafəli-kafəli səpɔ sa Wəbɛ Kanu nsɛ səlomp mɔ ba?"},{"book":"Yɛbəc ya Asom a Yesu","chapter":"13","verse":"11","text":"Ndɛkəl kəca ka Wəbɛ kəy'əm kəroŋ: Wətɔnəŋk məndeyɔnɛ! Tɛm tendebəp, məndeyi ta mənəŋk pəwaŋkəra pa dec-ɛ.»"},{"book":"Yɛbəc ya Asom a Yesu","chapter":"13","verse":"12","text":"Ntɛ wəkiriŋ ka dɔtɔf ɛnəŋk ntɛ tɛnacepər mɔ, k'ɔyɔnɛ wəlaŋ. Mɛtəksɛ mmɛ ɛnanenɛ Barnabas kɔ Sol teta Wəbɛ mɔ mɛnabɔt kɔ dɛbəkəc."},{"book":"Yɛbəc ya Asom a Yesu","chapter":"13","verse":"13","text":"Ntɛ Pol kɔ asol ɔn ŋayɛfɛ dare da Pafɔs mɔ, kɔ ŋayekti abɛla kəkɔ ka Perke, nde atɔf ŋa Paŋfili. Kɔ Isaŋ Mark ɛŋgbɛy ŋa, k'olukus Yerusalɛm."},{"book":"Yɛbəc ya Asom a Yesu","chapter":"13","verse":"14","text":"Kɔ ŋayɛfɛ Perke ŋacəmɛ dɔpɔ daŋan darəŋ haŋ Antiyɔk, atɔf ŋa Pisidi. Kɔ ŋaŋkɔ dəkətola Kanu da aSuyif simiti, dɔsɔk da kəŋesəm, kɔ ŋandɛ."},{"book":"Yɛbəc ya Asom a Yesu","chapter":"13","verse":"15","text":"Ntɛ alip kəkaraŋ Tawurɛta Musa kɔ Sayibɛ mɔ, kɔ abɛ a kəlɔ ka dəkətola da Kanu ndɛ ŋaloku Barnabas kɔ Pol: «Awɛnc su aŋa, kɔ nəyɔ toloku tecəpəsɛ abəkəc ntɛ nəŋfaŋ kəloku afum mɔ, nəloku ti.»"},{"book":"Yɛbəc ya Asom a Yesu","chapter":"13","verse":"16","text":"Kɔ Pol ɛyɛfɛ, k'ondot kəca, k'oloku: «Arkun a Yisrayel, kɔ nəna alpəs aŋɛ nəŋnesɛ Kanu mɔ, nəcəŋkəl!"},{"book":"Yɛbəc ya Asom a Yesu","chapter":"13","verse":"17","text":"Kanu ka afum akaŋɛ, Kanu ka Yisrayel, kənayɛk-yɛk atem asu, kɔ kəsɔŋɛ ŋa kəla tɛm ntɛ ŋanayi decikəra Misira mɔ, kɔ Kanu kin kaŋkɔ kəwurɛnɛ ŋa atɔf ŋaŋɔkɔ fənɔntər fa kəca kɔn."},{"book":"Yɛbəc ya Asom a Yesu","chapter":"13","verse":"18","text":"Kɔ kəlɛkɛ ŋa mes mɛlɛc maŋan nde dətɛgbərɛ meren wəco maŋkəlɛ (40)."},{"book":"Yɛbəc ya Asom a Yesu","chapter":"13","verse":"19","text":"Ntɛ Kanu kənim afum a cusuŋka camət-mɛrəŋ nde atɔf ŋa Kanaŋ mɔ, kɔ kəsɔŋ atɔf ŋaŋɔkɔ afum ɔn ntɛ tɔŋsɔŋɛ ŋɔyɔnɛ ŋa kɛ mɔ."},{"book":"Yɛbəc ya Asom a Yesu","chapter":"13","verse":"20","text":"Mes mamɔkɔ fəp mɛnawon meren masar maŋkəlɛ kɔ wəco kəcamət (450)."},{"book":"Yɛbəc ya Asom a Yesu","chapter":"13","verse":"21","text":"Kɔ tɛyɛfɛ dənda kɔ aka Yisrayel ŋawer Kanu wəbɛ. Kɔ kəsɔŋ ŋa Sawul wan ka Kis pəyɔnɛ ŋa wəbɛ meren wəco maŋkəlɛ (40). Fum wəka kusuŋka ka Beŋyamin ɛnayi."},{"book":"Yɛbəc ya Asom a Yesu","chapter":"13","verse":"22","text":"Ntɛ Kanu kəfən Sawul mɔ, kɔ kəsɔŋ ŋa wəbɛ Dawuda, nwɛ Kanu kənalokɛ ntɛ mɔ: ‹Inəŋk Dawuda wan ka Yisay, fum ɔfɔ nwɛ səwurɛnɛ bəkəc mɔ, incɛm-cɛmnɛ a endeyɔ mɛfaŋ mem fəp.›13.22 1 Samiyel 15.23"},{"book":"Yɛbəc ya Asom a Yesu","chapter":"13","verse":"23","text":"Kəbənda ka dokombəra da nkɔn Dawuda, difɔ Kanu kənasɔŋ kəkom ka Yesu Krist kədeyɔnɛ ka nwɛ endeyac afum a Yisrayel, pəmɔ ntɛ kənasɔŋ ti atem asu temer mɔ."},{"book":"Yɛbəc ya Asom a Yesu","chapter":"13","verse":"24","text":"Ta Yesu ɛntader-ɛ, Saŋ ɛnacam kəgbət dəromun, ntɛ tɔŋsɔŋɛ afum a Yisrayel fəp ŋasəkpər bəkəc yaŋan yɛtɛfərnɛ Kanu mɔ."},{"book":"Yɛbəc ya Asom a Yesu","chapter":"13","verse":"25","text":"Ntɛ Saŋ ɛncləpəs yɛbəc nyɛ Kanu kənasom kɔ mɔ, encyif: ‹Pɛcɛm-cɛmnɛ ponu, an'iyɔnɛ-ɛ? Nwɛ nəncɛm-cɛmnɛ a nkɔn iyɔnɛ mɔ, bafɔ nkɔn iyɔnɛ de! Mba endeder tadarəŋ tem nwɛ pəntɔmar'im yati kəsikəlɛ cɔfta dəwɛcək mɔ.›"},{"book":"Yɛbəc ya Asom a Yesu","chapter":"13","verse":"26","text":"Awɛnc im aŋa, nəna awut aka dokom da Abraham, kɔ nəna akɔ nəŋnesɛ Kanu mɔ, səna ŋɔ anakɛrɛ toloku ntɛ tendeyac su mɔ."},{"book":"Yɛbəc ya Asom a Yesu","chapter":"13","verse":"27","text":"Mba aka Yerusalɛm kɔ abɛ aŋan ŋanacərɛ fɛ fum nwɛ Yesu ɛnayɔnɛ mɔ. Ŋanagbɛkərɛ fɛ sɔ moloku ma sayibɛ-e mmɛ anckaraŋ simiti o simiti dɔsɔk da kəŋesəm mɔ, mba ŋanader ŋalas moloku mamɔkɔ ntɛ ŋanabocər Yesu kiti mɔ."},{"book":"Yɛbəc ya Asom a Yesu","chapter":"13","verse":"28","text":"Ŋanasɔtɔ fɛ ntɛ o ntɛ tɔkɔ pənamar a ŋadifɛ Yesu mɔ, mba ŋantola Pilat kədif kɔn."},{"book":"Yɛbəc ya Asom a Yesu","chapter":"13","verse":"29","text":"Ntɛ ŋalip kəyɔ mes fəp mɔkɔ anacic tetɔn mɔ, kɔ ŋantorɛ kɔ dəkətɔk kəpəmpəl, kɔ ŋaŋkɔ ŋaboc kɔ dəkufu."},{"book":"Yɛbəc ya Asom a Yesu","chapter":"13","verse":"30","text":"Mba Kanu kənasɔŋɛ kɔ kəfɔtɛ afi dacɔ."},{"book":"Yɛbəc ya Asom a Yesu","chapter":"13","verse":"31","text":"Kɔ Yesu owurər mataka mɛlarəm akɔ ŋanapɛ kɔ nkɔn kəyɛfɛ Kalile kəkɔ ka Yerusalɛm mɔ. Ŋa ŋayɔnɛ oŋ aŋɛ ŋanatəŋnɛ kəyɛfɛ ka Yesu afi dacɔ mɔ, ŋa ŋantam sɔ kəluksɛ ti afum alɔma."},{"book":"Yɛbəc ya Asom a Yesu","chapter":"13","verse":"32","text":"Kɔ səna toloku tɔtɔt tatɔkɔ tɔ səloku nu: Temer mpɛ anasɔŋ atem asu mɔ,"},{"book":"Yɛbəc ya Asom a Yesu","chapter":"13","verse":"33","text":"Kanu kəlasɛ su ti belbel, səna dokomɛnɛ daŋan, kəyekti ka Yesu, pəmɔ tɔkɔ ancic ti Yabura Dawuda ya mɛrəŋ disrɛ mɔ:"},{"book":"Yɛbəc ya Asom a Yesu","chapter":"13","verse":"34","text":"Kanu kənaloku a kəndeyekti kɔ afi dacɔ, ntɛ tɔŋsɔŋɛ ta oluksərnɛ pəte mɔ. Ti tɛnasɔŋɛ pəloku:"},{"book":"Yɛbəc ya Asom a Yesu","chapter":"13","verse":"35","text":"Itɔ Kanu kəlokɛnɛ kəfo kəlɔma Yabura Dawuda disrɛ:"},{"book":"Yɛbəc ya Asom a Yesu","chapter":"13","verse":"36","text":"Dawuda nkɔn ɛnabəc tɛfaŋ ta Kanu dɛtɛmp dɔn disrɛ, k'ɛfəntərɛ k'efi, k'awup kɔ nde atem ɔn kəsək, k'ente dəkufu."},{"book":"Yɛbəc ya Asom a Yesu","chapter":"13","verse":"37","text":"Mba fum nwɛ Kanu kənasɔŋɛ kəfɔtɛ afi dacɔ mɔ, nkɔn ɛnate fɛ."},{"book":"Yɛbəc ya Asom a Yesu","chapter":"13","verse":"38","text":"Awɛnc im aŋa, nəcərɛ ti: Teta nkɔn Yesu t'ancamɛ nu kəŋaŋnɛnɛ ka kiciya, kiciya nkɛ sariyɛ sa Musa sənatɔ-tam kəsɔkəs nu mɔ."},{"book":"Yɛbəc ya Asom a Yesu","chapter":"13","verse":"39","text":"Ti disrɛ, nwɛ o nwɛ omboc kəlaŋ kɔn nnɔ Yesu eyi mɔ, Kanu kəndesɔkəs kɔ."},{"book":"Yɛbəc ya Asom a Yesu","chapter":"13","verse":"40","text":"Nəkɛmbərnɛ ntɛ tɔŋsɔŋɛ mes mɔkɔ sayibɛ ŋancic mɔ ta mɛbəp nu:"},{"book":"Yɛbəc ya Asom a Yesu","chapter":"13","verse":"41","text":"‹Nəmɔmən nəna afum aŋɛ nəbɔtər kəfani mɔ!"},{"book":"Yɛbəc ya Asom a Yesu","chapter":"13","verse":"42","text":"Ntɛ Pol kɔ Barnabas ŋawur dəkətola Kanu da aSuyif mɔ, kɔ afum ŋalɛtsɛnɛ ŋa kəder sɔ simiti dɔsɔk da kəŋesəm dɔkɔ dender mɔ kədegbɔkərɛ moloku min mayi."},{"book":"Yɛbəc ya Asom a Yesu","chapter":"13","verse":"43","text":"Ntɛ kənay kəsaktɛnɛ mɔ, aSuyif alarəm kɔ akɔ ŋambɛrɛ dinɛ d'aSuyif mɔ ŋancɛpsɛ Pol kɔ Barnabas kəlok-loku kəŋan disrɛ. Kɔ akakɔ ŋasɛp kəcəpəs ŋa bəkəc teta kəsumpər kəmar ka Kanu."},{"book":"Yɛbəc ya Asom a Yesu","chapter":"13","verse":"44","text":"Simiti dɔsɔk da kəŋesəm ndɛ dɛnacɔnc mɔ, kɔ aka dare fəp ŋaloŋkanɛ kəkɔcəŋkəl toloku ta Wəbɛ."},{"book":"Yɛbəc ya Asom a Yesu","chapter":"13","verse":"45","text":"Ntɛ aSuyif ŋananəŋk kənay ka afum mɔ, kɔ ŋayɔ kəraca kəpɔŋ. Kɔ ŋayɛfɛ kəgbɛkəl Pol, ŋaclɔməs kɔ."},{"book":"Yɛbəc ya Asom a Yesu","chapter":"13","verse":"46","text":"Pol kɔ Barnabas ŋambəknɛ kəloku ŋa: «Nəna yati pənamar a pacop kəluksɛ toloku ta Kanu. Mba ntɛ nənabupərɛ ti, kɔ nəncɛm-cɛmnɛ a pəmar fɛ a nəsɔtɔ kiyi wəyeŋ ka doru o doru mɔ, ndɛkəl oŋ səna səndekafəlɛ səkɔ ndena akɔ ŋantɔyɔnɛ aSuyif mɔ."},{"book":"Yɛbəc ya Asom a Yesu","chapter":"13","verse":"47","text":"Bawo Wəbɛ osom su ntɛ:"},{"book":"Yɛbəc ya Asom a Yesu","chapter":"13","verse":"48","text":"Ntɛ afum ŋane ti mɔ, kɔ pəmbɔt atɔyɔnɛ aSuyif dəbəkəc. Kɔ ŋaŋkor-koru toloku ta Wəbɛ, aŋɛ Kanu kənacəmbərɛ kiyi wəyeŋ ka doru o doru mɔ, kɔ ŋayɔnɛ alaŋ."},{"book":"Yɛbəc ya Asom a Yesu","chapter":"13","verse":"49","text":"Kɔ toloku ta Wəbɛ tɛsaməsər dɔtɔf fəp."},{"book":"Yɛbəc ya Asom a Yesu","chapter":"13","verse":"50","text":"Mba kɔ aSuyif alɔma ŋaŋgbiŋər aran abeki akor-koru Kanu, kɔ abeki a dare, kɔ ŋancop kətɔrəs Pol kɔ Barnabas teta kəlaŋ kəŋan kɔ ŋambɛləs ŋa dare daŋan."},{"book":"Yɛbəc ya Asom a Yesu","chapter":"13","verse":"51","text":"Pol kɔ Barnabas ŋaŋkoŋər ŋa kəbof ka wɛcək waŋan, kɔ tɔyɔnɛ sede sa kəfati kəŋan kəcəŋkəl toloku ta Kanu, kɔ ŋaŋkɔ Ikoniyon. 13.51 «Kɔ akakɔ ŋaŋkoŋər ŋa kəbof ka wɛcək waŋan,» pəmɔ tɔkɔ Mariki Yesu ɛnaloku ti acɛpsɛ ɔn darəŋ mɔ: a dare o dare dɔkɔ ŋaŋkɔ a tawosɛ kəcəŋkəl toloku ta Kanu mɔ, a ŋakoŋər dare dadɔkɔ kəbof ka wɛcək waŋan. Ti t'eŋmentər a ŋanacepər dare dadɔkɔ akɔ antɔwosɛ kəcəŋkəl toloku ta Kanu."},{"book":"Yɛbəc ya Asom a Yesu","chapter":"13","verse":"52","text":"Pəmbɔt acɛpsɛ a Yesu darəŋ, kɔ Amera Ŋecempi ŋa Kanu ŋɛnayi kɔ ŋa."}]}