{"data":[{"book":"Vakolindu","chapter":"11","verse":"1","text":"Mungovikeli nenga kucha nenga wundimukovikela Kilistu."},{"book":"Vakolindu","chapter":"11","verse":"2","text":"Nguvajuma kwa kungumbuka kunu pamukamulila vala Malawu vendivagayilili."},{"book":"Vakolindu","chapter":"11","verse":"3","text":"Lakini ngudayila mumanyi kucha Kilistu ndi mutwi wa kila mlumi na mlumi mutwi wa mdalamundu na Chapanga mutwi wa Kilistu."},{"book":"Vakolindu","chapter":"11","verse":"4","text":"Topi, kila mlumi yadadava awu yula yalandula unjagila kufuma kwa Chapanga kunu kagubika mutwi waki, ayu akumgayila soni Kilistu."},{"book":"Vakolindu","chapter":"11","verse":"5","text":"Na Mdadala padadava awu palandula chilongu cha Chapanga ngajila kugubika mutwi waki, akubedala mutwi waki, mdala yagola naha akulinganila na mdala yamoghili fwili shaki."},{"book":"Vakolindu","chapter":"11","verse":"6","text":"Mdala yangajila kugubika mutwi waki, ngiba adumuli fwili shaki. Lakini dayivi chindipa kwa mdadala kumogha fwili shaki awu kumoghiwa fwili shaki, ngiba agubiki mutwi waki."},{"book":"Vakolindu","chapter":"11","verse":"7","text":"Nyanyi ha kwa mlumi kugubika mutwi waki nongwa mweni akwifwana na Chapanga na ndi ukomi wa Chapanga, lakini mdadala ndi ukomi wa mlumi."},{"book":"Vakolindu","chapter":"11","verse":"8","text":"Mlumi Kafuma kwa mdadala ha, lakini mdadala kafuma kwa mlumi."},{"book":"Vakolindu","chapter":"11","verse":"9","text":"Mlumi kalumbiwa kwanongwa ya mdadala ha, ila mdadala kalumbiwa kwanongwa ya mlumi."},{"book":"Vakolindu","chapter":"11","verse":"10","text":"Kwanongwa ya Makungu mdadala akugubika mutwi waki, ili yivi chilangushilu cha uwesu wuveli pambindi yaki."},{"book":"Vakolindu","chapter":"11","verse":"11","text":"Kwa kwilumba na Bambu, mdadala chindu ha pangajila mlumi na mlumi chindu ha pangajila mdadala."},{"book":"Vakolindu","chapter":"11","verse":"12","text":"Ngimu wuyivelili mdadala afumili kwa mlumi, wuwula wula mlumi kaleliwa na mdadala lakini fyosi fikufuma kwa Chapanga."},{"book":"Vakolindu","chapter":"11","verse":"13","text":"Mulamuli mwaveni nahawu finofu kwa mdadala kudadava kwa Chapanga ngajila kwigubika chindu kumutwi?"},{"book":"Vakolindu","chapter":"11","verse":"14","text":"Hata ndambu ya fisingu fyeni fikulangusha kucha kwa mlumi kuva na fwili ndali chindipa kwa mweni."},{"book":"Vakolindu","chapter":"11","verse":"15","text":"Lakini kwa mdadala kuva na fwili ndali ndi chindu cha kwidumbila kwa mweni, kagayiliwa fwili ndali ili simugubiki."},{"book":"Vakolindu","chapter":"11","verse":"16","text":"Leki mundu akudayila kuyegha malimbu muchilongu achi, topi amanyi kucha yufwi tuvahela chishovi chingi, wala lipinga lya vandu yivamjumila Kilistu vavahela chishovi chingi."},{"book":"Vakolindu","chapter":"11","verse":"17","text":"Mumalawu vandivapa nguvajuma ha, ngweshi ng'odu hata padokwa mumalawu ava vandivagayila nguvajuma ng'odu, mungungashu shenu sha kumjuma Chapanga mukugola wafu wutangalili nendu ya usangi."},{"book":"Vakolindu","chapter":"11","verse":"18","text":"Cha kwaa mbikanila pamwikungasha pamu kucha lipinga lya vandu yivamjumilili Kilistu yikubwituka shoshu gati ya yumwi. Na nenga padokwa ngujumila."},{"book":"Vakolindu","chapter":"11","verse":"19","text":"Nongwa nakaka damwipoti gati ya yumwi ili vala yivaveli va Chapanga vamanyiki."},{"book":"Vakolindu","chapter":"11","verse":"20","text":"Nakaka pamwikungasha, mukwihola mukulya filivi fya Bambu kumbi ha!"},{"book":"Vakolindu","chapter":"11","verse":"21","text":"Nongwa pamulya kila mundu akulya filivi ngajila kuvaveta vayenu, mbaka vamu vakuva na njala kunu vamonga vakulovela!"},{"book":"Vakolindu","chapter":"11","verse":"22","text":"Wuli, muva hela kaya sha kulya na kulandila? Awu mukulibedala lipinga lya vandu yivamjumilili Kilistu na mukuvataya soni vala vangajila chindu? Ponopa ng'ombi liki? Ndivajumi!? Ng'odu! Kwa chindu achi ndivajumi ng'odu."},{"book":"Vakolindu","chapter":"11","verse":"23","text":"Kwanongwa nenga ndayangili kwa Bambu vala yindivagayila yumwi, Bambu Yesu lumihi lula pashengitiwili atolili libumunda,"},{"book":"Vakolindu","chapter":"11","verse":"24","text":"kamulumba Chapanga, kalimetula, kunu padeta, “Ayi ndi njimba yangu mugayililwi yumwi mugoli naha kwa ngumbungumbu ya nenga.”"},{"book":"Vakolindu","chapter":"11","verse":"25","text":"Wuwula wula, palili kala katola lwindi kadeta, “Alu ndi lwindi lwa lilaghanu lya shonu lwa mwasi wangu. Mugoli naha, kila pamulanda pamungumbuka nenga.”"},{"book":"Vakolindu","chapter":"11","verse":"26","text":"Nongwa kila pamulya libumunda ali na kulandila lwindi alu, mukulandula njifwa ya Bambu mbaka payisa kandi."},{"book":"Vakolindu","chapter":"11","verse":"27","text":"Topi, kila yaghalya libumunda ali, awu kulandila lwindi alu lwa Bambu ngajila kudayiliwa, akuva na mbatiwa ya kuuvifya mvili na mwasi wa Bambu."},{"book":"Vakolindu","chapter":"11","verse":"28","text":"Topi, kila mundu ayilembeshi mweni tanila, pambeli ghalyi libumunda ali na kulandila lwindi alu."},{"book":"Vakolindu","chapter":"11","verse":"29","text":"Nongwa yaghalya na kulanda ngajila kumanya mvili wa Bambu ndi chindu liki, akulya na kulanda highilu yaki mweni."},{"book":"Vakolindu","chapter":"11","verse":"30","text":"Ndi nongwa gati yenu kuna vasosuvafu na vatami na vamonga vasova kala."},{"book":"Vakolindu","chapter":"11","verse":"31","text":"Leki tungayilembishili twaveni finofu tungahighiwili ng'odu na Chapanga."},{"book":"Vakolindu","chapter":"11","verse":"32","text":"Lakini patuhighiwa na Bambu, tukufundiwa tuvi na luhala, ili tukotoo kuva na mbatiwa pamu na vandu va mlima."},{"book":"Vakolindu","chapter":"11","verse":"33","text":"Ponopa valongu vangu, pamuva pamu mukulya ndilya ya Bambu, mwiveti."},{"book":"Vakolindu","chapter":"11","verse":"34","text":"Nongwa leki kuna mundu yavelili na njala, ghalyi kayaki, ili ndanganilu yenu yikotoo kuyegha highilu ya Chapanga. Lakini kwa yila milandu yingi, dandivawuli panyisa."},{"book":"Vakolindu","chapter":"11","verse":"1","text":"Leki mungayiwunishilili, hata kucha nenga ndimpufi padokwa! Yina mung'unishili."},{"book":"Vakolindu","chapter":"11","verse":"2","text":"Nguvawonela weyi lakini wuva weyi wa Chapanga, nongwa yumwi muva kucha vayenji vanofu yindivahetili kwa mlulumi yumu hela ndi Kilistu."},{"book":"Vakolindu","chapter":"11","verse":"3","text":"Lakini ngutila kucha wula yula njoka kwa natilu wafu shaki sha ufyangu amjangili Hawa, hala shenu sikuwesha kuyaghamishiwa, damuwuleki unofu wenu wa nakaka kwa Kilistu."},{"book":"Vakolindu","chapter":"11","verse":"4","text":"Nongwa mundu yoyosi yayisa na kumlandula Yesu yaveli kafwauti na yula yitumulandulili, awu mukumpokela mfuki kafwauti na yula Mfuki Mng'alili yimumpokilili awu mukuchijumila chilongu cha nyanyi kafwauti munu na chila chimupikanilili kufuma kwa yufwi! Afi mukufipokela kwa mawoku mavili."},{"book":"Vakolindu","chapter":"11","verse":"5","text":"Nguyihola ha kucha nenga ndi mdokwa kwa ava veni vakwikema, “Vandundami vakomi.”"},{"book":"Vakolindu","chapter":"11","verse":"6","text":"Pamongapa ndivahela chiganu cha kuywanga, lakini luhala ndivanalu, chilongu achi tuchivika lipala hela kwa yumwi, kwa ndambu yoyonda."},{"book":"Vakolindu","chapter":"11","verse":"7","text":"Nenga ndalandulili chilongu cha Nyanyi cha Chapanga ngajila kuhigha mbiya, ndavelili pasi ili mbati kuvakwesha yumwi. Wuli, achi chigolili chavelili cha wafu?"},{"book":"Vakolindu","chapter":"11","verse":"8","text":"Pagolili fichuku na yumwi fidayilili vamonga vanyimbili vandu yivamjumilili Kilistu, tudeti kucha ndavapokili veni ili ndivakimbanikili yumwi."},{"book":"Vakolindu","chapter":"11","verse":"9","text":"Pandiveyi na yumwi ndimuyasha mundu yoyosi ha padayileyi mbiya, valongu vafumili Makedoniya vanyeghilili kila chindu chidayila. Ndaveli mesu munu ngotoo kuvafwasha yumwi na danyendileli kugola nahawu."},{"book":"Vakolindu","chapter":"11","verse":"10","text":"Nguvawombela kwa wula unakaka wa Kilistu wuveli mugati ya nenga kucha kwahela dachinemweshi kuyifunila chilongu achi poposi amu mu Akaya."},{"book":"Vakolindu","chapter":"11","verse":"11","text":"Nongwa liki ngudeta nahawu, Wuli, kwanongwa ndivatama ng'odu yumwi? Ng'odu! Chapanga kamanya kucha ndivatama yumwi!"},{"book":"Vakolindu","chapter":"11","verse":"12","text":"Danyendileli kugola ngimu wugola ponopa, ili ngotoo kuvapa fwasi vala yivayikema veni ndi, “Vandumindumi vakomi,” fwasi ya kwijuma kucha vakugola chichuku ngimu yufwi."},{"book":"Vakolindu","chapter":"11","verse":"13","text":"Nongwa, vandu ava ndi ndumindumi va ufyangu, vagola chichuku vajangi vakwilyambishila kucha vandumindumi vanakaka va Kilistu."},{"book":"Vakolindu","chapter":"11","verse":"14","text":"Mukotoo kujinga, nongwa hata Lijangavandu mweni akwilyambishila kucha mweni makungu wa ngesha!"},{"book":"Vakolindu","chapter":"11","verse":"15","text":"Ponopa chilongu cha kwikang'anika ha payiva na ava vandumindumi va Lijangavandu vakwilyambishila kucha veni vandumindumi goleki. Mwishu veni davapati chila chidayiliwa kulinga na fyavagolili."},{"book":"Vakolindu","chapter":"11","verse":"16","text":"Ngudeta kandi, mundu akotoo kwihola kucha mpufi, leki mukuyihola naha, topi, mung'oni kucha mpufi ili nenga mbati cha kwidumbila hata pachiva chidokwa."},{"book":"Vakolindu","chapter":"11","verse":"17","text":"Chideta ponopa ndi chila chanayishili Bambu ha, kwilata chilongu achi cha kwidumba, ngudeta hela kucha mundu mpufi."},{"book":"Vakolindu","chapter":"11","verse":"18","text":"Lakini vandu vatangalili vakwidumba kucha vandu va mlimawu, kwanongwa ya chiwundu na nenga wuwowu ngwidumba."},{"book":"Vakolindu","chapter":"11","verse":"19","text":"Yumwi yumuveli na luhunja ndi nongwa hata mukuvawunishila vapufi!"},{"book":"Vakolindu","chapter":"11","verse":"20","text":"Mukwiwunishila hata mundu yavagola yumwi vavanda na mundu yavahijila mali shenu na muna kuvahinyikila na muna kuvabedala na kuvavangula kuwushu,"},{"book":"Vakolindu","chapter":"11","verse":"21","text":"kwa soni ngujumila kucha yufwi twaveli vasosuvafu. Yivi wowonda yula, lakini kucha kuna mundu yoyosi yagela kuyidumbila chindu, ngudeta kucha mundu mpufi, nenga ngutila ha kwidumba."},{"book":"Vakolindu","chapter":"11","verse":"22","text":"Wuli veni Vayibulaniya? Na nenga wuwowu ndi Muyibulaniya. Wuli veni Vayisilaeli? Na nenga wuwowu ndi Muyisilaeli. Veni chileli cha Ibulahimu? Na nenga wuwowu ndi chileli cha Ibulahimu."},{"book":"Vakolindu","chapter":"11","verse":"23","text":"Veni vava vandumindumi va Kilistu? Hata nenga ngudeta kucha ndina lukwali nenga ndi ndumindumi wa Kilistu pitu veni. Nenga gola chichuku fidindalili nendu. Ndiyikala muchijaka myanja yitangalili nendu, ndovangiwa myanja yitangalili nendu na ng'uya mumyowu myanja yitangalili."},{"book":"Vakolindu","chapter":"11","verse":"24","text":"Myanja muhanu ndalatuliwili ndomondu milongu mitatu na tisa na Vayawudi."},{"book":"Vakolindu","chapter":"11","verse":"25","text":"Ndalatuliwili mbiki myanja mitatu na Valoma na ndagumangiwili migonguveli mwanja wumu na myanja mitatu wadumukilili watu mkomi mulweni na mwanja wumu gunga mesu pamusi na pamihi."},{"book":"Vakolindu","chapter":"11","verse":"26","text":"Myanja yitangalili ndang'ana na misayisayi ya kuyinika munyeni na misayisayi yavang'ongolu na misayisayi yakufuma kwa Vayawudi yivavelili vanamlima vayangu na kufuma kwa vandu va milima yimonga, misayisayi mumbwani na misayisayi kumidasi na misayisayi ya munyeni na misayisayi kufuma kwa valongu vafyangu."},{"book":"Vakolindu","chapter":"11","verse":"27","text":"Gola chichuku na kugobuleka, gunga mesu myanja yitangalili, ndiwa na njala na kuyumilwa machi myanja yitangalili, myanja yitangalili ndayikalili na njala na kuyikala mulupepu ngajila yingwa."},{"book":"Vakolindu","chapter":"11","verse":"28","text":"Pawufileka afi, majuva vosi ndopiliwa na fichuku fya vandu yivamjumilili Kilistu,"},{"book":"Vakolindu","chapter":"11","verse":"29","text":"Kucha mundu yoyonda msosuvafu na nenga wuwowu msosuvafu. Mundu yoyonda yavifiwa na nenga wuwowu nguva na chipwembwi."},{"book":"Vakolindu","chapter":"11","verse":"30","text":"Hata leki pandiyidumba, topi, nguyidumbila findu fya usosuvafu wa liwovi lyangu."},{"book":"Vakolindu","chapter":"11","verse":"31","text":"Chapanga Tati wa Bambu Yesu Kilistu litawa lyaki lijumiwi jola, mweni kamanya kucha ngudeta ufyangu ha."},{"book":"Vakolindu","chapter":"11","verse":"32","text":"Pandiveyi aku Damasku, mkomi wa mkowa, yavelili pasi ya mutwa Aleta, aveli akuwudima mlima wa Damasku ili angamuli."},{"book":"Vakolindu","chapter":"11","verse":"33","text":"Lakini jabuka mukuwoku yaki kwa kumika muchitandavala chikomi na nzunuka mukuwoku yaki."}]}