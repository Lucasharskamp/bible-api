{"data":[{"book":"Máté","chapter":"18","verse":"1","text":"Abban az órában odamentek a tanítványok Jézushoz, és megkérdezték tőle: „Vajon ki nagyobb a mennyek országában?“"},{"book":"Máté","chapter":"18","verse":"2","text":"Jézus odahívott egy kisgyermeket, közéjük állította,"},{"book":"Máté","chapter":"18","verse":"3","text":"és ezt mondta: „Bizony mondom néktek: ha meg nem tértek, és olyanok nem lesztek, mint a kisgyermekek, semmiképpen nem mentek be a mennyek országába."},{"book":"Máté","chapter":"18","verse":"4","text":"Aki tehát megalázza magát, mint ez a kisgyermek, az a nagyobb a mennyek országában."},{"book":"Máté","chapter":"18","verse":"5","text":"Aki egy ilyen kisgyermeket befogad az én nevemben, engem fogad be."},{"book":"Máté","chapter":"18","verse":"6","text":"Aki pedig megbotránkoztat egyet e kicsinyek közül, akik énbennem hisznek, jobb annak, hogyha malomkövet kötnek nyakába, és a tenger mélyébe vetik."},{"book":"Máté","chapter":"18","verse":"7","text":"Jaj a világnak a botránkozások miatt! Mert szükséges, hogy botránkozások történjenek, de jaj annak az embernek, aki által a botránkozás történik."},{"book":"Máté","chapter":"18","verse":"8","text":"Ha pedig a kezed vagy lábad megbotránkoztat, vágd le azokat, és dobd el magadtól: mert jobb neked az életre sántán vagy csonkán bemenned, mint ha két kézzel vagy két lábbal vettetel az örök tűzre."},{"book":"Máté","chapter":"18","verse":"9","text":"Ha pedig a szemed botránkoztat meg téged, vájd ki azt, és dobd el magadtól: jobb neked félszemmel bemenned az életre, mint ha két szemmel vettetel a gyehenna tüzére."},{"book":"Máté","chapter":"18","verse":"10","text":"Vigyázzatok, hogy e kicsinyek közül egyet se utáljatok, mert mondom néktek, hogy angyalaik a mennyekben mindig látják mennyei Atyám arcát."},{"book":"Máté","chapter":"18","verse":"11","text":"Mert az Emberfia azért jött, hogy megtartsa, ami elveszett."},{"book":"Máté","chapter":"18","verse":"12","text":"Mit gondoltok, ha valamelyik embernek száz juha van, és egy azok közül eltéved, vajon nem hagyja-e őket ott, és a hegyekbe elmenve nem keresi-e meg azt, amely eltévelyedett?"},{"book":"Máté","chapter":"18","verse":"13","text":"És ha történetesen megtalálja, bizony mondom néktek, inkább örvend annak az egynek, mint a kilencvenkilencnek, amelyik nem tévedett el."},{"book":"Máté","chapter":"18","verse":"14","text":"Hasonlóképpen a ti mennyei Atyátok sem akarja, hogy egy is elvesszen e kicsinyek közül."},{"book":"Máté","chapter":"18","verse":"15","text":"„Ha pedig atyádfia vétkezik ellened, menj el, és dorgáld meg négyszemközt: ha hallgat rád, megnyerted atyádfiát."},{"book":"Máté","chapter":"18","verse":"16","text":"Ha pedig nem hallgat rád, végy magad mellé még egy vagy két embert, »hogy két vagy három tanú vallomásával erősítsen meg minden szót.«"},{"book":"Máté","chapter":"18","verse":"17","text":"Ha azokra sem hallgat, mondd meg a gyülekezetnek. Ha a gyülekezetre sem hallgat, legyen előtted olyan, mint a pogány és a vámszedő."},{"book":"Máté","chapter":"18","verse":"18","text":"Bizony mondom néktek: amit megköttök a földön, a mennyben is kötve lesz, amit feloldotok a földön, a mennyben is oldva lesz."},{"book":"Máté","chapter":"18","verse":"19","text":"Ismét mondom néktek, hogyha ketten közületek egyetértenek a földön minden dologban, amit csak kérnek, megadja nekik az én mennyei Atyám."},{"book":"Máté","chapter":"18","verse":"20","text":"Mert ahol ketten vagy hárman összegyűlnek az én nevemben: ott vagyok közöttük.“"},{"book":"Máté","chapter":"18","verse":"21","text":"Ekkor odament hozzá Péter, és ezt mondta: „Uram, hányszor lehet atyámfiának ellenem vétkeznie, és neki megbocsátanom? Még hétszer is?“"},{"book":"Máté","chapter":"18","verse":"22","text":"Jézus ezt mondta neki: „Nem azt mondom neked, hogy még hétszer is, hanem még hetvenhétszer is."},{"book":"Máté","chapter":"18","verse":"23","text":"Ezért hasonlatos a mennyek országa a királyhoz, aki számot akart vetni az ő szolgáival."},{"book":"Máté","chapter":"18","verse":"24","text":"Amikor pedig számot kezdett vetni, hoztak eléje egyet, aki tízezer talentummal volt adós."},{"book":"Máté","chapter":"18","verse":"25","text":"Mivel nem tudott fizetni, megparancsolta ura, hogy adják el őt, feleségét és gyerekeit, és mindenét, amije van, és fizessen."},{"book":"Máté","chapter":"18","verse":"26","text":"A szolga ezért leborult előtte, könyörgött neki, és ezt mondta: Uram, légy türelemmel hozzám, és mindent megfizetek neked."},{"book":"Máté","chapter":"18","verse":"27","text":"Az úr pedig megszánta a szolgát, elbocsátotta őt, és az adósságát is elengedte neki."},{"book":"Máté","chapter":"18","verse":"28","text":"A szolga pedig kiment, és találkozott eggyel az ő szolgatársai közül, aki száz dénárral volt neki adós. Megragadta, fojtogatni kezdte, és ezt mondta: Fizesd meg nekem, amivel tartozol."},{"book":"Máté","chapter":"18","verse":"29","text":"Szolgatársa ekkor leborult a lábai elé, és könyörgött neki: Légy türelemmel hozzám, és mindent megfizetek neked."},{"book":"Máté","chapter":"18","verse":"30","text":"De ő ezt nem akarta, hanem elment, börtönbe vettette addig, amíg megfizeti, amivel tartozik neki."},{"book":"Máté","chapter":"18","verse":"31","text":"Amikor szolgatársai látták, hogy mi történt, nagyon megszomorodtak. Elmentek, és jelentettek uruknak mindent, ami történt."},{"book":"Máté","chapter":"18","verse":"32","text":"Akkor magához hívatta őt ura, és ezt mondta neki: Gonosz szolga, minden adósságodat elengedtem neked, mert könyörögtél nekem."},{"book":"Máté","chapter":"18","verse":"33","text":"Nem kellett volna neked is könyörülnöd szolgatársadon, amint én is könyörültem rajtad?"},{"book":"Máté","chapter":"18","verse":"34","text":"Ekkor megharagudott az ura, átadta őt a hóhérok kezébe, míg meg nem fizet mindent, amivel tartozik."},{"book":"Máté","chapter":"18","verse":"35","text":"Így cselekszik az én mennyei Atyám is veletek, ha szívetekből meg nem bocsátjátok, ki-ki az ő atyjafiának a vétkeiket.“"}]}