{"data":[{"book":"Johannes","chapter":"11","verse":"1,2","text":"Tunnetteko kertomuksen Mariasta, joka kaatoi kalliin voiteen Jeesuksen jaloille ja pyyhki ne hiuksillaan? Marialla oli sisar, Martta, ja veli nimeltä Lasarus. He asuivat kaikki yhdessä Betaniassa. Lasarus oli vakavasti sairaana."},{"book":"Johannes","chapter":"11","verse":"3","text":"Sen vuoksi hänen sisarensa lähettivät Jeesukselle sanan: »Sinun hyvä ystäväsi on pahasti sairas.»"},{"book":"Johannes","chapter":"11","verse":"4","text":"Sen kuullessaan Jeesus sanoi: »Lasarus paranee. Kun tämä ihme tapahtuu, ihmiset saavat nähdä, että se on Jumalan teko ja että minä olen Jumalan Poika.»"},{"book":"Johannes","chapter":"11","verse":"5,6,7","text":"Jeesus ei kuitenkaan heti lähtenyt matkaan, vaikka Martta, Maria ja Lasarus olivat hänen rakkaita ystäviään. Vasta kahden päivän kuluttua hän sanoi oppilailleen: »Nyt lähdetään Juudeaan.»"},{"book":"Johannes","chapter":"11","verse":"8","text":"Oppilaat vastustelivat: »Ei ole kulunut kuin muutama päivä siitä, kun juutalaisten johtomiehet yrittivät tappaa sinut Juudeassa. Joko nyt olet taas menossa sinne?»"},{"book":"Johannes","chapter":"11","verse":"9","text":"Jeesus vastasi: »Onhan vuorokaudessa kaksitoista tuntia päivänvaloa, ja silloin näkee kulkea kompastumatta."},{"book":"Johannes","chapter":"11","verse":"10","text":"Vain yöllä pimeässä astuu helposti harhaan.»"},{"book":"Johannes","chapter":"11","verse":"11","text":"Hän lisäsi: »Ystävämme Lasarus nukkuu nyt, mutta minä menen herättämään hänet.»"},{"book":"Johannes","chapter":"11","verse":"12","text":"Oppilaat luulivat Jeesuksen tarkoittavan, että Lasarus nukkui jo rauhallisesti. »Sittenhän hän on paranemaan päin», he totesivat."},{"book":"Johannes","chapter":"11","verse":"13","text":"Mutta Jeesus tarkoitti, että Lasarus oli jo kuollut."},{"book":"Johannes","chapter":"11","verse":"14","text":"Jeesus sanoikin heille lopulta suoraan: »Lasarus on kuollut."},{"book":"Johannes","chapter":"11","verse":"15","text":"Teidän tähtenne olen iloinen, etten silloin ollut siellä, sillä tämä antaa teille uuden tilaisuuden uskoa minuun. Lähdetään nyt Lasaruksen luo.»"},{"book":"Johannes","chapter":"11","verse":"16","text":"Tuomas, lisänimeltään Kaksonen, sanoi toisille oppilaille: »Mennään vain – ja kuollaan yhdessä opettajan kanssa!»"},{"book":"Johannes","chapter":"11","verse":"17","text":"Kun matkalaiset tulivat perille, heille kerrottiin, että Lasarus oli jo neljä päivää ollut haudattuna."},{"book":"Johannes","chapter":"11","verse":"18","text":"Betania on vain kolmisen kilometriä Jerusalemista,"},{"book":"Johannes","chapter":"11","verse":"19","text":"ja monia johtavia juutalaisia oli tullut surunvalittelukäynnille Martan ja Marian luo."},{"book":"Johannes","chapter":"11","verse":"20","text":"Kun Martta sai kuulla, että Jeesus oli tulossa, hän lähti tätä vastaan. Maria jäi kuitenkin kotiin."},{"book":"Johannes","chapter":"11","verse":"21","text":"Martta sanoi Jeesukselle: »Herra, jos sinä olisit ollut täällä, veljeni ei olisi kuollut."},{"book":"Johannes","chapter":"11","verse":"22","text":"Mutta tälläkin hetkellä kaikki on sinun vallassasi. Tiedän, että saat Jumalalta mitä ikinä pyydät.»"},{"book":"Johannes","chapter":"11","verse":"23","text":"Jeesus sanoi: »Sinun veljesi herää kuolleista.»"},{"book":"Johannes","chapter":"11","verse":"24","text":"»Niin, sitten ylösnousemuksessa, kun kaikki muutkin kuolleet heräävät», Martta totesi."},{"book":"Johannes","chapter":"11","verse":"25","text":"Siihen Jeesus sanoi: »Minä herätän kuolleet ja annan ikuisen elämän. Jokainen, joka uskoo minuun, elää ikuisesti, vaikka hänen ruumiinsa kuoleekin."},{"book":"Johannes","chapter":"11","verse":"26","text":"Ei kukaan, joka elää minuun uskoen, koe ikuista kuolemaa. Uskotko sen, Martta?»"},{"book":"Johannes","chapter":"11","verse":"27","text":"»Kyllä, Herra», Martta sanoi, »Uskon, että olet Messias ja Jumalan Poika – se, jota kansamme on kauan odottanut.»"},{"book":"Johannes","chapter":"11","verse":"28","text":"Martta palasi sitten Marian luo, veti hänet syrjään ja kuiskasi: »Hän on tullut ja haluaa puhua kanssasi.»"},{"book":"Johannes","chapter":"11","verse":"29","text":"Maria lähti heti Jeesuksen luo."},{"book":"Johannes","chapter":"11","verse":"30","text":"Jeesus oli vielä kylän ulkopuolella samassa paikassa, jonne Martta oli tullut häntä vastaan."},{"book":"Johannes","chapter":"11","verse":"31","text":"Kun huoneessa olijat, jotka olivat yrittäneet lohduttaa Mariaa, näkivät hänen lähtevän kiireesti johonkin, he otaksuivat hänen menevän Lasaruksen haudalle itkemään ja lähtivät hänen peräänsä."},{"book":"Johannes","chapter":"11","verse":"32","text":"Kun Maria tuli Jeesuksen luo, hän heittäytyi Jeesuksen jalkoihin ja sanoi: »Herra, jos sinä olisit ollut täällä, veljeni olisi elossa.»"},{"book":"Johannes","chapter":"11","verse":"33","text":"Kun Jeesus näki Marian ja hänen mukanaan tulleiden ihmisten itkevän, hän liikuttui syvästi."},{"book":"Johannes","chapter":"11","verse":"34","text":"»Mihin hänet on haudattu?» hän kysyi."},{"book":"Johannes","chapter":"11","verse":"35","text":"Jeesus itki."},{"book":"Johannes","chapter":"11","verse":"36","text":"»He olivat hyvin läheisiä ystäviä», juutalaisten johtomiehet sanoivat. »Katsokaa, miten rakas Lasarus oli hänelle.»"},{"book":"Johannes","chapter":"11","verse":"37","text":"Jotkut sanoivat: »Tämä mies antoi sokealle näön – miksei hän sitten pystynyt estämään Lasaruksen kuolemaa?»"},{"book":"Johannes","chapter":"11","verse":"38","text":"Jeesus seisahtui liikuttuneena. He kävelivät sitten haudan luo. Se oli luola, jonka suulle oli vieritetty suuri kivi."},{"book":"Johannes","chapter":"11","verse":"39","text":"»Työntäkää kivi syrjään», Jeesus käski."},{"book":"Johannes","chapter":"11","verse":"40","text":"»Enkö sanonut, että saat nähdä suuren Jumalan ihmeen, jos uskot», Jeesus vastasi Martalle."},{"book":"Johannes","chapter":"11","verse":"41","text":"Kivi vieritettiin syrjään. Sitten Jeesus katsoi ylöspäin ja sanoi: »Isä, kiitos siitä, että kuulet minua."},{"book":"Johannes","chapter":"11","verse":"42","text":"Tiedän, että kuulet minua aina, mutta sanoin tämän näiden ihmisten takia, että he uskoisivat sinun lähettäneen minut.»"},{"book":"Johannes","chapter":"11","verse":"43","text":"Sitten Jeesus huusi: »Lasarus, tule ulos!»"},{"book":"Johannes","chapter":"11","verse":"44","text":"Kuolleena ollut Lasarus tuli. Hänet oli kääritty hautausliinaan: jalat, kädet ja kasvotkin olivat kääreessä. Jeesus sanoi: »Päästäkää hänet noista käärinliinoista.»"},{"book":"Johannes","chapter":"11","verse":"45","text":"Monet juutalaisten johtomiehet, jotka olivat tulleet Marian kanssa ja nähneet mitä tapahtui, uskoivat nyt lopultakin Jeesukseen."},{"book":"Johannes","chapter":"11","verse":"46","text":"Jotkut silminnäkijät menivät kuitenkin fariseusten luo kertomaan mitä Betaniassa oli tapahtunut."},{"book":"Johannes","chapter":"11","verse":"47","text":"Silloin ylipapit ja fariseukset kokosivat ylimmän tuomioistuimensa, suuren neuvoston, keskustelemaan tilanteesta."},{"book":"Johannes","chapter":"11","verse":"48","text":"Jos hän saa rauhassa toimia, koko kansa juoksee pian hänen perässään. Ja silloin Rooman armeija tulee ja hävittää kansamme ja temppelimme.»"},{"book":"Johannes","chapter":"11","verse":"49","text":"Yksi heistä, Kaifas, joka oli sinä vuonna ylipappina, sanoi: »Ajatelkaa nyt loppuun asti:"},{"book":"Johannes","chapter":"11","verse":"50","text":"eikö ole parempi heti surmauttaa tuo mies? Miksi koko kansan pitäisi joutua tuhoon?»"},{"book":"Johannes","chapter":"11","verse":"51,52","text":"Tähän ylipappi Kaifaan puheenvuoroon sisältyi profetia: Jeesus ei kuolisi vain Israelin puolesta, vaan kaikkien Jumalan lasten puolesta, jotka ovat hajallaan ympäri maailmaa."},{"book":"Johannes","chapter":"11","verse":"53","text":"Tuona päivänä juutalaisten johtajat päättivät surmata Jeesuksen."},{"book":"Johannes","chapter":"11","verse":"54","text":"Sen vuoksi Jeesus lakkasi toimimasta julkisesti. Hän lähti autiomaan laidassa olevaan Efraim-nimiseen kylään, ja jäi sinne oppilaidensa kanssa."},{"book":"Johannes","chapter":"11","verse":"55","text":"Juutalaisten pääsiäisjuhla oli lähellä, ja Jerusalemiin tuli paljon väkeä maaseudulta jo useita päiviä ennen juhlien alkua saadakseen ajoissa valmistavat puhdistusmenonsa suoritetuksi."},{"book":"Johannes","chapter":"11","verse":"56","text":"Nämä ihmiset olisivat halunneet nähdä Jeesuksen, ja temppelissä kuiskailtiin: »Mitä arvelette – tuleeko hän pääsiäisjuhlille?»"},{"book":"Johannes","chapter":"11","verse":"57","text":"Suuri neuvosto oli ilmoittanut julkisesti, että heti kun joku näkisi Jeesuksen, hänen tulisi tehdä siitä ilmoitus, ja Jeesus pidätettäisiin."}]}