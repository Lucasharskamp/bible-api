{"data":[{"book":"Abbootii Murtii","chapter":"8","verse":"1","text":"Namoonni Efreem, “Ati maaliif akkana nu goote? Yeroo Midiyaanin dhaʼuuf duultetti maaliif nu hin waamin?” jedhanii Gidewoon gaafatan. Akka malees isatti dheekkaman."},{"book":"Abbootii Murtii","chapter":"8","verse":"2","text":"Inni immoo akkana jedhee deebiseef; “Wanni ani hojjedhe yoo waan isin hojjettaniin wal bira qabame gatii maalii qaba? Qarmiin wayinii Efreem oomisha wayinii Abiiʼezer sana hunda hin caaluu?"},{"book":"Abbootii Murtii","chapter":"8","verse":"3","text":"Waaqni hooggantoota Midiyaanotaa jechuunis Hereebii fi Zeʼeebin dabarsee harka keessanitti kenneera. Egaa ani waan isin hojjettaniin wajjin kan wal qixxaatu maal hojjechuun dandaʼa ture?” Yommuu inni waan kana jedhettis aariin isaan isatti aaran ni qabbanaaʼe."},{"book":"Abbootii Murtii","chapter":"8","verse":"4","text":"Gidewoonii fi namoonni isa wajjin turan dhibbi sadan dhufanii Yordaanos ceʼan; isaan akka malee dadhaban iyyuu ittuma fufanii jara ariʼan."},{"book":"Abbootii Murtii","chapter":"8","verse":"5","text":"Innis namoota Sukootiitiin, “Loltoota kootiif buddeena kennaa; isaan baayʼee na duraa dadhabaniiruutii; ani amma iyyuu mootota Midiyaanotaa jechuunis Zebaa fi Zalmunaa ariʼaa jira” jedhe."},{"book":"Abbootii Murtii","chapter":"8","verse":"6","text":"Qondaaltonni Sukoot garuu, “Loltoota keetiif nu buddeena kan kenninu ati Zebaa fi Zalmunaa harka keetti galfatteertaa?” jedhaniin."},{"book":"Abbootii Murtii","chapter":"8","verse":"7","text":"Gidewoonis deebisee, “Tole kaa, yommuu Waaqayyo dabarsee Zebaa fi Zalmunaa harka kootti kennutti ani qoraattii gammoojjiitii fi arangamaadhaan foon keessan ciccira” jedheen."},{"book":"Abbootii Murtii","chapter":"8","verse":"8","text":"Achiis gara namoota Phenuuʼeel dhaqee akkuma warra duraa sana kadhatetti isaanis gaafate; isaan garuu akkuma warri Sukoot deebisanitti deebii kennan."},{"book":"Abbootii Murtii","chapter":"8","verse":"9","text":"Kanaafuu inni namoota Phenuuʼeeliin, “Ani yeroo moʼadhee deebiʼutti gamoo kana nan jigsa” jedhe."},{"book":"Abbootii Murtii","chapter":"8","verse":"10","text":"Yeroo sanatti Zebaa fi Zalmunaan loltoota isaanii kanneen kuma kudha shanitti hedaman wajjin iddoo Qarqari jedhamu turan; isaan kunneenis loltoota namoota baʼa biiftuutii walitti qabaman keessaa hafan hundaa dha; warri goraadee hidhatan kumni kudha lama dhumanii turaniitii."},{"book":"Abbootii Murtii","chapter":"8","verse":"11","text":"Gidewoonis karaa warra baʼa Noobaahiitii fi Yogbihaatiin dunkaana keessa jiraatanii baʼee loltoota homaa hin birʼatin dhaʼe; raayyaan waraanaa sun of dagatee tureetii."},{"book":"Abbootii Murtii","chapter":"8","verse":"12","text":"Mootonni Midiyaan lamaan jechuunis Zebaa fi Zalmunaan ni baqatan; Gidewoon garuu ariʼee isaan qabate; loltoota isaaniis gargari bittinneesse."},{"book":"Abbootii Murtii","chapter":"8","verse":"13","text":"Ergasii Gidewoon ilmi Yooʼaash karaa Malkaa Herees baʼee duulaa gale."},{"book":"Abbootii Murtii","chapter":"8","verse":"14","text":"Innis dargaggeessa Sukoot tokko qabee qorate; dargaggeessi sunis maqaa qondaaltota Sukootii fi maanguddoota magaalattii walumatti maqaa nama torbaatamii torba barreessee kenneef."},{"book":"Abbootii Murtii","chapter":"8","verse":"15","text":"Gidewoonis dhufee namoota Sukootiin, “Zebaa fi Zalmunaan isin, ‘Nu namoota kee warra dadhabaniif buddeena kan kenninu ati Zaabiheelii fi Zalmunaa harka keetti galfatteertaa?’ jettanii waaʼee isaanii natti qoostan sun kunoo ti” jedhe."},{"book":"Abbootii Murtii","chapter":"8","verse":"16","text":"Innis maanguddoota magaalaa sanaa fuudhee qoraattii fi arangamaa gammoojjiitiin adabuudhaan namoota Sukootiitiif barumsa kenne."},{"book":"Abbootii Murtii","chapter":"8","verse":"17","text":"Gamoo Phenuuʼeelis jigsee namoota magaalattii fixe."},{"book":"Abbootii Murtii","chapter":"8","verse":"18","text":"Ergasiis inni, “Namoonni isin Taabooritti fixxan warra akkamiitii?” jedhee Zebaa fi Zalmunaa gaafate."},{"book":"Abbootii Murtii","chapter":"8","verse":"19","text":"Gidewoonis deebisee, “Isaan obboloota koo ilmaanuma haadha kootii turan. Dhugaa Waaqayyo jiraataa, utuu isin isaan ajjeesuu baattanii ani isin hin ajjeesu ture” jedhe."},{"book":"Abbootii Murtii","chapter":"8","verse":"20","text":"Innis gara Yeteer ilma isaa hangaftichaatti garagalee, “Kaʼiitii isaan fixi!” jedheen. Yeeteer garuu sababii ijoollee taʼeef sodaatee goraadee isaa hin luqqifanne."},{"book":"Abbootii Murtii","chapter":"8","verse":"21","text":"Ergasiis Zebaa fi Zalmunaan, “Kaʼiitii atumti nu ajjeesi; ‘Jabinni namaa akkuma dhagna isaatii’ ” jedhaniin. Gidewoonis kaʼee isaan ajjeese; faaya morma gaalawwan isaaniis fudhate."},{"book":"Abbootii Murtii","chapter":"8","verse":"22","text":"Namoonni Israaʼelis Gidewooniin, “Ati waan harka Midiyaanotaa jalaa nu baafteef ati, ilmi keetii fi ilmi ilma keetii nu bulchaa” jedhan."},{"book":"Abbootii Murtii","chapter":"8","verse":"23","text":"Gidewoon garuu, “Ani isin hin bulchu; ilmi koos isin hin bulchu. Waaqayyotu isin bulcha” isaaniin jedhe."},{"book":"Abbootii Murtii","chapter":"8","verse":"24","text":"Innis, “Ani waa tokko isin kadhadha; kunis akka tokkoon tokkoon keessan qooda boojuu keessanii irraa lootii naa kennitanii dha” jedhe. Lootii warqee kaaʼachuun bartee Ishmaaʼeelootaa tureetii."},{"book":"Abbootii Murtii","chapter":"8","verse":"25","text":"Isaanis, “Nu gammachuudhaan kennina” jedhanii deebisan. Kanaafuu wayyaa lafa irra diriirsanii tokkoon tokkoon namaa boojuu isaa irraa lootii itti darbate."},{"book":"Abbootii Murtii","chapter":"8","verse":"26","text":"Amartiin warqee kan inni kadhate saqilii kuma tokkoo fi dhibba torba yookaan kiiloo giraamii kudha sagalii fi walakkaa ulfaata ture; kunis waan mormatti hidhatan, uffata diimaa dhiilgee kan mootonni Midiyaan uffatanii fi foncaa morma gaalawwan isaanii irra ture hin dabalatu."},{"book":"Abbootii Murtii","chapter":"8","verse":"27","text":"Gidewoonis warqee sanaan dirata tolchee magaalaa itti dhalate Ofraa keessa kaaʼe. Israaʼeloonni hundis achitti efuudicha waaqeffachuudhaan sagaagalan. Kunis Gidewooniif maatii isaatti kiyyoo taʼe."},{"book":"Abbootii Murtii","chapter":"8","verse":"28","text":"Midiyaanonnis akkasiin fuula Israaʼelootaa duratti moʼataman; lammatas mataa isaanii ol hin qabanne. Biyyattiinis bara Gidewoon keessa waggaa afurtama nagaa argatte."},{"book":"Abbootii Murtii","chapter":"8","verse":"29","text":"Yerub-Baʼaal ilmi Yooʼaash achi jiraachuuf gara mana ofii isaatti deebiʼe."},{"book":"Abbootii Murtii","chapter":"8","verse":"30","text":"Inni sababii niitota baayʼee fuudheef ilmaan torbaatama qaba ture."},{"book":"Abbootii Murtii","chapter":"8","verse":"31","text":"Saajjatoon isaa kan Sheekem keessa jiraachaa turtes ilma deesseefii turte; innis Abiimelek jedhee isa moggaase."},{"book":"Abbootii Murtii","chapter":"8","verse":"32","text":"Gidewoon ilmi Yooʼaash bara dheeraa jiraatee duʼe. Innis Ofraa biyya Abiiʼezerootaa keessatti, lafa awwaala abbaa isaa Yooʼaashitti awwaalame."},{"book":"Abbootii Murtii","chapter":"8","verse":"33","text":"Akkuma Gidewoon duʼeen Israaʼeloonni amma illee Baʼaal wajjin sagaagalan. Baʼaal Beriitinis Waaqa isaanii godhatanii"},{"book":"Abbootii Murtii","chapter":"8","verse":"34","text":"Waaqayyo Waaqa isaanii kan harka diinota isaanii hundumaa jalaa isaan baase sana dagatan."},{"book":"Abbootii Murtii","chapter":"8","verse":"35","text":"Isaanis maatii Yerub-Baʼaaliif jechuunis Gidewooniif waan gaarii inni isaaniif godhe hunda yaadatanii arjummaa hin gooneef."}]}