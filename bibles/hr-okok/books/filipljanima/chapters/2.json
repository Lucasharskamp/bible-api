{"data":[{"book":"Filipljanima","chapter":"2","verse":"1","text":"Ima li dakle u Kristu kakva ohrabrenja? Ima li utjehe u njegovoj ljubavi? Ima li zajedništva u Duhu? Ima li nježnosti i samilosti?"},{"book":"Filipljanima","chapter":"2","verse":"2","text":"Usrećite me onda: budite složni, volite se uzajamno, budite jednodušni u osjećajima i mislima."},{"book":"Filipljanima","chapter":"2","verse":"3","text":"Ne budite sebični ni umišljeni. Budite ponizni i smatrajte jedni druge većima od sebe."},{"book":"Filipljanima","chapter":"2","verse":"4","text":"Ne starajte se samo za vlastitu korist već i za korist drugih."},{"book":"Filipljanima","chapter":"2","verse":"5","text":"Vaše bi motrište trebalo biti jednako Isusovu."},{"book":"Filipljanima","chapter":"2","verse":"6","text":"Iako je bio Bog, nije zahtijevao svoje pravo da bude Bogom,"},{"book":"Filipljanima","chapter":"2","verse":"7","text":"nego je odložio svoju moćnu snagu i slavu te, uzevši na sebe lik sluge, postao ljudskim bićem. I kao ljudsko biće"},{"book":"Filipljanima","chapter":"2","verse":"8","text":"ponizio je samoga sebe, poslušan do smrti, i to do smrti na križu."},{"book":"Filipljanima","chapter":"2","verse":"9","text":"Zato ga je Bog uzdignuo iznad svega i darovao mu ime uzvišenije od svakoga drugog imena,"},{"book":"Filipljanima","chapter":"2","verse":"10","text":"da pred Isusovim imenom prignu koljena sva bića na nebu, na zemlji i pod zemljom"},{"book":"Filipljanima","chapter":"2","verse":"11","text":"i da svaki jezik prizna: “Isus Krist je Gospodin” na slavu Boga Oca."},{"book":"Filipljanima","chapter":"2","verse":"12","text":"Najdraži moji, uvijek ste bili poslušni dok sam bio s vama. Ali sada dok me nema, morate se još više, sa strahom i drhtanjem, truditi oko svojega spasenja."},{"book":"Filipljanima","chapter":"2","verse":"13","text":"Jer Bog djeluje budeći u vama želju da mu budete poslušni i dajući vam snage da činite ono što mu je ugodno."},{"book":"Filipljanima","chapter":"2","verse":"14","text":"Ma što činili, ne prigovarajte i ne svađajte se"},{"book":"Filipljanima","chapter":"2","verse":"15","text":"da vas nitko ne može osuditi. Živite besprijekornim i čistim životom, kao neporočna Božja djeca usred izopačenog i pokvarenog naraštaja. Svijetlite u njihovoj tami poput zvijezda u svemiru."},{"book":"Filipljanima","chapter":"2","verse":"16","text":"Čvrsto se držite Riječi života, tako da se na dan Kristova povratka mogu ponositi da nisam uzalud trčao trku niti uzalud se trudio."},{"book":"Filipljanima","chapter":"2","verse":"17","text":"Štoviše, ako se i moja krv mora proliti poput žrtve za vašu vjeru i požrtvovno Božje djelo, sretan sam i radujem se s vama."},{"book":"Filipljanima","chapter":"2","verse":"18","text":"I vi se zato veselite i radujte sa mnom."},{"book":"Filipljanima","chapter":"2","verse":"19","text":"Nadam se da ću, bude li volja Gospodina Isusa, ubrzo poslati k vama Timoteja, da me razveseli vijestima o vama."},{"book":"Filipljanima","chapter":"2","verse":"20","text":"Nemam nikoga drugog poput njega tko bi se tako brinuo za vašu dobrobit,"},{"book":"Filipljanima","chapter":"2","verse":"21","text":"jer se svi drugi brinu samo o sebi, a ne o onomu što je Kristovo."},{"book":"Filipljanima","chapter":"2","verse":"22","text":"Ali znate da je Timotej prokušan. Pomagao mi je u naviještanju Radosne vijesti kao sin ocu."},{"book":"Filipljanima","chapter":"2","verse":"23","text":"Njega vam se nadam poslati čim doznam što će ovdje biti sa mnom."},{"book":"Filipljanima","chapter":"2","verse":"24","text":"A pouzdajem se u Gospodina da ću vam i sam ubrzo doći."},{"book":"Filipljanima","chapter":"2","verse":"25","text":"U međuvremenu mi se činilo potrebnim da vam pošaljem natrag Epafrodita, svojega brata, suradnika i suborca, kojega ste poslali da mi pomogne u potrebi."},{"book":"Filipljanima","chapter":"2","verse":"26","text":"Šaljem ga doma jer čezne za vama i jer je žalostan što ste čuli da je obolio."},{"book":"Filipljanima","chapter":"2","verse":"27","text":"Zaista je bio bolestan, gotovo je umro. Ali Bog mu se—a i meni—smilovao da me ne snađe žalost na žalost."},{"book":"Filipljanima","chapter":"2","verse":"28","text":"Zato ga što prije šaljem jer znam da ćete se razveseliti kad ga vidite, a onda ću i ja biti manje žalostan."},{"book":"Filipljanima","chapter":"2","verse":"29","text":"Primite ga dakle s ljubavlju Gospodnjom2:29 U grčkome: u Gospodinu. i poštujte takve ljude."},{"book":"Filipljanima","chapter":"2","verse":"30","text":"Izložio se životnoj pogibli radi Kristova djela i umalo je umro čineći za mene ono što vi niste mogli jer ste bili daleko."}]}