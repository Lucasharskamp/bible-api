{"data":[{"book":"Ezekiel","chapter":"2","verse":"1","text":"dela e helekai, “Kooe go tangada dangada, duu gi nua, Au e hiihai e helekai adu.”"},{"book":"Ezekiel","chapter":"2","verse":"2","text":"Di madagoaa di lee deelaa e leelee hua igolo, gei di Hagataalunga o Dimaadua gu hagahonu au, gu haga duu aga au gi nua, gei au e longono eau di lee e leelee hua igolo, e helekai,"},{"book":"Ezekiel","chapter":"2","verse":"3","text":"“Kooe go tangada dangada, Au e hagau goe gi nia daangada Israel ala gu de hagalongo ge gu hai baahi mai gi di Au. Digaula gu de hagalongo be nadau maadua mmaadua namua loo gaa dae mai loo gi dangi nei."},{"book":"Ezekiel","chapter":"2","verse":"4","text":"Digaula gu hamaaloo dangihi, ge gu hagalee hagalabagau Au. Malaa, Au go Tagi go Yihowah e hagau goe e haga modongoohia gi digaula agu mee ala e hagi anga gi digaula."},{"book":"Ezekiel","chapter":"2","verse":"5","text":"Ma e aha maa digau de hagalongo aalaa ga hagalongo adu be deeai, go digaula gi iloo bolo ma dahi soukohp gu i golo i nadau baahi."},{"book":"Ezekiel","chapter":"2","verse":"6","text":"“Gei goe, go tangada dangada, goe hudee madagu i digaula, be e madagu i nia kai digaula. Digaula ga hai baahi adu ge gaa hudi nadau wou adu gi di goe. Goe gaa hai gadoo be tangada dela e noho i mehanga nia ‘scorpion’. Gei goe hudee madagu i digau de hagalongo aalaa, be e madagu i nia helekai digaula ala ga helekai adu."},{"book":"Ezekiel","chapter":"2","verse":"7","text":"Goe ga helekai gi digaula agu mee huogodoo ala ma ga hagi adu, ma e aha maa digaula ga hagalongo adu be deeai. Goe gi langahia bolo digaula digau de hagalongo."},{"book":"Ezekiel","chapter":"2","verse":"8","text":"“Goe go tangada dangada, hagalongo hagahumalia gi agu mee ala ga helekai ai. Goe hudee de hagalongo be digaula. Hanga ina doo ngudu gi daha, geina di mee dela ga gowadu ko Au gi di goe.”"},{"book":"Ezekiel","chapter":"2","verse":"9","text":"Malaa, gei au ga mmada hua gi di lima e daahi mai gi di au, e daahi dana lau beebaa e wini.2.9 Hagagida 5.1"},{"book":"Ezekiel","chapter":"2","verse":"10","text":"Di lima deelaa gaa huge di lau beebaa deelaa, gei au ga gidee bolo di lau beebaa deelaa le e hihi ono baahi e lua. Nnelekai o di beebaa la nia kai haga lodo huaidu mono kai haga manawa dangi mo haga manawa gee."}]}