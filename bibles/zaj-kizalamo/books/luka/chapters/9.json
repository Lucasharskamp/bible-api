{"data":[{"book":"LUKA","chapter":"9","verse":"1","text":"Yesu kawakema watumigwa zake longo dimwe na wabili hamoja, kawagwelela mhiko na udaho wa kuwinga vinyamkela wose na kuhonya vitamu."},{"book":"LUKA","chapter":"9","verse":"2","text":"Abaho, kawalagiza wachole kuupeta Undewa wa Mulungu na kuwahonya watamu."},{"book":"LUKA","chapter":"9","verse":"3","text":"Kawalongela, “Sambimsole kinhu chochose mmwanza wenu, fimbo ama mkoba ama mandia ama hela ama kanzu ya ikabili."},{"book":"LUKA","chapter":"9","verse":"4","text":"Ng'anda yoyose yondamwingile, kaleni baho mbaka vondamsegele hakiwambo hicho."},{"book":"LUKA","chapter":"9","verse":"5","text":"Wanhu wahalema kuwabokela, segeleni hakiwambo kija, kung'unheni timbwisi dili mmagulu genu kamba usindila ulagusa hewo wenyego waulema Undewa wa Mulungu.”"},{"book":"LUKA","chapter":"9","verse":"6","text":"Avo wasegela, wabita m'viwambo vose wopeta Usenga Unogile na kuhonya wanhu kila hanhu."},{"book":"LUKA","chapter":"9","verse":"7","text":"Helode Antipa, mtawala wa Galilaya, kagahulika gose gakalile gotendeka. Avo kadungwadungwa ng'hani, kwavija wanhu wayagwe wakala wolonga, “Yohana M'batiza kazuka.”"},{"book":"LUKA","chapter":"9","verse":"8","text":"Wayagwe walonga, “Eliya kalawilila,” na wayagwe walonga, “Imwe wa wahokozi wa umwaka kazuka.”"},{"book":"LUKA","chapter":"9","verse":"9","text":"Helode kalonga, “Yohana nimdumula pala jake, avo yalihi munhu ino inihulika mbuli zake?” Avo mazua gose kakala yozahila kumona Yesu."},{"book":"LUKA","chapter":"9","verse":"10","text":"Watumigwa wa Kilisto viwabwelile, wamulongela Yesu vinhu vose vawatendile. Kawasola, wasegela wachola kukiwambo kikemigwa Betisaida."},{"book":"LUKA","chapter":"9","verse":"11","text":"Dale da wanhu diitanga mbuli ija, wamsondolela. Kawabokela, kawalongela mbuli za Undewa wa Mulungu, na kawahonya waja walondigwe kuhonyigwa."},{"book":"LUKA","chapter":"9","verse":"12","text":"Zua vidisongile kuhonga, wanahina longo dimwe na wabili wamwizila wolonga, “Walongele wanhu wachole kuviwambo na kumigunda ili behi wakazahile mandia na uwaso, kwavija hano hatuli twa muluwala.”"},{"book":"LUKA","chapter":"9","verse":"13","text":"Ila Yesu kawalongela, “Wagweleleni mweye wenyego kinhu cha kuja.”"},{"book":"LUKA","chapter":"9","verse":"14","text":"Haja wakala wanhu wambigalo kamba alufu tano vino."},{"book":"LUKA","chapter":"9","verse":"15","text":"Wanahina watenda vija, na wanhu wose wakala hasi."},{"book":"LUKA","chapter":"9","verse":"16","text":"Yesu kasola imikate mitano na iwasomba wabili, kalola uchana kuulanga, kamgwaa hewela Mulungu, kavimogola kawagwelela wanahina zake wawagolele iwanhu."},{"book":"LUKA","chapter":"9","verse":"17","text":"Wanhu wose waja weguta, wanahina wadondola vidanga va vakuja visigale migelo longo dimwe na mibili."},{"book":"LUKA","chapter":"9","verse":"18","text":"Zua dimwe Yesu kakala yotambika yeiyeka. Wanahina zake wakala hamoja na heyo, kawauza, “Wanhu wolonga nie iyo yalihi?”"},{"book":"LUKA","chapter":"9","verse":"19","text":"Wamulongela, “Wayagwe wolonga gweye iyo Yohana M'batiza, wayagwe wolonga gweye iyo Eliya, na wayagwe wolonga gweye iyo imwe wa wahokozi wa umwaka kuzuka kabili.”"},{"book":"LUKA","chapter":"9","verse":"20","text":"Yesu kawauza, “Na mweye, molonga nie iyo yalihi?”"},{"book":"LUKA","chapter":"9","verse":"21","text":"Abaho, Yesu kawazuma na kuwagomesa ng'hani sambiwamulongele munhu yoyose mbuli ino."},{"book":"LUKA","chapter":"9","verse":"22","text":"Vivija kawalongela, “Nie, Mwana wa Munhu, nolondigwa nigaye ng'hani, na nilemigwe na wakulu hamoja na wakulu wa wakulu wa nhambiko na wafundiza Malagizo ga Musa. Nokomigwa, ila mdizua da ikadatu nozuka, nowa mgima kabili.”"},{"book":"LUKA","chapter":"9","verse":"23","text":"Avo kawalongela wanhu wose, “Kamba munhu yahalonda kuwa mwanahina wangu, yaibele mwenyego, yaidikwe msalaba wake mazua gose, yanikoleleze."},{"book":"LUKA","chapter":"9","verse":"24","text":"Munhu yoyose yahalonda kuukombola ugima wake, kowagiza, na munhu yoyose yowagiza ugima wake sama yangu nie, koukombola."},{"book":"LUKA","chapter":"9","verse":"25","text":"Wanhu kamba wahapata vinhu vose va muisi na hewo wenyego wopotela ama wokwangama, kuna unozi waki? Nokona haduhu!"},{"book":"LUKA","chapter":"9","verse":"26","text":"Kwavija munhu yoyose yahanyonela kinyala nie na mafundo gangu, nie, Mwana wa Munhu, nomonela kinyala heyo vondanize muyenzi yangu na muyenzi ya Tata na muyenzi ya wasenga wa Mulungu wang'alile wa kuulanga."},{"book":"LUKA","chapter":"9","verse":"27","text":"Nowalongeleni ikweli, hana wanhu wayagwe hano hawadanganhika mbaka wawone Undewa wa Mulungu.”"},{"book":"LUKA","chapter":"9","verse":"28","text":"Mazua manane songela hayalongile mbuli zija, Yesu kawasola Petulo, Yohana, na Yakobo wachola kukigongo kutambika."},{"book":"LUKA","chapter":"9","verse":"29","text":"Yesu viyakalile yotambika, kihanga chake kigaluka, na vivalo vake vigaluka vizelu nang'hanang'ha."},{"book":"LUKA","chapter":"9","verse":"30","text":"Bahaja wanhu wabili wakala wolongelela na heyo. Wakala Musa na Eliya."},{"book":"LUKA","chapter":"9","verse":"31","text":"Wakalile woneke muyenzi ya kuulanga na walongelela na Yesu avija ndagizi za Mulungu vondazivikile hima na vija vondayadanganhikile Yelusalemu."},{"book":"LUKA","chapter":"9","verse":"32","text":"Petulo na wayage wakala wawasile, ila viwalamuke, wayona yenzi ya Yesu na wanhu wabili wakalile wemile na heyo."},{"book":"LUKA","chapter":"9","verse":"33","text":"Waja iwanhu wabili viwakalile wosonga kuchola, Petulo kamulongela Yesu, “Mndewa, vinoga tweye tukale hano, tuzenge vizewe vidatu, kimwe chako, kimwe cha Musa, na kimwe cha Eliya.” Kalonga avo kuno hakitangile choyolonga."},{"book":"LUKA","chapter":"9","verse":"34","text":"Petulo viyakalile hanamambukiza kulonga, wingu dilawilila diwagubika, wanahina zake wadumba ng'hani avija diwingu vidiwagubike."},{"book":"LUKA","chapter":"9","verse":"35","text":"Dihulikwa dizwi kulawa mdiwingu, dilonga, “Ino iyo Mwanangu inimsagule, mtegelezeni heyo!”"},{"book":"LUKA","chapter":"9","verse":"36","text":"Dizwi dija vudipozike, kasigala Yesu yeiyeka. Wanahina zake wanyamala tulu mmbuli zose zino na hawamulongele munhu yoyose mmazua gaja gose mbuli ziwonile."},{"book":"LUKA","chapter":"9","verse":"37","text":"Imitondo iyagwe Yesu na waja wanahina zake wadatu wahumuluka hakigongo, na dale da wanhu dimwizila Yesu."},{"book":"LUKA","chapter":"9","verse":"38","text":"Munhu imwe kulawa muja mdidale da wanhu kenula dizwi yolonga, “Mkulufunzi, chonde, chonde, mulole mmhale wangu, iyo mwanangu yeiyeka!"},{"book":"LUKA","chapter":"9","verse":"39","text":"Kinyamkela kam'vagalaga mkumsinhukiza na kumtenda yatoe nyangi chaka, komgela kisango baho holovu domulawa mmulomo, kogendelela kumulumiza, hamulekesa hima."},{"book":"LUKA","chapter":"9","verse":"40","text":"Niwayalalila wanahina zako wamuwinge ikinyamkela, ila hawadahile.”"},{"book":"LUKA","chapter":"9","verse":"41","text":"Yesu kawalongela, “Mweye wanhu mpotele, mulibule nhamanila, nokala na mweye mbaka zua jaki? Nowapapa mbaka kwahi?” Abaho, kamulongela ija imunhu, “Mgale hano mwanago.”"},{"book":"LUKA","chapter":"9","verse":"42","text":"Ija mmhale vayakalile yomkwenhukila Yesu, kinyamkela kam'bwanha hasi na kumgela kisango. Yesu kamkomhokela ija kinyamkela, kamuhonya ija immhale, kam'bweza ha tataake."},{"book":"LUKA","chapter":"9","verse":"43","text":"Wanhu wose wakanganya mhiko ng'hulu za Mulungu."},{"book":"LUKA","chapter":"9","verse":"44","text":"“Tegelezeni goya kinhu kinilonda kuwalongela! Nie, Mwana wa Munhu, nochola kugeligwa mmakono ga wanhu.”"},{"book":"LUKA","chapter":"9","verse":"45","text":"Ila wanahina zake hawaitangile nhegulo ya mbuli ija. Mbuli ija ikala ifisigwe kumwao, avo hawaitangile nhegulo yake, na wadumba kumuuza."},{"book":"LUKA","chapter":"9","verse":"46","text":"Wanahina wa Yesu wasonga kuibamilila wolonga yalihi yondayawe mkulu kubanza wose."},{"book":"LUKA","chapter":"9","verse":"47","text":"Yesu kazitanga ngelegeza zao, avo kamsola mwana mdodo kamwika behi na heyo,"},{"book":"LUKA","chapter":"9","verse":"48","text":"kawalongela, “Munhu yoyose yondayam'bokele mwana ino sama ya twaga jangu, konibokela nie, na munhu yoyose yondayanibokele nie, kom'bokela ayo yanhumile nie. Avo yali mdodo kubanza mweye mose iyo mkulu kubanza wose.”"},{"book":"LUKA","chapter":"9","verse":"49","text":"Yohana kalonga, “Mndewa, tumona munhu yowinga vinyamkela mtwaga jako, tumgomesa, kwavija hali hamoja na tweye.”"},{"book":"LUKA","chapter":"9","verse":"50","text":"Yesu kawalongela, “Sambimumgomese, kwavija munhu yoyose yoleka kuibamilila namwe, ka hamoja namwe.”"},{"book":"LUKA","chapter":"9","verse":"51","text":"Kipigiti chake vikikwenhuke cha kusoligwa uchana kuulanga, Yesu kalamula yagoge nzila yachole Yelusalemu."},{"book":"LUKA","chapter":"9","verse":"52","text":"Kawagala wasenga wamulongole, avo wengila mkiwambo kimwe cha Samalia kumsasalila."},{"book":"LUKA","chapter":"9","verse":"53","text":"Ila wanhu wa haja hawam'bokele, kwavija kakala mnzila yochola Yelusalemu."},{"book":"LUKA","chapter":"9","verse":"54","text":"Wanahina zake wokemigwa Yakobo na Yohana viwawene vino, wamuuza, “Mndewa, kolonda tweye tuukeme moto uhumuluke kulawa kuulanga wize kuwalukuza kabisa?”"},{"book":"LUKA","chapter":"9","verse":"55","text":"Yesu kawahindukila na kuwakomhokela yolonga, “Hamuimanyile loho imulinayo, kwavija nie, Mwana wa Munhu, sizile kubananga ugima wa wanhu, ila kuukombola.”9:55 Nyandiko ziyagwe za umwaka zabule mnhongo uno ulonga hamuimanyile loho imulinayo, kwavija nie, Mwana wa Munhu, sizile kubananga ugima wa wanhu, ila kuukombola."},{"book":"LUKA","chapter":"9","verse":"56","text":"Abaho, Yesu na wanahina zake wachola hakiwambo kiyagwe."},{"book":"LUKA","chapter":"9","verse":"57","text":"Viwakalile wochola mnzila, munhu imwe kamulongela Yesu, “Nokusondolela kokose kondauchole.”"},{"book":"LUKA","chapter":"9","verse":"58","text":"Yesu kamulongela, “Mbweha wana mhango, ndege wana mvulu, ila nie, Mwana wa Munhu, nabule hanhu ha kutambalika pala jangu.”"},{"book":"LUKA","chapter":"9","verse":"59","text":"Yesu kamulongela munhu iyagwe, “Nisondolele.”"},{"book":"LUKA","chapter":"9","verse":"60","text":"Yesu kamulongela, “Waleke wanhu wadanganhike wazike wadanganhike wayao. Ila gweye genda ukaupete Undewa wa Mulungu.”"},{"book":"LUKA","chapter":"9","verse":"61","text":"Munhu iyagwe kamulongela, “Mndewa, nokusondolela, ila tanhu beta nyhole nikalage wanhu wa hakae yangu.”"},{"book":"LUKA","chapter":"9","verse":"62","text":"Ila Yesu kamwidika, “Munhu yoyose yosonga kulima, abaho, kolola kuchugu, halumba Muundewa wa Mulungu.”"}]}