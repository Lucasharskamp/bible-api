{"data":[{"book":"Matyu","chapter":"24","verse":"1","text":"Egha Iesus Godɨn Dɨpenimɨn mɨriam ategha azenan zuima, an suren gumaziba a bagha izi. Egha me Godɨn Dɨpenim an akakasi."},{"book":"Matyu","chapter":"24","verse":"2","text":"24:2 Jeremaia 26:18; Maika 3:12; Luk 19:44Ezɨ an akar kamɨn me mɨgei, “Ia Dɨpenimɨn itir bizir aghuir kabar gari? Kɨ guizbangɨra ia mɨgei, dagɨar kaba, gumaziba bar da pueghtɨ da bar moghɨra dagh iregham. Eghtɨ tam tam gisɨn ikeghan kogham.”24:2 Kar Matyu osirizir Iesusɨn mɨgɨrɨgɨar ruarir abuananam. (4pla faragha gɨfa.) Akar kaba, da 24:2--25:46ɨn iti. Da nguazim gɨvamin dughiamɨn arazibar gun mɨgei."},{"book":"Matyu","chapter":"24","verse":"3","text":"Egha Iesus ghua Olivɨn Mɨghsɨamɨn aperaghav itima, an suren gumaziba uarira iza kamaghɨn an azai, “Nɨ e mɨkɨm, bizir kaba dughiar manamɨn otivam? Arazir manamnagh faragh otoghtɨ, e fogh suam, ‘Nɨ ua izam,’ eghtɨ nguazir kam uaghan gɨvam?”"},{"book":"Matyu","chapter":"24","verse":"4","text":"Ezɨ Iesus me ikaragha kamaghɨn me mɨgei, “Ia uari bagh deraghvɨra gan, gumazitam izɨ ia gifaran markɨ."},{"book":"Matyu","chapter":"24","verse":"5","text":"24:5 Jeremaia 14:14; 23:21; 23:25; Matyu 24:23-24; Jon 5:43; Aposel 5:36-37; 1 Jon 2:18Kamaghɨn amizɨ, gumazir bar avɨriba izɨ, nan ziam isɨva uari gasɨ suam, ‘Kɨrara, kɨ Gumazir God Gumazamiziba Ua Me Iniasa Mɨsevezim.’ Egh me gumazamizir avɨribagh ifaram."},{"book":"Matyu","chapter":"24","verse":"6","text":"Eghtɨ ia roghɨra itir mɨdorozir ekiabar nɨgɨniba baragh, egh saghon itir mɨdorozir ekiabar akaba baragham. Egh ia dɨgavir kuram damuan markɨ. Arazir kaba otivam, eghtɨ nguazir kam gɨvamin dughiam tɨghar izam."},{"book":"Matyu","chapter":"24","verse":"7","text":"24:7 2 Eghaghaniba 15:6; Aisaia 19:2; Hagai 2:22; Sekaraia 14:13; Aposel 11:28Kantrin mamɨn itir darazi dɨkavigh kantrin igharazimɨn itir darazi ko mɨsogham. Eghtɨ atrivir mamɨn adarazi dɨkavigh atrivir igharazimɨn adarazi ko mɨsogham. Danganir mabar dagheba bar puvaratɨghtɨma, gumazamiziba mɨtiriamra ikiam. Eghtɨ mɨkɨmkɨziba uaghan otivam."},{"book":"Matyu","chapter":"24","verse":"8","text":"Osɨmtɨzir kaba mati, amizim otasa faraghavɨra mɨzazim barazi mokɨn."},{"book":"Matyu","chapter":"24","verse":"9","text":"“Dughiar kamɨn me ian suighɨva osɨmtɨziba ia darɨghɨva ia mɨsoghtɨ, ia arɨmɨghiram. Eghtɨ gumazamiziba bar nan ziam bangɨn ian aghuagham."},{"book":"Matyu","chapter":"24","verse":"10","text":"24:10 Matyu 11:6; 13:57; 2 Timoti 1:15Egh dughiar kamɨn gumazamizir avɨriba, me uan nɨghnɨzir gavgavir nan itim ategham. Egh pazɨ uarira uarir amuva, uari isɨ apanibar agharim darɨgham."},{"book":"Matyu","chapter":"24","verse":"11","text":"24:11 Matyu 7:15; 24:5; 24:24; Aposel 20:29; 1 Timoti 4:1; 2 Pita 2:1; 1 Jon 4:1Eghtɨ akar ifavarim akurir gumazir avɨriba otivigh, gumazamizir avɨribagh ifaram."},{"book":"Matyu","chapter":"24","verse":"12","text":"Eghtɨ arazir kuraba bar izɨvaghtɨ, kamaghɨn gumazamiziba uarigh ifongezir arazim ategham."},{"book":"Matyu","chapter":"24","verse":"13","text":"24:13 Matyu 10:22; Mak 13:13; Hibru 3:6; 3:14Eghtɨ tina arazir kabar tongɨn gavgavigh ikɨ, mangɨ dughiar nguazir kam gɨvaghamim otoghtɨ, God uam a iniam."},{"book":"Matyu","chapter":"24","verse":"14","text":"24:14 Matyu 9:35; 10:18; 28:19; Rom 10:18; Kolosi 1:6; 1:23Eghtɨ God Bizibagh Ativamin Dughiamɨn Akar Aghuir kam, me a inigh a isɨva nguazimɨn itir ikɨziba bar dar gumazamiziba bar me mɨkɨmtɨma, me a baragham. Eghtɨma gɨn nguazir kam gɨvamin dughiam otivam.”"},{"book":"Matyu","chapter":"24","verse":"15","text":"Egha Iesus mɨgɨa ghua kamaghɨn mɨgei, “Ia gantɨma, bizir bar kurar God ifongezir puvatɨzim, Godɨn Dɨpenimɨn aven ikiam. A ikɨtɨ, God uan Dɨpenim ategham. Fomɨra Godɨn akam inigha izir gumazim Daniel bizir kamɨn gun mɨkeme. (Gumazir osizirir kamɨn garim, a deraghvɨra nɨghnigh egh a gɨfogh.)"},{"book":"Matyu","chapter":"24","verse":"16","text":"Dughiar kamɨn Judian Distrighɨn itir gumazamiziba arɨ mɨghsɨabar ghuavanangam."},{"book":"Matyu","chapter":"24","verse":"17","text":"24:17-18 Luk 17:31Egh tav dɨpenimɨn pɨn itir avughsazir danganimɨn ikegh, nguazimɨn magɨrɨ, egh uam aven mangɨ uan bizitam inisɨ nɨghnɨghan markɨ."},{"book":"Matyu","chapter":"24","verse":"18","text":"Egh gumazir manam azenir ekiamɨn ikegh, egh uamategh dɨpenimɨn mangɨ uan azenan azuir korotiam inian markɨ."},{"book":"Matyu","chapter":"24","verse":"19","text":"Naviba adair amiziba ko boriba oteba apir amebaba, mevzika; dughiar izamin kaba bar men ikuvigham!"},{"book":"Matyu","chapter":"24","verse":"20","text":"Ia amozimɨn dughiam ko Sabatɨn dughiatamɨn aran aghuaghɨva, uari bagh God ko mɨkɨm."},{"book":"Matyu","chapter":"24","verse":"21","text":"24:21 Daniel 9:26; 12:1; Joel 2:2; Akar Mogomem 7:14Dughiar izamin kaba, da osɨmtɨzir ekiabar dughiaba. God nguazim ko overiamɨn ingarizir dughiamɨn iza datɨrɨkɨn, egh ua kamaghɨn dughiatam otoghan kogham."},{"book":"Matyu","chapter":"24","verse":"22","text":"24:22 Aisaia 65:8-9; Sekaraia 14:2-3Ekiam uan gumazamizir mɨsevezibagh nɨghnigha, dughiar kurar kamɨn dughiar maba aghorezɨ, da mong otefe. A ti dar aghorezir puvatɨzɨ, gumazamiziba bar ariaghireghai."},{"book":"Matyu","chapter":"24","verse":"23","text":"“Dughiar izamimɨn, tav ia mɨkɨm suam, ‘Ia gan, Kraisra kara! A God Ua E Iniasa Mɨsevezir Gumazimra,’ o, ‘Ia gan, Kraisra muna!’ ia an akam baraghan markɨ."},{"book":"Matyu","chapter":"24","verse":"24","text":"24:24 Godɨn Araziba 13:1-3; Mak 13:22; 2 Tesalonika 2:8-9; Akar Mogomem 13:13-14Gumazitaba izɨva ia gifar suam, ‘Kɨrara, God Gumazamiziba Ua me Iniasa Mɨsevezir Gumazim,’ o ‘kɨ Godɨn akam inigha izir gumazir mam,’ egh me mirakelɨn bar ekiaba koma dɨgavir kuram gamir arazibar amutɨ da otivam. Me kamaghɨn ifonge, me gumazamiziba bar me gifaraghtɨ, me onganigham. Egh me gavgavim ikɨ, uaghan God ua bagha mɨsevezir gumazamiziba, me uaghan me gifarasa. Kamaghɨn me mirakelɨn kabar amuam. Egh dughiataba me me gifarɨsɨ damuva avegham."},{"book":"Matyu","chapter":"24","verse":"25","text":"Ia oragh! Bizir kɨ faragha ia mɨkemeziba, da otivam."},{"book":"Matyu","chapter":"24","verse":"26","text":"“Kamaghɨn amizɨ, me ia mɨkɨm suam, ‘Ia gan. A muna gumazamiziba puvatɨzir danganimɨn iti,’ eghtɨ ia mangan markɨ. Egh me suam, ‘Ia gan. A kara, dɨpenir kamɨn aven modoghav iti,’ ia men akam baraghan markɨ."},{"book":"Matyu","chapter":"24","verse":"27","text":"24:27 Matyu 24:37-39Ia fo, onɨmarim taghtagha, an angazangarim aruem anadi naghɨn ikegha nguazim bar anevaragha ghua aruem ghuaghiri naghɨn tu. Eghtɨ Gumazamizibar Otarim ua izamin arazim, uaghan kamaghɨram otivtɨ, nguazimɨn itir darazi bar an ganam."},{"book":"Matyu","chapter":"24","verse":"28","text":"“Gumazir kuaba iti naghɨn, taragiaba uari akuvagham. Kamaghɨra, Gumazamizibar Otarim izɨtɨma, gumazamiziba bar an ganam.”"},{"book":"Matyu","chapter":"24","verse":"29","text":"Egha Iesus ua kamaghɨn mɨgei, “Osɨmtɨzir ekiar kaba otivigh gɨvaghtɨ:"},{"book":"Matyu","chapter":"24","verse":"30","text":"“Eghtɨ, Gumazamizibar Otarim Izamin Dughiam, an arazarazim overiamɨn otivtɨma, nguazimɨn itir nguibaba bar aziam. Dughiar kamɨn gumazamiziba gantɨ, Gumazamizibar Otarim ghuariabagh isɨn ikɨ, uan gavgavir ekiam koma angazangarir ekiam sara izam."},{"book":"Matyu","chapter":"24","verse":"31","text":"24:31 Aisaia 27:13; Matyu 13:41; 1 Korin 15:52; 1 Tesalonika 4:16Eghtɨ sɨgham bar pamten arangtɨ, a uan enselba ameghtɨ, me nguazim ko overiamɨn danganiba bar dar mangɨ, a ua bagha mɨsevezir gumazamiziba akuvam, egh enselba nguazimɨn oteviba bar, me akuvagh, men aku a bagh izam.”"},{"book":"Matyu","chapter":"24","verse":"32","text":"Egha Iesus ua kamaghɨn mɨgei, “Temer fighɨn aguaba ua dɨz murtɨ, ia fogh suam, amozimɨn dughiam roghɨra ize. Ia temer fighɨn gan nɨghnɨzim iniam."},{"book":"Matyu","chapter":"24","verse":"33","text":"Kamaghɨra ia bizir kabar gantɨ da otivtɨ, ia fogh suam, Gumazamizibar Otarim a ua izamin dughiam roghɨra ize. A tiar akamɨn tughav iti."},{"book":"Matyu","chapter":"24","verse":"34","text":"24:34 Matyu 16:28; 23:36; Mak 13:30; Luk 21:32Kɨ guizbangɨra ia mɨgei dughiar kamɨn itir gumazamizir kaba ikɨvɨra ikɨtɨ bizir kaba bar otivam."},{"book":"Matyu","chapter":"24","verse":"35","text":"24:35 Aisaia 40:8; Matyu 5:18; Mak 13:31; Luk 21:33Overiam ko nguazim gɨvagham, eghtɨ nan mɨgɨrɨgɨaba gɨvaghan kogham.”"},{"book":"Matyu","chapter":"24","verse":"36","text":"Egha Iesus ua kamaghɨn mɨgei, “Bizir kɨ ia mɨgeir kaba otivamin dughiam, tav a gɨfozir puvatɨ. Enselɨn Godɨn Nguibamɨn itiba ko Godɨn Otarim uaghan fozir puvatɨ. Afeziam bar uabɨra fo."},{"book":"Matyu","chapter":"24","verse":"37","text":"24:37 Jenesis 6:5-8Ezɨ bizir Noan dughiamɨn otiviziba, da uaghan Gumazamizibar Otarim Izamin Dughiamɨn otivam."},{"book":"Matyu","chapter":"24","verse":"38","text":"24:38 Luk 17:26; 1 Pita 3:20Dɨpar ekiar nguazim bar anevarazim tɨghar izamin dughiamɨn, gumazamiziba dagheba ko dɨpaba apa, uarir ikia mamaghɨra iti. Me kamaghɨn amua ikiav itima, Noa kurimɨn aven ghu."},{"book":"Matyu","chapter":"24","verse":"39","text":"24:39 Jenesis 7:6-24; 2 Pita 3:6Me bizir me bativamin tam gɨfozir puvatɨ, egha pura ikiav itima, aperiar ekiam otogha bar me avaragha me avigha ghue. Gumazamizibar Otarim izamin dughiam, uaghan kamaghɨram otivam."},{"book":"Matyu","chapter":"24","verse":"40","text":"Gumazir pumuning azenimɨn ikɨtɨ, God tav inighɨva tav ategham."},{"book":"Matyu","chapter":"24","verse":"41","text":"Amizir pumuning bretbar amusɨ plaua mɨrmɨr ikɨtɨ, God tav inighɨva tav ategham."},{"book":"Matyu","chapter":"24","verse":"42","text":"“Kamaghɨn amizɨ, ia deragh gan ikɨ. Ian Ekiam izamin dughiam, ia a gɨfozir puvatɨ."},{"book":"Matyu","chapter":"24","verse":"43","text":"24:43 1 Tesalonika 5:2; 2 Pita 3:10; Akar Mogomem 3:3; 16:1524:43-44 Luk 12:39-40Ia arazir kam gɨnɨghnɨgh. Gumazir manam, okɨmakɨar gumaziba dɨmagarimɨn izava an dɨpenim akarasava amima, a men dughiam gɨfogha, men arafa. Egha me ataghizɨ me an dɨpenim akarizir puvatɨ."},{"book":"Matyu","chapter":"24","verse":"44","text":"24:44 Matyu 25:13; 1 Tesalonika 5:6Kamaghɨra, ia uaghan aravagh ikɨ gan. Guizbangɨra, dughiar ia Gumazamizibar Otarim mɨzuaman koghamim, a dughiar kamram otogham.”"},{"book":"Matyu","chapter":"24","verse":"45","text":"Egha Iesus ua kamaghɨn mɨgei, “Ingangarir gumazir manamra nɨghnɨzir aghuiba ikia deravɨra uan ingangarim gami? An gumazir ekiam a damutɨ, a ingangarir gumazir igharazibar ganam. Egh dughiar an gumazir ekiam ifongezimɨn, a dagheba isɨ ingangarir gumazibar anɨngam."},{"book":"Matyu","chapter":"24","verse":"46","text":"24:46 Akar Mogomem 16:15Ingangarir gumazir kam ingara itima, an gumazir ekiam izava a batogha an ingangarir kamɨn garima, gumazir kamɨn navir averiam bar an dera."},{"book":"Matyu","chapter":"24","verse":"47","text":"24:47 Matyu 25:21-23Ezɨ kɨ guizbangɨra ia mɨgei, ingangarir gumazir kamɨn ekiam a damightɨma, an an ingangarir gumazir mabar ekiamɨn ikɨva an biziba bar dar ganam."},{"book":"Matyu","chapter":"24","verse":"48","text":"Eghtɨ ingangarir gumazir kam guizbangɨra ikuvigh, egh a uabɨ kamaghɨn nɨghnɨgham, ‘Nan ekiam zuamɨra izeghan kogham.’"},{"book":"Matyu","chapter":"24","verse":"49","text":"Egha uaghan a ko ingarir daraziv sogh, wainɨn dɨpabar amɨ gumazir dɨpar onganiba apiba ko ikiam."},{"book":"Matyu","chapter":"24","verse":"50","text":"Eghtɨ an ekiam, dughiar an ingangarir gumazim a bagha garir puvatɨzimɨn, an otogham. A dughiar a fozir puvatɨzimɨn uamategham."},{"book":"Matyu","chapter":"24","verse":"51","text":"24:51 Matyu 8:12; 25:30Ingangarir gumazir kamɨn gumazir ekiam bar pazav, a damigh, ivezir bar kuram a danɨngam. Egh a isɨva ifavaribagh amir gumazibar tongɨn anetɨgham. Eghtɨ a danganir kamɨn ikɨva, arang atariba kuskugh mamaghɨra ikiam.”"}]}