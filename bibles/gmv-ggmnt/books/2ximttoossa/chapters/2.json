{"data":[{"book":"2 Ximttoossa","chapter":"2","verse":"1","text":"Hessa gish, ta naazo neni Goda Yesuss Kiristtoossa kiyatethan miinna."},{"book":"2 Ximttoossa","chapter":"2","verse":"2","text":"Daro markkata sinththan ne taappe siyidayssa harata tamarssanas danddaizaytassine imettida asatas hadara imma."},{"book":"2 Ximttoossa","chapter":"2","verse":"3","text":"Yesuss Kiristtoossas ammanettida loo7o woottadara mala tanara meto eekka."},{"book":"2 Ximttoossa","chapter":"2","verse":"4","text":"Woottadaratethan oothizadey ba hallaqqa uhaaththaayssanas dafettes attin hara bena qaxethiza oothon gelli erena."},{"book":"2 Ximttoossa","chapter":"2","verse":"5","text":"Hessathokka gaade wooxxizadey wooththa wooga naagontta wooxxiko xoono akiillile ekkena."},{"book":"2 Ximttoossa","chapter":"2","verse":"6","text":"Gooba gooshshanchay ba goyi keessida kaatha xeera mizade gidanas beesses."},{"book":"2 Ximttoossa","chapter":"2","verse":"7","text":"Ta nees gizayssa ne wozinan wootha siyiko Goday nees yoo wursson akekka immana."},{"book":"2 Ximttoossa","chapter":"2","verse":"8","text":"Hayqqope denddida dawute zerethth gidida Yesuss Kiristtoossa qopa; ta yootiza miishshiracho qaalaykka hessakko."},{"book":"2 Ximttoossa","chapter":"2","verse":"9","text":"Hessa geedon iita oothida asa mala qachchettana gakkanaas waaye beeyayss. Gido atin Xoossa qaalay qachchettena."},{"book":"2 Ximttoossa","chapter":"2","verse":"10","text":"Hessa gish kiristtoossa baggara diza atottethinne medhdhina boncho deemmana doorettidayta gish gaada wurssakka dandda7adis."},{"book":"2 Ximttoossa","chapter":"2","verse":"11","text":"Nu izara isfe hayqqikko qasse nu izara deyoon daana."},{"book":"2 Ximttoossa","chapter":"2","verse":"12","text":"Dandda7an miinniko nu izara kawootana. nu iza kaadikko izikka nuna kaadana."},{"book":"2 Ximttoossa","chapter":"2","verse":"13","text":"Nu izas ammanetonttayta giidikko izi medhdhinas ammanettida mala daana. izi berkka bena kaadana dandda7ena geetettida qaalay ammanettidayssa."},{"book":"2 Ximttoossa","chapter":"2","verse":"14","text":"Hayta ha yoota gish asa qofisiso aggopa. asay ba garssan issay issara qaala geedon paalametontta mala Xoossa sunththan zora. Hessa mala yooy siyizayta moores."},{"book":"2 Ximttoossa","chapter":"2","verse":"15","text":"Tumu Xoossa qaala yootizadene yeellachontta oothanchane asi ne gish loo7o markkattizade gidada nenateth wurssa Xoossa sinthth shiishshanas minna."},{"book":"2 Ximttoossa","chapter":"2","verse":"16","text":"Coo mela duuna lalabetteththafe haakka. Hessa mala yoon waaxxettida asati Xoossafe haakki haakki beettes."},{"book":"2 Ximttoossa","chapter":"2","verse":"17","text":"Istta timirttey sakkidi paxxontta gede gujji gujji daakketi biza madunththa malako. Heemenewoossane filxxoossa geetettizayti hessa mala timirtte tamarizayta garssan deettes."},{"book":"2 Ximttoossa","chapter":"2","verse":"18","text":"Heyti tumateththape haakkidi coo mela waayetes. isttikka hayqqope denththi hayssafe kase hani adhdhides giidi issi issi asa ammano guye shiri yeeggettes."},{"book":"2 Ximttoossa","chapter":"2","verse":"19","text":"Gido attin “Goday bees gidizayta erees” qassekka “Goda sunththu xeeyigizay wuri iitape haakko” giza maatamey iza bolla diza laamettontta Xoossa koyro qofay laametibeyina."},{"book":"2 Ximttoossa","chapter":"2","verse":"20","text":"Issi gita keeththan worqqafene birape xaalla oothetidayti doontta miiththafene urqqafe oothetidayti dizayssatho heytanttafekka baggayti boncho oothos baggayti qass hiraaysso oothos ekkettettes."},{"book":"2 Ximttoossa","chapter":"2","verse":"21","text":"Hessa gish oonkka hayta ta gida iita yootape bena geeshshiko he asi boncho oothosu gidizaadene anjjettidade, Goda goizaddene loo7o oothos giigettidade gidana."},{"book":"2 Ximttoossa","chapter":"2","verse":"22","text":"Paanththatetha iita amotethafe baqqata. Geeshsha wozinara Goda xeeyigiza asatara xiilloteth, ammano, siiqqone saroteth kaalla."},{"book":"2 Ximttoossa","chapter":"2","verse":"23","text":"Go7ayine birshechi bayindda paalammape haakka. Ayss giikko hessantta malay ooshshu kaalleththizayssa ne eraassa."},{"book":"2 Ximttoossa","chapter":"2","verse":"24","text":"Goda oothanchay asara oyeettanas beessena. Hessafe asa wursso achchan kiya, asi tamarsanas dandda7izadene miino as gidanas beesses."},{"book":"2 Ximttoossa","chapter":"2","verse":"25","text":"Izi benara eqqetiza asata ashshsiketethara oykkizade gidsanas beesses. Oonne erizay istti tuma erna mala xoossay isttas maarettanas wode immana danddaes."},{"book":"2 Ximttoossa","chapter":"2","verse":"26","text":"Hesskka istti yuushi qoopi siimmidi iza shene kunththana mala istta di7i efida xaalae narqqafe istti keessi ekkana."}]}