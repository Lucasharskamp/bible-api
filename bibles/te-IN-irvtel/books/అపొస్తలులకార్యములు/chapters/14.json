{"data":[{"book":"అపొస్తలుల కార్యములు","chapter":"14","verse":"1","text":"ఈకొనియలో ఏం జరిగిందంటే, పౌలు, బర్నబాలు యూదుల సమాజ మందిరంలో ప్రవేశించి, ఎంత బాగా మాట్లాడారంటే చాలామంది యూదులూ గ్రీకులూ విశ్వసించారు."},{"book":"అపొస్తలుల కార్యములు","chapter":"14","verse":"2","text":"అయితే అవిధేయులైన యూదులు యూదేతరులను రెచ్చగొట్టి వారి మనసుల్లో సోదరుల మీద ద్వేషం పుట్టించారు."},{"book":"అపొస్తలుల కార్యములు","chapter":"14","verse":"3","text":"పౌలు, బర్నబాలు ప్రభువు శక్తితో ధైర్యంగా మాటలాడుతూ అక్కడ చాలా కాలం గడిపారు. ప్రభువు వారిద్వారా సూచకక్రియలనూ మహత్కార్యాలనూ చేయించి తన కృపా సందేశాన్ని రుజువు చేశాడు."},{"book":"అపొస్తలుల కార్యములు","chapter":"14","verse":"4","text":"ఆ పట్టణంలోని జనసమూహంలో భేదాలు వచ్చి కొందరు యూదుల పక్షం, మరి కొందరు అపొస్తలుల పక్షం చేరారు."},{"book":"అపొస్తలుల కార్యములు","chapter":"14","verse":"5","text":"యూదేతరులూ యూదులూ తమ అధికారులతో కలిసి పౌలు బర్నబాలను బాధించి రాళ్ళు రువ్వి చంపాలని అనుకున్నారు."},{"book":"అపొస్తలుల కార్యములు","chapter":"14","verse":"6","text":"వారు ఆ సంగతి తెలుసుకుని లుకయోనియ ప్రాంతంలోని లుస్త్ర, దెర్బే పట్టణాలకూ చుట్టుపక్కల ప్రదేశానికీ పారిపోయి అక్కడ సువార్త ప్రకటించారు."},{"book":"అపొస్తలుల కార్యములు","chapter":"14","verse":"7","text":"లుస్త్రలో కాళ్ళు చచ్చుబడిన ఒకడున్నాడు."},{"book":"అపొస్తలుల కార్యములు","chapter":"14","verse":"8","text":"అతడు పుట్టు కుంటివాడు, ఎన్నడూ నడవలేదు."},{"book":"అపొస్తలుల కార్యములు","chapter":"14","verse":"9","text":"అతడు పౌలు మాటలాడుతుంటే విన్నాడు. పౌలు సూటిగా అతని వైపు చూసి, బాగుపడడానికి అతనికి విశ్వాసమున్నదని గమనించి,"},{"book":"అపొస్తలుల కార్యములు","chapter":"14","verse":"10","text":"“లేచి నిలబడు” అని బిగ్గరగా అనగానే అతడు ఒక్క ఉదుటున లేచి నడవసాగాడు."},{"book":"అపొస్తలుల కార్యములు","chapter":"14","verse":"11","text":"ప్రజలు పౌలు చేసిన దాన్ని చూసి, లుకయోనియ భాషలో, “దేవుళ్ళు మానవ రూపంలో మన దగ్గరికి వచ్చారు” అని కేకలు వేసి,"},{"book":"అపొస్తలుల కార్యములు","chapter":"14","verse":"12","text":"బర్నబాకు జూస్ అనీ, పౌలు ముఖ్య ప్రసంగి కాబట్టి అతనికి హెర్మే అనీ పేర్లు పెట్టారు."},{"book":"అపొస్తలుల కార్యములు","chapter":"14","verse":"13","text":"పట్టణానికి ఎదురుగా ఉన్న జూస్ దేవుడి పూజారి, ఎడ్లనూ పూల దండలనూ పట్టణ ముఖద్వారం దగ్గరకి తీసుకుని వచ్చి సమూహంతో కలిసి, వారికి బలి అర్పించాలని చూశాడు."},{"book":"అపొస్తలుల కార్యములు","chapter":"14","verse":"14","text":"అపొస్తలులు బర్నబా, పౌలు ఈ సంగతి విని, తమ బట్టలు చింపుకుని సమూహంలోకి చొరబడి"},{"book":"అపొస్తలుల కార్యములు","chapter":"14","verse":"15","text":"“అయ్యలారా, మీరెందుకిలా చేస్తున్నారు? మేము కూడా మీలాంటి మానవమాత్రులమే. మీరు ఇలాంటి పనికిమాలిన వాటిని విడిచిపెట్టి, ఆకాశాన్నీ భూమినీ సముద్రాన్నీ వాటిలో ఉండే సమస్తాన్నీ సృష్టించిన జీవంగల దేవుని వైపు తిరగాలని మీకు సువార్త ప్రకటిస్తున్నాం."},{"book":"అపొస్తలుల కార్యములు","chapter":"14","verse":"16","text":"ఆయన గతించిన కాలాల్లో మనుషులందరినీ తమ సొంత మార్గాల్లో నడవనిచ్చాడు."},{"book":"అపొస్తలుల కార్యములు","chapter":"14","verse":"17","text":"అయినా ఆయన మేలు చేస్తూ ఆకాశం నుండి మీకు వర్షాన్నీ, ఫలవంతమైన రుతువులనూ దయచేస్తూ, ఆహారం అనుగ్రహిస్తూ, ఉల్లాసంతో మీ హృదయాలను నింపుతూ, తన గురించిన సాక్ష్యం నిలిపి ఉంచాడు.”"},{"book":"అపొస్తలుల కార్యములు","chapter":"14","verse":"18","text":"వారు ఆ విధంగా ఎంతగా చెప్పినా సరే, తమకు బలి అర్పించకుండా ఆ గుంపులను ఆపడం చాలా కష్టమయింది."},{"book":"అపొస్తలుల కార్యములు","chapter":"14","verse":"19","text":"అంతియొకయ, ఈకొనియ నుండి యూదులు వచ్చి జనాన్ని తమ వైపు తిప్పుకుని, పౌలు మీద రాళ్ళు రువ్వి అతడు చనిపోయాడనుకుని పట్టణం బయటికి అతనిని ఈడ్చివేశారు."},{"book":"అపొస్తలుల కార్యములు","chapter":"14","verse":"20","text":"అయితే శిష్యులు అతని చుట్టూ నిలిచి ఉండగా అతడు లేచి పట్టణంలో ప్రవేశించి, మరుసటి రోజు బర్నబాతో కూడ దెర్బేకు వెళ్ళిపోయాడు."},{"book":"అపొస్తలుల కార్యములు","chapter":"14","verse":"21","text":"వారు ఆ పట్టణంలో సువార్త ప్రకటించి చాలా మందిని శిష్యులుగా చేసిన తరువాత లుస్త్రకూ ఈకొనియకూ అంతియొకయకూ తిరిగి వచ్చారు."},{"book":"అపొస్తలుల కార్యములు","chapter":"14","verse":"22","text":"శిష్యుల మనసులను దృఢపరచి, విశ్వాసంలో నిలకడగా ఉండాలనీ, దేవుని రాజ్యంలో ప్రవేశించాలంటే అనేక హింసలు పొందాలనీ వారిని ప్రోత్సహించారు."},{"book":"అపొస్తలుల కార్యములు","chapter":"14","verse":"23","text":"ప్రతి సంఘంలో వారికి పెద్దలను ఏర్పరచి ఉపవాసముండి ప్రార్థన చేసి, వారు నమ్మిన ప్రభువుకు వారిని అప్పగించారు."},{"book":"అపొస్తలుల కార్యములు","chapter":"14","verse":"24","text":"తరువాత పిసిదియ ప్రాంతమంతటా సంచరించి పంఫూలియ వచ్చారు."},{"book":"అపొస్తలుల కార్యములు","chapter":"14","verse":"25","text":"వారు పెర్గేలో వాక్కు బోధించి, అత్తాలియ వెళ్ళారు."},{"book":"అపొస్తలుల కార్యములు","chapter":"14","verse":"26","text":"అక్కడ నుండి ఓడ ఎక్కి, తాము నెరవేర్చిన పని నిమిత్తం మొదట దేవుని కృపకు అప్పగించుకుని, బయలుదేరిన అంతియొకయకు తిరిగి వచ్చారు."},{"book":"అపొస్తలుల కార్యములు","chapter":"14","verse":"27","text":"వారు వచ్చి సంఘాన్ని సమకూర్చి, దేవుడు తమకు తోడై చేసిన పనులన్నిటినీ, యూదేతరులు విశ్వసించడానికి ఆయన ద్వారం తెరచిన సంగతీ వివరించారు."},{"book":"అపొస్తలుల కార్యములు","chapter":"14","verse":"28","text":"ఆ తరువాత వారు శిష్యుల దగ్గర చాలాకాలం గడిపారు."}]}