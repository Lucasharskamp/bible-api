{"data":[{"book":"Lukáš","chapter":"8","verse":"1","text":"I stalo se potom, že on chodil po městech a po městečkách, káže a zvěstuje království Boží, a dvanácte s ním,"},{"book":"Lukáš","chapter":"8","verse":"2","text":"I ženy některé, kteréž byly uzdraveny od duchů zlých a od nemocí: Maria, jenž slove Magdaléna, z nížto bylo sedm ďáblů vyšlo,"},{"book":"Lukáš","chapter":"8","verse":"3","text":"A Johanna manželka Chuzova, úředníka Herodesova, a Zuzanna, a jiné mnohé, kteréž posluhovaly jemu z statků svých."},{"book":"Lukáš","chapter":"8","verse":"4","text":"Když se pak scházel zástup mnohý, a z okolních měst hrnuli se k němu, mluvil jim v podobenství:"},{"book":"Lukáš","chapter":"8","verse":"5","text":"Vyšel rozsevač, aby rozsíval símě své. A když on rozsíval, jedno padlo podle cesty, i pošlapáno jest, a ptáci nebeští szobali je."},{"book":"Lukáš","chapter":"8","verse":"6","text":"A jiné padlo na skálu, a vzešlé uvadlo, nebo nemělo vláhy."},{"book":"Lukáš","chapter":"8","verse":"7","text":"Jiné pak padlo mezi trní, a spolu vzrostlé trní udusilo je."},{"book":"Lukáš","chapter":"8","verse":"8","text":"A jiné padlo v zemi dobrou, a když vzešlo, učinilo užitek stý. To pověděv, volal: Kdo má uši k slyšení, slyš."},{"book":"Lukáš","chapter":"8","verse":"9","text":"I otázali se ho učedlníci jeho, řkouce: Jaké jest to podobenství?"},{"book":"Lukáš","chapter":"8","verse":"10","text":"A on řekl: Vám dáno jest znáti tajemství království Božího, ale jiným v podobenství, aby hledíce, neviděli, a slyšíce, nerozuměli."},{"book":"Lukáš","chapter":"8","verse":"11","text":"Jestiť pak podobenství toto: Símě jest slovo Boží."},{"book":"Lukáš","chapter":"8","verse":"12","text":"A kteréž padlo podle cesty, jsou ti, kteříž slyší, a potom přichází ďábel, a vynímá slovo z srdce jejich, aby nevěříce, spaseni nebyli."},{"book":"Lukáš","chapter":"8","verse":"13","text":"Ale kteříž na skálu, ti když slyší, s radostí příjímají slovo, a tiť kořenů nemají; ti na čas věří, a v čas pokušení odstupují."},{"book":"Lukáš","chapter":"8","verse":"14","text":"Kteréž pak mezi trní padlo, tiť jsou, kteříž slyšíce, a po pečování a zboží a rozkošech života jdouce, bývají udušeni, a nepřinášejí užitku."},{"book":"Lukáš","chapter":"8","verse":"15","text":"Ale kteréž padlo v zemi dobrou, ti jsou, kteřížto v srdci ctném a dobrém, slyšíce slovo, zachovávají je, a užitek přinášejí v trpělivosti."},{"book":"Lukáš","chapter":"8","verse":"16","text":"Nižádný pak rozsvítě svíci, nepřikrývá jí nádobou, ani staví pod postel, ale na svícen staví, aby ti, kteříž vcházejí, světlo viděli."},{"book":"Lukáš","chapter":"8","verse":"17","text":"Nebo nic není tajného, což by nemělo býti zjeveno, ani co ukrytého, což by nemělo poznáno býti a na světlo vyjíti."},{"book":"Lukáš","chapter":"8","verse":"18","text":"Protož vizte, jak slyšíte. Nebo kdož má, tomu bude dáno, a kdo nemá, i to, což domnívá se míti, bude odjato od něho."},{"book":"Lukáš","chapter":"8","verse":"19","text":"Tedy přišli k němu matka a bratří jeho, ale nemohli ho dojíti pro zástup."},{"book":"Lukáš","chapter":"8","verse":"20","text":"I pověděli mu, řkouce: Matka tvá a bratří tvoji stojí vně, chtíce tebe viděti."},{"book":"Lukáš","chapter":"8","verse":"21","text":"A on odpověděv, řekl k nim: Matka má a bratří moji jsou ti, kteříž slovo Boží slyší a plní je."},{"book":"Lukáš","chapter":"8","verse":"22","text":"Stalo se pak v jeden den, že on vstoupil na lodí i učedlníci jeho. I řekl k nim: Přeplavme se přes jezero. I odstrčili lodí od břehu."},{"book":"Lukáš","chapter":"8","verse":"23","text":"A když se plavili, usnul. Tedy přišla bouře tuhého větru na jezero, a vlny lodí naplňovaly, takže v nebezpečenství byli."},{"book":"Lukáš","chapter":"8","verse":"24","text":"I přistoupivše, zbudili ho, řkouce: Mistře, Mistře, hyneme. A on procítiv, přimluvil větru a zdutí vod. I přestala bouře, a stalo se utišení."},{"book":"Lukáš","chapter":"8","verse":"25","text":"I řekl jim: Kde je víra vaše? Kteřížto bojíce se, podivili se, vespolek řkouce: I kdo jest tento, že větrům přikazuje i vodám, a poslouchají ho?"},{"book":"Lukáš","chapter":"8","verse":"26","text":"I plavili se do krajiny Gadarenské, kteráž jest proti Galilei."},{"book":"Lukáš","chapter":"8","verse":"27","text":"A když z lodí vystoupil na zemi, potkal jej muž jeden z města, kterýž měl ďábelství od mnoha časů, a rouchem se neodíval, ani v domu býval, ale v hrobích."},{"book":"Lukáš","chapter":"8","verse":"28","text":"Ten uzřev Ježíše zkřikl a padl před ním, a hlasem velikým řekl: Co je tobě do mne, Ježíši, Synu Boha nejvyššího? Prosím tebe, netrap mne."},{"book":"Lukáš","chapter":"8","verse":"29","text":"Nebo přikazoval duchu nečistému, aby vyšel z toho člověka. Po mnohé zajisté časy jím lomcoval, a býval ukován řetězy a v poutech ostříhán, ale on polámal okovy a býval od ďábelství puzen na poušť."},{"book":"Lukáš","chapter":"8","verse":"30","text":"I otázal se Ježíš, řka: Jakť říkají? A on řekl: Tma. Neb bylo mnoho ďáblů vešlo do něho."},{"book":"Lukáš","chapter":"8","verse":"31","text":"Tedy prosili ho, aby jim nepřikazoval jíti do propasti."},{"book":"Lukáš","chapter":"8","verse":"32","text":"Bylo pak tu veliké stádo vepřů, kteříž se pásli na hoře. I prosili ho ďáblové, aby jim dopustil do nich vjíti. I dopustil jim."},{"book":"Lukáš","chapter":"8","verse":"33","text":"I vyšedše ďáblové z člověka, vešli do vepřů, a hned běželo stádo s chvátáním s vrchu do jezera, i ztonulo."},{"book":"Lukáš","chapter":"8","verse":"34","text":"A viděvše pastýři, co se stalo, utekli pryč; a šedše, vypravovali to v městě i po vsech."},{"book":"Lukáš","chapter":"8","verse":"35","text":"I vyšli lidé, aby viděli, co se stalo. I přišli k Ježíšovi, a nalezli člověka toho, z kteréhož ďáblové vyšli, oděného a majícího rozum, an sedí u noh Ježíšových. I báli se."},{"book":"Lukáš","chapter":"8","verse":"36","text":"A vypravovali jim také ti, kteříž byli viděli, kterak jest zdráv učiněn ten, jenž měl ďábelství."},{"book":"Lukáš","chapter":"8","verse":"37","text":"I prosilo ho to všecko množství té okolní krajiny Gadarenských, aby odšel od nich; nebo bázní velikou naplněni byli. A on vstoupiv na lodí, navrátil se."},{"book":"Lukáš","chapter":"8","verse":"38","text":"Prosil ho pak muž ten, z kteréhož ďáblové vyšli, aby s ním byl. Ale Ježíš propustil ho, řka:"},{"book":"Lukáš","chapter":"8","verse":"39","text":"Navrať se do domu svého, a vypravuj, kterak veliké věci učinil tobě Bůh. I odšel, po všem městě vypravuje, jak veliké věci učinil jemu Ježíš."},{"book":"Lukáš","chapter":"8","verse":"40","text":"Stalo se pak, když se navrátil Ježíš, že přijal jej zástup; nebo všickni očekávali ho."},{"book":"Lukáš","chapter":"8","verse":"41","text":"A aj, přišel muž, kterémuž jméno bylo Jairus, a ten byl kníže školy Židovské. I padna k nohám Ježíšovým, prosil ho, aby všel do domu jeho."},{"book":"Lukáš","chapter":"8","verse":"42","text":"Nebo měl dceru tu jedinou, kteréž bylo okolo dvanácti let, a ta umírala. A když šel, tiskl jej zástup."},{"book":"Lukáš","chapter":"8","verse":"43","text":"Tedy žena jedna, jenž nemoc svou trpěla od let dvanácti, (kterážto byla na lékaře vynaložila všecken statek, a od žádného nemohla uzdravena býti,)"},{"book":"Lukáš","chapter":"8","verse":"44","text":"Přistoupivši pozadu, dotkla se podolka roucha jeho, a hned přestala nemoc její."},{"book":"Lukáš","chapter":"8","verse":"45","text":"I řekl Ježíš: Kdo jest, jenž se mne dotekl? A když všickni zapírali, řekl Petr, a kteříž s ním byli: Mistře, zástupové tebe tisknou a tlačí, a ty pravíš: Kdo se mne dotekl?"},{"book":"Lukáš","chapter":"8","verse":"46","text":"I řekl Ježíš: Dotekl se mne někdo, nebo poznal jsem já, že jest moc ode mne vyšla."},{"book":"Lukáš","chapter":"8","verse":"47","text":"A viduci žena, že by tajno nebylo, třesuci se, přistoupila a padla před ním, a pro kterou příčinu dotkla se ho, pověděla přede vším lidem, a kterak jest hned uzdravena."},{"book":"Lukáš","chapter":"8","verse":"48","text":"A on řekl jí: Dobré mysli buď, dcero, víra tvá tebe uzdravila. Jdiž u pokoji."},{"book":"Lukáš","chapter":"8","verse":"49","text":"A když on ještě mluvil, přišel jeden od knížete školy, řka jemu: Již umřela dcera tvá, nezaměstnávej Mistra."},{"book":"Lukáš","chapter":"8","verse":"50","text":"Ale Ježíš uslyšav to, odpověděl jemu: Nebojž se, věř toliko, a zdrávať bude."},{"book":"Lukáš","chapter":"8","verse":"51","text":"A všed do domu, nedopustil s sebou vjíti žádnému než Petrovi a Jakubovi a Janovi, a otci a mateři té děvečky."},{"book":"Lukáš","chapter":"8","verse":"52","text":"Plakali jí pak všickni a kvílili. A on řekl: Neplačtež. Neumřelať, ale spíť."},{"book":"Lukáš","chapter":"8","verse":"53","text":"I posmívali se jemu, vědouce, že jest umřela."},{"book":"Lukáš","chapter":"8","verse":"54","text":"On pak vyhnav ven všecky, a ujav ruku její, zavolal, řka: Děvečko, vstaň!"},{"book":"Lukáš","chapter":"8","verse":"55","text":"I navrátil se duch její, a vstala hned. I kázal jí dáti jísti."},{"book":"Lukáš","chapter":"8","verse":"56","text":"I divili se náramně rodičové její. A on jim kázal, aby žádnému nepravili o tom, co se bylo stalo."}]}