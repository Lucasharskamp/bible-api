{"data":[{"book":"1 Teslonqqe","chapter":"3","verse":"1","text":"Hessa gish nuus danda7etontta ixxin he wode Atenan nurkka nu attanayss nuus loo7o gidi beettides."},{"book":"1 Teslonqqe","chapter":"3","verse":"2","text":"Intena ammanon minththana mala nunara asas Kiristtossa miishshirachcho qaala yootiza Xoossa ashikara gidida ximotoosa inteko yeddidos."},{"book":"1 Teslonqqe","chapter":"3","verse":"3","text":"Hessika hayssa paccezan oonkka ammanope qanxxontta malako; nukka hayssas dooretidayssa inteka errista."},{"book":"1 Teslonqqe","chapter":"3","verse":"4","text":"Nu qasse intenara diza wode waayey nu bolla gakkanayssa kasetidi intes yootidos; Inte erriza malakka hanides."},{"book":"1 Teslonqqe","chapter":"3","verse":"5","text":"Hessa gish ayikkoka ta genccecin taas danddaetoontta ixxida gish inte ammano gish erranas gaada ximotoosa kiitadis. Ta hessa oothiday ooni errize paaccizadey istta paaccin haanni wode nu daaburay wurkka mela gidontta aggena ga babbida gishaskko."},{"book":"1 Teslonqqe","chapter":"3","verse":"6","text":"Hai qasse Ximotoossay inte achchafe nukko yidi inte ammano gishshine inte siiqotetha gish loo7o wore nuna sissidees. Qasseka inte wursso wode nuna looethi qooppizayssane nukka intena beyanas laamotiza mala inteka nuna beyanas laamotizayssa nuus yootides."},{"book":"1 Teslonqqe","chapter":"3","verse":"7","text":"Hessa gish nu ishato nu dizay waayenine meto garththan gidikkoka inte ammano gaason intenan hai nu minetoos."},{"book":"1 Teslonqqe","chapter":"3","verse":"8","text":"Inte Godan minni eqqida gish tumape hai nu paxa daana."},{"book":"1 Teslonqqe","chapter":"3","verse":"9","text":"Inte geedon nu Xoossa sinththan nu demmida ufayssa wursso gish Xoossa aymala galatanas danddaizon?"},{"book":"1 Teslonqqe","chapter":"3","verse":"10","text":"Qasseka nu intena beyanasine inte ammanope paccidayssa kunththanas omarththine gallas keehi woossos."},{"book":"1 Teslonqqe","chapter":"3","verse":"11","text":"haikka nu intekko baana mala nu Aaway Xoossi Goda Yesuss Kiristtossay ogeza izi nuusu suuriso."},{"book":"1 Teslonqqe","chapter":"3","verse":"12","text":"Nu intena siiqqiza mala intes inte garththan diza siiqqone inte harata siiqqiza siiqqoza Goday darththone keezi gujjo."},{"book":"1 Teslonqqe","chapter":"3","verse":"13","text":"Nu Goda Yesuss Kiristtossay geeshshata wurssotara yiza wode nu Aawa Godaa Xoossa sinththan inte wothoy baynddaytane geeshshata gididi beettana mala inte wozina izi minsso."}]}