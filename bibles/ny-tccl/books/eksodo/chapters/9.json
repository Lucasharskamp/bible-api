{"data":[{"book":"Eksodo","chapter":"9","verse":"1","text":"Kenaka Yehova anati kwa Mose, “Pita kwa Farao ndipo ukamuwuze kuti Yehova, Mulungu wa Ahebri akuti alole anthu anga apite kuti akandipembedze."},{"book":"Eksodo","chapter":"9","verse":"2","text":"Koma ngati ukana kuti apite ndi kupitiriza kuwaletsa,"},{"book":"Eksodo","chapter":"9","verse":"3","text":"dzanja la Yehova lidzakantha ziweto zako zimene zili ku munda, pamodzi ndi akavalo, abulu, ngamira, ngʼombe, nkhosa ndi mbuzi ndi mliri woopsa kwambiri."},{"book":"Eksodo","chapter":"9","verse":"4","text":"Koma Yehova adzasiyanitsa pakati pa ziweto za Israeli ndi ziweto za Igupto, kotero kuti palibe chiweto nʼchimodzi chomwe cha Aisraeli chimene chidzafe.”"},{"book":"Eksodo","chapter":"9","verse":"5","text":"Yehova anayika nthawi ndipo anati, “Yehova adzachita zimenezi mmawa mʼdziko muno.”"},{"book":"Eksodo","chapter":"9","verse":"6","text":"Ndipo mmawa mwake Yehova anachitadi zimenezi. Ziweto zonse za Aigupto zinafa, koma palibe chiweto ndi chimodzi chomwe cha Aisraeli chomwe chinafa."},{"book":"Eksodo","chapter":"9","verse":"7","text":"Farao anatuma anthu kuti akafufuze ndipo anapeza kuti palibe chiweto chilichonse cha Aisraeli chomwe chinafa. Komabe mtima wake sunagonje ndipo iye sanalole kuti anthu apite."},{"book":"Eksodo","chapter":"9","verse":"8","text":"Kenaka Yehova anati kwa Mose ndi Aaroni, “Tapani phulusa la pa moto lodzaza dzanja ndipo Mose aliwaze mmwamba pamaso pa Farao."},{"book":"Eksodo","chapter":"9","verse":"9","text":"Phulusalo lidzasanduka fumbi pa dziko lonse la Igupto. Tsono fumbilo lidzasanduka zithupsa zomaphulika nʼkukhala zilonda pa munthu aliyense ndi pa nyama zomwe mʼdziko lonse la Igupto.”"},{"book":"Eksodo","chapter":"9","verse":"10","text":"Kotero anatenga phulusa la pa moto ndi kuyima pamaso pa Farao. Mose analiwaza mmwamba, ndipo panabuka zotupa zophulika zokha pa munthu aliyense ndi pa ziweto."},{"book":"Eksodo","chapter":"9","verse":"11","text":"Amatsenga sanathe kumuyandikira Mose chifukwa nawonso anali ndi zithupsa monga mmene analili Aigupto ena onse."},{"book":"Eksodo","chapter":"9","verse":"12","text":"Koma Yehova anawumitsa mtima wa Farao ndipo iye sanamvere Mose ndi Aaroni monga momwe Yehova anamuwuzira Mose."},{"book":"Eksodo","chapter":"9","verse":"13","text":"Kenaka Yehova anati kwa Mose, “Mawa mmawa upite ukakumane ndi Farao maso ndi maso ndipo ukamuwuze kuti Yehova Mulungu wa Ahebri akuti ulole anthu anga apite kuti akandipembedze."},{"book":"Eksodo","chapter":"9","verse":"14","text":"Ngati suwalola, tsopano ndidzagwetsa miliri yanga yonse pa iwe ndi nduna zako ndiponso pa anthu ako, kuti udziwe kuti palibe wina wofanana nane pa dziko lonse lapansi."},{"book":"Eksodo","chapter":"9","verse":"15","text":"Pakuti ndikanakhala nditatukula kale dzanja langa ndikupheratu iwe pamodzi ndi anthu ako onse pa dziko lapansi."},{"book":"Eksodo","chapter":"9","verse":"16","text":"Koma ndakuyika kukhala mfumu ndi cholinga choti ndionetse mphamvu zanga kwa iwe ndiponso kuti dzina langa litchuke pa dziko lonse lapansi."},{"book":"Eksodo","chapter":"9","verse":"17","text":"Komabe iwe ukudzitukumula pa anthu anga osawalola kuti atuluke."},{"book":"Eksodo","chapter":"9","verse":"18","text":"Nʼchifukwa chake mawa, nthawi ngati ino, ndidzagwetsa matalala amphamvu amene sanagwepo pa Igupto, kuyambira pachiyambi mpaka lero."},{"book":"Eksodo","chapter":"9","verse":"19","text":"Tsopano lamula kuti ziweto zanu zonse ndi zinthu zonse zomwe zili ku minda kuti zilowetsedwe mʼkhola, chifukwa matalala adzagwera munthu aliyense ndi chiweto chilichonse chimene sichidzalowetsedwa mʼkhola ndipo zimene zidzakhala zili ku munda zidzafa.”"},{"book":"Eksodo","chapter":"9","verse":"20","text":"Nduna za Farao zinachita mantha ndi mawu a Yehova, ndipo zinalowetsa antchito awo ndi ziweto zawo mʼnyumba."},{"book":"Eksodo","chapter":"9","verse":"21","text":"Koma iwo amene ananyozera mawu a Yehova anasiya akapolo ndi ziweto zawo panja."},{"book":"Eksodo","chapter":"9","verse":"22","text":"Kenaka Yehova anati kwa Mose, “Kweza dzanja lako kumwamba kuti matalala agwe pa dziko lonse la Igupto, pa munthu aliyense, pa ziweto ndi pa zonse zomera mʼminda ya Igupto.”"},{"book":"Eksodo","chapter":"9","verse":"23","text":"Mose ataloza ndodo yake kumwamba, Yehova anatumiza mabingu ndi matalala ndi ziphaliwali zongʼanima pa nthaka. Kotero Yehova anagwetsa matalala pa dziko la Igupto."},{"book":"Eksodo","chapter":"9","verse":"24","text":"Matalala anagwa ndipo ziphaliwali zinangʼanima. Inali mphepo ya mkuntho yoopsa kwambiri imene sinakhaleponso mʼdziko lonse la Igupto chiyambire pamene Aigupto anakhala mtundu woyima pa okha."},{"book":"Eksodo","chapter":"9","verse":"25","text":"Matalala anawononga dziko lonse la Igupto, munthu aliyense pamodzi ndi ziweto. Matalala aja anawononga zomera zonse za mʼmunda ndi kukhadzula mtengo uliwonse."},{"book":"Eksodo","chapter":"9","verse":"26","text":"Ku malo kokhako kumene matalala sanafikeko ndi dera la Goseni kumene kunali Aisraeli."},{"book":"Eksodo","chapter":"9","verse":"27","text":"Kenaka Farao anayitanitsa Mose ndi Aaroni nati kwa iwo, “Tsopano ndachimwa, Yehova ndi wolungama, ine ndi anthu anga ndife olakwa."},{"book":"Eksodo","chapter":"9","verse":"28","text":"Upemphere kwa Mulungu chifukwa mabingu ndi matalala atikwana. Ine ndidzakulolani kuti mupite. Simuyenera kukhalabe kuno.”"},{"book":"Eksodo","chapter":"9","verse":"29","text":"Mose anayankha, “Ndikangotuluka mu mzinda muno, ine ndidzakweza manja anga kwa Yehova ndi kupemphera. Mabingu ndi matalalawa adzaleka ndipo inu mudzadziwa kuti Yehova ndiye akulamulira dziko lapansi."},{"book":"Eksodo","chapter":"9","verse":"30","text":"Koma ine ndikudziwa kuti inu ndi nduna zanu simukuopabe Yehova Mulungu.”"},{"book":"Eksodo","chapter":"9","verse":"31","text":"Thonje ndi barele zinawonongeka, popeza barele anali atakhwima ndi thonje linali ndi maluwa."},{"book":"Eksodo","chapter":"9","verse":"32","text":"Koma tirigu ndi mchewere sizinawonongeke chifukwa zimakhwima mochedwa."},{"book":"Eksodo","chapter":"9","verse":"33","text":"Mose anasiyana ndi Farao natuluka mu mzindawo. Iye anakweza manja ake kwa Yehova. Mabingu ndi matalala zinaleka, ndipo mvula inalekeratu kugwa mʼdzikolo."},{"book":"Eksodo","chapter":"9","verse":"34","text":"Farao ataona kuti mvula, matalala ndi mabingu zaleka, anachimwanso. Iye ndi nduna zake anawumitsanso mitima yawo."},{"book":"Eksodo","chapter":"9","verse":"35","text":"Choncho Farao sanalole kuti Aisraeli apite monga momwe Yehova anamuwuzira Mose."}]}