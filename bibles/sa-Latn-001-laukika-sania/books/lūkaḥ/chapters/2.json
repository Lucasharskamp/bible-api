{"data":[{"book":"lūkaḥ","chapter":"2","verse":"1","text":"aparañca tasmin kāle rājyasya sarvveṣāṁ lokānāṁ nāmāni lekhayitum agastakaisara ājñāpayāmāsa|"},{"book":"lūkaḥ","chapter":"2","verse":"2","text":"tadanusāreṇa kurīṇiyanāmani suriyādeśasya śāsake sati nāmalekhanaṁ prārebhe|"},{"book":"lūkaḥ","chapter":"2","verse":"3","text":"ato heto rnāma lekhituṁ sarvve janāḥ svīyaṁ svīyaṁ nagaraṁ jagmuḥ|"},{"book":"lūkaḥ","chapter":"2","verse":"4","text":"tadānīṁ yūṣaph nāma lekhituṁ vāgdattayā svabhāryyayā garbbhavatyā mariyamā saha svayaṁ dāyūdaḥ sajātivaṁśa iti kāraṇād gālīlpradeśasya nāsaratnagarād"},{"book":"lūkaḥ","chapter":"2","verse":"5","text":"yihūdāpradeśasya baitlehamākhyaṁ dāyūdnagaraṁ jagāma|"},{"book":"lūkaḥ","chapter":"2","verse":"6","text":"anyacca tatra sthāne tayostiṣṭhatoḥ sato rmariyamaḥ prasūtikāla upasthite"},{"book":"lūkaḥ","chapter":"2","verse":"7","text":"sā taṁ prathamasutaṁ prāsoṣṭa kintu tasmin vāsagṛhe sthānābhāvād bālakaṁ vastreṇa veṣṭayitvā gośālāyāṁ sthāpayāmāsa|"},{"book":"lūkaḥ","chapter":"2","verse":"8","text":"anantaraṁ ye kiyanto meṣapālakāḥ svameṣavrajarakṣāyai tatpradeśe sthitvā rajanyāṁ prāntare prahariṇaḥ karmma kurvvanti,"},{"book":"lūkaḥ","chapter":"2","verse":"9","text":"teṣāṁ samīpaṁ parameśvarasya dūta āgatyopatasthau; tadā catuṣpārśve parameśvarasya tejasaḥ prakāśitatvāt te'tiśaśaṅkire|"},{"book":"lūkaḥ","chapter":"2","verse":"10","text":"tadā sa dūta uvāca mā bhaiṣṭa paśyatādya dāyūdaḥ pure yuṣmannimittaṁ trātā prabhuḥ khrīṣṭo'janiṣṭa,"},{"book":"lūkaḥ","chapter":"2","verse":"11","text":"sarvveṣāṁ lokānāṁ mahānandajanakam imaṁ maṅgalavṛttāntaṁ yuṣmān jñāpayāmi|"},{"book":"lūkaḥ","chapter":"2","verse":"12","text":"yūyaṁ (tatsthānaṁ gatvā) vastraveṣṭitaṁ taṁ bālakaṁ gośālāyāṁ śayanaṁ drakṣyatha yuṣmān pratīdaṁ cihnaṁ bhaviṣyati|"},{"book":"lūkaḥ","chapter":"2","verse":"13","text":"dūta imāṁ kathāṁ kathitavati tatrākasmāt svargīyāḥ pṛtanā āgatya kathām imāṁ kathayitveśvarasya guṇānanvavādiṣuḥ, yathā,"},{"book":"lūkaḥ","chapter":"2","verse":"14","text":"sarvvordvvasthairīśvarasya mahimā samprakāśyatāṁ| śāntirbhūyāt pṛthivyāstu santoṣaśca narān prati||"},{"book":"lūkaḥ","chapter":"2","verse":"15","text":"tataḥ paraṁ teṣāṁ sannidhe rdūtagaṇe svargaṁ gate meṣapālakāḥ parasparam avecan āgacchata prabhuḥ parameśvaro yāṁ ghaṭanāṁ jñāpitavān tasyā yātharyaṁ jñātuṁ vayamadhunā baitlehampuraṁ yāmaḥ|"},{"book":"lūkaḥ","chapter":"2","verse":"16","text":"paścāt te tūrṇaṁ vrajitvā mariyamaṁ yūṣaphaṁ gośālāyāṁ śayanaṁ bālakañca dadṛśuḥ|"},{"book":"lūkaḥ","chapter":"2","verse":"17","text":"itthaṁ dṛṣṭvā bālakasyārthe proktāṁ sarvvakathāṁ te prācārayāñcakruḥ|"},{"book":"lūkaḥ","chapter":"2","verse":"18","text":"tato ye lokā meṣarakṣakāṇāṁ vadanebhyastāṁ vārttāṁ śuśruvuste mahāścaryyaṁ menire|"},{"book":"lūkaḥ","chapter":"2","verse":"19","text":"kintu mariyam etatsarvvaghaṭanānāṁ tātparyyaṁ vivicya manasi sthāpayāmāsa|"},{"book":"lūkaḥ","chapter":"2","verse":"20","text":"tatpaścād dūtavijñaptānurūpaṁ śrutvā dṛṣṭvā ca meṣapālakā īśvarasya guṇānuvādaṁ dhanyavādañca kurvvāṇāḥ parāvṛtya yayuḥ|"},{"book":"lūkaḥ","chapter":"2","verse":"21","text":"atha bālakasya tvakchedanakāle'ṣṭamadivase samupasthite tasya garbbhasthiteḥ purvvaṁ svargīyadūto yathājñāpayat tadanurūpaṁ te tannāmadheyaṁ yīśuriti cakrire|"},{"book":"lūkaḥ","chapter":"2","verse":"22","text":"tataḥ paraṁ mūsālikhitavyavasthāyā anusāreṇa mariyamaḥ śucitvakāla upasthite,"},{"book":"lūkaḥ","chapter":"2","verse":"23","text":"\"prathamajaḥ sarvvaḥ puruṣasantānaḥ parameśvare samarpyatāṁ,\" iti parameśvarasya vyavasthayā"},{"book":"lūkaḥ","chapter":"2","verse":"24","text":"yīśuṁ parameśvare samarpayitum śāstrīyavidhyuktaṁ kapotadvayaṁ pārāvataśāvakadvayaṁ vā baliṁ dātuṁ te taṁ gṛhītvā yirūśālamam āyayuḥ|"},{"book":"lūkaḥ","chapter":"2","verse":"25","text":"yirūśālampuranivāsī śimiyonnāmā dhārmmika eka āsīt sa isrāyelaḥ sāntvanāmapekṣya tasthau kiñca pavitra ātmā tasminnāvirbhūtaḥ|"},{"book":"lūkaḥ","chapter":"2","verse":"26","text":"aparaṁ prabhuṇā parameśvareṇābhiṣikte trātari tvayā na dṛṣṭe tvaṁ na mariṣyasīti vākyaṁ pavitreṇa ātmanā tasma prākathyata|"},{"book":"lūkaḥ","chapter":"2","verse":"27","text":"aparañca yadā yīśoḥ pitā mātā ca tadarthaṁ vyavasthānurūpaṁ karmma karttuṁ taṁ mandiram āninyatustadā"},{"book":"lūkaḥ","chapter":"2","verse":"28","text":"śimiyon ātmana ākarṣaṇena mandiramāgatya taṁ kroḍe nidhāya īśvarasya dhanyavādaṁ kṛtvā kathayāmāsa, yathā,"},{"book":"lūkaḥ","chapter":"2","verse":"29","text":"he prabho tava dāsoyaṁ nijavākyānusārataḥ| idānīntu sakalyāṇo bhavatā saṁvisṛjyatām|"},{"book":"lūkaḥ","chapter":"2","verse":"30","text":"yataḥ sakaladeśasya dīptaye dīptirūpakaṁ|"},{"book":"lūkaḥ","chapter":"2","verse":"31","text":"isrāyelīyalokasya mahāgauravarūpakaṁ|"},{"book":"lūkaḥ","chapter":"2","verse":"32","text":"yaṁ trāyakaṁ janānāntu sammukhe tvamajījanaḥ| saeva vidyate'smākaṁ dhravaṁ nayananagocare||"},{"book":"lūkaḥ","chapter":"2","verse":"33","text":"tadānīṁ tenoktā etāḥ sakalāḥ kathāḥ śrutvā tasya mātā yūṣaph ca vismayaṁ menāte|"},{"book":"lūkaḥ","chapter":"2","verse":"34","text":"tataḥ paraṁ śimiyon tebhya āśiṣaṁ dattvā tanmātaraṁ mariyamam uvāca, paśya isrāyelo vaṁśamadhye bahūnāṁ pātanāyotthāpanāya ca tathā virodhapātraṁ bhavituṁ, bahūnāṁ guptamanogatānāṁ prakaṭīkaraṇāya bālakoyaṁ niyuktosti|"},{"book":"lūkaḥ","chapter":"2","verse":"35","text":"tasmāt tavāpi prāṇāḥ śūlena vyatsyante|"},{"book":"lūkaḥ","chapter":"2","verse":"36","text":"aparañca āśerasya vaṁśīyaphinūyelo duhitā hannākhyā atijaratī bhaviṣyadvādinyekā yā vivāhāt paraṁ sapta vatsarān patyā saha nyavasat tato vidhavā bhūtvā caturaśītivarṣavayaḥparyyanataṁ"},{"book":"lūkaḥ","chapter":"2","verse":"37","text":"mandire sthitvā prārthanopavāsairdivāniśam īśvaram asevata sāpi strī tasmin samaye mandiramāgatya"},{"book":"lūkaḥ","chapter":"2","verse":"38","text":"parameśvarasya dhanyavādaṁ cakāra, yirūśālampuravāsino yāvanto lokā muktimapekṣya sthitāstān yīśorvṛttāntaṁ jñāpayāmāsa|"},{"book":"lūkaḥ","chapter":"2","verse":"39","text":"itthaṁ parameśvarasya vyavasthānusāreṇa sarvveṣu karmmasu kṛteṣu tau punaśca gālīlo nāsaratnāmakaṁ nijanagaraṁ pratasthāte|"},{"book":"lūkaḥ","chapter":"2","verse":"40","text":"tatpaścād bālakaḥ śarīreṇa vṛddhimetya jñānena paripūrṇa ātmanā śaktimāṁśca bhavitumārebhe tathā tasmin īśvarānugraho babhūva|"},{"book":"lūkaḥ","chapter":"2","verse":"41","text":"tasya pitā mātā ca prativarṣaṁ nistārotsavasamaye yirūśālamam agacchatām|"},{"book":"lūkaḥ","chapter":"2","verse":"42","text":"aparañca yīśau dvādaśavarṣavayaske sati tau parvvasamayasya rītyanusāreṇa yirūśālamaṁ gatvā"},{"book":"lūkaḥ","chapter":"2","verse":"43","text":"pārvvaṇaṁ sampādya punarapi vyāghuyya yātaḥ kintu yīśurbālako yirūśālami tiṣṭhati| yūṣaph tanmātā ca tad aviditvā"},{"book":"lūkaḥ","chapter":"2","verse":"44","text":"sa saṅgibhiḥ saha vidyata etacca budvvā dinaikagamyamārgaṁ jagmatuḥ| kintu śeṣe jñātibandhūnāṁ samīpe mṛgayitvā taduddeेśamaprāpya"},{"book":"lūkaḥ","chapter":"2","verse":"45","text":"tau punarapi yirūśālamam parāvṛtyāgatya taṁ mṛgayāñcakratuḥ|"},{"book":"lūkaḥ","chapter":"2","verse":"46","text":"atha dinatrayāt paraṁ paṇḍitānāṁ madhye teṣāṁ kathāḥ śṛṇvan tattvaṁ pṛcchaṁśca mandire samupaviṣṭaḥ sa tābhyāṁ dṛṣṭaḥ|"},{"book":"lūkaḥ","chapter":"2","verse":"47","text":"tadā tasya buddhyā pratyuttaraiśca sarvve śrotāro vismayamāpadyante|"},{"book":"lūkaḥ","chapter":"2","verse":"48","text":"tādṛśaṁ dṛṣṭvā tasya janako jananī ca camaccakratuḥ kiñca tasya mātā tamavadat, he putra, kathamāvāṁ pratītthaṁ samācarastvam? paśya tava pitāhañca śokākulau santau tvāmanvicchāvaḥ sma|"},{"book":"lūkaḥ","chapter":"2","verse":"49","text":"tataḥ sovadat kuto mām anvaicchataṁ? piturgṛhe mayā sthātavyam etat kiṁ yuvābhyāṁ na jñāyate?"},{"book":"lūkaḥ","chapter":"2","verse":"50","text":"kintu tau tasyaitadvākyasya tātparyyaṁ boddhuṁ nāśaknutāṁ|"},{"book":"lūkaḥ","chapter":"2","verse":"51","text":"tataḥ paraṁ sa tābhyāṁ saha nāsarataṁ gatvā tayorvaśībhūtastasthau kintu sarvvā etāḥ kathāstasya mātā manasi sthāpayāmāsa|"},{"book":"lūkaḥ","chapter":"2","verse":"52","text":"atha yīśo rbuddhiḥ śarīrañca tathā tasmin īśvarasya mānavānāñcānugraho varddhitum ārebhe|"}]}