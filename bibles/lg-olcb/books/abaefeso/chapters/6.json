{"data":[{"book":"Abaefeso","chapter":"6","verse":"1","text":"Abaana, muwulirenga bazadde bammwe mu Mukama waffe, kubanga bwe mukola mutyo, mukola kituufu."},{"book":"Abaefeso","chapter":"6","verse":"2","text":"“Kitaawo ne nnyoko obassangamu ekitiibwa,” eryo lye tteeka erisooka eririmu okusuubiza nti:"},{"book":"Abaefeso","chapter":"6","verse":"3","text":"Bw’onoobanga obulungi, era n’owangaala ku nsi."},{"book":"Abaefeso","chapter":"6","verse":"4","text":"Nammwe abazadde, temunyigirizanga baana bammwe, wabula mubakuze nga mubagunjula era nga mubayigiriza ebya Mukama waffe."},{"book":"Abaefeso","chapter":"6","verse":"5","text":"Abaddu, muwulirenga bakama bammwe ab’omu mubiri nga mubatya era nga mubawa ekitiibwa ng’omutima gwammwe mumalirivu, nga bwe mwamalirira mu Kristo."},{"book":"Abaefeso","chapter":"6","verse":"6","text":"Ekyo temukikola lwa kulabibwa, abantu balyoke babasiime, wabula mukolenga ng’abaddu ba Kristo nga mukola n’omutima gwammwe gwonna, nga Katonda bw’ayagala."},{"book":"Abaefeso","chapter":"6","verse":"7","text":"Muweerezenga n’omutima omulungi ng’abakolera Mukama waffe so si ng’abakolera abantu,"},{"book":"Abaefeso","chapter":"6","verse":"8","text":"nga mumanyi ng’ekirungi kyonna omuntu ky’akola, oba muddu oba wa ddembe, Mukama alimusasula empeera ennungi."},{"book":"Abaefeso","chapter":"6","verse":"9","text":"Era nammwe bakama b’abaddu, muyisenga bulungi abaddu bammwe nga temubatiisatiisa, nga mumanyi nti Mukama waabwe, ye Mukama wammwe, ali mu ggulu era ye tasosola mu bantu."},{"book":"Abaefeso","chapter":"6","verse":"10","text":"Eky’enkomerero, mubenga n’amaanyi mu Mukama waffe ne mu buyinza obw’amaanyi ge."},{"book":"Abaefeso","chapter":"6","verse":"11","text":"Mwambale ebyokulwanyisa byonna ebya Katonda, mulyoke musobole okwolekera enkwe za Setaani."},{"book":"Abaefeso","chapter":"6","verse":"12","text":"Kubanga tetumeggana na mubiri wadde musaayi, wabula tulwanyisa abafuzi, n’ab’obuyinza, n’amaanyi ag’ensi ag’ekizikiza, n’emyoyo emibi egy’omu bifo ebya waggulu."},{"book":"Abaefeso","chapter":"6","verse":"13","text":"Noolwekyo mwambalenga ebyokulwanyisa byonna ebya Katonda, mulyoke musobole okwaŋŋanga omulabe ku lunaku olw’akabi, era bwe mulimala okukola byonna, mulyoke musigale nga muli banywevu."},{"book":"Abaefeso","chapter":"6","verse":"14","text":"Muyimirire nga muli banywevu, ng’amazima lwe lukoba lwammwe lwe mwesibye mu kiwato kyammwe, ate ng’obutuukirivu kye ky’omu kifuba,"},{"book":"Abaefeso","chapter":"6","verse":"15","text":"nga mwambadde n’engatto mu bigere byammwe nga mugenda okubuulira Enjiri ey’emirembe."},{"book":"Abaefeso","chapter":"6","verse":"16","text":"Era ku ebyo byonna okukkiriza kwammwe kubeerenga engabo eneebasobozesanga okuzikiza obusaale bwonna obw’omuliro obulasibwa omubi."},{"book":"Abaefeso","chapter":"6","verse":"17","text":"Obulokozi bubafuukire enkuufiira gye mwambadde, n’ekigambo kya Katonda kibabeerere ekitala eky’Omwoyo,"},{"book":"Abaefeso","chapter":"6","verse":"18","text":"nga musabiririranga mu ssaala zonna nga mwegayiririranga mu mwoyo buli kiseera. Mwekuumenga nga mugumiikirizanga, era nga mwegayiririranga abatukuvu, be bantu bonna aba Katonda."},{"book":"Abaefeso","chapter":"6","verse":"19","text":"Era nange munsabirenga bwe nnaabanga njogera mpeebwe eby’okwogera, era mbyogerenga n’obuvumu nga ntegeeza abantu ekyama ky’Enjiri."},{"book":"Abaefeso","chapter":"6","verse":"20","text":"Ndi mubaka wa Njiri ali mu njegere. Munsabire ndyoke ngibuulire abantu n’obuvumu nga bwe kinsaanira."},{"book":"Abaefeso","chapter":"6","verse":"21","text":"Tukiko, owooluganda omwagalwa era omuweereza omwesigwa mu Mukama waffe, alibategeeza byonna mulyoke mutegeere ebinfaako ne bye nkola."},{"book":"Abaefeso","chapter":"6","verse":"22","text":"Mmutumye gye muli, mulyoke mumanye nga bwe tuli era abagumye emitima gyammwe."},{"book":"Abaefeso","chapter":"6","verse":"23","text":"Emirembe n’okwagala awamu n’okukkiriza ebiva eri Katonda Kitaffe ne Mukama waffe Yesu Kristo, bibeerenga n’abooluganda."},{"book":"Abaefeso","chapter":"6","verse":"24","text":"Ekisa kya Katonda kibeerenga n’abo bonna abaagala Mukama waffe Yesu Kristo n’okwagala okutaggwaawo."}]}