{"data":[{"book":"مەتا","chapter":"25","verse":"1","text":"«لەو کاتەدا شانشینی ئاسمان وەکو دە پاکیزە دەبێ، کە چرایان هەڵگرتبێت و بەرەوپیری زاوا بچن."},{"book":"مەتا","chapter":"25","verse":"2","text":"پێنج لەوان گێل بوون، پێنجیش دانا."},{"book":"مەتا","chapter":"25","verse":"3","text":"گێلەکان چراکانیان برد و زەیتیان25‏:3 لەو سەردەمەدا چرا بە زەیتی زەیتوون ئیشی دەکرد.‏ لەگەڵ خۆیان نەبرد."},{"book":"مەتا","chapter":"25","verse":"4","text":"بەڵام داناکان لەگەڵ چراکانیان زەیتیان لەناو گۆزەدا برد."},{"book":"مەتا","chapter":"25","verse":"5","text":"کاتێک زاوا دواکەوت، هەموو خەو بردنییەوە و نوستن."},{"book":"مەتا","chapter":"25","verse":"6","text":"«لە نیوەشەودا هاوار کرا: ”ئەوەتا زاوا هات! بەرەوپیری بچن!“"},{"book":"مەتا","chapter":"25","verse":"7","text":"«هەموو ئەو پاکیزانەش هەستان و چراکانیان ئامادە کرد."},{"book":"مەتا","chapter":"25","verse":"8","text":"گێلەکان بە داناکانیان گوت: ”لە زەیتەکەی خۆتان بەشمان بدەن، چونکە چراکانمان دەکوژێتەوە!“"},{"book":"مەتا","chapter":"25","verse":"9","text":"«بەڵام داناکان وەڵامیان دانەوە: ”لەوانەیە بەشی ئێمە و ئێوە نەکات. چاکترە بچنە لای فرۆشیاران و بۆ خۆتان بکڕن.“"},{"book":"مەتا","chapter":"25","verse":"10","text":"«لەکاتێکدا گێلەکان ڕۆیشتن بۆ زەیت کڕین، زاوا گەیشت، ئەوانەی ئامادە بوون لەگەڵی چوونە ژوورەوە بۆ زەماوەندەکە و دەرگا داخرا."},{"book":"مەتا","chapter":"25","verse":"11","text":"«پاشان پاکیزەکانی دیکەش هاتن و گوتیان: ”گەورەم، گەورەم! دەرگامان لێ بکەرەوە!“"},{"book":"مەتا","chapter":"25","verse":"12","text":"«وەڵامی دایەوە: ”ڕاستیتان پێ دەڵێم، من ناتانناسم.“"},{"book":"مەتا","chapter":"25","verse":"13","text":"«کەواتە ئێشک بگرن، چونکە ڕۆژ و کاتەکە نازانن."},{"book":"مەتا","chapter":"25","verse":"14","text":"«هەروەها شانشینی ئاسمان وەک پیاوێکە کە پێش گەشتکردنی، کۆیلەکانی بانگ کرد و ماڵ و سامانەکەی خۆی دایە دەستیان."},{"book":"مەتا","chapter":"25","verse":"15","text":"پێنج کیسە زێڕی25‏:15 کیسە زێڕ: یۆنانی: تالنت‏، هەر تالنتێک نزیکەی 34 کگم بووە؛ یەک تالنت‏ زێڕ دەکاتە کرێی 15 ساڵی کرێکارێک.‏ دایە یەکێکیان و ئەوی دیکە دوو کیسە و سێیەمیش یەک کیسە، هەریەکە بەگوێرەی توانای خۆی. ئینجا چووە گەشت."},{"book":"مەتا","chapter":"25","verse":"16","text":"ئەوەی پێنج کیسە زێڕەکەی وەرگرت، ڕۆیشت و ئیشی پێوە کرد، پێنجی دیکەشی قازانج کرد."},{"book":"مەتا","chapter":"25","verse":"17","text":"بە هەمان شێوە ئەوەی دوو کیسە زێڕەکەش، دووی دیکەی قازانج کرد."},{"book":"مەتا","chapter":"25","verse":"18","text":"بەڵام ئەوەی یەک کیسە زێڕەکەی وەرگرت، ڕۆیشت و چاڵێکی لە زەویدا هەڵکەند و زێڕی گەورەکەی تێدا شاردەوە."},{"book":"مەتا","chapter":"25","verse":"19","text":"«دوای ماوەیەکی زۆر گەورەی ئەو کۆیلانە گەڕایەوە و حیسابی لەگەڵ کردن."},{"book":"مەتا","chapter":"25","verse":"20","text":"ئەوەی پێنج کیسە زێڕەکەی وەرگرتبوو، هات و پێنج کیسەی دیکەشی هێنا و پێی گوت: ”گەورەم تۆ پێنج کیسە زێڕت دامێ، ئەوەتا پێنج کیسە زێڕی دیکەم قازانج کردووە.“"},{"book":"مەتا","chapter":"25","verse":"21","text":"«گەورەکەی پێی گوت: ”ئافەرین، ئەی کۆیلەی چاک و دەستپاک! لە کەم دەستپاک بوویت، زۆرت پێ دەسپێرم. وەرە ژوورەوە بۆ خۆشی گەورەکەت.“"},{"book":"مەتا","chapter":"25","verse":"22","text":"«هەروەها ئەوەی دوو کیسە زێڕەکەی وەرگرتبوو، هات و گوتی: ”گەورەم تۆ دوو کیسە زێڕت دامێ، ئەوەتا دوو کیسە زێڕی دیکەم قازانج کردووە.“"},{"book":"مەتا","chapter":"25","verse":"23","text":"«گەورەکەی پێی گوت: ”ئافەرین، ئەی کۆیلەی چاک و دەستپاک! لە کەم دەستپاک بوویت، زۆرت پێ دەسپێرم. وەرە ژوورەوە بۆ خۆشی گەورەکەت.“"},{"book":"مەتا","chapter":"25","verse":"24","text":"«ئینجا ئەوەی یەک کیسە زێڕەکەی وەرگرتبوو، هات و گوتی: ”گەورەم، زانیم تۆ پیاوێکی دڵڕەقیت، لە شوێنێک کۆدەکەیتەوە کە نەتچاندووە و لە شوێنێکیش دروێنە دەکەیت کە تۆوت نەکردووە."},{"book":"مەتا","chapter":"25","verse":"25","text":"جا ترسام و چووم کیسە زێڕەکەتم لەناو زەویدا شاردەوە. ها ئەوە ماڵەکەتە.“"},{"book":"مەتا","chapter":"25","verse":"26","text":"«گەورەکەی وەڵامی دایەوە: ”ئەی کۆیلەی بەدکار و تەوەزەل! کە زانیت من دروێنە لەو شوێنە دەکەم کە نەمچاندووە، لەوە کۆدەکەمەوە کە تۆوم نەکردووە،"},{"book":"مەتا","chapter":"25","verse":"27","text":"دەبووایە زێڕەکەمت لە بانک دابنابووایە، لە گەڕانەوەمدا ئەوەی هی منە لەگەڵ سوودەکەی وەرمدەگرتەوە."},{"book":"مەتا","chapter":"25","verse":"28","text":"«”لەبەر ئەوە ئەو کیسە زێڕەی لێ بسەننەوە و بیدەنە ئەوەی دە کیسە زێڕەکەی پێیە،"},{"book":"مەتا","chapter":"25","verse":"29","text":"چونکە ئەوەی هەیەتی، پێی دەدرێت و لێی دەڕژێ، بەڵام ئەوەی نییەتی تەنانەت ئەوەی هەشیەتی لێی دەسەنرێتەوە."},{"book":"مەتا","chapter":"25","verse":"30","text":"کۆیلە بێ سوودەکەش فڕێبدەنە تاریکی دەرەوە، جا گریان و جیڕەی ددان لەوێ دەبێت.“"},{"book":"مەتا","chapter":"25","verse":"31","text":"«کاتێک کوڕی مرۆڤ بە شکۆمەندی خۆیەوە دێتەوە و هەموو فریشتەکانیش لەگەڵیدان، لەسەر تەختی شکۆمەندیی خۆی دادەنیشێت."},{"book":"مەتا","chapter":"25","verse":"32","text":"هەموو نەتەوەکان لەبەردەمی کۆدەبنەوە و ئەویش لە یەکتریان جیا دەکاتەوە، وەک چۆن شوان مەڕ لە بزن جیا دەکاتەوە."},{"book":"مەتا","chapter":"25","verse":"33","text":"جا مەڕەکان لەلای ڕاستی خۆی ڕادەگرێت، بەڵام بزنەکان لەلای چەپ."},{"book":"مەتا","chapter":"25","verse":"34","text":"«ئینجا پاشا بەوانەی لای ڕاستیەوەن دەفەرموێ: ”وەرن ئەی ئەوانەی باوکم بەرەکەتی پێدان، ببنە میراتگری ئەو شانشینە کە لە دامەزراندنی جیهانەوە بۆتان ئامادە کراوە،"},{"book":"مەتا","chapter":"25","verse":"35","text":"چونکە برسی بووم نانتان دامێ، تینوو بووم ئاوتان دامێ، نامۆ بووم شوێنتان کردمەوە."},{"book":"مەتا","chapter":"25","verse":"36","text":"ڕووت بووم جلتان لەبەرکردم، نەخۆش بووم سەرتان لێدام، زیندانی بووم هاتنە لام.“"},{"book":"مەتا","chapter":"25","verse":"37","text":"«ئەوسا ڕاستودروستان وەڵام دەدەنەوە: ”گەورەم، کەی تۆمان بە برسیێتی بینیوە و نانمان داویتێ، یان تینوو و ئاومان داویتێ؟"},{"book":"مەتا","chapter":"25","verse":"38","text":"کەی تۆمان بە نامۆیی بینیوە و شوێنمان کردوویتەوە، یان بە ڕووتی و جلمان لەبەرکردوویت؟"},{"book":"مەتا","chapter":"25","verse":"39","text":"کەی تۆمان بە نەخۆشی یان زیندانی بینیوە و هاتووین بۆ لات؟“"},{"book":"مەتا","chapter":"25","verse":"40","text":"«ئینجا پاشا وەڵامیان دەداتەوە: ”ڕاستیتان پێ دەڵێم، هەرچییەکتان بۆ یەکێک لەم برا بچووکانەم کردووە، بۆ منتان کردووە.“"},{"book":"مەتا","chapter":"25","verse":"41","text":"«دواتر بەوانەی لەلای چەپیەوەن دەفەرموێ: ”ئەی ئەوانەی کە نەفرەتتان لێکراوە! لێم دوور بکەونەوە و بەرەو ئاگری هەتاهەتایی بڕۆن، ئەوەی بۆ ئیبلیس و فریشتەکانی ئامادە کراوە،"},{"book":"مەتا","chapter":"25","verse":"42","text":"چونکە برسی بووم نانتان نەدامێ، تینوو بووم ئاوتان نەدامێ،"},{"book":"مەتا","chapter":"25","verse":"43","text":"نامۆ بووم شوێنتان نەکردمەوە، ڕووت بووم جلتان لەبەر نەکردم، نەخۆش و زیندانی بووم سەرتان لێ نەدام.“"},{"book":"مەتا","chapter":"25","verse":"44","text":"«ئەوانیش وەڵام دەدەنەوە: ”گەورەم، کەی تۆمان بە برسیێتی یان تینووێتی یان نامۆیی یان ڕووتی یان نەخۆشی یان زیندانی بینیوە و خزمەتمان نەکردوویت؟“"},{"book":"مەتا","chapter":"25","verse":"45","text":"«ئەویش وەڵامیان دەداتەوە: ”ڕاستیتان پێ دەڵێم: هەرچییەکتان بۆ یەکێک لەم بچووکانە نەکردووە، بۆ منتان نەکردووە.“"},{"book":"مەتا","chapter":"25","verse":"46","text":"«ئەوانە بۆ سزای هەتاهەتایی دەچن، بەڵام ڕاستودروستان بۆ ژیانی هەتاهەتایی.»"}]}