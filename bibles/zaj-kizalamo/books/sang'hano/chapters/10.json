{"data":[{"book":"SANG'HANO","chapter":"10","verse":"1","text":"Ako kudiwambo da Kaisalia kukala na munhu imwe twaga jake Kolinelio, mkulu wa dale da asikali mia wa Loma dikemigwa “Dale da Italia.”"},{"book":"SANG'HANO","chapter":"10","verse":"2","text":"Heyo hamoja na wanhu wose wa ng'anda yake wakala wanhu wa nhambiko, na wakala womdumba Mulungu. Kakala yowagwelela vinhu awo wakalile bule vinhu na kumtambikila Mulungu mazua gose."},{"book":"SANG'HANO","chapter":"10","verse":"3","text":"Zua dimwe kamba saa tisa ichungulo kona kinhu mnzozi. Kamona na meso gake msenga wa Mulungu wa kuulanga yomwizila na kulonga, “Kolinelio!”"},{"book":"SANG'HANO","chapter":"10","verse":"4","text":"Kolinelio kamulola kuno yokona bwembwe, abaho, kamuuza, “Kuna choni, Mndewa?”"},{"book":"SANG'HANO","chapter":"10","verse":"5","text":"Avo uwatume wanhu wachole Yopa wakamkeme munhu imwe twaga jake Simoni yakalile yokemigwa Petulo."},{"book":"SANG'HANO","chapter":"10","verse":"6","text":"Kokala hamoja na Simoni msindika mikwembe, ng'anda yake ya behi na ibahali.”"},{"book":"SANG'HANO","chapter":"10","verse":"7","text":"Ija imsenga wa Mulungu wa kuulanga viyasegele, Kolinelio kawakema nyakadala zake wabili na asikali imwe yakalile yamnogele Mulungu yakalile yomsang'hanikila heyo."},{"book":"SANG'HANO","chapter":"10","verse":"8","text":"Kawalongela mbuli zose zilawilile, abaho, kawalagiza wachole Yopa."},{"book":"SANG'HANO","chapter":"10","verse":"9","text":"Zua da ikabili mkipigiti cha kamba saa sita viwakalile mmwanza wao, wakwenhukila ikiwambo, Petulo kakwela mkiswili kutambika."},{"book":"SANG'HANO","chapter":"10","verse":"10","text":"Kona nzala ng'hani, kasulukila kinhu cha kuja. Na mandia vigakalile gosasaligwa kapata kigumbizi."},{"book":"SANG'HANO","chapter":"10","verse":"11","text":"Kawona ulanga uvuguka, na kinhu kilingile kamba guo kulu dikala dihumuluswa hasi digogigwe mng'ambu zake nne."},{"book":"SANG'HANO","chapter":"10","verse":"12","text":"Mgati yake kukala na wang'onyo wose wali na migulu mine, waja wotambala na ndege wa kuulanga."},{"book":"SANG'HANO","chapter":"10","verse":"13","text":"Abaho, kahulika dizwi domulongela, “Petulo, lamuka uchinje, uje!”"},{"book":"SANG'HANO","chapter":"10","verse":"14","text":"Ila Petulo kalonga, “Bule, Mndewa, nie sinakuja ng'hone ama kinhu chochose kinyolodoke.”"},{"book":"SANG'HANO","chapter":"10","verse":"15","text":"Dizwi dimulongela mwanza wa ikabili, “Sambiuvikeme ng'hone vinhu vinogezwe na Mulungu.”"},{"book":"SANG'HANO","chapter":"10","verse":"16","text":"Mbuli ino ilawilila mianza midatu, na baho kija ikinhu kilingile kamba guo kulu kisoligwa kubwela kuulanga."},{"book":"SANG'HANO","chapter":"10","verse":"17","text":"Petulo viyakalile yogelegeza nhegulo ya inzozi ija, waja wanhu watumigwe na Kolinelio walawilila. Wakala wouza kuili ng'anda ya Simoni kuno wemile haulongozi wa ulwivi."},{"book":"SANG'HANO","chapter":"10","verse":"18","text":"Wakemelela, wauza, “Hana muhenza hano yokemigwa Simoni Petulo?”"},{"book":"SANG'HANO","chapter":"10","verse":"19","text":"Petulo viyakalile yang'hali yogelegeza nhegulo ya inzozi ija, Loho wa Mulungu kamulongela, “Simoni, hana wanhu wadatu wokuzahila."},{"book":"SANG'HANO","chapter":"10","verse":"20","text":"Avo wime na uhumuluke hasi. Sambiusinhe kuchola hamoja na hewo, kwavija nie iyo niwalagize.”"},{"book":"SANG'HANO","chapter":"10","verse":"21","text":"Petulo kahumuluka hasi kawalongela, “Nie iyo munhu yumumzahila. Mwiza kuwinza choni?”"},{"book":"SANG'HANO","chapter":"10","verse":"22","text":"Waja wanhu walonga, “Kolinelio, mkulu wa dale da asikali mia wa Loma, katulagiza. Ino iyo munhu yalibule uzenzeleganye, munhu yomdumba Mulungu, na yodumbigwa na Wayahudi wose. Msenga wa Mulungu wa kuulanga kamulongela kamba, gweye uchole kung'anda yake giladi yahulike kija chondaulonge.”"},{"book":"SANG'HANO","chapter":"10","verse":"23","text":"Abaho, Petulo kawabokela na kuwengiza mng'anda na kuwagwelela uwaso haja."},{"book":"SANG'HANO","chapter":"10","verse":"24","text":"Zua da ikabili wavika mdiwambo da Kaisalia, ako Kolinelio kuyakalile yowabeta hamoja na ndugu zake na wambwiga zake yaakalile yawagoneke."},{"book":"SANG'HANO","chapter":"10","verse":"25","text":"Petulo viyakalile behi kwingila mng'anda, Kolinelio kam'bokela na kumfugamila mavindi yomtambikila."},{"book":"SANG'HANO","chapter":"10","verse":"26","text":"Ila Petulo kamwinula, kalonga, “Inuka, nie mwenyego na munhu tu.”"},{"book":"SANG'HANO","chapter":"10","verse":"27","text":"Petulo kagendelela kulonga na Kolinelio, na viyengile mng'anda kajona dale kulu da wanhu wailundiza."},{"book":"SANG'HANO","chapter":"10","verse":"28","text":"Kawalongela, “Mweye movitanga kamba Muyahudi yoyose kagomesigwa na Malagizo ga Musa kuilumba na Mmhazi ama kumtembelela. Ila Mulungu kanizuma kamba sambinimkeme munhu yoyose keha ama kanyolodoka."},{"book":"SANG'HANO","chapter":"10","verse":"29","text":"Vumunikemile, silemile kwiza. Avo nouza, mbuli ilihi yumunikemele?”"},{"book":"SANG'HANO","chapter":"10","verse":"30","text":"Kolinelio kedika, “Mazua mane gabitile mkipigiti kamba kikino cha saa tisa, nikala mng'anda yangu nitambika. Baho munhu yakalile yavalile vivalo vinang'hazika kema haulongozi wangu"},{"book":"SANG'HANO","chapter":"10","verse":"31","text":"na kulonga, ‘Kolinelio! Mulungu kaihulika nhambiko yako na kuzikumbuka nhunza zako ziuwagwelele wakumbulu."},{"book":"SANG'HANO","chapter":"10","verse":"32","text":"Mulagize munhu yachole Yopa ha munhu yokemigwa Simoni yokemigwa Petulo. Heyo kokala muing'anda ya Simoni msindika mikwembe, yokala behi na bahali.’"},{"book":"SANG'HANO","chapter":"10","verse":"33","text":"Avo, hima niwalagiza wanhu kumwako, na gweye kutenda goya vuwizile. Avo wose twabaha haulongozi wa Mulungu kutegeleza mbuli yoyose yaakulagize Mndewa utulongele tweye.”"},{"book":"SANG'HANO","chapter":"10","verse":"34","text":"Abaho, Petulo kasonga kulonga, “Sambi nivitanga kamba Mulungu halola kihanga cha munhu."},{"book":"SANG'HANO","chapter":"10","verse":"35","text":"Ila wanhu wa isi yoyose womdumba heyo na kutenda ganogile, kowatogola."},{"book":"SANG'HANO","chapter":"10","verse":"36","text":"Moitanga imbuli yaigalile Mulungu ha wanhu wa Islaeli, kuno youpeta Usenga Unogile ugala tindiwalo kubitila Yesu Kilisto, yali Mndewa wa wanhu wose."},{"book":"SANG'HANO","chapter":"10","verse":"37","text":"Mkitanga kija kilawile muisi yose ya Yudea, kusongela Galilaya, Yohana viyeshile kuwapetela wanhu usenga wake wa ubatizo."},{"book":"SANG'HANO","chapter":"10","verse":"38","text":"Mumtanga Yesu wa Nazaleti, vija Mulungu viyamsagule kubitila Loho wa Mulungu na mhiko. Kachola kila hanhu, yotenda mbuli zinogile na kuwahonya wanhu wose wakalile wagogigwe na mhiko za Mwenembago, kwavija Mulungu kakala hamoja na heyo."},{"book":"SANG'HANO","chapter":"10","verse":"39","text":"Tweye twa wasindila wa mbuli zose ziyatendile muisi ya Wayahudi na Yelusalemu. Na hewo wamkoma mkumuwamba mumsalaba."},{"book":"SANG'HANO","chapter":"10","verse":"40","text":"Ila Mulungu kamzusa zua da ikadatu na kumtenda yoneke."},{"book":"SANG'HANO","chapter":"10","verse":"41","text":"Honeke na wanhu wose, ila na wasindila wakalile wasaguligwe na Mulungu. Wasindila awo iwo tweye tukalile tudile na kung'wa hamoja na heyo, viyeshile kuzuka kulawa mkudanganhika."},{"book":"SANG'HANO","chapter":"10","verse":"42","text":"Katulagiza tuwapetele wanhu Usenga Unogile na kusindila kamba Yesu iyo yasaguligwe na Mulungu yawe mulamula wa wanhu wagima na wadanganhike."},{"book":"SANG'HANO","chapter":"10","verse":"43","text":"Wahokozi wose wolava usindila wa mbuli zake, kamba kila munhu yamtogole heyo, vilozo vake vogeligwa kumgongo kubitila twaga jake.”"},{"book":"SANG'HANO","chapter":"10","verse":"44","text":"Petulo viyakalile yang'hali yolonga mbuli zino, Loho wa Mulungu kawahumulukila wanhu wose wakalile woutegeleza uusenga."},{"book":"SANG'HANO","chapter":"10","verse":"45","text":"Wayahudi wamtogole Kilisto wezile hamoja na Petulo wakanganya, avija Wamhazi vivija viwetiligwe nhunza ya Loho wa Mulungu."},{"book":"SANG'HANO","chapter":"10","verse":"46","text":"Kwavija wawahulika wolonga ulonzi wa mkanganyo na kumuyenzi Mulungu. Abaho, Petulo kalonga,"},{"book":"SANG'HANO","chapter":"10","verse":"47","text":"“Wanhu wano wabokela Loho wa Mulungu kamba tweye vitubokele. Vino hana munhu yoyose yodaha kuwagomesa sambiwabatizigwe na mazi?”"},{"book":"SANG'HANO","chapter":"10","verse":"48","text":"Avo kalagiza kamba wabatizigwe mditwaga da Yesu Kilisto. Abaho, wamuyalalila Petulo yakale na hewo mmazua madodo."}]}