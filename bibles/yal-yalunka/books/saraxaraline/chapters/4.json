{"data":[{"book":"Saraxaraline","chapter":"4","verse":"1","text":"Alatala yi a fala Musa xa,"},{"book":"Saraxaraline","chapter":"4","verse":"2","text":"a xa a fala Isirayila kaane xa, a naxa, “Naxan na tantan a yulubin liga, a Alatalaa yamarina nde kala, a xa ito liga:"},{"book":"Saraxaraline","chapter":"4","verse":"3","text":"Xa saraxaraliin nan yulubin ligaxi naxan masusanxi turen na a findi saraxarali kuntigin na, a yamaan findi yulubi tongon na, a xa fa tura bulanna ra fɛ mi naxan na, a na ba a yulubi xafari saraxan na Alatala xa."},{"book":"Saraxaraline","chapter":"4","verse":"4","text":"A xa turaan xali Naralan Bubun dɛɛn na Alatala yɛtagi. A xa a yiin sa turaan xunna fari, a yi turaan kɔɛ raxaba Alatala yɛtagi."},{"book":"Saraxaraline","chapter":"4","verse":"5","text":"A yi a wunla nde tongo, a a xali Naralan Bubun kui."},{"book":"Saraxaraline","chapter":"4","verse":"6","text":"A xa a yii sonla sin wunli, a a xuya Alatala yɛtagi dɔxɔɲa ma solofere yire sariɲanxin yɛ masansan dugin yɛtagi."},{"book":"Saraxaraline","chapter":"4","verse":"7","text":"Saraxaraliin xa wunla nde sa wusulan ganden tongonna fenne ma, naxan Alatala yɛtagi Naralan Bubun kui alogo na wunla xa rali Ala ma. A xa turaan wuli dɔnxɛn nabɔxɔn saraxa gan daxin baden san bunna dɛxɔn ma Naralan Bubun dɛɛn fɛma."},{"book":"Saraxaraline","chapter":"4","verse":"8","text":"A xa turani ito turen birin ba, turen naxanye a buru subene ma hanma naxanye singanxi e ra,"},{"book":"Saraxaraline","chapter":"4","verse":"9","text":"a gbingi ra xɛlɛ firinne nun turen naxanye e ma a gbingini, farafaran naxan bɔɲɛn ma naxan bama e nun gbingi ra xɛlɛne."},{"book":"Saraxaraline","chapter":"4","verse":"10","text":"A turen bama nɛn alo turen naxanye bama bɔɲɛ xunbeli saraxana turani. Saraxaraliin xa e sa tɛɛni saraxa ganden fari."},{"book":"Saraxaraline","chapter":"4","verse":"11","text":"Koni turaan kidin nun a suben nun a xunna nun a sanne nun a kui seene nun a gbiine,"},{"book":"Saraxaraline","chapter":"4","verse":"12","text":"e nun a gbindin dɔnxɛn birin, a xa ne xali yamaan daaxaden fari ma xube bɔxɔndeni dɛnaxan sariɲan. A yi e sa yegene fari tɛɛni, a e gan xube malanxin fari.”"},{"book":"Saraxaraline","chapter":"4","verse":"13","text":"“Xa Isirayila yamaan birin nan Alatalaa yamarina nde kala tantanni, e mi a kolon, e bata findi yulubi tongone ra na yi."},{"book":"Saraxaraline","chapter":"4","verse":"14","text":"E na a kolon a e bata yulubin liga, yamaan xa fa tura bulanna ra, e na ba yulubi xafari saraxan na. E na xalima nɛn Naralan Bubun yɛtagi."},{"book":"Saraxaraline","chapter":"4","verse":"15","text":"Yamaan fonne xa e yiine sa turaan xunna ma Alatala yɛtagi, e turaan kɔɛ raxaba."},{"book":"Saraxaraline","chapter":"4","verse":"16","text":"Saraxarali gbeen xa a wunla nde xali Naralan Bubun kui."},{"book":"Saraxaraline","chapter":"4","verse":"17","text":"A xa a yii sonla sin wunli a a xuya Alatala yɛtagi dɔxɔɲa ma solofere yire sariɲanxin yɛ masansan dugin yɛtagi."},{"book":"Saraxaraline","chapter":"4","verse":"18","text":"Saraxaraliin xa a wunla nde sa saraxa ganden tongonna fenne ma, naxan Alatala yɛtagi Naralan Bubun kui. A xa a wuli dɔnxɛn nabɔxɔn saraxa gan daxi baden dɛxɔn ma Naralan Bubun dɛɛn fɛma."},{"book":"Saraxaraline","chapter":"4","verse":"19","text":"A xa a turene birin ba, a a sa tɛɛni saraxa ganden fari."},{"book":"Saraxaraline","chapter":"4","verse":"20","text":"A xa na turaan liga alo turaan naxan ba a yɛtɛɛn yulubi xafari saraxan na. Saraxaraliin xa Ala solona e xa na kiini, Ala yi e mafelu."},{"book":"Saraxaraline","chapter":"4","verse":"21","text":"A xa turaan xali yamaan daaxaden fari ma, a yi a sa tɛɛni alo a tura singen liga kii naxan yi. Yamaan yulubi xafari saraxan na ra.”"},{"book":"Saraxaraline","chapter":"4","verse":"22","text":"“Mangan na yulubin liga tantanni, a Alatalaa yamarin kala, a Ala. A bata findi yulubi tongon na."},{"book":"Saraxaraline","chapter":"4","verse":"23","text":"A na a kolon a a bata yulubin liga, a xa fa kɔtɔn na saraxan na, fɛ mi naxan na."},{"book":"Saraxaraline","chapter":"4","verse":"24","text":"A xa a yiin sa kɔtɔn xunna ma, a yi a kɔɛ raxaba, saraxa gan daxine kɔɛ raxaban dɛnaxan yi Alatala yɛtagi. Yulubi xafari saraxan na a ra."},{"book":"Saraxaraline","chapter":"4","verse":"25","text":"Saraxaraliin xa a yii sonla sin na wunli, a yi nde sa saraxa gan daxi baden tongonna fenne ma, a yi wuli dɔnxɛn nabɔxɔn saraxa ganden dɛxɔn ma."},{"book":"Saraxaraline","chapter":"4","verse":"26","text":"A xa a turen birin sa tɛɛni saraxa ganden fari, alo bɔɲɛ xunbeli saraxan turen liga kiinde. Saraxaraliin xa Ala solona mangan yulubina fe ra na kiini, Ala yi a mafelu.”"},{"book":"Saraxaraline","chapter":"4","verse":"27","text":"“Xa muxuna nde tantan yamaan yɛ, a yulubin liga, a Alatalaa yamarina nde kala, a bata findi yulubi tongon na."},{"book":"Saraxaraline","chapter":"4","verse":"28","text":"A na a kolon a a bata yulubin liga, a xa fa sii gilɛn na saraxan na fɛ mi naxan na a yulubina fe ra."},{"book":"Saraxaraline","chapter":"4","verse":"29","text":"A xa a yiin sa siin xunna fari naxan bama yulubi xafari saraxan na. A xa a kɔɛ raxaba saraxa gan daxine bama dɛnaxan yi."},{"book":"Saraxaraline","chapter":"4","verse":"30","text":"Saraxaraliin xa na wunla nde tongo a yii sonla ra, a yi a sa saraxa gan daxi baden tongonna fenne ma, a yi wuli dɔnxɛn nabɔxɔn saraxa ganden dɛxɔn."},{"book":"Saraxaraline","chapter":"4","verse":"31","text":"A xa a turene birin ba, alo bɔɲɛ xunbeli saraxan turen ba kii naxan yi. A yi a sa tɛɛni saraxa ganden fari, a xirin yi rafan Alatala ma. Saraxaraliin xa Ala solona na kiini, Ala yi na kanna mafelu.”"},{"book":"Saraxaraline","chapter":"4","verse":"32","text":"“Xa a fa yɛxɛɛ diin nan na a yulubi xafari saraxan na, a lan a xa a gilɛɛn nan ba, fɛ mi naxan na."},{"book":"Saraxaraline","chapter":"4","verse":"33","text":"A xa a yiin sa a xunna fari. A xa a kɔɛ raxaba yulubi xafari saraxan na saraxa gan daxine kɔɛ raxaban dɛnaxan yi."},{"book":"Saraxaraline","chapter":"4","verse":"34","text":"Saraxaraliin xa a wunla nde tongo a yii sonla ra, a yi a sa saraxa gan daxin baden tongonna fenne ma, a yi wuli dɔnxɛn nabɔxɔn saraxa ganden dɛxɔn ma."},{"book":"Saraxaraline","chapter":"4","verse":"35","text":"A xa a turene birin ba, alo yɛxɛɛn naxan ba bɔɲɛ xunbeli saraxan na. Saraxaraliin yi a sa saraxan bonne fari naxanye ralima Alatala ma tɛɛni saraxa ganden fari. Saraxaraliin xa Ala solona na kiini na kanna xa a yulubi ligaxine fe ra, Ala yi a mafelu.”"}]}