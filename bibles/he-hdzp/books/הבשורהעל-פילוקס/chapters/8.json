{"data":[{"book":"הבשורה על-פי לוקס","chapter":"8","verse":"1","text":"זמן קצר לאחר מכן עבר ישוע מעיר לעיר ומכפר לכפר, וסיפר לאנשים את בשורת מלכות האלוהים. אל ישוע נילוו שנים־עשר תלמידיו"},{"book":"הבשורה על-פי לוקס","chapter":"8","verse":"2","text":"וקבוצת נשים, שאותן הוא ריפא ממחלות שונות או גירש מהן רוחות רעות. בין נשים אלה היו מרים המגדלית (שממנה גירש ישוע שבעה שדים),"},{"book":"הבשורה על-פי לוקס","chapter":"8","verse":"3","text":"יוחנה, אשת כוזא (מי שניהל את עסקי המלך הורדוס), שושנה ורבות אחרות שתרמו מכספן לכלכלת ישוע ותלמידיו."},{"book":"הבשורה על-פי לוקס","chapter":"8","verse":"4","text":"יום אחד, כשנהרו אליו אנשים מערים רבות, סיפר להם ישוע את המשל הבא:"},{"book":"הבשורה על-פי לוקס","chapter":"8","verse":"5","text":"”איכר אחד יצא לזרוע בשדה. בפזרו את הזרעים נפלו אחדים מהם בצד הדרך, והם נרמסו ונאכלו על־ידי הציפורים."},{"book":"הבשורה על-פי לוקס","chapter":"8","verse":"6","text":"חלקם נפלו על אדמת סלעים, ואלה צמחו יפה, אך כעבור זמן קצר התייבשו ומתו מחוסר לחות."},{"book":"הבשורה על-פי לוקס","chapter":"8","verse":"7","text":"חלקם נפלו בין הקוצים. זרעים אלה אמנם צמחו, אולם יחד איתם צמחו גם קוצים וחנקו אותם."},{"book":"הבשורה על-פי לוקס","chapter":"8","verse":"8","text":"חלק אחר מהזרעים נפלו על אדמה פורייה, ואלה צמחו ונשאו פרי רב, פי מאה ממה שנזרע.“"},{"book":"הבשורה על-פי לוקס","chapter":"8","verse":"9","text":"תלמידיו שאלו אותו למה התכוון,"},{"book":"הבשורה על-פי לוקס","chapter":"8","verse":"10","text":"וישוע השיב: ”רק לכם מותר לדעת את סודות מלכות השמים, אולם האנשים הללו שומעים רק משלים אך אינם מבינים – בדיוק כפי שניבאו אבותינו הנביאים."},{"book":"הבשורה על-פי לוקס","chapter":"8","verse":"11","text":"”זהו פירוש המשל: הזרע הוא דבר־אלוהים."},{"book":"הבשורה על-פי לוקס","chapter":"8","verse":"12","text":"שולי הדרך מסמלים את לב האנשים השומעים את דבר האלוהים, אולם מיד בא השטן ומנסה להשכיח מלבם את דבר ה׳. כך הוא מונע בעדם מלהאמין באלוהים ולהיוושע."},{"book":"הבשורה על-פי לוקס","chapter":"8","verse":"13","text":"אדמת הסלעים מסמלת את לב האנשים הנהנים להקשיב לדבר־אלוהים, אולם אין הוא חודר לעומק לבם. הם יודעים שדבר ה׳ הוא אמת, ואפילו מאמינים לזמן קצר, אולם ברגע של קושי ומבחן הם מאבדים את אמונתם."},{"book":"הבשורה על-פי לוקס","chapter":"8","verse":"14","text":"אדמת הקוצים מסמלת את לב האנשים המקשיבים לדבר אלוהים ומאמינים בו, אולם כעבור זמן קצר נחנקת אמונתם על־ידי דאגות, תאוות־העולם ורדיפה אחר כסף ורכוש. משום כך לעולם אינם מגיעים לבגרות רוחנית."},{"book":"הבשורה על-פי לוקס","chapter":"8","verse":"15","text":"”לעומתם מסמלת האדמה הפורייה אנשים בעלי לב טוב וישר. אנשים אלה מקשיבים לדבר ה׳, דבקים בו ואף מביאים פרי רב."},{"book":"הבשורה על-פי לוקס","chapter":"8","verse":"16","text":"”כאשר אדם מדליק נר בחשכה, האם הוא מכסה את הנר או מחביא אותו מתחת למיטה? הוא ישים אותו במקום מרכזי, המקום שבו יאיר לבאי הבית בצורה הטובה ביותר."},{"book":"הבשורה על-פי לוקס","chapter":"8","verse":"17","text":"כל מה שמוסתר עתה יתגלה ויצא לאור בבוא הזמן."},{"book":"הבשורה על-פי לוקס","chapter":"8","verse":"18","text":"לכן שימו לב כיצד אתם מקשיבים. מי שיש לו – יינתן לו עוד. ומי שאין לו – גם מה שהוא חושב שיש לו יילקח ממנו.“"},{"book":"הבשורה על-פי לוקס","chapter":"8","verse":"19","text":"אז באו אמו ואחיו של ישוע לבקרו, אולם בגלל הקהל הרב לא יכלו להיכנס אל הבית שבו לימד."},{"book":"הבשורה על-פי לוקס","chapter":"8","verse":"20","text":"מישהו הודיע לישוע כי אמו ואחיו מחכים לו בחוץ ורוצים לראותו,"},{"book":"הבשורה על-פי לוקס","chapter":"8","verse":"21","text":"אולם ישוע אמר: ”אמי וְאֶחָי הם כל אלה המקשיבים לדברי אלוהים ומקיימים אותם!“"},{"book":"הבשורה על-פי לוקס","chapter":"8","verse":"22","text":"יום אחד עלה ישוע עם תלמידיו לסירה והציע: ”הבה נשוט אל החוף ממול.“"},{"book":"הבשורה על-פי לוקס","chapter":"8","verse":"23","text":"הם החלו לשוט וישוע נרדם. לפתע התחוללה סערה חזקה. הרוח טלטלה את הסירה מצד אל צד, הגלים הגבוהים הציפו את הסירה במים, והתלמידים היו בסכנה גדולה."},{"book":"הבשורה על-פי לוקס","chapter":"8","verse":"24","text":"”רבי, קום!“ העירו אותו התלמידים בבהלה. ”אנחנו טובעים!“"},{"book":"הבשורה על-פי לוקס","chapter":"8","verse":"25","text":"”היכן אמונתכם?“ שאל אותם ישוע."},{"book":"הבשורה על-פי לוקס","chapter":"8","verse":"26","text":"הם הגיעו אל הגדה השנייה של הכינרת, אל ארץ הגדריים."},{"book":"הבשורה על-פי לוקס","chapter":"8","verse":"27","text":"כשעלה ישוע לחוף, בא לקראתו אדם מקומי אשר זמן רב היה אחוז־שדים. האיש היה עירום לגמרי, חסר בית וישן בבית־הקברות."},{"book":"הבשורה על-פי לוקס","chapter":"8","verse":"28","text":"בראותו את ישוע נפל האיש לרגליו וצרח: ”מה אתה רוצה ממני, ישוע בן־אל־עליון? אני מתחנן לפניך, אל תייסר אותי!“"},{"book":"הבשורה על-פי לוקס","chapter":"8","verse":"29","text":"הוא אמר זאת משום שישוע כבר ציווה על השד לצאת ממנו. לעיתים קרובות השתלט השד על האיש האומלל, עד כי גם כשאסרו אותו בכבלים ובשרשרות היה מנתק אותם בקלות ובורח למדבר, בכוחו ובהשפעתו של השד."},{"book":"הבשורה על-פי לוקס","chapter":"8","verse":"30","text":"”מה שמך?“ שאל ישוע את השד."},{"book":"הבשורה על-פי לוקס","chapter":"8","verse":"31","text":"השדים התחננו לפני ישוע שלא ישלח אותם לתהום."},{"book":"הבשורה על-פי לוקס","chapter":"8","verse":"32","text":"במדרון ההר שבקרבת מקום רעה עדר חזירים, והשדים התחננו לפני ישוע שירשה להם להיכנס בחזירים. ישוע הסכים,"},{"book":"הבשורה על-פי לוקס","chapter":"8","verse":"33","text":"והשדים יצאו מהאיש ונכנסו בחזירים. מיד החל העדר להשתולל, גלש במדרון התלול וטבע בים."},{"book":"הבשורה על-פי לוקס","chapter":"8","verse":"34","text":"משראו הרועים את המתרחש נמלטו בבהלה וסיפרו את הדבר בעיר ובכפרים."},{"book":"הבשורה על-פי לוקס","chapter":"8","verse":"35-36","text":"עד מהרה נהרו לשם אנשים רבים כדי לראות את המתרחש במו עיניהם. הם ראו את האיש שהיה אחוז־שדים יושב לרגלי ישוע, לבוש היטב ושפוי בדעתו. עדי ראייה סיפרו לבאים כיצד ריפא ישוע את האיש, וכולם נמלאו פחד."},{"book":"הבשורה על-פי לוקס","chapter":"8","verse":"37","text":"כה רב היה פחדם, עד כי האנשים הרבים מארץ הגדריים התחננו לפני ישוע שיעזוב אותם לנפשם וילך משם. ישוע חזר לסירה ושב למקום ממנו בא."},{"book":"הבשורה על-פי לוקס","chapter":"8","verse":"38","text":"האיש שהיה אחוז־שדים התחנן לפניו שירשה לו להצטרף אליו, אולם ישוע סרב."},{"book":"הבשורה על-פי לוקס","chapter":"8","verse":"39","text":"”חזור לביתך,“ אמר לו ישוע, ”וספר לבני משפחתך את הפלא שאלוהים עשה למענך.“"},{"book":"הבשורה על-פי לוקס","chapter":"8","verse":"40","text":"בגדה השנייה של הכינרת קיבל אותו הקהל, שכבר המתין לישוע."},{"book":"הבשורה על-פי לוקס","chapter":"8","verse":"41","text":"אדם בשם יאיר, שהיה ראש בית־הכנסת המקומי, בא ונפל לרגלי ישוע. יאיר התחנן לפניו שיבוא איתו אל ביתו,"},{"book":"הבשורה על-פי לוקס","chapter":"8","verse":"42","text":"כי בתו היחידה בת שתים־עשרה חלתה ועמדה למות. ישוע הלך עם יאיר כשהוא מפלס לו דרך בין הקהל הרב."},{"book":"הבשורה על-פי לוקס","chapter":"8","verse":"43","text":"בקרב הקהל הייתה אישה שסבלה משטף דם כרוני במשך שתים־עשרה שנה. היא הוציאה את כל כספה על רופאים שונים, אולם איש לא יכול היה לרפא אותה."},{"book":"הבשורה על-פי לוקס","chapter":"8","verse":"44","text":"האישה קרבה אל ישוע מאחור, וכשנגעה בכנף בגדו פסק מיד שטף הדם!"},{"book":"הבשורה על-פי לוקס","chapter":"8","verse":"45","text":"”מי נגע בי?“ שאל ישוע."},{"book":"הבשורה על-פי לוקס","chapter":"8","verse":"46","text":"אולם ישוע השיב: ”אני יודע שמישהו נגע בי בכוונת תחילה, כי הרגשתי שיצא ממני כוח מרפא.“"},{"book":"הבשורה על-פי לוקס","chapter":"8","verse":"47","text":"כאשר נוכחה האישה שישוע ידע, החלה לרעוד מפחד. היא נפלה לרגליו וסיפרה באוזני כולם מדוע נגעה בישוע. היא סיפרה שנרפאה כליל."},{"book":"הבשורה על-פי לוקס","chapter":"8","verse":"48","text":"”בתי,“ אמר לה ישוע, ”אמונתך ריפאה אותך, לכי לשלום.“"},{"book":"הבשורה על-פי לוקס","chapter":"8","verse":"49","text":"בזמן שישוע דיבר אל האישה, הגיע למקום שליח מביתו של יאיר והודיע לאב: ”בתך מתה; אין צורך להטריח את המורה.“"},{"book":"הבשורה על-פי לוקס","chapter":"8","verse":"50","text":"כאשר שמע ישוע את דברי השליח אמר אל האב: ”אל תפחד! בטח בי, ובתך תרפא.“"},{"book":"הבשורה על-פי לוקס","chapter":"8","verse":"51","text":"בהגיעם אל הבית הרשה ישוע רק להורים, לפטרוס, ליעקב וליוחנן להיכנס לחדר הילדה."},{"book":"הבשורה על-פי לוקס","chapter":"8","verse":"52","text":"הבית היה מלא אנשים שבאו להתאבל ולבכות על מותה, אולם ישוע אמר להם: ”אל תבכו; הילדה לא מתה, היא רק ישנה.“"},{"book":"הבשורה על-פי לוקס","chapter":"8","verse":"53","text":"אך האבלים לעגו לישוע, כי ידעו שהיא מתה."},{"book":"הבשורה על-פי לוקס","chapter":"8","verse":"54","text":"ישוע אחז ביד הילדה וקרא: ”קומי, ילדתי!“"},{"book":"הבשורה על-פי לוקס","chapter":"8","verse":"55","text":"באותו רגע רוחה שבה אליה והיא קמה על רגליה. ”תנו לה משהו לאכול!“ פקד ישוע."},{"book":"הבשורה על-פי לוקס","chapter":"8","verse":"56","text":"הוריה התפלאו מאוד, אולם ישוע ציווה עליהם לא לספר לאיש את אשר קרה."}]}