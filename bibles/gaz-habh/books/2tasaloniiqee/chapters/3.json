{"data":[{"book":"2 Tasaloniiqee","chapter":"3","verse":"1","text":"Egaa yaa obboloota, akka dubbiin Gooftaa akkuma isin biratti taʼe sana dafee iddoo hunda gaʼuu fi akka ulfinas qabaatu nuuf kadhadhaa."},{"book":"2 Tasaloniiqee","chapter":"3","verse":"2","text":"Akka nu harka namoota hamootii fi jalʼootaa jalaa baanuufis nuuf kadhadhaa; amantii kan qabu nama hunda mitii."},{"book":"2 Tasaloniiqee","chapter":"3","verse":"3","text":"Gooftaan garuu amanamaa dha; inni isin cimsa; isa hamaa irraas isin eega."},{"book":"2 Tasaloniiqee","chapter":"3","verse":"4","text":"Nu akka isin waan nu isin ajajne sana hojjechaa jirtan, akka ittuma fuftaniis hojjetan Gooftaa ni amananna."},{"book":"2 Tasaloniiqee","chapter":"3","verse":"5","text":"Gooftaan garaa keessan gara jaalala Waaqaatii fi gara obsa Kiristoositti haa qajeelchu."},{"book":"2 Tasaloniiqee","chapter":"3","verse":"6","text":"Yaa obboloota, isin obboleessa dhibaaʼaa fi kan akka bartee isin nurraa argattan sanaattis hin jiraanne hunda irraa akka fagaattaniif maqaa Gooftaa keenya Yesuus Kiristoosiin isin ajajna."},{"book":"2 Tasaloniiqee","chapter":"3","verse":"7","text":"Isin mataan keessan akkamitti akka fakkeenya keenya duukaa buʼuu qabdan ni beektuutii. Nu yeroo isin bira turretti dhibaaʼota hin turre;"},{"book":"2 Tasaloniiqee","chapter":"3","verse":"8","text":"nus akka isin keessaa nama tokkotti illee baʼaa hin taaneef jennee, dadhabbii fi tattaaffii guddaan halkanii guyyaa hojjechaa turre malee buddeena nama tokkoo illee tola hin nyaanne."},{"book":"2 Tasaloniiqee","chapter":"3","verse":"9","text":"Nu fakkeenya isinii taʼuuf waan kana goone malee waan aangoo hin qabneef miti."},{"book":"2 Tasaloniiqee","chapter":"3","verse":"10","text":"Nu yommuu isin bira turretti ajaja, “Namni hojjechuu hin barbaanne kam iyyuu hin nyaatin” jedhu isinii kenninee turreetii."},{"book":"2 Tasaloniiqee","chapter":"3","verse":"11","text":"Akka isin keessaa namoonni tokko tokko dhibaaʼota taʼanii jiraatan dhageenyeerraatii. Isaan dhimma nama biraa keessa galuu malee ofii isaaniitii waan tokko illee hin hojjetan."},{"book":"2 Tasaloniiqee","chapter":"3","verse":"12","text":"Namoonni akkanaa akka gab jedhanii hojii hojjetanii fi akka buddeena ofii isaanii nyaataniif Gooftaa Yesuus Kiristoosiin isaan ajajna; ni gorsinas."},{"book":"2 Tasaloniiqee","chapter":"3","verse":"13","text":"Isin garuu yaa obboloota, waan gaarii hojjechuutti hin laafinaa."},{"book":"2 Tasaloniiqee","chapter":"3","verse":"14","text":"Yoo namni kam iyyuu dubbii keenya kan xalayaa kana keessaatiif hin ajajamne, nama kana yaadatti qabadhaa. Akka inni qaanaʼuufis isa wajjin tokkummaa hin qabaatinaa."},{"book":"2 Tasaloniiqee","chapter":"3","verse":"15","text":"Taʼus akka obboleessaatti isa gorsaa malee akka diinaatti isa hin ilaalinaa."},{"book":"2 Tasaloniiqee","chapter":"3","verse":"16","text":"Gooftaan nagaa mataan isaas yeroo hunda, karaa hundaan nagaa isinii haa kennu. Gooftaan hunduma keessan wajjin haa taʼu."},{"book":"2 Tasaloniiqee","chapter":"3","verse":"17","text":"Ani Phaawulos xalayaa kana harkuma kootiin barreessa; kunis mallattoo xalayoota koo hundaa ti. Akki ani itti barreessus kanuma."},{"book":"2 Tasaloniiqee","chapter":"3","verse":"18","text":"Ayyaanni Gooftaa keenya Yesuus Kiristoos isin hunda wajjin haa taʼu."}]}