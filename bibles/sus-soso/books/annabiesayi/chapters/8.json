{"data":[{"book":"Annabi Esayi","chapter":"8","verse":"1","text":"Alatala naxa a masen n bɛ, a naxɛ, «I xa kɛɛdi tongo, a sɛbɛ kale ra, ‹Maheri Salali Hasi Basi,› naxan fasarixi ‹Kasarɛ ti, se birin xaninma mafuren mafuren.›"},{"book":"Annabi Esayi","chapter":"8","verse":"2","text":"I xa sɛrɛxɛdubɛ Uri nun Yeberekiya xa di Sakari xili seedee ra n bɛ.»"},{"book":"Annabi Esayi","chapter":"8","verse":"3","text":"Na tɛmui, n naxa n maso n ma ginɛ ra, a naxa tɛgɛ a di bari. Alatala naxa a masen n bɛ, «A xili sa, ‹Maheri Salali Hasi Basi.›"},{"book":"Annabi Esayi","chapter":"8","verse":"4","text":"Beenun na di xa mɔ, a fa nɔ a falade, ‹N nga, n ba,› Asiriya mangɛ fama nɛ naafuli xaninde a naxan toma Damasi taa kui nun Samari bɔxi ma.»"},{"book":"Annabi Esayi","chapter":"8","verse":"5","text":"Alatala man naxa a masen n bɛ, a naxɛ,"},{"book":"Annabi Esayi","chapter":"8","verse":"6","text":"«Yi ɲama to bara Silowa xure xa baraka bɛɲin,"},{"book":"Annabi Esayi","chapter":"8","verse":"7","text":"n tan Alatala fama nɛ banbaranyi xungbe ra e xili ma,"},{"book":"Annabi Esayi","chapter":"8","verse":"8","text":"a din Yudaya ra, a te han a gbe mu nu luxi mɛnnikae fan xa madula."},{"book":"Annabi Esayi","chapter":"8","verse":"9","text":"«Wo tan ɲamanɛ naxee na duniɲa,"},{"book":"Annabi Esayi","chapter":"8","verse":"10","text":"Wo natɛe tongo, kɔnɔ a mu sɔɔnɛyama."},{"book":"Annabi Esayi","chapter":"8","verse":"11","text":"Alatala naxa n nasi sɛnbɛ ra, a falafe ra n bɛ, a n naxa bira yi ɲama ɲɛrɛ ki kobi fɔxɔ ra. A naxɛ,"},{"book":"Annabi Esayi","chapter":"8","verse":"12","text":"«I naxa yanfanteya xili fala fe ma, yi ɲama a falama fe naxan ma yanfanteya."},{"book":"Annabi Esayi","chapter":"8","verse":"13","text":"I xa Mangɛ Alatala nan kolon sɛniyɛntɔɛ ra,"},{"book":"Annabi Esayi","chapter":"8","verse":"14","text":"Na kui a findima nɛ wo bɛ yire sɛniyɛnxi ra."},{"book":"Annabi Esayi","chapter":"8","verse":"15","text":"Mixi gbegbe e sanyi radinma nɛ a ra,"},{"book":"Annabi Esayi","chapter":"8","verse":"16","text":"Yi seedeɲɔxɔya naxan sɛbɛxi, wo xa tɔnxuma sa a ma, wo xa a ragata n ma fɔxirabirɛe yire."},{"book":"Annabi Esayi","chapter":"8","verse":"17","text":"N tan xaxili tixi Alatala ra, naxan a kobe soxi Yaxuba bɔnsɔɛ ra sinden. N bara n ma lanlanteya sa a ma."},{"book":"Annabi Esayi","chapter":"8","verse":"18","text":"N tan nun n ma die, Alatala naxee fixi n ma, muxu findixi tɔnxumae nan na Isirayila bɔxi ma Mangɛ Alatala bɛ, naxan sabatixi Siyoni geya fari."},{"book":"Annabi Esayi","chapter":"8","verse":"19","text":"Mixi ndee a falama wo bɛ, wo xa siga karamɔxɔɛe yire, naxee mixi faxaxie rawɔyɛnma makɔyikɔyi ra, wo xa gundo kolon. Kɔnɔ a mu lanma mixie xa e xa maxɔrinyie ti e Marigi Ala tan ma? A lanma mixi baloxi xa maxɔrinyi ti mixi faxaxi ma?"},{"book":"Annabi Esayi","chapter":"8","verse":"20","text":"Won xa won tuli mati Ala xa sɛriyɛ ra a seedeɲɔxɔya fixi naxan ma. Xa na mu a ra, ɲama luma dimi nan tun kui,"},{"book":"Annabi Esayi","chapter":"8","verse":"21","text":"E bɔxi igirima kaamɛ nun kɔntɔfili nan na. Kaamɛ na xɔrɔxɔ e ma tɛmui naxɛ, e e ya ratema nɛ koore ma, e e xa mangɛ nun e Marigi Ala danka."},{"book":"Annabi Esayi","chapter":"8","verse":"22","text":"E na gɛ na rabade, e fa e ya ragoro duniɲa ma, e mu sese toma fo tɔɔrɛ, dimi, nun bɔɲɛsatareya."},{"book":"Annabi Esayi","chapter":"8","verse":"23","text":"Kɔnɔ na dimi mu luma bɔxi ma abadan, tɔɔrɛ mu nɔma na ɲama ra. Sabulon nun Nafatali bɔxi halaki nɛ tɛmui dangixi, kɔnɔ na bɔxi naxan xili falama «ɲamanɛ xa Galile,» na fama nɛ nɔrɔde kelife baa dɛ ra, han Yurudɛn naakiri ma."}]}