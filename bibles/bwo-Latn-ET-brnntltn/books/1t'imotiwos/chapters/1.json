{"data":[{"book":"1 T'imotiwos","chapter":"1","verse":"1","text":"Ik'o no atoke no nojangtso Iyesus Krstos tzaziyon woshek wottso P'awlosoke."},{"book":"1 T'imotiwos","chapter":"1","verse":"2","text":"Imnetiyon ari t naayi wottso T'imotiyossh, Ik'o nonihokere, nodoonz Iyesus Krstosoke s'aatonat mihretiyonu, jenonu neesh wotowe."},{"book":"1 T'imotiwos","chapter":"1","verse":"3","text":"Mek'edoniy maants tiamor neesh oona ti ettsok'on, manoke fa'a ash ik ikuwots kooti dano bodanirawok'o nwoshish Efesonitse beewe."},{"book":"1 T'imotiwos","chapter":"1","verse":"4","text":"Tururonat s'uu deshaw naar taawo maants k'ayr boanerawok'o boon azazowe, keewanots moosha bodoweti bako amanon fineyiru Ik'i finosh t'ak'ameratsnee."},{"book":"1 T'imotiwos","chapter":"1","verse":"5","text":"Tzaziyanmó nib s'ayinotse, asaabi s'ayinon, arik wotts amanon daatsets shunoniye."},{"book":"1 T'imotiwos","chapter":"1","verse":"6","text":"Ik ik ashuwots keewanotsatse k'aleyat k'awunts deshaw moosho maants k'az anernee."},{"book":"1 T'imotiwos","chapter":"1","verse":"7","text":"Man bok'aluwere nemo daniyruwotsi woto geeyatniye, wotowabako bokeewiruwo danatsne, arkeewetsnone boetirwono t'iwintsratsne."},{"book":"1 T'imotiwos","chapter":"1","verse":"8","text":"Asho geyitsok'on bín b́finiyal nemo sheeng b́wottsok'o danfone."},{"book":"1 T'imotiwos","chapter":"1","verse":"9","text":"Mank'owa nemo ned'iye ash kááwuwots b́woterawk'o danfone, nemo beeze mishetswotsnat k'uur finetsuwotsshe, Ik'osh k'erawwotsnat morr finetsuwotsshe, s'ayin woterawwotsnat kash keewo gac'iruwotsshe, bonihonat bo indon úd'iru kash úd'iruwots,"},{"book":"1 T'imotiwos","chapter":"1","verse":"10","text":"Widetswotsna, g'ad'wotsnat, asho up'dek'amt kemiru jaktswotsnat kootetswotsi, kooton taarirwotsnat arik wotts dano k'uriru keew jamo finiruwotsshe."},{"book":"1 T'imotiwos","chapter":"1","verse":"11","text":"Arik wotts danonmó b́ daatset mangiyets Ik'o b́ shishits mangts doo shishiyone, doo shishiyanwere taash adar imetsoniyee."},{"book":"1 T'imotiwos","chapter":"1","verse":"12","text":"Finosh taan amanetso woshde naashiyosh taawdek't imtso nodoonz Iyesus Krstosi udirwe."},{"book":"1 T'imotiwos","chapter":"1","verse":"13","text":"Dab haniyere shin Krstosi c'ashtsonat gishtso, ketitso twotiyalor, bí taash mhretiyo b́woshi, bíwere taash mhretiyan b́wosh taa jaman t k'al daronat aman tk'aztsatse tuutson b́ teshtsotsne."},{"book":"1 T'imotiwos","chapter":"1","verse":"14","text":"Noo Ik'o s'aato Iyesus Krstosn nok wotts imnetiyonat t shunonton s'eent ooytso taash imere."},{"book":"1 T'imotiwos","chapter":"1","verse":"15","text":"«Iyesus Krstos morr finetswotsi kashiwosh datsats waare» etiru aap'o arikonat ash jamo dek'o bin b́ geyit keewe, morrets jamuwotsitsnor bítsi bog morretso taane."},{"book":"1 T'imotiwos","chapter":"1","verse":"16","text":"Ernmó taash mihretiyow oshere, taash mhretiyo woshere Iyesus Krstos ayidek't ayts b́ k'amoon ashe dash morretso wottsosh tiatse kitsosh bín amanitsuwotsnat dúre dúri kash datsituwotssh sheeng artso t wotishee."},{"book":"1 T'imotiwos","chapter":"1","verse":"17","text":"Mansh dúre dúri Nugúsosh, k'irrawosh, be'erawosh, Ik'o Izar Izewersh mangonat udon bísh dúre dúrosh wotowe! Amen."},{"book":"1 T'imotiwos","chapter":"1","verse":"18","text":"T naayi T'imotiwoso! haniyere shin njangosh bek'on keewetsok'on azazets adaranotsi neesh imetuwe, bek'mann jisheyar kes'i sheengo kec'ee,"},{"book":"1 T'imotiwos","chapter":"1","verse":"19","text":"Amanonat maac' s'ayinetso wotowe, ash ik ikuwots bonibo bojuutsatse tuutson markabo jongon b́t'ffok'o bo imnetiyo t'afs'uure."},{"book":"1 T'imotiwos","chapter":"1","verse":"20","text":"Boyitse Hemenewosnat t Iskndrn fa'enee, boowere Ik' c'ash aap'o keewo k'azo bo danetwok'o Shed'anosh beshidek'at imik'rere."}]}