{"data":[{"book":"Matendu","chapter":"11","verse":"1","text":"Vamitumi na vamsadika nunuyu vevavi ku Yudea vayuwini kuvya vandu vangali Vayawudi navene mewa vapokili Lilovi la Chapanga."},{"book":"Matendu","chapter":"11","verse":"2","text":"Hinu Petili, peawuyili ku Yelusalemu, vamsadika va Vayawudi vala vevaganisiwi kuvya vandu vangali Vayawudi vevadumwili jandu. Ndi vakang'ung'uta vakajova,"},{"book":"Matendu","chapter":"11","verse":"3","text":"“Veve uhambili kutama na vandu vanga yingila jandu na hati kulya pamonga nawu!”"},{"book":"Matendu","chapter":"11","verse":"4","text":"Penapo Petili akavadandaulila hotohoto kugavala mambu gala gegahengiki."},{"book":"Matendu","chapter":"11","verse":"5","text":"“Ligono limonga namuyupayi Chapanga kumuji wa Yopa, nagawene maono, nachiwene chindu ngati shuka yivaha yihuluswa pahi kuhuma Kunani kwa Chapanga, kuni yikamuliwi pandi zoha mcheche, yavikiwi pamuhana yangu."},{"book":"Matendu","chapter":"11","verse":"6","text":"Panakalingulili bwina mugati naloli hinyama ya magendelu mcheche, na hinyama ya mudahi na hinyama yeyilandala pamulima na hidege yeyimbululuka."},{"book":"Matendu","chapter":"11","verse":"7","text":"Kangi nayuwini lwami lukunijovela, ‘Petili, yimuka uhinja na kulya.’"},{"book":"Matendu","chapter":"11","verse":"8","text":"Nambu nene nikajova, ‘Lepi Bambu, muni chakulya chochoha changayidakiliwa katu nakuyingila hati padebe mumlomo wangu.’"},{"book":"Matendu","chapter":"11","verse":"9","text":"Nambu lwami lwa Kunani kwa Chapanga lwayuwaniki kavili, ‘Nakuvikelema vyangayidakiliwa vyakulya vyeavinyambisi Chapanga.’"},{"book":"Matendu","chapter":"11","verse":"10","text":"Lijambu lenilo lahengiki mala yidatu, pamwishu vindu vyoha vikawuyiswa Kunani kwa Chapanga."},{"book":"Matendu","chapter":"11","verse":"11","text":"Chigafula vandu vadatu kuhuma Kaisalia vevatumiwi kubwela kwangu vakahika panyumba mwenatamayi."},{"book":"Matendu","chapter":"11","verse":"12","text":"Mpungu Msopi akanijovela nihamba pamonga nawu changali mtahu. Vamsadika ava sita nalongosini nawu kuhamba Kaisalea na kwenuko tavoha tayingili munyumba ya Kolineli."},{"book":"Matendu","chapter":"11","verse":"13","text":"Mwene atijovili namuna cheamuwene mtumu wa kunani kwa Chapanga, cheamuhumili munyumba yaki na kumjovela, ‘Tuma vajumbi vahamba ku Yopa vakamkemela mundu mmonga liina laki Simoni paliina lingi Petili."},{"book":"Matendu","chapter":"11","verse":"14","text":"Mwene yati akukujovela malovi gegakusangula veve pamonga na valongo vaku.’"},{"book":"Matendu","chapter":"11","verse":"15","text":"Panatumbwili kulongela, Mpungu Msopi avahelili ngati cheatumbwili kutihelela tete."},{"book":"Matendu","chapter":"11","verse":"16","text":"Kangi nakumbwiki malovi geajovili Bambu, ‘Yohani abatizi kwa manji nambu nyenye yati mwibatiziwa kwa Mpungu Msopi.’"},{"book":"Matendu","chapter":"11","verse":"17","text":"Hinu ngati Chapanga avapelili njombi vandu vangali Vayawudi ngati cheatipelili tete tetamsadiki Bambu Yesu Kilisitu, wu, nayani nene hati nilinga kumbesa Chapanga?”"},{"book":"Matendu","chapter":"11","verse":"18","text":"Pevagayuwini malovi ago, vakaleka mhutanu, vakamlumba Chapanga, mukujova, “Kumbi! Chapanga avapeli fwasi vandu vangali Vayawudi vamuwuyila mwene vapata wumi!”"},{"book":"Matendu","chapter":"11","verse":"19","text":"Kangi, ndava ya mang'ahiso gegahumalili lukumbi Stefani ikomiwa, vamsadika vapechengini. Vangi vakahamba mbaka Foinike vangi Kuplo na vangi ku Antiokia mukukokosa ujumbi wula kwa Vayawudi ndu."},{"book":"Matendu","chapter":"11","verse":"20","text":"Nambu vamsadika vangi vevahumili Kuplo na Kulene, vakahambili ku Antiokia vakakokosa ujumbi wenuwo kwa vandu vangali Vayawudi, vakokosayi Lilovi la Bwina la kumvala Bambu Yesu."},{"book":"Matendu","chapter":"11","verse":"21","text":"Bambu avatangatili na vandu vamahele vasadiki na kumuwuyila Bambu."},{"book":"Matendu","chapter":"11","verse":"22","text":"Malovi ga lijambu lila lahikili msambi wa vandu vevakumsadika Kilisitu va ku Yelusalemu. Ndi vamtumili Banaba ahamba ku Antiokia."},{"book":"Matendu","chapter":"11","verse":"23","text":"Peahikili kwenuko avawene vandu vamotisiwi na Chapanga, ndi akavya na luheku na kuvakangamalisa mitima voha vasindimala musadika yavi kwa Bambu."},{"book":"Matendu","chapter":"11","verse":"24","text":"Banaba avili mundu mbwina na mweamemiswi Mpungu Msopi na sadika, ndava ya lihengu la Banaba msambi uvaha wa vandu wayonjokisiki kwa Bambu."},{"book":"Matendu","chapter":"11","verse":"25","text":"Kangi, Banaba akawuka na kuhamba ku Taso kumlonda Sauli."},{"book":"Matendu","chapter":"11","verse":"26","text":"Hati peamuwene, amletili ku Antiokia. Voha vavili vakatama pamonga na msambi wa vandu vevakumsadika Kilisitu mu mwaka mmonga, kuni viwula msambi uvaha wa vandu. Ku Antiokia kwenuko ndi vawuliwa va kutumbula vakemeliwi Vakilisitu."},{"book":"Matendu","chapter":"11","verse":"27","text":"Mu magono genago, vamlota vangi va Chapanga vahumili ku Yelusalemu vakahelela ku Antiokia."},{"book":"Matendu","chapter":"11","verse":"28","text":"Hinu, mmonga wavi mweikemiwa Agabo alotili yati kwiva na njala yivaha pamulima wula. Njala yeniyo yahumalili lukumbi lwa ulongosi wa Kilaudio."},{"book":"Matendu","chapter":"11","verse":"29","text":"Vawuliwa vala vakahamula kuvatangatila vamsadika vevatama ku Yudea, kila mmonga apeleka chindu chochoha cheihotola."},{"book":"Matendu","chapter":"11","verse":"30","text":"Ndi vakakita mewa na kuvapela njombi zavi Banaba na Sauli vakavagotolela vagogo va vamsadika."}]}