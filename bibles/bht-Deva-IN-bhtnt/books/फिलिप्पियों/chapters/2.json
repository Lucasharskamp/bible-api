{"data":[{"book":"फिलिप्पियों","chapter":"2","verse":"1","text":"अगर तुसां मसीह च होणे दिया बजा ला उत्साहित न, या उदे प्यार ला अराम मिलया हो, पबित्र आत्मा सोगी संगती हो क्योंकि मसीह तुहाड़े तांई करुणामय कने दयालु है।"},{"book":"फिलिप्पियों","chapter":"2","verse":"2","text":"तां मेरी ऐ खुशी पूरी करा की इक मन रिया, कने इक ही प्यार, इक ही चित, कने इक ही इच्छा रखा।"},{"book":"फिलिप्पियों","chapter":"2","verse":"3","text":"मतलब कने घमंड सोगी कुछ मत करा, पर दीनता ला इक दुज्जे जो अपणे ला खरा समझा।"},{"book":"फिलिप्पियों","chapter":"2","verse":"4","text":"हर कोई अपणे ही फायदे दी नी, पर दुजयां दे फायदे दी भी चिंता करा।"},{"book":"फिलिप्पियों","chapter":"2","verse":"5","text":"जदेया यीशु मसीह दा सबाभ था तदिया ही तुहाड़ा भी हो;"},{"book":"फिलिप्पियों","chapter":"2","verse":"6","text":"यीशु मसीह पूरी तरहा ला परमेश्वर था, पर उनी इस प्रभुता पर अपणा हक नी रखणा चाया।"},{"book":"फिलिप्पियों","chapter":"2","verse":"7","text":"पर उनी अपणा सारा ईश्वरीय हक छडी दिता कने इक दास सांई बणी गिया, कने इक आम माणु बणी गिया।"},{"book":"फिलिप्पियों","chapter":"2","verse":"8","text":"कने माणु बणी करी अपणे आपे जो दीन किता कने सै परमेश्वरे दा इतणा आज्ञाकारी रिया कि सै मरणे तांई भी तैयार होई गिया, हां, उनी सूली दी मौत जो भी इक अपराधी सांई सेहन करी लिया।"},{"book":"फिलिप्पियों","chapter":"2","verse":"9","text":"इसा बजा ला परमेश्वरे उसयो सारयां ला उच्चे आदर दिया जगा च बैठाया कने उसयो सै ना दिता जड़ा सारयां ना ला बदिया है,"},{"book":"फिलिप्पियों","chapter":"2","verse":"10","text":"कि जड़े स्वर्गे च कने धरतिया पर न कने जड़े धरतिया दे थले न; सै सारे यीशुऐ दे ना जो आदर देणे तांई गोडे टेकन,"},{"book":"फिलिप्पियों","chapter":"2","verse":"11","text":"कने परमेश्वर पिता दी महिमा तांई हर कोई मनी ले की यीशु मसीह ही प्रभु है।"},{"book":"फिलिप्पियों","chapter":"2","verse":"12","text":"इस तांई हे मेरे प्यारो, जालू मैं तुहाड़े सोगी था तालू तुसां हमेशा परमेश्वरे दे हुकमा जो मनया है। हुण जालू मैं तुहांजो ला दूर होई गिया है, तां तुहांजो होर भी गल्ल मनणा चाईदी। डरदे कने कमदे होए तुसां सारयां जो उना चीजां जो करणा चाईदा जड़ियां उना लोकां तांई सही न जिना जो परमेश्वरे बचाया है।"},{"book":"फिलिप्पियों","chapter":"2","verse":"13","text":"क्योंकि परमेश्वर ही है, जड़ा तुहांजो च कम्म करा दा है, कने तुहांजो करणे दी इच्छा कने शक्ति दे दा है, जड़ा उसयो खुश करदा है।"},{"book":"फिलिप्पियों","chapter":"2","verse":"14","text":"सारे कम्म बिना बुड़-बुड़ाऐ कने बिना बेहसा ला करा,"},{"book":"फिलिप्पियों","chapter":"2","verse":"15","text":"ताकि तुसां इस बुरे कने पापी संसारे च परमेश्वरे दी सिद्ध ओलादी सांई पबित्र कने निर्दोष जिन्दगी जिया, इस संसारे दे लोकां बिच तुसां अम्बरे दे तारयां सांई चमका, जियां तुसां उना जो बचन सुंणादे न जड़ा अनन्त जिन्दगी दिन्दा है।"},{"book":"फिलिप्पियों","chapter":"2","verse":"16","text":"कने जालू यीशु मसीह दुबारा मुड़ी करी ओंणा तां मिंजो घमंड होणा की मेरी कोशिश कने मेरी मेहनत बेकार नी गेई।"},{"book":"फिलिप्पियों","chapter":"2","verse":"17","text":"कने जालू मैं तुहांजो शुभसमाचार सुणाया, तुसां प्रभु यीशु पर भरोसा किता कने तुसां सेबा तांई अपणी जिन्दगी देई दिती है। इस तांई, भले ही मिंजो शुभसमाचार सुणाणे दिया बजा ला मारी दिया, तमी मैं तुहाड़े सोगी खुश रेणा।"},{"book":"फिलिप्पियों","chapter":"2","verse":"18","text":"मेरी विनती है की तुसां भी इयां ही खुश रिया कने मेरिया खुशिया च शामिल होई जा।"},{"book":"फिलिप्पियों","chapter":"2","verse":"19","text":"मिंजो प्रभु यीशु मसीह च आस है की मैं तीमुथियुस जो तुहाड़े बाल तोल्ली भेजगा, ताकि तुहाड़ा हाल सुणीकरी मिंजो उत्साहित होई जां।"},{"book":"फिलिप्पियों","chapter":"2","verse":"20","text":"क्योंकि मेरे बाल ऐसे सबाभे दा कोई नी है, जड़ा सच्चे मने ला तुहाड़ी चिंता करे।"},{"book":"फिलिप्पियों","chapter":"2","verse":"21","text":"क्योंकि सारे अपणे-अपणे फायदे दे बारे च सोचते रेंदे न, ना की यीशु मसीह दे बारे च।"},{"book":"फिलिप्पियों","chapter":"2","verse":"22","text":"पर तुसां जाणदे न की तिमोथियोसे कियां दसया की सै बफादार है, उनी शुभसमाचार दे प्रचार च मेरा इस तरिके ला साथ दिता, जियां इक पुत्र अपणे पिता दा साथ दिन्दा है।"},{"book":"फिलिप्पियों","chapter":"2","verse":"23","text":"इस तांई मिंजो आस है की जियां ही मिंजो पता लगगा की मेरी क्या हालत होंणी, तियां ही मैं उसयो तोल्ली भेजी दिंगा।"},{"book":"फिलिप्पियों","chapter":"2","verse":"24","text":"कने मिंजो प्रभु च भरोसा है की मैं अपु भी तोल्ली ओंणा है।"},{"book":"फिलिप्पियों","chapter":"2","verse":"25","text":"पर मैं इपफ्रुदितुस जो तुहाड़े बाल भेजणा जरूरी समझया। जड़ा मेरा भाई है, कने साथी कने सोगी लड़णे बाला, तुहाड़ा संदेश मेरे बाल पुजाणे बाला, कने जरूरी गल्लां च मेरी सेबा टहल करणे बाला है।"},{"book":"फिलिप्पियों","chapter":"2","verse":"26","text":"उदा मन तुसां सारयां च लगया था, इस तांई सै बेचेन रेंदा था, क्योंकि तुसां उदिया बमारिया दा हाल सुणया था।"},{"book":"फिलिप्पियों","chapter":"2","verse":"27","text":"कने पक्का ही सै बिमार तां होई गिया था, ऐथू दीकर की मरणे वाला भी था, पर परमेश्वरे उस पर दया करिके उसयो ठीक किता। परमेश्वरे सिर्फ उस पर ही नि, पर मिंजो पर भी दया किती ताकि मैं पेहले ला भी जादा दुख सेहन ना करे।"},{"book":"फिलिप्पियों","chapter":"2","verse":"28","text":"इस तांई मैं उसयो भेजणे तांई होर भी जादा उत्सुक है कि तुसां उसयो दुबारा दिखीकरी खुश होई जान कने तुहाड़े बारे च मेरी चिंता भी घटी जा।"},{"book":"फिलिप्पियों","chapter":"2","verse":"29","text":"इस तांई तुसां प्रभु च उस सोगी बड़िया खुशिया ला मिलनयो, कने तुहांजो उदा कने ऐसे लोकां दा आदर करणा है।"},{"book":"फिलिप्पियों","chapter":"2","verse":"30","text":"क्योंकि सै मसीह दे कम्मा तांई अपणे प्राण खतरे च पाई करी मौत दे इतणे नेड़े आई गिया था, ताकि सै मेरी सहायता करी सके, क्योंकि तुसां मेरी सहायता दूर होणे दिया बजा ला नी करी सकदे न।"}]}