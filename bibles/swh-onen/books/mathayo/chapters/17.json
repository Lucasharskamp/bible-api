{"data":[{"book":"Mathayo","chapter":"17","verse":"1","text":"Siku sita baada ya jambo hili, Yesu akawachukua Petro, Yakobo na Yohana ndugu yake Yakobo, akawapeleka juu ya mlima mrefu peke yao."},{"book":"Mathayo","chapter":"17","verse":"2","text":"Wakiwa huko, Yesu alibadilika sura mbele yao. Uso wake ukangʼaa kama jua na nguo zake zikawa na weupe wa kuumiza macho."},{"book":"Mathayo","chapter":"17","verse":"3","text":"Ghafula wakawatokea mbele yao Mose na Eliya, wakizungumza na Yesu."},{"book":"Mathayo","chapter":"17","verse":"4","text":"Ndipo Petro akamwambia Yesu, “Bwana, ni vyema sisi tukae hapa. Ukitaka, nitafanya vibanda vitatu: kimoja chako, kingine cha Mose na kingine cha Eliya.”"},{"book":"Mathayo","chapter":"17","verse":"5","text":"Petro alipokuwa angali ananena, ghafula wingu lililongʼaa likawafunika, na sauti ikatoka kwenye hilo wingu ikisema, “Huyu ni Mwanangu mpendwa. Ninapendezwa naye sana. Msikieni yeye.”"},{"book":"Mathayo","chapter":"17","verse":"6","text":"Wanafunzi waliposikia haya, wakaanguka chini kifudifudi, wakajawa na hofu."},{"book":"Mathayo","chapter":"17","verse":"7","text":"Lakini Yesu akaja na kuwagusa, akawaambia, “Inukeni na wala msiogope.”"},{"book":"Mathayo","chapter":"17","verse":"8","text":"Walipoinua macho yao, hawakumwona mtu mwingine yeyote isipokuwa Yesu."},{"book":"Mathayo","chapter":"17","verse":"9","text":"Walipokuwa wakishuka kutoka mlimani, Yesu akawaagiza, “Msimwambie mtu yeyote mambo mliyoyaona hapa, mpaka Mwana wa Adamu atakapofufuliwa kutoka kwa wafu.”"},{"book":"Mathayo","chapter":"17","verse":"10","text":"Wale wanafunzi wakamuuliza, “Kwa nini basi walimu wa sheria husema kwamba ni lazima Eliya aje kwanza?”"},{"book":"Mathayo","chapter":"17","verse":"11","text":"Yesu akawajibu, “Ni kweli, Eliya lazima aje kwanza, naye atatengeneza mambo yote."},{"book":"Mathayo","chapter":"17","verse":"12","text":"Lakini nawaambia, Eliya amekwisha kuja, nao hawakumtambua, bali walimtendea kila kitu walichotaka. Vivyo hivyo Mwana wa Adamu pia atateswa mikononi mwao.”"},{"book":"Mathayo","chapter":"17","verse":"13","text":"Ndipo wale wanafunzi wakaelewa kuwa alikuwa anazungumza nao habari za Yohana Mbatizaji."},{"book":"Mathayo","chapter":"17","verse":"14","text":"Walipofika penye umati wa watu, mtu mmoja akamjia Yesu na kupiga magoti mbele yake, akasema,"},{"book":"Mathayo","chapter":"17","verse":"15","text":"“Bwana, mhurumie mwanangu. Yeye ana kifafa na anateseka sana. Mara kwa mara huanguka kwenye moto au kwenye maji."},{"book":"Mathayo","chapter":"17","verse":"16","text":"Nilimleta kwa wanafunzi wako, lakini hawakuweza kumponya.”"},{"book":"Mathayo","chapter":"17","verse":"17","text":"Yesu akajibu, “Enyi kizazi kisichoamini na kilichopotoka! Nitakaa nanyi mpaka lini? Nitawavumilia mpaka lini? Mleteni mvulana hapa kwangu.”"},{"book":"Mathayo","chapter":"17","verse":"18","text":"Yesu akamkemea yule pepo mchafu, akamtoka yule kijana, naye akapona saa ile ile."},{"book":"Mathayo","chapter":"17","verse":"19","text":"Kisha wanafunzi wakamwendea Yesu wakiwa peke yao, wakamuuliza, “Kwa nini sisi hatukuweza kumtoa?”"},{"book":"Mathayo","chapter":"17","verse":"20","text":"Akawajibu, “Kwa sababu ya imani yenu ndogo. Ninawaambia kweli, mkiwa na imani ndogo kama punje ya haradali, mtauambia mlima huu, ‘Ondoka hapa uende pale,’ nao utaondoka. Wala hakutakuwa na jambo lisilowezekana kwenu. ["},{"book":"Mathayo","chapter":"17","verse":"21","text":"Lakini hali kama hii haitoki ila kwa kuomba na kufunga.]”"},{"book":"Mathayo","chapter":"17","verse":"22","text":"Siku moja walipokuwa pamoja huko Galilaya, Yesu akawaambia, “Mwana wa Adamu atasalitiwa na kutiwa mikononi mwa watu."},{"book":"Mathayo","chapter":"17","verse":"23","text":"Nao watamuua, lakini siku ya tatu atafufuliwa.” Wanafunzi wakahuzunika sana."},{"book":"Mathayo","chapter":"17","verse":"24","text":"Baada ya Yesu na wanafunzi wake kufika Kapernaumu, wakusanya kodi ya Hekalu17:24 Kodi ya Hekalu ilikuwa didrachmas, yaani drakma mbili, ambazo ni sawa na nusu shekeli. wakamjia Petro na kumuuliza, “Je, Mwalimu wenu halipi kodi ya Hekalu?”"},{"book":"Mathayo","chapter":"17","verse":"25","text":"Petro akajibu, “Ndiyo, yeye hulipa.” Petro aliporudi nyumbani, Yesu akawa wa kwanza kulizungumzia, akamuuliza, “Unaonaje Simoni? Wafalme wa dunia hupokea ushuru na kodi kutoka kwa nani? Je, ni kutoka kwa watoto wao au kutoka kwa watu wengine?”"},{"book":"Mathayo","chapter":"17","verse":"26","text":"Petro akamjibu, “Kutoka kwa watu wengine.” Yesu akamwambia, “Kwa hiyo watoto wao wamesamehewa."},{"book":"Mathayo","chapter":"17","verse":"27","text":"Lakini ili tusije tukawaudhi, nenda baharini ukatupe ndoana. Mchukue samaki wa kwanza utakayemvua. Fungua kinywa chake nawe utakuta humo fedha, ichukue ukalipe kodi yako na yangu.”"}]}