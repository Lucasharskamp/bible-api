{"data":[{"book":"Ọrụ Ndị Ozi","chapter":"22","verse":"1","text":"“Ụmụnna m na ndị nna anyị, geenụ m ntị mgbe m na-agọrọ onwe m nʼihu unu.”"},{"book":"Ọrụ Ndị Ozi","chapter":"22","verse":"2","text":"Mgbe ha nụrụ na ọ na-agwa ha okwu nʼasụsụ Hibru, ha deere duu karịa."},{"book":"Ọrụ Ndị Ozi","chapter":"22","verse":"3","text":"“Abụ m onye Juu. Amụrụ m na Tasọs nʼime Silisia. Azụrụ m na obodo a nʼụkwụ Gamaliel onye nkuzi m. Anatara m ọzụzụ dị ike na ịsọpụrụ iwu nke nna nna anyị ha ejikwa m ịnụ ọkụ nʼobi na-efe Chineke dịka unu niile si eme taa."},{"book":"Ọrụ Ndị Ozi","chapter":"22","verse":"4","text":"Akpagburu m ndị niile na-eso ụzọ ọhụrụ a, na-etinye ha nʼaka ọnwụ. Ejidere m ndị ikom na ndị inyom ha tụbakwa ha nʼụlọ mkpọrọ."},{"book":"Ọrụ Ndị Ozi","chapter":"22","verse":"5","text":"Ma dịka onyeisi nchụaja na nzukọ ndị okenye niile pụrụ ịgbara m akaebe. Anatakwara m nʼaka ha akwụkwọ ozi e deere ụmụnna anyị nọ na Damaskọs. Agara m ebe ahụ ịkpụta ha nʼagbụ bịa Jerusalem maka ịta ha ahụhụ."},{"book":"Ọrụ Ndị Ozi","chapter":"22","verse":"6","text":"“Nʼetiti ehihie, mgbe m na-aga nʼụzọ, nʼebe dị Damaskọs nso, oke ìhè nke si nʼeluigwe, chara gburugburu m."},{"book":"Ọrụ Ndị Ozi","chapter":"22","verse":"7","text":"Adara m nʼala ma nụkwa olu gwara m okwu sị m, ‘Sọl, Sọl, gịnị mere i ji na-akpagbu m?’"},{"book":"Ọrụ Ndị Ozi","chapter":"22","verse":"8","text":"“ ‘Onye ka ị bụ Onyenwe m?’ Ka m jụrụ."},{"book":"Ọrụ Ndị Ozi","chapter":"22","verse":"9","text":"Ndị mụ na ha so hụkwara ìhè ahụ, ma ha anụghị olu onye ahụ na-agwa m okwu."},{"book":"Ọrụ Ndị Ozi","chapter":"22","verse":"10","text":"“Asịrị m, ‘Gịnị ka m ga-eme Onyenwe anyị?’"},{"book":"Ọrụ Ndị Ozi","chapter":"22","verse":"11","text":"Nʼihi na-enweghị m ike ịhụ ụzọ nʼihi ebube ìhè ahụ chachiri m anya. Ya mere ndị mụ na ha so sekpụụrụ m nʼaka bata na Damaskọs."},{"book":"Ọrụ Ndị Ozi","chapter":"22","verse":"12","text":"“Nʼebe ahụ ka Ananayas bi, bụ onye anyị pụrụ ịgụ nʼonye ezi omume nʼihi idebe iwu. O nwekwara ọgbụgba ama dị mma site nʼọnụ ndị Juu bi nʼebe ahụ."},{"book":"Ọrụ Ndị Ozi","chapter":"22","verse":"13","text":"Ọ bịakwutere m, guzoro nʼakụkụ m sị, ‘Nwanna anyị Sọl, ka emee ka ị hụ ụzọ!’ Otu mgbe ahụ, e nwetara m ike ịhụ ụzọ, m hụkwara ya."},{"book":"Ọrụ Ndị Ozi","chapter":"22","verse":"14","text":"“Mgbe ahụ, ọ sịrị, ‘Chineke nke nna nna anyị ha ahọpụtala gị ịmara uche ya na ịhụ Onye Ezi Omume ahụ na ịnụta okwu site nʼọnụ ya."},{"book":"Ọrụ Ndị Ozi","chapter":"22","verse":"15","text":"Ị ga-abụ onyeama ya nye ndị niile banyere ihe ị hụrụ na ihe ị nụrụ."},{"book":"Ọrụ Ndị Ozi","chapter":"22","verse":"16","text":"Ma ugbu a, gịnị ka ị na-eche? Bilie ọtọ, ka e mee gị baptizim, ka a sachakwa gị site na mmehie, na-akpọkukwa aha ya.’"},{"book":"Ọrụ Ndị Ozi","chapter":"22","verse":"17","text":"“Mgbe m lọghachikwara na Jerusalem, nọrọ na-ekpe ekpere nʼụlọnsọ ukwu ahụ, ahụrụ m ọhụ,"},{"book":"Ọrụ Ndị Ozi","chapter":"22","verse":"18","text":"ebe ọ na-agwa m, ‘Mee ngwa! Hapụ Jerusalem, nʼihi na ndị bi nʼala a agaghị anara ọgbụgba ama gị banyere m.’"},{"book":"Ọrụ Ndị Ozi","chapter":"22","verse":"19","text":"“Ma asịrị m, ‘Onyenwe anyị, ndị a maara nke ọma na m na-aga nʼụlọ nzukọ nʼotu nʼotu, na-atụba ndị kwere na gị nʼụlọ mkpọrọ, na-etikwa ha ihe."},{"book":"Ọrụ Ndị Ozi","chapter":"22","verse":"20","text":"Nʼoge a na-awụfu ọbara onyeama gị bụ Stivin, eguzo m nso na-akwado nʼihe emere dị mma, ma na-elekọtakwa uwe ndị ahụ tụgburu ya anya.’"},{"book":"Ọrụ Ndị Ozi","chapter":"22","verse":"21","text":"“Mgbe ahụ, ọ sịrị m, ‘Gawa; nʼihi na aga m ezipu gị ebe dị anya ijekwuru ndị mba ọzọ.’ ”"},{"book":"Ọrụ Ndị Ozi","chapter":"22","verse":"22","text":"Ha ṅara ya ntị ruo ugbu a. Mgbe ahụ, ha niile tiri mkpu nʼotu olu sị, “Wepụnụ onye dị otu a nʼụwa! O kwesighị ka onye dị otu a dịrị ndụ!”"},{"book":"Ọrụ Ndị Ozi","chapter":"22","verse":"23","text":"Ha tiri mkpu na-atụli uwe mgbokwasị ha elu, na-achilikwa aja nʼala na-efesasị ya ebe niile,"},{"book":"Ọrụ Ndị Ozi","chapter":"22","verse":"24","text":"ọchịagha ahụ nyere iwu ka a kpụgaa ya nʼogige ndị agha, pịa ya ụtarị, ka eziokwu pụta ya nʼọnụ. Ọ chọrọ ịmata ihe mere ha ji eti mkpu otu a megide ya."},{"book":"Ọrụ Ndị Ozi","chapter":"22","verse":"25","text":"Ma mgbe ha chịịrị ụdọ akpụkpọ kechaa ya, Pọl sịrị onye agha guzo ya nso, “Ọ bụ ihe ziri ezi nʼiwu na unu ga-eti nwa afọ Rom ihe, onye na-enweghị ikpe a mara ya?”"},{"book":"Ọrụ Ndị Ozi","chapter":"22","verse":"26","text":"Mgbe onye agha a nụrụ okwu a, o jekwuuru ọchịagha ahụ sị, “Gịnị ka ị na-aga ime? Nwoke a bụkwa onye Rom.”"},{"book":"Ọrụ Ndị Ozi","chapter":"22","verse":"27","text":"Ọchịagha ahụ bịakwutere sị ya, “Gwa m, ị bụ onye Rom?”"},{"book":"Ọrụ Ndị Ozi","chapter":"22","verse":"28","text":"Ọchịagha ahụ zara, “ma o furu m ego dị ukwuu iji bụrụ onye Rom.”"},{"book":"Ọrụ Ndị Ozi","chapter":"22","verse":"29","text":"Ndị ahụ chọrọ ịgba ya ajụjụ ọnụ mere ngwangwa wezuga onwe ha. Egwu tụkwara ọchịagha nʼonwe ya mgbe ọ matara na ọ bụ nwa afọ Rom, nʼihi na o keela ya rịị agbụ na mbụ."},{"book":"Ọrụ Ndị Ozi","chapter":"22","verse":"30","text":"Nʼechi ya, ebe ọ chọrọ ịmata ihe bụ isi okwu na ihe mere ndị Juu ji ebo ya ebubo, o nyere iwu ka ndịisi nchụaja na ndị ụlọ ikpe ha zukọọ. Mgbe ahụ, o dupụtara Pọl, mee ka o guzo nʼihu ha."}]}