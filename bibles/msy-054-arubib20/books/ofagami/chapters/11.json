{"data":[{"book":"Ofa Gami","chapter":"11","verse":"1-2","text":"Ikiavɨra Itir God Israelia mɨkɨmasa kamaghɨn Moses ko Aron mɨkeme, “Ia, nguazir kamɨn itir asɨzibar tongɨn, asɨzir kabara, ia dar amɨ."},{"book":"Ofa Gami","chapter":"11","verse":"3","text":"Asɨzir kabanang: Dar soroghafariba puzir pumuning ikia, aning uaning tuiragha iti, egha da bulmakaubar mɨn graziba api, ia dar amɨ."},{"book":"Ofa Gami","chapter":"11","verse":"4-6","text":"Egh ia kamelba ko ivarareba ko ighɨaba, ia dar aman markɨ. Da bulmakaubar mɨn graziba apir asɨziba, egha dar soroghafariba puzir pumuning ikia, uaning tuiragha itir puvatɨ. Kamaghɨn amizɨ, ia kamaghɨn fogh suam, da nan damazimɨn zuezir puvatɨ. Kɨ dar aman ian anogoroke."},{"book":"Ofa Gami","chapter":"11","verse":"7","text":"Egh ia dabar aman markɨ. Dar soroghafariba puzir pumuning iti, egha uaning tuiragha ikia, bulmakaubar mɨn graziba apir puvatɨ. Kamaghɨn amizɨ ia fogh, daba da nan damazimɨn mɨze."},{"book":"Ofa Gami","chapter":"11","verse":"8","text":"Kamaghɨn amizɨ, ia asɨzir kabar aman markɨ. Egh ia dar gantɨ da arɨghirɨtɨ, ia dar kuabar suighan markɨ. Bar markiam. Da nan damazimɨn zuezir puvatɨ."},{"book":"Ofa Gami","chapter":"11","verse":"9","text":"“Egh ongarimɨn osiriba ko dɨpamɨn osiribar tongɨn, osiriba naziaba ko sighiaba uaghara ikɨtɨ ia dar amɨ."},{"book":"Ofa Gami","chapter":"11","verse":"10","text":"Ezɨ osiriba ko bizir muziarir ongarim ko tintinibar dɨpabar itiba, da naziaba ko sighiaba uaghara puvatɨghtɨ, ia fogh, da bizir bar kuraba."},{"book":"Ofa Gami","chapter":"11","verse":"11","text":"Kamaghɨn amizɨ, ia dar aman kogh, egh dar kuabar suighan markɨ. Kɨ bar anogoroke. Da bizir bar kuraba."},{"book":"Ofa Gami","chapter":"11","verse":"12","text":"Ia uam oragh, angamɨra itir bizir dɨpabar ititam, a naziaba ko sighiaba puvatɨghtɨ, ia anereman markɨ. Ia bizir kabar aghuagh da atakigh."},{"book":"Ofa Gami","chapter":"11","verse":"13-19","text":"“Egh ia kuarazibar tongɨn kuarazir kamagh garibar aman markɨ. Ia kamaghɨn mɨkɨm suam, da bizir bar kurar kɨ aghuaziba. Kuarazir kaba, taragiaba, mɨghɨaba, isaba, kotkotba, poneba, ongarimɨn kuaraziba, beniba, dɨpamɨn mughamiziba, aghunabar ekiaba ko, kina aghunababa. Ia kuarazir kabar aman markɨ."},{"book":"Ofa Gami","chapter":"11","verse":"20","text":"“Ezɨ apizir suemning ko dafarimning ko avɨziba itiba, da bizir kuraba, kɨ dar anogoroke."},{"book":"Ofa Gami","chapter":"11","verse":"21","text":"Eghtɨ apizibar tongɨn apizir soroghafariba ikia arua uari akuriba, ia dar amɨ."},{"book":"Ofa Gami","chapter":"11","verse":"22","text":"Kamaghɨn amizɨ, odezir ekiaba ko doziba, ia bar dar amɨ."},{"book":"Ofa Gami","chapter":"11","verse":"23","text":"Ezɨ apizir sueba ko dafariba ko avɨziba itiba, ia kamaghɨn fogh suam, da bizir bar kuraba. Kɨ dar anogoroke."},{"book":"Ofa Gami","chapter":"11","verse":"24-25","text":"“Asɨzir maba uaghan, ia damutɨ, ia nan damazimɨn mɨzegham. Eghtɨ gumazitam asɨzir kabar kuabar suiragh, o aneter danganitamɨn mangam, gumazir kam nan damazimɨn mɨzegham. Gumazir asɨzir kamɨn suiraghamim, a uan korotiaba ruegh, egh a nan damazimɨn mɨzegh ikɨ mangɨ guaratɨzimɨn tugham."},{"book":"Ofa Gami","chapter":"11","verse":"26","text":"“Asɨziba, dar soroghafariba puzir pumuning ikiava, uaning tuirazir puvatɨgha, bulmakaun mɨn graziba apir puvatɨ, ia kamaghɨn fogh suam, asɨzir kaba, da bizir aghuiba puvatɨ."},{"book":"Ofa Gami","chapter":"11","verse":"27","text":"Ezɨ asɨzir soroghafarir puziba puvatɨziba, da bar, asɨzir aghuiba puvatɨ. Egh ia asɨzir katamɨn kuamɨn suiraghɨva, ia nan damazimɨn mɨzegham. Egh ia kamaghɨra ikɨ mangɨ guaratɨzimɨn tugham."},{"book":"Ofa Gami","chapter":"11","verse":"28","text":"Eghtɨ gumazitam asɨzir kuar kam inigh danganir igharazimɨn mangɨgham, a uan korotiaba ruegh, nan damazimɨn mɨzeghvɨra ikɨ mangɨtɨ aruem magɨrɨgham. Asɨzir kaba ia gamima ia mɨze."},{"book":"Ofa Gami","chapter":"11","verse":"29-30","text":"“Asɨzir kaba uaghan markiam, kɨ da ian anogoroke. Kar iriaba, ko kuarziba ko iper guar avɨriba."},{"book":"Ofa Gami","chapter":"11","verse":"31","text":"Kɨ asɨzir kaba ian anogoroke. Eghtɨ ia dar kuabar suighɨva, nan damazimɨn mɨzeghvɨra ikɨ mangɨtɨ aruem magɨrɨgham."},{"book":"Ofa Gami","chapter":"11","verse":"32","text":"Eghtɨ asɨzir katam aremegh, bizitam gisɨn irɨgham, bizir kam uaghan nan damazimɨn mɨzegham. An kuam irɨ, bizir me temebar ingarizir tam o initam o bulmakaun inimɨn ingarizir initam o mɨtaritam, o ingangarir manam itir bizitam, a bizir katam gisɨn irɨgham, a nan damazimɨn bar mɨzegham. Eghtɨ ia a isɨ dɨpamɨn a rueghtɨ, bizir kam nan damazimɨn mɨzeghvɨra ikɨ mangɨtɨ aruem magɨrɨgham."},{"book":"Ofa Gami","chapter":"11","verse":"33","text":"Eghtɨ asɨzir mɨzezir kamɨn mɨkarzim nguazir mɨnem girɨghtɨ, bizir mɨner kamɨn itiba bar mɨzegham. Kamaghɨn, ia mɨner kam abɨkigh."},{"book":"Ofa Gami","chapter":"11","verse":"34","text":"Eghtɨ daghetaba roghɨra ikɨtɨ, mɨner kamɨn dɨpam dagher kabagh ireghtɨ, dagher kaba nan damazimɨn uaghan mɨzegham. Ezɨ dɨpar mɨner kamɨn itim, a ikuvigha mɨzegha gɨfa."},{"book":"Ofa Gami","chapter":"11","verse":"35","text":"Eghtɨ asɨzir kam bizitam girɨgham, bizir kam nan damazimɨn a mɨzegham. Eghtɨ mɨner kam, o bretba tuer danganir me nguazimɨn ingarizir kam, ia uaghan anebɨkigh."},{"book":"Ofa Gami","chapter":"11","verse":"36","text":"Egh asɨzir kam mozir dɨpar pura nguazimɨn otivim girɨgham, o tengɨn dɨpam girɨgham, eghtɨ dɨpam nan damazimɨn mɨzeghan kogham. Puvatɨ. Ezɨ bizir manam asɨzir kamɨn mɨkarzimɨn poro, a mɨzegha ikufi."},{"book":"Ofa Gami","chapter":"11","verse":"37","text":"Eghtɨ asɨzir katam aremegh an kuam dagher anabar oparibagh isɨn irɨ, a deragham. Dagher anabar kam, a mɨzezir puvatɨ, a zueghavɨra iti."},{"book":"Ofa Gami","chapter":"11","verse":"38","text":"Ezɨ dagher anabar kam dɨpamɨn aven itima, asɨzir kamɨn kuam a girɨ, dagher anabar kaba nan damazimɨn mɨze."},{"book":"Ofa Gami","chapter":"11","verse":"39","text":"“Ia asɨzir kɨ damasa ia mɨkemezibagh nɨghnɨgh. Egh asɨzir kabar tam puram aremeghtɨ, gumazitam o amizitam an suiragham, gumazir kam o amizir kam, nan damazimɨn mɨzegham. Egh a kamaghɨra ikɨ mangɨtɨ aruem magɨrɨgham."},{"book":"Ofa Gami","chapter":"11","verse":"40","text":"Eghtɨ gumazitam asɨzir kamɨn tuzitam ame, o asɨzir kamɨn kuam ateri, a uan korotiaba ruegh. Egh a mɨzeghvɨra ikɨ mangɨtɨ aruem magɨrɨgham."},{"book":"Ofa Gami","chapter":"11","verse":"41","text":"“Eghtɨ ia asɨzir muziariba ko apizir nguazimɨn aruibar aman markɨ. Ia kamaghɨn nɨghnɨgh, da bizir bar kuraba."},{"book":"Ofa Gami","chapter":"11","verse":"42","text":"Egh asɨzir uan navibar nguazim davariba, ko soroghafaribar aruir asɨziba, ko asɨzir suer avɨravɨriba itiba, da bizir aghuiba puvatɨ. Eghtɨ ia dar aman markɨ. Kɨ dar ian anogoroke."},{"book":"Ofa Gami","chapter":"11","verse":"43","text":"Ia asɨzir kabar tam aman markɨ. Kɨ bar dar aghua. Egh ia tam amegh, ia nan damazimɨn mɨzegham. Eghtɨ kɨ dar aghuazɨ moghɨn, kɨ bar ian aghuagham."},{"book":"Ofa Gami","chapter":"11","verse":"44","text":"Kɨ Ikiavɨra Itir God, ian God, egha kɨ bar zue. Eghtɨ ia uari isɨ na danigh, nan gumazamizibar ikɨvɨra ikɨ, egh arazir kuraba ategh, arazir aghuibar gɨn mangɨ nan mɨn zueghvɨra ikɨ. Ia kɨ aghuazir asɨzir mɨzɨrɨzibar amɨva, nan damazimɨn mɨzeghan markɨ."},{"book":"Ofa Gami","chapter":"11","verse":"45","text":"Kɨ Ikiavɨra Itir God. Kɨ ian Godɨn ikiasa Isipɨn kantrin aven ia inigha azenan ize. Kɨ uabɨ bar zuezɨ nan araziba bar dera. Kamaghɨn amizɨ, ia zuegh ikɨ nan arazir aghuibar gɨn mangɨ."},{"book":"Ofa Gami","chapter":"11","verse":"46","text":"“Ezɨ Akar Gavgavir ia datɨrɨghɨn inizir kam, an asɨziba ko, kuaraziba ko, bizir ongarimɨn aven itiba ko, apizir nguazimɨn davaribav gei."},{"book":"Ofa Gami","chapter":"11","verse":"47","text":"Kamaghɨn amizɨ, ia deraghvɨra biziba tuisɨgh, bizir manam a zue, ezɨ bizir manam a nan damazimɨn zuezir puvatɨ. Egh ia angamɨra itir bizir ia damamiba ko ia daman koghamiba, ia deraghvɨra dagh fogh.”"}]}