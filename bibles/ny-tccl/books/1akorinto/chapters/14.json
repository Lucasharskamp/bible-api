{"data":[{"book":"1 Akorinto","chapter":"14","verse":"1","text":"Funafunani chikondi, ndikufunitsitsa mphatso zauzimu, makamaka mphatso ya uneneri."},{"book":"1 Akorinto","chapter":"14","verse":"2","text":"Pakuti aliyense amene amayankhula malilime sayankhula kwa anthu, koma kwa Mulungu. Zoonadi, palibe amene amamva zimene akunena chifukwa Mzimu ndiye amamuyankhulitsa zachinsinsi."},{"book":"1 Akorinto","chapter":"14","verse":"3","text":"Koma amene amanenera amayankhula kwa anthu kuti awapatse mphamvu, awalimbikitse ndi kuwakhazikitsa mtima pansi."},{"book":"1 Akorinto","chapter":"14","verse":"4","text":"Iye amene amayankhula malilime amadzilimbikitsa yekha, koma amene amanenera amalimbikitsa mpingo."},{"book":"1 Akorinto","chapter":"14","verse":"5","text":"Nʼkanakonda kuti aliyense mwa inu atamayankhula malilime, koma ndi bwino kuti muzinenera. Amene amanenera amaposa amene amayankhula malilime, pokhapokha atatanthauzira kuti mpingo upindule."},{"book":"1 Akorinto","chapter":"14","verse":"6","text":"Tsono, abale, mudzapindula chiyani nditabwera kwa inu ndi kukuyankhulani mʼmalilime? Koma mudzapindula ngati nditakubweretserani vumbulutso lina lake, kapena chidziwitso, kapena chiphunzitso."},{"book":"1 Akorinto","chapter":"14","verse":"7","text":"Ngakhale mu zinthu zopanda moyo monga chitoliro kapena gitala, zimene zimatulutsa liwu; kodi munthu akhoza kudziwa bwanji nyimbo imene ikuyimbidwa ngati mawu sakumveka mogwirizana bwino?"},{"book":"1 Akorinto","chapter":"14","verse":"8","text":"Komanso ngati lipenga silimveka bwino, ndani angakonzekere nkhondo?"},{"book":"1 Akorinto","chapter":"14","verse":"9","text":"Chimodzimodzinso inu. Ngati simungayankhule mawu omveka bwino mʼchiyankhulo chanu, wina angadziwe bwanji chimene mukunena? Muzingodziyankhulira nokha."},{"book":"1 Akorinto","chapter":"14","verse":"10","text":"Mosakayika, pali ziyankhulo zosiyanasiyana pa dziko lapansi, koma palibe nʼchimodzi chomwe chimene chilibe tanthauzo."},{"book":"1 Akorinto","chapter":"14","verse":"11","text":"Tsono ngati sindingatolepo tanthauzo la zimene wina akuyankhula, ndiye kuti ndine mlendo kwa oyankhulayo ndipo iyeyo ndi mlendo kwa ine."},{"book":"1 Akorinto","chapter":"14","verse":"12","text":"Chimodzimodzinso inu. Popeza mumafunitsitsa mphatso za Mzimu, yesetseni kuchita bwino pa mphatso zimene zimamanga mpingo."},{"book":"1 Akorinto","chapter":"14","verse":"13","text":"Pa chifukwa ichi munthu amene amayankhula malilime apemphere kuti azitha kutanthauzira zimene akunena."},{"book":"1 Akorinto","chapter":"14","verse":"14","text":"Popeza ngati ndipemphera mʼmalilime, ndi mzimu wanga umene ukupemphera, koma nzeru zanga sizikupindula kanthu."},{"book":"1 Akorinto","chapter":"14","verse":"15","text":"Tsono pamenepa nʼkutani? Ndidzapemphera ndi mzimu wanga, komanso ndidzapemphera ndi nzeru zanga. Ndidzayimba ndi mzimu wanga, komanso ndidzayimba ndi nzeru zanga."},{"book":"1 Akorinto","chapter":"14","verse":"16","text":"Ngati mutamanda Mulungu mu mzimu, kodi munthu amene wapezeka pakati pa amene akuyankhula zomwe sakumva, adzavomereza bwanji kuti “Ameni” pa pemphero lanu loyamikalo popeza sakumva chimene mukunena?"},{"book":"1 Akorinto","chapter":"14","verse":"17","text":"Mukhoza kumathokoza mokwanira, koma munthu winayo sanathandizikepo."},{"book":"1 Akorinto","chapter":"14","verse":"18","text":"Ndikuyamika Mulungu chifukwa ndimayankhula malilime kuposa nonsenu."},{"book":"1 Akorinto","chapter":"14","verse":"19","text":"Koma mu mpingo ndi kwabwino kuti ndiyankhule mawu asanu okha omveka bwino kuti ndilangize bwino ena kusiyana ndikuyankhula mawu ambirimbiri mʼmalilime."},{"book":"1 Akorinto","chapter":"14","verse":"20","text":"Abale, lekani kuganiza ngati ana. Mukhale ana pa nkhani ya zoyipa koma mʼmaganizo anu mukhale okhwima."},{"book":"1 Akorinto","chapter":"14","verse":"21","text":"Zinalembedwa mʼMalamulo kuti,"},{"book":"1 Akorinto","chapter":"14","verse":"22","text":"Kotero, malilime ndi chizindikiro, osati cha kwa okhulupirira koma kwa osakhulupirira. Koma kunenera ndi chizindikiro kwa okhulupirira osati kwa osakhulupirira."},{"book":"1 Akorinto","chapter":"14","verse":"23","text":"Kotero kuti ngati mpingo wonse utasonkhana pamodzi ndipo aliyense namayankhula malilime, ndipo wina amene sangazindikire kapena ena osakhulupirira nabwerapo, kodi sadzanena kuti mwachita misala?"},{"book":"1 Akorinto","chapter":"14","verse":"24","text":"Koma ngati wosakhulupirira kapena wina amene sakuzindikira abwera pamene aliyense akunenera, adzatsutsika mu mtima ndi zonse zimene akumva ndipo adzaweruzidwa ndi onse"},{"book":"1 Akorinto","chapter":"14","verse":"25","text":"ndipo zinsinsi za mu mtima mwake zidzawululika. Kotero kuti adzadzigwetsa pansi ndi kupembedza Mulungu akufuwula kuti, “Mulungu ali pakati panudi!”"},{"book":"1 Akorinto","chapter":"14","verse":"26","text":"Kodi tsono abale, tinene chiyani? Pamene musonkhana pamodzi, aliyense amakhala ali ndi nyimbo yoti ayimbe, kapena mawu oti alangize, vumbulutso, malilime, kapena kumasulira kwake. Zonsezi cholinga chake chikhale kulimbikitsa mpingo."},{"book":"1 Akorinto","chapter":"14","verse":"27","text":"Ngati wina ayankhula malilime, awiri kapena akachulukapo atatu ndiye ayankhule mmodzimmodzi, ndipo wina ayenera kutanthauzira zimene ayankhulazo."},{"book":"1 Akorinto","chapter":"14","verse":"28","text":"Ngati palibe wotanthauzira, woyankhulayo akhale chete mu mpingo ndipo adziyankhulire iye mwini ndi Mulungu."},{"book":"1 Akorinto","chapter":"14","verse":"29","text":"Aneneri awiri kapena atatu anenere, ndipo enawo asanthule mosamalitsa zimene anenerazo."},{"book":"1 Akorinto","chapter":"14","verse":"30","text":"Ndipo ngati vumbulutso labwera kwa munthu amene wakhala pansi, amene akuyankhulayo akhale chete."},{"book":"1 Akorinto","chapter":"14","verse":"31","text":"Pakuti nonse mukhoza kunenera mmodzimmodzi motsatana kuti aliyense alangizidwe ndi kulimbikitsidwa."},{"book":"1 Akorinto","chapter":"14","verse":"32","text":"Mizimu ya aneneri imamvera ulamuliro wa aneneri."},{"book":"1 Akorinto","chapter":"14","verse":"33","text":"Pakuti Mulungu si Mulungu wachisokonezo koma wamtendere. Monga mwa mipingo yonse ya oyera mtima."},{"book":"1 Akorinto","chapter":"14","verse":"34","text":"Amayi akhale chete mʼmisonkhano ya mpingo. Iwo asaloledwe kuyankhula, koma azikhala omvera monga mmene lamulo linenera."},{"book":"1 Akorinto","chapter":"14","verse":"35","text":"Ngati ali ndi mafunso, akafunse amuna awo ku nyumba. Nʼchochititsa manyazi kuti mkazi ayankhule mu msonkhano wa mpingo."},{"book":"1 Akorinto","chapter":"14","verse":"36","text":"Kodi kapena mawu a Mulungu anachokera kwa inu? Kapena anafika kwa inu nokha?"},{"book":"1 Akorinto","chapter":"14","verse":"37","text":"Ngati wina aliyense akuganiza kuti ndi mneneri kapena kuti ali ndi mphatso za Mzimu, ayenera kudziwa kuti zimene ndikukulemberanizi ndi lamulo la Ambuye."},{"book":"1 Akorinto","chapter":"14","verse":"38","text":"Ngati munthu savomereza zimenezi, iyeyonso sadzavomerezedwa."},{"book":"1 Akorinto","chapter":"14","verse":"39","text":"Nʼchifukwa chake, abale anga, funitsitsani kunenera, ndipo musaletse anthu kuyankhula malilime."},{"book":"1 Akorinto","chapter":"14","verse":"40","text":"Koma chilichonse chichitike moyenera ndi mwadongosolo."}]}