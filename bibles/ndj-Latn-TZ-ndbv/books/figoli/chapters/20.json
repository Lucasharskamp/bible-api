{"data":[{"book":"Figoli","chapter":"20","verse":"1","text":"Milandu yila payipelili, Pauli avakemili pamu vala vanachuli, avakuvilishili kunda. Pambeli kavayitawula kawuka kayenda mbaka Makedoniya."},{"book":"Figoli","chapter":"20","verse":"2","text":"Apitili milima yila akavakuvilisheyi ndima vandu kwa filongu fitangalili. Pambeli afikili Ugiliki."},{"book":"Figoli","chapter":"20","verse":"3","text":"Kweni ayikalili myesi mitatu. Payitandeyi mwanja wa Siliya, awonili kucha Vayawudi vavelili vakudayila kumgolela findu fya wafu, awonili awuyi kwa kupitila Makedoniya."},{"book":"Figoli","chapter":"20","verse":"4","text":"Vandu ava vavelili vamkovekelili Pauli, Sopatu mwana wa Pilu kufuma Beleya na Alisitaku na Sekundusi na vandu va Tesaloniki na Gayu mundu wa Delibe na Timotewu pamu na Tukiku na Tilofimu vandu kufuma Asia."},{"book":"Figoli","chapter":"20","verse":"5","text":"Ila vandu vala vamlongulela kala vakamuvetileyi Tiloa."},{"book":"Figoli","chapter":"20","verse":"6","text":"Yufwi palipitili lijuva lya mibumunda yingajila simika, twayipakilili muwatu kufuma Filipi na mulijuva lya muhanu twafikili Tiloa. Aku twayikalili lijuma limu."},{"book":"Figoli","chapter":"20","verse":"7","text":"Lijuva lya kupumulila palumii vatanganikili kulya mibumunda yingajila kutayiwa simika, Pauli kayangwa na vandu mbaka pamandandu, kwanongwa akayilateyi kuwuka chilawu yaki."},{"book":"Figoli","chapter":"20","verse":"8","text":"Chumbagati mutuvelili chaveli kumbindi, kwavelili niku sitangalili sikayakeyi pala patutang'anikeyi."},{"book":"Figoli","chapter":"20","verse":"9","text":"Chijana yumu litawa lyaki Eutuku avelili kayikala padilisha chipindi Pauli akuyendelela kulandula. Eutuku akandili kusisila padokwa padokwa mbaka mbota simukamula, awili pasi kufuma kumbindi golofwa ya tatu. Vamusola asovili kala."},{"book":"Figoli","chapter":"20","verse":"10","text":"Pauli asunukili pasi, kagondama, kamukusikila na kudeta, “Mkotoo kuyipwelesha nongwa akali na unofu mugati yaki.”"},{"book":"Figoli","chapter":"20","verse":"11","text":"Pambeli kakwela kandi kumbindi, kaketula libumunda, kalya. Kayendelela kulandula mbaka linyagogolu, pambeli kawuka."},{"book":"Figoli","chapter":"20","verse":"12","text":"Vala vandu vamtolili yula msongolu mbaka kayaki aveli mnofu nakaka, vandu vadowoka dohoo."},{"book":"Figoli","chapter":"20","verse":"13","text":"Yufwi twayipakilili muwatu twalongulili kuyenda Asu, kula tungamtolili Pauli, ndambu yalamulili mweni akadayileyi kufika kula kupitila kumlima."},{"book":"Figoli","chapter":"20","verse":"14","text":"Topi, tutang'aniki nayu kula Asu, tumpakila muwatu, tuyenda Mituleni."},{"book":"Figoli","chapter":"20","verse":"15","text":"Kufuma aku twafikili Chiu chilawu yaki. Lijuva lya pili, twawolukili Samu na chilawu yaki twafikili Miletu."},{"book":"Figoli","chapter":"20","verse":"16","text":"Pauli avelili kayilata kuyendelela na mwanja kwa watu ngajila kupitila Ifesu ili akotoo kukelwa nendu aku Asia. Avelili akulopukesha kucha angaweshili kufika Yelusalemu kwa lihungu lya Pendikosti kucha yingaweshili."},{"book":"Figoli","chapter":"20","verse":"17","text":"Kufuma Miletu Pauli alayishili unjagila kwa vavaha va lipinga lya vandu yivamjumilili Kilistu va Ifesu vatanganiki na mweni."},{"book":"Figoli","chapter":"20","verse":"18","text":"Pavafikili vavaha avawombilili, “Mumanya ndambu yindiyikalili na yumwi majuva vosi kukandila lijuva lila lya kwaa pafikili mkowa wa Asia."},{"book":"Figoli","chapter":"20","verse":"19","text":"Mumanya ndambu yindimkimbanikilili Bambu kwa chigoyi chosi. Navelili muchipindi chidindalili kwa milandu ya ufyangu yivagolilili Vayawudi."},{"book":"Figoli","chapter":"20","verse":"20","text":"Ndaweshili ng'odu kuyilyepa kuvalandulila chilongu chochosi cha kuvatanga, kuvalandulila pawelu na kaya shenu."},{"book":"Figoli","chapter":"20","verse":"21","text":"Ndivagayila unjagila Vayawudi na Vagiliki vapomeli sambi kwa Chapanga na kumjumila Bambu wetu Yesu."},{"book":"Figoli","chapter":"20","verse":"22","text":"Ponopa muloli, kunu pandimjumila Mfuki Mng'alili, ndiva mumwanja kuyenda Yelusalemu, manya ng'odu milandu dandang'aniki nayu kula."},{"book":"Figoli","chapter":"20","verse":"23","text":"Ila manya kucha Mfuki Mng'alili akungayika nenga mukila mbwani, kucha kuwopiwa na tabu fikumetela."},{"book":"Figoli","chapter":"20","verse":"24","text":"Lakini nenga chindu ha, ngiba goli chila chichuku chanyimbili Bambu Yesu malili nanduli milandu ya nyanyi ya usangi wa Chapanga."},{"book":"Figoli","chapter":"20","verse":"25","text":"“Napitili kwa vayenu vamonga, vosi ndivalandulila wutwa wa kumbindi kwa Chapanga. Lakini ponopa manya kwahela hata mundu yumu dang'oni kandi."},{"book":"Figoli","chapter":"20","verse":"26","text":"Topi nalelu nguvawombela kucha payaghamila muyenu yumu, mani mwaveni."},{"book":"Figoli","chapter":"20","verse":"27","text":"Nongwa ngangajila hata padokwa ha kuvawombela fyosi fyayilata Chapanga."},{"book":"Figoli","chapter":"20","verse":"28","text":"Mwivavali, mulidimi lipinga lila Mfuki Mng'alili lyavavikili yumwi muvi vadimi vaki. Mulidimi lipinga lya vandu yivamjumilili Kilistu, Chapanga avapatili kwa mwasi wa mwana mundu."},{"book":"Figoli","chapter":"20","verse":"29","text":"Manya finofu munu kucha pambeli pang'uka nenga fingekembi vakali davavayanangi na davavi na lusungu ha na lipinga ali."},{"book":"Figoli","chapter":"20","verse":"30","text":"Hata vayenu vamu davafumbuki vandu davadeti milandu ya ufyangu ili kuvayaghamisha vandundami na kuvagola vavakovikeli veni hela."},{"book":"Figoli","chapter":"20","verse":"31","text":"Mloleyi kunu pamukumbuka kucha chipindi cha myaka mitatu majuva vosi ngutofya ha kuvakayika mwavosi kunu panila misosi pwaa."},{"book":"Figoli","chapter":"20","verse":"32","text":"“Topi, ponopa nguvavika mumawoku va Chapanga na kwa chilongu chaki cha usangi, mweni akuwesha kuvagola na kuvagayila mbala pamu na vala vonda yivaveli vaki."},{"book":"Figoli","chapter":"20","verse":"33","text":"Nenga ndavelili na luhujulu ha lwa mbiya na chumang'andu, wala yingwa sha mundu yoyonda."},{"book":"Figoli","chapter":"20","verse":"34","text":"Yumwi mwaveni mumanya kucha gola chichuku kwa mawoku vangu ndimweni kuyipatila findu fyangu pamu na vayangu."},{"book":"Figoli","chapter":"20","verse":"35","text":"Kwa milandu yosi ndivalangusha kwa ngimbaniku ngomi na mukuwesha kuvatanga vasosuvafu na kukotoka kuyivasuwa filongu fya Bambu Yesu, ndambu yadetili, ‘Ngiba kutawula pitu kupokela.’ ”"},{"book":"Figoli","chapter":"20","verse":"36","text":"Pamalili kudeta afi katundama kadadava pamu na vosi."},{"book":"Figoli","chapter":"20","verse":"37","text":"Vosi valila, vamkusikila Pauli na kamkola liwoku kumunonela."},{"book":"Figoli","chapter":"20","verse":"38","text":"Vapatili lung'ong'u nesu kwa chilongu chavadetilili kucha davamuwoni kandi ha. Topi, vamyegha mbaka kuwatu."}]}