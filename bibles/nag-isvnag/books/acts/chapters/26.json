{"data":[{"book":"Acts","chapter":"26","verse":"1","text":"Titia Agrippa pora Paul ke koise, “Tumi nijor laga kotha kobole homoi di ase.” Titia Paul tai hath uthaikene tai nijor laga safai diya kotha koise."},{"book":"Acts","chapter":"26","verse":"2","text":"“Raja Agrippa, ji-ji kotha Yehudi khan moike bodnam lagai ase, aji apuni usorte utu laga sob jowab dibole homoi pa-a karone moi bisi khushi hoi ase;"},{"book":"Acts","chapter":"26","verse":"3","text":"kelemane Yehudi khan laga niyom te kotha namila kora sob apuni jani thaka karone, aru moike morom kori nomro pora moi laga kotha huni bole anurodh kori ase."},{"book":"Acts","chapter":"26","verse":"4","text":"Jineka ami chokra thaka homoi te Jerusalem pora nijor jati khan logote ahise, etu sob Yehudi khan jane."},{"book":"Acts","chapter":"26","verse":"5","text":"Taikhan jodi gawahi dibole mon thakile to shuru pora taikhan moike jani ase, moi Pharisee hoi kene taikhan laga dhorom te sob pora kara te choli ahise."},{"book":"Acts","chapter":"26","verse":"6","text":"Aru etiya moi yate khara koi kene bisar huwa to Isor ami laga baba khan ke ki kosom dise utu asha kora karone ase."},{"book":"Acts","chapter":"26","verse":"7","text":"Etu kosom ke pabo karone asha pora amikhan baroh-jati khan pura mon lagai kene raat-din Isor ke sewa kori ahise. Raja Agrippa, etu asha nimite he Yehudi khan moike golti lagai ase."},{"book":"Acts","chapter":"26","verse":"8","text":"Jitia Isor mora manu ke jinda kore, kele apnikhan etu to biswas kori bole nohoi bhabe?"},{"book":"Acts","chapter":"26","verse":"9","text":"Hosa ase, moi bhi Nazareth Jisu naam bhirodh te bisi kaam koribo lage bhabi ahise."},{"book":"Acts","chapter":"26","verse":"10","text":"Aru moi Jerusalem te eneka korise, mukhyo purohit khan pora hukum loi pobitro khan ke dhori bondhi ghor te haali kene morai diya te moi laga bhi itcha thakise."},{"book":"Acts","chapter":"26","verse":"11","text":"Aru moi sob mondoli te taikhan ke dukh di-dikene joborjosti kori thakise, khali etu he nohoi kintu bisi gusa hoi kene bahar laga sheher te bhi jai kene taikhan ke dukh digdar di thakise."},{"book":"Acts","chapter":"26","verse":"12","text":"Jitia etu kori bole moi moha purohit khan pora hukum loi kene Damascus te jai thakise;"},{"book":"Acts","chapter":"26","verse":"13","text":"aru titia rasta he, O Raja, din laga homoi te akas pora moi dikhise suryo pora bhi bisi ujala, moi aru ami laga logote jai thaka khan usorte chamkise."},{"book":"Acts","chapter":"26","verse":"14","text":"Aru jitia amikhan sob matite giri jaise, moi ekta awaj Ibrani bhasa te moike kowa hunise, ‘Saul, Saul tumi kele Moike digdar kori ase? Tumi dhar thaka te laat marile tumi karone bisi dukh hobo.’"},{"book":"Acts","chapter":"26","verse":"15","text":"Karone moi koise, ‘Probhu, Apuni kun ase?’ Aru Probhu pora koise, ‘Moi Jisu ase junke tumi digdar kori thake.’"},{"book":"Acts","chapter":"26","verse":"16","text":"Kintu uthibi aru tumi laga theng te khara hobi; kelemane Moi aji tumi ki dikhise etu manu ke kobole aru aha kali bhi dikha bole thaka khan ke gawahi dibole dikhai dise;"},{"book":"Acts","chapter":"26","verse":"17","text":"aru Moi tumike Yehudi aru Isor najana khan logote pathabo, aru taikhan hath pora tumike bachai thakibo,"},{"book":"Acts","chapter":"26","verse":"18","text":"tumi pora taikhan laga suku khuli dibo aru taikhan andhar pora ujala te ani dibole, aru Saitan laga takot pora Isor phale ghurai anibole, paap pora khyama pabole, aru biswas pora pobitro khan logote ki jaga ase utu pabole.’"},{"book":"Acts","chapter":"26","verse":"19","text":"Karone, Raja Agrippa, moi etu sorgo darshan laga kotha ke namani kene chari diya nohoi;"},{"book":"Acts","chapter":"26","verse":"20","text":"kintu poila moi Damascus te thaka khan ke koi dise, aru Jerusalem te thaka khan ke bhi, aru Judea sob te bhi, aru Isor najana khan ke bhi taikhan laga paap pora Isor phale ghuri ahibole, aru mon bodli huwa kaam khan kori bole koi dise."},{"book":"Acts","chapter":"26","verse":"21","text":"Kelemane etu karone Yehudi khan mondoli pora moike dhori loise, aru morai dibole hoise le."},{"book":"Acts","chapter":"26","verse":"22","text":"Kintu Isor laga modot pora aji tak yate khara hoi kene chutu, dangor sob usorte gawahi di aru Moses aru bhabobadi khan pora aha dinte ki hobole ase etu kotha kowa khan he nohoile dusra eku kowa nai-"},{"book":"Acts","chapter":"26","verse":"23","text":"etu kotha Khrista bisi dukh koribo aru mora pora tai he prothom jee uthibo, Tai Yehudi khan aru Porjati khan logote puhor laga prochar koribo."},{"book":"Acts","chapter":"26","verse":"24","text":"Jitia Paul tai nijor kotha koi dise, Festus jor pora hala kori koise, “Paul, tumi pagla hoise; bisi sikha karone tumike pagla bonai dise.”"},{"book":"Acts","chapter":"26","verse":"25","text":"Kintu Paul koise, “O mohan Festus, moi pagla nohoi, kintu hosa aru buddhi laga kotha koi ase."},{"book":"Acts","chapter":"26","verse":"26","text":"Raja bhi etu sob jani ase, moi eku bhoi nakori kene koi ase, aru etu kotha tai najana eneka ekta bhi kowa nai koi kene moi bhabi ase; etu ghatna to manu khan nathaka te kora nohoi."},{"book":"Acts","chapter":"26","verse":"27","text":"Raja Agrippa, apuni bhabobadi khan ke biswas kore? Hoi, moi jane, apuni biswas kori ase.”"},{"book":"Acts","chapter":"26","verse":"28","text":"Titia Agrippa Paul ke koise, “Olop homoi te, tumi aram pora moike Khristan bonai dibole ase?”"},{"book":"Acts","chapter":"26","verse":"29","text":"Paul koise, “Isor logote moi anurodh kori ase, olop nohoile bisi homoi pichete hoilebi, aji apuni logote bohi ami laga kotha huni thaka sob bhi moi nisena hobole dibi, hoilebi jineka moike rusi pora bandhikena ase etu nisena nohoi.”"},{"book":"Acts","chapter":"26","verse":"30","text":"Jitia tai etu kotha koise, titia Raja aru Governor aru Bernice, aru taikhan logote bohi thaka sob khara hoi jaise;"},{"book":"Acts","chapter":"26","verse":"31","text":"aru taikhan alag jai kene nijor te kotha korise, aru koise, “Etu manu mori bole aru bandibole eneka eku biya kaam kora nohoi.”"},{"book":"Acts","chapter":"26","verse":"32","text":"Titia Agrippa pora Festus ke koise, “Jodi etu manu Caesar logot anurodh nakorile, taike chari dile bhi hobole asele.”"}]}