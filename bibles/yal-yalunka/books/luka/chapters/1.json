{"data":[{"book":"Luka","chapter":"1","verse":"1","text":"N xɔyin Teyofili,1.1 Teyofili: Muxu xinla na a ra naxan bunna nɛɛn, fa fala “Muxun naxan Ala xanuxi.”"},{"book":"Luka","chapter":"1","verse":"2","text":"E feene yɛbaxi nɛn alo sereya kɛndɛne a fala e xa kii naxan yi, xabu a fɔlɔni, naxanye Alaa falan nalima."},{"book":"Luka","chapter":"1","verse":"3","text":"Awa, n xɔyin Teyofili, n bata feni itoe xaran, n yi e fɛsɛfɛsɛ ki faɲi xabu a fɔlɔni. N bata n miri a ma, n naxa, “A lan n xa a sɛbɛ ki faɲi, n yi a rasiga i ma.”"},{"book":"Luka","chapter":"1","verse":"4","text":"N ni ito ligaxi nɛn alogo i xa na feene birin ɲɔndin kolon i xaranxi naxanye ma."},{"book":"Luka","chapter":"1","verse":"5","text":"Ito birin fɔlɔxi Herode a mangayaan waxatin nin Yudaya yamanani. Saraxaralina nde yi na, a xili Sakari naxan yi kelixi saraxarali Abiya bɔnsɔnni. A ɲaxanla yi xili Elisabɛti. Na fan yi kelixi saraxarali Haruna bɔnsɔnna nin."},{"book":"Luka","chapter":"1","verse":"6","text":"E firinna birin yi tinxin Ala yɛɛ ra yi, e yi Marigina yamarin nun a sariyan birin suxi."},{"book":"Luka","chapter":"1","verse":"7","text":"Dii yo mi yi e yii nun, amasɔtɔ gbantan nan yi Elisabɛti ra, e firinna birin bata yi fori han!"},{"book":"Luka","chapter":"1","verse":"8","text":"Lɔxɔna nde, Sakari a saraxarali wanla waxatin yi a li Ala xa,"},{"book":"Luka","chapter":"1","verse":"9","text":"e yi a sugandi masɛnsɛnna xɔn alo saraxaraline darixi a ra kii naxan yi, alogo a xa so Marigin Batu Banxini wusulan gandeni."},{"book":"Luka","chapter":"1","verse":"10","text":"Yamaan yi malanxi tandeni Ala maxandideni wusulanna gan waxatini,"},{"book":"Luka","chapter":"1","verse":"11","text":"nayi, Marigina malekan yi mini kɛnɛnni a xa, a ti wusulan ganden yiifanna ma."},{"book":"Luka","chapter":"1","verse":"12","text":"Sakari malekan to waxatin naxan yi, a kuisan, a gaxu."},{"book":"Luka","chapter":"1","verse":"13","text":"Koni malekan yi a fala a xa, a naxa, “Sakari, i nama gaxu! Ala bata i xuiin mɛ, i ya ɲaxanla, Elisabɛti dii xɛmɛn sɔtɔma nɛn i xa, i yi a xili sa Yoni."},{"book":"Luka","chapter":"1","verse":"14","text":"I sɛwama nɛn, muxu wuyaxi fan yi sɛwa a bari feen na."},{"book":"Luka","chapter":"1","verse":"15","text":"Amasɔtɔ a findima nɛn muxu gbeen na Marigin yɛtagi. A nama manpaan min, a nama dɔlɔ ma se yo min. A lugoma nɛn Alaa Nii Sariɲanxin na xabu a nga kui waxatin naxan yi."},{"book":"Luka","chapter":"1","verse":"16","text":"A fama nɛn Isirayila kaan wuyaxi ra e Marigina Ala ma."},{"book":"Luka","chapter":"1","verse":"17","text":"A sigama Marigina xɛrayaan na nɛn sɛnbɛni alo Nabi Eli1.17 A mato Malaki 3.23-24 kui. a liga kii naxan yi. A yi dii fafane bɔɲɛn nafindi e diine ma. A yi muxu murutɛxine masara, e miriyaan yi liga alo tinxin muxune, alogo a xa yamani tɔn Ala xa ki faɲi.”"},{"book":"Luka","chapter":"1","verse":"18","text":"Sakari yi a fala malekan xa, a naxa, “N na a kolonma di, fa fala ɲɔndi nan ito ra? N tan bata fori, n ma ɲaxanla fan bata fori.”"},{"book":"Luka","chapter":"1","verse":"19","text":"Malekan yi a yabi, a naxa, “Baraka Yibirila nan n tan na, naxan tima Ala yɛtagi. A tan nan n xɛxi i ma feni ito Xibaru Faɲin nalideni i ma."},{"book":"Luka","chapter":"1","verse":"20","text":"Koni bayo i mi laxi n ma falan na, naxan sa kamalima a waxatini, i findima nɛn bobon na, i mi falan tima han na yi liga.”"},{"book":"Luka","chapter":"1","verse":"21","text":"Na waxatini, yamaan yi Sakari mamɛma. E yi kɔntɔfili bayo a bata yi bu Ala Batu Banxini."},{"book":"Luka","chapter":"1","verse":"22","text":"Koni a to mini, a mi nɔ falan tiyɛ e xa, e yi a kolon fa fala a bata fe toon ti Ala Batu Banxini. A yi a yiin maliga e xa bayo a mi yi nɔɛ falan tiyɛ."},{"book":"Luka","chapter":"1","verse":"23","text":"A wali lɔxɔne ɲanxina Ala xa, Sakari yi xɛtɛ a konni."},{"book":"Luka","chapter":"1","verse":"24","text":"Na dangu xanbini, a ɲaxanla Elisabɛti yi fudikan. Kike suulun, a mi mini tandeni."},{"book":"Luka","chapter":"1","verse":"25","text":"A yi a fala, a naxa, “Marigina ito nan ligaxi n xa, a bata tin a xa n ma yagin ba n ma n ma muxune tagi.”"},{"book":"Luka","chapter":"1","verse":"26","text":"Elisabɛti kuiin kike senninna, Ala yi maleka Yibirila rasiga Galile taana nde yi naxan xili “Nasarɛti.”"},{"book":"Luka","chapter":"1","verse":"27","text":"A falan ti sungutun nasɔlɔnxin xa, xɛmɛna nde bata yi a masuxu naxan yi xili Yusufu, Manga Dawuda bɔnsɔnna muxuna nde nan yi na ra. Na sungutun nasɔlɔnxin yi xili nɛn Mariyama."},{"book":"Luka","chapter":"1","verse":"28","text":"Malekan yi fa a fɛma, a naxa, “Sɛwani i xa Ala fe faɲin nagidixi i tan naxan ma. Marigina i xɔn!”"},{"book":"Luka","chapter":"1","verse":"29","text":"Mariyama yi kuisan malekana falana fe ra, a yi a miri a xɔntɔnna bunna ma."},{"book":"Luka","chapter":"1","verse":"30","text":"Malekan yi a fala a xa, a naxa, “Mariyama, i nama gaxu amasɔtɔ Ala bata maragidi faɲin fi i ma."},{"book":"Luka","chapter":"1","verse":"31","text":"I fudikanma nɛn, i dii xɛmɛn sɔtɔ, i yi a xili sa Yesu.1.31 Yesu xinla bunna nɛɛn, fa fala “Marakisi Tiina” Heburu xuini."},{"book":"Luka","chapter":"1","verse":"32","text":"A binyen sɔtɔma nɛn, a xili bama nɛn a Kore Xɔnna Alaa Dii Xɛmɛna. Marigina Ala a findima nɛn mangan na alo a benba Dawuda yi kii naxan yi."},{"book":"Luka","chapter":"1","verse":"33","text":"A findima nɛn Yaxuba bɔnsɔnna mangan na habadan. A mangayaan mi ɲanɲɛ mumɛ!”"},{"book":"Luka","chapter":"1","verse":"34","text":"Mariyama yi a fala malekan xa, a naxa, “Sungutun nasɔlɔnxin nan n tan na, ito ligama di nayi?”"},{"book":"Luka","chapter":"1","verse":"35","text":"Malekan yi a yabi, a naxa, “Alaa Nii Sariɲanxin godoma nɛn i ma, Kore Xɔnna Ala sɛnbɛn godoma nɛn i xun ma. Nanara, na dii sariɲanxin xili bama nɛn a Alaa Dii Xɛmɛna."},{"book":"Luka","chapter":"1","verse":"36","text":"I ngaxakedenna Elisabɛti fan fudikanna nan a ra iki. Hali a to bata fori, e yi a falama naxan ma a gbantana, na kuiin kike senninden na ra iki."},{"book":"Luka","chapter":"1","verse":"37","text":"Amasɔtɔ Ala nɔɛ feen birin ligɛ nɛn.”"},{"book":"Luka","chapter":"1","verse":"38","text":"Mariyama naxa, “Marigina walikɛɛn nan n tan na, Ala xa na liga n xa alo i bata a fala kii naxan yi.” Malekan yi keli a fɛma."},{"book":"Luka","chapter":"1","verse":"39","text":"Na xanbi ra, Mariyama yi a yitɔn mafurɛn, a siga taana nde yi Yuda yamanani, geya wuyaxi yi dɛnaxan yi."},{"book":"Luka","chapter":"1","verse":"40","text":"A siga Sakari konni Elisabɛti xɔntɔndeni."},{"book":"Luka","chapter":"1","verse":"41","text":"Elisabɛti Mariyama xɔntɔn ti xuiin mɛ waxatin naxan yi, diin yi a ramaxa Elisabɛti kui. Elisabɛti yi lugo Alaa Nii Sariɲanxin na."},{"book":"Luka","chapter":"1","verse":"42","text":"A yi a fala ti xuini te, a naxa, “Baraka diin nan i tan na ɲaxanle tagi! I diin naxan fan sɔtɔma, baraka diin nan na ra!"},{"book":"Luka","chapter":"1","verse":"43","text":"N binyen sifani ito sɔtɔxi di, n kanna nga xa fa n konni?"},{"book":"Luka","chapter":"1","verse":"44","text":"Amasɔtɔ, n na i xɔntɔn ti xuiin mɛ waxatin naxan yi, diin yi a ramaxa n kui sɛwani."},{"book":"Luka","chapter":"1","verse":"45","text":"Sɛwani i xa, i tan naxan laxi a ra fa fala Marigina falan kamalima nɛn.”"},{"book":"Luka","chapter":"1","verse":"46","text":"Mariyama naxa,"},{"book":"Luka","chapter":"1","verse":"47","text":"N sɛwaxi n bɔɲɛni n nakisimana Alaa fe ra."},{"book":"Luka","chapter":"1","verse":"48","text":"Amasɔtɔ a bata a xaxili lu"},{"book":"Luka","chapter":"1","verse":"49","text":"Amasɔtɔ Ala Sɛnbɛmaan bata fe gbeen liga n xa."},{"book":"Luka","chapter":"1","verse":"50","text":"A kininkinin a yɛɛragaxu muxune ma"},{"book":"Luka","chapter":"1","verse":"51","text":"Ala bata a yiini bandun,"},{"book":"Luka","chapter":"1","verse":"52","text":"Ala bata manga sɛnbɛ kanne ba e manga gbɛdɛne yi."},{"book":"Luka","chapter":"1","verse":"53","text":"A kamɛtɔne ralugo fe faɲin na."},{"book":"Luka","chapter":"1","verse":"54","text":"Ala layirin naxan xidi en benbane xa,"},{"book":"Luka","chapter":"1","verse":"55","text":"A yi a xaxili lu a hinanna xɔn ma"},{"book":"Luka","chapter":"1","verse":"56","text":"Mariyama yi kike saxan ti Elisabɛti fɛma. Na xanbi ra, a yi xɛtɛ a konni."},{"book":"Luka","chapter":"1","verse":"57","text":"Elisabɛti dii bari waxatin yi a li, a yi dii xɛmɛn sɔtɔ."},{"book":"Luka","chapter":"1","verse":"58","text":"A dɔxɔ bodene nun a xabilan muxune yi a mɛ a Marigin bata kininkinin a ma, e yi sɛwa e bode xɔn ma."},{"book":"Luka","chapter":"1","verse":"59","text":"Diin barin lɔxɔ xunna, e fa a ra a banxulandeni, e yi a xili sama nɛn Sakari alo a fafe xinla kii naxan yi."},{"book":"Luka","chapter":"1","verse":"60","text":"Koni a nga naxa, “Ɛn-ɛn de! A xili sama nɛn Yoni.”"},{"book":"Luka","chapter":"1","verse":"61","text":"E yi a fala a xa, e naxa, “Muxu yo mi i bɔnsɔnni naxan xili na kiini.”"},{"book":"Luka","chapter":"1","verse":"62","text":"Nayi, e yi e yiin maliga a fafe xa, e yi a maxɔdin diin xinla ma."},{"book":"Luka","chapter":"1","verse":"63","text":"Sakari yi walaxan tongo, a yi a sɛbɛ, a naxa, “A xili nɛn Yoni.” E birin yi kabɛ kati!"},{"book":"Luka","chapter":"1","verse":"64","text":"Na waxatin yɛtɛni, Sakari yi nɔ falan tiyɛ, a Ala tantun fɔlɔ."},{"book":"Luka","chapter":"1","verse":"65","text":"A dɔxɔ bodene yi gaxu kati! Muxune yi na feene falama Yudaya yamanan birin yi."},{"book":"Luka","chapter":"1","verse":"66","text":"Naxan birin a mɛ, ne yi e miri, e maxɔdinna ti, e naxa, “Diini ito sa ligama di?” Amasɔtɔ e bata yi a yigbɛ kati, a Marigin sɛnbɛna a xun ma."},{"book":"Luka","chapter":"1","verse":"67","text":"Yoni Fafe Sakari yi lugo Alaa Nii Sariɲanxin na, a yi waliyiya falane ti, a naxa,"},{"book":"Luka","chapter":"1","verse":"68","text":"En Marigin tantun, Isirayilaa Ala!"},{"book":"Luka","chapter":"1","verse":"69","text":"A bata Marakisi Tiin sɛnbɛmaan namini"},{"book":"Luka","chapter":"1","verse":"70","text":"alo a fala a nabi sariɲanxine xɔn ma kii naxan yi"},{"book":"Luka","chapter":"1","verse":"71","text":"A layirin xidi"},{"book":"Luka","chapter":"1","verse":"72","text":"A yi kininkinin en benbane ma,"},{"book":"Luka","chapter":"1","verse":"73","text":"alo a kɔlɔ en benba Iburahima xa kii naxan yi."},{"book":"Luka","chapter":"1","verse":"74","text":"A yi en xunba en yaxune ma."},{"book":"Luka","chapter":"1","verse":"75","text":"A yi en findi a muxu sariɲanxine"},{"book":"Luka","chapter":"1","verse":"76","text":"N ma diina, e i xilima nɛn"},{"book":"Luka","chapter":"1","verse":"77","text":"I yi kisi feen yita a yamaan na,"},{"book":"Luka","chapter":"1","verse":"78","text":"a kininkinin gbeen barakani."},{"book":"Luka","chapter":"1","verse":"79","text":"A yi muxune makɛnɛn"},{"book":"Luka","chapter":"1","verse":"80","text":"Awa, diin yi gboma, a yi sɛnbɛn sɔtɔma e nun xaxinla. A yi lu wulani han a mini waxatin yi a li kɛnɛnni Isirayila muxune xa."}]}