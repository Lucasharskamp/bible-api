{"data":[{"book":"गणना","chapter":"15","verse":"1","text":"याहवेह ने मोशेह को आज्ञा दी,"},{"book":"गणना","chapter":"15","verse":"2","text":"“इस्राएल के घराने को यह आज्ञा दो: ‘जब तुम उस देश में प्रवेश करोगे, जहां तुम्हें बस जाना है, जो मैं तुम्हें देने जा रहा हूं,"},{"book":"गणना","chapter":"15","verse":"3","text":"तब तुम वहां याहवेह के लिए अपनी भेड़-बकरियां और गाय-बैलों में से आग के द्वारा बलि चढ़ाना; होमबलि अथवा विशेष मन्नत पूरी करने के लिए या स्वेच्छा बलि या निर्धारित अवसरों से संबंधित बलि, कि यह याहवेह के सामने सुगंध हो जाए."},{"book":"गणना","chapter":"15","verse":"4","text":"वह, जो याहवेह को भेंट बलि अर्पण करेगा, वह डेढ़ किलो मैदे को एक लीटर तेल में मिलाएगा."},{"book":"गणना","chapter":"15","verse":"5","text":"हर एक मेमने की बलि अथवा होमबलि के साथ तुम पेय बलि के लिए एक लीटर दाखमधु भेंट करोगे."},{"book":"गणना","chapter":"15","verse":"6","text":"“ ‘अथवा मेढ़े की बलि चढ़ाने के लिए तुम तीन किलो मैदा, 1.30 लीटर15:6 1.30 लीटर मूल में 1/3 हीन तेल में मिलाओगे."},{"book":"गणना","chapter":"15","verse":"7","text":"पेय बलि के रूप में तुम याहवेह को सुखद-सुगंध के लिए एक लीटर दाखमधु चढ़ाओगे."},{"book":"गणना","chapter":"15","verse":"8","text":"“ ‘जब तुम याहवेह को विशेष मन्नत पूरी करने के रूप में या मेल बलि स्वरूप होमबलि या बलि के लिए बछड़े को तैयार करो,"},{"book":"गणना","chapter":"15","verse":"9","text":"तब तुम उस बछड़े के साथ पांच किलो मैदे के साथ 1.9 लीटर15:9 1.9 लीटर मूल में 1/2 हीन तेल का मिश्रण चढ़ाओगे."},{"book":"गणना","chapter":"15","verse":"10","text":"इसके अलावा तुम डेढ़ लीटर दाखमधु याहवेह के लिए सुखद-सुगंध चढ़ाओगे."},{"book":"गणना","chapter":"15","verse":"11","text":"हर एक बछड़े, हर एक मेढ़े, हर एक मेमने अथवा हर एक बकरे के लिए यही विधि ठहराई गई है."},{"book":"गणना","chapter":"15","verse":"12","text":"हर एक पशु की संख्या के अनुसार हर एक के लिए यही किया जाना ज़रूरी है."},{"book":"गणना","chapter":"15","verse":"13","text":"“ ‘हर एक, जो देश का निवासी है, इस विधि के अनुसार यह किया करेगा, कि आग के द्वारा भेंट यह याहवेह के लिए सुखद-सुगंध हो जाए."},{"book":"गणना","chapter":"15","verse":"14","text":"यदि तुम्हारे बीच कोई परदेशी है, चाहे थोड़े समय से या स्थायी रूप से, पीढ़ी-पीढ़ी से, और वह अग्निबलि भेंट करना चाहता है, कि यह याहवेह के लिए सुखद-सुगंध हो जाए, वह भी ठीक यही करेगा."},{"book":"गणना","chapter":"15","verse":"15","text":"पूरी सभा के लिए, चाहे तुम हो अथवा कोई परदेशी, एक ही विधि लागू होगी. यही तुम्हारी सारी पीढ़ियों के लिए स्थायी विधि होगी. याहवेह के सामने तुम सब परदेशी के समान हो."},{"book":"गणना","chapter":"15","verse":"16","text":"तुम्हारे लिए तथा उस परदेशी के लिए एक ही नियम तथा एक ही विधि होनी ज़रूरी है.’ ”"},{"book":"गणना","chapter":"15","verse":"17","text":"फिर याहवेह ने मोशेह को यह आज्ञा दी,"},{"book":"गणना","chapter":"15","verse":"18","text":"“इस्राएल के घराने को संबोधित कर उन्हें आदेश दो, ‘जब तुम उस देश में प्रवेश करो, जहां मैं तुम्हें ले जा रहा हूं,"},{"book":"गणना","chapter":"15","verse":"19","text":"और जब तुम उस देश की उपज को खाने लगो, उसका एक अंश तुम याहवेह को भेंट करोगे."},{"book":"गणना","chapter":"15","verse":"20","text":"यह खलिहान का अर्पित किया हुआ अंश होगा. यह तुम याहवेह को चढ़ाओगे."},{"book":"गणना","chapter":"15","verse":"21","text":"अपने पहले गूंधे हुए आटे के अंश को तुम अपनी सारी पीढ़ियों में याहवेह को भेंट करते रहोगे."},{"book":"गणना","chapter":"15","verse":"22","text":"“ ‘किंतु भूल से तुम इन आदेशों के पालन में असफल हो जाते हो, जो याहवेह ने मोशेह को बताए हैं,"},{"book":"गणना","chapter":"15","verse":"23","text":"अर्थात् वह सभी, जो याहवेह ने तुम्हें मोशेह के द्वारा आज्ञा देकर पालन करने का आदेश दिया है, उस दिन से ले, जब ये आदेश दिए गए थे, तुम्हारी सारी पीढ़ियों तक,"},{"book":"गणना","chapter":"15","verse":"24","text":"यदि यह भूल से किया गया हो तथा जिसके विषय में सारी इस्राएली सभा को कोई जानकारी नहीं हो पाई है, तब सारी सभा गाय-बैलों से होमबलि के लिए एक बछड़ा भेंट करेगी, इसकी अन्‍नबलि तथा पेय बलि के साथ यह याहवेह के लिए नियम के अनुसार एक सुखद-सुगंध हो जाएगा."},{"book":"गणना","chapter":"15","verse":"25","text":"फिर पुरोहित सारे इस्राएल के घराने की ओर से प्रायश्चित बलि भेंट करेगा और इससे उन्हें क्षमा दी जाएगी; क्योंकि यह अनजाने में की गई भूल थी; इसलिये उन्होंने यह भेंट चढ़ाई है. आग के द्वारा याहवेह को अर्पित बलि तथा अपनी भूल के लिए भेंट पापबलि."},{"book":"गणना","chapter":"15","verse":"26","text":"इस प्रकार इस्राएल के घराने की सारी सभा को क्षमा दे दी जाएगी-इसमें वह परदेशी भी शामिल होगा, जो उनके बीच रह रहा होगा, क्योंकि सभी इस्राएलियों में यह अनजाने में हुआ कार्य था."},{"book":"गणना","chapter":"15","verse":"27","text":"“ ‘इसके अलावा यदि कोई व्यक्ति भूल से पाप कर बैठता है, वह एक वर्षीय बकरी पापबलि के लिए भेंट करे."},{"book":"गणना","chapter":"15","verse":"28","text":"पुरोहित याहवेह के सामने जाकर उस व्यक्ति के लिए प्रायश्चित करे, जो भूल से पाप कर बैठता है, जो रास्ते से भटक जाता है, पुरोहित ऐसे व्यक्ति के लिए प्रायश्चित करे, कि उस व्यक्ति को क्षमा प्राप्‍त हो जाए."},{"book":"गणना","chapter":"15","verse":"29","text":"कोई भी व्यक्ति, जो भूल से कोई भी पाप कर बैठता है, उस पर एक ही नियम लागू किया जाए; वह, जो स्वदेशी है, और वह जो तुम्हारे बीच रह रहा विदेशी है."},{"book":"गणना","chapter":"15","verse":"30","text":"“ ‘किंतु वह व्यक्ति, जो ढिठाई करता है, चाहे वह स्वदेशी हो या तुम्हारे बीच रह रहा विदेशी, वह यह करते हुए याहवेह की निंदा कर रहा होता है, ऐसा व्यक्ति अपने लोगों के बीच से नाश कर दिया जाए."},{"book":"गणना","chapter":"15","verse":"31","text":"उसने याहवेह के आदेश को तुच्छ समझा और उनके आदेश को टाला है. उसे पूरी तरह नाश कर दिया जाए; इसके लिए वह स्वयं ही दोषी होगा.’ ”"},{"book":"गणना","chapter":"15","verse":"32","text":"जब इस्राएली निर्जन प्रदेश में रहते थे, एक ऐसे व्यक्ति से उनकी भेंट हुई, जो शब्बाथ15:32 शब्बाथ सातवां दिन यह यहूदियों का पवित्र विश्राम दिन है के दिन ईंधन-लकड़ी इकट्ठी कर रहा था."},{"book":"गणना","chapter":"15","verse":"33","text":"जिन्होंने उसे यह करते देखा, वे उसे मोशेह, अहरोन तथा सारी सभा के सामने ले आए."},{"book":"गणना","chapter":"15","verse":"34","text":"जब तक उसके विषय में कोई निर्णय नहीं लिया गया, तब तक उसे बंदी बनाकर रखा गया."},{"book":"गणना","chapter":"15","verse":"35","text":"याहवेह ने मोशेह को यह आज्ञा दी: “अवश्य है कि उस व्यक्ति को निश्चित ही मृत्यु दंड दिया जाए. छावनी के बाहर ले जाकर सारी सभा उस पर पत्थराव करे.”"},{"book":"गणना","chapter":"15","verse":"36","text":"तब सारी सभा ने उसे छावनी से दूर ले जाकर पत्थराव कर दिया, जैसा याहवेह ने मोशेह को आज्ञा दी थी."},{"book":"गणना","chapter":"15","verse":"37","text":"याहवेह ने मोशेह को यह आज्ञा भी दी,"},{"book":"गणना","chapter":"15","verse":"38","text":"“सारे इस्राएल को आज्ञा दो कि वे अपने-अपने वस्त्रों के किनारों पर पीढ़ी से पीढ़ी फुंदने लगाया करें तथा फुन्दनों के कोनों पर नीली डोरी हो."},{"book":"गणना","chapter":"15","verse":"39","text":"यह फुंदना तुम्हारे लिए याहवेह की आज्ञा का चिन्ह होगा, कि तुम अपनी-अपनी मान्यताओं के अनुसार चलने न लगो, जैसा करके तुमने परमेश्वर के साथ दाम्पत्य विश्वासघात के समान काम किया था."},{"book":"गणना","chapter":"15","verse":"40","text":"तुम्हें मेरी सारी आज्ञाओं का पालन करना याद रहे, और तुम अपने परमेश्वर के सामने पवित्र बने रहो."},{"book":"गणना","chapter":"15","verse":"41","text":"मैं तुम्हारा वही परमेश्वर, याहवेह हूं, मैंने तुम्हें मिस्र देश से इसलिये निकाला है, कि मैं तुम्हारा परमेश्वर ठहरूं. मैं ही तुम्हारा वह याहवेह परमेश्वर हूं!”"}]}