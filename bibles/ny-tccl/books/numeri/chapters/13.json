{"data":[{"book":"Numeri","chapter":"13","verse":"1","text":"Yehova anawuza Mose kuti,"},{"book":"Numeri","chapter":"13","verse":"2","text":"“Tuma anthu kuti akazonde dziko la Kanaani limene ndikupereka kwa Aisraeli. Kuchokera pa fuko lililonse utume munthu mmodzi amene ndi mtsogoleri wawo.”"},{"book":"Numeri","chapter":"13","verse":"3","text":"Monga mwa mawu a Yehova, Mose anawatuma kuchokera ku chipululu cha Parani. Onsewo anali atsogoleri a Aisraeli."},{"book":"Numeri","chapter":"13","verse":"4","text":"Mayina awo ndi awa:"},{"book":"Numeri","chapter":"13","verse":"5","text":"kuchokera ku fuko la Simeoni, Safati mwana wa Hori;"},{"book":"Numeri","chapter":"13","verse":"6","text":"kuchokera ku fuko la Yuda, Kalebe mwana wa Yefune;"},{"book":"Numeri","chapter":"13","verse":"7","text":"kuchokera ku fuko la Isakara, Igala mwana wa Yosefe;"},{"book":"Numeri","chapter":"13","verse":"8","text":"kuchokera ku fuko la Efereimu, Hoseya mwana wa Nuni;"},{"book":"Numeri","chapter":"13","verse":"9","text":"kuchokera ku fuko la Benjamini, Paliti mwana wa Rafu;"},{"book":"Numeri","chapter":"13","verse":"10","text":"kuchokera ku fuko la Zebuloni, Gadieli mwana wa Sodi;"},{"book":"Numeri","chapter":"13","verse":"11","text":"kuchokera ku fuko la Manase (fuko la Yosefe), Gadi mwana wa Susi;"},{"book":"Numeri","chapter":"13","verse":"12","text":"kuchokera ku fuko la Dani, Amieli mwana wa Gemali;"},{"book":"Numeri","chapter":"13","verse":"13","text":"kuchokera ku fuko la Aseri, Seturi mwana wa Mikayeli;"},{"book":"Numeri","chapter":"13","verse":"14","text":"kuchokera ku fuko la Nafutali, Naabi mwana wa Vofisi;"},{"book":"Numeri","chapter":"13","verse":"15","text":"kuchokera ku fuko la Gadi, Geuweli mwana wa Maki."},{"book":"Numeri","chapter":"13","verse":"16","text":"Amenewa ndiwo mayina a anthu amene Mose anawatuma kukazonda dzikolo. (Hoseya mwana wa Nuni, Mose anamupatsa dzina loti Yoswa)."},{"book":"Numeri","chapter":"13","verse":"17","text":"Mose atawatuma kuti akazonde Kanaani anati, “Mupite kudzera ku Negevi, mukapitirire mpaka ku dziko la mapiri."},{"book":"Numeri","chapter":"13","verse":"18","text":"Mukaone dzikolo kuti ndi lotani ndi anthu okhala mʼmenemo ngati ndi amphamvu kapena ofowoka, ochepa kapena ambiri."},{"book":"Numeri","chapter":"13","verse":"19","text":"Nanga dziko limene akukhalako ndi lotani? Ndi labwino kapena loyipa? Mizinda imene akukhalamo ndi yotani? Kodi ilibe malinga kapena ndi ya malinga?"},{"book":"Numeri","chapter":"13","verse":"20","text":"Nthaka yake ndi yotani? Yachonde kapena yopanda chonde? Kodi dzikolo lili ndi mitengo kapena lilibe mitengo? Mukayesetse kubweretsako zipatso za mʼdzikomo.” (Inali nthawi yamphesa zoyamba kupsa)."},{"book":"Numeri","chapter":"13","verse":"21","text":"Choncho anapita kukazonda dzikolo kuchokera ku chipululu cha Zini mpaka ku Rehobu, mopenyana ndi Lebo Hamati."},{"book":"Numeri","chapter":"13","verse":"22","text":"Anapita kudzera ku Negevi ndi kukafika ku Hebroni, kumene Ahimani, Sesai ndi Talimai, ana a Anaki ankakhala. (Anamanga Hebroni zaka zisanu ndi ziwiri asanamange Zowani ku Igupto)."},{"book":"Numeri","chapter":"13","verse":"23","text":"Atafika ku chigwa cha Esikolo, anadulako nthambi ya mpesa ya phava limodzi la mphesa ndipo anthu awiri ananyamulizana, natenganso makangadza ndi nkhuyu."},{"book":"Numeri","chapter":"13","verse":"24","text":"Malo amenewo anawatcha chigwa cha Esikolo chifukwa cha phava la mphesa limene Aisraeli anadula kumeneko."},{"book":"Numeri","chapter":"13","verse":"25","text":"Patapita masiku makumi anayi, anthu aja anabwerako kokazonda dziko lija."},{"book":"Numeri","chapter":"13","verse":"26","text":"Ndipo atabwerako anapita kwa Mose ndi Aaroni ndi kwa Aisraeli onse ku Kadesi mʼchipululu cha Parani. Kumeneko anafotokozera anthu onse nawaonetsanso zipatso za mʼdzikolo."},{"book":"Numeri","chapter":"13","verse":"27","text":"Anthuwo anafotokozera Mose kuti, “Tinapita ku dziko komwe munatituma. Dzikolo ndi loyenda mkaka ndi uchi ndipo zipatso zake ndi izi."},{"book":"Numeri","chapter":"13","verse":"28","text":"Koma anthu amene amakhala mʼdzikomo ndi amphamvu, mizinda yawo ndi ya malinga aakulu kwambiri. Tinaonanso Aanaki kumeneko."},{"book":"Numeri","chapter":"13","verse":"29","text":"Aamaleki amakhala ku Negevi, Ahiti, Ayebusi ndi Aamori amakhala mʼdziko la mapiri ndipo Akanaani amakhala pafupi ndi nyanja, mʼmbali mwa Yorodani.”"},{"book":"Numeri","chapter":"13","verse":"30","text":"Koma Kalebe anawakhalitsa chete anthuwo pamaso pa Mose, ndipo anati, “Tiyeni tipite ndithu ndi kutenga dzikolo, pakuti tingathe kulitenga.”"},{"book":"Numeri","chapter":"13","verse":"31","text":"Koma anthu aja amene anapita naye anati, “Sitingathe kulimbana ndi anthuwo popeza ndi amphamvu kuposa ifeyo.”"},{"book":"Numeri","chapter":"13","verse":"32","text":"Choncho anthuwo anafalitsa pakati pa Aisraeli mbiri yoyipa ya dziko lomwe anakalionalo. Iwo anati, “Dziko limene tinapita kukalizonda limawononga anthu okhala mʼmenemo. Ndipo anthu onse amene tinakawaona kumeneko ndi ataliatali."},{"book":"Numeri","chapter":"13","verse":"33","text":"Kumeneko tinaona Anefili (ana a Aanaki ochokera kwa Nefili). Ifeyo timangodziona ngati ziwala mʼmaso mwawo, ndipo kwa iwo timaonekadi motero ndithu.”"}]}