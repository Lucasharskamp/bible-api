{"data":[{"book":"1 Weche Mag Ndalo","chapter":"10","verse":"1","text":"Koro jo-Filistia ne kedo gi jo-Israel kendo jo-Israel noringo e nyimgi kendo joma ngʼeny nonegi e Got Gilboa."},{"book":"1 Weche Mag Ndalo","chapter":"10","verse":"2","text":"Jo-Filistia nolawo Saulo gi yawuote matek ma neginego yawuote magin Jonathan, Abinadab kod Malki-Shua."},{"book":"1 Weche Mag Ndalo","chapter":"10","verse":"3","text":"Lweny nobedo mager kama Saulo ne nitie kendo kane jodir asere ojuke, to ne gihinye."},{"book":"1 Weche Mag Ndalo","chapter":"10","verse":"4","text":"Saulo nowacho ni jatingʼne gige lweny niya, “Wuodh liganglani mondo inega nono to joma ok oter nyangigi biro nega kendo yanya.”"},{"book":"1 Weche Mag Ndalo","chapter":"10","verse":"5","text":"Kane jatingʼ gige lweny oneno ka Saulo osetho en bende nokawo liganglane mochwoworego motho kode."},{"book":"1 Weche Mag Ndalo","chapter":"10","verse":"6","text":"Kamano, Saulo gi yawuote adek kod joode duto notho kaachiel."},{"book":"1 Weche Mag Ndalo","chapter":"10","verse":"7","text":"Kane jo-Israel duto mane nitie e holo noneno ka jolweny oseringo, kendo ni Saulo gi yawuote bende nosetho, negijwangʼo miechgi ma giringo. Kendo jo-Filistia nobiro modak e miechgigo."},{"book":"1 Weche Mag Ndalo","chapter":"10","verse":"8","text":"Kinyne kane jo-Filistia obiro mondo oyak gige joma otho, negiyudo Saulo gi yawuote kotho e Got Gilboa."},{"book":"1 Weche Mag Ndalo","chapter":"10","verse":"9","text":"Ne gilonyo lepe kendo ne gikaw wiye gi gige mag lweny, bangʼe negioro joote e piny jo-Filistia duto mondo oter wach ne nyisechegi kendo ni jopinygi."},{"book":"1 Weche Mag Ndalo","chapter":"10","verse":"10","text":"Negiketo gige mag lweny e hekalu mar nyisechegi, to wiye, to negiliero e hekalu mar Dagon."},{"book":"1 Weche Mag Ndalo","chapter":"10","verse":"11","text":"Kane jo-Jabesh Gilead nowinjo gik moko duto mane jo-Filistia osetimo ni Saulo,"},{"book":"1 Weche Mag Ndalo","chapter":"10","verse":"12","text":"thuondigi duto nodhi mokawo ringre Saulo kod ringre yawuote ma gikelogi Jabesh. Eka ne giyiko chokegi e tiend yien maduongʼ mar ober man Jabesh, bangʼe to negitweyo chiemo kuom ndalo abiriyo."},{"book":"1 Weche Mag Ndalo","chapter":"10","verse":"13","text":"Saulo notho nikech ne ok orito singruokne gi Jehova Nyasaye. Ne ok orito chike Jehova Nyasaye, kendo nodhi mana ir jo-nyakalondo mondo onyise wach,"},{"book":"1 Weche Mag Ndalo","chapter":"10","verse":"14","text":"kar penjo Jehova Nyasaye wach. Omiyo Jehova Nyasaye nonege mokawo loch omiyo Daudi wuod Jesse."}]}