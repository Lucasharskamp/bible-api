{"data":[{"book":"Luka","chapter":"10","verse":"1","text":"Eyi akyi no, Yesu yii nʼakyidifo no mu aduɔson somaa wɔn baanu baanu kɔɔ nkurow ne nkuraa a akyiri no ɔbɛkɔ hɔ no so."},{"book":"Luka","chapter":"10","verse":"2","text":"Ɔka kyerɛɛ wɔn se, “Otwa adwuma no dɔɔso, nanso adwumayɛfo no sua. Enti monsrɛ adwumawura no na ɔmma adwumayɛfo bebree mmra ne twa adwuma no mu."},{"book":"Luka","chapter":"10","verse":"3","text":"Monkɔ, na meresoma mo sɛ nguan akɔ mpataku mu."},{"book":"Luka","chapter":"10","verse":"4","text":"Mommfa sika, akwantu kotoku anaa mpaboa; na munnkyia obiara nso a mubehyia no wɔ ɔkwan so."},{"book":"Luka","chapter":"10","verse":"5","text":"“Sɛ mokɔ ofi biara mu a, munni kan nkyia ofie hɔfo no se, ‘Asomdwoe nka mo!’"},{"book":"Luka","chapter":"10","verse":"6","text":"Na sɛ asomdwoe ba bi wɔ hɔ a, mo asomdwoe bɛba ne so; na sɛ obi a ɔte saa nni hɔ a, mo asomdwoe bɛsan aba mo nkyɛn."},{"book":"Luka","chapter":"10","verse":"7","text":"Ofi biara a mokɔ mu no, momma hɔ nyɛ mo atenae; aduan biara a wɔde bɛma mo no, munni efisɛ ɛsɛ sɛ odwumayɛni biara nya nʼadwumayɛ so akatua; munnni atutena wɔ afi mu."},{"book":"Luka","chapter":"10","verse":"8","text":"“Na sɛ mokɔ kurow biara mu na wogye mo fɛw so a, aduan biara a wɔde bɛma mo no munni."},{"book":"Luka","chapter":"10","verse":"9","text":"Monsa kurow no mu ayarefo yare, na monka nkyerɛ ɛhɔfo nyinaa se, ‘Onyankopɔn ahenni no abɛn mo.’"},{"book":"Luka","chapter":"10","verse":"10","text":"Nanso sɛ mokɔ kurow biara mu na wɔannye mo fɛw so a monkɔ ne mmɔnten so nkɔpae mu nka se,"},{"book":"Luka","chapter":"10","verse":"11","text":"‘Mo kurom ha mfutuma a ɛwɔ yɛn nan ase mpo, yɛreporoporow agu, de atia mo; na mmom munhu pefee sɛ, Onyankopɔn ahenni no abɛn.’"},{"book":"Luka","chapter":"10","verse":"12","text":"Mereka akyerɛ mo se, saa kurow no, asɛm a ɛbɛto wɔn atemmuda no bɛsen nea ɛtoo Sodom no."},{"book":"Luka","chapter":"10","verse":"13","text":"“Korasin, due! Betsaida, due! Anwonwade a meyɛɛ wɔ mo mu no, sɛ meyɛɛ wɔ Tiro ne Sidon a, anka ɛhɔfo no de awerɛhow ne ahonu asakra wɔn adwene dedaw."},{"book":"Luka","chapter":"10","verse":"14","text":"Atemmuda no, asɛm a ɛbɛto wɔn no bɛsen nea ɛbɛto Tiro ne Sidon."},{"book":"Luka","chapter":"10","verse":"15","text":"Na wo Kapernaum, wugye di sɛ wubenya ɔsoro anuonyam? Dabi da, wobɛkɔ asaman."},{"book":"Luka","chapter":"10","verse":"16","text":"“Obiara a otie mo no tie me, na nea ɔpo mo no po me, na nea ɔpo me no nso po nea ɔsomaa me no.”"},{"book":"Luka","chapter":"10","verse":"17","text":"Aduɔson no san de anigye ba bɛbɔɔ amanneɛ se, “Awurade, wo din nti ahonhommɔne mpo abrɛ wɔn ho ase ama yɛn.”"},{"book":"Luka","chapter":"10","verse":"18","text":"Na ɔka kyerɛɛ wɔn se, “Mihuu sɛ ɔbonsam retew afi ɔsoro sɛ anyinam abɛhwe fam."},{"book":"Luka","chapter":"10","verse":"19","text":"Mama mo tumi ne ahoɔden a mode betiatia awɔ ne nkekantwɛre ne ɔtamfo no tumi biara a ɔwɔ so na biribiara nso rentumi mo."},{"book":"Luka","chapter":"10","verse":"20","text":"Nanso mommma mo ani nnye sɛ ahonhommɔne brɛ wɔn ho ase ma mo, na mmom, momma mo ani nnye sɛ wɔakyerɛw mo din wɔ ɔsoro.”"},{"book":"Luka","chapter":"10","verse":"21","text":"Saa bere no ara mu na Yesu de Honhom Kronkron mu anigye bɔɔ mpae se, “Agya, ɔsoro ne asase wura, meda wo ase sɛ wode saa nneɛma yi ahintaw wɔn a wosusuw sɛ wɔyɛ anyansafo, na mmom woada nokware no adi akyerɛ wɔn a wɔde ahobrɛase gye wo di sɛ mmofra no. Nanso Agya, wo pɛ mu na woma ɛbaa saa."},{"book":"Luka","chapter":"10","verse":"22","text":"“Mʼagya de nneɛma nyinaa ahyɛ me nsa; na obiara nnim Ɔba no, gye Agya no. Saa ara nso na obiara nnim Agya no, gye Ɔba no ne wɔn a Ɔba no bɛda Agya no adi akyerɛ wɔn no.”"},{"book":"Luka","chapter":"10","verse":"23","text":"Ɛkaa ɔne nʼasuafo no, ɔka kyerɛɛ wɔn se, “Nhyira ne aniwa a ehu nea muhu!"},{"book":"Luka","chapter":"10","verse":"24","text":"Efisɛ adiyifo ne ahene pii pɛe sɛ anka wohu nea muhu yi na wɔte nea mote yi, nanso wɔanhu na wɔante.”"},{"book":"Luka","chapter":"10","verse":"25","text":"Mmaranimfo bi pɛɛ sɛ ɔsɔ Yesu hwɛ nti obisaa no se, “Kyerɛkyerɛfo, menyɛ dɛn na manya nkwa a enni awiei?”"},{"book":"Luka","chapter":"10","verse":"26","text":"Yesu nso bisaa no se, “Dɛn na wɔakyerɛw wɔ Mose mmara no mu? Na wote ase dɛn?”"},{"book":"Luka","chapter":"10","verse":"27","text":"Obuaa no se, “Mmara no ka se, ‘Fa wo koma, ne wo kra, ne wʼahoɔden, ne wʼadwene nyinaa dɔ Awurade, wo Nyankopɔn, na dɔ wo yɔnko sɛ wo ho!’ ”"},{"book":"Luka","chapter":"10","verse":"28","text":"Yesu ka kyerɛɛ no se, “Woabua no yiye. Yɛ eyinom na wubenya nkwa.”"},{"book":"Luka","chapter":"10","verse":"29","text":"Nanso ɔbarima no pɛɛ sɛ ɔkyerɛ sɛ odi mmara no nyinaa so nti, obisaa Yesu se, “Hena ne me yɔnko?”"},{"book":"Luka","chapter":"10","verse":"30","text":"Yesu nso maa no mfatoho bi se, “Da bi, na ɔbarima bi retu kwan afi Yerusalem akɔ Yeriko. Na ɔnam ɔkwan so no, ɔkɔtɔɔ akwamukafo mu na wogyee ne ho nneɛma nyinaa, hwee no, pirapiraa no ma ɔtɔɔ beraw, gyaw no too ɔkwan kyɛn kɔe."},{"book":"Luka","chapter":"10","verse":"31","text":"Ankyɛ biara, Yudani sɔfo bi bepuee ne so, nanso ɔman faa nkyɛn kɔe."},{"book":"Luka","chapter":"10","verse":"32","text":"Saa ara nso na Lewini bi nso bepuee ne so man faa nkyɛn."},{"book":"Luka","chapter":"10","verse":"33","text":"Ankyɛ biara na Samariani bi nso beduu hɔ. Ohuu no no, ɔyɛɛ no mmɔbɔ."},{"book":"Luka","chapter":"10","verse":"34","text":"Ɔkɔkotow ne nkyɛn, hohoroo nʼapirakuru no anim, de aduru guguu mu, kyekyeree. Afei ɔmaa no so de no tenaa nʼafurum so dii aboa no nkyɛn de no kɔɔ ahɔhobea bi hwɛɛ no anadwo mu no nyinaa."},{"book":"Luka","chapter":"10","verse":"35","text":"Ade kyee no ogyaw ahɔhobea sohwɛfo no sika a ɛbɛso no hwɛ sɛ ɔmfa nhwɛ no. Ɔsan hyɛɛ no bɔ se, ‘Ka foforo biara a wobɛbɔ wɔ ne ho no, mɛba abetua.’"},{"book":"Luka","chapter":"10","verse":"36","text":"“Afei saa nnipa baasa yi mu hena na ɔyɛɛ ne yɔnko?”"},{"book":"Luka","chapter":"10","verse":"37","text":"Mmaranimfo no buae se, “Nea ohuu opirafo no mmɔbɔ no.”"},{"book":"Luka","chapter":"10","verse":"38","text":"Ɛbaa sɛ Yesu ne nʼasuafo rekɔ Yerusalem no, wokoduu akuraa bi ase. Woduu hɔ no, ɔbea bi a wɔfrɛ no Marta de no kɔɔ ne fi."},{"book":"Luka","chapter":"10","verse":"39","text":"Marta nuabea bi a wɔfrɛ no Maria tenaa fam wɔ Yesu nkyɛn tiee no."},{"book":"Luka","chapter":"10","verse":"40","text":"Saa bere no, Marta a nʼani abere reyɛ aduan no baa Yesu nkyɛn bɛka kyerɛɛ no se, “Awurade, mayɛ adwuma abrɛ, nti ka kyerɛ Maria na ommeso mu mma me.”"},{"book":"Luka","chapter":"10","verse":"41","text":"Awurade buaa no se, “Marta, Marta, wudwinnwen haw wo ho wɔ nneɛma pii ho."},{"book":"Luka","chapter":"10","verse":"42","text":"Ade baako pɛ na ehia; ɛno na Maria afa no; na wɔrennye mfi ne nsam.”"}]}