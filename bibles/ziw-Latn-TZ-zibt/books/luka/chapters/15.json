{"data":[{"book":"Luka","chapter":"15","verse":"1","text":"Zuwa dimwenga umo wachisanya kodi na wata masa watuhu weza kumwetegeleza Yesu,"},{"book":"Luka","chapter":"15","verse":"2","text":"Mafalisayo na wahinya Sigilizi wakonga kung'ung'uzika, “Yuno mntu ahokela wata masa naho adya hamwenga nawo!”"},{"book":"Luka","chapter":"15","verse":"3","text":"Ivyo Yesu awagambila mliganyo uno."},{"book":"Luka","chapter":"15","verse":"4","text":"“Fanyanya yumwenga mwenyu ana ngoto gana niyo imwenga mwe izo yaga natende mbwani? Wasa ntuhu mlongo chenda na chenda zikadya nakwita ukalonde iyo imwenga yagile kubula aho nailondole."},{"book":"Luka","chapter":"15","verse":"5","text":"Unailondola, watenda na chinyemi nakwihagata mayega yako,"},{"book":"Luka","chapter":"15","verse":"6","text":"nakuivuza kukaya. Niyo wetanga wambwiyazo na wajihi wako hamwenga na kuwagamba, ‘Nina chinyemi vidala silondola ngoto yangu yagaga. Nachivineni!’"},{"book":"Luka","chapter":"15","verse":"7","text":"Mwe ivyo, nawagambilani, nakutende na chinyemi vidala kwembingu mwe mta masa yumwenga akweila masa kujinka wantu milongo chenda na chenda wakuwoneka wedi kulongozi kwa Chohile."},{"book":"Luka","chapter":"15","verse":"8","text":"“Hegu fanyanya mvyele mta matundu mlongo ya hela aza dimwenga mwe ayo natende mbwani? Awasha taa, ahagila nyumba yakwe, nakusinyisa chila hantu kubula aho nadilondole."},{"book":"Luka","chapter":"15","verse":"9","text":"Anadilondola, etanga wambuya zakwe na wajihi wakwe hamwenga, nakuwagamba, ‘Nina chinyemi vidala silondola tundu dyangu dyagaga. Nachivineni!’"},{"book":"Luka","chapter":"15","verse":"10","text":"Mwe ivyo, nawagambilani, wandima wa kwembingu wa Chohile watenda na chinyemi mwe yumwenga akweila masa yakwe.”"},{"book":"Luka","chapter":"15","verse":"11","text":"Yesu ajendeleza kulonga, “Kwendaga na mntu mta wana waidi."},{"book":"Luka","chapter":"15","verse":"12","text":"Umdodo amgamba, ‘Tate, ninka hantu ho ugoli wangu haluse.’ Ivyo yudya mntu enkiza vintu vyakwe mwa wanawe waidi."},{"book":"Luka","chapter":"15","verse":"13","text":"Mazuwa majeche yeze yakajinke mwana umdodo niyo ataga ntendele ya ugoli wakwe nakuhalawa hanyumba na hela. Kaita kwe si ya hale, uko kajeseza hela zakwe mwe wikazi wihiye."},{"book":"Luka","chapter":"15","verse":"14","text":"Kajeseza chila chintu nananacho. Niyo kwengila gumbo kulu mwe si yose, naye kasigwa hena chintu."},{"book":"Luka","chapter":"15","verse":"15","text":"Ivyo aita kwa mkaya yumwenga mwe isi iyo kwe kudamanya ndima, amwigale kwe nkonde yakwe akalise nguluwe."},{"book":"Luka","chapter":"15","verse":"16","text":"Nakaunga hegu nakadaha kudya mwe zae dye zinguluwe, mna hahana amwinkile chochose cha kudya."},{"book":"Luka","chapter":"15","verse":"17","text":"Ko udumo ezilwa ni fanyanyi na kugamba, ‘Wandima woseni wa tate wana chimemile cha kudya, miye hano nonga kukomwa nisala!"},{"book":"Luka","chapter":"15","verse":"18","text":"Nanihalawe na kwita kwa tate nakumgamba, Tate, sidamanya masa kwembingu na kwa Chohile hamwenga na weye."},{"book":"Luka","chapter":"15","verse":"19","text":"Sikuwagila kwitangwa mwanawo, nitenda saviya yumwenga ywa wandima wako.’"},{"book":"Luka","chapter":"15","verse":"20","text":"Ivyo achimala nakukonga ntambo kuya kwa tati yakwe."},{"book":"Luka","chapter":"15","verse":"21","text":"Yudya mwana agamba, ‘Tate,’ ‘Sidamanya masa kwa Chohile hamwenga na weye na kwembingu. Sikuwagila kwitangwa mwanawo.’"},{"book":"Luka","chapter":"15","verse":"22","text":"Mna tati yamntu ketanga wandima wakwe. Agamba, ‘Sunguzani!’. ‘Igalani suche yedi vidala mumvise. Mviseni mpete mwa kadole kakwe na vilatu mwe viga vyakwe."},{"book":"Luka","chapter":"15","verse":"23","text":"Mkaheza mwite mkaguhe ndama idamane mchinje, chivineni ngasu!"},{"book":"Luka","chapter":"15","verse":"24","text":"Kwaviya yuno mwanangu nakabanika, mna haluse ni mjima, nakaga, mna haluse kalondoka.’ Aho ngasu yakonga."},{"book":"Luka","chapter":"15","verse":"25","text":"“Mwe chipindi icho mwana ywa yudya mdalahala nekwenkonde. Umo emwe sila akauya, eze abule hajihi na hakaya, eva nchelejele na ngoma."},{"book":"Luka","chapter":"15","verse":"26","text":"Ivyo etanga yumwenga mwa wandima nakumuza, ‘Ni chibwani chikujendeleza?’"},{"book":"Luka","chapter":"15","verse":"27","text":"Yudya mndima ahitula, ‘Mlukolo ywako kauya kukaya, tati yako naye kachinja ndama idamane, kwaviya kamhokela emjima.’"},{"book":"Luka","chapter":"15","verse":"28","text":"“Yudya mwana umkulu nakehelwa vidala vilekile hengile kunyumba, ivyo tati yakwe afosa na kumlombeza engile."},{"book":"Luka","chapter":"15","verse":"29","text":"Mna kamhitula tati yakwe, ‘Kaula, mihilimo ino yoseni sikusankanila enga mtumwa, naho salemelaga lagizo dyako. Kuninka mbwani? Hata mbuzi hadamanye ngasu na wambuya zangu!"},{"book":"Luka","chapter":"15","verse":"30","text":"Mna mwanawo yuno kaza ugoli wako kwa uchilanga, naho eze auye kaya, wamchinjiza ndama idamane!’"},{"book":"Luka","chapter":"15","verse":"31","text":"Tati yamntu ahitula, ‘Mwanangu, wi hano mazuwa yose hamwenga na miye, chila chintu ninanacho ni chako."},{"book":"Luka","chapter":"15","verse":"32","text":"Mna chaungwa chidamanye ngasu naho chitende na chinyemi, kwaviya mlukolo ywako nakabanika, mna haluse ni mjima nakaga, mna haluse kalondoka.’ ”"}]}