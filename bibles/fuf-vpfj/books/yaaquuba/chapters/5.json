{"data":[{"book":"YAAQUUBA","chapter":"5","verse":"1","text":"Jooni non, yo onon alɗuɓe, wullee sowru tiiɗundu, sabu tampereeji aroyayɗi e hoore mon ɗin!"},{"book":"YAAQUUBA","chapter":"5","verse":"2","text":"Ngalu mon ngun bonii, conci mon ɗin mooƴii,"},{"book":"YAAQUUBA","chapter":"5","verse":"3","text":"kaŋŋe mon ɗen e kaalisi mon on kornii. Kori mun on immoyto seeditoo e hoore mon, ɲaamira ɓalli mon ɗin wa yiite. On mooɓii ngaluuji e nder ɗee ɲalaaɗe sakkitore."},{"book":"YAAQUUBA","chapter":"5","verse":"4","text":"Njoddi ndi on yoɓaali wa'uɓe gese mon ɗen ndin no woytaade e hoore mon. E woyaaɗi soɲituɓe ɓen arii haa e noppi Joomiraaɗo Jom Bawɗe on."},{"book":"YAAQUUBA","chapter":"5","verse":"5","text":"On wuuririi ka aduna ɗoo e nder mbeleeɗe e ko foti. On fayinii hoore mon e ndee ɲalaande nde hirseteɗon e mun."},{"book":"YAAQUUBA","chapter":"5","verse":"6","text":"On ɲaawii, on warii feewuɓe ɓe dartaaki on."},{"book":"YAAQUUBA","chapter":"5","verse":"7","text":"Awa muɲɲee, yo musiɓɓe an, haa nde Joomi on ari. Ndaaree no remoowo habbori coɲal tiiɗungal, ngal o habbori muɲal haa ndiyan setto e ndiyan dabbunde toɓɓa."},{"book":"YAAQUUBA","chapter":"5","verse":"8","text":"Onon kadi muɲɲee, tabintinon ɓerɗe mon ɗen, ko fii ardu Joomi on ko ɓadiiɗun."},{"book":"YAAQUUBA","chapter":"5","verse":"9","text":"Wota on ŋermindir, yo musiɓɓe an, fii wota on ɲaawe, ɓay Ɲaawoowo on no darii ka yeeso dambugal."},{"book":"YAAQUUBA","chapter":"5","verse":"10","text":"Musiɓɓe an, ƴettee misal tampere e muɲal ɓen annabaaɓe yewtuɓe e innde Joomiraaɗo on."},{"book":"YAAQUUBA","chapter":"5","verse":"11","text":"Ndaaree, hiɗen wi'a maloore wonanii ɓen ŋaɲɲiiɓe. On nanii fii ŋaɲɲaare Ayyuuba nden no wowlee, awa kadi on yi'ii ko Joomiraaɗo on waɗani mo kon ka sakkitorun. Ko fii Joomiraaɗo on ko heewuɗo giggol e yurmeende."},{"book":"YAAQUUBA","chapter":"5","verse":"12","text":"Ko adii kon taho, yo musiɓɓe an, wota on woondir kammu ngun maa leydi ndin, maa kala ko woni e woondoore. Ko yo «hiiyii» mon on wonu «hiiyii», «oo'o» mon on wona «oo'o», fii wota on wonu e nder ɲaawoore nden."},{"book":"YAAQUUBA","chapter":"5","verse":"13","text":"E hara goɗɗo e mon no e nder tampere? Yo ontigi toro Alla. Kaa hara goɗɗo e mon no e nder weltaare? Yo ootigi beytu."},{"book":"YAAQUUBA","chapter":"5","verse":"14","text":"E hara kadi goɗɗo e mon no nawni? Yo ontigi noddu ardotooɓe *moftal ngal, ɓentigi toranoo mo e hoore juurugol nebban e hoore makko e innde Joomiraaɗo on."},{"book":"YAAQUUBA","chapter":"5","verse":"15","text":"Toraare waɗiraande gomɗinal no sellina nawnuɗo. E hoore ɗun, Joomiraaɗo on imminay mo. Si tawii ontigi no waɗi junuubi, ɗi yaafante mo."},{"book":"YAAQUUBA","chapter":"5","verse":"16","text":"Awa, qirritee junuubaaji mon ɗin hakkunde mon, torondiranon kadi, fii no sellinireɗon. Torndeeji ɗi aaden feewuɗo torii ɗin ko dolnuɗi duncayɗi."},{"book":"YAAQUUBA","chapter":"5","verse":"17","text":"Ko fii Iiliiya kadi hari ko neɗɗo wa'unooɗo wa men nii, nde o duuminoo e toraare fii wota ndiyan aru, ɗan ronki arude ka hoore leydi e nder duuɓi tati e lebbi jeegoo."},{"book":"YAAQUUBA","chapter":"5","verse":"18","text":"Ɓawto ɗun kadi o torii, kammu ngun sammini ndiyan, onsay leydi ndin funtini ko rimata ɓiɓɓe."},{"book":"YAAQUUBA","chapter":"5","verse":"19","text":"Ko onon yo musiɓɓe an, si goɗɗo e hakkunde mon selii goonga on, goɗɗo artirii mo,"},{"book":"YAAQUUBA","chapter":"5","verse":"20","text":"haray andee, on ittuɗo on junuubankeejo ka o selunoo ton, artiri mo ka laawol, haray o montii junuubaaji ɗuuɗuɗi, o dandii wonkii mayde."}]}