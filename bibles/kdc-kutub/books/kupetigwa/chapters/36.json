{"data":[{"book":"Kupetigwa","chapter":"36","verse":"1","text":"Abaho vilongozi wa lukolo lwa Gileadi mwanage Makili na Makili mwanage Manase na Manase mwanage Yusufu wachola kulonga na Musa na vilongozi wayagwe wa ng'holo za Waizilaeli."},{"book":"Kupetigwa","chapter":"36","verse":"2","text":"Walonga, “Go mkulu, Mndewa Imulungu kakulagiza uwagwelele isi ayo wanhu wa Izilaeli kamba uhazi wao kwa kubwanha simbi, vivija kakulagiza uwagwelele wandele wa ndugu yetu Selofehadi uhazi wa tatao."},{"book":"Kupetigwa","chapter":"36","verse":"3","text":"Lakini hewo wahasoligwa na Waizilaeli wa makabila gayagwe, uhazi wao osegela kumwetu na ochola kwa iwanhu wa gamakabila gonda wasoligwe, avo uhazi wetu siye ohunguka."},{"book":"Kupetigwa","chapter":"36","verse":"4","text":"Mna inyimwilinyimwili ya kulekeswa, uhazi awo opetigwa hamoja na uja wa kabila donda wasoligwe, avo kabila jetu honda dipate uhazi awo kabili.”"},{"book":"Kupetigwa","chapter":"36","verse":"5","text":"Avo Musa kawagwaa Waizilaeli lagizo dino kulawa kwa Mndewa Imulungu, kawalongela “Wanhu wa kabila da ulelo wa Yusufu walonga goya."},{"book":"Kupetigwa","chapter":"36","verse":"6","text":"Avo vino vivo viyalagize Mndewa Imulungu mbuli ya wandele wa Selofehadi, odaha kusoligwa na wambigalo wowose owalonda, lakini wambigalo awo walawe mdikabila jao,"},{"book":"Kupetigwa","chapter":"36","verse":"7","text":"ili uhazi wa Waizilaeli sikuuhamizwe kulawa kabila dimoja kuchola diyagwe, kila Mwiizilaeli yaulole uhazi wa kabila jake."},{"book":"Kupetigwa","chapter":"36","verse":"8","text":"Mtwanzi yoyose yeli na uhazi mna gamakabila ga Waizilaeli, kolondigwa yasoligwe na munhu wa kabila jake, ili kila Mwiizilaeli yasole uhazi wa iwahenga zake."},{"book":"Kupetigwa","chapter":"36","verse":"9","text":"Avo kokuwa kuduhu uhazi onda uhamizwe kulawa kabila dimoja kuchola diyagwe. Kila kabila da iwanhu wa Izilaeli digoge uhazi wake.”"},{"book":"Kupetigwa","chapter":"36","verse":"10","text":"Avo awo iwandele wa Selofehadi watenda kamba Mndewa Imulungu viyamulagize Musa."},{"book":"Kupetigwa","chapter":"36","verse":"11","text":"Avo Mala na Tiliza na Hogila na Milika na Nuhu, awo iwandele wa Selofehadi wasoligwa na ndugu zao waubanzi wa tatao."},{"book":"Kupetigwa","chapter":"36","verse":"12","text":"Wasoligwa mzing'holo za kabila da Manase, mwanage Yusufu, na uhazi wao usigala mdikabila da tatao."},{"book":"Kupetigwa","chapter":"36","verse":"13","text":"Gano gago malagizo ga Mndewa Imulungu gayawagwelele Waizilaeli kubitila Musa ako kudibawe da Moabu, behi na lwanda lwa Yolidani uilola na buga da Yeliko dikalile umwambu wa ulwanda."}]}