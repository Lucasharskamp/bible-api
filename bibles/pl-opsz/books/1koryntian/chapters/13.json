{"data":[{"book":"1 Koryntian","chapter":"13","verse":"1","text":"Gdybym mówił różnymi ludzkimi językami, a nawet językami aniołów, ale nie miałbym w sobie miłości, to nie różniłbym się od dźwięczącego gongu lub brzmiącego cymbału."},{"book":"1 Koryntian","chapter":"13","verse":"2","text":"Gdybym miał dar prorokowania, gdybym poznał wszelkie tajemnice i zdobył wszelką wiedzę, a do tego miał dar szczególnej wiary, która przenosi góry, to bez miłości i tak byłbym nikim."},{"book":"1 Koryntian","chapter":"13","verse":"3","text":"I nawet gdybym rozdał biednym cały majątek, a sam dał się żywcem spalić, to bez miłości nic bym przez to nie zyskał."},{"book":"1 Koryntian","chapter":"13","verse":"4","text":"Miłość jest cierpliwa i łagodna. Nie jest zazdrosna, pełna pychy ani zarozumiała."},{"book":"1 Koryntian","chapter":"13","verse":"5","text":"Nie jest nieprzyzwoita, egoistyczna i drażliwa. Nie pamięta doznanych krzywd."},{"book":"1 Koryntian","chapter":"13","verse":"6","text":"Nie cieszy się ze zła, ale raduje się z prawdy."},{"book":"1 Koryntian","chapter":"13","verse":"7","text":"Miłość wszystko przetrzymuje, nigdy nie traci wiary i nadziei. Prawdziwa miłość może wiele znieść"},{"book":"1 Koryntian","chapter":"13","verse":"8","text":"i nigdy się nie kończy! A dar prorokowania, dar mówienia językami, dar wyjątkowej wiedzy? Wszystkie one kiedyś przeminą."},{"book":"1 Koryntian","chapter":"13","verse":"9","text":"Bo dzięki wiedzy i proroctwom dotykamy tylko cząstki rzeczywistości."},{"book":"1 Koryntian","chapter":"13","verse":"10","text":"Ale gdy zobaczymy ją w pełni, wtedy to, co cząstkowe, nie będzie już potrzebne."},{"book":"1 Koryntian","chapter":"13","verse":"11","text":"Gdy byłem dzieckiem, mówiłem, myślałem i rozumowałem jak dziecko. Gdy jednak stałem się mężczyzną, odrzuciłem wszystko, co dziecinne."},{"book":"1 Koryntian","chapter":"13","verse":"12","text":"Teraz duchową rzeczywistość widzimy niewyraźnie, jak w kiepskim lustrze. Gdy jednak nadejdzie doskonałość, ujrzymy ją twarzą w twarz. Teraz poznaję ją tylko cząstkowo, wtedy poznam ją tak, jak sam zostałem poznany przez Boga."},{"book":"1 Koryntian","chapter":"13","verse":"13","text":"Obecnie więc trwają wiara, nadzieja i miłość—wielka trójka—ale największa z nich jest miłość."}]}