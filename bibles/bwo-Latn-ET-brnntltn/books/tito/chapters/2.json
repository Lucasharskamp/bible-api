{"data":[{"book":"Tito","chapter":"2","verse":"1","text":"Neemó kááw danonton ik wotts dano daniwe,"},{"book":"Tito","chapter":"2","verse":"2","text":"Eenash wotts nungshwots, bo detsts detsok'on beetwotsi, bo mango kotdek'tswotsi, bo atso kotdek'tswotsi, imnetiyonat shunon, k'amonowere jeenwotsi bowotitwok'o izwe."},{"book":"Tito","chapter":"2","verse":"3","text":"Mank'owere eenash wotts máátswots bo Ik' shatirwotsi bowotitwokowa bako oonetswotsnat, úsho shuntsowotsi bowoterawok'onat sheeng daniyo bodaniyituwok'o izuwe."},{"book":"Tito","chapter":"2","verse":"4","text":"Hank'owere guuy máátswots bo kenihotsnat bo nana'on bo shuneetwok'o,"},{"book":"Tito","chapter":"2","verse":"5","text":"botook kewdek'tswotsnat s'ayinwotsn, mootse sheengon finirwotsi, bo kenihotsshowere keweyirwotsi bo wotitwok'o daniwne. Han bok'alitwere Ik' aap'o b́ k'eferawok'owe."},{"book":"Tito","chapter":"2","verse":"6","text":"Hank'owere jawetswots botoko korde'er bo beetwok'o izwe."},{"book":"Tito","chapter":"2","verse":"7","text":"Neewere sheeng wottso finefetsr jamkeewon boosh sheengon arewe, n danon kááw nwoto, ari keew kewetsi n woto kitswe,"},{"book":"Tito","chapter":"2","verse":"8","text":"K'oorerawo jeeni noon keewo boosh kitswe, hank'on k'efirwots no ats bo keewit gond keewo bo t'ut'or jiitsitune."},{"book":"Tito","chapter":"2","verse":"9","text":"Guutswotswere bodoonzotssh bo kewetwok'o, jam keewonowere boon bogene'úshitwok'o, boosh bok'ayawok'o,"},{"book":"Tito","chapter":"2","verse":"10","text":"bo gizonowere boatse boúmp'erawok'o izwe, maniyere dab noon kashit Ik' dano jam keewon b́ mangitwok'o jam aawo b́ jamon amanek nwoto kitsitne."},{"book":"Tito","chapter":"2","verse":"11","text":"Ik'o asho bín b́kashiyit b́s'aato jam ashosh kish kitsre,"},{"book":"Tito","chapter":"2","verse":"12","text":"deeranuwere jamere etonat meets tewunon k'ayk'rar b́ tooko korde'er, kááwonat shayiri beewon datsanatse no beetwok'owe noon b́ daniyiri."},{"book":"Tito","chapter":"2","verse":"13","text":"Hank'on no jangirw deeretso, hank'owere noko eeno Izar Izewer, noon kashiyitwo Iyesus Krstos mangon b́ be'ewo kotirwone."},{"book":"Tito","chapter":"2","verse":"14","text":"2:14 Dub. 130:8; Kesh. 19:5; Iwi. 4:20; 7:6; 14:2; 1 P'et'. 2:9  Krstos weeri god jamatse noon kashiyir sheeng fino finosh maawirwotsnat bísh gaalets s'ayin ashuwotsi nowotitwok'o noon s'ayintsosh no shegro b́ tooko beshidek't b́ími."},{"book":"Tito","chapter":"2","verse":"15","text":"Eshe keewanotsi daniwe, ali s'eenonowere izwe, fayono fayowe, konwor neen b́ gac'eraawok'owa."}]}