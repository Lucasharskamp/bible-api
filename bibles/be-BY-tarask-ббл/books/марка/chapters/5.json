{"data":[{"book":"МАРКА","chapter":"5","verse":"1","text":"Прыйшлі на другі бераг мора, у краіну Гадарынскую."},{"book":"МАРКА","chapter":"5","verse":"2","text":"І калі выйшаў Ён з лодкі, адразу сустрэў Яго чалавек, які выйшаў з магілаў, апанаваны нячыстым духам;"},{"book":"МАРКА","chapter":"5","verse":"3","text":"у яго было жытло ў магілах, і ніхто ня мог зьвязаць яго нават ланцугамі;"},{"book":"МАРКА","chapter":"5","verse":"4","text":"бо колькі разоў яго ні кавалі ў ланцугі і путы, але разрываў ланцугі і разьбіваў путы, і ніхто ня меў сілы ўтаймаваць яго;"},{"book":"МАРКА","chapter":"5","verse":"5","text":"заўсёды, уночы і ўдзень, у горах і магілах, крычаў ён і біўся аб каменьне."},{"book":"МАРКА","chapter":"5","verse":"6","text":"А ўбачыўшы Ісуса здалёк, прыбег і пакланіўся Яму,"},{"book":"МАРКА","chapter":"5","verse":"7","text":"і, закрычаўшы моцным голасам, сказаў: што Табе да мяне? Ісусе, Сыне Бога Усявышняга! заклінаю Цябе Богам, ня муч мяне!"},{"book":"МАРКА","chapter":"5","verse":"8","text":"Бо Ісус сказаў яму: выйдзі, дух нячысты, з гэтага чалавека."},{"book":"МАРКА","chapter":"5","verse":"9","text":"І спытаўся ў яго: як тваё імя? І той сказаў у адказ: легіён імя мне, бо нас многа."},{"book":"МАРКА","chapter":"5","verse":"10","text":"І вельмі прасілі Яго, каб ня высылаў іх прэч з краіны той."},{"book":"МАРКА","chapter":"5","verse":"11","text":"А пасьвіўся там пад гарою вялікі гурт сьвіней."},{"book":"МАРКА","chapter":"5","verse":"12","text":"І прасіліся ў Яго ўсе дэманы, кажучы: пашлі нас у сьвіней, каб нам увайсьці ў іх."},{"book":"МАРКА","chapter":"5","verse":"13","text":"Ісус адразу дазволіў ім. І нячыстыя духі, выйшаўшы, увайшлі ў сьвіней; і памкнуўся гурт з урвішча ў мора, а іх было каля дзьвюх тысяч; і патанулі ў моры."},{"book":"МАРКА","chapter":"5","verse":"14","text":"А сьвінапасы паўцякалі і расказалі ў горадзе і ў вёсках. І жыхары выйшлі паглядзець, што сталася."},{"book":"МАРКА","chapter":"5","verse":"15","text":"Прыходзяць да Ісуса і бачаць, што апантаны, у якім быў легіён, сядзіць і апрануты, і ў здаровым розуме; і спалохаліся."},{"book":"МАРКА","chapter":"5","verse":"16","text":"А тыя, што бачылі, расказалі ім пра тое, як гэта здарылася з апантаным, і пра сьвіней."},{"book":"МАРКА","chapter":"5","verse":"17","text":"І пачалі прасіць Яго, каб адышоў ад межаў іхніх."},{"book":"МАРКА","chapter":"5","verse":"18","text":"І калі Ён увайшоў у лодку, апантаны прасіў Яго, каб быць зь Ім."},{"book":"МАРКА","chapter":"5","verse":"19","text":"Але Ісус не дазволіў яму, а сказаў: ідзі дамоў да сваіх і раскажы ім, што ўчыніў з табою Гасподзь і як зь цябе ўмілажаліўся."},{"book":"МАРКА","chapter":"5","verse":"20","text":"І пайшоў і пачаў зьвеставаць у Дзесяцігародзьдзі, што ўчыніў зь ім Ісус. І ўсе дзіваваліся."},{"book":"МАРКА","chapter":"5","verse":"21","text":"Калі Ісус зноў пераправіўся ў лодцы на другі бераг, сабралася да Яго мноства людзей. Ён быў каля мора."},{"book":"МАРКА","chapter":"5","verse":"22","text":"І вось, прыходзіць адзін з начальнікаў сынагогі, якога звалі Яір, і, убачыўшы Яго, падае ў ногі Яму"},{"book":"МАРКА","chapter":"5","verse":"23","text":"і ўмольна просіць Яго, кажучы: дачка мая пры сьмерці; прыйдзі і ўскладзі на яе рукі, каб яна ачуняла і засталася жывая."},{"book":"МАРКА","chapter":"5","verse":"24","text":"Ісус пайшоў зь ім. За Ім сьледам ішло мноства людзей, і націскалі на Яго."},{"book":"МАРКА","chapter":"5","verse":"25","text":"Адна жанчына, якая пакутавала ад крывацечы дванаццаць гадоў,"},{"book":"МАРКА","chapter":"5","verse":"26","text":"шмат нацярпелася ад многіх лекараў, патраціла ўсё, што было ў яе, і ня зыскала ніякай палёгкі, а самой толькі пагоршала,"},{"book":"МАРКА","chapter":"5","verse":"27","text":"дачуўшыся пра Ісуса, падышла ззаду ў натоўпе і кранулася вопраткі Ягонай;"},{"book":"МАРКА","chapter":"5","verse":"28","text":"бо казала: калі хоць да вопраткі Ягонай дакрануся, дык выздаравею."},{"book":"МАРКА","chapter":"5","verse":"29","text":"І перастала адразу ў яе крывацеча, і яна адчула ў целе, што ачуняла ад хваробы."},{"book":"МАРКА","chapter":"5","verse":"30","text":"А ў той самы час Ісус, адчуўшы Сам у Сабе, што выйшла зь Яго сіла, абярнуўся ў народзе і сказаў: хто крануўся Маёй вопраткі?"},{"book":"МАРКА","chapter":"5","verse":"31","text":"Вучні сказалі Яму: Ты бачыш, што людзі націскаюць на Цябе, і кажаш: «хто крануўся Мяне?»."},{"book":"МАРКА","chapter":"5","verse":"32","text":"Але Ён глядзеў навокал, каб убачыць тую, якая зрабіла гэта."},{"book":"МАРКА","chapter":"5","verse":"33","text":"Жанчына ў страху і трымценьні, ведаючы, што зь ёю сталася, падышла, упала перад Ім і сказала Яму ўсю праўду."},{"book":"МАРКА","chapter":"5","verse":"34","text":"А Ён сказаў ёй: дачка! вера твая ўратавала цябе; ідзі ў міры і будзь здаровая ад хваробы тваёй."},{"book":"МАРКА","chapter":"5","verse":"35","text":"Калі Ён яшчэ гаварыў гэта, прыходзяць ад начальніка сынагогі і кажуць: дачка твая памерла; чаго яшчэ дакучаеш Настаўніку?"},{"book":"МАРКА","chapter":"5","verse":"36","text":"Але Ісус, пачуўшы гэтыя словы, адразу кажа начальніку сынагогі; ня бойся, толькі веруй."},{"book":"МАРКА","chapter":"5","verse":"37","text":"І не дазволіў нікому ісьці сьледам за Ім, акрамя як Пятру, Якаву і Яну, брату Якава."},{"book":"МАРКА","chapter":"5","verse":"38","text":"Прыходзяць у дом начальніка сынагогі і бачаць перапалох, і плачуць і голасам галосяць."},{"book":"МАРКА","chapter":"5","verse":"39","text":"І ўвайшоўшы, кажа ім: чаго сумеліся і плачаце? дзяўчына не памерла, а сьпіць."},{"book":"МАРКА","chapter":"5","verse":"40","text":"І сьмяяліся зь Яго. Але Ён, выслаўшы ўсіх, бярэ з Сабою бацьку і маці дзяўчыны і тых, што былі зь Ім, і ўваходзіць туды, дзе дзяўчына ляжала."},{"book":"МАРКА","chapter":"5","verse":"41","text":"І ўзяўшы дзяўчыну за руку, кажа ёй: таліфа-кумі, што азначае: «Дзяўчына, табе кажу, устань»."},{"book":"МАРКА","chapter":"5","verse":"42","text":"І дзяўчына адразу ўстала і пачала хадзіць, бо была гадоў дванаццаці. І вялікаму дзіву даліся."},{"book":"МАРКА","chapter":"5","verse":"43","text":"І Ён строга загадаў ім, каб ніхто пра гэта ня ведаў, і сказаў, каб ёй далі есьці."}]}