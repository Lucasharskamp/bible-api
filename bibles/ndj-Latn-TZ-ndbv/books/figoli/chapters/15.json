{"data":[{"book":"Figoli","chapter":"15","verse":"1","text":"Topi, vandu vamonga vasunukili kufuma Yudeya kuyenda Antiyokiya vakandili kuvawula vala yivajumilili pavadeta, “Pamuyingila ng'odu jandu kucha Malawu va Chapanga vamupili Musa yivavadayila, muweshi ha kulowuliwa.”"},{"book":"Figoli","chapter":"15","verse":"2","text":"Chindu achi chayeghili malimbanu makomi, Pauli na Banabasi vaywangili nawu, vavalayila Pauli na Banabasi pamu na vandu vamu yivajumilili va yila nyumba ya kudadavila ya Antiyokiya vayendi Yelusalemu kavalola vandundami na vagogolu yivayilatili chilongu achi."},{"book":"Figoli","chapter":"15","verse":"3","text":"Topi, lipinga lya vandu yivamjumilili Kilistu lyavatawulili, na veni pavaveghi vakupita Foiniki na Samaliya vavahimulili vandu ndambu vandu vangajila kuva Vayawudi pavamughalambukilili Chapanga. Filongu fila fyavagayilili cheleli vosi yivamjumilili."},{"book":"Figoli","chapter":"15","verse":"4","text":"Pavafikili Yelusalemu vayangiwa na lipinga lya vandu yivamjumilili Kilistu na vandundami na vagogolu, veni vavawombilili findu fyosi Chapanga fyavavagolilili veni."},{"book":"Figoli","chapter":"15","verse":"5","text":"Lakini yivajumilili vamu vavelili va chipinga cha Vafwalisayu vawolukili, pavadeta, “Vangutungu lasima vayingili jandu na kuvawombela vakombikeshi Malawu va Chapanga vamupili Musa.”"},{"book":"Figoli","chapter":"15","verse":"6","text":"Topi, vandundami na vavaha vatanganikili kwa chindu achi."},{"book":"Figoli","chapter":"15","verse":"7","text":"Pavalimbanili nendu, Petili awolukili, kadeta, “Valongu vangu, yumwi mumanya kucha dahili Chapanga ashawulili nenga gati ya yumwi kulandula Filongu fya Nyanyi kwa vandu vangajila kuva Vayawudi, vaweshi kupikana na kujumila."},{"book":"Figoli","chapter":"15","verse":"8","text":"Mweni Chapanga yamanyili chivayihola kila mundu, avagayilili Mfuki Mng'alili vandu vangajila kuva Vayawudi ili vajumili nakaka kucha watugayilili yufwi."},{"book":"Figoli","chapter":"15","verse":"9","text":"Aveli kavahela lushawu gati ya yufwi na veni vang'alishili ndima shawu kwanongwa vamjumilili Yesu."},{"book":"Figoli","chapter":"15","verse":"10","text":"Topi, nongwa liki kumuyesha Chapanga nongwa liki mukuvapapisha vandundami misiwu misitu hata vagogolu vetu, vaweshili ng'odu kupapa misiwu ayi?"},{"book":"Figoli","chapter":"15","verse":"11","text":"Yikotoo kuva naha, tujumila, yufwi datulowuliwi kwa usangi wa Yesu kucha veni.”"},{"book":"Figoli","chapter":"15","verse":"12","text":"Chipinga chosi chanyamalili jii, chikavapikanisheyi Banabasi na Pauli pavahimulila mihilu na miwujawuja Chapanga fyagolili vandu kupitila veni kwa vandu vangajila kuva Vayawudi."},{"book":"Figoli","chapter":"15","verse":"13","text":"Pavamalili kudeta, Yakobi akandili kudeta, “Valongu vangu, mumbikanishi!"},{"book":"Figoli","chapter":"15","verse":"14","text":"Simoni ahimulili ndambu Chapanga dahili wavagolilili vandu vangajila kuva Vayawudi, avatolili vandu kufuma veni vavi va mweni."},{"book":"Figoli","chapter":"15","verse":"15","text":"Chilongu achi chiva ngimu filongu fya vambuyi, kucha mayandiku vang'alili wuvadeta,"},{"book":"Figoli","chapter":"15","verse":"16","text":"‘Pafipela filongu afi dang'uyi,"},{"book":"Figoli","chapter":"15","verse":"17","text":"Apa vandu va makabila vosi davayisi kwa nenga,"},{"book":"Figoli","chapter":"15","verse":"18","text":"Kucha Bambu ndambu wadeta, agolili chilongu achi chimanyiki kufuma pakwandi.’ ”"},{"book":"Figoli","chapter":"15","verse":"19","text":"Yakobi kayendelela kudeta, “Mukotoo kuvagobola vandu vangajila kuva Vayawudi yivamughalambukilili Chapanga."},{"book":"Figoli","chapter":"15","verse":"20","text":"Ila tuvayegheli baluwa kuvawombela vakotoo kulya filivi fya wafu fivatambikilili milungu wa ming'omung'omu, vayilyepi na uwoni, vakotoo kulya vang'ongolu vaveli fibudu na vakotoo kulanda mwasi."},{"book":"Figoli","chapter":"15","verse":"21","text":"Nongwa kwa chipindi chitali Malawu va Chapanga vamupili Musa vavelili vakusomiwa munyumba sha kudadavila shosi majuva va kupumulila vosi na filongu fyaki filanduliwa mumbwani shosi.”"},{"book":"Figoli","chapter":"15","verse":"22","text":"Vandundami, vavaha na lipinga lya vandu yivamjumilili Kilistu lyonda valamula pamu mulipinga lyawu kuvalayisha Antiyokiya pamu na Pauli na Banabasi. Topi vamshawula Yuda wuwula vamkemaya Balisaba pamu na Sila. Vavelili vakuhishimiwa nendu na yivajumilili."},{"book":"Figoli","chapter":"15","verse":"23","text":"Vavagayila baluwa ayi, “Yufwi vandundami na vavaha, valongu venu, tukuvajambusha yumwi valongu va milima yingi yimuvelili aku Antiyokiya na Siliya pamu na Kilikiya."},{"book":"Figoli","chapter":"15","verse":"24","text":"Tupikana kucha vandu vamonga yivafumili kwa yufwi vakuvaghasha na kuvayaghamisha kwa filongu fyawu. Lakini vagolili naha ngajila yufwi kuvajumisha."},{"book":"Figoli","chapter":"15","verse":"25","text":"Yufwi tulamula kuvashawula vanjagila na kuvalayisha kwa yumwi valongu venu Banabasi na Pauli,"},{"book":"Figoli","chapter":"15","verse":"26","text":"veni vajumila kusova kwanongwa ya litawa lya Bambu wetu Yesu Kilistu."},{"book":"Figoli","chapter":"15","verse":"27","text":"Kwa nongwa ayi tukuvalayisha Yuda na Sila vayisi kwa yumwi, veni davavawombeli afi fituyandikili."},{"book":"Figoli","chapter":"15","verse":"28","text":"Topi Mfuki Mng'alili na yufwi yitumjumilili tukotoo kuvayitwika msiwu nendu ila fila fivelili fitalama:"},{"book":"Figoli","chapter":"15","verse":"29","text":"mukotoo kulya filivi fitambikiwili ming'omung'omu na mukotoo kulanda mwasi na mukotoo kulya fibudu na muyilyepi na uwoni. Damuvi mkugola nyanyi kucha pamuyilyepa filongu afi. Mwikali nyanyi!”"},{"book":"Figoli","chapter":"15","verse":"30","text":"Pavayitawulili kala, vala vandundami vayendili Antiyokiya kwavelili likungashu lya vala yivamjumilili Bambu, vavagayila baluwa yila."},{"book":"Figoli","chapter":"15","verse":"31","text":"Pavasomili baluwa yila, filongu fyaki sivadindasha ndima, vasekelela nendu."},{"book":"Figoli","chapter":"15","verse":"32","text":"Yuda na Sila, vavelili vambuyi, vaywangili na valongu ava kwa chipindi chitali kuva sikisha moyu na kuvadindasha."},{"book":"Figoli","chapter":"15","verse":"33","text":"Kwa chipindi chivayikalili kula, valongu va Antiyokiya vavatawula pavaluvila kusika moyu. Pambeli vawuya kwa vala yivavalayishili."},{"book":"Figoli","chapter":"15","verse":"34","text":"Lakini Sila awonili ngiba asighali."},{"book":"Figoli","chapter":"15","verse":"35","text":"Pauli na Banabasi vayendili kuyikala Antiyokiya pavawula na kulandula chilongu cha Bambu, pamu na vandu vamonga vatangalili."},{"book":"Figoli","chapter":"15","verse":"36","text":"Majuva pavapitili Pauli kamuwombela Banabasi, “Tuwuyi tukavatyangili valongu vetu mumbwani shosi situlandulili chilongu cha Bambu, vakuyendilela wuliwuli.”"},{"book":"Figoli","chapter":"15","verse":"37","text":"Banabasi akadayileyi kumtola Yohani Maliku ghavi pamu na veni,"},{"book":"Figoli","chapter":"15","verse":"38","text":"ila Pauli awoni nyanyi ng'odu kumtola Yohani Maliku kwanongwa avalekili kula Pamfilia, vayendili pamu ha mungimbaniku."},{"book":"Figoli","chapter":"15","verse":"39","text":"Topi valimbanili veni kwa veni mbaka valekana deha. Banabasi amtolili Maliku vayipaka watu vayenda Kupilu."},{"book":"Figoli","chapter":"15","verse":"40","text":"Lakini Pauli awukili na Sila, valongu va pala pavadadavilili kala vapati usangi wa Bambu, pambeli kawuka."},{"book":"Figoli","chapter":"15","verse":"41","text":"Vapitili Siliya na Kilikiya kunu padindasha mipinga ya vandu yivamjumilili Kilistu."}]}