{"data":[{"book":"АСІІ","chapter":"10","verse":"1","text":"Ізраіль - галінасты вінаград, памнажае сабе плод; чым болей у яго пладоў, тым болей памнажае ахвярнікі; чым лепшая зямля ў яго, тым болей упрыгожваюць яны куміраў."},{"book":"АСІІ","chapter":"10","verse":"2","text":"Падзялілася сэрца іхняе, за гэта яны і будуць пакараныя: Ён разбурыць ахвярнікі іхнія, скрышыць куміраў іхніх."},{"book":"АСІІ","chapter":"10","verse":"3","text":"Цяпер яны кажуць: «няма ў нас цара, бо мы не збаяліся - Госпада! а цар - што нам зробіць?»"},{"book":"АСІІ","chapter":"10","verse":"4","text":"Кажуць словы пустыя, божацца ілжыва, заключаюць пагадненьні; за гэта явіцца суд над імі, як атрутная трава на барознах поля."},{"book":"АСІІ","chapter":"10","verse":"5","text":"За цяля Бэт-Авэна затрымцяць жыхары Самарыі; заплача па ім народ, і жрацы яго, што радаваліся за яго, будуць плакаць па славе ягонай, бо яна адыдзе ад яго."},{"book":"АСІІ","chapter":"10","verse":"6","text":"А сам ён аднесены будзе ў Асірыю - у дарунак цару Ярэву; пасаромлены будзе Яфрэм, і пасароміцца Ізраіль ад намыслу свайго."},{"book":"АСІІ","chapter":"10","verse":"7","text":"Зьнікне ў Самарыі цар яе - як шум на паверхні вады."},{"book":"АСІІ","chapter":"10","verse":"8","text":"І вынішчаны будуць вышыні Авэна - за грэх Ізраіля; церне і ваўчкі вырастуць на ахвярніках іхніх, і скажуць яны горам: «пакрыйце нас», і пагоркам: «упадзеце на нас!»"},{"book":"АСІІ","chapter":"10","verse":"9","text":"Больш, чым у дні Гівы, грашыў ты, Ізраіле; там яны ўстоялі; вайна ў Гаваоне супроць сыноў бязбожнасьці не спасьцігла іх."},{"book":"АСІІ","chapter":"10","verse":"10","text":"Паводле жаданьня Майго пакараю іх, - і зьбяруцца супроць іх народы, і яны будуць зьвязаныя за двайное злачынства іхняе."},{"book":"АСІІ","chapter":"10","verse":"11","text":"Яфрэм - навучанае цяля, прывычнае да малацьбы, і Я сам, пакладу ярмо на тлустую шыю яго; на Яфрэме будуць вярхом езьдзіць, Юда будзе араць, Якаў будзе баранаваць."},{"book":"АСІІ","chapter":"10","verse":"12","text":"Сейце ў сабе праўду - і пажняце міласьць; разворвайце ў сябе навіну, бо час - знайсьці Госпада, каб Ён, калі прыйдзе, дажджом выліў на вас праўду."},{"book":"АСІІ","chapter":"10","verse":"13","text":"Вы ўраблялі беззаконьні, ясьце плод ілжы, бо ты спадзяваўся на шлях твой, на мноства ваяроў тваіх."},{"book":"АСІІ","chapter":"10","verse":"14","text":"І адбудзецца розрух у народзе тваім, і ўсе цьвярдыні твае будуць разбураныя, як Салман разбурыў Бэт-Арбэл у дзень бітвы: маці была забітая зь дзецьмі."},{"book":"АСІІ","chapter":"10","verse":"15","text":"Вось, што ўчыніў вам Вэтыль за край бязбожнасьці вашай."}]}