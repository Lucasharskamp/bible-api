{"data":[{"book":"Matayo","chapter":"7","verse":"1","text":"“Temusalanga musango, nammwe muleme okusalirwa omusango."},{"book":"Matayo","chapter":"7","verse":"2","text":"Kubanga nga bwe musalira abalala nammwe bwe mujjanga okusalirwa. Ekigera kye mugereramu, nammwe kye muligererwamu.”"},{"book":"Matayo","chapter":"7","verse":"3","text":"“Ofaayo ki ku kasasiro akali ku liiso lya muganda wo so nga ku liryo kuliko kisiki kiramba?"},{"book":"Matayo","chapter":"7","verse":"4","text":"Oyinza otya okugamba muganda wo nti, ‘Leka nkuggyeko akasasiro akakuli ku liiso,’ so nga ku liryo kuliko kisiki?"},{"book":"Matayo","chapter":"7","verse":"5","text":"Munnanfuusi ggwe! Sooka oggyeko ekisiki ekiri ku liiso lyo olyoke olabe bulungi nga bw’oggyako akasasiro akali ku liiso lya muganda wo.”"},{"book":"Matayo","chapter":"7","verse":"6","text":"“Temuddiranga bintu bitukuvu ne mubiwa embwa. N’embizzi temuzisuuliranga mayinja ag’omuwendo omungi, kubanga zigenda kugalinnyirira, n’oluvannyuma zikyuke zibalume.”"},{"book":"Matayo","chapter":"7","verse":"7","text":"“Musabe, munaaweebwa. Munoonye, munaazuula. Era mukonkone munaggulirwawo."},{"book":"Matayo","chapter":"7","verse":"8","text":"Kubanga buli asaba aweebwa, n’oyo anoonya, azuula, n’oyo akonkona aggulirwawo.”"},{"book":"Matayo","chapter":"7","verse":"9","text":"“Oba muntu ki mu mmwe singa omwana we amusaba omugaati, ayinza okumuwa ejjinja?"},{"book":"Matayo","chapter":"7","verse":"10","text":"Oba singa asabye ekyennyanja, kitaawe ayinza okumuwa omusota?"},{"book":"Matayo","chapter":"7","verse":"11","text":"Obanga mmwe abantu ababi musobola okuwa abaana bammwe ebirabo ebirungi, Kitammwe ali mu ggulu talisingawo okubawa ebirungi bye mumusaba?"},{"book":"Matayo","chapter":"7","verse":"12","text":"Noolwekyo ebintu byonna bye mwagala abantu okubakoleranga, nammwe mubibakoleranga, kubanga ebyo bye biri mu mateeka ne mu bunnabbi.”"},{"book":"Matayo","chapter":"7","verse":"13","text":"“Muyingirire mu mulyango omufunda! Kubanga ekkubo erigenda mu kuzikirira ddene n’omulyango mugazi, n’abalonda ekkubo eryo bangi."},{"book":"Matayo","chapter":"7","verse":"14","text":"Kubanga omulyango mufunda, n’ekkubo eridda eri obulamu ffunda, era n’abaliraba batono.”"},{"book":"Matayo","chapter":"7","verse":"15","text":"“Mwekuume abayigiriza ab’obulimba, abajja nga bambadde amaliba g’endiga, songa munda gy’emisege egigenda okubataagulataagula."},{"book":"Matayo","chapter":"7","verse":"16","text":"Mulibalabira ku bikolwa byabwe, ng’omuti bwe mugutegeerera ku bibala byagwo. Omuntu tayinza kunoga mizabbibu ku busaana oba okunoga ettiini ku mweramannyo."},{"book":"Matayo","chapter":"7","verse":"17","text":"Noolwekyo buli muti omulungi gubala ebibala ebirungi, naye omuti omuvundu gubala ebibala ebibi."},{"book":"Matayo","chapter":"7","verse":"18","text":"Omuti omulungi teguyinza kubala bibala bibi, n’omuti omuvundu teguyinza kubala bibala birungi."},{"book":"Matayo","chapter":"7","verse":"19","text":"Omuti gwonna ogutabala bibala birungi gutemebwa ne gusuulibwa mu muliro."},{"book":"Matayo","chapter":"7","verse":"20","text":"Noolwekyo mulibategeerera ku bibala byabwe.”"},{"book":"Matayo","chapter":"7","verse":"21","text":"“Si bonna abampita nti, ‘Mukama waffe, Mukama waffe,’ be baliyingira obwakabaka obw’omu ggulu, wabula abo bokka abakola ebyo Kitange ali mu ggulu by’ayagala."},{"book":"Matayo","chapter":"7","verse":"22","text":"Ku lunaku Iuli bangi baliŋŋamba nti, ‘Mukama waffe, Mukama waffe, twayogeranga eby’obunnabbi mu linnya lyo, era ne tugoba ne baddayimooni mu linnya lyo, ne tukola n’ebyamagero bingi mu linnya lyo.’"},{"book":"Matayo","chapter":"7","verse":"23","text":"Ndibaddamu nti, ‘Sibamanyi, muve mu maaso gange, kubanga ebikolwa byammwe byali bibi.’ ”"},{"book":"Matayo","chapter":"7","verse":"24","text":"“Noolwekyo buli awulira ebigambo byange, n’abikola, alifaananyizibwa ng’omusajja ow’amagezi eyazimba enju ye ku lwazi."},{"book":"Matayo","chapter":"7","verse":"25","text":"Enkuba n’etonnya, emigga ne gikulukuta, omuyaga ne gujja, ne bikuba enju eyo naye n’etegwa kubanga yazimbibwa ku lwazi."},{"book":"Matayo","chapter":"7","verse":"26","text":"Naye buli awulira ebigambo byange n’atabikola, alifaananyizibwa ng’omusajja omusirusiru eyazimba ennyumba ye mu musenyu."},{"book":"Matayo","chapter":"7","verse":"27","text":"Enkuba n’etonnya, emigga ne gikulukuta, omuyaga ne gujja, ne bikuba ennyumba eyo, n’egwa, n’okugwa kwayo ne kuba kunene.”"},{"book":"Matayo","chapter":"7","verse":"28","text":"Awo Yesu n’amaliriza ebigambo bye ebyo. Abantu bonna ne beewuunya nnyo olw’okuyigiriza kwe."},{"book":"Matayo","chapter":"7","verse":"29","text":"Kubanga yabayigiriza nga nannyini buyinza, so si ng’abannyonnyozi b’amateeka baabwe bwe baayigirizanga."}]}