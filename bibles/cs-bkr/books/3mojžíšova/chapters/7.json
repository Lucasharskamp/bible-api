{"data":[{"book":"3 Mojžíšova","chapter":"7","verse":"1","text":"Tento pak bude řád oběti za provinění; svatá svatých jest."},{"book":"3 Mojžíšova","chapter":"7","verse":"2","text":"Na kterémž místě zabijí se obět zápalná, na témž zabijí i obět za vinu, a pokropí krví její oltáře svrchu vůkol."},{"book":"3 Mojžíšova","chapter":"7","verse":"3","text":"Všecken pak tuk její obětovati bude z ní, ocas i tuk střeva přikrývající."},{"book":"3 Mojžíšova","chapter":"7","verse":"4","text":"Též obě dvě ledvinky s tukem, kterýž jest na nich i na slabinách; a branici, kteráž jest na jatrách, s ledvinkami odejme."},{"book":"3 Mojžíšova","chapter":"7","verse":"5","text":"I bude páliti to kněz na oltáři v obět ohnivou Hospodinu; obět za provinění jest."},{"book":"3 Mojžíšova","chapter":"7","verse":"6","text":"Všeliký pohlaví mužského mezi kněžími jísti bude ji, na místě svatém jedena bude; svatá svatých jest."},{"book":"3 Mojžíšova","chapter":"7","verse":"7","text":"Jakož obět za hřích, tak obět za vinu, jednostejné právo míti budou; knězi, kterýž by ho očišťoval, přináležeti bude."},{"book":"3 Mojžíšova","chapter":"7","verse":"8","text":"Knězi pak, kterýž by něčí obět zápalnou obětoval, kůže té oběti zápalné, kterouž obětoval, přináležeti bude."},{"book":"3 Mojžíšova","chapter":"7","verse":"9","text":"Nadto všeliká obět suchá, kteráž v peci pečena bude, a všecko, což na pánvici aneb v kotlíku strojeno bude, knězi, kterýž to obětuje, přináležeti bude."},{"book":"3 Mojžíšova","chapter":"7","verse":"10","text":"Tolikéž všeliká obět suchá olejem zadělaná aneb upražená, všechněm synům Aronovým přináležeti bude, a to jednomu jako druhému."},{"book":"3 Mojžíšova","chapter":"7","verse":"11","text":"Tento pak bude řád oběti pokojné, kterouž by obětoval Hospodinu:"},{"book":"3 Mojžíšova","chapter":"7","verse":"12","text":"Jestliže by ji obětoval v oběti chvály, tedy obětovati bude v obět chvály koláče nekvašené, olejem zadělané a oplatky nekvašené, olejem pomazané a mouku bělnou smaženou, s těmi koláči olejem zadělanými."},{"book":"3 Mojžíšova","chapter":"7","verse":"13","text":"Mimo ty koláče také chléb kvašený obětovati bude obět svou, v obět chvály pokojných obětí svých."},{"book":"3 Mojžíšova","chapter":"7","verse":"14","text":"A budeť obětovati z něho jeden pecník, ze vší té oběti Hospodinu obět ku pozdvižení, a ten přináležeti bude tomu knězi, kterýž kropil krví té oběti pokojné."},{"book":"3 Mojžíšova","chapter":"7","verse":"15","text":"Maso pak obět, z té oběti chvály, jenž jest obět pokojná, v den obětování jejího jedeno bude, aniž co zůstane z něho do jitra."},{"book":"3 Mojžíšova","chapter":"7","verse":"16","text":"Jestliže by pak z slibu aneb z dobré vůle obětoval obět svou, tolikéž v den obětování jejího jedena bude; a jestliže by co zůstalo z toho, tedy na druhý den jísti se bude."},{"book":"3 Mojžíšova","chapter":"7","verse":"17","text":"Jestliže by pak co masa z té oběti zůstalo do třetího dne, ohněm spáleno bude."},{"book":"3 Mojžíšova","chapter":"7","verse":"18","text":"Pakli by kdo předce jedl maso oběti pokojné dne třetího, nebudeť příjemný ten, kterýž ji obětoval, aniž přijata bude, ale ohavnost bude, a kdož by koli jedl je, ponese nepravost svou."},{"book":"3 Mojžíšova","chapter":"7","verse":"19","text":"Též maso, kteréž by se dotklo něčeho nečistého, nebude jedeno, ale ohněm spáleno bude; maso pak jiné, kdož by koli čistý byl, bude moci jísti."},{"book":"3 Mojžíšova","chapter":"7","verse":"20","text":"Nebo člověk, kterýž by jedl maso z oběti pokojné, kteráž jest Hospodinu obětována, a byl by poškvrněný: tedy vyhlazen bude člověk ten z lidu svého."},{"book":"3 Mojžíšova","chapter":"7","verse":"21","text":"A kdož by se dotkl něčeho nečistého, buďto nečistoty člověka, buď hovada nečistého aneb všeliké ohavnosti nečisté, a jedl by maso z oběti pokojné, kteráž jest Hospodinu posvěcena: tedy vyhlazen bude člověk ten z lidu svého."},{"book":"3 Mojžíšova","chapter":"7","verse":"22","text":"Mluvil také Hospodin k Mojžíšovi, řka:"},{"book":"3 Mojžíšova","chapter":"7","verse":"23","text":"Mluv k synům Izraelským a rci jim: Žádného tuku z vola, aneb z ovce, aneb z kozy nebudete jísti."},{"book":"3 Mojžíšova","chapter":"7","verse":"24","text":"Ačkoli tuk mrtvého a tuk udáveného hovada může užíván býti k všeliké potřebě, ale jísti ho nikoli nebudete."},{"book":"3 Mojžíšova","chapter":"7","verse":"25","text":"Nebo kdož by koli jedl tuk z hovada, kteréž obětovati bude člověk v obět ohnivou Hospodinu, vyhlazen bude člověk ten, kterýž jedl, z lidu svého."},{"book":"3 Mojžíšova","chapter":"7","verse":"26","text":"Tolikéž krve žádné jísti nebudete ve všech příbytcích svých, buď z ptactva, buď z hovada."},{"book":"3 Mojžíšova","chapter":"7","verse":"27","text":"Všeliký člověk, kterýž by jedl jakou krev, vyhlazen bude z lidu svého."},{"book":"3 Mojžíšova","chapter":"7","verse":"28","text":"Mluvil opět Hospodin k Mojžíšovi, řka:"},{"book":"3 Mojžíšova","chapter":"7","verse":"29","text":"Mluv k synům Izraelským a rci: Kdož by obětoval obět svou pokojnou Hospodinu, on sám přinese obět svou Hospodinu z obětí pokojných svých."},{"book":"3 Mojžíšova","chapter":"7","verse":"30","text":"Ruce jeho obětovati budou obět ohnivou Hospodinu. Tuk s hrudím přinese, a hrudí aby bylo v obět sem i tam obracení před Hospodinem."},{"book":"3 Mojžíšova","chapter":"7","verse":"31","text":"Páliti pak bude kněz tuk na oltáři, ale hrudí to zůstane Aronovi i synům jeho."},{"book":"3 Mojžíšova","chapter":"7","verse":"32","text":"A plece pravé dáte knězi ku pozdvižení z obětí pokojných vašich."},{"book":"3 Mojžíšova","chapter":"7","verse":"33","text":"Kdožkoli z synů Aronových obětovati bude krev obětí pokojných a tuk, tomu se dostane plece pravé na díl jeho."},{"book":"3 Mojžíšova","chapter":"7","verse":"34","text":"Nebo hrudí sem i tam obracení a plece vzhůru pozdvižení vzal jsem od synů Izraelských z obětí pokojných jejich, a dal jsem je Aronovi knězi i synům jeho právem věčným od synů Izraelských."},{"book":"3 Mojžíšova","chapter":"7","verse":"35","text":"Toť jest díl pomazání Aronova, a pomazání synů jeho z ohnivých obětí Hospodinových, ode dne toho, v kterémž jim přistoupiti rozkázal k vykonávání kněžství Hospodinu,"},{"book":"3 Mojžíšova","chapter":"7","verse":"36","text":"Kterýž přikázal Hospodin, aby jim ode dne, v kterémž jich pomazal, dáván byl od synů Izraelských právem věčným po rodech jejich."},{"book":"3 Mojžíšova","chapter":"7","verse":"37","text":"Tenť jest řád oběti zápalné, oběti suché, oběti za hřích, oběti za vinu, a posvěcování i obětí pokojných,"},{"book":"3 Mojžíšova","chapter":"7","verse":"38","text":"Kteréž přikázal Hospodin Mojžíšovi na hoře Sinai toho dne, když přikázal synům Izraelským, aby obětovali oběti své Hospodinu na poušti Sinai."}]}