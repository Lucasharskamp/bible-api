{"data":[{"book":"1 Letopisu","chapter":"19","verse":"1","text":"Stalo se zatím, že umřel Náhas král Ammonitský, a kraloval syn jeho místo něho."},{"book":"1 Letopisu","chapter":"19","verse":"2","text":"I řekl David: Učiním milosrdenství s Chanunem synem Náhasovým, nebo učinil otec jeho milosrdenství nade mnou. Tedy poslal David posly, aby ho potěšili pro otce jeho. I přišli služebníci Davidovi do země synů Ammon k Chanunovi, aby ho těšili."},{"book":"1 Letopisu","chapter":"19","verse":"3","text":"Tedy řekla knížata Ammonitská Chanunovi: Cožť se zdá, že David činí poctivost otci tvému, že poslal k tobě, kteříž by tě potěšili? Zdali ne proto, aby shlédli a vyšpehovali, i podvrátili zemi tuto, přišli služebníci jeho k tobě?"},{"book":"1 Letopisu","chapter":"19","verse":"4","text":"Pročež Chanun vzav služebníky Davidovy, oholil je a zustřihoval roucha jejich polovici až do rozkroků, a propustil je."},{"book":"1 Letopisu","chapter":"19","verse":"5","text":"Tedy odešli někteří, a oznámili Davidovi o těch mužích. I poslal proti nim, (nebo byli muži ti zlehčeni velice), a rozkázal jim král: Pobuďte v Jerichu, dokudž neobrostou brady vaše; potom se navrátíte."},{"book":"1 Letopisu","chapter":"19","verse":"6","text":"Vidouce pak Ammonitští, že se zošklivili Davidovi, poslal Chanun a synové Ammon tisíc hřiven stříbra, aby sobě najali ze mzdy z Mezopotamie a z Syrie Maacha a z Soba vozů a jezdců."},{"book":"1 Letopisu","chapter":"19","verse":"7","text":"A najali sobě ze mzdy třidceti a dva tisíce vozů, a krále Maachu i lid jeho. Kteřížto přitáhše, položili se s vojskem naproti Medaba. Ammonitští také shromáždivše se z měst svých, přitáhli k té bitvě."},{"book":"1 Letopisu","chapter":"19","verse":"8","text":"Což uslyšav David, poslal Joába se vším vojskem udatných."},{"book":"1 Letopisu","chapter":"19","verse":"9","text":"A tak vytáhše Ammonitští, sšikovali se k boji u brány města toho. Králové pak, kteříž byli přitáhli, byli zvláště na poli."},{"book":"1 Letopisu","chapter":"19","verse":"10","text":"A protož vida Joáb proti sobě sšikovaný lid z předu i z zadu, vybrav některé ze všech výborných Izraelských, sšikoval je také proti Syrským."},{"book":"1 Letopisu","chapter":"19","verse":"11","text":"Ostatek pak lidu dal pod správu Abizaie bratra svého, a sšikovali se proti Ammonitským."},{"book":"1 Letopisu","chapter":"19","verse":"12","text":"I řekl Joáb: Jestliže Syrští budou mne silnější, přispěješ mi na pomoc; pakli Ammonitští silnější budou tebe, já pomohu tobě."},{"book":"1 Letopisu","chapter":"19","verse":"13","text":"Posiliž se, a zmužile se mějme, bojujíce za lid náš a za města Boha našeho, Hospodin však, což mu se dobře líbí, nechť učiní."},{"book":"1 Letopisu","chapter":"19","verse":"14","text":"Takž přistoupil Joáb i lid, kterýž při něm byl, k bitvě proti Syrským. Ale oni utekli před ním."},{"book":"1 Letopisu","chapter":"19","verse":"15","text":"V tom Ammonitští vidouce, že utíkají Syrští, utekli také i oni před Abizaiem bratrem jeho, a ušli do města. Joáb též navrátil se do Jeruzaléma."},{"book":"1 Letopisu","chapter":"19","verse":"16","text":"A tak vidouce Syrští, že jsou poraženi od Izraelských, poslali posly, a vyvedli Syrské, kteříž bydlejí za řekou, a Sofach kníže vojska Hadarezerova vedl je."},{"book":"1 Letopisu","chapter":"19","verse":"17","text":"I oznámeno to Davidovi. Kterýžto shromáždiv všecken lid Izraelský, přepravil se přes Jordán, a přitáhl k nim, a sšikoval vojsko proti nim. A když sšikoval David vojsko proti Syrským k bitvě, bojovali s ním."},{"book":"1 Letopisu","chapter":"19","verse":"18","text":"Tedy utekli Syrští před Izraelem. I porazil David z Syrských sedm tisíc vozů, a čtyřidceti tisíc lidu pěšího, až i Sofacha hejtmana vojska toho zabil."},{"book":"1 Letopisu","chapter":"19","verse":"19","text":"Pročež když viděli služebníci Hadarezerovi, že jsou poraženi od Izraele, vešli v pokoj s Davidem, a sloužili jemu. A nechtěli více Syrští táhnouti na pomoc Ammonitským."}]}