{"data":[{"book":"నిర్గమ","chapter":"20","verse":"1","text":"దేవుడు ఈ ఆజ్ఞలన్నిటినీ వివరించి చెప్పాడు,"},{"book":"నిర్గమ","chapter":"20","verse":"2","text":"నేను యెహోవాను, మీ దేవుణ్ణి. ఐగుప్తు దేశంలో బానిసలుగా ఉన్న మిమ్మల్ని బయటకు తీసుకు వచ్చిన దేవుణ్ణి నేనే."},{"book":"నిర్గమ","chapter":"20","verse":"3","text":"నేను కాక వేరే దేవుడు మీకు ఉండకూడదు."},{"book":"నిర్గమ","chapter":"20","verse":"4","text":"పైన ఆకాశంలో గానీ, కింద భూమి మీద గానీ, భూమి కింద ఉండే నీళ్లలో గానీ ఎలాంటి ఆకారాన్నీ, ప్రతిమను తయారు చేసుకోకూడదు, వాటి ముందు సాష్టాంగపడ కూడదు, వాటిని పూజించ కూడదు."},{"book":"నిర్గమ","chapter":"20","verse":"5","text":"ఎందుకంటే నీ దేవుడనైన నేను రోషం గలవాణ్ణి. నన్ను లక్ష్యపెట్టని వారి విషయంలో వాళ్ళ మూడు నాలుగు తరాల దాకా వాళ్ళ పూర్వికుల దుష్టత్వం వారి సంతతి పైకి రప్పిస్తాను."},{"book":"నిర్గమ","chapter":"20","verse":"6","text":"నన్ను ప్రేమించి నా ఆజ్ఞలు పాటించే వారిపై వెయ్యి తరాల వరకూ నా కరుణ చూపిస్తాను."},{"book":"నిర్గమ","chapter":"20","verse":"7","text":"నీ దేవుడైన యెహోవా నామాన్ని వ్యర్థంగా పలకకూడదు. తన నామాన్ని వ్యర్థంగా పలికే వాణ్ణి యెహోవా దోషిగా పరిగణిస్తాడు."},{"book":"నిర్గమ","chapter":"20","verse":"8","text":"విశ్రాంతి దినాన్ని పవిత్రంగా ఆచరించాలని జ్ఞాపకం ఉంచుకోవాలి."},{"book":"నిర్గమ","chapter":"20","verse":"9","text":"నువ్వు కష్టపడి ఆరు రోజుల్లో నీ పని అంతా ముగించాలి."},{"book":"నిర్గమ","chapter":"20","verse":"10","text":"ఏడవ రోజు నీ దేవుడైన యెహోవాకు విశ్రాంతి దినం. ఆ రోజున నువ్వు, నీ కొడుకు, కూతురు, సేవకుడు, దాసీ, నీ ఇంట్లో ఉన్న విదేశీయుడు, నీ పశువులు ఎవ్వరూ ఏ పనీ చెయ్యకూడదు."},{"book":"నిర్గమ","chapter":"20","verse":"11","text":"ఆరు రోజుల్లో యెహోవా ఆకాశాన్ని, భూమిని, సముద్రాన్ని, సముద్రంలో ఉన్న సమస్తాన్నీ సృష్టించాడు. ఏడవ రోజున విశ్రాంతి తీసుకున్నాడు. అందువల్ల యెహోవా విశ్రాంతి దినాన్ని దీవించి తనకోసం పవిత్ర పరిచాడు."},{"book":"నిర్గమ","chapter":"20","verse":"12","text":"నీ దేవుడైన యెహోవా మీకివ్వబోయే దేశంలో నువ్వు దీర్ఘకాలం జీవించేలా నీ తండ్రిని, తల్లిని గౌరవించాలి."},{"book":"నిర్గమ","chapter":"20","verse":"13","text":"హత్య చెయ్యకూడదు."},{"book":"నిర్గమ","chapter":"20","verse":"14","text":"వ్యభిచారం చెయ్యకూడదు."},{"book":"నిర్గమ","chapter":"20","verse":"15","text":"దొంగతనం చెయ్యకూడదు."},{"book":"నిర్గమ","chapter":"20","verse":"16","text":"నీ పొరుగువాడిపై తప్పుడు సాక్ష్యం చెప్పకూడదు."},{"book":"నిర్గమ","chapter":"20","verse":"17","text":"నీ పొరుగువాడి ఇల్లు గానీ, అతని భార్యను గానీ, దాస దాసీలను గానీ, అతని ఎద్దును గానీ, గాడిదను గానీ, నీ పొరుగు వాడికి చెందిన దేనినీ ఆశించకూడదు."},{"book":"నిర్గమ","chapter":"20","verse":"18","text":"ప్రజలంతా ఆ ఉరుములు, మెరుపులు, భీకరమైన బూర శబ్దం, ఆ కొండ నుండి రగులుతున్న పొగ చూసి భయపడ్డారు. భయంతో దూరంగా తొలగిపోయి మోషేతో,"},{"book":"నిర్గమ","chapter":"20","verse":"19","text":"“దేవుడే గనక మాతో మాట్లాడితే మేమంతా చచ్చిపోతాం. నువ్వే మాతో మాట్లాడు, మేము వింటాం” అన్నారు."},{"book":"నిర్గమ","chapter":"20","verse":"20","text":"అందుకు మోషే “భయపడకండి. మిమ్మల్ని పరీక్షించడానికి, ఇక నుంచి మీరు పాపం చేయకుండా ఆయన భయం మీకు ఉండేలా దేవుడు వచ్చాడు” అని ప్రజలతో చెప్పాడు."},{"book":"నిర్గమ","chapter":"20","verse":"21","text":"ప్రజలు దూరంగా నిలబడ్డారు. మోషే దేవుడు ఉన్న కారుమబ్బుల దగ్గరికి చేరుకున్నాడు."},{"book":"నిర్గమ","chapter":"20","verse":"22","text":"యెహోవా మోషేతో ఇలా చెప్పాడు. “ఇశ్రాయేలు ప్రజలతో ఇలా చెప్పు. నేను ఆకాశంలో నుండి దిగి వచ్చి మీతో మాట్లాడాను అనడానికి మీరే సాక్షులు."},{"book":"నిర్గమ","chapter":"20","verse":"23","text":"మీరు నన్ను ఆరాధించడానికి వెండి, లేదా బంగారపు ప్రతిమలను తయారు చేసుకోకూడదు."},{"book":"నిర్గమ","chapter":"20","verse":"24","text":"మట్టితో నా కోసం బలిపీఠం నిర్మించి దాని మీద మీ హోమబలులూ, శాంతిబలులూ, మీ గొర్రెలూ, ఎద్దులూ అర్పించాలి. నా పేరు గుర్తుంచుకొనేలా నేను దాన్ని ఉంచే ప్రతి స్థలం లో మీ దగ్గరికి వచ్చి మిమ్మల్ని ఆశీర్వదిస్తాను."},{"book":"నిర్గమ","chapter":"20","verse":"25","text":"ఒకవేళ మీరు నాకు రాళ్లతో బలిపీఠం నిర్మించే పక్షంలో చెక్కిన రాళ్లతో దాన్ని కట్టకూడదు, దానికి నీ చేతి పనిముట్టు తగిలితే అది అపవిత్రం అవుతుంది."},{"book":"నిర్గమ","chapter":"20","verse":"26","text":"అంతేకాదు, నా బలిపీఠం సమీపించేటప్పుడు మీ నగ్నత్వం కనిపించకూడదు కాబట్టి మెట్ల మీదుగా ఎక్కకూడదు.”"}]}