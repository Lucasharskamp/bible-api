{"data":[{"book":"لۆقا","chapter":"9","verse":"1","text":"کاتێک عیسا دوازدە قوتابییەکەی بانگکرد، هێز و دەسەڵاتی پێدان بۆ دەرکردنی هەموو ڕۆحە پیسەکان و چاککردنەوەی نەخۆشییەکان،"},{"book":"لۆقا","chapter":"9","verse":"2","text":"ناردنی تاکو مزگێنی پاشایەتی خودا بدەن و نەخۆش چاک بکەنەوە."},{"book":"لۆقا","chapter":"9","verse":"3","text":"پێی فەرموون: «بۆ ڕێگا هیچ هەڵمەگرن، نە گۆچان و نە توورەکە، نە نان و نە پارە، کەسیش کراسی زیادەی پێ نەبێت."},{"book":"لۆقا","chapter":"9","verse":"4","text":"چوونە هەر ماڵێک لەوێ بمێننەوە هەتا ئەو کاتەی ئەوێ بەجێدەهێڵن."},{"book":"لۆقا","chapter":"9","verse":"5","text":"ئەگەر خەڵکەکەی پێشوازییان لێ نەکردن، لە شارۆچکەکەیان بڕۆنە دەرەوە و تۆزی پێتان بتەکێنن، بۆ شایەتی لەسەریان.»"},{"book":"لۆقا","chapter":"9","verse":"6","text":"جا بەڕێکەوتن و بە گوندەکاندا دەگەڕان، مزگێنییان دەدا و لە هەموو لایەک خەڵکیان چاک دەکردەوە."},{"book":"لۆقا","chapter":"9","verse":"7","text":"هێرۆدسی ئەنتیپاس کە فەرمانڕەوای جەلیل بوو، هەموو ئەو شتانەی بیستەوە کە ڕوویدەدا و سەری سوڕما، چونکە هەندێک دەیانگوت: «یەحیا لەناو مردووان هەستاوەتەوە.»"},{"book":"لۆقا","chapter":"9","verse":"8","text":"هەندێکی دیکەش دەیانگوت: «ئەلیاس دەرکەوتووە.» کەسانی دیکەش: «یەکێک لە پێغەمبەرانی کۆن زیندووبووەتەوە.»"},{"book":"لۆقا","chapter":"9","verse":"9","text":"هێرۆدسیش گوتی: «خۆم سەری یەحیام لێکردەوە، ئەی ئەمە کێیە شتی وای لێ دەبیستم؟» لەبەر ئەوە هەوڵی دەدا بیبینێت."},{"book":"لۆقا","chapter":"9","verse":"10","text":"نێردراوان گەڕانەوە و ئەوەی کردبوویان بۆ عیسایان گێڕایەوە، ئەویش ئەوانی برد و بە تەنها چوون بۆ شارۆچکەیەک کە ناوی بێت‌سەیدا بوو."},{"book":"لۆقا","chapter":"9","verse":"11","text":"بەڵام خەڵکەکە زانییان و دوای کەوتن، ئەویش پێشوازی لێکردن و باسی پاشایەتی خودای بۆ کردن، ئەوانەی پێویستییان بە چاکبوونەوە بوو چاکیکردنەوە."},{"book":"لۆقا","chapter":"9","verse":"12","text":"کاتێک ڕۆژ بەرەو ئاوابوون دەچوو، دوازدە قوتابییەکە هاتن و پێیان گوت: «خەڵکەکە بەڕێبکە با بڕۆنە گوند و کێڵگەکانی دەوروبەر، تاکو لەوێ بمێننەوە و خواردنیش پەیدا بکەن، چونکە ئێمە لێرە لە شوێنێکی چۆڵداین.»"},{"book":"لۆقا","chapter":"9","verse":"13","text":"پێی فەرموون: «ئێوە شتێکیان بدەنێ با بیخۆن.»"},{"book":"لۆقا","chapter":"9","verse":"14","text":"چونکە نزیکەی پێنج هەزار پیاو دەبوون."},{"book":"لۆقا","chapter":"9","verse":"15","text":"جا بەم جۆرەیان کرد و هەموویان دانیشاندن."},{"book":"لۆقا","chapter":"9","verse":"16","text":"ئینجا عیسا پێنج نانەکە و دوو ماسییەکەی هەڵگرت و تەماشای ئاسمانی کرد، سوپاسی خودای کرد و لەتی کردن، دایە قوتابییەکان تاکو لەبەردەمی خەڵکەکەی دابنێن."},{"book":"لۆقا","chapter":"9","verse":"17","text":"هەموو خواردیان و تێر بوون. لەو پەلکەنانەی لێیان مایەوە دوازدە سەبەتە هەڵگیرایەوە."},{"book":"لۆقا","chapter":"9","verse":"18","text":"کاتێک عیسا بە تەنها نوێژی دەکرد، قوتابییەکان لەگەڵی بوون، لێی پرسین: «خەڵکەکە دەڵێن من کێم؟»"},{"book":"لۆقا","chapter":"9","verse":"19","text":"وەڵامیان دایەوە: «یەحیای لەئاوهەڵکێش، هەندێکیش ئەلیاس، خەڵکی دیکەش دەڵێن کە یەکێک لە پێغەمبەرانی کۆنە زیندووبووەتەوە.»"},{"book":"لۆقا","chapter":"9","verse":"20","text":"پێی فەرموون: «ئەی ئێوە دەڵێن من کێم؟»"},{"book":"لۆقا","chapter":"9","verse":"21","text":"ئەویش ئاگاداری کردنەوە و ڕایسپاردن ئەمە بە کەس نەڵێن."},{"book":"لۆقا","chapter":"9","verse":"22","text":"هەروەها فەرمووی: «کوڕی مرۆڤ دەبێت زۆر ئازار بچێژێت و پیران و کاهینانی باڵا و مامۆستایانی تەورات ڕەتی بکەنەوە، بکوژرێت و لە ڕۆژی سێیەم هەستێنرێتەوە.»"},{"book":"لۆقا","chapter":"9","verse":"23","text":"ئینجا بە هەمووانی فەرموو: «ئەگەر کەسێک دەیەوێت ببێتە قوتابی من، با نکۆڵی لە خۆی بکات و ڕۆژانە خاچەکەی هەڵبگرێت و دوام بکەوێت،"},{"book":"لۆقا","chapter":"9","verse":"24","text":"چونکە ئەوەی بیەوێت ژیانی خۆی ڕزگار بکات دەیدۆڕێنێت، بەڵام ئەوەی لە پێناوی من ژیانی خۆی بدۆڕێنێت، ڕزگاری دەکات9‏:24 ڕزگاربوون لە گوناه و دۆزەخی هەتاهەتایی.‏."},{"book":"لۆقا","chapter":"9","verse":"25","text":"چی بەکەڵکی مرۆڤ دێت ئەگەر هەموو جیهان بباتەوە، بەڵام خۆی بدۆڕێنێت یان خۆی لە دەست بدات؟"},{"book":"لۆقا","chapter":"9","verse":"26","text":"ئەوەی شەرمی بە من و بە وتەکانم بێت، کوڕی مرۆڤیش شەرمی پێی دەبێت، کاتێک بە شکۆمەندی خۆی و باوک و فریشتە پیرۆزەکانەوە دێتەوە."},{"book":"لۆقا","chapter":"9","verse":"27","text":"«بەڵام ڕاستیتان پێ دەڵێم، هەندێک لەوانەی لێرە ڕاوەستاون مردن ناچێژن هەتا شانشینی خودا نەبینن.»"},{"book":"لۆقا","chapter":"9","verse":"28","text":"نزیکەی هەشت ڕۆژ لەدوای ئەم وتانە، عیسا پەترۆس و یۆحەنا و یاقوبی برد و سەرکەوتە سەر چیایەک تاکو نوێژ بکات."},{"book":"لۆقا","chapter":"9","verse":"29","text":"کاتێک نوێژی دەکرد، ڕوخساری گۆڕا و جلەکانی سپی بریسکەدار هەڵگەڕان."},{"book":"لۆقا","chapter":"9","verse":"30","text":"دوو پیاویش لەگەڵی دەدوان، موسا و ئەلیاس بوون."},{"book":"لۆقا","chapter":"9","verse":"31","text":"بە شکۆوە دەرکەوتن و لەبارەی ڕووداوی بەجێهێشتنی جیهان کە دەبووایە بەم نزیکانە لە ئۆرشەلیم بێتە دی، گفتوگۆیان کرد."},{"book":"لۆقا","chapter":"9","verse":"32","text":"بەڵام پەترۆس و هاوڕێیانی خەو چاوی قورس کردبوون، کاتێک بە تەواوی خەبەریان بووەوە شکۆی ئەویان بینی و هەروەها ئەو دوو پیاوەشیان بینی کە لەگەڵی ڕاوەستابوون."},{"book":"لۆقا","chapter":"9","verse":"33","text":"کاتێک پیاوەکان لە عیسا جیا دەبوونەوە، پەترۆس بە عیسای گوت: «گەورەم، پێمان باشە لێرە بین. با سێ کەپر دروستبکەین، یەکێک بۆ تۆ و یەکێک بۆ موسا و یەکێکیش بۆ ئەلیاس.» ئەمەی گوت بێ ئەوەی بزانێت باسی چی دەکات."},{"book":"لۆقا","chapter":"9","verse":"34","text":"کاتێک لەم قسانەدا بوو، هەورێک هات و باڵی بەسەریاندا کێشا، کە کەوتنە ناو هەورەکە، ترسان."},{"book":"لۆقا","chapter":"9","verse":"35","text":"دەنگێک لەناو هەورەکەوە هات: «ئەمە کوڕی منە، ئەوەی هەڵمبژاردووە، گوێی لێ بگرن.»"},{"book":"لۆقا","chapter":"9","verse":"36","text":"کە دەنگەکە نەما، عیسا بە تەنها بینرا. ئەوانیش بێدەنگ بوون و لەو ڕۆژانەدا لەلای کەس باسی ئەو شتانەیان نەکرد کە بینییان."},{"book":"لۆقا","chapter":"9","verse":"37","text":"بۆ بەیانی، کە لە کێوەکە هاتنە خوارەوە، خەڵکێکی زۆر بەرەوپیریان هاتن."},{"book":"لۆقا","chapter":"9","verse":"38","text":"لەنێو خەڵکەکەدا پیاوێک هاواری کرد: «مامۆستا، لێت دەپاڕێمەوە تەماشای کوڕەکەم بکە، چونکە تاقە کوڕمە."},{"book":"لۆقا","chapter":"9","verse":"39","text":"ڕۆحی پیس دەستی لێ دەوەشێنێت، کوڕەکەشم لەناکاو هاوار دەکات و فێی لێ دێت و دەمی کەف دەکات، بە زەحمەت وازی لێ دەهێنێت و شلوکوتی دەکات."},{"book":"لۆقا","chapter":"9","verse":"40","text":"لە قوتابییەکانت پاڕامەوە تاکو دەریبکەن، بەڵام نەیانتوانی.»"},{"book":"لۆقا","chapter":"9","verse":"41","text":"عیسا وەڵامی دایەوە: «ئەی نەوەی بێباوەڕ و خوار، هەتا کەی لەگەڵتان بم و بەرگەتان بگرم؟ کوڕەکەت بهێنە ئێرە.»"},{"book":"لۆقا","chapter":"9","verse":"42","text":"کاتێک کوڕەکە دەهات، ڕۆحە پیسەکە ڕایتەکاند و فێی لێ هێنا، عیساش لە ڕۆحە پیسەکەی ڕاخوڕی و کوڕەکەی چاککردەوە، دایەوە دەست باوکی."},{"book":"لۆقا","chapter":"9","verse":"43","text":"هەموو لە گەورەیی خودا سەرسام بوون."},{"book":"لۆقا","chapter":"9","verse":"44","text":"«بە باشی گوێ لە قسەکانم بگرن: کوڕی مرۆڤ دەدرێتە دەست خەڵک.»"},{"book":"لۆقا","chapter":"9","verse":"45","text":"بەڵام لەم قسەیە تێنەگەیشتن، لێیان شاردرابووەوە تاکو حاڵی نەبن، ترسان لەبارەی ئەم قسەیە پرسیاریشی لێ بکەن."},{"book":"لۆقا","chapter":"9","verse":"46","text":"دەمەقاڵەیەک لەنێوان قوتابییەکاندا دروست بوو لەسەر ئەوەی کە کامیان پایەبەرزترە."},{"book":"لۆقا","chapter":"9","verse":"47","text":"عیسا بە نیازی دڵیانی زانی، منداڵێکی هێنا و لەلای خۆی ڕایگرت،"},{"book":"لۆقا","chapter":"9","verse":"48","text":"پێی فەرموون: «ئەوەی بە ناوی منەوە پێشوازی لەم منداڵە بکات، پێشوازی لە من دەکات، ئەوەش پێشوازی لە من بکات، ئەوا پێشوازی لەوە دەکات کە ناردوومی، چونکە بچووکترینی هەمووتان پایەبەرزترە.»"},{"book":"لۆقا","chapter":"9","verse":"49","text":"یۆحەنا گوتی: «گەورەم، یەکێکمان بینی بە ناوی تۆوە ڕۆحی پیسی دەردەکرد، ڕێمان لێ گرت، چونکە لەگەڵمان دوات ناکەوێت.»"},{"book":"لۆقا","chapter":"9","verse":"50","text":"عیساش پێی فەرموون: «ڕێی لێ مەگرن، چونکە ئەوەی دژتان نییە لەگەڵتانە.»"},{"book":"لۆقا","chapter":"9","verse":"51","text":"کە ڕۆژانی بەرزکردنەوەی9‏:51 بەرزکردنەوە بۆ ئاسمان.‏ عیسا نزیک بووەوە، پێداگری کرد لەسەر ڕۆیشتنی بۆ ئۆرشەلیم."},{"book":"لۆقا","chapter":"9","verse":"52","text":"نێردراوی لەپێش خۆی نارد، ئەوانیش ڕۆیشتن و چوونە گوندێکی سامیرەییەکان تاکو شوێنی بۆ ئامادە بکەن،"},{"book":"لۆقا","chapter":"9","verse":"53","text":"بەڵام پێشوازییان لێ نەکرد، چونکە بەرەو ئۆرشەلیم دەچوو."},{"book":"لۆقا","chapter":"9","verse":"54","text":"کاتێک یاقوب و یۆحەنای قوتابییانی عیسا ئەمەیان بینی، گوتیان: «گەورەم، دەتەوێ داوا بکەین لە ئاسمانەوە ئاگر بێتە خوارەوە و لەناویان ببات؟»"},{"book":"لۆقا","chapter":"9","verse":"55","text":"بەڵام عیسا ئاوڕی دایەوە و سەرزەنشتی کردن."},{"book":"لۆقا","chapter":"9","verse":"56","text":"ئینجا چوونە گوندێکی دیکە."},{"book":"لۆقا","chapter":"9","verse":"57","text":"کاتێک بە ڕێگادا دەڕۆیشتن، یەکێک پێی گوت: «بۆ هەرکوێ بچیت دوات دەکەوم.»"},{"book":"لۆقا","chapter":"9","verse":"58","text":"عیساش پێی فەرموو: «ڕێوی کونی هەیە و باڵندەی ئاسمانیش هێلانە، بەڵام کوڕی مرۆڤ جێیەکی نییە کە سەری لەسەر دابنێت.»"},{"book":"لۆقا","chapter":"9","verse":"59","text":"بە یەکێکی دیکەی فەرموو: «دوام بکەوە.» ئەمەیان گوتی: «گەورەم، ڕێگام بدە یەکەم جار بچم باوکم بنێژم.»"},{"book":"لۆقا","chapter":"9","verse":"60","text":"عیساش پێی فەرموو: «واز لە مردووان بهێنە با مردووەکانی خۆیان بنێژن، بەڵام تۆ بڕۆ مزگێنی پاشایەتی خودا بدە.»"},{"book":"لۆقا","chapter":"9","verse":"61","text":"یەکێکی دیکە گوتی: «گەورەم، دوات دەکەوم، بەڵام جارێ لێمگەڕێ با ماڵئاوایی لە خانەوادەکەم بکەم.»"},{"book":"لۆقا","chapter":"9","verse":"62","text":"عیساش پێی فەرموو: «هەرکەسێک دەست لەسەر گاسن دابنێت و ئاوڕ لە دواوە بداتەوە، بەکەڵکی شانشینی خودا نایەت.»"}]}