{"data":[{"book":"Luka","chapter":"1","verse":"1","text":"Mkulu Teofili,"},{"book":"Luka","chapter":"1","verse":"2","text":"Wandika mbuli zija zitulongeligwe na wanhu waja wazonile kwa meso gao kusongela kuna ichanduso na wapetile uusenga."},{"book":"Luka","chapter":"1","verse":"3","text":"Avo go mkulu, kwavija nizizahila vinogile mbuli zino kulawa kuna ichanduso, vinikona niye yokuwa vinoga kukwandikila goya mbuli zija zilawilile."},{"book":"Luka","chapter":"1","verse":"4","text":"Notenda vino ili ujuwe ukweli wose wa mbuli ziufundizigwe."},{"book":"Luka","chapter":"1","verse":"5","text":"Kipindi acho Helode viyakalile mndewa wa Yudea, kukala na mulava nhosa, twaga jake Zakalia, wa kibumbila cha Abiya.1:5 Abiya. Walava nhosa waigola mna ivibumbila malongo mabili na nne, na Abiya kakala kilongozi mna ikibumbila cha nane. Mwehe wake kakala Elizabeti, nayo vivija kalawa mulukolo lwa mulava nhosa Haluni."},{"book":"Luka","chapter":"1","verse":"6","text":"Wose wabili wakala otenda ganogile mgameso ga Imulungu, na kugagoga Malagizo gose ga Mndewa Imulungu."},{"book":"Luka","chapter":"1","verse":"7","text":"Wakala wabule wana kwavija Elizabeti kakala mgumba, na wose wabili wakala wavele."},{"book":"Luka","chapter":"1","verse":"8","text":"Siku dimoja Zakalia kakala Mng'anda ya Imulungu yosang'hana isang'hano yake ya kulava nhosa, kamba viyatendaga mna izamu yake."},{"book":"Luka","chapter":"1","verse":"9","text":"Zakalia kasaguligwa kwa kubwanha simbi, kamba viwatendaga walava nhosa, kwingila Mng'anda ya Mndewa yasome ubani."},{"book":"Luka","chapter":"1","verse":"10","text":"Kipindi cha kusoma ubani vikivikile, wanhu wengi wakala kunze ompula Imulungu."},{"book":"Luka","chapter":"1","verse":"11","text":"Msenga wa kuulanga wa Mndewa kamulawilila Zakalia, kema mwambu wa mkono wa kudila wa upango wa kusomela ubani."},{"book":"Luka","chapter":"1","verse":"12","text":"Zakalia viyamone, kasinhuka na kagwaya kwa bwembwe."},{"book":"Luka","chapter":"1","verse":"13","text":"Lakini msenga wa kuulanga kamulongela, “Sikuudumbe, Zakalia! Imulungu kahulika kupula kwako. Mwehe wako Elizabeti kokulelela mwana wa kimbigalo, twaga jake komkema Yohana."},{"book":"Luka","chapter":"1","verse":"14","text":"Kodeng'helela ng'hani na wanhu wengi odeng'helela kwa kuvumbuka kwake."},{"book":"Luka","chapter":"1","verse":"15","text":"Kokuwa munhu mkulu mgameso ga Mndewa. Honda yang'we ugimbi hebu divai. Kokuwa na Loho Yang'alile kusongela mna iinda ya mamake."},{"book":"Luka","chapter":"1","verse":"16","text":"Kowatenda wanhu wengi wa Izilaeli wailumbe na Mndewa Imulungu wao."},{"book":"Luka","chapter":"1","verse":"17","text":"Nayo komulongolela Mndewa, kokuwa na nguvu kamba mtula ndagu wa Imulungu Eliya. Kowatenda tata na wana wainogele, kowagalusa wanhu waja hawamtegeleza Imulungu wagese ganogile kamba wanhu wanogile, avo yamtandile Mndewa wanhu zake.”"},{"book":"Luka","chapter":"1","verse":"18","text":"Zakalia kamuuza msenga ija wa kuulanga, “Vino nojuwaze mbuli ino kamba ya ukweli? Niye na mwehe wangu twa wavele.”"},{"book":"Luka","chapter":"1","verse":"19","text":"Msenga ija kamwidika, “Niye na Gabilieli. Nokwima haulongozi ha Imulungu, heyo ayo yanhumile nonge na gweye kukupetela mbuli ino inogile."},{"book":"Luka","chapter":"1","verse":"20","text":"Lakini kwavija hutogole mbuli zangu zonda zilawilile mna ikipindi chake, sambi hudaha kulonga mbaka siku vonda ilawilile mbuli ino.”"},{"book":"Luka","chapter":"1","verse":"21","text":"Kipindi acho wanhu wakalile ombeta Zakalia, wakanganya habali kokawa kulawa Mng'anda ya Imulungu."},{"book":"Luka","chapter":"1","verse":"22","text":"Viyalawile kunze hadahile kulonga nao. Wajuwa hana kinhu cha unzonza kiyaonile Mng'anda ya Imulungu, kwavija kawagwaa kilaguso kwa kwinula makono gake, na kakala halonga."},{"book":"Luka","chapter":"1","verse":"23","text":"Viyamambukize sang'hano yake Mng'anda ya Imulungu, kabwela ukae."},{"book":"Luka","chapter":"1","verse":"24","text":"Hamwande kidogo imwehe Elizabeti kagoga inda. Hasegele ukae kumwake kwa miyezi mitano. Kalonga,"},{"book":"Luka","chapter":"1","verse":"25","text":"“Hakimambukizo Mndewa kanisegesela kinyala mgameso ga wanhu!”"},{"book":"Luka","chapter":"1","verse":"26","text":"Elizabeti viyakalile na inda ya miyezi sita, Imulungu kamtuma msenga wa kuulanga, twaga jake Gabilieli, yachole kudibuga da Nazaleti, mwiisi ya Galilaya."},{"book":"Luka","chapter":"1","verse":"27","text":"Kakala na usenga wa mhambe imoja yafungiligwe zengele na mbigalo imoja twaga jake Yusufu, yalawile mulukolo lwa Mndewa Daudi. Mhambe ayo twaga jake Malia."},{"book":"Luka","chapter":"1","verse":"28","text":"Msenga ija kamcholela Malia, kamulongela, “Zihoze! Mndewa kahamoja na gweye. Nayo kakunogela ng'hani!”"},{"book":"Luka","chapter":"1","verse":"29","text":"Malia viyauhulike usenga awo wa msenga wa kuulanga, kakala na mfundo ng'hani muumoyo wake, kakanganya usenga awo ofambula choni."},{"book":"Luka","chapter":"1","verse":"30","text":"Msenga ija kamulongela, “Malia, sikuudumbe, gweye kupata ng'hekewa ya Imulungu."},{"book":"Luka","chapter":"1","verse":"31","text":"Kogoga inda na kolela mwana wa kimbigalo, nayo komkema Yesu."},{"book":"Luka","chapter":"1","verse":"32","text":"Kokuwa munhu mkulu, kokemigwa Mwana wa Imulungu yeli Uchanha Ng'hani. Mndewa Imulungu komgwaa kigoda cha undewa, kamba viyakalile Daudi muhenga wake."},{"book":"Luka","chapter":"1","verse":"33","text":"Kokuwa mtawala wa lukolo lwa Yakobo milele, na undewa wake hawisha bule!”"},{"book":"Luka","chapter":"1","verse":"34","text":"Malia kamuuza msenga ija, “Niye na mhambe. Lelo mbuli ayo yokuwaze?”"},{"book":"Luka","chapter":"1","verse":"35","text":"Msenga ija kamwidika, “Loho Yang'alile kokwizila, na nguvu za Imulungu zokugubika. Avo Mwana yonda yavumbuke kokuwa Yang'alile na kokemigwa Mwana wa Imulungu."},{"book":"Luka","chapter":"1","verse":"36","text":"Kumbuka ndugu yako Elizabeti. Wanhu wakala olonga kakala mgumba, lakini sambi kana inda ya miyezi sita, hamoja na uvele uyalinao."},{"book":"Luka","chapter":"1","verse":"37","text":"Kwavija kuduhu kinhu kimulemela Imulungu.”"},{"book":"Luka","chapter":"1","verse":"38","text":"Malia kalonga, “Niye na msang'hanaji wa Mndewa, nailawilile kumwangu kamba viulongile.” Abaho msenga ija kasegela."},{"book":"Luka","chapter":"1","verse":"39","text":"Kumwande kidogo Malia kafunga mwanza, kalopola kuchola kuna idibuga dili mvigongo va isi ya Yudea."},{"book":"Luka","chapter":"1","verse":"40","text":"Kengila mng'anda ya Zakalia, kamulamusa Elizabeti."},{"book":"Luka","chapter":"1","verse":"41","text":"Elizabeti viyahulike Malia komulamusa, king'hele kili mna iinda yake kizumha. Nayo Elizabeti kamemezigwa Loho Yang'alile,"},{"book":"Luka","chapter":"1","verse":"42","text":"kalonga kwa sauti ng'hulu, “Gweye kunogeligwa kubanza watwanzi wose, na imwana yonda umulele konogeligwa!"},{"book":"Luka","chapter":"1","verse":"43","text":"Habali mbuli ino ng'hulu inilawilile niye, mbaka mama wa Mndewa wangu keza kunhembelela?"},{"book":"Luka","chapter":"1","verse":"44","text":"Vimhulike kondamusa, mwana king'hele yeli mna iinda yangu kazumha kwa kudeng'helela."},{"book":"Luka","chapter":"1","verse":"45","text":"Kumweda gweye utogola usenga wa Mndewa, kwavija olawilila kumwako!”"},{"book":"Luka","chapter":"1","verse":"46","text":"Malia kalonga,"},{"book":"Luka","chapter":"1","verse":"47","text":"Loho yangu yomdeng'helela kwavija Imulungu Mkombola wangu,"},{"book":"Luka","chapter":"1","verse":"48","text":"kang'humbuka, niye msang'hanaji wake muhole!"},{"book":"Luka","chapter":"1","verse":"49","text":"kwavija Imulungu Mkulu kanhendela vinhu vikulu."},{"book":"Luka","chapter":"1","verse":"50","text":"Kulawa lukolo na lukolo,"},{"book":"Luka","chapter":"1","verse":"51","text":"Katenda mbuli ng'hulu kwa mkono wake."},{"book":"Luka","chapter":"1","verse":"52","text":"Kawahumulusa wandewa mna ivigoda vao va undewa,"},{"book":"Luka","chapter":"1","verse":"53","text":"Weli na nzala kawatenda wegute kwa vinhu vinogile na"},{"book":"Luka","chapter":"1","verse":"54","text":"Kasang'hana kija kiyalongile kwa wahenga zetu,"},{"book":"Luka","chapter":"1","verse":"55","text":"Kakumbuka kumonela bazi Abulahamu,"},{"book":"Luka","chapter":"1","verse":"56","text":"Malia kakala kwa Elizabeti miyezi midatu, abaho kabwela ukae kumwake."},{"book":"Luka","chapter":"1","verse":"57","text":"Kipindi cha kuifungula Elizabeti vikivikile, kaifungula mwana wa kimbigalo."},{"book":"Luka","chapter":"1","verse":"58","text":"Wanhu weli behi nayo na ndugu zake viwahulike mbuli ng'hulu ziyatendeligwe na Mndewa, wadeng'helela hamoja nayo."},{"book":"Luka","chapter":"1","verse":"59","text":"Imwana viyavikize siku nane, wamwingiza kumbi. Walonda kumkema Zakalia, twaga da tatake,"},{"book":"Luka","chapter":"1","verse":"60","text":"lakini mamake kalonga, “Bule, twaga jake Yohana.”"},{"book":"Luka","chapter":"1","verse":"61","text":"Wamulongela, “Kuduhu munhu mulukolo lwenu yeli na twaga dijo!”"},{"book":"Luka","chapter":"1","verse":"62","text":"Abaho wamgwaa kilaguso tatake, wamuuza twaga gani diyalondile mwanage yakemigwe."},{"book":"Luka","chapter":"1","verse":"63","text":"Zakalia kawapula kibao cha kwandikila, kandika vino, “Twaga jake Yohana.” Wanhu wose wakanganya!"},{"book":"Luka","chapter":"1","verse":"64","text":"Bahaja Zakalia kadaha kulonga, kamgwaa nhogolwa Imulungu."},{"book":"Luka","chapter":"1","verse":"65","text":"Wanhu weli behi nayo wadumba ng'hani. Mbuli izo za unzonza zibwililika kila hanhu kuvigongo va isi ya Yudea."},{"book":"Luka","chapter":"1","verse":"66","text":"Kila munhu yahulike mbuli ayo kaigelegeza, kauza, “Vino mwana ino kokuwa nani?” Kwavija udahi wa Mndewa ukala hamoja nayo."},{"book":"Luka","chapter":"1","verse":"67","text":"Zakalia tatake Yohana kamemezigwa Loho Yang'alile, kalonga usenga wa Imulungu,"},{"book":"Luka","chapter":"1","verse":"68","text":"“Yatogoligwe Mndewa, Imulungu wa Izilaeli!"},{"book":"Luka","chapter":"1","verse":"69","text":"Katugwaa Mkombola yeli na udahi,"},{"book":"Luka","chapter":"1","verse":"70","text":"Kamba viyalongile toka mwaka kubitila watula ndagu zake wang'alile,"},{"book":"Luka","chapter":"1","verse":"71","text":"kamba kotukombola na wanhu wang'hobo,"},{"book":"Luka","chapter":"1","verse":"72","text":"Kalonga kowonela bazi wahenga zetu,"},{"book":"Luka","chapter":"1","verse":"73","text":"Kaiduwila kwa muhenga wetu Abulahamu,"},{"book":"Luka","chapter":"1","verse":"74","text":"kutukombola mmakono ga wanhu watwihile,"},{"book":"Luka","chapter":"1","verse":"75","text":"tuwe wanhu wang'alile na wanhu otenda goyolonda Imulungu,"},{"book":"Luka","chapter":"1","verse":"76","text":"Gweye mwanangu, kokemigwa mtula ndagu wa Imulungu yeli Uchanha Ng'hani."},{"book":"Luka","chapter":"1","verse":"77","text":"Kowalongela wanhu zake kamba okomboligwa,"},{"book":"Luka","chapter":"1","verse":"78","text":"Imulungu wetu kana bazi na moyo unogile."},{"book":"Luka","chapter":"1","verse":"79","text":"na owamwemwesela wanhu wose okala mdiziza da ifa,"},{"book":"Luka","chapter":"1","verse":"80","text":"Imwana ija kagendelela kukula lukuli na kawa na nguvu mwiiloho. Kakala kuluwala mbaka siku dija viyalawilile mgameso ga wanhu wa Izilaeli."}]}