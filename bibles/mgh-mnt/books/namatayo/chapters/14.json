{"data":[{"book":"Namatayo","chapter":"14","verse":"1","text":"Yeyo ikatema iyo Naherode amwene, o Ugalilaya yaheewa mwaha wa Yesu."},{"book":"Namatayo","chapter":"14","verse":"2","text":"Nkayeerelha anamitheko aya eeraka, “Ulha ntu ulha phi Nayohana Obatiiza, hohihimmwa ukhuma nnookhwani, phi nlhatu no woona ikuru yo ushangiha inopanga ntheko mwiiruttuni mwawe.”"},{"book":"Namatayo","chapter":"14","verse":"3","text":"Naherode phi alhehenre wiira Nayohana avariye ni uttukiya mittondoro ni urweehiya ujeerani, wo nlhatu ni Naherodiya, mahanu a Nafilipo, ahima aya."},{"book":"Namatayo","chapter":"14","verse":"4","text":"Nlhatu waari Nayohana waamuka Naherode wiira, “Khavanorera inyu waathelha Naherodiya ahanu a ahima inyu!”"},{"book":"Namatayo","chapter":"14","verse":"5","text":"Naherode nkayaathanana weeva Nayohana, nansho yaari oovaka attu ukhalhawaya yaari achuwelhaka wiira Nayohana aari anamilhohi."},{"book":"Namatayo","chapter":"14","verse":"6","text":"Nihuku no wuupuwelhiya uyaria waya Naherode, mwalhi mwaana a Naherodiya aheena machoma rata vaalhetoni. Naherode nkayaateelhiya,"},{"book":"Namatayo","chapter":"14","verse":"7","text":"ata nkayanlhupelha eeraka, “Kinouvaha ittu iriyoothe inottuna awo uvekelha!”"},{"book":"Namatayo","chapter":"14","verse":"8","text":"Ni mwalhi uyo wo uchopelhiya ni anumwanawe, nkaavekelha eeraka, “Kinothanana naanano vava muru u Nayohana Obatiiza uneeshiye mphacheni.”"},{"book":"Namatayo","chapter":"14","verse":"9","text":"Amwene Naherode nkayaakelhiya ihuzuni, nansho wo naapo naalhupenlhe aya vaattuni, nkayaalhehera wiira avahiye."},{"book":"Namatayo","chapter":"14","verse":"10","text":"Paahi nkayanruma ntu arwee ujerani aahithe Nayohana."},{"book":"Namatayo","chapter":"14","verse":"11","text":"Muru nkawaawiihiya mphacheni, nkaavahiya mwalhi ulhe, ni uyo nkaarwehelha anumwanawe."},{"book":"Namatayo","chapter":"14","verse":"12","text":"Owiittucha a Nayohana nkayaawa, nkayaakusha iruttu iyo, urwaa uwavithani, nkayaarwaa unhimeriani Yesu."},{"book":"Namatayo","chapter":"14","verse":"13","text":"Yesu eeweke mwaha u Nayohana, nkaathama vavawo vakittu vawo nkayaawelhacha nkalhavani, nkaarwa vakittu vo wiivitha yeekha awe. Attu yeeweke, nkayaathama mmawannyaya nkayanttwara wo mieto."},{"book":"Namatayo","chapter":"14","verse":"14","text":"Yesu akhuruweke nkalhavani, nkoona nlhoko mulhupalhe wa attu, nrima awe nkawaakelhiya ikiriri, nkaalhamiha areta mareta aya."},{"book":"Namatayo","chapter":"14","verse":"15","text":"Vaari aya uchechilho, owiittucha awe nkayanrweelha ni umwiirelha, “Uheelha vano, ni va vakittu va vauthakoni. Paahi etu mwaalheheke attu wiira athamache ahokolhieke mmawani athumeke yolhia.”"},{"book":"Namatayo","chapter":"14","verse":"16","text":"Yesu nkaakhulha, “Khavanooria waahiya chiicho, mwaavaheke yolhia mwaattiva!”"},{"book":"Namatayo","chapter":"14","verse":"17","text":"Ayo nkayamwaakhulha, “Khanirina yolhia, nirina mikatte mithanu ni ihopa pilhi.”"},{"book":"Namatayo","chapter":"14","verse":"18","text":"Yesu nkeera, “Nkiwiihereke vaa.”"},{"book":"Namatayo","chapter":"14","verse":"19","text":"Nkaalhehera attu akhalhe vathi mmanyashini, nkaakusha mikatte mithanu chilhe ni ihopa pilhi chilhe, nkaaweha wiirimu, nkalhapelhelha ibarakha, nkaamianihacha nkaavaha owiittucha awe yaakawelhe attu."},{"book":"Namatayo","chapter":"14","verse":"20","text":"Attu onkhaye nkayaalhia ni uwona. Yamalheke owiittucha nkayaakusha mikatte chaahanlhe, nkayaachariha makaya khumi ni melhi."},{"book":"Namatayo","chapter":"14","verse":"21","text":"Attu yaalhilhie yaari manyaalhopwana maelufu nthanu, wo uhaalhakelha manyaathiyana ni ashaana."},{"book":"Namatayo","chapter":"14","verse":"22","text":"Yesu nkaakhanyereriha owiittucha awe awelhe nkalhavani aaholhelhe ukhopelhelhe nttiya, mwanene vaahiya awe ni waalheha attu."},{"book":"Namatayo","chapter":"14","verse":"23","text":"Amalheke waalheha attu, ahothama nkaawelha umwaakoni ulhapelhani. Yesu aari wowo yeekha awe mpaka uchechilho,"},{"book":"Namatayo","chapter":"14","verse":"24","text":"yeyo ikatema iyo ikalhava ilhe yaari inaphiilhe variyari nttiya, nansho yaari ithemwihiyaka ni iphioo yaawuka yaakakhaka."},{"book":"Namatayo","chapter":"14","verse":"25","text":"Mapikoosha, Yesu nkaawa wa owiittucha awe eetaka vachulhu maashi."},{"book":"Namatayo","chapter":"14","verse":"26","text":"Owiittucha awe vaamwonne aya eetaka vachulhu maashi nkayoova chinene, nkayeera, “Nshoka!” Nkayaakhuwelha yoovaka."},{"book":"Namatayo","chapter":"14","verse":"27","text":"Yesu nkoolhumacha eeraka, “Nvareke nrima! Phi mii. Nhoove”"},{"book":"Namatayo","chapter":"14","verse":"28","text":"Napeturo nkayaamwakhulha eeraka, “Thithi, akhalhaka phi inyuva we ikekhiaye, mwiireke etu ni mii keete vachulhu maashi kiwe varii inyu.”"},{"book":"Namatayo","chapter":"14","verse":"29","text":"Yesu nkeera, “Mmweeke.” Paahi Napeturo nkayaakhuruwa nkalhavani, nkayeeta vachulhu maashi, arwaaka vaari awe Yesu."},{"book":"Namatayo","chapter":"14","verse":"30","text":"Nansho yooneke iphioo iwukaka, nkayoova, nkayaachokholha utitimira akhuwelhaka, “Thithi, nkoopolhe!”"},{"book":"Namatayo","chapter":"14","verse":"31","text":"Yesu nkaavara moono nkeerelha, “Nrima wani mwankani nrina inyu! Woonaka nnowoova?”"},{"book":"Namatayo","chapter":"14","verse":"32","text":"Yamalheke o yelhi nkayaawelha nkalhavani, ni iphioo nkayaatondova."},{"book":"Namatayo","chapter":"14","verse":"33","text":"Owiittucha onkhaye yaari nkalhavani nkayanthimicha, eeraka, we ikekhiaye inyuva phi Mwaana a Nlhuku."},{"book":"Namatayo","chapter":"14","verse":"34","text":"Nkayaalhapuwa nttiya nkayaaphiya Ugenesareti,"},{"book":"Namatayo","chapter":"14","verse":"35","text":"attu nkayanchuwelha Yesu. Paahi nkayanrweehelha areta onkhaye yaari mmawani."},{"book":"Namatayo","chapter":"14","verse":"36","text":"Nkayanlhepelha aahiyere avare inakhalhaka nlhuto no ikuwo chawe, ni attu onkhaye yaavanre aholhamacha."}]}