{"data":[{"book":"Yohana","chapter":"21","verse":"1","text":"Ivyo vize viheze, Yesu niyo awalaila naho wanampina wakwe mpezo mwe diziwa dya Tibeliya. Kawalaila vino;"},{"book":"Yohana","chapter":"21","verse":"2","text":"Simoni Petulo na Tomaso akwitangwa pacha na Nasanieli mkaya ywa mzi wa Kana mwe isi ya Galilaya, wana waidi wa Zebedayo hamwenga na wanampina watuhu waidi wa Yesu wendile wose wehamwenga."},{"book":"Yohana","chapter":"21","verse":"3","text":"Simoni Petulo awagamba, “Nakulowa samaki.”"},{"book":"Yohana","chapter":"21","verse":"4","text":"Kwize kukonge kucha, Yesu nakachimala mpezo mwe diziwa, mna wanampina hawamanyize kugamba ni Yesu."},{"book":"Yohana","chapter":"21","verse":"5","text":"Yesu awauza, “Wabwanga, hamnati mpate samaki?”"},{"book":"Yohana","chapter":"21","verse":"6","text":"Yesu awagamba, “Dulani ulwavu ntendele ya kulume ye ngalawa, nanywi namlowe samaki.” Wadula ulwavu, mna hawadahile kuluvuta vituhu kwaviya samaki nazilozesa."},{"book":"Yohana","chapter":"21","verse":"7","text":"Aho yudya mwanampina aungiswe ni Yesu amgamba Petulo, “Ni Zumbe!” Simoni Petulo eze eve kugamba mntu yudya ni Zumbe, ahadya evika suche yakwe, kwaviya nahavikile niyo apilikila mwa mazi."},{"book":"Yohana","chapter":"21","verse":"8","text":"Wadya wanampina watuhu naweza na ngalawa kuno wakalukwesa ulwavu lumemile izisamaki. Naho nendile hawehale na kwe isi kunyaile, nazikabula nkacho gana kulaila kudya kunyaile."},{"book":"Yohana","chapter":"21","verse":"9","text":"Weze wabule kunyaile, wawona nkala za moto ujimbigwe, mlanga mwakwe mwikwa samaki na mgate."},{"book":"Yohana","chapter":"21","verse":"10","text":"Yesu awagamba, “Zileteni hano izisamaki izimwenga mlowile.”"},{"book":"Yohana","chapter":"21","verse":"11","text":"Simoni Petulo akwela mwe ngalawa, akweseza kunyaile ludya ulwavu lumemile izisamaki nkulu gana na milongo mishano na ntatu. Samaki nazilozesa, mna ulwavu halukantike."},{"book":"Yohana","chapter":"21","verse":"12","text":"Yesu awagamba, “Soni mdye.” Hahana hata mwanampina ajezize kumuza, “Weye wi yuhi?” Kwaviya nawavimanya ni Zumbe."},{"book":"Yohana","chapter":"21","verse":"13","text":"Yesu eza, aguha mgate awenka akajika aguha samaki naho awenka."},{"book":"Yohana","chapter":"21","verse":"14","text":"Iyo yendaga nkanana ya katatu Yesu kuwalaila wanampina wakwe eze auyuke."},{"book":"Yohana","chapter":"21","verse":"15","text":"Weze wajike ukudya, Yesu amuza Simoni Petulo, “Simoni mwana ywa Yohana! Togola, wanunga miye kujinka wano?”"},{"book":"Yohana","chapter":"21","verse":"16","text":"Akaheza amgamba nkanana ya kaidi, “Simoni mwana ywa Yohana! Togola, wanunga?”"},{"book":"Yohana","chapter":"21","verse":"17","text":"Yesu amuza nkanana ya katatu, “Simoni mwana ywa Yohana! Togola, wanunga?”"},{"book":"Yohana","chapter":"21","verse":"18","text":"Nakugambila chindedi, hadya wendaga wi mbwanga nakuzwela kwevisa mwenye na kwita kokose ukunga. Mna aho ukunga udalahaile, nochumize mikono yako na mntu mtuhu nakuvike na kukwigala hwikunga.”"},{"book":"Yohana","chapter":"21","verse":"19","text":"Kwa kulonga ivyo, Yesu nakalagisa viya Petulo akunga abanike nakwigala ntunyo kwa Chohile. Akaheza amgamba, “Nitimila.”"},{"book":"Yohana","chapter":"21","verse":"20","text":"Aho Petulo eze ahituke, amwona yudya mwanampina nakaungiswa ni Yesu atimila. Yuno ni yudya mwanampina ekalaga hajihi na Yesu mwe nkande ye Pasaka na kumuza, “Zumbe ni yuhi nakuhituke?”"},{"book":"Yohana","chapter":"21","verse":"21","text":"Petulo eze amuwone uyo, amuza Yesu, “Zumbe, togola yuno naye?”"},{"book":"Yohana","chapter":"21","verse":"22","text":"Yesu amhitula, “Uneva haunga asigale kubula aho hwizila, wavyungilani? Weye nitimila miye.”"},{"book":"Yohana","chapter":"21","verse":"23","text":"Ivyo imbuli iyo niyo yazagala mgati mwa wadya walukolo kugamba mwanampina uyo haabanike. Mna Yesu hamgambile kugamba mwanampina uyo habanike, mna nakagamba, “Uneva haunga asigale kubula aho hwizila, wavyungilani?”"},{"book":"Yohana","chapter":"21","verse":"24","text":"Uyo mwanampina nuyo aukule izimbuli zino na kuziwandika. Naswi chimanya kugamba alongile ni chindedi."},{"book":"Yohana","chapter":"21","verse":"25","text":"Kuna mbuli ntuhu zilozize adamanye Yesu, hegu uneva zawandikwe zose, chindedi isi yose hayachintile kwika ivitabu vyawandikwe."}]}