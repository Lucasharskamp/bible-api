{"data":[{"book":"زبور","chapter":"147","verse":"1","text":"رب کی حمد ہو! اپنے خدا کی مدح سرائی کرنا کتنا بھلا ہے، اُس کی تمجید کرنا کتنا پیارا اور خوب صورت ہے۔"},{"book":"زبور","chapter":"147","verse":"2","text":"رب یروشلم کو تعمیر کرتا اور اسرائیل کے منتشر جلاوطنوں کو جمع کرتا ہے۔"},{"book":"زبور","chapter":"147","verse":"3","text":"وہ دل شکستوں کو شفا دے کر اُن کے زخموں پر مرہم پٹی لگاتا ہے۔"},{"book":"زبور","chapter":"147","verse":"4","text":"وہ ستاروں کی تعداد گن لیتا اور ہر ایک کا نام لے کر اُنہیں بُلاتا ہے۔"},{"book":"زبور","chapter":"147","verse":"5","text":"ہمارا رب عظیم ہے، اور اُس کی قدرت زبردست ہے۔ اُس کی حکمت کی کوئی انتہا نہیں۔"},{"book":"زبور","chapter":"147","verse":"6","text":"رب مصیبت زدوں کو اُٹھا کھڑا کرتا لیکن بدکاروں کو خاک میں ملا دیتا ہے۔"},{"book":"زبور","chapter":"147","verse":"7","text":"رب کی تمجید میں شکر کا گیت گاؤ، ہمارے خدا کی خوشی میں سرود بجاؤ۔"},{"book":"زبور","chapter":"147","verse":"8","text":"کیونکہ وہ آسمان پر بادل چھانے دیتا، زمین کو بارش مہیا کرتا اور پہاڑوں پر گھاس پھوٹنے دیتا ہے۔"},{"book":"زبور","chapter":"147","verse":"9","text":"وہ مویشی کو چارا اور کوّے کے بچوں کو وہ کچھ کھلاتا ہے جو وہ شور مچا کر مانگتے ہیں۔"},{"book":"زبور","chapter":"147","verse":"10","text":"نہ وہ گھوڑے کی طاقت سے لطف اندوز ہوتا، نہ آدمی کی مضبوط ٹانگوں سے خوش ہوتا ہے۔"},{"book":"زبور","chapter":"147","verse":"11","text":"رب اُن ہی سے خوش ہوتا ہے جو اُس کا خوف مانتے اور اُس کی شفقت کے انتظار میں رہتے ہیں۔"},{"book":"زبور","chapter":"147","verse":"12","text":"اے یروشلم، رب کی مدح سرائی کر! اے صیون، اپنے خدا کی حمد کر!"},{"book":"زبور","chapter":"147","verse":"13","text":"کیونکہ اُس نے تیرے دروازوں کے کنڈے مضبوط کر کے تیرے درمیان بسنے والی اولاد کو برکت دی ہے۔"},{"book":"زبور","chapter":"147","verse":"14","text":"وہی تیرے علاقے میں امن اور سکون قائم رکھتا اور تجھے بہترین گندم سے سیر کرتا ہے۔"},{"book":"زبور","chapter":"147","verse":"15","text":"وہ اپنا فرمان زمین پر بھیجتا ہے تو اُس کا کلام تیزی سے پہنچتا ہے۔"},{"book":"زبور","chapter":"147","verse":"16","text":"وہ اُون جیسی برف مہیا کرتا اور پالا راکھ کی طرح چاروں طرف بکھیر دیتا ہے۔"},{"book":"زبور","chapter":"147","verse":"17","text":"وہ اپنے اولے کنکروں کی طرح زمین پر پھینک دیتا ہے۔ کون اُس کی شدید سردی برداشت کر سکتا ہے؟"},{"book":"زبور","chapter":"147","verse":"18","text":"وہ ایک بار پھر اپنا فرمان بھیجتا ہے تو برف پگھل جاتی ہے۔ وہ اپنی ہَوا چلنے دیتا ہے تو پانی ٹپکنے لگتا ہے۔"},{"book":"زبور","chapter":"147","verse":"19","text":"اُس نے یعقوب کو اپنا کلام سنایا، اسرائیل پر اپنے احکام اور آئین ظاہر کئے ہیں۔"},{"book":"زبور","chapter":"147","verse":"20","text":"ایسا سلوک اُس نے کسی اَور قوم سے نہیں کیا۔ دیگر اقوام تو تیرے احکام نہیں جانتیں۔ رب کی حمد ہو!"}]}