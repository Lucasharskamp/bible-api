{"data":[{"book":"Colossia","chapter":"3","verse":"1","text":"Christa le inruoiya nangni naminringjei keengnga, chungtiangnga kaom phurngai kha ningmalungnga entokru, khawakhan Christa in Pathian kutchangtiang in-ong. Minpkla 110:1"},{"book":"Colossia","chapter":"3","verse":"2","text":"Chungtiangnga kaom phurngai sik-ah ningmalungnga ngaidonru, nuoipilchungnga kaom phurngai sik-ah ngaidonmaru."},{"book":"Colossia","chapter":"3","verse":"3","text":"Ajarchu nangni ningthijei, halli nangni ringkhuo kha Christa le Pathian diang om."},{"book":"Colossia","chapter":"3","verse":"4","text":"Nangni ringkhuo ka-eii, Christa juo-inlar phakhan, nangni um lurna lianna khan amale ning-inlarsik eii."},{"book":"Colossia","chapter":"3","verse":"5","text":"Zool-inthai, inthiangmak, taksa imanuom, akathamak nimanuom khat-um kara-ot, ramil chubei katho, nuoipilchung nunchan ka-eii rakip ngaikha nangni diang makheiya minthitaru."},{"book":"Colossia","chapter":"3","verse":"6","text":"Hiwa ngai jarra, Pathian raangna kha ama chongkajuimak mi ngaidiang ajuosik eii.3:6. Manuscript lekkhat achu ama chongkajuimak mi ngaidiang  itihi ommak."},{"book":"Colossia","chapter":"3","verse":"7","text":"Inmani karra ningleiomlai, nangni um aphakhat achu khawa ringkhuo khan ningleiring."},{"book":"Colossia","chapter":"3","verse":"8","text":"Takkha tuunchu, akaraang, mikathatzoot, miringkhat thamaknasik ka-ngaidon, mi karilse khat-um murra inphut chongkathamak karil, hiwa rakip ngaihi mathaanru."},{"book":"Colossia","chapter":"3","verse":"9","text":"Akamaruo mikha anunchan le inruoiya nidajei keengnga, inkhatli inkhatdiang maleisei rilkhaimaru Eph 4:22"},{"book":"Colossia","chapter":"3","verse":"10","text":"halli akaboolpa aramil tak-ah singna theina dungjuiya mintharna akathar mi kha ning-inlukjei. Eph 4:24; Inphut 1:26"},{"book":"Colossia","chapter":"3","verse":"11","text":"Khawa jarra, Greek li Jihudi, wun katan li katanmak, ka-am, kamo, suok li suok ka-emak ommakjei, takkha angrakip-ah Christa om, halli Christa kha angrakip eii."},{"book":"Colossia","chapter":"3","verse":"12","text":"Pathian inakadang inthiang khat-um inaminriang ning-eii jarra, inriang, minriang kajet, nunchan inchuol, malung kadai khat-um kadei karaat hiwa ngaihin ningpum ngaikha insuunru. Eph 4:2"},{"book":"Colossia","chapter":"3","verse":"13","text":"Inkhat li inkhat inzootnaru halli miringkhat chungnga miring inkhat in kahoimak angjet ngaikha in-ngaidamru. Pumi'n nangni ina-ngaidam angnga nangni innum in-ngaidamru. Eph 4:32"},{"book":"Colossia","chapter":"3","verse":"14","text":"Halli hiwa ngai rakip pui katungnga kakhuopchun inriang hi neiru."},{"book":"Colossia","chapter":"3","verse":"15","text":"Christa diangnga kahoi kadai khan ningmalung ngaikhan wai roonrase, pumkhatbit taksa ngai ning-eii jarra nangni hi kahoi kadai sik-ak inakoi kha ning-eii. Halli nangni'n rokru."},{"book":"Colossia","chapter":"3","verse":"16","text":"Nangni'n lungsing lungwar rakip-ah inkhatli inkhat inchu indikru, nangni minpaak laa, rokpuina laa khat-um ratha laa khan Pathian diang ningmalung karok-ah sakru, Christa chongkha nangni diang insam omlekleiya omrase."},{"book":"Colossia","chapter":"3","verse":"17","text":"Halli ning-itho rakip, chuonna emakli chongnga, angrakip kha ama diangnga inphut Pa Pathian kha minpaak inlang Pumi Jisu ramingnga thoru. Eph 5:19,20"},{"book":"Colossia","chapter":"3","verse":"18","text":"Pumi diang rahoi ka-eii angnga, inkaneijei numeisa ngai ningruothar ngai nuoiya omru. Eph 5:22; 1 Pet 3:1"},{"book":"Colossia","chapter":"3","verse":"19","text":"Pakhat ngai, ningnumei ngai minriangru halli inmani chungnga kese-ah thomaru. Eph 5:25; 1 Pet 3:7"},{"book":"Colossia","chapter":"3","verse":"20","text":"Sangai, ang rakip-ah ningnu ningpa chong juiru, ajarchu hiwahi Pumi imanuon kha eii. Eph 6:1"},{"book":"Colossia","chapter":"3","verse":"21","text":"Nu li pa ngai, ningsa ngai malung kahoimak suokmanasik inmani raangnasik chuon thomaru. Eph 6:4"},{"book":"Colossia","chapter":"3","verse":"22","text":"Suokngai, ningkaru ngai'n na-enphabit khat-um inmani'n naminriangnasik elekleiya; takkha Pumi ningchile inruoiya ningmalung kaluut-ah angrakip-ah nuoipilchungnga kaom ningkaru ngaikha juiru. Eph 6:5-8"},{"book":"Colossia","chapter":"3","verse":"23","text":"Ning-itho rakip-ah, mi sik-ah kitho emak Pumi sik-ah kitho eii ngaidon inlang, ningmalung pumpuiya thoru."},{"book":"Colossia","chapter":"3","verse":"24","text":"Pumi Christa kha eii sepa nitho. Ama mi ngai sik-ah idajei chuonthoman kha Pumi diangnga inphut ningmusik eii itihi ngaidonru."},{"book":"Colossia","chapter":"3","verse":"25","text":"Akadikmak akatho ama khan adikmakna kha amusik eii, ajarchu khawa khan mimeel mimai ensik ommak. Innidan 10:17; Eph 6:9"}]}