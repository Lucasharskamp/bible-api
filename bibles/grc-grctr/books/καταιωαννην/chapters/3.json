{"data":[{"book":"ΚΑΤΑ ΙΩΑΝΝΗΝ","chapter":"3","verse":"1","text":"Ἦν δὲ ἄνθρωπος ἐκ τῶν Φαρισαίων, Νικόδημος ὄνομα αὐτῷ, ἄρχων τῶν Ἰουδαίων·"},{"book":"ΚΑΤΑ ΙΩΑΝΝΗΝ","chapter":"3","verse":"2","text":"οὗτος ἦλθε πρὸς τὸν Ἰησοῦν νυκτός, καὶ εἶπεν αὐτῷ, Ῥαββί, οἴδαμεν ὅτι ἀπὸ Θεοῦ ἐλήλυθας διδάσκαλος· οὐδεὶς γὰρ ταῦτα τὰ σημεῖα δύναται ποιεῖν ἃ σὺ ποιεῖς, ἐὰν μὴ ᾖ ὁ Θεὸς μετ᾿ αὐτοῦ."},{"book":"ΚΑΤΑ ΙΩΑΝΝΗΝ","chapter":"3","verse":"3","text":"Ἀπεκρίθη ὁ Ἰησοῦς καὶ εἶπεν αὐτῷ, Ἀμὴν ἀμὴν λέγω σοι, ἐὰν μή τις γεννηθῇ ἄνωθεν, οὐ δύναται ἰδεῖν τὴν βασιλείαν τοῦ Θεοῦ."},{"book":"ΚΑΤΑ ΙΩΑΝΝΗΝ","chapter":"3","verse":"4","text":"Λέγει πρὸς αὐτὸν ὁ Νικόδημος, Πῶς δύναται ἄνθρωπος γεννηθῆναι γέρων ὤν; Μὴ δύναται εἰς τὴν κοιλίαν τῆς μητρὸς αὐτοῦ δεύτερον εἰσελθεῖν καὶ γεννηθῆναι;"},{"book":"ΚΑΤΑ ΙΩΑΝΝΗΝ","chapter":"3","verse":"5","text":"Ἀπεκρίθη ὁ Ἰησοῦς, Ἀμὴν ἀμὴν λέγω σοι, ἐὰν μή τις γεννηθῇ ἐξ ὕδατος καὶ πνεύματος, οὐ δύναται εἰσελθεῖν εἰς τὴν βασιλείαν τοῦ Θεοῦ."},{"book":"ΚΑΤΑ ΙΩΑΝΝΗΝ","chapter":"3","verse":"6","text":"Τὸ 3.6 γεγεννημένον ¦ γεγενημένον El.γεγεννημένον ἐκ τῆς σαρκὸς σάρξ ἐστι· καὶ τὸ 3.6 γεγεννημένον ¦ γεγενημένον El.γεγεννημένον ἐκ τοῦ πνεύματος πνεῦμά ἐστι."},{"book":"ΚΑΤΑ ΙΩΑΝΝΗΝ","chapter":"3","verse":"7","text":"Μὴ θαυμάσῃς ὅτι εἶπόν σοι, Δεῖ ὑμᾶς γεννηθῆναι ἄνωθεν."},{"book":"ΚΑΤΑ ΙΩΑΝΝΗΝ","chapter":"3","verse":"8","text":"Τὸ πνεῦμα ὅπου θέλει πνεῖ, καὶ τὴν φωνὴν αὐτοῦ ἀκούεις, ἀλλ᾿ οὐκ οἶδας πόθεν ἔρχεται καὶ ποῦ ὑπάγει· οὕτως ἐστὶ πᾶς ὁ γεγεννημένος ἐκ τοῦ πνεύματος."},{"book":"ΚΑΤΑ ΙΩΑΝΝΗΝ","chapter":"3","verse":"9","text":"Ἀπεκρίθη Νικόδημος καὶ εἶπεν αὐτῷ, Πῶς δύναται ταῦτα γενέσθαι;"},{"book":"ΚΑΤΑ ΙΩΑΝΝΗΝ","chapter":"3","verse":"10","text":"Ἀπεκρίθη ὁ Ἰησοῦς καὶ εἶπεν αὐτῷ, Σὺ εἶ ὁ διδάσκαλος τοῦ Ἰσραήλ, καὶ ταῦτα οὐ γινώσκεις;"},{"book":"ΚΑΤΑ ΙΩΑΝΝΗΝ","chapter":"3","verse":"11","text":"Ἀμὴν ἀμὴν λέγω σοι ὅτι ὃ οἴδαμεν λαλοῦμεν, καὶ ὃ ἑωράκαμεν μαρτυροῦμεν· καὶ τὴν μαρτυρίαν ἡμῶν οὐ λαμβάνετε."},{"book":"ΚΑΤΑ ΙΩΑΝΝΗΝ","chapter":"3","verse":"12","text":"Εἰ τὰ ἐπίγεια εἶπον ὑμῖν καὶ οὐ πιστεύετε, πῶς, ἐὰν εἴπω ὑμῖν τὰ ἐπουράνια, πιστεύσετε;"},{"book":"ΚΑΤΑ ΙΩΑΝΝΗΝ","chapter":"3","verse":"13","text":"Καὶ οὐδεὶς ἀναβέβηκεν εἰς τὸν οὐρανόν, εἰ μὴ ὁ ἐκ τοῦ οὐρανοῦ καταβάς, ὁ υἱὸς τοῦ ἀνθρώπου ὁ ὢν ἐν τῷ οὐρανῷ."},{"book":"ΚΑΤΑ ΙΩΑΝΝΗΝ","chapter":"3","verse":"14","text":"Καὶ καθὼς Μωσῆς ὕψωσε τὸν ὄφιν ἐν τῇ ἐρήμῳ, οὕτως ὑψωθῆναι δεῖ τὸν υἱὸν τοῦ ἀνθρώπου·"},{"book":"ΚΑΤΑ ΙΩΑΝΝΗΝ","chapter":"3","verse":"15","text":"ἵνα πᾶς ὁ πιστεύων εἰς αὐτὸν μὴ ἀπόληται, ἀλλ᾿ ἔχῃ ζωὴν αἰώνιον."},{"book":"ΚΑΤΑ ΙΩΑΝΝΗΝ","chapter":"3","verse":"16","text":"Οὕτω γὰρ ἠγάπησεν ὁ Θεὸς τὸν κόσμον, ὥστε τὸν υἱὸν αὐτοῦ τὸν μονογενῆ ἔδωκεν, ἵνα πᾶς ὁ πιστεύων εἰς αὐτὸν μὴ ἀπόληται, ἀλλ᾿ ἔχῃ ζωὴν αἰώνιον."},{"book":"ΚΑΤΑ ΙΩΑΝΝΗΝ","chapter":"3","verse":"17","text":"Οὐ γὰρ ἀπέστειλεν ὁ Θεὸς τὸν υἱὸν αὐτοῦ εἰς τὸν κόσμον ἵνα κρίνῃ τὸν κόσμον, ἀλλ᾿ ἵνα σωθῇ ὁ κόσμος δι᾿ αὐτοῦ."},{"book":"ΚΑΤΑ ΙΩΑΝΝΗΝ","chapter":"3","verse":"18","text":"Ὁ πιστεύων εἰς αὐτὸν οὐ κρίνεται· ὁ δὲ μὴ πιστεύων ἤδη κέκριται, ὅτι μὴ πεπίστευκεν εἰς τὸ ὄνομα τοῦ μονογενοῦς υἱοῦ τοῦ Θεοῦ."},{"book":"ΚΑΤΑ ΙΩΑΝΝΗΝ","chapter":"3","verse":"19","text":"Αὕτη δέ ἐστιν ἡ κρίσις, ὅτι τὸ φῶς ἐλήλυθεν εἰς τὸν κόσμον, καὶ ἠγάπησαν οἱ ἄνθρωποι μᾶλλον τὸ σκότος ἢ τὸ φῶς· ἦν γὰρ πονηρὰ αὐτῶν τὰ ἔργα."},{"book":"ΚΑΤΑ ΙΩΑΝΝΗΝ","chapter":"3","verse":"20","text":"Πᾶς γὰρ ὁ φαῦλα πράσσων μισεῖ τὸ φῶς, καὶ οὐκ ἔρχεται πρὸς τὸ φῶς, ἵνα μὴ ἐλεγχθῇ τὰ ἔργα αὐτοῦ."},{"book":"ΚΑΤΑ ΙΩΑΝΝΗΝ","chapter":"3","verse":"21","text":"Ὁ δὲ ποιῶν τὴν ἀλήθειαν ἔρχεται πρὸς τὸ φῶς, ἵνα φανερωθῇ αὐτοῦ τὰ ἔργα, ὅτι ἐν Θεῷ ἐστιν εἰργασμένα."},{"book":"ΚΑΤΑ ΙΩΑΝΝΗΝ","chapter":"3","verse":"22","text":"Μετὰ ταῦτα ἦλθεν ὁ Ἰησοῦς καὶ οἱ μαθηταὶ αὐτοῦ εἰς τὴν Ἰουδαίαν γῆν· καὶ ἐκεῖ διέτριβε μετ᾿ αὐτῶν καὶ ἐβάπτιζεν."},{"book":"ΚΑΤΑ ΙΩΑΝΝΗΝ","chapter":"3","verse":"23","text":"Ἦν δὲ καὶ Ἰωάννης βαπτίζων ἐν Αἰνὼν ἐγγὺς τοῦ Σαλείμ, ὅτι ὕδατα πολλὰ ἦν ἐκεῖ· καὶ παρεγίνοντο καὶ ἐβαπτίζοντο."},{"book":"ΚΑΤΑ ΙΩΑΝΝΗΝ","chapter":"3","verse":"24","text":"Οὔπω γὰρ ἦν βεβλημένος εἰς τὴν φυλακὴν ὁ Ἰωάννης."},{"book":"ΚΑΤΑ ΙΩΑΝΝΗΝ","chapter":"3","verse":"25","text":"Ἐγένετο οὖν ζήτησις ἐκ τῶν μαθητῶν Ἰωάννου μετὰ Ἰουδαίων περὶ καθαρισμοῦ."},{"book":"ΚΑΤΑ ΙΩΑΝΝΗΝ","chapter":"3","verse":"26","text":"Καὶ ἦλθον πρὸς τὸν Ἰωάννην καὶ εἶπον αὐτῷ, Ῥαββί, ὃς ἦν μετὰ σοῦ πέραν τοῦ Ἰορδάνου, ᾧ σὺ μεμαρτύρηκας, ἴδε οὗτος βαπτίζει, καὶ πάντες ἔρχονται πρὸς αὐτόν."},{"book":"ΚΑΤΑ ΙΩΑΝΝΗΝ","chapter":"3","verse":"27","text":"Ἀπεκρίθη Ἰωάννης καὶ εἶπεν, Οὐ δύναται ἄνθρωπος λαμβάνειν οὐδέν, ἐὰν μὴ ᾖ δεδομένον αὐτῷ ἐκ τοῦ οὐρανοῦ."},{"book":"ΚΑΤΑ ΙΩΑΝΝΗΝ","chapter":"3","verse":"28","text":"Αὐτοὶ ὑμεῖς μοι μαρτυρεῖτε ὅτι εἶπον, Οὐκ εἰμὶ ἐγὼ ὁ Χριστός, ἀλλ᾿ ὅτι Ἀπεσταλμένος εἰμὶ ἔμπροσθεν ἐκείνου."},{"book":"ΚΑΤΑ ΙΩΑΝΝΗΝ","chapter":"3","verse":"29","text":"Ὁ ἔχων τὴν νύμφην, νυμφίος ἐστίν· ὁ δὲ φίλος τοῦ νυμφίου, ὁ ἑστηκὼς καὶ ἀκούων αὐτοῦ, χαρᾷ χαίρει διὰ τὴν φωνὴν τοῦ νυμφίου· αὕτη οὖν ἡ χαρὰ ἡ ἐμὴ πεπλήρωται."},{"book":"ΚΑΤΑ ΙΩΑΝΝΗΝ","chapter":"3","verse":"30","text":"Ἐκεῖνον δεῖ αὐξάνειν, ἐμὲ δὲ ἐλαττοῦσθαι."},{"book":"ΚΑΤΑ ΙΩΑΝΝΗΝ","chapter":"3","verse":"31","text":"Ὁ ἄνωθεν ἐρχόμενος ἐπάνω πάντων ἐστίν. Ὁ ὢν ἐκ τῆς γῆς, ἐκ τῆς γῆς ἐστι, καὶ ἐκ τῆς γῆς λαλεῖ· ὁ ἐκ τοῦ οὐρανοῦ ἐρχόμενος ἐπάνω πάντων ἐστί."},{"book":"ΚΑΤΑ ΙΩΑΝΝΗΝ","chapter":"3","verse":"32","text":"Καὶ ὃ ἑώρακε καὶ ἤκουσε, τοῦτο μαρτυρεῖ· καὶ τὴν μαρτυρίαν αὐτοῦ οὐδεὶς λαμβάνει."},{"book":"ΚΑΤΑ ΙΩΑΝΝΗΝ","chapter":"3","verse":"33","text":"Ὁ λαβὼν αὐτοῦ τὴν μαρτυρίαν ἐσφράγισεν ὅτι ὁ Θεὸς ἀληθής ἐστιν."},{"book":"ΚΑΤΑ ΙΩΑΝΝΗΝ","chapter":"3","verse":"34","text":"Ὃν γὰρ ἀπέστειλεν ὁ Θεός, τὰ ῥήματα τοῦ Θεοῦ λαλεῖ· οὐ γὰρ ἐκ μέτρου δίδωσιν ὁ Θεὸς τὸ πνεῦμα."},{"book":"ΚΑΤΑ ΙΩΑΝΝΗΝ","chapter":"3","verse":"35","text":"Ὁ πατὴρ ἀγαπᾷ τὸν υἱόν, καὶ πάντα δέδωκεν ἐν τῇ χειρὶ αὐτοῦ."},{"book":"ΚΑΤΑ ΙΩΑΝΝΗΝ","chapter":"3","verse":"36","text":"Ὁ πιστεύων εἰς τὸν υἱὸν ἔχει ζωὴν αἰώνιον· ὁ δὲ ἀπειθῶν τῷ υἱῷ, οὐκ ὄψεται ζωήν, ἀλλ᾿ ἡ ὀργὴ τοῦ Θεοῦ μένει ἐπ᾿ αὐτόν."}]}