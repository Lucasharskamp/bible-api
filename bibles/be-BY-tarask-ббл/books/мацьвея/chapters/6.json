{"data":[{"book":"МАЦЬВЕЯ","chapter":"6","verse":"1","text":"Глядзеце, не выстаўляйце праведнасьці вашай перад людзьмі, каб яны бачылі вас: інакш няма вам узнагароды ад Айца вашага, Які ёсьць у нябёсах."},{"book":"МАЦЬВЕЯ","chapter":"6","verse":"2","text":"Дык вось, калі даеш міласьціну, ня трубі перад сабою, як робяць крывадушнікі ў сынагогах і на вуліцах, каб услаўлялі іх людзі. Праўду кажу вам: яны атрымліваюць узнагароду сваю."},{"book":"МАЦЬВЕЯ","chapter":"6","verse":"3","text":"У цябе ж, калі даеш міласьціну, няхай ня ведае левая рука твая, што робіць правая,"},{"book":"МАЦЬВЕЯ","chapter":"6","verse":"4","text":"каб міласьціна твая была ў тайнасьці, і Айцец твой, Які бачыць у тайнасьці, аддасьць табе на яве."},{"book":"МАЦЬВЕЯ","chapter":"6","verse":"5","text":"І калі молішся, ня будзь, як крывадушнікі, што любяць у сынагогах і на рагах вуліц, стоячы, маліцца, каб выставіцца перад людзьмі. Праўду кажу вам, што яны атрымліваюць узнагароду сваю."},{"book":"МАЦЬВЕЯ","chapter":"6","verse":"6","text":"Ты ж, калі молішся, зайдзі ў пакой твой і, зачыніўшы дзьверы твае, памаліся Айцу твайму, Які ў тайнасьці; і Айцец твой, Які бачыць у тайнасьці, аддасьць табе на яве."},{"book":"МАЦЬВЕЯ","chapter":"6","verse":"7","text":"А молячыся, не гаварэце лішняга, бы язычнікі; бо яны думаюць, што ў мнагаслоўі сваім пачутыя будуць;"},{"book":"МАЦЬВЕЯ","chapter":"6","verse":"8","text":"дык ня будзьце ж падобныя да іх; бо ведае Айцец ваш, у чым вы маеце патрэбу, раней, чым вы ў Яго папросіце."},{"book":"МАЦЬВЕЯ","chapter":"6","verse":"9","text":"Дык вось, малецеся так: Войча наш, Які ёсьць на нябёсах! Хай сьвяціцца імя Тваё;"},{"book":"МАЦЬВЕЯ","chapter":"6","verse":"10","text":"хай прыйдзе Царства Тваё; хай будзе воля Твая як на небе, так на зямлі;"},{"book":"МАЦЬВЕЯ","chapter":"6","verse":"11","text":"хлеб наш надзённы дай нам сёньня;"},{"book":"МАЦЬВЕЯ","chapter":"6","verse":"12","text":"і даруй нам правіны нашыя, як і мы даруем вінаватым перад намі;"},{"book":"МАЦЬВЕЯ","chapter":"6","verse":"13","text":"і не дапусьці нас да спакусы, але ратуй нас ад ліхога; бо Тваё ёсьць Царства і сіла і слава навекі. Амін."},{"book":"МАЦЬВЕЯ","chapter":"6","verse":"14","text":"Бо калі вы будзеце дараваць людзям правіны іх, дык даруе і вам Айцец ваш Нябесны;"},{"book":"МАЦЬВЕЯ","chapter":"6","verse":"15","text":"а як ня будзеце дараваць людзям іх правінаў, дык і Айцец ваш не даруе вам правінаў вашых."},{"book":"МАЦЬВЕЯ","chapter":"6","verse":"16","text":"І калі посьціце, ня будзьце заняпалыя, як крывадушнікі; бо яны памрочваюць абліччы свае, каб паказаць сябе людзям посьнікамі. Праўду кажу вам, што яны атрымліваюць узнагароду сваю."},{"book":"МАЦЬВЕЯ","chapter":"6","verse":"17","text":"А ты, калі посьцішся, намасьці галаву тваю і ўмый аблічча тваё,"},{"book":"МАЦЬВЕЯ","chapter":"6","verse":"18","text":"каб явіцца посьнікам не перад людзьмі, а перад Айцом тваім, Які ў тайнасьці; і Айцец твой, Які бачыць у тайнасьці, аддасьць табе на яве."},{"book":"МАЦЬВЕЯ","chapter":"6","verse":"19","text":"Ня зьбірайце сабе скарбаў на зямлі, дзе моль і ржа нішчаць і дзе злодзеі падкопваюцца і крадуць:"},{"book":"МАЦЬВЕЯ","chapter":"6","verse":"20","text":"а зьбірайце сабе скарбы на небе, дзе ні моль, ні ржа ня зьнішчаюць і дзе злодзеі не падкопваюцца і ня крадуць;"},{"book":"МАЦЬВЕЯ","chapter":"6","verse":"21","text":"бо дзе скарб ваш, там будзе і сэрца ваша."},{"book":"МАЦЬВЕЯ","chapter":"6","verse":"22","text":"Сьвяцільня целу ёсьць вока. Дык вось, калі вока тваё будзе чыстае, дык усё цела тваё сьветлае будзе;"},{"book":"МАЦЬВЕЯ","chapter":"6","verse":"23","text":"калі ж вока тваё будзе ліхое, дык усё цела тваё цёмнае будзе. І вось, калі сьвятло, якое ў табе, - цемра, дык якая ж цемра?"},{"book":"МАЦЬВЕЯ","chapter":"6","verse":"24","text":"Ніхто ня можа служыць двум гаспадарам: бо альбо аднаго будзе ненавідзець, а другога любіць; альбо аднаго пачне трымацца, а другім будзе пагарджаць. Ня можаце служыць Богу і мамоне."},{"book":"МАЦЬВЕЯ","chapter":"6","verse":"25","text":"Таму кажу вам: ня турбуйцеся дзеля душы вашае, што вам есьці і што піць, ні дзеля цела вашага, у што апрануцца. Ці ж душа ня большая за ежу, і цела - за вопратку?"},{"book":"МАЦЬВЕЯ","chapter":"6","verse":"26","text":"Зірнеце на птушак нябесных: яны ні сеюць, ні жнуць, ні зьбіраюць у засекі; і Айцец ваш Нябесны корміць іх. Ці ж вы не намнога лепшыя за іх?"},{"book":"МАЦЬВЕЯ","chapter":"6","verse":"27","text":"Ды і хто з вас, турбуючыся, можа дадаць сабе росту хоць адзін локаць?"},{"book":"МАЦЬВЕЯ","chapter":"6","verse":"28","text":"І пра вопратку што турбуецеся? Паглядзеце на лілеі польныя, як яны растуць: не працуюць, ні прадуць;"},{"book":"МАЦЬВЕЯ","chapter":"6","verse":"29","text":"але кажу вам, што і Саламон ва ўсёй славе сваёй не апранаўся так, як кожная зь іх;"},{"book":"МАЦЬВЕЯ","chapter":"6","verse":"30","text":"калі ж траву польную, якая сёньня ёсьць, а заўтра будзе кінута ў печ, Бог так апранае, наколькі ж болей вас, малаверы!"},{"book":"МАЦЬВЕЯ","chapter":"6","verse":"31","text":"Дык вось, ня турбуйцеся і не кажэце: «што нам есьці?» альбо: «што піць?» альбо: «у што апрануцца?»."},{"book":"МАЦЬВЕЯ","chapter":"6","verse":"32","text":"Бо ўсяго гэтага шукаюць язычнікі; ведае бо Айцец ваш Нябесны, што вы маеце патрэбу ва ўсім гэтым."},{"book":"МАЦЬВЕЯ","chapter":"6","verse":"33","text":"Шукайце ж найперш Царства Божага і праведнасьці Ягонай, і гэта ўсё дадасца вам."},{"book":"МАЦЬВЕЯ","chapter":"6","verse":"34","text":"Дык вось, ня турбуйцеся заўтрашнім днём, бо заўтрашні сам за сябе патурбуецца: досыць кожнаму дню свайго клопату."}]}