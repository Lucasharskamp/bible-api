{"data":[{"book":"ኮኦኪንሢ ማፃኣፔ","chapter":"26","verse":"1","text":"ሻቺ ዖጎሢ ዓጊኒና፥ ዒርዚ ሃሣ ማኣሊ ቡሪሢና ኮይሱዋኣሢጉዲ ዔኤያ ዓሲም ቦንቾ ኮይሱዋሴ።"},{"book":"ኮኦኪንሢ ማፃኣፔ","chapter":"26","verse":"2","text":"ካፓ ሴካ ሃንጋ ባራናዖ ፔቴታዖ ሜቶ ኔጊዳ ሄሊሳኒ ዳንዳዑዋኣሢጉዲ ጉሪ ጋዳማ ፔቴታዖ ሜቶ ኔጊዳ ሄሊሳዓኬ።"},{"book":"ኮኦኪንሢ ማፃኣፔ","chapter":"26","verse":"3","text":"ፓሮ ጳርቂሢ፥ ባቁሎ ቢፃልቂሢ ኮይሳሢጉዲ ቤልፃ ዓሲም ጳዺ ኮይሳኔ።"},{"book":"ኮኦኪንሢ ማፃኣፔ","chapter":"26","verse":"4","text":"ፓሡዋ ዖኦጪሢ ኔና ዖኦጫ ዔኤያ ዓሲም፥ ኔኤኒያ ዒዛጉዲ ማዑዋጉዲ ማሂ ዒዛም ኬኤዚፖ።"},{"book":"ኮኦኪንሢ ማፃኣፔ","chapter":"26","verse":"5","text":"ጋዓንቴ «ታ ዔራኬ» ጌይ ሙኩዋጉዲ ዒዚ ዔኤያ ማዔሢ ፔጋሲ ዒዛም ማሂ ኬኤዜ።"},{"book":"ኮኦኪንሢ ማፃኣፔ","chapter":"26","verse":"6","text":"ዔኤያ ዓሲ ኪኢታሮ ዳኪሢ ፔ ቶኮ ቲቂሢጉዴያ፤ ሃሣ ዎዻ ዼኤሻ ዑሽኪሢጉዲኬ።"},{"book":"ኮኦኪንሢ ማፃኣፔ","chapter":"26","verse":"7","text":"ዔኤያ ዓሲኮ ኮኦኪንሢና ጌስቲፃ ዎቦ ዓሲ ዎቦ ቶኮና ሃንታሢጉዴያኬ።"},{"book":"ኮኦኪንሢ ማፃኣፔ","chapter":"26","verse":"8","text":"ዔኤያ ዓሲ ቦንቺሢ ሹቺ ዎራይዳ ዓይሢ ቱኪ ዎራኒ ማሊሢጉዴያኬ።"},{"book":"ኮኦኪንሢ ማፃኣፔ","chapter":"26","verse":"9","text":"ዔኤያ ዓሲኮ ኮኦኪንሢና ኬኤዚፃ ማሢንቴ ዓሲ ፔኤኮ ኩጫ ጫርጌ ዓንጊሢ ኬሳኒ ላባሢጉዴያኬ።"},{"book":"ኮኦኪንሢ ማፃኣፔ","chapter":"26","verse":"10","text":"ጎይሢና ዓኣዻ ዔኤያ ዓሲ፤ ጊንሣ ሃሣ ማሢንቴ ዓሲ ቢያ ማዾም ዔኪ ማዺሻ ሱኡጌ ዴንቄ ዓሲ ቢያ ሂኢሺና ዱካ ዓሲጉዲኬ።"},{"book":"ኮኦኪንሢ ማፃኣፔ","chapter":"26","verse":"11","text":"ፔኤኮ ዔኤያቶ ላሚ ላሚ ፔጋሲ ዻዋ ዔኤያ ዓሲ ፔ ጮኦሽኬ ጮኦዦ ጊንሣ ሙዓ ካኒጉዲኬ።"},{"book":"ኮኦኪንሢ ማፃኣፔ","chapter":"26","verse":"12","text":"ፔ ማሊፆና ዔራ ማዔያ ማላ ዓሢዳፓ ዔኤያ ዓሲኮ ሃጊ ማዓ ዎዛ ዓኣኔ።"},{"book":"ኮኦኪንሢ ማፃኣፔ","chapter":"26","verse":"13","text":"ቤልፃ ዓሲ፦ «ዞቢ ጎይፆይዳ ዓኣኔ፤ ኮሺ ዒጊቻ ዞቢ ዳልጎ ጎይፆይዳ ሃንታኔ» ጋዓኔ።"},{"book":"ኮኦኪንሢ ማፃኣፔ","chapter":"26","verse":"14","text":"ካሮ ሳንቃ ጳንጪንታ ዓንጎይዳ ሺራሢጉዲ ቤልፃ ዓሲ ፔኤኮ ሻኣሎይዳ ሴካ ሃንጋ ሺሪ ሺሪ ላሂሢ ሚርጊሻኔ።"},{"book":"ኮኦኪንሢ ማፃኣፔ","chapter":"26","verse":"15","text":"ፔቴ ፔቴ ዓሳ ኮሺ ቤልፃኬ፤ ሜሌዓቴም ዔያታ ዓንዳ ኩጮ ዳኬሢ ማሂ ዔኪ ካሦ ኩኡሊፃ ዔያቶ ባባሻኔ።"},{"book":"ኮኦኪንሢ ማፃኣፔ","chapter":"26","verse":"16","text":"ቤልፃ ዓሲ ጊዳያ ማዓ ላንካይ ዓሲ ማርካዻያፓ ዒዚ ባሼ ማሊ ጶቂሣ ዓሲ ማዔያ ዒዛም ማላኔ።"},{"book":"ኮኦኪንሢ ማፃኣፔ","chapter":"26","verse":"17","text":"ኔና ኮይሱዋ ባኣዚዳ ጌሊ ማርሚሢ ጎይሢና ዓኣዻ ካኒኮ ዋይዚ ዓርቂሢጉዲኬ።"},{"book":"ኮኦኪንሢ ማፃኣፔ","chapter":"26","verse":"18-19","text":"ዓሲ ጌሺጋፓ «ታ ዓማሊ ማዼኔ» ጋዓ ዓሲ ፑርታ ዖልዚ ዓንጋሞና ዓማላ ዣኣዦ ዓሲጉዲኬ።"},{"book":"ኮኦኪንሢ ማፃኣፔ","chapter":"26","verse":"20","text":"ሃንፂሌ ባኣቴ ታሚ ሃሃይቃኔ፤ ኬኤሴ ዓሲ ባኣቴ ዑራ ባይቃኔ።"},{"book":"ኮኦኪንሢ ማፃኣፔ","chapter":"26","verse":"21","text":"ቃኣጫ ቄንሢ፤ ሃንፂሌ ሃሣ ታሚ ዔኤሣሢጉዲ ዑራ ማዣ ዓሲ ዑራ ዳልጊሻኔ።"},{"book":"ኮኦኪንሢ ማፃኣፔ","chapter":"26","verse":"22","text":"ኬኤሴ ዓሲኮ ሃይሳ ዓኣሢ ሙኡዚጉዲ ኮሽኪ ኮሽኪ ኬዲ ዑፆኮ ጋሮ ጌላኔ።"},{"book":"ኮኦኪንሢ ማፃኣፔ","chapter":"26","verse":"23","text":"ዒኖ ጋሮና ፑርቱሞ ዓኣንቴ ዻንጎና ሺኢቲ ጌስታ ዓሲ ዙላ ሚዛጳ ቢራ ዓንጊ ሼኤሾናያና ቲሽኪ ሚዛጲሶና ዓጪፓ ኮሾና ሜሄጉዴያኬ።"},{"book":"ኮኦኪንሢ ማፃኣፔ","chapter":"26","verse":"24","text":"ጌኔ ዓሲ ዻንጋና ጌሻኔ፤ ፔኤኮ ዒኖና ጋዓንቴ ጌኖ ማሊፆ ሱካኔ።"},{"book":"ኮኦኪንሢ ማፃኣፔ","chapter":"26","verse":"25","text":"ዒዛኮ ዒና ዒሡሞና ኩሜያ ማዔሢሮ ጌሻ ዑኡሲና ኔና ዒ ሳልማሴቴ ዒዛ ጉሙርቂፖ፤"},{"book":"ኮኦኪንሢ ማፃኣፔ","chapter":"26","verse":"26","text":"ዒዚ ፔኤኮ ዒፂፆ ዓኣቼያታቴያ ዒ ማዻ ፑርቶ ማዻ ዓሲ ቢያኮ ቤርታ ፔጋኣኬ።"},{"book":"ኮኦኪንሢ ማፃኣፔ","chapter":"26","verse":"27","text":"ሜሌ ዓሲም ፒሮ ፒራ ዓሳ ፔኤሮ ዬያና ዓርቂንታንዳኔ፤ ዓሶይዳ ዔያታ ኮላሲ ዳካ ሹዋ ማዒ ጊንሣ ዔያቶ ዳኣፃንዳኔ።"},{"book":"ኮኦኪንሢ ማፃኣፔ","chapter":"26","verse":"28","text":"ሉኡቃ ዓሲ ዒዚ ሉኡቂ ኬኤዛ ዓሶ ዒፃኔ፤ ሃሣ ጌኔ ማዾ ዔያቶም ማዻኔ።"}]}