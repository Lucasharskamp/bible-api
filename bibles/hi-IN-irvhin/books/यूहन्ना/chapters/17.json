{"data":[{"book":"यूहन्ना","chapter":"17","verse":"1","text":"यीशु ने ये बातें कहीं और अपनी आँखें आकाश की ओर उठाकर कहा, “हे पिता, वह घड़ी आ पहुँची, अपने पुत्र की महिमा कर, कि पुत्र भी तेरी महिमा करे17:1 कि पुत्र भी तेरी महिमा करे: यह स्पष्ट रूप से परमेश्वर के सम्मान को जाहिर करने के लिए जो लोगों के बीच सुसमाचार के प्रचार के द्वारा किया जाएगा को संदर्भित करता है।,"},{"book":"यूहन्ना","chapter":"17","verse":"2","text":"क्योंकि तूने उसको सब प्राणियों पर अधिकार दिया, कि जिन्हें तूने उसको दिया है, उन सब को वह अनन्त जीवन दे।"},{"book":"यूहन्ना","chapter":"17","verse":"3","text":"और अनन्त जीवन यह है, कि वे तुझ एकमात्र सच्चे परमेश्वर को और यीशु मसीह को, जिसे तूने भेजा है, जानें।"},{"book":"यूहन्ना","chapter":"17","verse":"4","text":"जो काम तूने मुझे करने को दिया था, उसे पूरा करके मैंने पृथ्वी पर तेरी महिमा की है।"},{"book":"यूहन्ना","chapter":"17","verse":"5","text":"और अब, हे पिता, तू अपने साथ मेरी महिमा उस महिमा से कर जो जगत की सृष्टि से पहले, मेरी तेरे साथ थी।"},{"book":"यूहन्ना","chapter":"17","verse":"6","text":"“मैंने तेरा नाम उन मनुष्यों पर प्रगट किया जिन्हें तूने जगत में से मुझे दिया। वे तेरे थे और तूने उन्हें मुझे दिया और उन्होंने तेरे वचन को मान लिया है।"},{"book":"यूहन्ना","chapter":"17","verse":"7","text":"अब वे जान गए हैं, कि जो कुछ तूने मुझे दिया है, सब तेरी ओर से है।"},{"book":"यूहन्ना","chapter":"17","verse":"8","text":"क्योंकि जो बातें तूने मुझे पहुँचा दीं, मैंने उन्हें उनको पहुँचा दिया और उन्होंने उनको ग्रहण किया और सच-सच जान लिया है, कि मैं तेरी ओर से आया हूँ, और यह विश्वास किया है कि तू ही ने मुझे भेजा।"},{"book":"यूहन्ना","chapter":"17","verse":"9","text":"मैं उनके लिये विनती करता हूँ, संसार के लिये विनती नहीं करता हूँ परन्तु उन्हीं के लिये जिन्हें तूने मुझे दिया है, क्योंकि वे तेरे हैं।"},{"book":"यूहन्ना","chapter":"17","verse":"10","text":"और जो कुछ मेरा है वह सब तेरा है; और जो तेरा है वह मेरा है; और इनसे मेरी महिमा प्रगट हुई है।"},{"book":"यूहन्ना","chapter":"17","verse":"11","text":"मैं आगे को जगत में न रहूँगा, परन्तु ये जगत में रहेंगे, और मैं तेरे पास आता हूँ; हे पवित्र पिता, अपने उस नाम से जो तूने मुझे दिया है, उनकी रक्षा कर, कि वे हमारे समान एक हों।"},{"book":"यूहन्ना","chapter":"17","verse":"12","text":"जब मैं उनके साथ था, तो मैंने तेरे उस नाम से, जो तूने मुझे दिया है, उनकी रक्षा की, मैंने उनकी देख-रेख की और विनाश के पुत्र को छोड़ उनमें से कोई नाश न हुआ, इसलिए कि पवित्रशास्त्र की बात पूरी हो। (यूह. 18:9)"},{"book":"यूहन्ना","chapter":"17","verse":"13","text":"परन्तु अब मैं तेरे पास आता हूँ, और ये बातें जगत में कहता हूँ, कि वे मेरा आनन्द अपने में पूरा पाएँ।"},{"book":"यूहन्ना","chapter":"17","verse":"14","text":"मैंने तेरा वचन उन्हें पहुँचा दिया है, और संसार ने उनसे बैर किया, क्योंकि जैसा मैं संसार का नहीं, वैसे ही वे भी संसार के नहीं।"},{"book":"यूहन्ना","chapter":"17","verse":"15","text":"मैं यह विनती नहीं करता, कि तू उन्हें जगत से उठा ले, परन्तु यह कि तू उन्हें उस दुष्ट से बचाए रख।"},{"book":"यूहन्ना","chapter":"17","verse":"16","text":"जैसे मैं संसार का नहीं, वैसे ही वे भी संसार के नहीं।"},{"book":"यूहन्ना","chapter":"17","verse":"17","text":"सत्य के द्वारा उन्हें पवित्र कर17:17 उन्हें पवित्र कर: इस शब्द का मतलब हैं पवित्र बनाना या पापों से शुद्ध करना।: तेरा वचन सत्य है।"},{"book":"यूहन्ना","chapter":"17","verse":"18","text":"जैसे तूने जगत में मुझे भेजा, वैसे ही मैंने भी उन्हें जगत में भेजा।"},{"book":"यूहन्ना","chapter":"17","verse":"19","text":"और उनके लिये मैं अपने आपको पवित्र करता हूँ ताकि वे भी सत्य के द्वारा पवित्र किए जाएँ।"},{"book":"यूहन्ना","chapter":"17","verse":"20","text":"“मैं केवल इन्हीं के लिये विनती नहीं करता, परन्तु उनके लिये भी जो इनके वचन के द्वारा मुझ पर विश्वास करेंगे,"},{"book":"यूहन्ना","chapter":"17","verse":"21","text":"कि वे सब एक हों; जैसा तू हे पिता मुझ में हैं, और मैं तुझ में हूँ, वैसे ही वे भी हम में हों, इसलिए कि जगत विश्वास करे, कि तू ही ने मुझे भेजा।"},{"book":"यूहन्ना","chapter":"17","verse":"22","text":"और वह महिमा जो तूने मुझे दी, मैंने उन्हें दी है कि वे वैसे ही एक हों जैसे कि हम एक हैं।"},{"book":"यूहन्ना","chapter":"17","verse":"23","text":"मैं उनमें और तू मुझ में कि वे सिद्ध होकर एक हो जाएँ, और जगत जाने कि तू ही ने मुझे भेजा, और जैसा तूने मुझसे प्रेम रखा, वैसा ही उनसे प्रेम रखा।"},{"book":"यूहन्ना","chapter":"17","verse":"24","text":"हे पिता, मैं चाहता हूँ कि जिन्हें तूने मुझे दिया है, जहाँ मैं हूँ, वहाँ वे भी मेरे साथ हों कि वे मेरी उस महिमा को देखें जो तूने मुझे दी है, क्योंकि तूने जगत की उत्पत्ति से पहले मुझसे प्रेम रखा। (यूह. 14:3)"},{"book":"यूहन्ना","chapter":"17","verse":"25","text":"हे धार्मिक पिता, संसार ने मुझे नहीं जाना, परन्तु मैंने तुझे जाना और इन्होंने भी जाना कि तू ही ने मुझे भेजा।"},{"book":"यूहन्ना","chapter":"17","verse":"26","text":"और मैंने तेरा नाम उनको बताया और बताता रहूँगा कि जो प्रेम तुझको मुझसे था, वह उनमें रहे और मैं उनमें रहूँ17:26 मैं उनमें रहूँ: मेरी शिक्षाओं और मेरी आत्मा के प्रभावों के द्वारा।।”"}]}