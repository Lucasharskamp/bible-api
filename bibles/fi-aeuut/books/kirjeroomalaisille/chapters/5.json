{"data":[{"book":"Kirje Roomalaisille","chapter":"5","verse":"1","text":"Olemme nyt siis uskosta tulleet Jumalan lapsiksi. Jumalan ja meidän välillämme vallitsee rauha, joka perustuu siihen, mitä Herramme Jeesus Kristus on tehnyt puolestamme."},{"book":"Kirje Roomalaisille","chapter":"5","verse":"2","text":"Kristuksen tekoon luottamalla olemme päässeet tähän erikoisasemaan, ja turvallisesti ja iloisesti me odotamme sitä aikaa, jolloin pääsemme Jumalan kirkkauteen."},{"book":"Kirje Roomalaisille","chapter":"5","verse":"3","text":"Voimme iloita, vaikka elämäämme tulee vaikeuksia, sillä tiedämme, että ne ovat meille hyväksi: ne opettavat meille kärsivällisyyttä."},{"book":"Kirje Roomalaisille","chapter":"5","verse":"4","text":"Se taas auttaa meitä kestämään koettelemuksia ja luottamaan Jumalaan yhä enemmän. Niin meidän toivomme ja uskomme vahvistuvat."},{"book":"Kirje Roomalaisille","chapter":"5","verse":"5","text":"Mitä tahansa tapahtuukin – tiedämme, että kaikki on hyvin, koska Jumala rakastaa meitä. Jumala on antanut meille Pyhän Hengen, joka täyttää sydämemme hänen rakkaudellaan."},{"book":"Kirje Roomalaisille","chapter":"5","verse":"6","text":"Kun olimme täysin avuttomia ja kokonaan vailla omia mahdollisuuksia, Kristus kuoli oikeaan aikaan meidän syntisten puolesta, vaikka emme vähääkään piitanneet hänestä."},{"book":"Kirje Roomalaisille","chapter":"5","verse":"7","text":"Ja jos olisimme hyviäkin, emme voisi odottaa kenenkään kuolevan puolestamme, vaikka se tietysti olisi mahdollista."},{"book":"Kirje Roomalaisille","chapter":"5","verse":"8","text":"Mutta Jumala paljasti meille suuren rakkautensa lähettämällä Kristuksen kuolemaan puolestamme, kun me vielä olimme syntisiä."},{"book":"Kirje Roomalaisille","chapter":"5","verse":"9","text":"Kristuksen veren tähden Jumala on julistanut meidät syyttömiksi. Kristus pelastaa meidät myös tulevasta Jumalan vihasta."},{"book":"Kirje Roomalaisille","chapter":"5","verse":"10","text":"Me olimme Jumalan vihollisia, mutta nyt olemme päässeet sovintoon Jumalan kanssa hänen Poikansa kuoleman tähden. Minkä siunauksen häneltä saammekaan nyt, kun olemme hänen ystäviään ja hän elää meidän kanssamme!"},{"book":"Kirje Roomalaisille","chapter":"5","verse":"11","text":"Tästä me olemme riemuissamme: Jeesus Kristus on kuollut meidän syntiemme tähden ja näin tehnyt meistä Jumalan lapsia."},{"book":"Kirje Roomalaisille","chapter":"5","verse":"12","text":"Aadamin teon tähden tuli synti maailmaan ja synnin mukana kuolema. Kaikista ihmisistä tuli kuolevaisia, koska kaikki tekevät syntiä."},{"book":"Kirje Roomalaisille","chapter":"5","verse":"13","text":"Ihmiset tekivät syntiä Aadamin ajasta Mooseksen aikaan, mutta Jumala ei kuitenkaan tuominnut heitä kuolemaan lain rikkomisesta – eihän hän vielä ollut antanut ihmisille lakiaan eikä ilmoittanut, mitä hän halusi heidän tekevän."},{"book":"Kirje Roomalaisille","chapter":"5","verse":"14","text":"Kuitenkin kaikki ihmiset, jotka olivat eläneet Aadamin ja Mooseksen välisenä aikana, kuolivat, vaikka he eivät olleetkaan rikkoneet Jumalan suoranaista käskyä tai kieltoa, kuten Aadam oli tehnyt."},{"book":"Kirje Roomalaisille","chapter":"5","verse":"15","text":"Ja mikä ero onkaan ihmisen synnin ja Jumalan anteeksiantamuksen välillä!"},{"book":"Kirje Roomalaisille","chapter":"5","verse":"16","text":"Aadamin synti toi kuolemanrangaistuksen kaikille – Kristus taas pyyhkii pois rikkomukset ja antaa ikuisen elämän."},{"book":"Kirje Roomalaisille","chapter":"5","verse":"17","text":"Aadamin synti sai aikaan sen, että kuolemasta tuli kaikkia hallitseva kuningas. Mutta niiden elämää, jotka ottavat vastaan Jumalan lahjan – anteeksiantamuksen, armahduksen – hallitsee Jeesus Kristus, joka on voittanut kuoleman.5:17 Sananmukaisesti: »he hallitsevat elämässä»."},{"book":"Kirje Roomalaisille","chapter":"5","verse":"18","text":"Niin kuin Aadamin synti toi kuolemanrangaistuksen kaikille ihmisille, niin Jeesuksen hyvä teko saa aikaan sen, että Jumala omasta puolestaan on valmis hyväksymään kaikki ihmiset yhteyteensä ja antamaan heille elämän."},{"book":"Kirje Roomalaisille","chapter":"5","verse":"19","text":"Aadamin tottelemattomuuden tähden kaikista ihmisistä tuli syntisiä, mutta Kristuksen kuuliaisuuden tähden he saavat anteeksi ja kelpaavat Jumalalle."},{"book":"Kirje Roomalaisille","chapter":"5","verse":"20","text":"Käskyt annettiin siksi, että kaikki ymmärtäisivät, kuinka perusteellisesti he olivat epäonnistuneet Jumalan tahdon noudattamisessa. Mutta mitä selvemmin me näemme syntisyytemme, sitä paremmin myös tajuamme Jumalan armon runsauden saadessamme anteeksi."},{"book":"Kirje Roomalaisille","chapter":"5","verse":"21","text":"Aikaisemmin synti hallitsi kaikkia ihmisiä ja vei heidät kuolemaan. Nyt hallitsee armahtava Jumala: hän ottaa meidät lapsikseen ja antaa meille ikuisen elämän Jeesuksen Kristuksen, Herramme, tähden."}]}