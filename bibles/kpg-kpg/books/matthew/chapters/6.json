{"data":[{"book":"Matthew","chapter":"6","verse":"1","text":"“Goodou hudee hai hegau daumaha ngudu golomada. Maa goodou gaa hai beenei, gei goodou e deemee di kae godou hui mai baahi Tamana i di langi.6.1 Matthew 23.5"},{"book":"Matthew","chapter":"6","verse":"2","text":"Maa goe gaa wanga dau mee gi tangada hagaloale, hudee haga iloo ina be digau hai hegau ngudu golomada i lodo nia hale daumaha mo i hongo nia ala, bolo gi hagaamu ginaadou go nia daangada. Au e hagi adu gi goodou bolo digau beenei la guu lawa di kae nadau hui."},{"book":"Matthew","chapter":"6","verse":"3","text":"Malaa, do madagoaa ma ga hagamaamaa tangada hagaloale, hagamaamaa ina gi di hai dela e de iloo tangada."},{"book":"Matthew","chapter":"6","verse":"4","text":"Dau hagamaamaa la gi heia hagammuni. Tamana i di langi e iloo nia mee ala e hai hagammuni, ga dugu adu laa doo hui."},{"book":"Matthew","chapter":"6","verse":"5","text":"“Maa goe ga dalodalo, hudee hai be digau hai hegau ngudu golomada ala e hiihai e tuu aga, e dalodalo i lodo nia hale daumaha, be i nia buu nia ala, bolo gii mmada ginai digau dogologo. Gei au e hagi adu gi goodou di tonu, bolo digaula la guu lawa di kae nadau hui.6.5 Luke 18.10-14"},{"book":"Matthew","chapter":"6","verse":"6","text":"Do madagoaa ma ga dalodalo, hana gi lodo doo ruum, haidia di bontai, dalodalo ang gi do Damana i di gowaa de gidee, gei Mee e gidee au mee ala e hai modogoe, ga dugu adu laa doo hui."},{"book":"Matthew","chapter":"6","verse":"7","text":"Maa goe ga dalodalo, hudee hai hegau i nia balu helekai e logo, be digau ala digi maalama, ala e hagamamaanadu bolo God ga hila anga laa gi ginaadou i nadau dalodalo lloowehaa."},{"book":"Matthew","chapter":"6","verse":"8","text":"Goodou hudee hai be digaula. Tamana i di langi gu iloo nia mee ala hagalee dohu i godou baahi i mua di godou tangi ang gi Mee."},{"book":"Matthew","chapter":"6","verse":"9","text":"Malaa, e hai beenei go di godou hai e dalodalo ai:"},{"book":"Matthew","chapter":"6","verse":"10","text":"do Heenua King gi gila mai,"},{"book":"Matthew","chapter":"6","verse":"11","text":"Gaamai madau meegai gi humalia"},{"book":"Matthew","chapter":"6","verse":"12","text":"Weedee madau ihala la gi daha,"},{"book":"Matthew","chapter":"6","verse":"13","text":"Hudee dugu anga gimaadou gi nia hagamada."},{"book":"Matthew","chapter":"6","verse":"14","text":"“Maa goodou ga dumaalia gi nia hala o digau ala ne hai adu gi goodou, Tamana di langi ga dumaalia labelaa adu gi goodou.6.14 Mark 11.25-26"},{"book":"Matthew","chapter":"6","verse":"15","text":"Maa goodou hagalee dumaalia ang gi digau ala i golo i nadau hai hala, gei Tamana hagalee dumaalia adu gi godou hai hala."},{"book":"Matthew","chapter":"6","verse":"16","text":"“Di madagoaa e hagaonge ai goodou, hudee golomada lodo huaidu be digau hai hegau ngudu golomada ala e hai nia daangada gi iloo bolo ginaadou e hagaonge. Au e hagi adu gi goodou di tonu bolo digaula guu lawa di kae nadau hui."},{"book":"Matthew","chapter":"6","verse":"17","text":"Maa goe ga hagaonge, gaugaulia o golomada, dala ina do libogo,"},{"book":"Matthew","chapter":"6","verse":"18","text":"gei nia daangada ga de iloo bolo goe e hagaonge, gei do Damana dela i di gowaa de gidee e iloo Ia. Tamana e iloo au hegau huogodoo hagammuni, ga dugu adu laa doo hui."},{"book":"Matthew","chapter":"6","verse":"19","text":"“Hudee benabena ina godou maluagina henuailala ala e tomo, gei e gai go hingodo, gei digau gaiaa e loomoi e oho nia hale, e gaiaa.6.19 James 5.2-3"},{"book":"Matthew","chapter":"6","verse":"20","text":"Hagamahi benebene ina godou maluagina i di langi, di gowaa hagalee ngudu, hagalee gai go hingodo, gei digau gaiaa e deemee di oho nia hale, e gaiaa."},{"book":"Matthew","chapter":"6","verse":"21","text":"Idimaa, di gowaa dela iai o maluagina, deelaa di gowaa e haa manawa iei goe."},{"book":"Matthew","chapter":"6","verse":"22","text":"“Nia golomada le e hai be di malama e haga maalama tuaidina. Maa o golomada le e humalia, gei do huaidina le e honu di maalama."},{"book":"Matthew","chapter":"6","verse":"23","text":"Gei o golomada ga hagalee humalia, gei do huaidina le e honu di bouli. Maa di maalama i oo lodo le e bouli, gei di maa e koia e bouli dongoeho!"},{"book":"Matthew","chapter":"6","verse":"24","text":"“Tangada e mee di hai hege gi nia dagi dogolua ai. Mee ga de hiihai gi tagi e dahi, ga hiihai gi tagi dela i golo. Mee ga manawa dahi gi tangada e dahi, tangada dela i golo la ga haga balumee. Deenei laa, goodou e deemee di hai hegau gi God mo nia bahihadu."},{"book":"Matthew","chapter":"6","verse":"25","text":"“Deelaa laa, Au e hagi adu gi goodou gi hudee boo godou lodo gi nia meegai mo nia wai ang gi godou mouli, be goodou e gahu gi di aha. E hai behee: di mouli la hagalee koia e hagalabagau i nia meegai? Tuaidina la hagalee koia e hagalabagau i nia gahu?"},{"book":"Matthew","chapter":"6","verse":"26","text":"Mmada gi nia manu mamaangi. Digaula hagalee dogi nadau lii, hagalee hadi nadau meegai, hagalee benebene nadau mee. Tamana di langi e benebene digaula. Malaa e hai behee: goodou hagalee koia e hagalabagau i nia manu?"},{"book":"Matthew","chapter":"6","verse":"27","text":"Ma koai e mee di mouli waalooloo i dono de nnoomaalia?"},{"book":"Matthew","chapter":"6","verse":"28","text":"“Goodou e aha ala e de nnoomaalia e hagamamaanadu nia gahu? Goodou mmada gi nia daladala lodo henua ala e tomo. Nia maa hagalee ngalua be e bida hai nadau gahu."},{"book":"Matthew","chapter":"6","verse":"29","text":"Au e hagi adu gi goodou bolo Solomon i dono madagoaa nogo maluagina ai, mee digi ulu ono gahu madamada be nia daladala aanei.6.29 1 Kings 10.4-7; 2 Kronikel 9.3-6"},{"book":"Matthew","chapter":"6","verse":"30","text":"Ma go God dela e haga madamada nia geinga lodo henua dangi nei, gei daiaa nia maa gaa kili gi lodo di ahi. Malaa e hai behee: Mee hagalee ga haga gahu goodou hagahumalia i dana benebene nia mee aanei? Godou hagadonu le e lligi loo!"},{"book":"Matthew","chapter":"6","verse":"31","text":"“Hudee de nnoomaalia be goodou ga gaamai godou meegai, godou wai, be godou gahu i hee."},{"book":"Matthew","chapter":"6","verse":"32","text":"Digau digi maalama e haa manawa, e halahala nia mee aanei huogodoo. Di godou Damana di langi e iloo Ia nia mee huogodoo ala e dee dohu i godou baahi."},{"book":"Matthew","chapter":"6","verse":"33","text":"Malaa, goodou halahala ina i mua Teenua King o God mo dono hiihai, gei nia mee huogodoo ala i golo, ga dugu adu gi goodou."},{"book":"Matthew","chapter":"6","verse":"34","text":"Deenei laa, goodou hudee manawa gee, hudee maanadu ina daiaa, idimaa, daiaa mo ono haingadaa. Nia laangi huogodoo mo nadau haingadaa."}]}