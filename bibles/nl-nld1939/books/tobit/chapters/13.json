{"data":[{"book":"Tobit","chapter":"13","verse":"1","text":"En de oude Tobit opende zijn mond, om den Heer te loven, en sprak: Groot zijt Gij, Heer, in eeuwigheid, En tot in alle eeuwen duurt uw rijk."},{"book":"Tobit","chapter":"13","verse":"2","text":"Want Gij slaat wel, maar geneest weer, Gij brengt naar de onderwereld, en voert eruit terug; Niemand is er, die uw hand kan ontlopen."},{"book":"Tobit","chapter":"13","verse":"3","text":"Kinderen IsraÃ«ls, looft den Heer, En prijst Hem, dat de heidenen het horen;"},{"book":"Tobit","chapter":"13","verse":"4","text":"Want Hij verspreidde u onder volken, die Hem niet kennen. Om zijn wonderdaden te verkonden en hen te doen weten, Dat er geen almachtige God is dan Hij."},{"book":"Tobit","chapter":"13","verse":"5","text":"Hij heeft ons getuchtigd om onze zonden, Maar Hij zal ons weer redden om zijn barmhartigheid."},{"book":"Tobit","chapter":"13","verse":"6","text":"Ziet toch, wat Hij voor ons heeft gedaan, En looft Hem in vreze en siddering; Verheerlijkt door uw daden den Koning der eeuwen."},{"book":"Tobit","chapter":"13","verse":"7","text":"Ik zelf wil Hem loven in het land van mijn ballingschap; Want Hij heeft zijn glorie getoond aan het zondige volk."},{"book":"Tobit","chapter":"13","verse":"8","text":"Bekeert u dan, zondaars; beoefent voor God de gerechtigheid; En gelooft, dat Hij u barmhartig zal zijn."},{"book":"Tobit","chapter":"13","verse":"9","text":"Met geheel mijn ziel wil ik in Hem mij verblijden."},{"book":"Tobit","chapter":"13","verse":"10","text":"Looft den Heer, gij allen, die Hij heeft uitverkoren; Viert dagen van blijdschap, en brengt Hem uw lof."},{"book":"Tobit","chapter":"13","verse":"11","text":"Jerusalem, gij stad van God, De Heer heeft u gestraft, om wat uw handen misdeden."},{"book":"Tobit","chapter":"13","verse":"12","text":"Loof nu den Heer door uw goede daden. En wil den God der eeuwen prijzen, Opdat Hij zijn tent weer in u opbouwe, Al uw ballingen tot u terugroepe, En gij weer vreugde moogt hebben in alle eeuwen der eeuwen."},{"book":"Tobit","chapter":"13","verse":"13","text":"Gij zult stralen in schitterend licht, En alle uiteinden der aarde zullen u huldigen."},{"book":"Tobit","chapter":"13","verse":"14","text":"Van verre zullen de volkeren komen, En met hun gaven in uw midden den Heer aanbidden; Uw land zullen zij beschouwen als heilig,"},{"book":"Tobit","chapter":"13","verse":"15","text":"Want zij komen tot U, om de heerlijke Naam te vereren."},{"book":"Tobit","chapter":"13","verse":"16","text":"Vervloekt zijn allen, die u verachten; En die u belasteren, worden allen gestraft. Maar gezegend zijn zij, die u weer opbouwen."},{"book":"Tobit","chapter":"13","verse":"17","text":"Dan zult gij weer vreugde vinden in uw kinderen, Daar zij allen gezegend worden en bijeengebracht bij den Heer."},{"book":"Tobit","chapter":"13","verse":"18","text":"Gelukkig allen, die u beminnen, En verheugd zijn over uw vrede."},{"book":"Tobit","chapter":"13","verse":"19","text":"Loof, mijn ziel, den Heer, Want Hij heeft Jerusalem, zijn stad, Bevrijd van al haar kwelling, Hij, de Heer, onze God!"},{"book":"Tobit","chapter":"13","verse":"20","text":"Ik zal gelukkig zijn, als mijn geslacht blijft bestaan, Om de heerlijkheid van Jerusalem te aanschouwen."},{"book":"Tobit","chapter":"13","verse":"21","text":"Jerusalems poorten worden dan opgebouwd uit safier en smaragd, En heel de kring van haar muren uit kostbare steen."},{"book":"Tobit","chapter":"13","verse":"22","text":"Al haar pleinen worden met zuiver wit marmer belegd, In haar straten wordt het Alleluja gezongen."},{"book":"Tobit","chapter":"13","verse":"23","text":"Gezegend de Heer, die haar groot heeft gemaakt, Hij heerse over haar in de eeuwen der eeuwen! Amen!"}]}