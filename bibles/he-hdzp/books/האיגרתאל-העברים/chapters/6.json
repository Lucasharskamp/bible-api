{"data":[{"book":"האיגרת אל-העברים","chapter":"6","verse":"1","text":"הבה נשאיר מאחורינו את האלף־בית של בשורת המשיח, ונתקדם ללימוד מעמיק יותר של תורתו. איננו צריכים לשוב ולהדגיש את החשיבות של חזרה בתשובה ממעשים רעים ושל אמונתנו בה׳."},{"book":"האיגרת אל-העברים","chapter":"6","verse":"2","text":"איננו צריכים לשוב וללמד אתכם את יסודות תורת הטבילות, סמיכת ידיים, תחיית המתים ומשפטו של אלוהים."},{"book":"האיגרת אל-העברים","chapter":"6","verse":"3","text":"בעזרת אלוהים נתקדם עתה באמונתנו."},{"book":"האיגרת אל-העברים","chapter":"6","verse":"4","text":"אם הבנתם פעם את משמעות דברי אלוהים, טעמתם מטוב השמים, קיבלתם את רוח הקודש,"},{"book":"האיגרת אל-העברים","chapter":"6","verse":"5","text":"האמנתם בדבר־אלוהים וקיימתם אותו, הרגשתם בכוחו ובטובו,"},{"book":"האיגרת אל-העברים","chapter":"6","verse":"6","text":"ולמרות כל זאת פניתם לו עורף, אין לכם כל אפשרות לחזור בתשובה כפי שנהגתם לראשונה. מדוע? מפני שבבגידתכם במשיח אתם חוזרים וצולבים אותו כביכול, וכך אתם חושפים אותו לבושה וחרפה בפומבי."},{"book":"האיגרת אל-העברים","chapter":"6","verse":"7","text":"אדמה שסופגת את הגשם שיורד עליה, ומצמיחה כל טוב לתועלת בעל־האדמה, היא אדמה שאלוהים ברך."},{"book":"האיגרת אל-העברים","chapter":"6","verse":"8","text":"ואילו אדמה שמצמיחה רק קוץ ודרדר היא אדמה מקוללת שאינה מועילה לאיש, ובמוקדם או במאוחר תישרף."},{"book":"האיגרת אל-העברים","chapter":"6","verse":"9","text":"אחים יקרים, אני מדבר אמנם בלשון חריפה, אך אני בטוח שאינכם זקוקים לתוכחתי זאת. אני משוכנע שחייכם נושאים פרי מבורך כתוצאה מאמונתכם וישועתכם,"},{"book":"האיגרת אל-העברים","chapter":"6","verse":"10","text":"כי אלוהים נוהג בצדק ובהגינות. כיצד הוא יכול לשכוח את עמלכם הקשה למענו, ואת האהבה שאתם מגלים למען שמו כשאתם עוזרים לאחיכם המאמינים?"},{"book":"האיגרת אל-העברים","chapter":"6","verse":"11","text":"אנו משתוקקים שתמשיכו לאהוב את הזולת כל ימי חייכם, כדי שתקבלו את שכרכם בבוא העת."},{"book":"האיגרת אל-העברים","chapter":"6","verse":"12","text":"איננו רוצים שתתעצלו, אלא שתלכו בעקבות אלה שזכו בהבטחות ה׳ בזכות אמונתם וסבלנותם."},{"book":"האיגרת אל-העברים","chapter":"6","verse":"13","text":"כשהבטיח ה׳ לברך את אברהם הוא נשבע בעצמו, שהרי אין גדול מאלוהים כדי להישבע בו,"},{"book":"האיגרת אל-העברים","chapter":"6","verse":"14","text":"ואמר:6‏.14 ו 14 בראשית כב 17 ”ברך אברכך והרבה ארבה את זרעך“."},{"book":"האיגרת אל-העברים","chapter":"6","verse":"15","text":"לאחר שאברהם המתין בסבלנות, קיים ה׳ את הבטחתו והעניק לו את יצחק בנו, שצאצאיו רבים מספור."},{"book":"האיגרת אל-העברים","chapter":"6","verse":"16","text":"בדרך כלל אדם נשבע במישהו גדול ממנו, כדי שזה יכפה עליו לקיים את הבטחתו, או יעניש אותו אם הפר את אשר הבטיח. השבועה שמה קץ לכל ויכוח בנוגע לקיום ההבטחה."},{"book":"האיגרת אל-העברים","chapter":"6","verse":"17","text":"משום כך, כשרצה אלוהים לשכנע את מקבלי ההבטחה שאין הוא עומד לשנות את דעתו, חיזק אותה בשבועה."},{"book":"האיגרת אל-העברים","chapter":"6","verse":"18","text":"אלוהים העניק לנו את הבטחתו ואת שבועתו – שני דברים שבהם אנו יכולים לבטוח ללא צל של ספק, שכן אלוהים אינו יכול לשקר. ואנחנו, שנמלטנו אליו לישועה ולמחסה, יכולים עתה להתעודד ממקור כוחו ומהתקווה שבהבטחתו."},{"book":"האיגרת אל-העברים","chapter":"6","verse":"19","text":"תקווה זו שבה אנו אוחזים היא כעוגן בטוח לנפשותינו, והיא מחברת אותנו אל אלוהים עצמו מאחורי פרוכת השמים,"},{"book":"האיגרת אל-העברים","chapter":"6","verse":"20","text":"מקום שאליו הלך המשיח לפנינו, בתפקידו הרם ככהן הגדול במעמד מלכי־צדק, כדי לסנגר עלינו לפני אלוהים."}]}