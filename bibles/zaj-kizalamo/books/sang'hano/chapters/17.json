{"data":[{"book":"SANG'HANO","chapter":"17","verse":"1","text":"Paulo na Sila viwabitile m'viwambo va Amfipolia na Apolonia, wavika Tesalonike, kukalile na ng'anda ya nhambiko ya Wayahudi."},{"book":"SANG'HANO","chapter":"17","verse":"2","text":"Paulo, kamba viyatendaga, kengila mng'anda ya nhambiko, mkipigiti cha Mazua madatu ga Mhumulo kalongelela na Wayahudi kulawa Mzinyandiko Zing'alile,"},{"book":"SANG'HANO","chapter":"17","verse":"3","text":"kawapetela na kuwalagusila kamba Kilisto kagazigwa na kuzuka kulawa mkudanganhika. Paulo kalonga, “Yesu, ino iniwapetele mweye mbuli zake, iyo Kilisto.”"},{"book":"SANG'HANO","chapter":"17","verse":"4","text":"Wayahudi wayagwe watogola na kuilumba na Paulo na Sila, watenda mheta ya Wagiliki wamdumbile Mulungu iwa ng'hulu, na watwanzi bwando wali na udaho."},{"book":"SANG'HANO","chapter":"17","verse":"5","text":"Ila Wayahudi wona migongo, wawasola wanhu wehile kulawa mdisoko, watenda dale na kusonga kutenda mbuli zihile mdiwambo. Waivamhila ng'anda ya Yasoni, kuno wowazahila Paulo na Sila giladi wawagale haulongozi wa didale da wanhu."},{"book":"SANG'HANO","chapter":"17","verse":"6","text":"Ila viwawahonyile, wamkwekwesa Yasoni na wanhu wayagwe wamtogole Kilisto haulongozi wa iwakulu wa idiwambo, walonga, “Wanhu wano wagala ndwagi muulumwengu wose na sambi wa hano,"},{"book":"SANG'HANO","chapter":"17","verse":"7","text":"na Yasoni kawagoneka hakae yake. Wose watenda mbuli zilemigwe na malagizo ga Kaisali,17:7 Kaisali nhegulo yake Mndewa wa Loma. wolonga kamba hana mndewa iyagwe, yokemigwa Yesu.”"},{"book":"SANG'HANO","chapter":"17","verse":"8","text":"Viwahulike vino, wakulu wa idiwambo na ididale da wanhu wenula hebohebo kulu."},{"book":"SANG'HANO","chapter":"17","verse":"9","text":"Wawatoza hela Yasoni na wayage, abaho, wawalekesa wachole."},{"book":"SANG'HANO","chapter":"17","verse":"10","text":"Viivikile ikilo, wanhu wamtogole Kilisto wawatuma Paulo na Sila ako Beloya. Viwavikile hiko, wengila muna ing'anda ya nhambiko."},{"book":"SANG'HANO","chapter":"17","verse":"11","text":"Wanhu wa hiko wakala wana sulukila za kuifundiza kubanza wanhu wa Tesalonike. Waubokela goya uja usenga mmioyo yao, na mazua gose wakala wozigelegeza ng'hani Zinyandiko Zing'alile, giladi wone kamba zija zilongigwe na Paulo na Sila zikala mbuli za kweli."},{"book":"SANG'HANO","chapter":"17","verse":"12","text":"Wanhu bwando mmwanza wao watogola, ng'haning'hani watwanzi wali na matwaga na wambigalo bwando wa Kigiliki."},{"book":"SANG'HANO","chapter":"17","verse":"13","text":"Wayahudi wa Tesalonike viwahulike kamba Paulo koupeta Usenga wa Mulungu ako Beloya, wachola hiko na kusonga kutenda kiyahiyahi na kudivuluga didale da wanhu."},{"book":"SANG'HANO","chapter":"17","verse":"14","text":"Bahaja wanhu wamtogole Kilisto wamtuma Paulo yachole mhwani, ila Sila na Timoteo wasigala Beloya."},{"book":"SANG'HANO","chapter":"17","verse":"15","text":"Waja iwanhu wakalile womsindikiza Paulo wamgala mbaka Atene, abaho, wabwela na ndagizi kulawa ha Paulo kamba Sila na Timoteo wamuwinze mbwisa."},{"book":"SANG'HANO","chapter":"17","verse":"16","text":"Paulo viyakalile Atene yowabeta Sila na Timoteo, moyo wake ugevuzika ng'hani, viyonile wambo hijo vidimemile miwegu."},{"book":"SANG'HANO","chapter":"17","verse":"17","text":"Kakala yokiibamilila na Wayahudi na wanhu wayagwe wakalile womnogela Mulungu muna ing'anda ya nhambiko, na mazua gose kakala yokiibamilila hadisoko hamoja na wanhu wose wakalile hano."},{"book":"SANG'HANO","chapter":"17","verse":"18","text":"Vivija wanhu wayagwe wawinzile mafundo ga Waepikulio na Wastoiki wambamilila. Wayagwe walonga, “M'bozi ino kolonda kulonga choni?” Na wayagwe walonga, “Kokoneka kamba munhu yozipeta mbuli za mizimu ya wahenza.” Walonga vino kwavija Paulo kakala youpeta Usenga Unogile wa Yesu na mbuli ya mzuso wa wanhu."},{"book":"SANG'HANO","chapter":"17","verse":"19","text":"Abaho, wamsola Paulo wamgala ha wakulu wa ikitala cha Aleopago, walonga, “Tolonda kuitanga mbuli ino ya mafundo ga sambi guulonga."},{"book":"SANG'HANO","chapter":"17","verse":"20","text":"Kwavija mbuli ziyagwe zituhulike zigala mkanganyo mmagwiti getu, avo tolonda kuzitanga nhegulo za mbuli zino.”"},{"book":"SANG'HANO","chapter":"17","verse":"21","text":"Wenekae wose wa Atene na wahenza wakalile hiko waleka sang'hano zao zose ila wakala wosimulila na kutegeleza mbuli za sambi."},{"book":"SANG'HANO","chapter":"17","verse":"22","text":"Paulo kema haulongozi wa ikitala cha Aleopago kalonga, “Wanhu wa Atene, nokona kamba mweye mwa wanhu muigogile dini ng'hani."},{"book":"SANG'HANO","chapter":"17","verse":"23","text":"Vinikalile nizunguluka mdiwambo jenu na kulola goya hanhu hamtambikila, nyona kilingo kimwe cha kulavila nhosa chandikigwa, ‘Ha Mulungu yalekile kutangigwa.’ Avo, heyo yumumtambikila bila kumtanga, iyo niwapetela mbuli zake."},{"book":"SANG'HANO","chapter":"17","verse":"24","text":"Mulungu yautendile ulumwengu na vinhu vose vili mgati yake, iyo Mndewa wa ulanga na isi, heyo hakala mzing'anda zizengigwe na makono ga wanhu."},{"book":"SANG'HANO","chapter":"17","verse":"25","text":"Heyo hasang'hanikiligwa na makono ga wanhu kamba vija kolonda kinhu kulawa kumwao, kwavija heyo mwenyego iyo yowagwelela wanhu ugima, yowatenda wahumule na kuwagwelela vinhu vose."},{"book":"SANG'HANO","chapter":"17","verse":"26","text":"Kulawa munhu imwe kazitenda ng'holo zose za wanhu giladi wakakale isi yose, vivija kalamula kipigiti kikigwe sama yao na hanhu hondawakale."},{"book":"SANG'HANO","chapter":"17","verse":"27","text":"Mulungu katenda vino giladi wanhu wamzahile, hata mkum'babasababasa, giladi wamone, ila Mulungu halikutali na munhu yoyose mmwanza wetu."},{"book":"SANG'HANO","chapter":"17","verse":"28","text":"Kamba viyalongile munhu imwe,"},{"book":"SANG'HANO","chapter":"17","verse":"29","text":"Kwavija tweye twa wana wa Mulungu, havilumbile kugelegeza kamba Mulungu yali kuulanga ka kamba zahabu ama zuma ama dibwe, vinhu visongoligwe na kuhambigwa na wanhu."},{"book":"SANG'HANO","chapter":"17","verse":"30","text":"Umwaka Mulungu kakala kamba vija hawonile ubozi uno uwatendile wanhu. Ila sambi kowalagiza wanhu wose wa kila hanhu waleke vilozo vao."},{"book":"SANG'HANO","chapter":"17","verse":"31","text":"Kwavija keka zua dondayawalamule wanhu wose wali muulumwengu bila kulola kihanga cha munhu kubitila munhu imwe yamsagule. Mulungu kawagubulila wanhu wose mbuli ino mkumzusa munhu iyo kulawa mkudanganhika!”"},{"book":"SANG'HANO","chapter":"17","verse":"32","text":"Avo viwahulike Paulo yolonga mbuli ya kuzuka, wayagwe wasonga kutenda zihaka, ila wayagwe walonga, “Tolonda tukuhulike mwanza uyagwe mmbuli ino.”"},{"book":"SANG'HANO","chapter":"17","verse":"33","text":"Avo Paulo kawaleka mkitala, kachola."},{"book":"SANG'HANO","chapter":"17","verse":"34","text":"Wanhu wayagwe wailumba na Paulo, watogola. Mmwanza wao kakala Dionisio yakalile munhu wa kitala cha Aleopago, na mtwanzi imwe yakemigwe Damali, na wanhu wayagwe."}]}