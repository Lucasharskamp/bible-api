{"data":[{"book":"LUKA","chapter":"22","verse":"1","text":"Kipigiti cha Lusona lwa Imikate Ilibule Mela, lukemigwa Pasaka, kikwenhuka."},{"book":"LUKA","chapter":"22","verse":"2","text":"Wakulu wa wakulu wa nhambiko na wafundiza Malagizo ga Musa wakala wozahila nzila ya kumkoma Yesu, ila wawadumba wanhu."},{"book":"LUKA","chapter":"22","verse":"3","text":"Abaho, Mwenembago kamwingila Yuda, yokemigwa Isikalioti, yakalile mmwanza wa wanahina longo dimwe na wabili."},{"book":"LUKA","chapter":"22","verse":"4","text":"Avo Yuda kachola kulonga na wakulu wa wakulu wa nhambiko na wakulu wa asikali wemilizi wa Ing'anda ya Mulungu avija vondayamgele mmakono gao."},{"book":"LUKA","chapter":"22","verse":"5","text":"Wadeng'helela ng'hani, wailagana kumgwaa hela."},{"book":"LUKA","chapter":"22","verse":"6","text":"Yuda katogola, kasonga kuzahila hanhu ha kumgela Yesu mmakono gao kipigiti halibule wanhu."},{"book":"LUKA","chapter":"22","verse":"7","text":"Zua da Ulusona lwa Imikate Ilibule Mela divika, lusona lwawachinjaga wana ng'hondolo wa Pasaka."},{"book":"LUKA","chapter":"22","verse":"8","text":"Yesu kawatuma Petulo na Yohana yowalongela, “Gendeni mkatutandile mandia ga Pasaka tuje.”"},{"book":"LUKA","chapter":"22","verse":"9","text":"Wamuuza, “Kwahi kuulonda tukaitande?”"},{"book":"LUKA","chapter":"22","verse":"10","text":"Kawalongela, “Muhengila mdiwambo, moiting'hana na munhu yapapile nongo ya mazi. Mkwelelezeni mbaka kuna ing'anda yondayengile,"},{"book":"LUKA","chapter":"22","verse":"11","text":"mulongeleni mwene ng'anda, ‘Mkulufunzi kokuuza, dakwahi digati dondawadile Pasaka heyo na wanahina zake?’"},{"book":"LUKA","chapter":"22","verse":"12","text":"Kowalagusila gati kulu da uchana dili na vinhu vose. Aho baho hondamsasale kila kinhu.”"},{"book":"LUKA","chapter":"22","verse":"13","text":"Wachola wavika kila kinhu kamba viwalongeligwe na Yesu, avo wasasala mandia ga Pasaka."},{"book":"LUKA","chapter":"22","verse":"14","text":"Kipigiti vikivikile, Yesu kakala hameza na watumigwa zake."},{"book":"LUKA","chapter":"22","verse":"15","text":"Kawalongela, “Nisulukila ng'hani kuja na mweye mandia gano ga Pasaka ning'hali sinagazigwa."},{"book":"LUKA","chapter":"22","verse":"16","text":"Kwavija nowalongela sigaja kabili mandia gano mbaka vondagavikile Muundewa wa Mulungu.” Yesu hameza hamoja na wanahina zake."},{"book":"LUKA","chapter":"22","verse":"17","text":"Abaho, Yesu kasola kikasi, kamuheweza Mulungu, kalonga, “Soleni kino muigolele mwemwe kwa mwemwe."},{"book":"LUKA","chapter":"22","verse":"18","text":"Nowalongela, songela kipigiti kino na kugendelela, sing'wa viyagwe divai mbaka Undewa wa Mulungu vondawize.”"},{"book":"LUKA","chapter":"22","verse":"19","text":"Abaho, kasola mkate, kamuheweza Mulungu, kaumogola, kawagwelela yolonga, “Uno uwo lukuli lwangu lulavigwe sama yenu, tendeni vino mkung'humbukila nie.”"},{"book":"LUKA","chapter":"22","verse":"20","text":"Viyeshile kuwagwelela gamandia, vivija kawagwelela kikasi yolonga, “Kikasi kino kicho lagano da isambi dili mmulopa wangu, ukwitika sama yenu."},{"book":"LUKA","chapter":"22","verse":"21","text":"“Ila lola! Mkono wa munhu yondayanihonze wa bahano na nie hameza!"},{"book":"LUKA","chapter":"22","verse":"22","text":"Nie, Mwana wa Munhu, nodanganhika kamba vayalamule Mulungu, ila kogaya ng'hani munhu ija yondayanihonze!”"},{"book":"LUKA","chapter":"22","verse":"23","text":"Avo wasonga kuiuza wenyego kwa wenyego yalihi mmwanza wao yondayazitende mbuli zija."},{"book":"LUKA","chapter":"22","verse":"24","text":"Bamila dizuka mwa wanahina, kamba yalihi mmwanza wao yogelegezwa kuwa mkulu kubanza wayagwe."},{"book":"LUKA","chapter":"22","verse":"25","text":"Yesu kawalongela, “Wandewa wa Wamhazi wowatawala wanhu zao na mhiko, na watawala wolonda kukemigwa, ‘Wambwiga za Wanhu.’"},{"book":"LUKA","chapter":"22","verse":"26","text":"Ila vino sio vumulondigwa mweye muwe. Ila yali mkulu kubanza wose mmwanza wenu kolondigwa kuwa kamba mdodo kubanza wose, na ayo yali kilangizi kolondigwa kuwa kamba mtumigwa."},{"book":"LUKA","chapter":"22","verse":"27","text":"Yalihi yali mkulu, ija yokala hasi kuja ama ija imtumigwa? Nokwagiza ija yokala hasi kuja. Ila nie na mmwanza wenu kamba mtumigwa."},{"book":"LUKA","chapter":"22","verse":"28","text":"“Mweye mkala na nie kipigiti chose kinikalile nigazigwa,"},{"book":"LUKA","chapter":"22","verse":"29","text":"na kamba Tataangu viyangwelele nie Undewa, vivija na nie nowagwelela mweye Undewa."},{"book":"LUKA","chapter":"22","verse":"30","text":"Moja na kung'wa hameza yangu Muundewa wangu, na mokala muna ivigoda va undewa, muitagusa mitala longo dimwe na mibili ya Islaeli."},{"book":"LUKA","chapter":"22","verse":"31","text":"“Simoni, Simoni! Tegeleza! Mwenembago kampula Mulungu giladi yeze kuwageza mweye, yone kamba nhamanila yenu yogendelela."},{"book":"LUKA","chapter":"22","verse":"32","text":"Ila nikutambikila gweye, Simoni, nhamanila yako sambiihunguke. Na uhabwela kumwangu, uwagangamaze wandugu zako.”"},{"book":"LUKA","chapter":"22","verse":"33","text":"Ila Petulo kalonga, “Mndewa, nie nitogola kugeligwa mkifungo hamoja nagwe ama kudanganhika hamoja nagwe!”"},{"book":"LUKA","chapter":"22","verse":"34","text":"Yesu kamulongela, “Nokulongela, Petulo, kilo cha lelo nzogolo hanakwika, konibela mianza midatu kamba hunimanyile.”"},{"book":"LUKA","chapter":"22","verse":"35","text":"Abaho, Yesu kawauza wanahina zake yolonga, “Viniwatumile kipigiti kija bila mkwiji wa hela na bila mkoba na bila vilatu viyagwe, mkala muhungukilwe na kinhu?”"},{"book":"LUKA","chapter":"22","verse":"36","text":"Yesu kawalongela, “Ila kipigiti kino yoyose yali na mkwiji wa hela ama mkoba, nayavisole, na munhu yalibule zele yaguze koti jake yakagule zele."},{"book":"LUKA","chapter":"22","verse":"37","text":"Avo, nowalongela, Nyandiko Zing'alile zolonga, ‘Kapetigwa hamoja na watenda gehile,’ Zolondigwa zivikile kumwangu, kwavija ugima wangu wokwenhuka kuisota.”"},{"book":"LUKA","chapter":"22","verse":"38","text":"Wanahina zake walonga, “Lola, Mndewa! Hano hana mizele mibili!”"},{"book":"LUKA","chapter":"22","verse":"39","text":"Yesu kasegela haja hakiwambo kachola Hakigongo cha Mizaituni na wanahina zake kamba vayatendaga."},{"book":"LUKA","chapter":"22","verse":"40","text":"Viwavikile haja hakigongo, kawalongela wanahina zake, “Tambikeni, giladi sambimwingile muna ivitega.”"},{"book":"LUKA","chapter":"22","verse":"41","text":"Abaho, kachola hamwande mwanza wa kwasa dibwe, kafugama mavindi, katambika,"},{"book":"LUKA","chapter":"22","verse":"42","text":"kalonga, “Tata, kamba vihakunogela, nisegezele kikasi kino cha mgayo. Ila sio kamba vinilonda nie, ila kamba vuulonda gweye.”"},{"book":"LUKA","chapter":"22","verse":"43","text":"Msenga wa Mulungu wa kuulanga kamulawilila na kumgangamaza."},{"book":"LUKA","chapter":"22","verse":"44","text":"Muusungu mkulu kaiyoha kutambika, mhome yake ikala kamba madwendwe ga mulopa godwendweka hasi.22:44 Nyandiko ziyagwe za umwaka zabule mnhongo wa 43 na 44."},{"book":"LUKA","chapter":"22","verse":"45","text":"Viyamambukize kutambika, kema, kabweleganya ha wanahina zake, kawavika wawasile kwavija wakala na giogio."},{"book":"LUKA","chapter":"22","verse":"46","text":"Kawalongela, “Habali mweye muwasa? Lamukeni mtambike, giladi sambimwingile muna ivitega.”"},{"book":"LUKA","chapter":"22","verse":"47","text":"Yesu viyakalile yang'hali yolonga, dale da wanhu divika dilongozwa na Yuda yakalile mmwanza wa wanahina zake longo dimwe na wabili. Kamkwenhukila Yesu na kumnonela."},{"book":"LUKA","chapter":"22","verse":"48","text":"Ila Yesu kamulongela, “Yuda, konihonza nie, Mwana wa Munhu, mkuninonela?”"},{"book":"LUKA","chapter":"22","verse":"49","text":"Wanahina wakalile na Yesu viwagawene gaja galondile kulawila, wamuuza, “Mndewa, tuwakanhe na mizele yetu?”"},{"book":"LUKA","chapter":"22","verse":"50","text":"Mwanahina imwe kadikanha gwiti da ukulume da nyakadala wa Mkulu wa Wakulu wose wa Nhambiko."},{"book":"LUKA","chapter":"22","verse":"51","text":"Ila Yesu kalonga, “Lekeni.” Kadikwasa gwiti da ija imunhu na kumuhonya."},{"book":"LUKA","chapter":"22","verse":"52","text":"Abaho, Yesu kawalongela wakulu wa wakulu wa nhambiko na waja wemilizi wa Ing'anda ya Mulungu na wakulu wa ikitala wezile haja kumgoga, “Munizila na mizele na mimbwego kamba vija nie na m'bavi?"},{"book":"LUKA","chapter":"22","verse":"53","text":"Nikala na mweye Kung'anda ya Mulungu mazua gose, hamunigogile. Ila kino kicho kipigiti chenu cha kutenda gano, kipigiti cha mhiko za ziza zotawala.”"},{"book":"LUKA","chapter":"22","verse":"54","text":"Wamgoga Yesu, wamsola wamgala kung'anda ya Mkulu wa Wakulu wose wa Nhambiko, na Petulo kakala yowakoleleza kutalitali."},{"book":"LUKA","chapter":"22","verse":"55","text":"Ubwinhigwa moto hagatigati ya idikonhi da ing'anda, wakala hamoja wokota moto, na Petulo kakala hamoja nawo."},{"book":"LUKA","chapter":"22","verse":"56","text":"Nyakadala imwe wa kitwanzi viyamonile yakalile haja hamoto, kamulola ng'hani, kalonga, “Munhu ino vivija kakala na Yesu!”"},{"book":"LUKA","chapter":"22","verse":"57","text":"Petulo kabela, kalonga, “Gweye mtwanzi, simtangile munhu hiyo!”"},{"book":"LUKA","chapter":"22","verse":"58","text":"Mkipigiti kiguhi, munhu imwe kamona, kalonga, “Vivija na gweye kwa mmwanza wao!”"},{"book":"LUKA","chapter":"22","verse":"59","text":"Na kipigiti cha kamba saa dimwe, munhu iyagwe kagong'ondeza, yolonga, “Kabisa! Munhu ino kakala na Yesu kwavija heyo nayo kolawa Galilaya!”"},{"book":"LUKA","chapter":"22","verse":"60","text":"Petulo kalonga, “Gweye munhu, sikitanga chuulonga.”"},{"book":"LUKA","chapter":"22","verse":"61","text":"Mndewa kahinduka kamulola Petulo, na Petulo kakumbukila kamba Mndewa kakala yamulongele kamba, “Kipigiti nzogolo hanakwika kilo ya lelo, kom'bela mianza midatu.”"},{"book":"LUKA","chapter":"22","verse":"62","text":"Abaho, Petulo kalawa hanze, kalila ng'hani."},{"book":"LUKA","chapter":"22","verse":"63","text":"Wanhu wakalile womwimiliza Yesu wasonga kumtendela mzihaka na kumtoa."},{"book":"LUKA","chapter":"22","verse":"64","text":"Wamfunga na kitambala mmeso, abaho, wamuuza, “Zuza! Yalihi yakutoile?”"},{"book":"LUKA","chapter":"22","verse":"65","text":"Na wamulongela vinhu viyagwe bwando va maligo."},{"book":"LUKA","chapter":"22","verse":"66","text":"Vuuchile, wavyele na wakulu wa wakulu wa nhambiko na wafundiza Malagizo ga Musa waiting'hanila hamoja, na Yesu kagaligwa haulongozi wa Ikitala Kikulu cha Isi ya Wayahudi."},{"book":"LUKA","chapter":"22","verse":"67","text":"Walonga, “Tulongele, gweye iyo Kilisto Mkombola?”"},{"book":"LUKA","chapter":"22","verse":"68","text":"na kamba nihawauza mbuli, hamwidika."},{"book":"LUKA","chapter":"22","verse":"69","text":"Ila songela kipigiti kino, nie, Mwana wa Munhu, nokala kumkono wa ukulume wa Mulungu Mkulu.”"},{"book":"LUKA","chapter":"22","verse":"70","text":"Wose walonga, “Avo gweye iyo Mwana wa Mulungu?”"},{"book":"LUKA","chapter":"22","verse":"71","text":"Walonga, “Hatulonda usindila uyagwe! Tweye wenyego tuhulika kulawa mmulomo wake mwenyego!”"}]}