{"data":[{"book":"II CRONICHE","chapter":"25","verse":"1","text":"AMASIA, essendo d'età di venticinque anni, cominciò a regnare, e regnò ventinove anni in Gerusalemme. E il nome di sua madre era Ioaddan, da Gerusalemme."},{"book":"II CRONICHE","chapter":"25","verse":"2","text":"Ed egli fece ciò che piace al Signore, non però di cuore intiero."},{"book":"II CRONICHE","chapter":"25","verse":"3","text":"Ora, come egli fu ben fermo nel regno, egli uccise i suoi servitori che aveano percosso il re, suo padre."},{"book":"II CRONICHE","chapter":"25","verse":"4","text":"Ma non fece morire i lor figliuoli; anzi fece come è scritto nella Legge, nel libro di Mosè, nel quale il Signore ha comandato che i padri non muoiano per li figliuoli, nè i figliuoli per li padri; anzi, che ciascuno muoia per lo suo proprio peccato25.4 peccato Deut. 24.16 e rif.."},{"book":"II CRONICHE","chapter":"25","verse":"5","text":"Poi Amasia adunò que' di Giuda; e di quelli costituì, secondo le lor famiglie paterne, capi di migliaia, e capi di centinaia, per tutto Giuda e Beniamino; e li annoverò dall'età di vent'anni in su: e trovò ch'erano trecentomila uomini di guerra scelti, che portavano lancia e scudo."},{"book":"II CRONICHE","chapter":"25","verse":"6","text":"Soldò, oltre a ciò, d'Israele centomila uomini di valore, con cento talenti d'argento."},{"book":"II CRONICHE","chapter":"25","verse":"7","text":"Ma un uomo di Dio venne a lui, dicendo: O re, l'esercito d'Israele non vada teco; perciocchè il Signore non è con Israele, nè con tutti i figliuoli di Efraim."},{"book":"II CRONICHE","chapter":"25","verse":"8","text":"Altrimenti, va' pure, e portati valorosamente nella battaglia; Iddio ti farà cadere davanti al nemico; perciocchè Iddio ha il potere di soccorrere, e di far cadere."},{"book":"II CRONICHE","chapter":"25","verse":"9","text":"Ed Amasia disse all'uomo di Dio: E che deve farsi de' cento talenti che io ho dati alle schiere d'Israele? E l'uomo di Dio disse: Egli è nel potere del Signore di darti molto più di questo25.9 questo Prov. 10.22.."},{"book":"II CRONICHE","chapter":"25","verse":"10","text":"Amasia dunque separò le schiere ch'erano venute a lui di Efraim, acciocchè se ne andassero al luogo loro; laonde si adirarono gravemente contro a Giuda, e se ne ritornarono alle loro stanze, accesi nell'ira."},{"book":"II CRONICHE","chapter":"25","verse":"11","text":"Ed Amasia si fortificò, e condusse la sua gente; e andò alla valle del sale, e percosse i figliuoli di Seir, in numero di diecimila."},{"book":"II CRONICHE","chapter":"25","verse":"12","text":"I figliuoli di Giuda presero eziandio prigioni diecimila uomini vivi, e li menarono in cima di Sela, e li gittarono a basso dalla rupe; e tutti creparono."},{"book":"II CRONICHE","chapter":"25","verse":"13","text":"Ma le schiere che Amasia avea rimandate, acciocchè non andassero con lui alla guerra, scorsero sopra le città di Giuda, da Samaria, fino in Bet-horon; e percossero tremila uomini di quella, e fecero una gran preda."},{"book":"II CRONICHE","chapter":"25","verse":"14","text":"Ed Amasia, ritornando dalla sconfitta degl'Idumei, portò gl'iddii de' figliuoli di Seir, e se li rizzò per dii, e li adorò, e fece loro profumi25.14 profumi Esod. 20.3-5.."},{"book":"II CRONICHE","chapter":"25","verse":"15","text":"Laonde l'ira del Signore si accese contro ad Amasia; ed egli gli mandò un profeta a dirgli: Perchè hai tu ricercati gl'iddii di un popolo, i quali non hanno salvato il lor proprio popolo dalla tua mano?"},{"book":"II CRONICHE","chapter":"25","verse":"16","text":"Ma mentre colui parlava al re, egli gli disse: Sei tu stato dato al re per consigliere? resta; perchè saresti ucciso? Il profeta dunque restò; ma pur disse: Io so che il consiglio di Dio è di perderti, perchè tu hai fatto questo, e non hai ubbidito al mio consiglio."},{"book":"II CRONICHE","chapter":"25","verse":"17","text":"Or Amasia, re di Giuda, prese consiglio, e mandò a dire a Gioas, figliuolo di Gioachaz, figliuolo di Iehu re d'Israele: Vieni, veggiamoci l'un l'altro in faccia."},{"book":"II CRONICHE","chapter":"25","verse":"18","text":"E Gioas, re d'Israele, mandò a dire ad Amasia, re di Giuda: Uno spino del Libano mandò già a dire al cedro del Libano: Da' la tua figliuola per moglie al mio figliuolo; ma le fiere del Libano, passando, calpestarono lo spino."},{"book":"II CRONICHE","chapter":"25","verse":"19","text":"Tu hai detto: Ecco, io ho percossi gl'Idumei; e però il tuo cuore ti ha innalzato per glorificarti; rimantene ora in casa tua; perchè ti rimescoleresti in un male, per lo quale caderesti tu e Giuda teco?"},{"book":"II CRONICHE","chapter":"25","verse":"20","text":"Ma Amasia non gli diè d'orecchio; perciocchè quella cosa procedeva da Dio25.20 Dio 1 Re. 12.15. 2 Cron. 22.7., per dar que' di Giuda in mano de' lor nemici; perciocchè aveano ricercati gl'iddii di Edom."},{"book":"II CRONICHE","chapter":"25","verse":"21","text":"Gioas adunque, re d'Israele, salì; ed egli, ed Amasia, re di Giuda, si videro l'un l'altro in faccia, in Bet-semes, città di Giuda."},{"book":"II CRONICHE","chapter":"25","verse":"22","text":"E Giuda fu sconfitto da Israele; e ciascuno fuggì alle sue stanze."},{"book":"II CRONICHE","chapter":"25","verse":"23","text":"E Gioas, re d' Israele, prese prigione Amasia, re di Giuda, figliuolo di Gioas, figliuolo di Gioachaz, in Bet-semes, e lo menò in Gerusalemme; e fece una rottura nel muro di Gerusalemme, dalla porta di Efraim fino alla porta del cantone lo spazio di quattrocento cubiti."},{"book":"II CRONICHE","chapter":"25","verse":"24","text":"E prese tutto l'oro e l'argento, e tutti i vasellamenti che si trovarono nelle Casa di Dio, appo Obed-Edom, e ne' tesori della Casa del re; prese eziandio stadichi; poi se ne ritornò in Samaria."},{"book":"II CRONICHE","chapter":"25","verse":"25","text":"Ed Amasia, figliuolo di Gioas, re di Giuda, visse quindici anni dopo la morte di Gioas, figliuolo di Gioachaz, re d'Israele."},{"book":"II CRONICHE","chapter":"25","verse":"26","text":"Ora, quant'è al rimanente de' fatti di Amasia, primi ed ultimi; ecco, non sono essi scritti nel libro dei re di Giuda e d'Israele?"},{"book":"II CRONICHE","chapter":"25","verse":"27","text":"Ora, dal tempo che Amasia si fu rivolto dal Signore, alcuni fecero una congiura contro a lui in Gerusalemme, ed egli se ne fuggì in Lachis; ma essi mandarono dietro a lui in Lachis, e quivi lo fecero morire."},{"book":"II CRONICHE","chapter":"25","verse":"28","text":"E di là fu portato sopra cavalli, e fu seppellito nella città di Giuda co' suoi padri."}]}