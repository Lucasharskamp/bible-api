{"data":[{"book":"Ruka","chapter":"19","verse":"1","text":"Jesu akapinda muJeriko uye akanga achipfuura nomo."},{"book":"Ruka","chapter":"19","verse":"2","text":"Maiva nomurume ainzi Zakeo; akanga ari mukuru wavateresi uye akanga akapfuma kwazvo."},{"book":"Ruka","chapter":"19","verse":"3","text":"Akauya achida kuona Jesu kuti ndiani, asi nokuda kwokuti akanga ari munhu mupfupi, akatadza kuona nokuda kwavanhu vazhinji."},{"book":"Ruka","chapter":"19","verse":"4","text":"Nokudaro akamhanyira mberi akandokwira mumuti womuonde kuti amuone, sezvo Jesu akanga achienda naipapo."},{"book":"Ruka","chapter":"19","verse":"5","text":"Jesu akati asvika panzvimbo iyoyo, akatarisa kumusoro ndokuti kwaari, “Zakeo, buruka nokukurumidza. Ndinofanira kunogara mumba mako nhasi.”"},{"book":"Ruka","chapter":"19","verse":"6","text":"Saka akakurumidza kuburuka akamugamuchira nomufaro."},{"book":"Ruka","chapter":"19","verse":"7","text":"Vanhu vose vakaona izvi vakatanga kugununʼuna vachiti, “Aenda kunova mueni wo‘mutadzi.’ ”"},{"book":"Ruka","chapter":"19","verse":"8","text":"Asi Zakeo akasimuka akamira pamberi paShe akati, “Tarirai, Ishe! Pano, uye iye zvino, ndinopa hafu yepfuma yangu kuvarombo, uye kana ndakanyengera ani zvake pachinhu chipi zvacho, ndichadzosera zvava zvina.”"},{"book":"Ruka","chapter":"19","verse":"9","text":"Jesu akati kwaari, “Nhasi ruponeso rwasvika mumba muno, nokuti murume uyu mwanakomanawo waAbhurahama."},{"book":"Ruka","chapter":"19","verse":"10","text":"Nokuti Mwanakomana woMunhu akauya kuzotsvaka nokuponesa chakarasika.”"},{"book":"Ruka","chapter":"19","verse":"11","text":"Pavakanga vachiri kuteerera izvozvo, akaenderera mberi achivaudza mufananidzo, nokuti akanga ava pedyo neJerusarema uye vanhu vakafunga kuti umambo hwaMwari hwaizokurumidza kuonekwa pakarepo."},{"book":"Ruka","chapter":"19","verse":"12","text":"Akati, “Mumwe murume weimba huru, akaenda kunyika iri kure kuti andogadzwa kuti ave mambo uye agodzoka."},{"book":"Ruka","chapter":"19","verse":"13","text":"Saka akadana varanda vake gumi akavapa zviuru gumi zvamadhora. Akati, ‘Shandisai mari iyi kusvikira ndadzoka.’"},{"book":"Ruka","chapter":"19","verse":"14","text":"“Asi varanda vake vaimuvenga vakatuma nhume dzikamutevera kuti dzinoti, ‘Munhu uyu hatidi kuti ave mambo wedu.’"},{"book":"Ruka","chapter":"19","verse":"15","text":"“Akandogadzwa kuti ave mambo, kunyange zvakadaro, akadzoka kumusha. Ipapo akatuma shoko kuvaranda vaakanga apa mari, achida kuziva zvavakanga vawana nayo."},{"book":"Ruka","chapter":"19","verse":"16","text":"“Wokutanga akasvika akati, ‘Ishe chiuru chenyu chamadhora chakabereka zvimwe zviuru gumi.’"},{"book":"Ruka","chapter":"19","verse":"17","text":"“Tenzi wake akati, ‘Zvakanaka, muranda wangu akanaka! Nokuti wanga wakatendeka pazvinhu zviduku duku, uchatonga pamusoro pamaguta gumi.’"},{"book":"Ruka","chapter":"19","verse":"18","text":"“Wechipiri akasvika akati, ‘Ishe, chiuru chenyu chamadhora chakabereka zvimwe zviuru zvishanu.’"},{"book":"Ruka","chapter":"19","verse":"19","text":"“Tenzi wake akapindura akati, ‘Iwe uchatonga pamusoro pamaguta mashanu.’"},{"book":"Ruka","chapter":"19","verse":"20","text":"“Ipapo mumwe muranda akasvika akati, ‘Ishe, hechino chiuru chenyu chamadhora; ndakachichengeta ndakachisungirira mumucheka."},{"book":"Ruka","chapter":"19","verse":"21","text":"Ndakanga ndichikutyai, nokuti muri munhu ane mwoyo wakaoma. Munotora zvamusina kuisapo nokukohwa zvamusina kudyara.’"},{"book":"Ruka","chapter":"19","verse":"22","text":"“Tenzi wake akapindura akati, ‘Ndichakutonga namashoko ako pachako, iwe muranda akaipa! Waiziva kuti ndiri munhu ane mwoyo wakaoma, ndinotora zvandisina kuisapo, nokukohwa zvandisina kudyara?"},{"book":"Ruka","chapter":"19","verse":"23","text":"Seiko zvino usina kuisa mari yangu mubhangi, kuitira kuti pakudzoka kwangu ndizoitora yawanda?’"},{"book":"Ruka","chapter":"19","verse":"24","text":"“Ipapo akati kuna avo vakanga vamire pedyo, ‘Mutorerei chiuru chake chamadhora muchipe kuno uyo ane zviuru gumi.’"},{"book":"Ruka","chapter":"19","verse":"25","text":"“Vakati, ‘Ishe anotova nezviuru gumi zvamadhora nechakare!’"},{"book":"Ruka","chapter":"19","verse":"26","text":"“Iye akapindura akati, ‘Ndinoti kwamuri, mumwe nomumwe anazvo, achapiwa zvimwe, asi uyo asina, achatorerwa kunyange nechaanacho."},{"book":"Ruka","chapter":"19","verse":"27","text":"Asi vaya vavengi vangu vakanga vasingadi kuti ndive mambo wavo, uyai navo pano muvauraye pamberi pangu.’ ”"},{"book":"Ruka","chapter":"19","verse":"28","text":"Shure kwokunge Jesu ataura izvi, akapfuurira mberi, akakwidza kuJerusarema."},{"book":"Ruka","chapter":"19","verse":"29","text":"Akati asvika kuBhetifage neBhetania paGomo reMiorivhi, akatuma vadzidzi vake vaviri achiti,"},{"book":"Ruka","chapter":"19","verse":"30","text":"“Endai kumusha wakatarisana nemi, uye pamunongopindamo, muchawana mwana wembongoro asina kumbotasvwa nomunhu akasungirirwamo. Muisunungure mugouya nayo pano."},{"book":"Ruka","chapter":"19","verse":"31","text":"Kana pane munhu anokubvunzai achiti, ‘Seiko muchiisunungura?’ muvaudze kuti, ‘Ishe anoida.’ ”"},{"book":"Ruka","chapter":"19","verse":"32","text":"Vaya vakanga vatumwa mberi vakaenda vakandowana zvakaita sezvaakanga avaudza chaizvo."},{"book":"Ruka","chapter":"19","verse":"33","text":"Pavakanga vachisunungura mwana wembongoro uyu, muridzi wacho akavabvunza akati, “Seiko muchisunungura mwana wembongoro uyu?”"},{"book":"Ruka","chapter":"19","verse":"34","text":"Ivo vakamupindura vakati, “Ishe anoida.”"},{"book":"Ruka","chapter":"19","verse":"35","text":"Vakauya nayo kuna Jesu, vakaisa nguo dzavo pamusoro pomwana wembongoro ndokubva vakwidza Jesu pairi."},{"book":"Ruka","chapter":"19","verse":"36","text":"Paakanga achifamba, vanhu vakawaridzira nguo dzavo mumigwagwa."},{"book":"Ruka","chapter":"19","verse":"37","text":"Akati asvika pedyo nenzvimbo ine nzira yaitenukira paGomo reMiorivhi, vazhinji vose vavadzidzi vakatanga kupembera vachirumbidza Mwari namanzwi makuru nokuda kwezviratidzo zvose zvavakanga vaona, vachiti:"},{"book":"Ruka","chapter":"19","verse":"38","text":"“Akaropafadzwa mambo anouya muzita raShe!”"},{"book":"Ruka","chapter":"19","verse":"39","text":"Vamwe vaFarisi vakanga vari pakati pavanhu vazhinji vakati kuna Jesu, “Mudzidzisi, tsiurai vadzidzi venyu!”"},{"book":"Ruka","chapter":"19","verse":"40","text":"Akapindura akati, “Ndinokuudzai kuti, kana vakanyarara, matombo achadanidzira.”"},{"book":"Ruka","chapter":"19","verse":"41","text":"Akati aswedera kuJerusarema uye achiona guta, akachema pamusoro paro"},{"book":"Ruka","chapter":"19","verse":"42","text":"akati, “Dai iwe, kunyange iyewe, waiziva chete pazuva rino zvinhu zvaizokupa rugare, asi zvino zvakavanzwa pameso ako."},{"book":"Ruka","chapter":"19","verse":"43","text":"Mazuva achasvika pamusoro pako ayo vavengi vako vachakuvakira muchinjiziri vagokukomberedza uye vagokumanikidza kumativi ose."},{"book":"Ruka","chapter":"19","verse":"44","text":"Vachakupwanyira pasi, iwe navana vari mukati mamasvingo ako. Havazongosiyi ibwe pamusoro perimwe nokuti hauna kuziva nguva yokushanyirwa kwako naMwari.”"},{"book":"Ruka","chapter":"19","verse":"45","text":"Ipapo akapinda mutemberi akatanga kudzinga vaya vakanga vachitengesa."},{"book":"Ruka","chapter":"19","verse":"46","text":"Akati kwavari, “Kwakanyorwa kuchinzi, ‘Imba yangu ichava yokunyengeterera’, asi mava kuiita ‘bako ramakororo.’ ”"},{"book":"Ruka","chapter":"19","verse":"47","text":"Aidzidzisa zuva rimwe nerimwe mutemberi. Asi vaprista vakuru navadzidzisi vomurayiro uye navatungamiri pakati pavanhu vakanga vachiedza kumuuraya."},{"book":"Ruka","chapter":"19","verse":"48","text":"Asi vakanga vasingawani nzira yokuita izvozvo, nokuti vanhu vose vakanga vakanamatira pamashoko ake."}]}