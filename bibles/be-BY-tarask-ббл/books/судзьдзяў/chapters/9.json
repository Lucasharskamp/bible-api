{"data":[{"book":"СУДЗЬДЗЯЎ","chapter":"9","verse":"1","text":"Авімэлэх, сын Ераваалаў, пайшоў у Сіхем да братоў маці сваёй і казаў ім і ўсяму роду бацькі маці сваёй і сказаў:"},{"book":"СУДЗЬДЗЯЎ","chapter":"9","verse":"2","text":"голасна кажэце ўсім жыхарам Сіхемскім: што лепей вам, ці каб валодалі вамі ўсе семдзесят сыноў Ераваалавых, ці каб валодаў адзін, і ўспомніце, што я костка і плоць ваша."},{"book":"СУДЗЬДЗЯЎ","chapter":"9","verse":"3","text":"Браты ягонай маці казалі пра яго ўсе гэтыя словы жыхарам Сіхемскім; і схілілася сэрца іхняе да Авімэлэха, бо яны казалі: ён брат наш."},{"book":"СУДЗЬДЗЯЎ","chapter":"9","verse":"4","text":"І далі яму семдзесят сікляў срэбра з дома Ваалвэрыта; Авімэлэх наняў на іх гультаёў і свавольных людзей, якія і пайшлі за ім."},{"book":"СУДЗЬДЗЯЎ","chapter":"9","verse":"5","text":"І прыйшоў ён у дом бацькі свайго ў Офру і забіў братоў сваіх, семдзесят сыноў Ераваалавых, на адным камені. Застаўся толькі Ётам, малодшы сын Ераваалаў, бо схаваўся."},{"book":"СУДЗЬДЗЯЎ","chapter":"9","verse":"6","text":"І сабраліся ўсе жыхары Сіхемскія і ўвесь дом Міло, і пайшлі і паставілі царом Авімэлэха каля дуба, што паблізу Сіхема."},{"book":"СУДЗЬДЗЯЎ","chapter":"9","verse":"7","text":"Калі расказалі пра гэта Ётаму, ён пайшоў і стаў на вяршыню гары Гарызіма і, узвысіўшы голас свой, крычаў і казаў ім: паслухайце мяне, жыхары Сіхема, і паслухае вас Бог!"},{"book":"СУДЗЬДЗЯЎ","chapter":"9","verse":"8","text":"Пайшлі неяк дрэвы памазаць над сабою цара і сказалі масьліне: царуй над намі."},{"book":"СУДЗЬДЗЯЎ","chapter":"9","verse":"9","text":"Масьліна сказала ім: няўжо я пакіну тлушч мой, якім ушаноўваюць багоў і людзей, і пайду бадзяцца па дрэвах?"},{"book":"СУДЗЬДЗЯЎ","chapter":"9","verse":"10","text":"І сказалі дрэвы смакоўніцы: ідзі ты, царуй над намі."},{"book":"СУДЗЬДЗЯЎ","chapter":"9","verse":"11","text":"Смакоўніца сказала ім: ці ж я пакіну саладосьць маю і добры плод і пайду бадзяцца па дрэвах?"},{"book":"СУДЗЬДЗЯЎ","chapter":"9","verse":"12","text":"І сказалі дрэвы вінаграднай лазе: ідзі ты, царуй над намі."},{"book":"СУДЗЬДЗЯЎ","chapter":"9","verse":"13","text":"Вінаградная лаза сказала ім: ці ж я пакіну сок мой, які весяліць багоў і людзей, і пайду бадзяцца па дрэвах?"},{"book":"СУДЗЬДЗЯЎ","chapter":"9","verse":"14","text":"Нарэшце сказалі ўсе дрэвы цярноўніку: ідзі ты, царуй над намі."},{"book":"СУДЗЬДЗЯЎ","chapter":"9","verse":"15","text":"Цярноўнік сказаў дрэвам: калі вы сапраўды ставіце мяне царом над сабою, дык ідзеце, пакойцеся ў цяні маім; калі ж не, дык выйдзе агонь зь цярноўніка і папаліць кедры Ліванскія."},{"book":"СУДЗЬДЗЯЎ","chapter":"9","verse":"16","text":"Дык вось глядзеце, паводле ісьціны і паводле праўды вы ўчынілі, паставіўшы Авімэлэха царом? і ці добра вы зрабілі зь Ераваалам і домам ягоным, і ці адпаведна яго дабрадзействам учынілі вы?"},{"book":"СУДЗЬДЗЯЎ","chapter":"9","verse":"17","text":"За вас бацька мой змагаўся, не даражыў жыцьцём сваім і вызваліў вас з-пад рукі Мадыяніцянаў;"},{"book":"СУДЗЬДЗЯЎ","chapter":"9","verse":"18","text":"а вы цяпер паўсталі супроць дома бацькі майго і забілі семдзесят сыноў бацькі майго на адным камені і паставілі царом над жыхарамі Сіхемскімі Авімэлэха, сына рабыні ягонай, бо ён брат ваш."},{"book":"СУДЗЬДЗЯЎ","chapter":"9","verse":"19","text":"Калі вы сёньня паводле ісьціны і паводле праўды ўчынілі зь Ераваалам і домам ягоным, дык радуйцеся за Авімэлэха, і хай радуецца за вас;"},{"book":"СУДЗЬДЗЯЎ","chapter":"9","verse":"20","text":"а калі не, дык хай выйдзе агонь з Авімэлэха і хай папаліць жыхароў Сіхемскіх і ўвесь дом Міло, і хай выйдзе агонь з жыхароў Сіхемскіх і з дома Міло і хай папаліць Авімэлэха."},{"book":"СУДЗЬДЗЯЎ","chapter":"9","verse":"21","text":"І пабег Ётам, і ўцёк і пайшоў у Бээр, і жыў там, хаваючыся ад брата свайго Авімэлэха."},{"book":"СУДЗЬДЗЯЎ","chapter":"9","verse":"22","text":"Авімэлэх жа цараваў над Ізраілем тры гады."},{"book":"СУДЗЬДЗЯЎ","chapter":"9","verse":"23","text":"І паслаў Бог злога духа паміж Авімэлэхам і жыхарамі Сіхема, і перасталі карыцца жыхары Сіхемскія Авімэлэху,"},{"book":"СУДЗЬДЗЯЎ","chapter":"9","verse":"24","text":"каб такім чынам адбылася помста за семдзесят сыноў Ераваалавых, і кроў іхняя абярнулася на Авімэлэха, брата іхняга, які забіў іх, і на жыхароў Сіхемскіх, якія ўмацавалі рукі ягоныя, каб забіць братоў сваіх."},{"book":"СУДЗЬДЗЯЎ","chapter":"9","verse":"25","text":"Жыхары Сіхемскія пасадзілі супроць яго ў засаду людзей на вяршынях гор, якія рабавалі кожнага, хто праходзіў міма іх па дарозе. Пра гэта данесена было Авімэлэху."},{"book":"СУДЗЬДЗЯЎ","chapter":"9","verse":"26","text":"А прыйшоў і Гаал, сын Эвэдаў, з братамі сваімі ў Сіхем, і хадзілі яны па Сіхеме, і жыхары Сіхемскія даверыліся яму."},{"book":"СУДЗЬДЗЯЎ","chapter":"9","verse":"27","text":"І выйшлі ў поле, і зьбіралі вінаград свой, і ціснулі ў чавілах, і ладзілі сьвяты, хадзілі ў дом бога свайго, і елі і пілі, і пракліналі Авімэлэха."},{"book":"СУДЗЬДЗЯЎ","chapter":"9","verse":"28","text":"Гаал, сын Эвэдаў, казаў: хто Авімэлэх і што Сіхем, каб мы служылі яму? Служэце лепей нашчадкам Эмора, бацькі Сіхемавага, а яму навошта, каб мы служылі?"},{"book":"СУДЗЬДЗЯЎ","chapter":"9","verse":"29","text":"калі б хто даў народ гэты ў рукі мае, я прагнаў бы Авімэлэха. І сказана было Авімэлэху: памнож войска тваё і выходзь."},{"book":"СУДЗЬДЗЯЎ","chapter":"9","verse":"30","text":"Зэвул, правадыр горада, пачуў словы Гаала, сына Эвэдавага, і запалаў гнеў ягоны."},{"book":"СУДЗЬДЗЯЎ","chapter":"9","verse":"31","text":"Ён хітрым чынам адпраўляе паслоў да Авімэлэха, каб сказаць: вось Гаал, сын Эвэдаў, і браты ягоныя прыйшлі ў Сіхем, і вось, яны бунтуюць супроць цябе горад;"},{"book":"СУДЗЬДЗЯЎ","chapter":"9","verse":"32","text":"дык вось, устань уначы, ты і народ, які з табою, і пастаў засаду ў полі;"},{"book":"СУДЗЬДЗЯЎ","chapter":"9","verse":"33","text":"а раніцай, як узыходзіць сонца, устань рана і падступіся да горада; і калі ён і народ, які ў яго, выйдуць да цябе, тады рабі зь імі, што можа рука твая."},{"book":"СУДЗЬДЗЯЎ","chapter":"9","verse":"34","text":"І ўстаў уначы Авімэлэх і ўвесь народ, які быў зь ім, і паставілі ў засаду каля Сіхема чатыры атрады."},{"book":"СУДЗЬДЗЯЎ","chapter":"9","verse":"35","text":"Раніцай Гаал, сын Эвэдаў, выйшаў і стаў каля брамы гарадское; і ўстаў Авімэлэх і народ, які быў зь ім, з засады."},{"book":"СУДЗЬДЗЯЎ","chapter":"9","verse":"36","text":"Гаал, убачыўшы народ, кажа Зэвулу: вось, народ спускаецца зь вяршыняў гор. А Зэвул сказаў яму: цень гор здаецца табе людзьмі."},{"book":"СУДЗЬДЗЯЎ","chapter":"9","verse":"37","text":"Гаал зноў казаў і сказаў: вось, народ спускаецца з узвышша, і адзін атрад ідзе ад дуба Мэнаім."},{"book":"СУДЗЬДЗЯЎ","chapter":"9","verse":"38","text":"І сказаў яму Зэвул: дзе вусны твае, якія казалі: «хто Авімэлэх, каб мы сталі служыць яму?» гэта той народ, якім ты пагарджаў; выходзь цяпер і падужайся зь ім."},{"book":"СУДЗЬДЗЯЎ","chapter":"9","verse":"39","text":"І пайшоў Гаал наперадзе жыхароў Сіхемскіх і біўся з Авімэлэхам."},{"book":"СУДЗЬДЗЯЎ","chapter":"9","verse":"40","text":"І пагнаўся за ім Авімэлэх, і пабег ён ад яго, і многа ўпала забітых да самае брамы горада."},{"book":"СУДЗЬДЗЯЎ","chapter":"9","verse":"41","text":"І застаўся Авімэлэх у Аруме, а Гаала і братоў ягоных Зэвул выгнаў, каб яны ня жылі ў Сіхеме."},{"book":"СУДЗЬДЗЯЎ","chapter":"9","verse":"42","text":"На другі дзень выйшаў народ у поле, і данесьлі пра гэта Авімэлэху."},{"book":"СУДЗЬДЗЯЎ","chapter":"9","verse":"43","text":"Ён узяў свой народ і падзяліў яго на тры атрады і паставіў у засадзе ў полі. І ўбачыўшы, што народ выйшаў з горада, паўстаў на іх і пабіў іх."},{"book":"СУДЗЬДЗЯЎ","chapter":"9","verse":"44","text":"Тым часам як Авімэлэх і атрады, што былі зь ім, падступіліся і сталі каля брамы гарадское, два другія атрады напалі на ўсіх, што былі ў полі, і забівалі іх."},{"book":"СУДЗЬДЗЯЎ","chapter":"9","verse":"45","text":"І біўся Авімэлэх з горадам увесь той дзень, і ўзяў горад, і пабіў народ, што быў у ім, і разбурыў горад і засеяў яго сольлю."},{"book":"СУДЗЬДЗЯЎ","chapter":"9","verse":"46","text":"Дачуўшыся пра гэта, усе: што былі ў вежы Сіхемскай, пайшлі ў вежу капішча Ваал-Вэрыта."},{"book":"СУДЗЬДЗЯЎ","chapter":"9","verse":"47","text":"Авімэлэху было данесена, што сабраліся туды ўсе, што былі ў вежы Сіхемскай."},{"book":"СУДЗЬДЗЯЎ","chapter":"9","verse":"48","text":"І пайшоў Авімэлэх на гару Сэлмон, сам і ўвесь народ, што быў зь ім, і ўзяў Авімэлэх сякеры з сабою і насек гальля, і паклаў на плечы свае, і сказаў народу, які быў зь ім: вы бачылі, што я рабіў; хутчэй рабеце і вы тое самае, што і я."},{"book":"СУДЗЬДЗЯЎ","chapter":"9","verse":"49","text":"І насек кожны з усяго народу гальля, і пайшлі за Авімэлэхам, і паклалі да вежы, і спалілі вежу агнём, і памерлі ўсе, што былі ў вежы Сіхемскай, каля тысячы мужчын і жанчын."},{"book":"СУДЗЬДЗЯЎ","chapter":"9","verse":"50","text":"Потым пайшоў Авімэлэх у Тэвец, і аблажыў Тэвец і ўзяў яго."},{"book":"СУДЗЬДЗЯЎ","chapter":"9","verse":"51","text":"Сярод горада была вялікая вежа, і ўцякалі туды ўсе мужчыны і жанчыны і ўсе жыхары горада, і замкнуліся і ўзышлі на дах вежы."},{"book":"СУДЗЬДЗЯЎ","chapter":"9","verse":"52","text":"Авімэлэх прыйшоў да вежы і атачыў яе і падышоў да дзьвярэй вежы, каб спаліць яе агнём."},{"book":"СУДЗЬДЗЯЎ","chapter":"9","verse":"53","text":"Тады адна жанчына скінула абломак жарона на галаву Авімэлэху і праламала яму чэрап."},{"book":"СУДЗЬДЗЯЎ","chapter":"9","verse":"54","text":"Авімэлэх адразу паклікаў хлопчыка, збраяносца свайго, і сказаў яму: агалі меч твой і ўсьмерці мяне, каб не сказалі пра мяне: жанчына забіла яго. І пракалоў яго хлопчык, і ён узяў і памёр."},{"book":"СУДЗЬДЗЯЎ","chapter":"9","verse":"55","text":"Ізраільцяне, убачыўшы, што памёр Авімэлэх, пайшлі кожны ў сваё месца."},{"book":"СУДЗЬДЗЯЎ","chapter":"9","verse":"56","text":"Так аддаў Бог Авімэлэху за зладзейства, якое ўчыніў бацьку свайму, забіўшы семдзесят братоў сваіх."},{"book":"СУДЗЬДЗЯЎ","chapter":"9","verse":"57","text":"І ўсе зладзействы жыхароў Сіхемскіх абярнуў Бог на галаву іх; і спасьцігла іх пракляцьце Ёфама, сына Ераваалавага."}]}