{"data":[{"book":"Luka","chapter":"23","verse":"1","text":"Sve mnoštvo ustane te odvedu Isusa Pilatu"},{"book":"Luka","chapter":"23","verse":"2","text":"i optuže ga: “Uhvatili smo ga da obmanjuje narod i govori im da ne plaćaju porez caru, a za sebe tvrdi da je Krist, kralj.”"},{"book":"Luka","chapter":"23","verse":"3","text":"Pilat ga upita: “Jesi li ti kralj Židova?”"},{"book":"Luka","chapter":"23","verse":"4","text":"Pilat tada reče svećeničkim poglavarima i svjetini: “Ja na njemu ne nalazim nikakve krivnje.”"},{"book":"Luka","chapter":"23","verse":"5","text":"Ali oni počnu još jače navaljivati: “Potiče narod na pobunu! Poučava po svoj Judeji, od Galileje do Jeruzalema!”"},{"book":"Luka","chapter":"23","verse":"6","text":"“Pa zar je on Galilejac?” upita Pilat."},{"book":"Luka","chapter":"23","verse":"7","text":"Kad su potvrdno odgovorili, Pilat pošalje Isusa Herodu, koji je vladao Galilejom. Herod se tada baš našao u Jeruzalemu."},{"book":"Luka","chapter":"23","verse":"8","text":"Kad je Herod ugledao Isusa, silno se razveselio jer je o njemu dugo slušao i odavna ga je želio vidjeti nadajući se da će on pred njim učiniti i kakvo čudo."},{"book":"Luka","chapter":"23","verse":"9","text":"Postavljao je Isusu pitanje za pitanjem, ali Isus ni na jedno nije odgovarao."},{"book":"Luka","chapter":"23","verse":"10","text":"Svećenički poglavari i pismoznanci stajali su ondje i vikali žestoko ga optužujući."},{"book":"Luka","chapter":"23","verse":"11","text":"Herod i njegovi vojnici Isusa ponize i ismiju: obuku ga opet u kraljevsku odjeću i pošalju natrag Pilatu."},{"book":"Luka","chapter":"23","verse":"12","text":"Herod i Pilat, koji su bili neprijatelji, toga su se dana sprijateljili."},{"book":"Luka","chapter":"23","verse":"13","text":"Pilat sazove svećeničke poglavare, vijećnike i narod"},{"book":"Luka","chapter":"23","verse":"14","text":"te im reče: “Doveli ste mi ovoga čovjeka optužujući ga da potiče narod na bunu. Ispitao sam ga pred vama, ali nisam utvrdio krivnju za koju ga optužujete."},{"book":"Luka","chapter":"23","verse":"15","text":"Nije ju utvrdio ni Herod jer ga je poslao natrag nama. Nije učinio ništa čime bi zaslužio smrtnu kaznu."},{"book":"Luka","chapter":"23","verse":"16","text":"Išibat ću ga, a zatim pustiti.”23:16 U nekim rukopisima stoji još i 17. stih: Svakoga blagdana morao im je pustiti jednog zatvorenika."},{"book":"Luka","chapter":"23","verse":"18","text":"Nato svi uglas poviču: “Njega smakni, a pusti nam Barabu!”"},{"book":"Luka","chapter":"23","verse":"19","text":"Baraba je bio u tamnici zbog ubojstva i zbog prevratničke pobune u Jeruzalemu."},{"book":"Luka","chapter":"23","verse":"20","text":"Pilat ih pokuša odgovoriti jer je želio pustiti Isusa."},{"book":"Luka","chapter":"23","verse":"21","text":"Ali oni su vikali: “Raspni ga! Raspni ga!”"},{"book":"Luka","chapter":"23","verse":"22","text":"“Ali kakav je zločin počinio?” upita Pilat i treći put. “Nisam utvrdio da je učinio išta što bi zasluživalo smrtnu kaznu. Išibat ću ga dakle i pustiti.”"},{"book":"Luka","chapter":"23","verse":"23","text":"Ali svjetina je vikala navaljujući da se Isus raspne. Vikali su sve glasnije i glasnije."},{"book":"Luka","chapter":"23","verse":"24","text":"Pilat presudi tako da im udovolji"},{"book":"Luka","chapter":"23","verse":"25","text":"te pusti čovjeka utamničenoga zbog pobune i ubojstva, a Isusa preda njima na volju."},{"book":"Luka","chapter":"23","verse":"26","text":"Dok su odvodili Isusa, uhvate nekoga Šimuna iz Cirene23:26 Grad u sjevernoj Africi. koji se vraćao s polja te na njega stave križ da ga nosi za Isusom."},{"book":"Luka","chapter":"23","verse":"27","text":"Za njim je išlo silno mnoštvo i mnoge žene koje su plakale i naricale."},{"book":"Luka","chapter":"23","verse":"28","text":"Ali Isus se okrene prema njima i reče im: “Kćeri jeruzalemske, ne plačite nada mnom, nego nad sobom i nad svojom djecom."},{"book":"Luka","chapter":"23","verse":"29","text":"Jer stižu dani kad će se govoriti: ‘Blago nerotkinjama, blago utrobama koje nisu rodile i prsima koja nisu dojila!’"},{"book":"Luka","chapter":"23","verse":"30","text":"Tada će ljudi moliti gore da na njih padnu i brežuljke da ih pokriju."},{"book":"Luka","chapter":"23","verse":"31","text":"Jer ako se ovako postupa sa zelenim stablom, što će tek biti sa suhim?”"},{"book":"Luka","chapter":"23","verse":"32","text":"S Isusom su na smaknuće vodili i dvojicu zločinaca."},{"book":"Luka","chapter":"23","verse":"33","text":"Kad su došli do mjesta zvanoga Lubanja, raspnu ga, a s njim i zločince: jednoga zdesna, a drugog slijeva."},{"book":"Luka","chapter":"23","verse":"34","text":"“Oprosti im, Oče, jer ne znaju što čine!” reče Isus. Vojnici zatim bace kocku te tako razdijele među sobom njegovu odjeću.23:34 Vidjeti: Psalam 22:18."},{"book":"Luka","chapter":"23","verse":"35","text":"Mnoštvo je stajalo i promatralo, a svećenički su se poglavari rugali: “Spasio je druge, pa neka sad spasi sebe ako je zaista Krist, Božji izabranik!”"},{"book":"Luka","chapter":"23","verse":"36","text":"Rugali su mu se i vojnici. Prilazili su i nudili mu ocat"},{"book":"Luka","chapter":"23","verse":"37","text":"govoreći: “Spasi sebe ako si kralj Židova!”"},{"book":"Luka","chapter":"23","verse":"38","text":"Iznad njega je stajao natpis: “ovo je kralj Židova.”"},{"book":"Luka","chapter":"23","verse":"39","text":"Jedan od raspetih zločinaca vrijeđao ga je: “Ti si Krist, je li? Spasi onda i sebe i nas!”"},{"book":"Luka","chapter":"23","verse":"40","text":"Ali drugi ga ukori: “Zar se ne bojiš Boga? Trpiš istu kaznu kao i on."},{"book":"Luka","chapter":"23","verse":"41","text":"Ali pravedno je da mi trpimo jer je to zaslužena plaća za naša djela. A ovaj čovjek nije učinio nikakvo zlo.”"},{"book":"Luka","chapter":"23","verse":"42","text":"Reče zatim: “Isuse, sjeti me se kad dođeš u svoje kraljevstvo!”"},{"book":"Luka","chapter":"23","verse":"43","text":"“Zaista ti kažem,” odgovori mu Isus, “danas ćeš biti sa mnom u raju.”"},{"book":"Luka","chapter":"23","verse":"44","text":"Kad je već došlo podne, po svoj zemlji nastane tama i potraje do tri ure.23:44 U grčkome: od šeste do devete ure, prema rimskome računanju vremena, u kojemu je dan počinjao u šest ura ujutro."},{"book":"Luka","chapter":"23","verse":"45","text":"Sunce se pomrači, a hramski se zastor razdere po sredini."},{"book":"Luka","chapter":"23","verse":"46","text":"A Isus još jedanput glasno krikne: “Oče, predajem svoj duh u tvoje ruke!”23:46 Vidjeti: Psalam 31:5., i izdahne."},{"book":"Luka","chapter":"23","verse":"47","text":"Kad je rimski stotnik vidio što se zbilo, počne slaviti Boga. “Ovaj je čovjek zaista bio pravednik!”, reče."},{"book":"Luka","chapter":"23","verse":"48","text":"Nakon toga se mnoštvo koje je nagrnulo vidjeti što se zbiva vraćalo doma udarajući se u prsa od žalosti."},{"book":"Luka","chapter":"23","verse":"49","text":"Ali svi Isusovi znanci i žene koje su za njim došle iz Galileje stajali su podalje i promatrali."},{"book":"Luka","chapter":"23","verse":"50","text":"Bio je neki čovjek imenom Josip, vijećnik, dobar i pravedan čovjek"},{"book":"Luka","chapter":"23","verse":"51","text":"iz Arimateje. Nije se slagao s odlukom i postupkom drugih prema Isusu, već je iščekivao Božje kraljevstvo."},{"book":"Luka","chapter":"23","verse":"52","text":"On ode k Pilatu i zatraži da mu daju Isusovo tijelo."},{"book":"Luka","chapter":"23","verse":"53","text":"Zatim ga skine s križa, umota u platno i položi u grob isklesan u stijeni, u kojega još nitko nije bio položen."},{"book":"Luka","chapter":"23","verse":"54","text":"Učinio je to na dan Priprave, pred subotu, u osvit dana."},{"book":"Luka","chapter":"23","verse":"55","text":"Žene koje su došle s Isusom iz Galileje pratile su sve to i vidjele kako su njegovo tijelo položili u grob."},{"book":"Luka","chapter":"23","verse":"56","text":"Vrate se doma te pripreme miomirise i pomasti za tijelo. Ali kad su to dovršile, već je bila subota pa cijeli dan nisu ništa radile poštujući odredbu iz Zakona."}]}