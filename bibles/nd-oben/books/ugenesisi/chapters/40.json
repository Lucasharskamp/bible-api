{"data":[{"book":"UGenesisi","chapter":"40","verse":"1","text":"Emva kwesikhathi esithile umphathinkezo lomphekizinkwa wenkosi yaseGibhithe bayikhuba inkosi yabo, inkosi yaseGibhithe."},{"book":"UGenesisi","chapter":"40","verse":"2","text":"UFaro wayezizondele izikhulu zakhe zombili, umphathinkezo omkhulu lomphekizinkwa omkhulu,"},{"book":"UGenesisi","chapter":"40","verse":"3","text":"wabaphosela entolongweni eyayisendlini kandunankulu wabalindi, lapho uJosefa ayevalelwe khona."},{"book":"UGenesisi","chapter":"40","verse":"4","text":"Indunankulu yabalindi yabanikela kuJosefa, wabalawula."},{"book":"UGenesisi","chapter":"40","verse":"5","text":"ngulowo wamadoda la amabili, umphathinkezo lomphekizinkwa, abenkosi yaseGibhithe, ababevalelwe baphupha amaphupho ngabusuku bunye, kwathi yilelo iphupho laba lengcazelo yalo."},{"book":"UGenesisi","chapter":"40","verse":"6","text":"Kwathi uJosefa efika kubo kusisa ekuseni, wabona bebunile."},{"book":"UGenesisi","chapter":"40","verse":"7","text":"Wasezibuza izikhulu zikaFaro ezazisentolongweni kanye laye endlini yenkosi yakhe wathi, “Kungani ubuso benu bubunile kanje lamuhla na?”"},{"book":"UGenesisi","chapter":"40","verse":"8","text":"Baphendula bathi, “Sobabili siphuphile, kodwa kakho ongasichasisela amaphupho ethu.”"},{"book":"UGenesisi","chapter":"40","verse":"9","text":"Umphathinkezo omkhulu wamtshela uJosefa ngephupho lakhe. Wathi kuye, “Ephutsheni lami ngibone isihlahla sevini siphambi kwami,"},{"book":"UGenesisi","chapter":"40","verse":"10","text":"lelovini lilengatsha ezintathu. Lonela ukuhluma lahle laqhakaza, amaxha alo ahle avuthwa aba yizithelo ezivuthiweyo."},{"book":"UGenesisi","chapter":"40","verse":"11","text":"Inkezo kaFaro ibisesandleni sami, ngawathatha amagrebisi ngawakhamela enkezweni kaFaro ngamqhubela esandleni sakhe.”"},{"book":"UGenesisi","chapter":"40","verse":"12","text":"UJosefa wathi kuye, “Nanku elikutshoyo. Amagatsha amathathu yizinsuku ezintathu."},{"book":"UGenesisi","chapter":"40","verse":"13","text":"Phakathi kwensuku ezintathu uFaro uzaphakamisa ikhanda lakho akubisele esikhundleni sakho, njalo uzayibeka inkezo kaFaro esandleni sakhe njengalokhu owawuvele ukwenza usesengumphathinkezo yakhe."},{"book":"UGenesisi","chapter":"40","verse":"14","text":"Kodwa nxa konke sekulungile ungikhumbule, ungenzele umusa; ungikhulumele kuFaro ukuze ngiphume kule intolongo."},{"book":"UGenesisi","chapter":"40","verse":"15","text":"Ngoba ngasuswa ngamandla elizweni lamaHebheru, futhi lapha kangenzanga lutho olufanele ukuthi ngifakwe entolongweni.”"},{"book":"UGenesisi","chapter":"40","verse":"16","text":"Kwathi umphekizinkwa omkhulu ebona ukuthi uJosefa wayenike ingcazelo emnandi, wathi kuJosefa, “Lami njalo ngiphuphile: Phezu kwekhanda lami bekulezitsha zesinkwa ezintathu."},{"book":"UGenesisi","chapter":"40","verse":"17","text":"Esitsheni esiphezulu bekulemihlobo yonke yalokho okubhekhelwe uFaro, kodwa izinyoni zazilokhu zisidlala esitsheni sisekhanda lami.”"},{"book":"UGenesisi","chapter":"40","verse":"18","text":"UJosefa wathi, “Nanku elikutshoyo. Izitsha ezintathu zinsuku ezintathu."},{"book":"UGenesisi","chapter":"40","verse":"19","text":"Phakathi kwensuku ezintathu uFaro uzaliphakamisa ikhanda lakho akulengise esihlahleni. Izinyoni zizakudla inyama yakho.”"},{"book":"UGenesisi","chapter":"40","verse":"20","text":"Ilanga lesithathu laliyisikhumbuzo sokuzalwa kukaFaro, ngakho wenzela izikhulu zakhe idili. Waphakamisa amakhanda amabili, elomphathinkezo omkhulu lelomphekizinkwa omkhulu phambi kwezikhulu zakhe:"},{"book":"UGenesisi","chapter":"40","verse":"21","text":"Wabuyisela umphathinkezo esikhundleni sakhe, waphinda njalo ukubeka inkezo esandleni sikaFaro,"},{"book":"UGenesisi","chapter":"40","verse":"22","text":"kodwa walengisa umphekizinkwa omkhulu, kwaba njengoba uJosefa wayetshilo kubo ekubachasiseleni kwakhe."},{"book":"UGenesisi","chapter":"40","verse":"23","text":"Kodwa umphathinkezo omkhulu kasamkhumbulanga uJosefa; wakhohlwa ngaye."}]}