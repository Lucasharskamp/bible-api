{"data":[{"book":"Dzieje","chapter":"4","verse":"1","text":"Gdy Piotr i Jan przemawiali do zgromadzonych, podeszli do nich kapłani, wraz z dowódcą straży świątynnej i kilkoma saduceuszami."},{"book":"Dzieje","chapter":"4","verse":"2","text":"Oburzyli się słysząc, że nauczają zebranych i głoszą im zmartwychwstanie w Jezusie."},{"book":"Dzieje","chapter":"4","verse":"3","text":"Aresztowali ich więc, a ponieważ był już wieczór, zamknęli w więzieniu do następnego dnia."},{"book":"Dzieje","chapter":"4","verse":"4","text":"Mimo to, wielu ludzi, którzy słuchali ich słów, uwierzyło w Jezusa, zwiększając liczbę samych tylko wierzących mężczyzn do około pięciu tysięcy."},{"book":"Dzieje","chapter":"4","verse":"5","text":"Następnego dnia zebrali się w Jerozolimie przełożeni, starsi i przywódcy religijni,"},{"book":"Dzieje","chapter":"4","verse":"6","text":"a wśród nich: Annasz—najwyższy kapłan, Kajfasz, Jan, Aleksander i wszyscy inni, spokrewnieni z najwyższym kapłanem."},{"book":"Dzieje","chapter":"4","verse":"7","text":"Postawili apostołów na środku i przesłuchiwali:"},{"book":"Dzieje","chapter":"4","verse":"8","text":"—Dostojni przywódcy naszego narodu!—odpowiedział Piotr, napełniony Duchem Świętym."},{"book":"Dzieje","chapter":"4","verse":"9","text":"—Skoro przesłuchujecie nas dzisiaj z powodu dobrego czynu, dzięki któremu ten chory człowiek odzyskał zdrowie,"},{"book":"Dzieje","chapter":"4","verse":"10","text":"to wiedzcie—wy wszyscy i cały naród Izraela—że stoi on przed wami zdrowy dzięki mocy Jezusa Chrystusa z Nazaretu. Wy Go ukrzyżowaliście, ale Bóg wskrzesił Go z martwych."},{"book":"Dzieje","chapter":"4","verse":"11","text":"To On jest tym, zapowiedzianym w Piśmie:"},{"book":"Dzieje","chapter":"4","verse":"12","text":"W nikim innym nie ma zbawienia!—dodał Piotr. —Bo nie dano ludziom na ziemi żadnego innego imienia, przez które moglibyśmy uzyskać zbawienie."},{"book":"Dzieje","chapter":"4","verse":"13","text":"Przywódcy zdumieli się na widok odwagi Piotra i Jana. Przypomnieli sobie, że są to ludzie prości oraz niewykształceni i rozpoznali, że to oni przebywali z Jezusem."},{"book":"Dzieje","chapter":"4","verse":"14","text":"Jednak widok stojącego z nimi uzdrowionego człowieka zamknął im usta."},{"book":"Dzieje","chapter":"4","verse":"15","text":"Polecili więc im opuścić salę obrad i naradzali się między sobą:"},{"book":"Dzieje","chapter":"4","verse":"16","text":"—Co z nimi zrobić? Nie możemy zaprzeczyć, że dokonali cudu. Wiedzą o tym już wszyscy mieszkańcy Jerozolimy."},{"book":"Dzieje","chapter":"4","verse":"17","text":"Żeby jednak nie rozchodziło się to dalej, zabrońmy im rozmawiania z kimkolwiek o Jezusie."},{"book":"Dzieje","chapter":"4","verse":"18","text":"Wezwali ich więc ponownie i zakazali im mówić i nauczać o Jezusie."},{"book":"Dzieje","chapter":"4","verse":"19","text":"—Sami oceńcie, co jest słuszne w oczach Boga! Powinniśmy słuchać was czy też Jego?—odrzekli Piotr i Jan."},{"book":"Dzieje","chapter":"4","verse":"20","text":"—My nie możemy przestać mówić o tym, co sami widzieliśmy i słyszeliśmy od Jezusa."},{"book":"Dzieje","chapter":"4","verse":"21","text":"Ponawiając groźbę, przywódcy wypuścili ich. Nie potrafili bowiem znaleźć takiego powodu do ich ukarania, który by nie oburzył ludzi. Wszyscy bowiem oddawali Bogu chwałę za to, co uczynił."},{"book":"Dzieje","chapter":"4","verse":"22","text":"Bo przecież tylko On mógł cudownie uzdrowić człowieka, który od ponad czterdziestu lat był kaleką."},{"book":"Dzieje","chapter":"4","verse":"23","text":"Zaraz po uwolnieniu, Piotr i Jan poszli do innych wierzących i opowiedzieli im, co mówili najwyżsi kapłani i starsi."},{"book":"Dzieje","chapter":"4","verse":"24","text":"Słysząc to, wszyscy jednomyślnie zawołali do Boga:"},{"book":"Dzieje","chapter":"4","verse":"25","text":"Ty przez Ducha Świętego, ustami naszego przodka, króla Dawida, który był Twoim sługą, powiedziałeś:"},{"book":"Dzieje","chapter":"4","verse":"26","text":"Ziemscy władcy zjednoczyli się do walki,"},{"book":"Dzieje","chapter":"4","verse":"27","text":"Tak właśnie stało się w tym mieście!—modlili się. —Oto król Herod i gubernator Poncjusz Piłat, wraz z Rzymianami i żydowskimi przywódcami, zjednoczyli się przeciwko Twojemu świętemu Słudze—Jezusowi, którego ustanowiłeś Mesjaszem."},{"book":"Dzieje","chapter":"4","verse":"28","text":"I wypełnili wszystko to, co w swojej mocy i woli zaplanowałeś."},{"book":"Dzieje","chapter":"4","verse":"29","text":"Zobacz więc, Panie, jak grożą Twoim sługom, i pozwól nam z odwagą głosić Twoje słowo,"},{"book":"Dzieje","chapter":"4","verse":"30","text":"gdy Ty będziesz uzdrawiał swoją mocą i w imieniu swojego świętego Sługi, Jezusa, dokonywał cudów."},{"book":"Dzieje","chapter":"4","verse":"31","text":"Gdy skończyli modlitwę, budynek, w którym się zebrali, zadrżał. A wszyscy zostali napełnieni Duchem Świętym i odważnie głosili słowo Boże."},{"book":"Dzieje","chapter":"4","verse":"32","text":"Wszystkich wierzących łączyło jedno serce i jedna myśl. Nikt nie uważał tego, co posiadał, za swoją wyłączną własność, ale każdy dzielił się wszystkim z innymi."},{"book":"Dzieje","chapter":"4","verse":"33","text":"Apostołowie z ogromną mocą opowiadali innym o zmartwychwstaniu Jezusa, a wszyscy wierzący doświadczali ogromnej łaski."},{"book":"Dzieje","chapter":"4","verse":"34","text":"Nie było wśród nich nikogo, kto by cierpiał biedę, bo wielu posiadających ziemię lub domy sprzedawało je,"},{"book":"Dzieje","chapter":"4","verse":"35","text":"a pieniądze powierzało apostołom. I każdy otrzymywał tyle, ile potrzebował."},{"book":"Dzieje","chapter":"4","verse":"36","text":"Tak uczynił Józef, Lewita pochodzący z Cypru, nazywany przez apostołów Barnabą (to znaczy: „tym, który jest zachętą dla innych”)."},{"book":"Dzieje","chapter":"4","verse":"37","text":"Sprzedał on swoje pole i pieniądze oddał apostołom."}]}