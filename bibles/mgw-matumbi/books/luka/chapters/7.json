{"data":[{"book":"Luka","chapter":"7","verse":"1","text":"Payomwi longela gaabini kwabakia bandu, Yesu aayi'i ku Kapernaumu."},{"book":"Luka","chapter":"7","verse":"2","text":"Mpi'ndo wa yesiAkwo kwaai na mpi'ndo yumo ywa yesi ywembe mpangakasi wake ywampendile, endeminya na kiwo sendekumwegelelya."},{"book":"Luka","chapter":"7","verse":"3","text":"Yu'lu' mpi'ndo ywa yesi paayu'wine makowe ga Yesu, ngatuma agoi nsi'si' ba Kiyahudi, bakannu'be Yesu li'nga santepwe mpangakasi wake."},{"book":"Luka","chapter":"7","verse":"4","text":"Pabaikite kwa Yesu, baatikumpembelelya kababaya, “Ili'ngani mundu yu' umpangi likowe li'."},{"book":"Luka","chapter":"7","verse":"5","text":"Kwa kitumbu ywembe aaupendi muno nni'ma witu na ngaywatusengi yi'lu' nyumba ya kunnu'ba Nnu'ngu'.”"},{"book":"Luka","chapter":"7","verse":"6","text":"Bai, kabayenda, baalongwaniye na Yesu. Pabaabile kabaegelya panyumba ya mpi'ndo ywa yesi, yu'lu' ngatuma mambwigalye bakammakie Yesu, “Bwana, kanewisuluye muno, kwa mwanjaa nenga ili'nganili wenga yingya munyumba yangu'."},{"book":"Luka","chapter":"7","verse":"7","text":"Kwa nyo, nga kitumbu sanikotwike isa kwaubile, naibweni nili'nganili. Ila ulongele bai likowe, na mpangakasi wangu' alu'a lama."},{"book":"Luka","chapter":"7","verse":"8","text":"Nanenga nibi pai' ya utawala nyonyonyo, na nibile na banayesi pai' yangu'. Nimmakia yumo, ‘Yenda,’ ywembe endayenda, nimmakia ywi'ngi' ‘Isa!’ nembe endaisa, na mpangakasi wangu' ‘Panga kikowe si'!’ nembe endapanga.”"},{"book":"Luka","chapter":"7","verse":"9","text":"Yesu payu'wine go, aatisangala, aakigalambuki si'lu' kipi'nga sa bandu sakimmi'ngi'yage, ngabaya, “Nammonali mundu mwene imani ngu'lu' kati yi' mu Isilaili yoti!”"},{"book":"Luka","chapter":"7","verse":"10","text":"Balu' bandu babaatumilwe kwa Yesu pabaabukiye kasake yu'lu' mpi'ndo, bankoli yu'lu' mpangakasi ayu'yu'kilwe."},{"book":"Luka","chapter":"7","verse":"11","text":"Bu'kapo, Yesu ngayenda kukilambo sa Naini, aalongwaniye na banamasi' bake, na lipi'nga lya bandu babammi'ngi'yage."},{"book":"Luka","chapter":"7","verse":"12","text":"Bai, paegeli pa niango wo yingya pakilambo so, baapitike bandu babapu'twi ntwi wa nnalu'me yumo ywabelekwi kisake kwa nnwawa ywawi'like na nsengowe. Bandu baingi ba kilambo so, baabile pamope na mau' ywo."},{"book":"Luka","chapter":"7","verse":"13","text":"Bwana Yesu paamweni mau' ywo, aammi'ki kiya, ngammakia, “Kaneuli'le.”"},{"book":"Luka","chapter":"7","verse":"14","text":"Bu'kapo, ngayenda kugakunywa galu' masela na balu' babaapu'twile baatiyi'ma, ngabaya, “Wamunsembe, Nikuamulisa uyumuke!”"},{"book":"Luka","chapter":"7","verse":"15","text":"Yu'lu' nnalu'me ywawile ngakatuka tama utama, no tumbwa longela. Yesu ngankamukiya kwa mau' bake."},{"book":"Luka","chapter":"7","verse":"16","text":"Bandu boti baatiyogopa na kunnumba Nnu'ngu' kababaya, “Nnondoli nku'lu' ywa Nnu'ngu' apitike mulukolo lwitu. Nnu'ngu' aisi kwakombwa bandu bake.”"},{"book":"Luka","chapter":"7","verse":"17","text":"Makowe gake go gaatiyu'wanika kwoti akwo Yudea na ilambo ya papipi."},{"book":"Luka","chapter":"7","verse":"18","text":"Banamasi' ba Yoani baayi'i kummakia Yoani makowe ago goti. Nembe Yoani payomwi kwakema banamasi' bake abi'li' bu'ka kwa boti,"},{"book":"Luka","chapter":"7","verse":"19","text":"aatumike kwa Bwana, bakannaluye, “Wenga nga yu'lu' ywaisa, au tunni'nde ywi'ngi'?”"},{"book":"Luka","chapter":"7","verse":"20","text":"Balu' banamasi' pabaaikite kwa Yesu, baatikummakia, “Yoani Ywabatisage atutumike kasako tukulaluye, ‘Wenga wa yu'lu' ywaisa, au tunni'nde ywi'ngi'?’”"},{"book":"Luka","chapter":"7","verse":"21","text":"Palu' pabannaluyage Yesu aai mulyengo lya kwatepwa bandu baingi balu' babalumyage kwa matamwe, na babaayingililwe na moka na kwapanga atu'lu'ka minyo baingi balole."},{"book":"Luka","chapter":"7","verse":"22","text":"Bai, Yesu ngayangwa, “Muyende mukammakie Yoani galu' gamugabweni kwa minyo ginu na kugayu'wa. Atu'lu'ka minyo bendalola, itewe bendayenda, bene matana bendapeleteyelwa, aibamakutu bendayu'wa, awi'li bendayu'ka, na aki'ba baalilwa abali inannoga."},{"book":"Luka","chapter":"7","verse":"23","text":"Nantali mundu yu'lu' ywakotwike ba na kyukala nanenga.”"},{"book":"Luka","chapter":"7","verse":"24","text":"Apo pababu'i balu' baatumike Yoani, Yesu aatumbwi kulibakia lipi'nga lya bandu abali ya Yoani, “Mwayi'i linga namani ku'lu' kulupu'ngu'ti'? Buli, mupalage kugabona mambu'ngi'li'i kagapu'ngi'la na nsunga?"},{"book":"Luka","chapter":"7","verse":"25","text":"Mana nyinyo lili, mwayi'i linga namani? Mwayi'i kunnola mundu ywaweti magu'bo gene bei? Babawala magu'bo gene bei no tama kwa maisa ga kitayili batama mu mayumba ga akulungwa!"},{"book":"Luka","chapter":"7","verse":"26","text":"Bai, munibakie, mwayi'i linga namani, mwayi'i kunnola nnondoli ywa Nnu'ngu'? Eloo, kai' kumpi'ta nnondoli ywa Nnu'ngu'."},{"book":"Luka","chapter":"7","verse":"27","text":"Ayu' Yoani ngaywabayilwa mu Maandiko Mapeleteu,"},{"book":"Luka","chapter":"7","verse":"28","text":"Yesu aayomwi kwo baya, “Nimmakia, kati ya bandu boti babatami panni'ma, ntu'pu' ywabile nku'lu' muno kumpi'ta Yoani Ywabatisage. Ata nyo, yu'lu' ywabile nsene muno mu Ukulungwa wa Nnu'ngu' nga nku'lu' kulikoni ywembe.”"},{"book":"Luka","chapter":"7","verse":"29","text":"Bandu boti pamope na alonga koli pabagayu'wine go, baaulumbite unnogau wa Nnu'ngu'. Abo nga balu' babaupoki ubatiso wa Yoani."},{"book":"Luka","chapter":"7","verse":"30","text":"Lakini Mafalisayo na balimu ba salya baakani panga mwapendi Nnu'ngu', kwa kuukana ubatiso wa Yoani wawaisi kwabe bembe."},{"book":"Luka","chapter":"7","verse":"31","text":"Yesu ngaalaluya, “Bandu ba mmelekwo wu', nalandaniye na kili'be gani? Bandu ba uyi'me gani?"},{"book":"Luka","chapter":"7","verse":"32","text":"Landana kwabe kati bana babatamaga palisoko, kababakiana kipi'nga simo na si'ngi',"},{"book":"Luka","chapter":"7","verse":"33","text":"“Kwa mwanjaa Yoani paisile, nembe endage punga na anywageli wi'mbi', namwenga mwabaite, ‘Ayingililwe na moka!’"},{"book":"Luka","chapter":"7","verse":"34","text":"Nembe Mwana wa Mundu aisi kaalya no nywa, na mwenga mubaya, ‘Munninge ayu' mundu mila no lobya, mbwiga wa alonga koli na bene sambi!’"},{"book":"Luka","chapter":"7","verse":"35","text":"Ata nyo, ikima ya Nnu'ngu' ikong'ondeli panga inannoga kwa balu' boti babaiyi'ki'tya.”"},{"book":"Luka","chapter":"7","verse":"36","text":"Mfalisayo yumo ankemite Yesu akalye kilyo kasake. Ngayingya nnyumba ya ywo Mfalisayo, aatitama no lya."},{"book":"Luka","chapter":"7","verse":"37","text":"Bai, pakilambo si'lu' kwai na nnwawa yumo mwene sambi. Paayu'wine panga, Yesu abile nnyumba ya ywo Mfalisayo, aapu'twi supa ya liwe yene mauta ganannungya."},{"book":"Luka","chapter":"7","verse":"38","text":"Atiisa ngayi'ma papipi na magu'lu' ga Yesu, ku'no kali'la, na moli gake gaatu'mbu'ki mumagu'lu' ga Yesu. Aywo nnwawa aagaponwi magu'lu' ga Yesu kwa nywili yake ndaso. Payomwi kumponwa, aaganoni galu' magu'lu', na kugapakaya mauta ganannungya."},{"book":"Luka","chapter":"7","verse":"39","text":"Yu'lu' Mfalisayo ywankokite Yesu paagabweni go, aganiyite pamwoyo wake, “Kenda mundu yu' akapanga nnondoli wa Nnu'ngu', alu'e tanga panga, ayu' nnwawa ywankunywa mwene sambi.”"},{"book":"Luka","chapter":"7","verse":"40","text":"Yesu ngammakia ywo Mfalisayo, “Simoni, nibile na kikowe sa kukubakia.” Nembe Simoni ngammakia, “Nendakupi'kania Mwalimu, baya.” Yesu ngabaya,"},{"book":"Luka","chapter":"7","verse":"41","text":"“Bandu abi'li' bankopite mundu mbanje, yumo aakopite dinali7:41 Dinali yimo yabile kati mbanje ya kunni'pa kibalua yumo kwa lisu'ba limo. mya tano, na ywi'ngi' amusini."},{"book":"Luka","chapter":"7","verse":"42","text":"Wabasindwi li'pa maleni gabe, aywo mundu aatikwasamya boti abi'li'. Tumbwe, ywaku' kati ya bo bandu abi'li' ywalu'a kumpenda muno yu'lu' bwana?”"},{"book":"Luka","chapter":"7","verse":"43","text":"Simoni aatiyangwa, “Apo, niibona ywasamilwe leni liku'lu', ngaywaalu'a kumpenda muno yu'lu' bwana.” Yesu ngammakia, “Kakape.”"},{"book":"Luka","chapter":"7","verse":"44","text":"Kai' nganng'alambukya yu'lu' nnwawa na kummakia Simoni, “Wendakummona ayu' nnwawa? Nenga paniyingi pano panyumba yako, unipeili masi' go uluwa mumagu'lu' gangu', lakini nnwawa yu' anigu'lwi' magu'lu' gangu' kwa moli gake na kuniponwa kwa nywili yake."},{"book":"Luka","chapter":"7","verse":"45","text":"Wenga unipangiteli abali kwa kuninonia, lakini ayu' nnwawa, bu'ka paniyingi pano, ywembe aganoniage magu'lu' gangu'."},{"book":"Luka","chapter":"7","verse":"46","text":"Wenga unilayiteli unoga mwoyo wako kwa kunipakaya mauta muntwe, lakini ayu' nnwawa apangite nyo kwa kunipakaya mauta mumagu'lu' gangu'."},{"book":"Luka","chapter":"7","verse":"47","text":"Kwa nyo nendakubakia, asamilwe masambi gake maingi kwa mwanjaa alayite unogau wake nku'lu'. Ywasamilwe kisene apenda pasene,”"},{"book":"Luka","chapter":"7","verse":"48","text":"Bai, Yesu ngammakia yu'lu' nnwawa, “Usamilwe masambi gako.”"},{"book":"Luka","chapter":"7","verse":"49","text":"Apo nga balu' babaabi pamope nakwe pamesa, ngabalaluyana, “Ayu' mundu gani, ywakombwa samya sambi?”"},{"book":"Luka","chapter":"7","verse":"50","text":"Nembe Yesu ngammakia yu'lu' nnwawa, “Imani yako ikukosopolile, uyende kwa amani.”"}]}