{"data":[{"book":"Romawa","chapter":"2","verse":"1","text":"Saboda haka, kai da kake ba wa wani laifi, ba ka da wata hujja, gama a duk lokacin da kake ba wa wani laifi, kana hukunta kanka ne, domin kai da kake ba wa wani laifi kai ma kana aikata waɗannan abubuwa."},{"book":"Romawa","chapter":"2","verse":"2","text":"Yanzu mun san cewa hukuncin Allah a kan masu aikata waɗannan abubuwa daidai ne."},{"book":"Romawa","chapter":"2","verse":"3","text":"Saboda haka sa’ad da kai mutum kurum, kana ba su laifi, duk da haka kana aikata abubuwan nan, kana tsammani za ka tsere wa hukuncin Allah ne?"},{"book":"Romawa","chapter":"2","verse":"4","text":"Ko kuma kana rena wadatar alherinsa, haƙurinsa, da kuma jimrewarsa ne ba tare da sanin cewa alherin Allah yana kai ka ga tuba ba ne?"},{"book":"Romawa","chapter":"2","verse":"5","text":"Amma saboda taurinkanka da zuciyarka marar tuba, kana tara wa kanka fushi a ranar fushin Allah, sa’ad da za a bayyana hukuncinsa mai adalci."},{"book":"Romawa","chapter":"2","verse":"6","text":"Allah, “Zai sāka wa kowane mutum gwargwadon aikin da ya yi.”2.6 Zab 62.12; K Mag 24.12"},{"book":"Romawa","chapter":"2","verse":"7","text":"Ga waɗanda ta wurin naciya suna yin nagarta suna neman ɗaukaka, girma da rashin mutuwa, su za a ba su rai madawwami."},{"book":"Romawa","chapter":"2","verse":"8","text":"Amma ga waɗanda suke sonkai waɗanda suke ƙin gaskiya suke kuma bin mugunta, akwai fushi da haushi dominsu."},{"book":"Romawa","chapter":"2","verse":"9","text":"Akwai wahala da baƙin ciki ga duk mutumin da yake aikata mugunta, da farko Yahudawa, sa’an nan Al’ummai,"},{"book":"Romawa","chapter":"2","verse":"10","text":"amma akwai ɗaukaka, girma da salama ga duk mutumin da yake aikata alheri, da farko Yahudawa, sa’an nan Al’ummai."},{"book":"Romawa","chapter":"2","verse":"11","text":"Gama Allah ba ya nuna bambanci."},{"book":"Romawa","chapter":"2","verse":"12","text":"Duk waɗanda suka yi zunubi a rashi sanin doka, a rashin doka za su hallaka, waɗanda kuma suka yi zunubi ƙarƙashin doka, a ƙarƙashin doka za a hukunta su."},{"book":"Romawa","chapter":"2","verse":"13","text":"Gama ba masu jin dokar ne suke da adalci a gaban Allah ba, amma waɗanda suke yin biyayya da dokar, su za a ce da su masu adalci."},{"book":"Romawa","chapter":"2","verse":"14","text":"Tabbatacce, sa’ad da Al’ummai, waɗanda ba su da dokar, suka aikata abubuwan da dokar take bukata, abubuwan sun zama doka ke nan gare su, ko da yake ba su da dokar."},{"book":"Romawa","chapter":"2","verse":"15","text":"To, da yake sun nuna cewa abubuwan da dokar take bukata suna a rubuce a zukatansu, lamirinsu yana kuma ba da shaida, tunaninsu kuwa yanzu yana zarginsu ko kuma yana kāre su."},{"book":"Romawa","chapter":"2","verse":"16","text":"Wannan zai faru a ranar da Allah ta wurin Yesu Kiristi zai shari’anta ɓoyayyun abubuwan da mutane suka yi, yadda bisharata ta furta."},{"book":"Romawa","chapter":"2","verse":"17","text":"To, kai, da kake kiran kanka mutumin Yahuda; in kana dogara ga doka kana kuma taƙama da dangantakarka da Allah;"},{"book":"Romawa","chapter":"2","verse":"18","text":"in ka san nufinsa ka kuma amince da abin da yake mafifici domin an koyar da kai bisa ga doka;"},{"book":"Romawa","chapter":"2","verse":"19","text":"in ka tabbata cewa kai jagora ne ga makafi, haske ga waɗanda suke cikin duhu,"},{"book":"Romawa","chapter":"2","verse":"20","text":"mai koyar da masu wauta, malamin jarirai, domin a cikin dokar ce akwai sani da gaskiya"},{"book":"Romawa","chapter":"2","verse":"21","text":"to, kai mai koya wa waɗansu, ba kanka kake koya wa ba? Kai da kake wa’azi kada a yi sata, kana sata?"},{"book":"Romawa","chapter":"2","verse":"22","text":"Kai da kake cewa wa mutane kada su yi zina, kana yin zina? Kai da kake ƙyamar gumaka, kana wa haikali fashi?"},{"book":"Romawa","chapter":"2","verse":"23","text":"Kai da kake taƙama da doka, kana nuna rashin bangirma ga Allah ta wurin karya dokar?"},{"book":"Romawa","chapter":"2","verse":"24","text":"Kamar yadda yake a rubuce, “Ana saɓon sunan Allah a cikin Al’ummai saboda ku.”2.24 Ish 52.5; Ezk 36.22"},{"book":"Romawa","chapter":"2","verse":"25","text":"Kaciya tana da amfani in kana kiyaye dokar, amma in kana karya dokar, ka zama kamar ba a yi maka kaciya ba."},{"book":"Romawa","chapter":"2","verse":"26","text":"In marasa kaciya suna kiyaye dokar, ashe, ba za a ɗauke su kamar an yi musu kaciya ba?"},{"book":"Romawa","chapter":"2","verse":"27","text":"Wanda ba shi da kaciya ta jiki duk da haka yana biyayya da dokar zai iya hukunta ka, kai da kake karya dokar, ko da yake kana da rubutaccen tsarin dokar an kuma yi maka kaciya."},{"book":"Romawa","chapter":"2","verse":"28","text":"Mutum ba mutumin Yahuda ba ne in shi mutumin Yahuda ne kawai a jiki, haka kuma kaciya ba a waje ko a jiki kawai ba."},{"book":"Romawa","chapter":"2","verse":"29","text":"A’a, mutum mutumin Yahuda ne in shi mutumin Yahuda ne a zuci; kuma kaciya ita ce kaciya ta zuci, ta wurin Ruhu, ba ta wurin rubutaccen doka ba. Irin wannan mutum yana samun yabo daga Allah ne, ba ɗan adam ba."}]}