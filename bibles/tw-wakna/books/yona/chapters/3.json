{"data":[{"book":"Yona","chapter":"3","verse":"1","text":"Afei, Awurade asɛm baa Yona nkyɛn ne mprenu so se,"},{"book":"Yona","chapter":"3","verse":"2","text":"“Kɔ Ninewe kuropɔn no mu, na kɔpae mu ka asɛm a mede rema wo yi.”"},{"book":"Yona","chapter":"3","verse":"3","text":"Yona yɛɛ osetie maa Awurade asɛm no, na ɔkɔɔ Ninewe. Na Ninewe yɛ kuropɔn titiriw a wɔde nnansa na etwa mu nyinaa."},{"book":"Yona","chapter":"3","verse":"4","text":"Da a edi kan no, Yona hyɛn kuropɔn no mu, na ofii ase pae mu kae se, “Aka adaduanan na wɔadan Ninewe abutuw.”"},{"book":"Yona","chapter":"3","verse":"5","text":"Ninewefo gyee Nyankopɔn dii. Wɔhyɛɛ sɛ wɔn nyinaa bedi mmuada, efi ɔkɛse so kosi aketewa so, na wɔafurafura atweaatam."},{"book":"Yona","chapter":"3","verse":"6","text":"Bere a Ninewehene tee asɛm no, ɔsɔre fii nʼahengua so, ɔworɔw nʼahentade, ofuraa atweaatam, na ɔtenaa mfutuma mu."},{"book":"Yona","chapter":"3","verse":"7","text":"Afei, ɔma wɔbɔɔ dawuru wɔ Ninewe se,"},{"book":"Yona","chapter":"3","verse":"8","text":"Na mmom nnipa ne mmoa mfa atweaatam nkata wɔn ho. Obiara mfa anibere nsu mfrɛ Onyankopɔn. Womfi wɔn akwammɔne so, na wonnyae basabasayɛ."},{"book":"Yona","chapter":"3","verse":"9","text":"Hena na onim? Ebia, Onyankopɔn behu yɛn mmɔbɔ, na watwe nʼabufuwhyew no a ɔnam so rebɛsɛe yɛn no asan.”"},{"book":"Yona","chapter":"3","verse":"10","text":"Na Onyankopɔn huu sɛnea wɔyɛɛ ne sɛnea wɔsan fii wɔn akwammɔne ho no, ohuu wɔn mmɔbɔ, na wansɛe wɔn sɛnea ɔkae no."}]}