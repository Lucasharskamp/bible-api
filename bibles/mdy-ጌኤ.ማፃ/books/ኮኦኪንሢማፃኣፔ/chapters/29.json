{"data":[{"book":"ኮኦኪንሢ ማፃኣፔ","chapter":"29","verse":"1","text":"ሚርጌ ዎዴ ጎሪ ዞሮናንቴ ዋይዞ ዒፄ ዓሲ ዔርቲባኣንቴ ሜቃኔ፤ ፓሣንዳ ባኣዚያ ባኣያ ማዓኔ።"},{"book":"ኮኦኪንሢ ማፃኣፔ","chapter":"29","verse":"2","text":"ኮዦ ዓሳ ሱኡጌ ማዒ ዶኦሪንቴ ዎዶና ዴራ ዎዎዛዻኔ፤ ፑርቶ ዓሳ ሱኡጌ ማዒ ዶኦሪንታኣና ጋዓንቴ ዴራ ማሊ ሜታዻኔ።"},{"book":"ኮኦኪንሢ ማፃኣፔ","chapter":"29","verse":"3","text":"ዔራቶ ናሽካ ዓሲ ፔ ዓዶ ዎዛሳኔ፤ ዞኦዛ ኮኦማ ላኣሎ ጊንፆ ሃንታሢ ጋዓንቴ ፔኤኮ ቆሎ ላላኣላኔ።"},{"book":"ኮኦኪንሢ ማፃኣፔ","chapter":"29","verse":"4","text":"ካኣታ ፒዜ ዎጌ ዎቡዋጉዲ ማሃ ዎዶና ዓጮ ፔኤኮ ዶዲሻኔ፤ ዴሮ ቡራ ሱኡጌ ጋዓንቴ ዓጮ ፔኤኮ ባይሲንታ ባንሢ ዔኪ ዓኣዻኔ።"},{"book":"ኮኦኪንሢ ማፃኣፔ","chapter":"29","verse":"5","text":"ፔኤኮ ላጎ ሳልማሳ ዓሲ ዬያቶኮ ቶኮም ፒሮ ፒራኔ።"},{"book":"ኮኦኪንሢ ማፃኣፔ","chapter":"29","verse":"6","text":"ፑርታ ዓሲ ዒዛኮ ጎማ ፒሮ ማዒ ዓርቃኔ፤ ኮሺ ዓሲ ጋዓንቴ ፆኦሲ ቦንቾም ዓይናዺ ዓይናዺ ዎዛዻኔ።"},{"book":"ኮኦኪንሢ ማፃኣፔ","chapter":"29","verse":"7","text":"ኮሺ ዓሲ ማንቆ ዓሶም ፒዜ ዎጌ ዎጊንታንዳጉዲ ማሊ ሜታዻኔ፤ ፑርቶ ዓሳ ጋዓንቴ ዬያጉዴ ባኮ ዔኤቢኬ ጎዑዋሴ።"},{"book":"ኮኦኪንሢ ማፃኣፔ","chapter":"29","verse":"8","text":"ሜሌ ዓሶ ዛሎ ዔኤቢኬ ጎዑዋ፥ ቦሂ ሺራ ዓሳ ካታሞይዳ ዣሎ ማዣኔ፤ ዔሮ ዓሲ ጋዓንቴ ዱኡላዼ ናንጎ ማሂ ጊንሣ ጊኢጊሻኔ።"},{"book":"ኮኦኪንሢ ማፃኣፔ","chapter":"29","verse":"9","text":"ዔራ ዓሲ ዔኤያ ዓሲ ዎጌና ዓይሢሲ ዎጎ ማኣሪ ሺኢሼቴ ዔኤያሢ ጎሪንቲ፤ ሃንጎ ሚኢጪ ጌኤዞ ፑርቲሳኔ።"},{"book":"ኮኦኪንሢ ማፃኣፔ","chapter":"29","verse":"10","text":"ሼምፔ ዎዻ ዓሳ ጌኤዦ ዓሶ ዒፃኔ፤ ኮዦ ዓሶዋ ዎዻኒ ኮዓኔ።"},{"book":"ኮኦኪንሢ ማፃኣፔ","chapter":"29","verse":"11","text":"ዔኤዮ ዓሢ ፔኤኮ ዻጎ ዒኖ ፔጋሲ ዔርዛኔ፤ ዔራ ዓሲ ጋዓንቴ ፔኤኮ ዻጎ ጊቢ ዳንዳዒሢና ቃዛኔ።"},{"book":"ኮኦኪንሢ ማፃኣፔ","chapter":"29","verse":"12","text":"ፔቴ ሱኡጌ ሉኡዙሞ ሃይሴ ዔካያ ማዔቴ ዒዛኮ ዶንዞ ማዔ ቢታንታ ዓኣ ዓሳ ቢያ ጌኔ ማዻ ዓሲ ማዓኔ።"},{"book":"ኮኦኪንሢ ማፃኣፔ","chapter":"29","verse":"13","text":"ማንቃሢና ዒዛ ሄርቂ ዎይሣሢናም ዓኣፖ ፖዖ ዒንጋሢ ፆኦሲ ማዔሢሮ ቢያሢ ፖዖና ሄኮ ዛጋኔ።"},{"book":"ኮኦኪንሢ ማፃኣፔ","chapter":"29","verse":"14","text":"ፔቴ ካኣቲ ማንቆ ዓሶም ፒዜና ዎጋያ ማዔቴ ሚርጌ ሌዔ ዒዚ ዎይሣኔ።"},{"book":"ኮኦኪንሢ ማፃኣፔ","chapter":"29","verse":"15","text":"ናይ ጎሪሢና ሻርሺሢና ዔራቶ ዴንቂሳኔ፤ ናይ ዳኪ ሃሾም ዲጫያ ማዔቴ ጋዓንቴ ፔ ዒንዶ ቦርሲሳኔ።"},{"book":"ኮኦኪንሢ ማፃኣፔ","chapter":"29","verse":"16","text":"ፑርታ ዓሲ ቢታንቶ ዓርቃዛ ዎጌ ሄርቂሢ ሚርጋኔ፤ ኮሺ ዓሲ ጋዓንቴ ፑርቶ ዓሶኮ ሎኦማሢ ዛጉዋዖ ሃይቁዋሴ።"},{"book":"ኮኦኪንሢ ማፃኣፔ","chapter":"29","verse":"17","text":"ናዖ ኔኤኮ ሻርሼ፤ ሃውሾና ኮሹሞና ኔኤኒ ዴንቂ ዎዛዻንዳኔ።"},{"book":"ኮኦኪንሢ ማፃኣፔ","chapter":"29","verse":"18","text":"ፆኦሲ ፔጋሲ ዻዋ ባኣዚ ባኣቴ ዴሬ ዳኪ ሃሾናያ ማዓኔ፤ ፆኦሲኮ ዎጎ ቦንቻ ዓሢ ጋዓንቴ ዓንጂንቴያኬ።"},{"book":"ኮኦኪንሢ ማፃኣፔ","chapter":"29","verse":"19","text":"ፔቴ ዓይሌ ዻንጋ ዞሪሢና ሌሊ ኮሻኒ ዳንዳዒንቱዋሴ፤ ኔ ዒዛም ጋዓ ባካ ዔርቴታቶዋ ዒ ኔኤም ዓይሢንታዓኬ።"},{"book":"ኮኦኪንሢ ማፃኣፔ","chapter":"29","verse":"20","text":"ማሊ ዔኩዋዖ ሩኡሪና ጌስታ ዓሲዳፓ ባሼ ዔኤያሢኮ ሃጊ ማዓ ዎዛ ዓኣኔ።"},{"book":"ኮኦኪንሢ ማፃኣፔ","chapter":"29","verse":"21","text":"ፔቴ ካራሚ ናኣቱሞፓ ዓርቃዖ ዖቶርቂ ዲጬቴ ጋፒንፃ ዒዛኮ ኮሽኩዋሴ።"},{"book":"ኮኦኪንሢ ማፃኣፔ","chapter":"29","verse":"22","text":"ዻጋ ዓሲ ዑራ ማዣኔ፤ ዑኬና ዻጋዻ ዓሲ ሚርጌ ዻቢንቲ ማዾ ማዻኔ።"},{"book":"ኮኦኪንሢ ማፃኣፔ","chapter":"29","verse":"23","text":"ሄርሺንቲ ሎሎንሣኔ፤ ሼሌዔ ኔኤኒ ማዔቴ ጋዓንቴ ቦንቺንታንዳኔ።"},{"book":"ኮኦኪንሢ ማፃኣፔ","chapter":"29","verse":"24","text":"ዉሲና ዎላ ፔቴ ማዓ ዓሲ ፔና ዒፄ ዓሲኬ፤ ዒዚ ጫኣቄቴያ ጎኔ ባኣዚ ዒ ኬኤዙዋሴ።"},{"book":"ኮኦኪንሢ ማፃኣፔ","chapter":"29","verse":"25","text":"ዓሲ ዒጊጫሢ ሜቶይዳ ኬዳኔ፤ ናንጊና ናንጋ ጎዳ ጉሙርቃሢ ጋዓንቴ ኮሺና ናንጋኔ።"},{"book":"ኮኦኪንሢ ማፃኣፔ","chapter":"29","verse":"26","text":"ሚርጌ ዓሲ ቢታንታ ዓኣ ዓሶፓ ማኣዶ ኮዓኔ፤ ፒዜ ዎጌ ጴዻሢ ጋዓንቴ ናንጊና ናንጋ ጎዳይዳፓ ሌሊኬ።"},{"book":"ኮኦኪንሢ ማፃኣፔ","chapter":"29","verse":"27","text":"ፑርቶ ዓሶ ኮዦ ዓሳ ዒፃኔ፤ ሃሣ ኮዦ ዓሶዋ ፑርቶ ዓሳ ዒዒፃኔ።"}]}