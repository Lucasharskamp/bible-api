{"data":[{"book":"Skutky","chapter":"1","verse":"1","text":"Milý Teofile, také tuto druhou knihu věnuji tobě. V té první jsem se snažil zachytit vše, co Ježíš dělal a učil od počátku"},{"book":"Skutky","chapter":"1","verse":"2-3","text":"až do svého odchodu k Bohu. Tehdy dal také poslední pokyny o Duchu svatém úzkému kruhu svých učedníků. V období čtyřiceti dnů od své smrti a zmrtvýchvstání se s nimi setkával, dokázal jim, že je opravdu živ, a pověděl jim, že se vrátí, aby uskutečnil Boží záměr se světem."},{"book":"Skutky","chapter":"1","verse":"4","text":"Když byli ještě pospolu, řekl jim, aby po jeho odchodu neopouštěli Jeruzalém, ale čekali tam, až Bůh vyplní svůj slib."},{"book":"Skutky","chapter":"1","verse":"5","text":"Vysvětlil jim: „Jan křtil vodou, ale vás Bůh v nejbližších dnech pokřtí svým svatým Duchem.“"},{"book":"Skutky","chapter":"1","verse":"6","text":"Učedníci se ho také otázali: „Pane, teď už konečně vezmeš do ruky vládu nad Izraelem?“"},{"book":"Skutky","chapter":"1","verse":"7","text":"Odpověděl: „Není vaše starost, kdy to bude! Nechte to na Bohu, který jedná podle svých rozhodnutí."},{"book":"Skutky","chapter":"1","verse":"8","text":"Teď dostanete Ducha svatého a s ním zvláštní sílu k tomu, abyste se stali mými vyslanci nejen v Jeruzalémě, ale v celém Judsku, v Samařsku a po celém světě.“"},{"book":"Skutky","chapter":"1","verse":"9","text":"Potom byl před jejich očima zdvižen vzhůru a zakryt oblakem."},{"book":"Skutky","chapter":"1","verse":"10","text":"Když se upřeně dívali za ním, objevili se vedle nich dva muži v bílém"},{"book":"Skutky","chapter":"1","verse":"11","text":"a oslovili je: „Galilejci, co tu tak stojíte a díváte se do oblak? Ježíš od vás odešel do nebe, aby se jednou vrátil stejným způsobem.“"},{"book":"Skutky","chapter":"1","verse":"12","text":"To se stalo na Olivové hoře, jen asi čtvrt hodiny cesty od Jeruzaléma."},{"book":"Skutky","chapter":"1","verse":"13","text":"Vrátili se do města, kde v horní místnosti domu bydleli společně Petr, Jakub, Jan, Ondřej, Filip, Tomáš, Bartoloměj, Matouš, Jakub – syn Alfeův, Šimon Zélot a Juda – syn Jakubův."},{"book":"Skutky","chapter":"1","verse":"14","text":"Ti všichni se jednomyslně a vytrvale modlívali a s nimi ještě některé ženy, Ježíšova matka Marie a Ježíšovi bratři."},{"book":"Skutky","chapter":"1","verse":"15","text":"Na jednom shromáždění, kde se sešlo asi sto dvacet Ježíšových následovníků, vystoupil Petr a řekl:"},{"book":"Skutky","chapter":"1","verse":"16-17","text":"„Bratři, Jidáš byl jeden z nás, dvanácti apoštolů. Dostal stejné pověření jako my, a přece se propůjčil k tomu, že přivedl na Ježíše stráž, aby ho zatkla. Pak se sám zprovodil ze světa tak hrozným způsobem, že mu až vyhřezly vnitřnosti."},{"book":"Skutky","chapter":"1","verse":"18-19","text":"Za jeho zrádcovskou odměnu byl koupen pozemek, kterému dnes jeruzalémští obyvatelé říkají ‚Hakeldama‘ – Krvavé pole. Tak se naplnila předpověď Bible. To Duch svatý vložil Davidovi do úst slova o Jidášovi,"},{"book":"Skutky","chapter":"1","verse":"20","text":"která jsou zaznamenána v Žalmech: ‚ať zpustne jeho dům, ať v něm nikdo nebydlí,‘ a jinde: ‚…jeho pověření ať převezme jiný.‘"},{"book":"Skutky","chapter":"1","verse":"21","text":"Je tedy nutné nahradit Jidáše. Vyberme muže, který s námi následoval Pána Ježíše po celou dobu od chvíle,"},{"book":"Skutky","chapter":"1","verse":"22","text":"kdy ho pokřtil Jan, a byl s ním až do jeho odchodu do nebe. Takový ať se spolu s námi stane jedním ze svědků Ježíšova zmrtvýchvstání.“"},{"book":"Skutky","chapter":"1","verse":"23","text":"Vybrali dva takové: Josefa Barsabáše, kterému se říkalo Justus, a Matěje."},{"book":"Skutky","chapter":"1","verse":"24","text":"Potom se modlili: „Ty, Pane, znáš srdce každého člověka. Ukaž, kterého z těchto dvou jsi vybral,"},{"book":"Skutky","chapter":"1","verse":"25","text":"aby byl tvým apoštolem místo Jidáše, který zradil.“"},{"book":"Skutky","chapter":"1","verse":"26","text":"Dali jim vytáhnout los, a ten označil Matěje. Tak se tedy připojil k jedenácti apoštolům."}]}