{"data":[{"book":"मार्कास","chapter":"7","verse":"1","text":"येरूशलेम नगर से फ़रीसियों तथा कुछ शास्त्रियों ने आकर मसीह येशु को घेर लिया."},{"book":"मार्कास","chapter":"7","verse":"2","text":"उन्होंने देखा कि मसीह येशु के कुछ शिष्य सांस्कारिक रूप से अशुद्ध हाथों से (बिना धोए हुए हाथों से) भोजन कर रहे हैं."},{"book":"मार्कास","chapter":"7","verse":"3","text":"फ़रीसी और सभी यहूदी हाथों को भली-भांति धोए बिना भोजन नहीं करते. ऐसा करते हुए वे पूर्वजों से चली आ रही प्रथाओं का पालन करते थे."},{"book":"मार्कास","chapter":"7","verse":"4","text":"बाजार से लौटने पर वे स्वयं को पारम्परिक रीति से शुद्ध किए बिना भोजन नहीं करते थे. वे चली आ रही अन्य अनेक प्रथाओं का पालन करते चले आए थे जैसे, कटोरों, घड़ों तथा पकाने के तांबे के बर्तनों का धोना."},{"book":"मार्कास","chapter":"7","verse":"5","text":"फ़रीसियों तथा शास्त्रियों ने मसीह येशु से प्रश्न किया, “तुम्हारे शिष्य पूर्वजों से चली आ रही प्रथाओं का पालन क्यों नहीं करते? वे अशुद्ध हाथों से भोजन करते हैं.”"},{"book":"मार्कास","chapter":"7","verse":"6","text":"मसीह येशु ने उन्हें उत्तर दिया, “तुम पाखंडियों के लिए भविष्यवक्ता यशायाह की यह भविष्यवाणी ठीक ही है:"},{"book":"मार्कास","chapter":"7","verse":"7","text":"मेरे प्रति उनकी उपासना व्यर्थ है."},{"book":"मार्कास","chapter":"7","verse":"8","text":"आप लोग मनुष्यों की परंपराओं का तो पालन करते जाते हैं किंतु परमेश्वर की आज्ञा को टालते जाते हैं.”"},{"book":"मार्कास","chapter":"7","verse":"9","text":"मसीह येशु ने उनसे यह भी कहा, “आप लोग कितनी सुविधापूर्वक परंपराओं का पालन करने के लिए परमेश्वर की आज्ञा को टाल देते हैं!"},{"book":"मार्कास","chapter":"7","verse":"10","text":"मोशेह की आज्ञा है, ‘अपने माता-पिता का सम्मान करो7:10 निर्ग 20:12; व्यव 5:16 और वह, जो माता या पिता के प्रति बुरे शब्द बोले, उसे मृत्यु दंड दिया जाए.’7:10 निर्ग 21:17; लेवी 20:9"},{"book":"मार्कास","chapter":"7","verse":"11","text":"किंतु आपका कहना है, ‘यदि कोई व्यक्ति अपने पिता या माता से इस प्रकार कहे, मेरी संपत्ति में से जो कुछ आपकी सहायता के लिए उपलब्ध हो सकता था, वह कोरबान है अर्थात् परमेश्वर को समर्पित,’"},{"book":"मार्कास","chapter":"7","verse":"12","text":"इसके द्वारा आप उसे अपने पिता और अपनी माता के लिए कुछ भी करने नहीं देते."},{"book":"मार्कास","chapter":"7","verse":"13","text":"अपनी इस प्रथा के द्वारा, जो पूर्वजों से चली आई है, आप परमेश्वर के वचन को टाल देते हैं. आप ऐसे ही अनेक काम किया करते हैं.”"},{"book":"मार्कास","chapter":"7","verse":"14","text":"इसके बाद मसीह येशु ने भीड़ को दोबारा अपने पास बुलाकर उसे संबोधित करते हुए कहा, “तुम सब मेरी सुनो और समझो:"},{"book":"मार्कास","chapter":"7","verse":"15","text":"ऐसी कोई वस्तु नहीं, जो मनुष्य में बाहर से प्रवेश कर उसे अशुद्ध कर सके. मनुष्य को अशुद्ध तो वह करता है, जो उसके भीतर से बाहर निकल आता है. ["},{"book":"मार्कास","chapter":"7","verse":"16","text":"जिसके सुनने के कान हों, वह सुन ले.]7:16 कुछ प्राचीनतम मूल हस्तलेखों में यह पाया नहीं जाता”"},{"book":"मार्कास","chapter":"7","verse":"17","text":"जब भीड़ से विदा ले वह घर में आ गए, उनके शिष्यों ने उनसे इस दृष्टांत के विषय में प्रश्न किया."},{"book":"मार्कास","chapter":"7","verse":"18","text":"इसके उत्तर में मसीह येशु ने कहा, “क्या तुममें भी बुद्धि का इतना अभाव है? क्या तुम्हें समझ नहीं आया कि जो कुछ मनुष्य में बाहर से प्रवेश करता है, उसे अशुद्ध नहीं कर सकता"},{"book":"मार्कास","chapter":"7","verse":"19","text":"क्योंकि वह उसके हृदय में नहीं, परंतु उसके पेट में जाता है और बाहर निकल जाता है!” इस प्रकार मसीह येशु ने सभी प्रकार के भोजन को स्वच्छ घोषित कर दिया."},{"book":"मार्कास","chapter":"7","verse":"20","text":"“जो मनुष्य में से बाहर आता है, वही मनुष्य को अशुद्ध करता है."},{"book":"मार्कास","chapter":"7","verse":"21","text":"मनुष्य के भीतर से—मनुष्य के हृदय ही से—बुरे विचार बाहर आते हैं, जो उसे चोरी, हत्या, व्यभिचार,"},{"book":"मार्कास","chapter":"7","verse":"22","text":"लोभ, दुराचारिता, छल-कपट, कामुकता, जलन, निंदा, अहंकार तथा मूर्खता की ओर लगा देते हैं."},{"book":"मार्कास","chapter":"7","verse":"23","text":"ये सभी अवगुण मनुष्य के अंदर से बाहर आते तथा उसे अशुद्ध करते हैं.”"},{"book":"मार्कास","chapter":"7","verse":"24","text":"मसीह येशु वहां से निकलकर सोर प्रदेश में चले गए, जहां वह एक घर में ठहरे हुए थे और नहीं चाहते थे कि भीड़ को उनके विषय में कुछ मालूम हो किंतु उनका वहां आना छिप न सका."},{"book":"मार्कास","chapter":"7","verse":"25","text":"उनके विषय में सुनकर एक स्त्री उनसे भेंट करने वहां आई जिसकी पुत्री दुष्टात्मा से पीड़ित थी. वहां प्रवेश करते ही वह मसीह येशु के चरणों पर जा गिरी."},{"book":"मार्कास","chapter":"7","verse":"26","text":"वह स्त्री यूनानी थी—सुरोफ़ॉयनिकी जाति की. वह मसीह येशु से विनती करती रही कि वह उसकी पुत्री में से दुष्टात्मा को निकाल दें."},{"book":"मार्कास","chapter":"7","verse":"27","text":"मसीह येशु ने उससे कहा, “पहले बालकों को तो तृप्‍त हो जाने दो! बालकों को परोसा भोजन उनसे लेकर कुत्तों को देना सही नहीं!”"},{"book":"मार्कास","chapter":"7","verse":"28","text":"किंतु इसके उत्तर में उस स्त्री ने कहा, “सच है प्रभु, किंतु कुत्ते भी तो बालकों की मेज़ पर से गिरे टुकड़ों से अपना पेट भर लेते हैं.”"},{"book":"मार्कास","chapter":"7","verse":"29","text":"मसीह येशु ने उससे कहा, “तुम्हारे इस उत्तर का परिणाम यह है कि दुष्टात्मा तुम्हारी पुत्री को छोड़कर जा चुकी है. घर लौट जाओ.”"},{"book":"मार्कास","chapter":"7","verse":"30","text":"घर पहुंचकर उसने अपनी पुत्री को बिछौने पर लेटा हुआ पाया. दुष्टात्मा उसे छोड़कर जा चुकी थी."},{"book":"मार्कास","chapter":"7","verse":"31","text":"तब वह सोर के क्षेत्र से निकलकर सीदोन क्षेत्र से होते हुए गलील झील के पास आए, जो देकापोलिस अंचल में था."},{"book":"मार्कास","chapter":"7","verse":"32","text":"लोग उनके पास एक ऐसे व्यक्ति को लाए जो बहिरा था तथा बड़ी कठिनाई से बोल पाता था. लोगों ने मसीह येशु से उस व्यक्ति पर हाथ रखने की विनती की."},{"book":"मार्कास","chapter":"7","verse":"33","text":"मसीह येशु उस व्यक्ति को भीड़ से दूर एकांत में ले गए. वहां उन्होंने उसके कानों में अपनी उंगलियां डालीं. इसके बाद अपनी लार उसकी जीभ पर लगाई."},{"book":"मार्कास","chapter":"7","verse":"34","text":"तब एक गहरी आह भरते हुए स्वर्ग की ओर दृष्टि उठाकर उन्होंने उस व्यक्ति को संबोधित कर कहा, “एफ़्फ़ाथा!” (अर्थात् खुल जा!)"},{"book":"मार्कास","chapter":"7","verse":"35","text":"उस व्यक्ति के कान खुल गए, उसकी जीभ की रुकावट भी जाती रही और वह सामान्य रूप से बातें करने लगा."},{"book":"मार्कास","chapter":"7","verse":"36","text":"मसीह येशु ने लोगों को आज्ञा दी कि वे इसके विषय में किसी से न कहें किंतु मसीह येशु जितना रोकते थे, वे उतना ही अधिक प्रचार करते जाते थे."},{"book":"मार्कास","chapter":"7","verse":"37","text":"लोग आश्चर्य से भरकर कहा करते थे, “वह जो कुछ करते हैं, भला ही करते हैं—यहां तक कि वह बहिरे को सुनने की तथा गूंगे को बोलने की शक्ति प्रदान करते हैं.”"}]}