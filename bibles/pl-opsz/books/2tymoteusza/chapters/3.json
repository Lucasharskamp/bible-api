{"data":[{"book":"2 Tymoteusza","chapter":"3","verse":"1","text":"Musisz wiedzieć, że w czasach ostatecznych nadejdą trudne chwile."},{"book":"2 Tymoteusza","chapter":"3","verse":"2","text":"Ludzie będą bowiem bardzo samolubni i zachłanni. Staną się pewni siebie i zarozumiali. Zaczną obrażać Boga i lekceważyć rodziców. Będą niewdzięczni, bezbożni,"},{"book":"2 Tymoteusza","chapter":"3","verse":"3","text":"nieczuli, nieustępliwi, fałszywi, nieopanowani, okrutni i nienawidzący dobra."},{"book":"2 Tymoteusza","chapter":"3","verse":"4","text":"Staną się podstępni, impulsywni i próżni. Ich własne przyjemności będą dla nich ważniejsze niż Bóg."},{"book":"2 Tymoteusza","chapter":"3","verse":"5","text":"Ludzie ci będą zachowywać pozory pobożności, w rzeczywistości jednak ich życie będzie miało niewiele wspólnego z Bogiem. Takich osób strzeż się jak ognia."},{"book":"2 Tymoteusza","chapter":"3","verse":"6","text":"Z nich bowiem wywodzą się ci, którzy krążą po domach i uwodzą kobiety opanowane przez grzeszne pragnienia."},{"book":"2 Tymoteusza","chapter":"3","verse":"7","text":"One to ciągle słuchają nowych nauk, ale nigdy nie mogą poznać prawdy."},{"book":"2 Tymoteusza","chapter":"3","verse":"8","text":"Podobnie jak niegdyś Jannes i Jambres zbuntowali się przeciwko Mojżeszowi, tak samo ci nauczyciele sprzeciwiają się prawdzie. Ludzie ci stracili zdrowy rozsądek a ich wiara nie przeszła próby."},{"book":"2 Tymoteusza","chapter":"3","verse":"9","text":"Nie zajdą jednak zbyt daleko, bo ich głupota—podobnie jak to było w przypadku Jannesa i Jambresa—już niebawem wyjdzie na jaw."},{"book":"2 Tymoteusza","chapter":"3","verse":"10","text":"Ty jednak przyjąłeś moją naukę, naśladujesz mój styl życia i dążysz do tego samego celu, co ja. Poszedłeś również śladem mojej wiary, cierpliwości, miłości i wytrwałości,"},{"book":"2 Tymoteusza","chapter":"3","verse":"11","text":"a nawet moich prześladowań i cierpień, jakich doznałem w Antiochii, Ikonium i Listrze. Często bowiem spotykały mnie różne prześladowania, za każdym razem jednak Pan przychodził mi z pomocą."},{"book":"2 Tymoteusza","chapter":"3","verse":"12","text":"Wszyscy, którzy chcą podobać się Chrystusowi, mogą się spodziewać prześladowań."},{"book":"2 Tymoteusza","chapter":"3","verse":"13","text":"Natomiast źli ludzie i oszuści będą się coraz dalej posuwać w swoich grzechach, pogrążając siebie samych i zwodząc innych."},{"book":"2 Tymoteusza","chapter":"3","verse":"14","text":"Ty jednak wytrwale trzymaj się tego, czego się nauczyłeś i czego jesteś pewien, pamiętając również, kto cię tego nauczył."},{"book":"2 Tymoteusza","chapter":"3","verse":"15","text":"Już od dziecka poznawałeś bowiem Pismo Święte. Ono zaś daje mądrość, dzięki której człowiek może uwierzyć Chrystusowi Jezusowi i zostać zbawiony."},{"book":"2 Tymoteusza","chapter":"3","verse":"16","text":"Całe to Pismo zostało natchnione przez Boga, więc pokazuje nam prawdę, pomaga wykrywać błędy, zwraca uwagę na nasze grzechy i uczy nas prawego życia,"},{"book":"2 Tymoteusza","chapter":"3","verse":"17","text":"tak abyśmy byli oddani Bogu, w pełni przygotowani do służenia Mu i gotowi do wykonania każdego dobrego zadania."}]}