{"data":[{"book":"Haggai","chapter":"1","verse":"1","text":"A shekara ta biyu ta mulkin Sarki Dariyus, a rana ta fari ga watan shida, maganar Ubangiji ta zo ta wurin annabi Haggai zuwa ga Zerubbabel ɗan Sheyaltiyel, gwamnan Yahuda, da kuma Yoshuwa ɗan Yehozadak, babban firist."},{"book":"Haggai","chapter":"1","verse":"2","text":"Ga abin da Ubangiji Maɗaukaki ya ce, “Waɗannan mutane sun ce, ‘Lokaci bai yi ba tukuna da za a gina gidan Ubangiji.’ ”"},{"book":"Haggai","chapter":"1","verse":"3","text":"Sa’an nan maganar Ubangiji ta zo ta wurin annabi Haggai cewa,"},{"book":"Haggai","chapter":"1","verse":"4","text":"“Ashe, lokaci ya yi da za ku zauna a ɗakunan da kuka yi da rufin katako, amma haikalin nan yana zaman kufai?”"},{"book":"Haggai","chapter":"1","verse":"5","text":"To, ga abin da Ubangiji Maɗaukaki ya ce, “Ku lura da al’amuranku."},{"book":"Haggai","chapter":"1","verse":"6","text":"Kun shuka da yawa, amma kun girbe kaɗan. Kun ci, amma ba ku ƙoshi ba. Kun sha, amma ba ku kashe ƙishirwa ba. Kun sa tufafi, amma ba ku ji ɗumi ba. Kuna karɓar albashi, ya zama sai ka ce kuna zuba a hudajjen aljihu.”"},{"book":"Haggai","chapter":"1","verse":"7","text":"Ga abin da Ubangiji Maɗaukaki ya ce, “Ku lura da al’amuranku."},{"book":"Haggai","chapter":"1","verse":"8","text":"Ku haura zuwa kan duwatsu ku sauko da katakai don ku gina gidan, don ni ma in ji daɗinsa, in kuma sami ɗaukaka,” in ji Ubangiji."},{"book":"Haggai","chapter":"1","verse":"9","text":"“Ga shi, kukan sa rai za ku sami da yawa, amma sai ku ga kun sami kaɗan. Ɗan kaɗan ɗin ma da kukan kawo gida, nakan hura shi yă tafi. Me ya sa yake faruwa haka?” In ji Ubangiji Maɗaukaki. “Saboda gidana da yake zaman kango, yayinda kowannenku yana faman gina gidansa."},{"book":"Haggai","chapter":"1","verse":"10","text":"Shi ya sa, saboda ku sammai sun ƙi saukar da raɓa, ƙasa kuma ta ƙi ba da amfani."},{"book":"Haggai","chapter":"1","verse":"11","text":"Na kawo fări a ƙasar, da a kan duwatsu, da a kan hatsi, da a kan dukan abin da yake tsirowa daga ƙasa, da a kan mutane, da a kan dabbobi da kuma a kan wahalar hannuwanku.”"},{"book":"Haggai","chapter":"1","verse":"12","text":"Sa’an nan sai Zerubbabel ɗan Sheyaltiyel, da Yoshuwa ɗan Yehozadak, wanda yake babban firist, da kuma dukan raguwar jama’ar suka yi biyayya da muryar Ubangiji Allahnsu da kuma saƙon annabi Haggai, domin Ubangiji Allahnsu ne ya aiko shi. Mutane kuwa suka ji tsoron Ubangiji."},{"book":"Haggai","chapter":"1","verse":"13","text":"Sai Haggai, ɗan saƙon Ubangiji, ya ba da wannan saƙo na Ubangiji ga mutane cewa, “Ina tare da ku” in ji Ubangiji."},{"book":"Haggai","chapter":"1","verse":"14","text":"Saboda haka Ubangiji ya motsa zuciyar Zerubbabel ɗan Sheyaltiyel, wanda yake gwamna a Yahuda, da kuma zuciyar Yoshuwa ɗan Yehozadak, babban firist, da kuma zukatan dukan raguwar jama’ar. Suka zo suka fara aiki a gidan Ubangiji Maɗaukaki, Allahnsu,"},{"book":"Haggai","chapter":"1","verse":"15","text":"a ranar ashirin da huɗu ga watan shida."}]}