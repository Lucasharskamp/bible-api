{"data":[{"book":"ማርቆሴ ፃኣፔ ኮዦ ሃይሶ","chapter":"6","verse":"1","text":"ዬሱሴ ያፓ ቤዞ ሃሺ ፔኤኮ ዓጮ ካታሞ ሙኬኔ፤ ዒዛኮ ጊንፆ ሃንታዞንሢያ ዒዛ ጊንፆ ሙኬኔ።"},{"book":"ማርቆሴ ፃኣፔ ኮዦ ሃይሶ","chapter":"6","verse":"2","text":"ዓይሁዶኮ ሃውሾ ዓቦና ዔያቶኮ ቡኪንቶ ቤዛ ዒዚ ዔርዚሢ ዓርቄኔ፤ ሚርጌ ዓሲ ዒኢካ ዓኣኔ፤ ዒዚ ኬኤዛሢ ዔያታ ዋይዛዖ፦ «ዓንካፓ ዒዚ ሃያ ቢያ ዴንቄይ? ዎዚጉዴ ዔራቶዳይ ዒዛም ዒንጊንቴሢ? ሃያ ዲቃሣ ዓኮ ባኮ ዎዲ ዒዚ ማዻይ?» ጌዒ ጌዒ ዒዛ ሄርሼኔ።"},{"book":"ማርቆሴ ፃኣፔ ኮዦ ሃይሶ","chapter":"6","verse":"3","text":"ጊንሣ ሃሣ ዔያታ ጋዓዖ፦ «ማዔቶዋ ሃይ ሚፆ ዓርሳ ሃኣማሢቱዓዳ? ዒንዴላ ዒዛኮ ማይራሞ ሃሣ ጌርሲንሢ ዒዛኮ ያይቆኦቤ፥ ዮሳ፥ ዪሁዳ፥ ሲሞኦኔንታ ጌሮንሢያ ዒዛኮ ሃይካ ኑኡና ዓኣዞንሢቱዓዳ?» ጌዒ ዒዚ ኬኤዛ ባኮ ዔኩዋዖ ሃሼኔ።"},{"book":"ማርቆሴ ፃኣፔ ኮዦ ሃይሶ","chapter":"6","verse":"4","text":"ዬሱሴ ዔያቶም ኬኤዛዖ፦ «ፆኦሲ ማሊሢ ኬኤዛይ ሜሌ ዓሲ ኮራ ቦቦንቺንታኔ፤ ፔኤኮ ዓጮይዳ፥ ፔኤኮ ዒጊኖ ባኣኮና ፔኤኮ ማኣሮ ዓሶና ባኣካ ቦቦሂንታኔ» ጌዒ ማሄኔ። 6፡4 ዮሃ. 4፡44።"},{"book":"ማርቆሴ ፃኣፔ ኮዦ ሃይሶ","chapter":"6","verse":"5","text":"ዒዚ ዒኢካ ዻካ ሃርጊንቴ ዓሲኮ ሌሊ ዑፃ ኩጮ ጌሢ ፓሤያፓዓቴም ሜሌ ዓኪ ዲቃሣ ባኣዚ ማዻኒ ዳንዳዒባኣሴ።"},{"book":"ማርቆሴ ፃኣፔ ኮዦ ሃይሶ","chapter":"6","verse":"6","text":"ዓሶኮ ጉሙርቂሢ ባኣሢሮ ዒዚ ዲቃቴኔ፤ ዬካፓ ዬሱሴ ጉርዶ ባኣኮ ሃንቲ ሃንቲ ዔርዜኔ።"},{"book":"ማርቆሴ ፃኣፔ ኮዦ ሃይሶ","chapter":"6","verse":"7","text":"ዒዚ ታጶ ላምዖ ዒዛኮ ጊንፆ ሃንታ ናኣቶ ፔ ባንሢ ዔኤሊ ላምዖ ላምዖ ማሂ ዔያቶ ዳኬኔ፤ ዒዚ ዔያቶም ፑርቶ ዓያኖ ዑፆይዳ ዎልቄና ዓኣ ቢታንቶ ዒንጌኔ።"},{"book":"ማርቆሴ ፃኣፔ ኮዦ ሃይሶ","chapter":"6","verse":"8","text":"ዬሱሴ ዔያቶም ኪኢታዖ፦ «ዒንሢ ጎይፆኮ ኮኦሎፓ ዓታዛ ጋላ፥ ጋላ ዓርቆ ሉካ፥ ሚኢሼታቶዋ ቡራሻይዳ ዓጊ ዔኪፖቴ» ጌዒ ዓይሤኔ። 6፡8 ሉቃ. 10፡4-11።"},{"book":"ማርቆሴ ፃኣፔ ኮዦ ሃይሶ","chapter":"6","verse":"9","text":"ዒ ኬኤዛዖ፦ «ቶካ ዒንሢኮ ዱርሲ ዓኣሣንዳፓዓቴም ቃሲ ላምዖ ማኣዖ ማኣዒፖቴ፤"},{"book":"ማርቆሴ ፃኣፔ ኮዦ ሃይሶ","chapter":"6","verse":"10","text":"ዓንካኣ ማዖም ዒንሢ ዓሲ ማኣሪ ጌሌቶ ዒኢካፓ ኬስካንዳያ ሄላንዳኣና ዒማካ ዴዑዋቴ፤"},{"book":"ማርቆሴ ፃኣፔ ኮዦ ሃይሶ","chapter":"6","verse":"11","text":"ዎካ ማዔቶዋ ዓሳ ዒንሢሲ ዔኩዋያና ዋይዙዋ ቤዛ ቢያ ዒንሢኮ ቶኮ ሲላሎ ፒፂጋፓ ኬስኪ ዓኣዹዋቴ። ዬይ፦ ዔያቶም ‹ዒንሢና ዔሩዋቴ› ጋዓ ማርካ ማዓንዳኔ» ጌዔኔ። 6፡11 ዳኪ. ማዾ 13፡51።"},{"book":"ማርቆሴ ፃኣፔ ኮዦ ሃይሶ","chapter":"6","verse":"12","text":"ዬያሮ ዔያታ ኬስኪ ዓሳ ፔኤኮ ጎሞ ቡኡፃንዳጉዲ ኬኤዜኔ።"},{"book":"ማርቆሴ ፃኣፔ ኮዦ ሃይሶ","chapter":"6","verse":"13","text":"ዔያታ ሚርጌ ፑርታ ዓያናኣ ኬሴኔ፤ ሃሣ ሚርጌ ሃርጊንቴ ዓሲ ዛይቴ ቲሺና ቲሽኪ ዓውሴኔ። 6፡13 ያይ. 5፡14።"},{"book":"ማርቆሴ ፃኣፔ ኮዦ ሃይሶ","chapter":"6","verse":"14","text":"ዬሱሴኮ ማዻ ቢያ ቤዞይዳ ዋይዚንቴሢሮ ካኣቲ ሄሮዲሴያ ዒዛ ዛሎ ዋይዜኔ። ፔቴ ፔቴ ዓሳ፦ «ማስካ ዮሃኒሴ ሃይባፓ ዔቄኔ፤ ዬያሮ ሃይ ጉቤ ዋይዚንታ ባካ ዒዛና ማዺንታያኬ» ጋዓኔ።"},{"book":"ማርቆሴ ፃኣፔ ኮዦ ሃይሶ","chapter":"6","verse":"15","text":"ዓሳ ዛላ፦ «ዒዚ ዔኤሊያሴኬ» ጋዓኔ፤ ዛላ ሃሣ፦ «ሚናኣ ፆኦሲ ማሊፆ ኬኤዛዞንሢዳፓ ፔቴያኬ» ጋዓኔ። 6፡15 ማቲ. 16፡14፤ ማር. 8፡28፤ ሉቃ. 9፡19።"},{"book":"ማርቆሴ ፃኣፔ ኮዦ ሃይሶ","chapter":"6","verse":"16","text":"ዬያ ካኣቲ ሄሮዲሴ ዋይዛዖ፦ «ዬይ ታኣኒ ቶኦኮ ቲቂሴ ማስካ ዮሃኒሴታዖ ሃይባፓ ዔቄያዋይ ሜሌቱዋዋይ!» ጌዔኔ።"},{"book":"ማርቆሴ ፃኣፔ ኮዦ ሃይሶ","chapter":"6","verse":"17","text":"ሄሮዲሴ ፔኤኮ ጌርሲ ፒልጶሴ ማቾ ሄሮዲያዳ ዔኬም፥"},{"book":"ማርቆሴ ፃኣፔ ኮዦ ሃይሶ","chapter":"6","verse":"18","text":"ዬያ ዛሎና ማስካ ዮሃኒሴ፦ «ጌርሲ ማቾ ዔኮና ኔኤኒ ዻቤኔ» ጌዒ ጎሬሢሮ ካኣቲ ዒዛ ዓይሢ ቱኡሴኔ። 6፡18 ሉቃ. 3፡9-20።"},{"book":"ማርቆሴ ፃኣፔ ኮዦ ሃይሶ","chapter":"6","verse":"19","text":"ዬያሮ ሄሮዲያዳ ዮሃኒሴ ኮሚ ዎዺሳኒ ኮዔቶዋ ዒዛ ዳንዳዒባኣሴ።"},{"book":"ማርቆሴ ፃኣፔ ኮዦ ሃይሶ","chapter":"6","verse":"20","text":"ዓይጎሮ ጌዔቶ ካኣቲ ሄሮዲሴ ማስካ ዮሃኒሴ ጌኤሺ ሃሣ ፂሎ ዓሲ ማዔሢ ዔሪ ዒጊጪ ካፓሢሮኬ። ማስካ ዮሃኒሴ ኬኤዛ ዎዶና ካኣቲ ዲቃታቶዋ ዎዛና ዒዛሲ ዋይዛኔ።"},{"book":"ማርቆሴ ፃኣፔ ኮዦ ሃይሶ","chapter":"6","verse":"21","text":"ማዓዛ ካኣቲ ሄሮዲሴ ፔኤኮ ሾይንቴ ኬሎ ቦንቻያ ማዔሢሮ ዓጮ ዎይሣ ዓሶና ፖኦሊሶኮ ሱኡጎና ፔቴ ፔቴ ጌሊላ ዓጮይዳ ዔርቴ ዓሶናም ዼኤፒ ሙኡዚ ጊኢጊሼኔ፤ ዬና ሄሮዲያዳም ዒዞ ማሊፆና ካኣማያ ማዔኔ።"},{"book":"ማርቆሴ ፃኣፔ ኮዦ ሃይሶ","chapter":"6","verse":"22","text":"ዒማና ሄሮዲያዳኮ ናኣ ሙዖ ቤዞ ጌሊ ኮፆና ካኣቲንታ ዒዛና ዎላ ዓኣ ዓሶዋ ዎዛሴሢሮ ካኣቲ ናዔሎም፦ «ኔኤኒ ኮዓ ባካ ዓይጌንዴ ማዔታቶዋ ዖኦጬ፥ ታኣኒ ዒንጋንዳኔ፤"},{"book":"ማርቆሴ ፃኣፔ ኮዦ ሃይሶ","chapter":"6","verse":"23","text":"ታኣኮ ካኣቱሞኮ ዛሎ ማዔቶዋ ኔኤኒ ዖኦጬ ባኣዚ ቢያ ዒንጋንዳኔ» ጌዒ ጫኣቄኔ።"},{"book":"ማርቆሴ ፃኣፔ ኮዦ ሃይሶ","chapter":"6","verse":"24","text":"ዒዛ ዒንዶ ኮይላ ኬስኪ ዓኣዺ፦ «ዓይጎ ታ ዒዛ ዖኦጬቶ ቃራዳይ?» ጌዒ ዖኦጬኔ። ዒንዳ፦ «ማስካ ዮሃኒሴኮ ቶኦኮ ታኣም ዒንጌ ጌዒ ዖኦጬ» ጌዒ ማሄኔ።"},{"book":"ማርቆሴ ፃኣፔ ኮዦ ሃይሶ","chapter":"6","verse":"25","text":"ናዔላ ዑኬና ሩኡሪ ካኣቲ ባንሢ ማዒ ሙካዖ፦ «ማስካ ዮሃኒሴኮ ቶኦኮ ሃሢ ሃይማካ ጎንጊዳ ታኣም ኔ ዒንጋንዳጉዲ ታ ኮዓኔ» ጌዒ ዖኦጬኔ።"},{"book":"ማርቆሴ ፃኣፔ ኮዦ ሃይሶ","chapter":"6","verse":"26","text":"ሂዚ ጌዒ ዒዛ ዖኦጬሢሮ ካኣቲ ኮሺ ዖዬኔ፤ ጋዓንቴ ዒዛ ዖኦጬ ባኣዚ ኩንሣኒ ዒዛኮ ሾኦጮ ጉቤሢኮ ቤርታ ዒዚ ጫኣቄሢሮ ዒዚ ላኣጋኒ ዳንዳዒባኣሴ።"},{"book":"ማርቆሴ ፃኣፔ ኮዦ ሃይሶ","chapter":"6","verse":"27","text":"ዬያሮ ካኣቲ ዑኬና ፖኦሊሶይዳፓ ፔቴስኬያ ማስካ ዮሃኒሴኮ ቶኦኮ ቲቂ ዔኪ ዬዓንዳጉዲ ዳኬኔ፤ ፖኦሊሳሢ ቱኡዞ ማኣሪ ዴንዲ ማስካ ዮሃኒሴኮ ቶኦኮ ቲቄኔ።"},{"book":"ማርቆሴ ፃኣፔ ኮዦ ሃይሶ","chapter":"6","verse":"28","text":"ቲቂንቴ ቶኦኮ ጎንጊዳ ዓጊ ዔኪ ናዔሎም ዒንጌኔ፤ ናዔላ ዔኪ ዒንዴሎም ዒንጌኔ።"},{"book":"ማርቆሴ ፃኣፔ ኮዦ ሃይሶ","chapter":"6","verse":"29","text":"ማስካ ዮሃኒሴኮ ጊንፆ ሃንታዞንሢ ዬያ ዋይዜ ዎዶና ሙካዖ ሌዞ ዒዛኮ ዔኪ ዱኡኬኔ።"},{"book":"ማርቆሴ ፃኣፔ ኮዦ ሃይሶ","chapter":"6","verse":"30","text":"ዳኪንቴዞንሢ ዳኪንቴ ቤዞይዳፓ ማዒ ዬሱሴ ኮራ ቡኬኔ፤ ዔያታ ማዼ ባኮና ዔርዜሢ ቢያ ዒዛም ኬኤዜኔ።"},{"book":"ማርቆሴ ፃኣፔ ኮዦ ሃይሶ","chapter":"6","verse":"31","text":"ዒዚ ዔያቶም፦ «ዒንሢሮ ሌሊ ታኣና ዎላ ዓሲባኣ ቤሲ ሙኪ ዻካ ሃውሹዋቴ» ጌዔኔ። ዬያ ዒ ጌዔሢ ዔያቶ ኮይላ ሙካ ዓሶና ዓኣዻ ዓሶና ሚርጋዛ፥ ሙዓኒያ ዔያቶም ማጌሢሮኬ።"},{"book":"ማርቆሴ ፃኣፔ ኮዦ ሃይሶ","chapter":"6","verse":"32","text":"ዬያሮ ዓሳባኣ ቤዞይዳ ዔያታ ሌሊ ማዓኒ ዋኣፆና ፒንቆ ጎንጎ ቶጊ ዓኣዼኔ።"},{"book":"ማርቆሴ ፃኣፔ ኮዦ ሃይሶ","chapter":"6","verse":"33","text":"ማዔቶዋ ዔያታ ዓኣዻኣና ሚርጌ ዓሲ ዔያቶ ዛጊ ዔሪ ፔኤኮ ካታማፓ ኬስኪ ቶኪና ጳሽኪ ጳሽኪ ዔያቶ ቢራዖ ዔያቶ ኮራ ቡኬኔ።"},{"book":"ማርቆሴ ፃኣፔ ኮዦ ሃይሶ","chapter":"6","verse":"34","text":"ዬሱሴ ዋኣፆና ፒንቆ ጎንጎይዳፓ ኬዳኣና ሚርጌ ቡኬ ዴሮ ዛጋዖ ዔያታ ሄንቃ ዓሲባኣ ማራይጉዴያ ማዔሢሮ ዒዛኮ ዒና ዔያቶ ሚጪንቴኔ፤ ዬያሮ ዒዚ ሚርጌ ባኣዚ ዔርዚሢ ዓርቄኔ። 6፡34 ፓይ. ማፃ 27፡17፤ 1ካኣቶ. ማ 22፡17፤ 2ፆኦሲ. ዓሃኬ 18፡16፤ ሂዚ. 34፡5፤ ማቲ. 9፡36።"},{"book":"ማርቆሴ ፃኣፔ ኮዦ ሃይሶ","chapter":"6","verse":"35","text":"ሳዓ ዒባናኒ ጋዓኣና ዒዛኮ ጊንፆ ሃንታ ናኣታ ዒዛ ባንሢ ሙኪ፦ «ሳዓ ዓማኔ፤ ቤዛ ሃይ ዔኤቢባኣ ዓሲ ናንጉዋ ዳውሎኬ፤"},{"book":"ማርቆሴ ፃኣፔ ኮዦ ሃይሶ","chapter":"6","verse":"36","text":"ሙዖ ባኣዚ ዓሶኮ ባኣሢሮ ሃይካ ጉርዶይዳፓ ዴንዲ ፔኤኮ ሙዖ ባኣዚ ሻንቃንዳጉዲ ዓሶ ዳኬ» ጌዔኔ።"},{"book":"ማርቆሴ ፃኣፔ ኮዦ ሃይሶ","chapter":"6","verse":"37","text":"ዬሱሴ ጋዓንቴ፦ «ዔያታ ሙዓንዳ ባኣዚ ዒንሢ ዔያቶም ዒንጉዋቴ» ጌዒ ማሄኔ። ዔያታ፦ «ሂዴቶ ዓሳ ሙዓንዳ ካሣ ፔቴ ዓሲ ላምዖ ፄኤታ ኬሊ ማዼም ዒንጊንታንዳ ሚኢሼና ሻንቂ ኑ ዒንጎንዶሞ?» ጌዒ ዖኦጬኔ።"},{"book":"ማርቆሴ ፃኣፔ ኮዦ ሃይሶ","chapter":"6","verse":"38","text":"ዬያሮ ዬሱሴ ዔያቶ ዖኦጫዖ፦ «ዓኣፒኒ ካሣ ዓኣቴ ሂንዳ ዴንዲ ዛጉዋቴ» ጌዔኔ። ዔያታ ዛጋዖ፦ «ዶንጎ ካሣና ላምዖ ሞሎስኬንሢና ዓኣኔ» ጌይ ኬኤዜኔ።"},{"book":"ማርቆሴ ፃኣፔ ኮዦ ሃይሶ","chapter":"6","verse":"39","text":"ዬሱሴ ፔ ጊንፆ ሃንታዞንሢም ዓሶ ፓቂ ፓቂ ቡጮይዳ ዴይሡዋቴ ጌዒ ዓይሤኔ።"},{"book":"ማርቆሴ ፃኣፔ ኮዦ ሃይሶ","chapter":"6","verse":"40","text":"ዬያሮ ዓሳ ዎሊ ጊንፆ ዛላ ፄኤታ ዛላ ዶንጊታሚ ማዒ ፓቂንቲ ፓቂንቲ ዴዔኔ።"},{"book":"ማርቆሴ ፃኣፔ ኮዦ ሃይሶ","chapter":"6","verse":"41","text":"ዬካፓ ዬሱሴ ዶንጎ ካፆንሢና ላምዖ ሞሎንሢያ ዔኪ ጫሪንጮ ባንሢ ዛጊ ፆኦሲ ጋላታዖ ቡንፂ ዒዛኮ ጊንፆ ሃንታ ናኣታ ዓሶም ጊሽካንዳጉዲ ዒንጌኔ፤ ሃሣ ላምዖ ሞሎንሢያ ቢያሢም ጊሽኬኔ።"},{"book":"ማርቆሴ ፃኣፔ ኮዦ ሃይሶ","chapter":"6","verse":"42","text":"ቢያሢ ሙዒ ሚሽኬኔ።"},{"book":"ማርቆሴ ፃኣፔ ኮዦ ሃይሶ","chapter":"6","verse":"43","text":"ዓሳ ሙዒ ሚሽካዛ ዓቴ ካሦና ሞላሢናኮ ዶንቦ ዒዛኮ ጊንፆ ሃንታ ናኣታ ታጶ ላምዖ ዳልጊ ሌማቴ ኩሙሢ ዔኬኔ።"},{"book":"ማርቆሴ ፃኣፔ ኮዦ ሃይሶ","chapter":"6","verse":"44","text":"ካሦ ሙዔ ዓሶይዳፓ ዓቲንቆ ፓይዳ ሌሊ ዶንጎ ሺያ ሄላያኬ።"},{"book":"ማርቆሴ ፃኣፔ ኮዦ ሃይሶ","chapter":"6","verse":"45","text":"ዬሱሴ ዓሶ ዳካኣና ዒዛኮ ጊንፆ ሃንታዞንሢ ዑኬና ዋኣፆና ፒንቆ ጎንጎና ሱኮ ቤቴሳይዳ ጌይንታ ቤዞ ቢሪ ዒዛ ፒንቃንዳጉዲ ዒ ዓይሤኔ።"},{"book":"ማርቆሴ ፃኣፔ ኮዦ ሃይሶ","chapter":"6","verse":"46","text":"ዒዚ ዓሶ ኮሺ ዓኣዹዋቴ ጌዔሢኮ ጊንፃፓ ሺኢቃኒ ጌሜሪ ኬስኬኔ።"},{"book":"ማርቆሴ ፃኣፔ ኮዦ ሃይሶ","chapter":"6","verse":"47","text":"ሳዓ ዓማኣና ዋኣፆና ፒንቆ ጎንጋ ዋኣፆ ሳዛ ዓኣንቴ ዬሱሴ ፔኤሮ ሌሊ ሳዖይዳ ዓኣኔ።"},{"book":"ማርቆሴ ፃኣፔ ኮዦ ሃይሶ","chapter":"6","verse":"48","text":"ዒዛኮ ጊንፆ ሃንታዞንሢ ዔያቶኮ ቤርታ ዢባርሻ ዢባሮይዳፓ ዔቄያና ዋኣፆና ፒንቆ ጎንጎ ዒሾ ባሺንቲ ሚርጌ ሜታዻንቴ ዒዚ ዛጌኔ፤ ዬይ ያዺ ማዔሢ፦ ዹሞኮ ሴካ ባራሪ ኮይዳ ቂኢቃኣና ጉዴያናኬ፤ ዬሱሴ ባዞ ዑፃ ቶኪና ሃንቲ ሙካዖ ኮርሳ ዔያቶኮ ቢሪ ዓኣዻኒ ዑኬኔ።"},{"book":"ማርቆሴ ፃኣፔ ኮዦ ሃይሶ","chapter":"6","verse":"49","text":"ጋዓንቴ ዔያታ ዒዚ ዋኣፆ ዑፃ ሃንታንቴ ዛጋዖ ዓልጎ ዔኤዤ ዔያቶም ማላዛ ዒጊጪ ዒላቴኔ።"},{"book":"ማርቆሴ ፃኣፔ ኮዦ ሃይሶ","chapter":"6","verse":"50","text":"ቢያሢ ዒዛ ዛጋዖ ዲቃቴኔ።"},{"book":"ማርቆሴ ፃኣፔ ኮዦ ሃይሶ","chapter":"6","verse":"51","text":"ዬካፓ ዒዚ ዔያቶ ኮራ ዋኣፆና ፒንቆ ጎንጎ ጋሮ ጌላዛ ዢባራ ዢባርሺፆ ሃሼኔ። ዒዛኮ ጊንፆ ሃንታ ናኣታ ጉቤ ሃያጉዴ ባኣዚ ጌዒ ኮሺ ዲቃቲ ሄርሼኔ።"},{"book":"ማርቆሴ ፃኣፔ ኮዦ ሃይሶ","chapter":"6","verse":"52","text":"ዓይጎሮ ጌዔቶ ዒና ዔያቶኮ ዶንጎ ካሦና ማዺንቴ ባኮ ጶቂሡዋያ ማዒ ዶጬሢሮኬ።"},{"book":"ማርቆሴ ፃኣፔ ኮዦ ሃይሶ","chapter":"6","verse":"53","text":"ዔያታ ባዞና ፒንቂ ጌንሴሬፄ ካታሞ ሄሌኔ፤ ዋኣፆና ፒንቆ ጎንጎ ዔያታ ባዞ ዓጫ ዓኣ ሳዖ ባንሢ ዶጪሲ ቱኬኔ።"},{"book":"ማርቆሴ ፃኣፔ ኮዦ ሃይሶ","chapter":"6","verse":"54","text":"ዔያታ ዋኣፆና ፒንቆ ጎንጎይዳፓ ኬኬዳኣና ዓሳ ዬሱሴ ቤዞና ዔሬኔ።"},{"book":"ማርቆሴ ፃኣፔ ኮዦ ሃይሶ","chapter":"6","verse":"55","text":"ዬያሮ ዬሱሴ ዓኣዼ ቤዞይዳ ቢያ ዒዚ ዓኣ ቤዞ ዋይዜ ዓሳ ጉርዶ ባኣኮ ጳሽኪ ሃርጊንቴ ዓሶ ሃሎና ኬዲ ኬዲ ዒዛ ባንሢ ዔኪ ሙኪሢ ዓርቄኔ።"},{"book":"ማርቆሴ ፃኣፔ ኮዦ ሃይሶ","chapter":"6","verse":"56","text":"ዬሱሴ ዓኣዼ ቤዞይዳ ቢያ፦ ጉርዶ ባኣካ፥ ካታሞይዳ፥ ካታሞ ዙላ ሃርጊንቴ ዓሶ ዒዛ ቤርቶ ዓሳ ቡኪንታ ቤዞ ዔኪ ዔኪ ሙካኔ፤ ዒዛኮ ዓፒሎ ዓጮ ዓርቃኒያ ዔያታ ሺኢቃኔ። ዓፒሎኮ ዓጮ ዓርቃሢያ ቢያ ዻቃኔ።"}]}