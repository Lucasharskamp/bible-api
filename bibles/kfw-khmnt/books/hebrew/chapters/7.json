{"data":[{"book":"Hebrew","chapter":"7","verse":"1","text":"Hiwa Melchizedek hi Salem reng lei-eii halli Insaangkhet Pathian Thiampu inkhat lei-eii. Abraham in reng mili ngai ajothatna raalmunna inphut aheikirpha, Melchizedek in ama lei-inmupui halli ama kha rawaan aleipeii, Inphut 14:17-20"},{"book":"Hebrew","chapter":"7","verse":"2","text":"halli Abraham in ama iheichoi rakip kha soomma inkhat kha amadiang aleipei. (Mansakhet Melchizedek raming jetna hi “Akadik Reng”; halli ama hi Salem reng ejarra, ama raming um “Akadai Reng.”) tia injetna."},{"book":"Hebrew","chapter":"7","verse":"3","text":"Melchizedek anu emakli apa jarra injia ommak emakli ama pilepu jarra injia ommak, halli ama inneina emakli athina injia um ommak. Amachu Pathian Sapa ka-ang eii; kumsoot-ah thiampu eya aom."},{"book":"Hebrew","chapter":"7","verse":"4","text":"Khawajarra ama angtuk kalokme tikha nangni'n enru. Araming kasi nipu Abraham in raalmunna inphut iheichoi rakip soomma inkhat kha amadiang aleipeii."},{"book":"Hebrew","chapter":"7","verse":"5","text":"Levi tuli-sa thiampu ka-e ngaikhan inmitak ka-eii Israel mi ngai diangnga inphut soomma inkhat rathai nasik Dan in chong leipeii dungjuiya, Abraham tuli-sa in-e-innum inpesik eii. Teelna 18:21"},{"book":"Hebrew","chapter":"7","verse":"6","text":"Melchizedek kha Levi tuli-sa makheiya emak, takkha ama'n Abraham Pathian chong-inkhitna karalaangpa diangnga inphut soomma inkhat kha aleiya amadiang rawaan aleipeii."},{"book":"Hebrew","chapter":"7","verse":"7","text":"Rawaan kamupa neek-ah rawaan kapepa khan alokwiai tihi inngamsam nasik ommak."},{"book":"Hebrew","chapter":"7","verse":"8","text":"Thiampu ngai dungjuiyachu soomma inkhat inrathai kha alakathisik mi ngai'n inrathai eii; takkha Melchizedek dungjuiyachu soomma inkhat irathai kha kathimak sikpa in irathai eii."},{"book":"Hebrew","chapter":"7","verse":"9","text":"Halli, Abraham in soomma inkhat ipekhan, (ama tuli-sa kachang ngai'n soomma inkhat inrathai kha) Levi innum khawakha apejei tia aril."},{"book":"Hebrew","chapter":"7","verse":"10","text":"Abraham in Melchizedek inmupuilai khan Levi laneimu, takkha inpu kachang Abraham thiya leiomjei."},{"book":"Hebrew","chapter":"7","verse":"11","text":"Levi phungnga thiampu changna chungnga Israel mi ngaidiang Dan kha aleipeii. Tuun, Levi phungnga thiampu ngai chuonkha pui leitungjei inchu, Aaron dungjuiya ka-emak thiampu Melchizedek mason dungjuiya7:11. Thiampu Melchizedek mason dungjuiya (enru 5:6) thiampu leiilak inkhat arei leiom nunijei."},{"book":"Hebrew","chapter":"7","verse":"12","text":"Ajarchu thiampu inroondan kha inthuulpha, dan kha-um inthuulsik asuokjei."},{"book":"Hebrew","chapter":"7","verse":"13","text":"Takkha eini Pumi hiwa omchan inrilpa hi, intei phungkhat ta kha eii, halli ama phungnga miring inkhat innum maichaam khan thiampu eya sepa leithomu."},{"book":"Hebrew","chapter":"7","verse":"14","text":"Ama hi Judah phungnga injuonei miring inkhat eii tia eini pumi in irilkha katha-ah nijet; halli Moses in thiampu ngai jarra ama'n aleiril laikhan hiwa phung hi leiminchelmak."},{"book":"Hebrew","chapter":"7","verse":"15","text":"Melchizedek ka-ang, thiampu intei inkhat inlarjei; hiwa akasuok omchan hin kheella inthiarjei."},{"book":"Hebrew","chapter":"7","verse":"16","text":"Ama hi miring ngai sinadan khat-um thodan ngai dungjuiya thiampu inkhat inminchang emak, takkha hektik kaboi ringna ranak khanna eii."},{"book":"Hebrew","chapter":"7","verse":"17","text":"Ajarchu chong-inthiang in ati, “Nang thiampu Melchizedek mason dungjuiya kumsoot-ah thiampu na-echaksik eii”7:17. Thiampu Melchizedek mason dungjuiya (enru 5:6)  Minpkla 110:4"},{"book":"Hebrew","chapter":"7","verse":"18","text":"Khawajarra sinadan maruo kha, neiman kathamak khat-um kasuol ahong ejarra, inkhai kha ejei."},{"book":"Hebrew","chapter":"7","verse":"19","text":"Ajarchu Moses dan khan iteii pui mintung matormak. Takkha tuunchu akathadet ngamna kha anapejei, khawa khan eini'n Pathian diang niheinaikha ejei."},{"book":"Hebrew","chapter":"7","verse":"20","text":"Khawakhan Pathian khomaak insaamna kha-um inchelsa ejei. Mi leiilak ngai thiampu inmin-elai khan khawa ka-ang khomaak insaamna kha leiommak."},{"book":"Hebrew","chapter":"7","verse":"21","text":"Pathian in amadiang hin ati laikhan, Jisu chu khomaak insaamli thiampu hong eii;"},{"book":"Hebrew","chapter":"7","verse":"22","text":"Khawajarra, hiwa inteina hin, Jisu hi kathakhet inzootna kanapepa kha amin-ejei."},{"book":"Hebrew","chapter":"7","verse":"23","text":"Hiwahin inteina inkhat aom: thiampu katamtak khat ngai khachu inthi jarra inchuon kha minson matormujei."},{"book":"Hebrew","chapter":"7","verse":"24","text":"Takkha Jisu khachu kumsoot-ah karingchak, halli thiampu ena achuon kha tu ka-ang inkhat diang um leipemak."},{"book":"Hebrew","chapter":"7","verse":"25","text":"Halli ama'n tuun khat-um kumsoot ah um ama diangnga inphut Pathian diang akahong ngai asanring mator, ajarchu ama kumsoot-ah akaringchak ejarra, inmani sik-ah Pathian diang anichak ah om."},{"book":"Hebrew","chapter":"7","verse":"26","text":"Khawajarra einisik arei ka-e anakape sik-ah Jisu kha Thiampu Kaliankhet kha ejei. Amachu inthiang kha eii. Ama'n manu emakli masialna iteii neimak; ama'n manukaroon ngai diangnga inphut inteiya omjei, halli marwaan rakip chungtiang omjei."},{"book":"Hebrew","chapter":"7","verse":"27","text":"Amachu thiampu kaliankhet leiilak ngai ka-ang emak; mansa-ah ama manusik khat-um khawasuoa mipui manu sik-ah nisuo rakip apum inphalsik arei ommakjei. Ama atheinuoa inpesuok phakhan, woikhat na-inphalpi khan kumsoot sik-ah ejei. Levi 9:7"},{"book":"Hebrew","chapter":"7","verse":"28","text":"Moses Dan in puikatungmak mi ngaikha thiampu kaliankhet ka-esik aleikadang; takkha dan nuk-ah kajuo Pathian khomaksaam le inruoiya chong-inkhitna kha in Sapa kha akadangnga kumsoot sik-ah puikatung amin-ejei."}]}