{"data":[{"book":"Yohane","chapter":"9","verse":"1","text":"Iye akuyendabe, anaona munthu wosaona chibadwire."},{"book":"Yohane","chapter":"9","verse":"2","text":"Ophunzira ake anamufunsa Iye kuti, “Rabi anachimwa ndani, munthuyu kapena makolo ake, kuti iye abadwe wosaona?”"},{"book":"Yohane","chapter":"9","verse":"3","text":"Yesu anayankha kuti, “Sikuti iyeyu anachimwa kapena makolo ake, koma izi zinachitika kuti Mulungu aonetse ntchito zake mwa iyeyu."},{"book":"Yohane","chapter":"9","verse":"4","text":"Ife tiyenera kugwira ntchito za Iye amene anandituma kukanali masana. Usiku ukubwera, pamene wina aliyense sadzagwira ntchito."},{"book":"Yohane","chapter":"9","verse":"5","text":"Pamene Ine ndili mʼdziko lapansi, Ine ndine kuwunika kwa dziko lapansi.”"},{"book":"Yohane","chapter":"9","verse":"6","text":"Atanena izi, Iye anathira malovu pansi ndi kukanda dothi, napaka matopewo mʼmaso a munthuyo."},{"book":"Yohane","chapter":"9","verse":"7","text":"Yesu anamuwuza iye kuti, “Pita kasambe mʼdziwe la Siloamu” (mawu awa akutanthauza Wotumidwa). Choncho munthuyo anapita ndi kukasamba ndipo anabwerako akupenya."},{"book":"Yohane","chapter":"9","verse":"8","text":"Anzake ndi iwo amene anamuona iye poyamba akupempha anafunsa kuti, “Kodi uyu si munthu amene amapemphapempha uja?”"},{"book":"Yohane","chapter":"9","verse":"9","text":"Ena ananena kuti anali yemweyo."},{"book":"Yohane","chapter":"9","verse":"10","text":"Iwo anafunsitsa kuti, “Kodi nanga maso ako anatsekuka bwanji?”"},{"book":"Yohane","chapter":"9","verse":"11","text":"Iye anayankha kuti, “Munthu wina wotchedwa Yesu anakanda dothi ndi kupaka mʼmaso anga. Iye anandiwuza kuti ndipite ku Siloamu ndi kukasamba. Choncho ndinapita kukasamba, ndipo ndikuona.”"},{"book":"Yohane","chapter":"9","verse":"12","text":"Iwo anamufunsa iye kuti, “Ali kuti munthu ameneyu?”"},{"book":"Yohane","chapter":"9","verse":"13","text":"Iwo anabwera naye munthu amene poyamba anali wosaona kwa Afarisi."},{"book":"Yohane","chapter":"9","verse":"14","text":"Tsono linali la Sabata tsiku limene Yesu anakanda dothi ndi kutsekula maso a munthuyu."},{"book":"Yohane","chapter":"9","verse":"15","text":"Choncho Afarisi anamufunsanso iye momwe analandirira kuona kwake. Munthuyo anayankha kuti, “Iye anapaka matope mʼmaso anga, ndipo ine ndinakasamba, ndipo ndikuona.”"},{"book":"Yohane","chapter":"9","verse":"16","text":"Ena a Afarisi anati, “Munthu uyu siwochokera kwa Mulungu, pakuti sasunga Sabata.”"},{"book":"Yohane","chapter":"9","verse":"17","text":"Pomaliza iwo anatembenukiranso kwa munthu amene anali wosaona uja nati, “Kodi iwe unena chiyani za Iye poti ndi maso ako amene watsekula?”"},{"book":"Yohane","chapter":"9","verse":"18","text":"Ayuda sanakhulupirirebe kuti iye anali wosaona ndi kuti anayamba kuona kufikira atayitana makolo ake."},{"book":"Yohane","chapter":"9","verse":"19","text":"Iwo anafunsa kuti, “Kodi uyu ndi mwana wanu? Kodi iyeyu ndi amene mukunena kuti anabadwa wosaona? Nanga zikutheka bwanji kuti akuona?”"},{"book":"Yohane","chapter":"9","verse":"20","text":"Makolo anayankha kuti, “Ife tikudziwa kuti ndi mwana wathu, ndipo tikudziwa kuti anabadwa wosaona."},{"book":"Yohane","chapter":"9","verse":"21","text":"Koma sitidziwa zimene zachitika kuti tsopano azipenya. Amenenso wamupenyetsa sitikumudziwa. Mufunseni ndi wamkulu; iye adziyankhira yekha.”"},{"book":"Yohane","chapter":"9","verse":"22","text":"Makolo ake ananena izi chifukwa amaopa Ayuda, popeza Ayuda anatsimikiza kale kuti aliyense amene adzamuvomereza Yesu kuti anali Khristu adzatulutsidwa mʼsunagoge."},{"book":"Yohane","chapter":"9","verse":"23","text":"Ichi ndi chifukwa chake makolo ake anati, “Mufunseni iye ndi wamkulu.”"},{"book":"Yohane","chapter":"9","verse":"24","text":"Iwo anamuyitanitsa kachiwiri munthu amene anali wosaonayo. Iwo anati, “Lemekeza Mulungu. Ife tikudziwa kuti munthu uyu ndi wochimwa.”"},{"book":"Yohane","chapter":"9","verse":"25","text":"Iye anayankha kuti, “Zakuti Iye ndi wochimwa kapena ayi, ine sindikudziwa. Ine ndikudziwa chinthu chimodzi. Ndinali wosaona koma tsopano ndikuona!”"},{"book":"Yohane","chapter":"9","verse":"26","text":"Kenaka anamufunsa kuti, “Kodi Iye anachita chiyani kwa iwe? Iye anatsekula motani maso ako?”"},{"book":"Yohane","chapter":"9","verse":"27","text":"Iye anayankha kuti, “Ine ndakuwuzani kale ndipo inu simunamvetsetse. Chifukwa chiyani mukufuna mumvenso? Mukufuna kuti inu mukhale ophunzira akenso?”"},{"book":"Yohane","chapter":"9","verse":"28","text":"Pamenepo anamunyoza ndipo anati, “Iwe ndiye ophunzira wa munthuyu! Ife ndife ophunzira a Mose!"},{"book":"Yohane","chapter":"9","verse":"29","text":"Ife tikudziwa kuti Mulungu anayankhula kwa Mose, koma za munthu uyu, ife sitikudziwa ngakhale kumene akuchokera.”"},{"book":"Yohane","chapter":"9","verse":"30","text":"Munthuyo anayankha kuti, “Tsopano izi ndi zodabwitsa! Inu simukudziwa kumene akuchokera, komabe iye watsekula maso anga."},{"book":"Yohane","chapter":"9","verse":"31","text":"Ife tikudziwa kuti Mulungu samvera wochimwa. Iye amamvera munthu woopa Mulungu amene amachita chifuniro chake."},{"book":"Yohane","chapter":"9","verse":"32","text":"Palibe amene anamvapo za kutsekula maso a munthu wobadwa wosaona."},{"book":"Yohane","chapter":"9","verse":"33","text":"Ngati munthu uyu akanakhala wosachokera kwa Mulungu, palibe chimene Iye akanachita.”"},{"book":"Yohane","chapter":"9","verse":"34","text":"Pamenepo anayankha kuti, “Iwe unabadwa mu uchimo kotheratu; bwanji ukuyesa kutiphunzitsa ife!” Ndipo anamutulutsa kunja."},{"book":"Yohane","chapter":"9","verse":"35","text":"Yesu anamva kuti anamutulutsa kunja ndipo pamene anamupeza anati, “Kodi ukukhulupirira Mwana wa Munthu?”"},{"book":"Yohane","chapter":"9","verse":"36","text":"Munthuyo anafunsa kuti, “Kodi, Ambuye, ameneyo ndi ndani? Ndiwuzeni kuti ndimukhulupirire Iye?”"},{"book":"Yohane","chapter":"9","verse":"37","text":"Yesu anati, “Iwe wamuona tsopano. Zoonadi ndiye amene akuyankhula nawe.”"},{"book":"Yohane","chapter":"9","verse":"38","text":"Pamenepo munthuyo anati, “Ambuye, ndikukhulupirira,” ndipo anamulambira Iye."},{"book":"Yohane","chapter":"9","verse":"39","text":"Yesu anati, “Ndinabwera pansi pano kudzaweruza kuti osaona aone ndi openya asaone.”"},{"book":"Yohane","chapter":"9","verse":"40","text":"Afarisi ena amene anali pafupi naye anamva akunena izi ndipo anafunsa kuti, “Chiyani? Kodi ndife osaonanso?”"},{"book":"Yohane","chapter":"9","verse":"41","text":"Yesu anati, “Mukanakhala osaona, simukanachimwa; koma tsopano popeza mukuti mumaona, ndinu ochimwabe.”"}]}