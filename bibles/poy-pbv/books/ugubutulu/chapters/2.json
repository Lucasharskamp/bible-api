{"data":[{"book":"Ugubutulu","chapter":"2","verse":"1","text":"“Gulembi hangu kwa ntumintumi gwa kumpindi gwa shipinga sha wantu shawamjimira Yesu wa aku Efesu."},{"book":"Ugubutulu","chapter":"2","verse":"2","text":"nuvimana matendu gaku goseri, nuvimana ntambu yagugangamala na kuhepelera kwaku. Nuvimana handa hapeni guwahepeleri wantu wadoda, guwajelisiya walii yawalitakulira kuwera wantumintumi na kumbiti ndiri, guyambuliti womberi ndo wapaya."},{"book":"Ugubutulu","chapter":"2","verse":"3","text":"Gwenga gwanawu uhepelera, guhepelera kwa kutabika kuvuwa kwajili ya litawu lyangu, kumbiti guwuya ndiri kumbeli."},{"book":"Ugubutulu","chapter":"2","verse":"4","text":"Kumbiti nanashi shitwatira shimu shakukuberiziya, gwenga gunfira ndiri kayi vinu gambira kwanja."},{"book":"Ugubutulu","chapter":"2","verse":"5","text":"Su guliholi ntambu yaguweriti pamberi pa kuguwa, gukawungami na kutenda ntambu yagutenditi kwanja. Hera hangu, niza kwa gwenga na kushiwusiya shintambi shaku pahala pakuwi."},{"book":"Ugubutulu","chapter":"2","verse":"6","text":"Kumbiti nukuzyuma kwa shintu shimu, gwenga gugakalalira gawagatenda Wanikolayi ntambu yanugakalalira neni.”"},{"book":"Ugubutulu","chapter":"2","verse":"7","text":"“Yakawera na makutu su kapikaniri weri galii Rohu yakavigambira vipinga vya wantu vyawamjimira Yesu!"},{"book":"Ugubutulu","chapter":"2","verse":"8","text":"“Gulembi hangu kwa ntumintumi gwa kumpindi gwa shipinga sha wantu shawamjimira Yesu wa aku Simurina."},{"book":"Ugubutulu","chapter":"2","verse":"9","text":"Nuzimana ntabika zyaku, nuumana viraa uhushu waku, tembera nakaka gwenga ndo mlunda, nuzimana nyengu zyawakutendiriti walii yawalishema Wayawudi kumbiti Wayawudi ndiri wanakaka, su ndo shipinga shakuwi Shetani!"},{"book":"Ugubutulu","chapter":"2","verse":"10","text":"Nagutira nakamu kwa galii hagakutendi gutenduwi. Gupikaniri! Shetani hakawajeri kwa kuwatula wamu wenu mshibetubetu, mwenga hamtabiki kwa katepu mashaka lilongu. Muweri waminika mpaka kuhowa, naneni hanuwapanani lijenjeri lya ukomu.”"},{"book":"Ugubutulu","chapter":"2","verse":"11","text":"“Yakawera na makutu su kapikaniri weri galii Rohu yakavigambira vipinga vya wantu vyawamjimira Yesu!"},{"book":"Ugubutulu","chapter":"2","verse":"12","text":"“Gulembi hangu kwa ntumintumi gwa kumpindi gwa shipinga sha wantu shawamjimira Yesu wa aku Perigamu."},{"book":"Ugubutulu","chapter":"2","verse":"13","text":"Nukumana kwagulikala. Gwenga gulikala pahala papawera na shibanta sha ufalumi wa Shetani! Kumbiti gwankali mwaminika kwa neni. Gunemiti ndiri kunjimira ata lishaka lilii lya Antipa, kapitawu gwangu mwaminika, ulii pakalagitwi pakati pamwenga palii pakalikala Shetani."},{"book":"Ugubutulu","chapter":"2","verse":"14","text":"Kumbiti nanaga madidini kwa mwenga gaherepa ndiri. Muwera na wantu yawakola mafundu ga Balamu yakamfunditi Balaki kuwalekaniziya wana wa Israeli waliyi viboga vyawatambikiriti vinyagu na kutenda uhumba."},{"book":"Ugubutulu","chapter":"2","verse":"15","text":"Ntambu iraayi, kwana wamu wenu wantu vilaa yawafata mafundu ga Wanikolayi."},{"book":"Ugubutulu","chapter":"2","verse":"16","text":"Su guleki madoda. Hera hangu, hanizi kwa gwenga kanongola na kulikomanga na wantu awa kwa upanga waulawa mumlomu mwaneni."},{"book":"Ugubutulu","chapter":"2","verse":"17","text":"“Yakawera na makutu su kapakiniri weri galii Rohu kankuvigambira vipinga vya wantu vyawamjimira Yesu!"},{"book":"Ugubutulu","chapter":"2","verse":"18","text":"“Gulembi hangu kwa wantumintumi wa kumpindi wa vipinga vya wantu vyawamjimira Yesu wa aku Tuatira, awu ndo ujumbi wa Mwana gwa Mlungu, masu gakuwi gang'ereng'eta gambira motu, na magulu gakuwi gang'ereng'eta gambira shaba yawasuguliti."},{"book":"Ugubutulu","chapter":"2","verse":"19","text":"Nuvimana vitwatira vyaku vyoseri. Nuumana ufiru waku na njimiru yaku na untumintumi waku na uhepeleru waku. Gwenga gutenda viherepa nentu vinu kuliku kwanja palii."},{"book":"Ugubutulu","chapter":"2","verse":"20","text":"Kumbiti nanashi shitwatira shimu kwa gwenga shiherepa ndiri. Gwenga gulijimilirana ndiri na mdala ulii Yezeberi yakalishema mbuyi gwa Mlungu, yakafunda na kuwapotuziya wantumintumi waneni watendi uhumba na kuliya viboga vyavitambikilitwi vinyagu."},{"book":"Ugubutulu","chapter":"2","verse":"21","text":"Numupanana shipindi sha kuleka madoda, kumbiti kalema kulekana na uhumba wakuwi."},{"book":"Ugubutulu","chapter":"2","verse":"22","text":"Gupikaniri! Vinu nankumwazibu kwa malweli yomberi pamuhera na woseri yawatenditi uhumba nayu, hawapananwi ntabika nkulu handa pawaleka ndiri madoda matendu gawu madoda gawatenditi nayomberi."},{"book":"Ugubutulu","chapter":"2","verse":"23","text":"Kayi hanuwalagi wantumini wakuwi, su vipinga vya wantu vyamjimira Yesu vyoseri vivimani handa neni ndo yandolandola myoyu na maholu ga wantu. Na hanumtozi kila yumu kulawirana na matendu gakuwi."},{"book":"Ugubutulu","chapter":"2","verse":"24","text":"“Kumbiti wamonga mwenga yamuwera aku Tuatira mfata ndiri mafundu gakuwi Yezeberi na mlifunditi ndiri shilii shawashishemiti bada ya Shetani, nuwagambireni kuwera hapeni nuwapanani shisanka shamonga."},{"book":"Ugubutulu","chapter":"2","verse":"25","text":"Mwenga mkoleleri galii gamuwera naga vinu mpaka paniza kayi.”"},{"book":"Ugubutulu","chapter":"2","verse":"26","text":"Mkanka na yakendereya kutenda vitwatira vyanuvifira mpaka upeleru, hanumpanani ukulu kwa wantu wa maisi."},{"book":"Ugubutulu","chapter":"2","verse":"27","text":"Handa neni nanka ukulu kulawa kwa Tati gwangu na yomberi hakawalonguziyi kwa luhonga lwa shuma na kuwamegamega gambira vyombu vya litapaka."},{"book":"Ugubutulu","chapter":"2","verse":"28","text":"Kayi hanumpanani ntondu ya mandawira."},{"book":"Ugubutulu","chapter":"2","verse":"29","text":"“Yakawera na makutu su kagapikiniri weri galii Rohu yakavigambira vipinga vya wantu vyawamjimira Yesu!"}]}