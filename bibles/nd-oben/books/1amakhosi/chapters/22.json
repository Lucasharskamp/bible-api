{"data":[{"book":"1 AmaKhosi","chapter":"22","verse":"1","text":"Kwathatha iminyaka kungelampi phakathi kwe-Aramu le-Israyeli."},{"book":"1 AmaKhosi","chapter":"22","verse":"2","text":"Kodwa ngomnyaka wesithathu uJehoshafathi inkosi yakoJuda wayabonana lenkosi yako-Israyeli."},{"book":"1 AmaKhosi","chapter":"22","verse":"3","text":"Inkosi yako-Israyeli yayike yakhuluma lezikhulu zayo isithi, “Alikwazi na ukuthi eleRamothi Giliyadi ngelethu kodwa asikenzi lutho ukuze silithathe ezandleni zenkosi yase-Aramu?”"},{"book":"1 AmaKhosi","chapter":"22","verse":"4","text":"Ngakho yasicela uJehoshafathi isithi, “Ungahamba lami na ukuze siyehlasela eRamothi Giliyadi?”"},{"book":"1 AmaKhosi","chapter":"22","verse":"5","text":"Kodwa uJehoshafathi waphinda wathi enkosini yako-Israyeli, “Akubuze kuThixo kuqala.”"},{"book":"1 AmaKhosi","chapter":"22","verse":"6","text":"Ngakho inkosi yako-Israyeli yahlanganisa abaphrofethi abangaba ngamakhulu amane yasibabuza isithi, “Ngihambe ngiyehlasela iRamothi Giliyadi yini, loba ngiyekele na?”"},{"book":"1 AmaKhosi","chapter":"22","verse":"7","text":"Kodwa uJehoshafathi wabuza wathi, “Kambe kakusela mphrofethi kaThixo lapha esingabuza kuye na?”"},{"book":"1 AmaKhosi","chapter":"22","verse":"8","text":"Inkosi yako-Israyeli yathi kuJehoshafathi, “Ukhona oyedwa esingabuza uThixo ngaye kodwa ngiyamzonda ngoba kakaze aphrofethe okuhle ngami, uhlala ekhuluma okubi. Ibizo lakhe nguMikhaya indodana ka-Imla.”"},{"book":"1 AmaKhosi","chapter":"22","verse":"9","text":"Inkosi yako-Israyeli yasibiza omunye wezikhulu zayo yathi kuye, “Phangisa ungilethele uMikhaya indodana ka-Imla.”"},{"book":"1 AmaKhosi","chapter":"22","verse":"10","text":"Bembethe izembatho zabo zobukhosi, inkosi yako-Israyeli loJehoshafathi inkosi yakoJuda babehlezi ezihlalweni zabo zobukhosi esizeni sokubhulela amabele esangweni laseSamariya labo bonke abaphrofethi bephrofetha phambi kwabo."},{"book":"1 AmaKhosi","chapter":"22","verse":"11","text":"UZedekhiya indodana kaKhenana wayekhande impondo zensimbi, wasesithi, “Nanku okutshiwo nguThixo, uthi: ‘Ngempondo lezi uzagwaza ama-Aramu uwabhubhise.’ ”"},{"book":"1 AmaKhosi","chapter":"22","verse":"12","text":"Bonke abaphrofethi babevele bephrofetha okufananayo besithi, “Hlasela iRamothi Giliyadi unqobe, ngoba uThixo uyinikile esandleni senkosi.”"},{"book":"1 AmaKhosi","chapter":"22","verse":"13","text":"Isithunywa esasithunywe ukuyabiza uMikhaya sathi kuye, “Khangela, abanye abaphrofethi bafakaza bengela kuthandabuza ukuthi inkosi izanqoba. Lawe vumelana labo, ukhulume okuyithokozisayo.”"},{"book":"1 AmaKhosi","chapter":"22","verse":"14","text":"Kodwa uMikhaya wathi, “Njengokutsho kukaThixo, mina ngizayitshela lokho engikuthunywe nguThixo.”"},{"book":"1 AmaKhosi","chapter":"22","verse":"15","text":"Ekufikeni kwakhe, inkosi yambuza yathi, “Mikhaya, sihambe siyehlasela iRamothi Giliyadi yini, loba ngiyekele na?”"},{"book":"1 AmaKhosi","chapter":"22","verse":"16","text":"Inkosi yathi kuye, “Kumele ngikufungise kangaki ukuze ungangikhohlisi kodwa ungitshele iqiniso ebizweni likaThixo?”"},{"book":"1 AmaKhosi","chapter":"22","verse":"17","text":"Ngakho uMikhaya waphendula wathi, “Ngabona u-Israyeli wonke ehlakazekile ezintabeni njengezimvu ezingelamelusi, kulapho uThixo athi ‘Lababantu abalamkhomkheli. Yekela bonke babuyele emakhaya ngokuthula.’ ”"},{"book":"1 AmaKhosi","chapter":"22","verse":"18","text":"Inkosi yako-Israyeli yathi kuJehoshafathi, “Angikutshelanga yini ukuthi uvele kaphrofethi okuhle ngami, kodwa okubi kuphela?”"},{"book":"1 AmaKhosi","chapter":"22","verse":"19","text":"UMikhaya waqhubekela phambili wathi, “Ngakho zwana ilizwi likaThixo elithi, Ngabona uThixo ehlezi esihlalweni sakhe sobukhosi lamabutho wonke asezulwini emi ngakwesokunene sakhe lakwesokhohlo sakhe."},{"book":"1 AmaKhosi","chapter":"22","verse":"20","text":"Njalo uThixo wathi, ‘Ngubani ozahugela u-Ahabi ekuhlaseleni iRamothi Giliyadi ukuze ayefela khonale na?’"},{"book":"1 AmaKhosi","chapter":"22","verse":"21","text":"Ekucineni kwavela umoya, wema phambi kukaThixo wathi, ‘Mina ngizamhuga.’"},{"book":"1 AmaKhosi","chapter":"22","verse":"22","text":"UThixo wabuza wathi, ‘Uzakwenza ngandlela bani?’"},{"book":"1 AmaKhosi","chapter":"22","verse":"23","text":"Ngakho khathesi uThixo usefake umoya wenkohliso emilonyeni yabaphrofethi bakho bonke laba. UThixo usekumisele ukubhujiswa.”"},{"book":"1 AmaKhosi","chapter":"22","verse":"24","text":"Kusenjalo uZedekhiya indodana kaKhenana wasondela, wamwakala uMikhaya ebusweni. Wabuza wathi: “Umoya kaThixo wasuka njani kimi ungena kuwe na?”"},{"book":"1 AmaKhosi","chapter":"22","verse":"25","text":"UMikhaya waphendula wathi, “Uzazibonela mhla uzakuyacatsha endlini engaphakathi.”"},{"book":"1 AmaKhosi","chapter":"22","verse":"26","text":"Inkosi yako-Israyeli yalaya yathi, “Thathani uMikhaya limbuyisele ku-Amoni obusa idolobho lakoJowashi indodana yenkosi."},{"book":"1 AmaKhosi","chapter":"22","verse":"27","text":"Liyekuthi, ‘Inkosi ithi: Valelani umuntu lo entolongweni lingamniki lutho ngaphandle kwesinkwa lamanzi ngize ngiphenduke ngokuhle.’ ”"},{"book":"1 AmaKhosi","chapter":"22","verse":"28","text":"UMikhaya waqonqosela wathi: “Nxa ungaphenduka kuhle, uThixo uyabe engakhulumanga ngami.” Waqhubeka wathi, “Lani lonke bantu abambisiseni amazwi ami!”"},{"book":"1 AmaKhosi","chapter":"22","verse":"29","text":"Ngakho inkosi yako-Israyeli loJehoshafathi inkosi yakoJuda baya eRamothi Giliyadi."},{"book":"1 AmaKhosi","chapter":"22","verse":"30","text":"Inkosi yako-Israyeli yathi kuJehoshafathi: “Mina ngizakuya empini ngizazifihla ngokulahlisa isimo sami, kodwa wena gqoka ezakho ezobukhosi.” Ngakho inkosi yako-Israyeli yazifihla ngokulahlisa isimo sayo yangena empini."},{"book":"1 AmaKhosi","chapter":"22","verse":"31","text":"Inkosi yase-Aramu yayilaye abalawuli bayo bezinqola zokulwa abangamatshumi amathathu lambili yathi, “Lina lingalwi lamuntu, loba eyisikhulu loba engumuntukazana, ngaphandle kwenkosi yako-Israyeli.”"},{"book":"1 AmaKhosi","chapter":"22","verse":"32","text":"Abalawuli bezinqola zokulwa bathe bebona uJehoshafathi, bahle bathi “Ngempela le yiyo kanye inkosi yako-Israyeli.” Abalawuli bezinqola zokulwa basebehlasela uJehoshafathi, yena wahlaba umkhosi,"},{"book":"1 AmaKhosi","chapter":"22","verse":"33","text":"baphanga babona ukuthi kwakungasiyo inkosi yako-Israyeli bahle bayekela ukuxotshana laye."},{"book":"1 AmaKhosi","chapter":"22","verse":"34","text":"Umuntu othile wakhokha umtshoko wakhe watshoka engaqondanga muntu umtshoko wayaciba inkosi yako-Israyeli emkenkeni wesihlangu sayo. Inkosi yasisithi kumtshayeli wenqola yokulwa: “Phendula inqola yakho ungisuse lapha. Sengilimele.”"},{"book":"1 AmaKhosi","chapter":"22","verse":"35","text":"Kwalwiwa impi kanzima ilanga lonke. Inkosi yayeyanyiswe enqoleni yayo yokulwa ikhangele ama-Aramu. Igazi lamanxeba ayo lagelezela phansi enqoleni yokulwa, kwathi Ngalokhokuhlwa yafa."},{"book":"1 AmaKhosi","chapter":"22","verse":"36","text":"Ekutshoneni kwelanga kwamenyezelwa kuyo yonke impi ukuthi: “Abantu bonke kababuyele emizini yakibo, bonke kababuyele lowo lalowo elizweni lakibo!”"},{"book":"1 AmaKhosi","chapter":"22","verse":"37","text":"Ngakho inkosi yafa yasiwa eSamariya, yangcwatshwa khona."},{"book":"1 AmaKhosi","chapter":"22","verse":"38","text":"Inqola yokulwa bayigezisela esizibeni seSamariya (endaweni eyayigezela izifebe), izinja zakhotha igazi layo, njengokutsho kwelizwi likaThixo."},{"book":"1 AmaKhosi","chapter":"22","verse":"39","text":"Konke okunye ngempilo langokubusa kuka-Ahabi lakho konke akwenzayo, ukwakha isigodlo esasiceciswe ngempondo zezindlovu, lamadolobho ayevikelwe okwenqaba, akulotshwanga na egwalweni lwembali yamakhosi ako-Israyeli?"},{"book":"1 AmaKhosi","chapter":"22","verse":"40","text":"U-Ahabi wangcwatshwa laboyise. Ubukhosi bakhe bathathwa yindodana yakhe u-Ahaziya."},{"book":"1 AmaKhosi","chapter":"22","verse":"41","text":"UJehoshafathi indodana ka-Asa waba yinkosi yakoJuda ngomnyaka wesine wokubusa kuka-Ahabi inkosi yako-Israyeli."},{"book":"1 AmaKhosi","chapter":"22","verse":"42","text":"UJehoshafathi waba yinkosi eleminyaka engamatshumi amathathu lemihlanu yokuzalwa, wabusa eJerusalema okweminyaka engamatshumi amabili lemihlanu. Ibizo likanina kungu-Azubha indodakazi kaShilihi."},{"book":"1 AmaKhosi","chapter":"22","verse":"43","text":"Kukho konke ayekwenza wayesenyathelweni likayise u-Asa njalo kazange aphambuke; wenza konke okuhle emehlweni kaThixo. Kodwa izindawo eziphakemeyo zokukhonzela kazisuswanga, abantu babelokhu benikela imihlatshelo, betshisa impepha khonapho."},{"book":"1 AmaKhosi","chapter":"22","verse":"44","text":"UJehoshafathi wahlalisana ngokuthula lenkosi yako-Israyeli."},{"book":"1 AmaKhosi","chapter":"22","verse":"45","text":"Okwenzakala ekubuseni kukaJehoshafathi, ukuphumelela kwakhe kanye lokunqoba ezimpini, akulotshwanga na encwadini yembali yamakhosi akoJuda?"},{"book":"1 AmaKhosi","chapter":"22","verse":"46","text":"Waqeda insalela yabesilisa ababefeba emathempelini ayelokhu esasele lapho langemva kokubusa kukayise u-Asa."},{"book":"1 AmaKhosi","chapter":"22","verse":"47","text":"Kwakungaselankosi e-Edomi, umsekeli nguye owayebusa."},{"book":"1 AmaKhosi","chapter":"22","verse":"48","text":"UJehoshafathi wakha imikhumbi yokuthutha igolide e-Ofiri, kodwa ayizange isebenze olwandle, yahle yahlikizeka, yabhidlikela e-Eziyoni-Gebheri."},{"book":"1 AmaKhosi","chapter":"22","verse":"49","text":"Ngalesosikhathi u-Ahaziya indodana ka-Ahabi wathi kuJehoshafathi, “Yekela abantu bami bahambe labakho olwandle,” kodwa uJehoshafathi wala."},{"book":"1 AmaKhosi","chapter":"22","verse":"50","text":"Ngakho uJehoshafathi waphumula labokhokho bakhe, wangcwatshwa kanye labo emzini kaDavida uyise. UJehoramu indodana yakhe wabusa esikhundleni sakhe."},{"book":"1 AmaKhosi","chapter":"22","verse":"51","text":"U-Ahaziya indodana ka-Ahabi waba yinkosi yako-Israyeli eSamariya ngomnyaka wetshumi lesikhombisa wokubusa kukaJehoshafathi inkosi yakoJuda, yena-ke wabusa ko-Israyeli okweminyaka emibili."},{"book":"1 AmaKhosi","chapter":"22","verse":"52","text":"Wona emehlweni kaThixo, ngoba wahamba enyathelweni likayise lelikanina walandela njalo izindlela zikaJerobhowamu indodana kaNebhathi, owabangela u-Israyeli ukuthi enze isono."},{"book":"1 AmaKhosi","chapter":"22","verse":"53","text":"Wasebenzela uBhali njalo wamkhonza wathukuthelisa uThixo, uNkulunkulu ka-Israyeli, njengalokhu okwakwenziwe nguyise."}]}