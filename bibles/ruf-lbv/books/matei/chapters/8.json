{"data":[{"book":"Matei","chapter":"8","verse":"1","text":"Yesu hayahulumke mchidando, mtingano mkulu we iwanu tsaghumuwinza."},{"book":"Matei","chapter":"8","verse":"2","text":"Imunu yumwe yane ukoma kamghendela, katowa ghamaghoti hambele hake, kamlongela, “Imtwatsa ung'abama, kwodaha kunenda nideghete.”"},{"book":"Matei","chapter":"8","verse":"3","text":"Yesu kagholosa ghumoko ghwake, kamkinda imunu ayo. Kalonga, “Nobama, udeghete!” Bahala imunu ayo kahona."},{"book":"Matei","chapter":"8","verse":"4","text":"Kuya Yesu kamlongela, “Tegheletsa! Uleke kumlongela imunu wowose, ila ughende wikelanguse kwa mlapfa nambiko, kuya ulapfe inambiko iyalaghitse Musa, ka ukalangama kwe iwanu wose ka ghweghwe kuhona.”"},{"book":"Matei","chapter":"8","verse":"5","text":"Yesu hayengile Kaperinaumu, imkulu yumwe we asikali wa Roma kamghendela, kamlomba yamwapfile."},{"book":"Matei","chapter":"8","verse":"6","text":"Kamlongela, “Imtwatsa, imtumwa wangu kawasa ukae, kaholola kuya koghula sideke.”"},{"book":"Matei","chapter":"8","verse":"7","text":"Yesu kamlongela, “Nitsoghenda kumhonetsa.”"},{"book":"Matei","chapter":"8","verse":"8","text":"Imkulu ayo kamwidika, “Imtwatsa nene sinoghile bae ghweghwe kwingila mng'anda mwangu, ila ulonge imbuli iliheka, imtumwa wangu katsohona."},{"book":"Matei","chapter":"8","verse":"9","text":"Kwaapfila hata nene yanilongotsighwa ne iwakulu wangi, nina asikali yaniwalongotsa. Nomlaghitsa yuno, ‘Ghenda!’ naye koghenda, nomlaghitsa ayula, ‘Utse!’ naye kakutsa. Nomlongela imtumwa wangu, ‘Tenda chinu achi!’ naye kotenda pfipfo.”"},{"book":"Matei","chapter":"8","verse":"10","text":"Yesu hayahulike apfo kakangawala ghendo, kawalongela awala iwamuwinzile, “Nowalongelani, sina mbone bae imunu wowose mne isi ya Isiraeli iyotoghola pfino."},{"book":"Matei","chapter":"8","verse":"11","text":"Nowalongelani ghendo, iwanu wangi watsakutsa kulawa ubali wa kwalilawila litsua na ubali wa kwalikuswela litsua, nawo watsokala mne chihungo hamwe na Abrahamu, Isaka na Yakobu mne undewa wa kulanga."},{"book":"Matei","chapter":"8","verse":"12","text":"Lekeni awala iwabamighwe wawe mne undewa we Imulungu watsakwasighwa kunze, mne ichisi, ako watsolila na kughegheda ghamatsino.”"},{"book":"Matei","chapter":"8","verse":"13","text":"Kuya Yesu kamlongela imkulu yula, “Ghenda ukaye, na achila chautoghole chitsotendeka.”"},{"book":"Matei","chapter":"8","verse":"14","text":"Yesu hayapfikile ukaye kwa Petiri, kampfika mai wake mkwe Petiri kawasa mlusatsi, koghula lihoma."},{"book":"Matei","chapter":"8","verse":"15","text":"Kamkinda ghumoko ghwake na lihoma limlawa, naye kenuka kandusa kumtumikila."},{"book":"Matei","chapter":"8","verse":"16","text":"Nemihe haipfikile, iwanu wamghalila Yesu wanu wengi wane pfinyamkela, Yesu kawalapfa pfinyamkela kwa kulonga imbuli iliheka, kuya kawahonetsa iwatamu wose,"},{"book":"Matei","chapter":"8","verse":"17","text":"ili imbuli iyailongile nabii Isaya itimile,"},{"book":"Matei","chapter":"8","verse":"18","text":"Yesu hawonile mtingano mkulu ghwe iwanu ghumtsunguluka, kawalaghitsa wanang'ina wake waloke kumwambu kwe tsimbu lya."},{"book":"Matei","chapter":"8","verse":"19","text":"Kuya imlangulitsi yumwe wa Ghamalaghitso kamghendela, kalonga, “Mlangulitsi, nitsokuwinza kokose kwaughenda.”"},{"book":"Matei","chapter":"8","verse":"20","text":"Yesu kamwidika, “Iwambwa wa kumuhulo wana tsimango, na pfideghe iwali mlanga wana pfibali, lekeni imwana we imunu kahela hanu ha ukuwasitsa litwi lyake.”"},{"book":"Matei","chapter":"8","verse":"21","text":"Imwanang'ina wake yumwe kamlongela, “Mndewa, undeke tanu mbuke ukaye ng'amtsike aba wangu.”"},{"book":"Matei","chapter":"8","verse":"22","text":"Lekeni Yesu kamlongela, “Uniwinze, waleke iwanu iwafile wawatsike iwanu wawo iwafile.”"},{"book":"Matei","chapter":"8","verse":"23","text":"Kuya Yesu kengila mne mnumbwi, na iwanang'ina wake wamuwinza."},{"book":"Matei","chapter":"8","verse":"24","text":"Bahala ilawila inyahemu ng'ulu mne tsimbu na ghamatsi ghang'ali ghakwingila mne mnumbwi, lekeni Yesu tsakawasa."},{"book":"Matei","chapter":"8","verse":"25","text":"Iwanang'ina wake wamghendela wamlamsa, walonga, “Imtwatsa, utukombole twotsama!”"},{"book":"Matei","chapter":"8","verse":"26","text":"Kawedika, “Mwemwe yamtoghola chidogho, ule mpfuka?” Kuya kenuka, kaikembela inyahemu na ghamawimbi, baho tsimbu linyamala tulu ghendo."},{"book":"Matei","chapter":"8","verse":"27","text":"Iwanu wose tsawakangawala, weghutsa, “Angu ayu munu wachi? Hata libeho na ghamawimbi pfose pfomuhulikitsa!”"},{"book":"Matei","chapter":"8","verse":"28","text":"Yesu hayapfikile kumwambu, mne isi ya Gerasi ketingana ne iwanu weli wane pfinyamkela wolawa mne tsikabuli. Iwanu awo tsawakala wakali sideke, kuduhu imunu iyadahile kubita inzila ayo."},{"book":"Matei","chapter":"8","verse":"29","text":"Bahala wakemelela, “Angu utubamila choni, ghwee Imwana we Imulungu. Pfii kutsa kutudununza ng'ana ichipindi chetu chipfike?”"},{"book":"Matei","chapter":"8","verse":"30","text":"Habehi ne hanu aho, tsakukala ne iwangubi wengi wakuja."},{"book":"Matei","chapter":"8","verse":"31","text":"Pfinyamkela awo wamlomba Yesu, “Ung'atulapfa, utuleke twingile mne iwangubi wala.”"},{"book":"Matei","chapter":"8","verse":"32","text":"Kawalongela, “Haya laweni!” Baho wawalawa iwanu awo, wawengila iwangubi, na iwangubi wose watsumila mne muhulumko mkulu, wengila mne tsimbu na wose wafila mmatsi."},{"book":"Matei","chapter":"8","verse":"33","text":"Iwadimi we iwangubi awo tsawatsuma mne ghumji. Hako wawalongela aghala ghose na achila ichiwalawilile iwanu wane pfinyamkela."},{"book":"Matei","chapter":"8","verse":"34","text":"Kuya iwanu wose waghenda kwitingana na Yesu. Na hawamwonile, wamlomba yoke mne isi yawo."}]}