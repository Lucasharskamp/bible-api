{"data":[{"book":"Fofozir Gumazim","chapter":"1","verse":"1","text":"Kar gumazir bar fofozir mamɨn akaba, a Devitɨn otarim, a Jerusalemɨn nguibamɨn ikia atrivimɨn iti:"},{"book":"Fofozir Gumazim","chapter":"1","verse":"2","text":"Bar fofozir gumazir kam kamaghɨn mɨgɨa ghaze,"},{"book":"Fofozir Gumazim","chapter":"1","verse":"3","text":"E bar, overiamɨn apengan itir dughiamɨn"},{"book":"Fofozir Gumazim","chapter":"1","verse":"4","text":"Gumazamiziba ovia zui ezɨ igiaba otiva men danganiba isima,"},{"book":"Fofozir Gumazim","chapter":"1","verse":"5","text":"E garima, aruem anaga uaghira zuamɨra ivemara uamategha"},{"book":"Fofozir Gumazim","chapter":"1","verse":"6","text":"E gari, amɨnim sautɨn amadaghan ivava anaga notɨn amadaghan vua uaghiri."},{"book":"Fofozir Gumazim","chapter":"1","verse":"7","text":"E gari, faneba bar emɨra ongarimra uaghiri, ezɨ ongarim izevir puvatɨ."},{"book":"Fofozir Gumazim","chapter":"1","verse":"8","text":"Nguazir kamɨn biziba bar zurara ghuavɨra itima e dar gara dagh nɨghnɨgha bar dar amɨra."},{"book":"Fofozir Gumazim","chapter":"1","verse":"9","text":"Bizir fomɨram otiviziba, da gɨn uam otivam."},{"book":"Fofozir Gumazim","chapter":"1","verse":"10","text":"Dughiar mabar gumazamiziba kamaghɨn mɨgei, “Ia gan, kar bizir igiar mam.”"},{"book":"Fofozir Gumazim","chapter":"1","verse":"11","text":"Fomɨram en inazibar dughiamɨn otivizir biziba, gumazitam dagh inɨrɨghan kogham."},{"book":"Fofozir Gumazim","chapter":"1","verse":"12","text":"Kɨ fofozir gumazim, kɨ Israelian atrivim ikia, Jerusalemɨn nguibamɨn ike."},{"book":"Fofozir Gumazim","chapter":"1","verse":"13","text":"Kɨ overiamɨn apengan otivir bizibar fofozim iniasa dagh nɨghnɨsi, egh kɨ deraghvɨra dagh nɨghnɨgh dar mɨngarim gɨfoghasa. Guizbangɨra, ingangarir God e gumazamiziba en boribagh anɨngizir kam, a bar oseme."},{"book":"Fofozir Gumazim","chapter":"1","verse":"14","text":"Overiamɨn apengan otivir biziba bar, kɨ deraghavɨra dar ganigha egha kɨ kamaghɨn fo, bar guizbangɨra, gumazamiziba amir biziba bar, dar mɨngariba bar mongezɨ, e dagh fozir puvatɨgha okam nɨghnɨsi. Da mati gumazim amɨnimɨn suighasa ivegha ghua, an suighan ibura."},{"book":"Fofozir Gumazim","chapter":"1","verse":"15","text":"Bizir ikɨzɨrigha gɨvaziba, e da amɨnan iburagham."},{"book":"Fofozir Gumazim","chapter":"1","verse":"16","text":"Kɨ uabɨ kamaghɨn nɨghnɨgha ghaze, kɨ fofozir bar dafam iti, nan fofozim fomɨra Jerusalemɨn nguibamɨn atrivimɨn ikezir atrivibar fofozibagh afira. Kɨ fofozir aghuim inigha gɨvagha, nɨghnɨzir aghuir avɨribagh fo."},{"book":"Fofozir Gumazim","chapter":"1","verse":"17","text":"Kɨ nɨghnɨzir aghuim pamtemɨn a buria ingara, uaghan onganizir arazimɨn mɨngarim buria ghuava amɨra. Kɨ puram ingangarir dafam gamigha datɨrɨghɨn fogha gɨvagha ghaze, arazir nɨghnɨzir aghuim iniamim, a mati gumazim amɨnimɨn suighasa ivegha ghua an suighan ibura."},{"book":"Fofozir Gumazim","chapter":"1","verse":"18","text":"Bar guizbangɨra, gumazir fofozir avɨriba itim, a nɨghnɨzir avɨriba aterima da anebɨri."}]}