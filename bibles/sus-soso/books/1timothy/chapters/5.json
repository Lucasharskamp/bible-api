{"data":[{"book":"1 Timothy","chapter":"5","verse":"1","text":"I naxa wɔyɛn xɔrɔxɔɛ fala forie bɛ. I xa e ralimaniya alɔ i baba. I xa xɛmɛ fonikee ralimaniya alɔ i xunya xɛmɛmae."},{"book":"1 Timothy","chapter":"5","verse":"2","text":"I xa ɲɛlɛxɛforie ralimaniya alɔ i nga. I xa fonike ginɛmae ralimaniya alɔ i maaginɛe sɛniyɛnyi kui."},{"book":"1 Timothy","chapter":"5","verse":"3","text":"I xa kaaɲɛ ginɛe binya, naxee na e kerenyi ma."},{"book":"1 Timothy","chapter":"5","verse":"4","text":"Xa kaaɲɛ ginɛ xa die na na, xa na mu a ra a xa mamadie, e tan xa Ala waxɔnfe matinkan e xa denbaya bɛ. Die barimixie naxan nabaxi e bɛ, e xa na sare ragbilen e ma. Ala wama na nan xɔn."},{"book":"1 Timothy","chapter":"5","verse":"5","text":"Kaaɲɛ ginɛ yati yati, naxan luxi a keren, a a xaxili tima Ala nan na. A salima, a Ala maxandima tɛmui birin."},{"book":"1 Timothy","chapter":"5","verse":"6","text":"Kɔnɔ kaaɲɛ ginɛ naxan birama a yɛtɛ waxɔnfe fɔxɔ ra, a tan bara faxa hali a ɲiɲɛ to a ra."},{"book":"1 Timothy","chapter":"5","verse":"7","text":"I xa yi yaamarie masen mixie bɛ, alako e xa lu tinxinyi kui."},{"book":"1 Timothy","chapter":"5","verse":"8","text":"Mixi naxan mu mɛɛnima a xa mixie ma, a gbengbenyi a xa denbaya ma, na kanyi bara danxaniya bɛɲin. A ɲaaxu dangife kaafiri ra."},{"book":"1 Timothy","chapter":"5","verse":"9","text":"Kaaɲɛ ginɛ naxan xili lanma a xa sɛbɛ kaaɲɛ ginɛe xilie ya ma, a lanma a xa simaya xa dangi ɲɛ tongo senni ra. A xa a li a nu dɔxɔxi xɛmɛ keren gbansan nan xɔn ma,"},{"book":"1 Timothy","chapter":"5","verse":"10","text":"a nun man a kolonxi tinxintɔɛ ra a xa wali fanyie xa fe ra, alɔ di xurufe, xɔɲɛ rasɛnɛfe, sɛniyɛntɔɛe sanyi maxafe, tɔɔrɔmixie malife, a nun birafe fe fanyi mɔɔli birin fɔxɔ ra."},{"book":"1 Timothy","chapter":"5","verse":"11","text":"Kɔnɔ kaaɲɛ ginɛ naxee findixi sungbutunyie ra, e xili naxa sɛbɛ, barima xa a sa li e waxɔnfee e ragbilenma nɛ Ala xa Mixi Sugandixi fɔxɔ ra, e fa dɔxɔ xɛmɛ taa,"},{"book":"1 Timothy","chapter":"5","verse":"12","text":"na tɛmui e bara yunubi sɔtɔ, barima e bara e xa laayidi singe kana."},{"book":"1 Timothy","chapter":"5","verse":"13","text":"Bafe na ra, e man findima tunnaxɔnɛe nan na, e nu fa lu e maɲɛrɛ ra naafixiya rabade, e mixi mafalama, e fe fala naxan mu lanma a xa fala."},{"book":"1 Timothy","chapter":"5","verse":"14","text":"Na kui, a xɔli n ma kaaɲɛ ginɛ sungbutunyie xa dɔxɔ xɛmɛ taa, e fa die bari, e mɛɛni e xa denbaya ma, alako won yaxuie naxa nɔ fe ɲaaxi falade e xun ma."},{"book":"1 Timothy","chapter":"5","verse":"15","text":"Ndee ɲan bara e kobe raso, e bira Sentanɛ fɔxɔ ra."},{"book":"1 Timothy","chapter":"5","verse":"16","text":"Xa danxaniyatɔɛ ginɛ bara kaaɲɛ ginɛ ndee sɔtɔ a xa mixie ya ma, a xa a yigiya alako a naxa findi kote ra danxaniyatɔɛ ɲama bɛ. Na kui, danxaniyatɔɛ ɲama nɔma nɛ kaaɲɛ ginɛe malide naxee na e kerenyi ma."},{"book":"1 Timothy","chapter":"5","verse":"17","text":"Danxaniyatɔɛ ɲama xa forie, naxee fee raɲɛrɛma a fanyi ra, e xa binyɛ xungbe sɔtɔ, a gbengbenyi naxee kawandi nun xaranyi tima."},{"book":"1 Timothy","chapter":"5","verse":"18","text":"A sɛbɛxi Kitaabui kui, «Ninge nɛ mɛngi turuxunma, wo mu lan wo xa a dɛ xiri.» A man sɛbɛxi, «Walikɛ xa a wali sare sɔtɔ.»"},{"book":"1 Timothy","chapter":"5","verse":"19","text":"I naxa kalamui ramɛ danxaniyatɔɛ ɲama xa fori nde xa fe ra, xa seede firin, xa na mu a ra saxan, mu na fe toxi."},{"book":"1 Timothy","chapter":"5","verse":"20","text":"Naxee bara yunubi raba, i xa i yaxaseri masa e xa fe ra, birin ya xɔri, alako booree fan xa gaaxu."},{"book":"1 Timothy","chapter":"5","verse":"21","text":"N bara yi yaamarie fi i ma, Ala, a xa Mixi Sugandixi Isa, nun malekɛ sugandixie ya xɔri. I xa yi yaamarie rabatu tinxinyi kui. I naxa mixi yo rafisa a boore bɛ."},{"book":"1 Timothy","chapter":"5","verse":"22","text":"I naxa gbata mixie sugandide, i fa i bɛlɛxɛ sa e ma, xa na mu a ra i fan luma nɛ e xa yunubie kui. I xa lu sɛniyɛnyi kui."},{"book":"1 Timothy","chapter":"5","verse":"23","text":"I naxa ye gbansan xa min. I xa wɛni nde min seri ra i furi xa fe ra, barima i luma fura ra."},{"book":"1 Timothy","chapter":"5","verse":"24","text":"Mixi ndee xa yunubie makɛnɛnxi beenun e xa makiitide li, kɔnɔ boore gbee mu toma fo yare."},{"book":"1 Timothy","chapter":"5","verse":"25","text":"Wali fanyi fan makɛnɛnma na ki nɛ, wali ɲaaxi mu nɔxunma."}]}