{"data":[{"book":"Matej","chapter":"19","verse":"1","text":"Kad je Isus završio s govorom, ode iz Galileje u Judeju s istočne strane rijeke Jordana."},{"book":"Matej","chapter":"19","verse":"2","text":"Za njim je pošlo silno mnoštvo te ih je on ondje iscjeljivao."},{"book":"Matej","chapter":"19","verse":"3","text":"Priđu mu neki farizeji pa ga upitaju pokušavajući ga zaskočiti: “Smije li se muž razvesti od žene zbog bilo kojeg razloga?”"},{"book":"Matej","chapter":"19","verse":"4","text":"On odgovori: “Niste li u Pismu čitali da ih je Stvoritelj na početku stvorio ‘muškim i ženskim’19:4 Postanak 1:27; 5:2."},{"book":"Matej","chapter":"19","verse":"5","text":"i da je rekao: ‘Čovjek će ostaviti oca i majku da bi se sjedinio sa svojom ženom, i njih će dvoje biti jedno tijelo’?19:5 Postanak 2:24."},{"book":"Matej","chapter":"19","verse":"6","text":"Njih dvoje, prema tome, nisu više dva, nego jedno. Neka dakle nijedan čovjek ne rastavlja one koje je Bog sjedinio!”"},{"book":"Matej","chapter":"19","verse":"7","text":"“Zašto je onda Mojsije rekao da muž treba ženi samo napisati otpusnicu pa se može razvesti?”19:7 Ponovljeni zakon 24:1. upitaju."},{"book":"Matej","chapter":"19","verse":"8","text":"Isus im odgovori: “Mojsije je učinio taj ustupak da možete otpustiti svoju ženu zbog vaših tvrdih srca, ali u početku nije bilo tako."},{"book":"Matej","chapter":"19","verse":"9","text":"Ali ja vam kažem: Tko god se razvede od svoje žene, osim zbog njezina bluda—pa se oženi drugom, čini preljub.”19:9 U nekim rukopisima još stoji: I onaj tko se oženi razvedenicom, čini preljub."},{"book":"Matej","chapter":"19","verse":"10","text":"Nato će Isusovi učenici: “Ako je između muža i žene tako, onda je bolje ne ženiti se!”"},{"book":"Matej","chapter":"19","verse":"11","text":"“Ne mogu to razumjeti svi, nego samo oni kojima je dano”, reče im Isus."},{"book":"Matej","chapter":"19","verse":"12","text":"“Ima ljudi koji su od rođenja nesposobni za ženidbu, ima ih koje su ljudi za to onesposobili, a neki se dragovoljno odriču ženidbe zaradi nebeskoga kraljevstva. Tko može shvatiti, neka shvati!”"},{"book":"Matej","chapter":"19","verse":"13","text":"Tada mu dovodili djecu da na njih stavi ruke i da se pomoli. Učenici su im to priječili."},{"book":"Matej","chapter":"19","verse":"14","text":"Isus im nato reče: “Pustite dječicu k meni i ne tjerajte ih jer takvima pripada nebesko kraljevstvo!”"},{"book":"Matej","chapter":"19","verse":"15","text":"Položi na njih ruke, a zatim ode odande."},{"book":"Matej","chapter":"19","verse":"16","text":"Priđe mu neki čovjek i upita: “Učitelju, koje dobro moram činiti da bih zadobio vječni život?”"},{"book":"Matej","chapter":"19","verse":"17","text":"Isus mu reče: “Zašto me pitaš o dobrome? Samo je jedan dobar—Bog! Ali ako želiš ući u život, ispunjaj zapovijedi!”"},{"book":"Matej","chapter":"19","verse":"18","text":"“Koje?” upita on."},{"book":"Matej","chapter":"19","verse":"19","text":"“Poštuj oca i majku i ljubi bližnjega svoga kao samoga sebe!”19:18-19 Izlazak 20:12-16; Levitski zakonik 19:18; Ponovljeni zakon 5:16-20."},{"book":"Matej","chapter":"19","verse":"20","text":"“Sve sam to činio”, reče mu mladić. “Što mi još nedostaje?”"},{"book":"Matej","chapter":"19","verse":"21","text":"“Želiš li biti savršenim,” odgovori Isus, “idi i prodaj sve što imaš, a novac razdijeli siromasima pa ćeš imati blago na nebu. Onda dođi i slijedi me!”"},{"book":"Matej","chapter":"19","verse":"22","text":"Kad je mladić to čuo, se ražalosti i ode jer je imao veliki imetak."},{"book":"Matej","chapter":"19","verse":"23","text":"Isus nato reče učenicima: “Zaista vam kažem, teško je bogatašu ući u nebesko kraljevstvo!"},{"book":"Matej","chapter":"19","verse":"24","text":"I opet vam kažem: Lakše bi devi bilo provući se kroz iglenu ušicu nego bogatašu ući u Božje kraljevstvo!”"},{"book":"Matej","chapter":"19","verse":"25","text":"Učenici se zaprepaste. “Pa tko se onda uopće može spasiti?” pitali su."},{"book":"Matej","chapter":"19","verse":"26","text":"Isus ih pozorno pogleda pa reče: “Ljudima je to potpuno nemoguće, ali ne i Bogu. Ali Bogu je sve moguće!”"},{"book":"Matej","chapter":"19","verse":"27","text":"Tada mu Petar reče: “Evo, mi smo sve ostavili da te slijedimo. Što ćemo za to dobiti?”"},{"book":"Matej","chapter":"19","verse":"28","text":"Isus odgovori: “Zaista vam kažem, kada ja, Sin Čovječji, sjednem o obnovi svijeta na svoje slavno prijestolje, vi ćete sjesti na dvanaest prijestolja i suditi dvanaest Izraelovih plemena."},{"book":"Matej","chapter":"19","verse":"29","text":"A svatko tko zaradi mene ostavi kuću, ili braću, ili sestre, ili oca, ili majku, ili ženu, ili djecu, ili njive, primit će stostruko i baštiniti vječni život."},{"book":"Matej","chapter":"19","verse":"30","text":"Ali mnogi koji su sada prvi tada će biti na zadnjemu mjestu, a mnogi koje ovdje smatraju zadnjima ondje će biti najveći.”"}]}