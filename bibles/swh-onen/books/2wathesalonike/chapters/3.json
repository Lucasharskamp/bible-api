{"data":[{"book":"2 Wathesalonike","chapter":"3","verse":"1","text":"Hatimaye, ndugu, tuombeeni ili Neno la Bwana lipate kuenea kwa haraka na kuheshimiwa kila mahali, kama vile ilivyokuwa kwenu."},{"book":"2 Wathesalonike","chapter":"3","verse":"2","text":"Ombeni pia ili tupate kuokolewa kutokana na watu waovu na wabaya, kwa maana si wote wanaoamini."},{"book":"2 Wathesalonike","chapter":"3","verse":"3","text":"Lakini Bwana ni mwaminifu, naye atawaimarisha ninyi na kuwalinda kutokana na yule mwovu."},{"book":"2 Wathesalonike","chapter":"3","verse":"4","text":"Nasi tuna tumaini katika Bwana ya kuwa mnafanya na mtaendelea kufanya yale tuliyowaagiza."},{"book":"2 Wathesalonike","chapter":"3","verse":"5","text":"Bwana aiongoze mioyo yenu katika upendo wa Mungu na katika saburi ya Kristo."},{"book":"2 Wathesalonike","chapter":"3","verse":"6","text":"Ndugu, tunawaagiza katika Jina la Bwana Yesu Kristo, jitengeni na kila ndugu ambaye ni mvivu na ambaye haishi kufuatana na maagizo tuliyowapa."},{"book":"2 Wathesalonike","chapter":"3","verse":"7","text":"Maana ninyi wenyewe mnajua jinsi iwapasavyo kufuata mfano wetu. Sisi hatukuwa wavivu tulipokuwa pamoja nanyi,"},{"book":"2 Wathesalonike","chapter":"3","verse":"8","text":"wala hatukula chakula cha mtu yeyote pasipo kukilipia. Badala yake tulifanya kazi kwa bidii usiku na mchana, ili tusimlemee mtu yeyote miongoni mwenu."},{"book":"2 Wathesalonike","chapter":"3","verse":"9","text":"Tulifanya hivi, si kwa sababu hatukuwa na haki ya kupata msaada kama huo, bali ndio sisi wenyewe tuwe kielelezo."},{"book":"2 Wathesalonike","chapter":"3","verse":"10","text":"Kwa maana hata tulipokuwa pamoja nanyi, tuliwapa amri kwamba: “Mtu yeyote asiyetaka kufanya kazi, hata kula asile.”"},{"book":"2 Wathesalonike","chapter":"3","verse":"11","text":"Kwa kuwa tunasikia kwamba baadhi ya watu miongoni mwenu ni wavivu. Hawafanyi kazi bali hujishughulisha na mambo ya wengine."},{"book":"2 Wathesalonike","chapter":"3","verse":"12","text":"Basi watu kama hao tunawaagiza na kuwahimiza katika Bwana Yesu Kristo, kwamba wafanye kazi kwa utulivu kwa ajili ya chakula chao wenyewe."},{"book":"2 Wathesalonike","chapter":"3","verse":"13","text":"Kwa upande wenu, ndugu, ninyi kamwe msichoke katika kutenda mema."},{"book":"2 Wathesalonike","chapter":"3","verse":"14","text":"Ikiwa mtu yeyote hayatii maagizo yetu yaliyoko katika barua hii, mwangalieni sana mtu huyo. Msishirikiane naye, ili apate kuona aibu."},{"book":"2 Wathesalonike","chapter":"3","verse":"15","text":"Lakini msimhesabu kuwa adui, bali mwonyeni kama ndugu."},{"book":"2 Wathesalonike","chapter":"3","verse":"16","text":"Basi, Bwana wa amani mwenyewe awapeni amani nyakati zote na kwa kila njia. Bwana awe nanyi nyote."},{"book":"2 Wathesalonike","chapter":"3","verse":"17","text":"Mimi, Paulo, ninaandika salamu hizi kwa mkono wangu mwenyewe. Hii ndio alama ya utambulisho katika barua zangu zote. Hivi ndivyo niandikavyo."},{"book":"2 Wathesalonike","chapter":"3","verse":"18","text":"Neema ya Bwana wetu Yesu Kristo iwe nanyi nyote. Amen."}]}