{"data":[{"book":"אגרת פולוס השליח אל-הקולוסים","chapter":"1","verse":"1","text":"מאת פולוס, שליחו של ישוע המשיח לפי רצון אלוהים, ומאת טימותיוס אחינו."},{"book":"אגרת פולוס השליח אל-הקולוסים","chapter":"1","verse":"2","text":"אל כל האחים הנאמנים לישוע המשיח בעיר קוֹלוֹסָה."},{"book":"אגרת פולוס השליח אל-הקולוסים","chapter":"1","verse":"3","text":"אנחנו תמיד מתפללים בעדכם ומודים לאלוהים, אבי אדוננו ישוע המשיח,"},{"book":"אגרת פולוס השליח אל-הקולוסים","chapter":"1","verse":"4","text":"כי שמענו על אמונתכם החזקה במשיח ועל אהבתכם הנפלאה לכל המאמינים."},{"book":"אגרת פולוס השליח אל-הקולוסים","chapter":"1","verse":"5","text":"אנחנו יודעים כי אמונתכם החזקה ואהבתכם הגדולה נובעות מהעובדה שאתם מבינים את מהות התקווה השמורה לכם בשמים, אותה קיבלתם כאשר שמעתם לראשונה את בשורת האמת על המשיח."},{"book":"אגרת פולוס השליח אל-הקולוסים","chapter":"1","verse":"6","text":"אותה בשורה נשמעת בכל העולם, ובכל מקום היא משנה את חיי שומעיה, כשם שחייכם השתנו מהיום שבו שמעתם ותפשתם מה רבה אהבת אלוהים."},{"book":"אגרת פולוס השליח אל-הקולוסים","chapter":"1","verse":"7","text":"אפפרס האהוב, חברי לעבודה, סיפר לכם לראשונה את הבשורה. הוא משרת נאמן של המשיח, ומלמד אתכם ועוזר לכם במקומנו."},{"book":"אגרת פולוס השליח אל-הקולוסים","chapter":"1","verse":"8","text":"הוא סיפר לנו גם על אהבתכם הנפלאה איש לרעהו, שהיא מתנה מרוח הקודש."},{"book":"אגרת פולוס השליח אל-הקולוסים","chapter":"1","verse":"9","text":"לכן לא חדלנו להתפלל בעדכם מאז היום הראשון ששמענו עליכם, וביקשנו מאלוהים שיעזור לכם להבין את רצונו, ושיעניק לכם חכמה להבין דברים רוחניים."},{"book":"אגרת פולוס השליח אל-הקולוסים","chapter":"1","verse":"10","text":"ביקשנו גם שאורח־חייכם ימצא־חן תמיד בעיני האדון ויביא לו כבוד, שתמיד תעשו את הטוב ותעזרו לזולת, ושעל־ידי כך תלמדו להכיר את אלוהים טוב יותר."},{"book":"אגרת פולוס השליח אל-הקולוסים","chapter":"1","verse":"11","text":"אנחנו מתפללים שאלוהים יחזק ויאמץ אתכם בכוחו וגבורתו, כדי שתוכלו לשאת כל צרה ובעיה בסבלנות ובשמחה,"},{"book":"אגרת פולוס השליח אל-הקולוסים","chapter":"1","verse":"12","text":"וכדי שתודו לאבינו שבשמים, אשר העניק לנו חלק בכל הברכות הנפלאות שהן מנת חלקם של בני־אלוהים החיים בממלכת האור."},{"book":"אגרת פולוס השליח אל-הקולוסים","chapter":"1","verse":"13","text":"אבינו הצילנו מהחשכה והקדרות של ממלכת השטן, והביא אותנו לממלכתו של בנו היקר והאהוב,"},{"book":"אגרת פולוס השליח אל-הקולוסים","chapter":"1","verse":"14","text":"אשר קנה את חירותנו בדמו וסלח לכל חטאינו."},{"book":"אגרת פולוס השליח אל-הקולוסים","chapter":"1","verse":"15","text":"המשיח בן־האלוהים הוא התגלמותו של האלוהים הבלתי־נראה. הוא קדם לכל בריאה,"},{"book":"אגרת פולוס השליח אל-הקולוסים","chapter":"1","verse":"16","text":"כי הוא למעשה ברא את הכול בשמים ובארץ, את הנראה והבלתי־נראה. מלכים, שליטים, ממלכות ורשויות – הכול נברא על־ידי המשיח ולמענו."},{"book":"אגרת פולוס השליח אל-הקולוסים","chapter":"1","verse":"17","text":"הוא היה לפני הכול, והוא זה שמלכד, מאחד ומפעיל את היקום!"},{"book":"אגרת פולוס השליח אל-הקולוסים","chapter":"1","verse":"18","text":"המשיח הוא ראש הגוף המורכב מקהילת המאמינים שאותה ברא, והוא הראשון שקם מן המתים כדי שיהיה הראשון בכל דבר."},{"book":"אגרת פולוס השליח אל-הקולוסים","chapter":"1","verse":"19","text":"אלוהים האב בחר לקבוע בו את מכלול התכונות האלוהיות."},{"book":"אגרת פולוס השליח אל-הקולוסים","chapter":"1","verse":"20","text":"בזכות דם המשיח שנצלב ריצה לעצמו אלוהים את כל אשר בשמים ובארץ,"},{"book":"אגרת פולוס השליח אל-הקולוסים","chapter":"1","verse":"21","text":"כולל אתכם! גם אתם הייתם פעם רחוקים מאוד מאלוהים: הייתם אויביו במחשבותיכם ומעשיכם הרעים, אך הוא סלח לכם וקרב אתכם אליו."},{"book":"אגרת פולוס השליח אל-הקולוסים","chapter":"1","verse":"22","text":"על־ידי מותו על הצלב השכין המשיח שלום ביניכם לבין אלוהים, והביאכם לפניו נקיים מכל חטא ואשמה."},{"book":"אגרת פולוס השליח אל-הקולוסים","chapter":"1","verse":"23","text":"כל זאת בתנאי שתאמינו בדבר־אלוהים בכל לבכם, ושלא תחדלו להאמין בתקוות הבשורה אשר שמעתם ואשר הושמעה בכל העולם, ואשר לי, פולוס, יש את הכבוד והזכות לשרתה ולבשרה לאחרים."},{"book":"אגרת פולוס השליח אל-הקולוסים","chapter":"1","verse":"24","text":"אני אמנם סובל כרגע למענכם, אך איני מתלונן, אלא להפך – אני שמח. כי בגופי אני עוזר להשלים את חלקנו החסר בסבלו של המשיח למען גופו, שהיא הקהילה."},{"book":"אגרת פולוס השליח אל-הקולוסים","chapter":"1","verse":"25","text":"אלוהים מינה אותי לשרת את הקהילה, לעזור לה בכל הדרוש ולספר לבני־האדם את סודו."},{"book":"אגרת פולוס השליח אל-הקולוסים","chapter":"1","verse":"26-27","text":"אלוהים שמר סוד זה במשך דורות רבים, אך עתה החליט לגלותו לאוהבים אותו ולחיים למענו. גם לגויים יש חלק בעושר ובכבוד הטמונים בסוד הנפלא הזה! היודעים אתם מהו הסוד? המשיח החי בלבכם! ופירושו של דבר שתיקחו חלק בכבודו הנצחי של אלוהים."},{"book":"אגרת פולוס השליח אל-הקולוסים","chapter":"1","verse":"28","text":"אנו מספרים על אודות המשיח לכל מי שמוכן להקשיב לנו; אנו מזהירים ומלמדים כמיטב ידיעתנו, כי ברצוננו להציג כל אדם לפני המשיח נקי מחטא ואשמה, בזכות קורבנו של ישוע המשיח."},{"book":"אגרת פולוס השליח אל-הקולוסים","chapter":"1","verse":"29","text":"זוהי עבודתי, ואני מסוגל לבצעה אך ורק בעזרת כוחו של המשיח שפועל בי בגבורה."}]}