{"data":[{"book":"Římanům","chapter":"3","verse":"1","text":"Přece však má židovský národ zvláštní postavení a určité výsady. Jaké? Není jich málo!"},{"book":"Římanům","chapter":"3","verse":"2","text":"Předně jim byla svěřena Boží slova."},{"book":"Římanům","chapter":"3","verse":"3","text":"A co když jim někteří neuvěřili – můžete namítnout. A já se ptám: Myslíte, že Bůh jen pro jejich nedůvěru nedostojí svému slovu?"},{"book":"Římanům","chapter":"3","verse":"4","text":"Ale kdepak! Právě na tom ukáže, jak dovede být věrný i tehdy, když mu člověk nevěří. Tak to stojí i v Písmu:"},{"book":"Římanům","chapter":"3","verse":"5","text":"Někdo však může namítnout: „Jestliže naše špatnost dává vyniknout Boží spravedlnosti, snad by nás Bůh neměl za ni trestat.“"},{"book":"Římanům","chapter":"3","verse":"6","text":"Jaký smysl by potom měl Boží soud?"},{"book":"Římanům","chapter":"3","verse":"7","text":"To bychom mohli rovnou nabádat ke zlu, aby se dobro vedle něj tím víc zaskvělo."},{"book":"Římanům","chapter":"3","verse":"8","text":"Někteří lidé to opravdu dělají, ale my ne, i když nás z toho obviňují. Takoví hříšníci budou plným právem odsouzeni."},{"book":"Římanům","chapter":"3","verse":"9","text":"Napsal jsem vám již, že židovský národ má určité přednosti. To však neznamená, že židé jsou před Bohem lepší než ostatní. O všech lidech je v Žalmech napsáno:"},{"book":"Římanům","chapter":"3","verse":"10","text":"„Nikdo na světě není spravedlivý, ani jediný."},{"book":"Římanům","chapter":"3","verse":"11","text":"Nikdo není moudrý, nikdo Boha nehledá."},{"book":"Římanům","chapter":"3","verse":"12","text":"Všichni úplně zabloudili, jejich život ztratil smysl."},{"book":"Římanům","chapter":"3","verse":"13-14","text":"Jejich hrdlo – otevřený hrob;"},{"book":"Římanům","chapter":"3","verse":"15","text":"K prolití krve je nemusíš pobízet,"},{"book":"Římanům","chapter":"3","verse":"16","text":"zkáza a bída jsou jejich průvodci,"},{"book":"Římanům","chapter":"3","verse":"17","text":"cestu k pokoji však neznají,"},{"book":"Římanům","chapter":"3","verse":"18","text":"ani úctu před Bohem.“"},{"book":"Římanům","chapter":"3","verse":"19","text":"Víme však, že ustanovení zákona jsou závazná pro všechny, kterým byla určena. Každý tu musí uznat, že před Bohem je vinen,"},{"book":"Římanům","chapter":"3","verse":"20","text":"neboť sebeupřímnější snahou dodržovat zákon si nikdo před Bohem nedobude postavení bezúhonného; zákon naši vinu pouze blíže určuje a usvědčuje nás z ní."},{"book":"Římanům","chapter":"3","verse":"21","text":"Dnes však už známe jinou cestu k věčnému životu než spoléhání se na vlastní dodržování Božích zákonů. Už Mojžíš a proroci o ní mluvili,"},{"book":"Římanům","chapter":"3","verse":"22-23","text":"ale teprve Kristem ji Bůh otevřel. On sám, jak odpovídá jeho povaze, rozhodl se dát novou příležitost lidem, kteří svými vinami ztratili podíl na Boží slávě: odevzdat život do všech důsledků Kristu."},{"book":"Římanům","chapter":"3","verse":"24","text":"Jaká to milost, že nic jiného není člověku zapotřebí. Kristus – toť svrchovaný důkaz Boží shovívavosti k nám."},{"book":"Římanům","chapter":"3","verse":"25-26","text":"Jeho krev prolitá na popravišti je pečetí smíření Boha se světem. Až dosud Bůh trest za naše viny pouze s nekonečnou trpělivostí odkládal; nyní je však vložil na Ježíše Krista, který pro ně zemřel. A tak jsou nám definitivně odpuštěny; odpuštěny všem, kdo tuto Boží nabídku smíření přijali. Tak Bůh z hříšných dělá opět bezúhonné, aniž sám cokoliv slevuje ze své spravedlnosti."},{"book":"Římanům","chapter":"3","verse":"27","text":"Čím se tedy můžeme před Bohem chlubit? Ničím! Skutky? Ty nás nespasí. Jedině víra nás může zachránit."},{"book":"Římanům","chapter":"3","verse":"28","text":"Jsem přesvědčen, že nikoliv úzkostlivé dodržování všech přikázání a předpisů, ale pouze víra nás uschopní obstát před Bohem."},{"book":"Římanům","chapter":"3","verse":"29","text":"Což je tu Bůh jen pro členy církve? Není snad Bohem všech lidí? To se rozumí, že je!"},{"book":"Římanům","chapter":"3","verse":"30","text":"Bůh je pouze jeden a bez rozdílu přijímá všechny, kdo se obrátí ke Kristu."},{"book":"Římanům","chapter":"3","verse":"31","text":"Neprohlašujeme snad zákon za bezcenný tím, že stavíme víru tak vysoko? Rozhodně ne! Naopak, platnost zákona se tím jen potvrzuje."}]}