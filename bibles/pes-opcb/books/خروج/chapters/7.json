{"data":[{"book":"خروج","chapter":"7","verse":"1","text":"خداوند به موسی فرمود: «به آنچه می‌گویم توجه کن: من تو را در برابر فرعون خدا ساخته‌ام و برادرت هارون، نبی تو خواهد بود."},{"book":"خروج","chapter":"7","verse":"2","text":"هر چه به تو می‌گویم به هارون بگو تا آن را به فرعون بازگوید و از او بخواهد تا قوم اسرائیل را رها کند."},{"book":"خروج","chapter":"7","verse":"3","text":"ولی بدان که من قلب فرعون را سخت می‌کنم، تا معجزات زیاد و علامات شگفت‌انگیز خود را در مصر ظاهر نمایم،"},{"book":"خروج","chapter":"7","verse":"4","text":"او باز به سخنانتان گوش نخواهد داد. اما من با ضربه‌ای مهلک بر مصر دست خواهم نهاد و با داوری‌های بزرگ خود، قوم خود، بنی‌اسرائیل را از مصر بیرون خواهم آورد."},{"book":"خروج","chapter":"7","verse":"5","text":"وقتی قدرت خود را به مصری‌ها نشان دادم و بنی‌اسرائیل را از مصر بیرون آوردم، آنگاه مصری‌ها خواهند فهمید که من خداوند هستم.»"},{"book":"خروج","chapter":"7","verse":"6","text":"پس موسی و هارون آنچه را که خداوند فرموده بود، انجام دادند."},{"book":"خروج","chapter":"7","verse":"7","text":"زمانی که آنها پیش پادشاه مصر رفتند، موسی هشتاد سال داشت و برادرش هارون هشتاد و سه سال."},{"book":"خروج","chapter":"7","verse":"8","text":"خداوند به موسی و هارون فرمود:"},{"book":"خروج","chapter":"7","verse":"9","text":"«این بار پادشاه مصر از شما معجزه‌ای خواهد خواست، پس هارون باید عصای خود را در حضور فرعون به زمین اندازد و عصا به مار تبدیل خواهد شد.»"},{"book":"خروج","chapter":"7","verse":"10","text":"موسی و هارون باز پیش فرعون رفتند و همان‌طور که خداوند فرموده بود، هارون عصای خود را پیش پادشاه و درباریان او بر زمین انداخت و عصا به مار تبدیل شد."},{"book":"خروج","chapter":"7","verse":"11","text":"اما فرعون حکیمان و جادوگران مصری را فرا خواند و آنها نیز به کمک افسونهای خود همین عمل را انجام دادند."},{"book":"خروج","chapter":"7","verse":"12","text":"آنها عصاهای خود را به زمین انداختند و عصاهایشان به مار تبدیل شد! اما مار هارون، همهٔ مارهای جادوگران را بلعید."},{"book":"خروج","chapter":"7","verse":"13","text":"با وجود این معجزه، دل پادشاه مصر همچنان سخت ماند و همان‌طور که خداوند فرموده بود، به سخنان موسی و هارون اعتنایی نکرد."},{"book":"خروج","chapter":"7","verse":"14","text":"خداوند به موسی فرمود: «دل فرعون همچنان سخت است و هنوز هم حاضر نیست قوم مرا رها کند."},{"book":"خروج","chapter":"7","verse":"15","text":"فردا صبح عصایی را که به مار تبدیل شده بود به دست بگیر و کنار رود نیل برو و در آنجا منتظر فرعون باش."},{"book":"خروج","chapter":"7","verse":"16","text":"آنگاه به او بگو: ”یهوه، خدای عبرانی‌ها مرا نزد تو فرستاده است که بگویم قوم مرا رها کنی تا به صحرا بروند و او را عبادت کنند. تا به حال از دستور خدا اطاعت نکرده‌ای،"},{"book":"خروج","chapter":"7","verse":"17","text":"پس اکنون خداوند چنین می‌فرماید: «کاری می‌کنم که بدانی من خداوند هستم.» من به دستور او، با ضربهٔ عصای خود، آب رود نیل را تبدیل به خون می‌کنم."},{"book":"خروج","chapter":"7","verse":"18","text":"تمام ماهیها خواهند مرد و آب خواهد گندید، به طوری که دیگر نتوانید از آب رودخانه جرعه‌ای بنوشید.“»"},{"book":"خروج","chapter":"7","verse":"19","text":"سپس خداوند به موسی گفت: «به هارون بگو که عصای خود را به سوی تمام رودخانه‌ها، چشمه‌ها، جویها و حوضها دراز کند تا آب آنها به خون تبدیل شود. حتی آبهایی که در ظرفها و کوزه‌های خانه‌هاست به خون تبدیل خواهد شد.»"},{"book":"خروج","chapter":"7","verse":"20","text":"موسی و هارون همان‌طور که خداوند فرموده بود، عمل کردند. هارون در حضور پادشاه مصر و همراهان او، با عصای خود ضربه‌ای به رود نیل زد و آب تبدیل به خون شد."},{"book":"خروج","chapter":"7","verse":"21","text":"تمام ماهیها مردند و آب گندید، و از آن پس مردم مصر نتوانستند از آب رود نیل بنوشند. در سراسر مصر به جای آب، خون بود."},{"book":"خروج","chapter":"7","verse":"22","text":"ولی جادوگران مصری هم با افسون خود توانستند آب را به خون تبدیل کنند. پس دل فرعون همچنان سخت ماند و همان‌طور که خداوند فرموده بود، به گفته‌های موسی و هارون اعتنایی نکرد."},{"book":"خروج","chapter":"7","verse":"23","text":"او بدون اینکه تحت تأثیر این معجزه قرار گیرد، به کاخ خود بازگشت."},{"book":"خروج","chapter":"7","verse":"24","text":"از آن پس مصری‌ها در کنارهٔ رود نیل چاه می‌کندند تا آب برای نوشیدن پیدا کنند، چون در رود به جای آب، خون جاری بود."},{"book":"خروج","chapter":"7","verse":"25","text":"از زمانی که خداوند رود نیل را زد یک هفته گذشت."}]}