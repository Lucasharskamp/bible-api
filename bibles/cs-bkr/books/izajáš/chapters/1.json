{"data":[{"book":"Izajáš","chapter":"1","verse":"1","text":"Vidění Izaiáše syna Amosova, kteréž viděl o Judovi a Jeruzalému, za dnů Uziáše, Jotama, Achasa a Ezechiáše, králů Judských."},{"book":"Izajáš","chapter":"1","verse":"2","text":"Slyšte nebesa, a ušima pozoruj země, nebo Hospodin mluví: Syny jsem vychoval a vyvýšil, oni pak strhli se mne."},{"book":"Izajáš","chapter":"1","verse":"3","text":"Vůl zná hospodáře svého, a osel jesle pánů svých; Izrael nezná, lid můj nesrozumívá."},{"book":"Izajáš","chapter":"1","verse":"4","text":"Ach, národe hříšný, lide obtížený nepravostí, símě zlostníků, synové nešlechetní, opustili Hospodina, pohrdli svatým Izraelským, odvrátili se zpět."},{"book":"Izajáš","chapter":"1","verse":"5","text":"Proč, čím více biti býváte, tím více se odvracujete? Všecka hlava jest neduživá, a všecko srdce zemdlené."},{"book":"Izajáš","chapter":"1","verse":"6","text":"Od zpodku nohy až do vrchu hlavy není na něm místa celého, jen rána a zsinalost, a zbití zahnojené, aniž se vytlačuje, ani uvazuje, ani olejem změkčuje."},{"book":"Izajáš","chapter":"1","verse":"7","text":"Země vaše spustla, města vaše vypálena ohněm; zemi vaši před vámi cizozemci zžírají, a v poušť obracejí, tak jakž vše kazí cizozemci."},{"book":"Izajáš","chapter":"1","verse":"8","text":"I zůstala dcera Sionská jako boudka na vinici, jako chaloupka v zahradě tykevné, a jako město zkažené."},{"book":"Izajáš","chapter":"1","verse":"9","text":"Byť nám byl Hospodin zástupů jakkoli malička ostatků nezanechal, byli bychom jako Sodoma, byli bychom Gomoře podobni."},{"book":"Izajáš","chapter":"1","verse":"10","text":"Slyšte slovo Hospodinovo, knížata Sodomská, ušima pozorujte zákona Boha našeho, lide Gomorský:"},{"book":"Izajáš","chapter":"1","verse":"11","text":"K čemu jest mi množství obětí vašich? dí Hospodin. Syt jsem zápalných obětí skopců a tuků krmných hovad, a krve volků a beránků a kozlů nejsem žádostiv."},{"book":"Izajáš","chapter":"1","verse":"12","text":"Že přicházíte, abyste se ukazovali přede mnou, kdož toho z ruky vaší hledal, abyste šlapali síně mé?"},{"book":"Izajáš","chapter":"1","verse":"13","text":"Nepřinášejte více oběti oklamání. Kadění v ohavnosti mám, novměsíců a sobot a svolávání nemohu trpěti, (nepravost jest), ani shromáždění."},{"book":"Izajáš","chapter":"1","verse":"14","text":"Novměsíců vašich a slavností vašich nenávidí duše má; jsou mi břemenem, ustal jsem, nesa je."},{"book":"Izajáš","chapter":"1","verse":"15","text":"Protož, když rozprostíráte ruce vaše, skrývám oči své před vámi, a když množíte modlitbu, neslyším; ruce vaše krve plné jsou."},{"book":"Izajáš","chapter":"1","verse":"16","text":"Umejte se, očisťte se, odvrzte zlost skutků vašich od očí mých, přestaňte zle činiti."},{"book":"Izajáš","chapter":"1","verse":"17","text":"Učte se dobře činiti, hledejte soudu, pozdvihněte potlačeného, dopomozte k spravedlnosti sirotku, zastaňte vdovy."},{"book":"Izajáš","chapter":"1","verse":"18","text":"Poďtež nu, a poukažme sobě, praví Hospodin: Budou-li hříchové vaši jako červec dvakrát barvený, jako sníh zbělejí; budou-li červení jako šarlat, jako vlna budou."},{"book":"Izajáš","chapter":"1","verse":"19","text":"Budete-li povolní a poslušní, dobré věci země jísti budete."},{"book":"Izajáš","chapter":"1","verse":"20","text":"Pakli nebudete povolní, ale zpurní, od meče sežráni budete; nebo ústa Hospodinova mluvila."},{"book":"Izajáš","chapter":"1","verse":"21","text":"Jak tě nevěstkou učiněno to město věrné, plné soudu! Spravedlnost přebývala v něm, nyní pak vražedlníci."},{"book":"Izajáš","chapter":"1","verse":"22","text":"Stříbro tvé obrátilo se v trůsky, víno tvé smíšeno s vodou."},{"book":"Izajáš","chapter":"1","verse":"23","text":"Knížata tvá zpurná a tovaryši zlodějů, jeden každý z nich miluje dary, a dychtí po úplatcích; sirotku k spravedlnosti nedopomáhají, a pře vdovy před ně nepřichází."},{"book":"Izajáš","chapter":"1","verse":"24","text":"Protož dí Pán, Hospodin zástupů, silný Izraelský: Aj, jáť se potěším nad protivníky svými, a vymstím se nad nepřátely svými,"},{"book":"Izajáš","chapter":"1","verse":"25","text":"Když zase obrátím ruku svou na tě, až přepálím dočista trůsky tvé, a odejmu všecken cín tvůj,"},{"book":"Izajáš","chapter":"1","verse":"26","text":"A obnovím soudce tvé tak jako na počátku, a rádce tvé jako s prvu. A tu potom slouti budeš městem spravedlnosti, městem věrným."},{"book":"Izajáš","chapter":"1","verse":"27","text":"Sion v soudu vykoupen bude, a kteříž zase uvedeni budou do něho, v spravedlnosti."},{"book":"Izajáš","chapter":"1","verse":"28","text":"Setření pak přestupníků a nešlechetných v náhle přijde, a kteříž opouštějí Hospodina, docela zahynou."},{"book":"Izajáš","chapter":"1","verse":"29","text":"Nebo zahanbeni budete pro háje, po nichž jste toužili, a zastydíte se pro zahrady, kteréž jste sobě zvolili."},{"book":"Izajáš","chapter":"1","verse":"30","text":"Budete zajisté jako dub, s něhož lístí prší, a jako zahrada, v níž vody není."},{"book":"Izajáš","chapter":"1","verse":"31","text":"I bude nejsilnější jako koudel, a učinitel jeho jako jiskra; i bude to obé hořeti spolu, a nebude žádného, ješto by uhasiti mohl."}]}