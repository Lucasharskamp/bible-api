{"data":[{"book":"1 Timoteju","chapter":"3","verse":"1","text":"Dobro se kaže: želi li tko biti starješina, časnu službu želi."},{"book":"1 Timoteju","chapter":"3","verse":"2","text":"Jer starješina Crkve mora biti besprijekoran. Mora biti vjeran svojoj ženi,3:2 U grčkome: jedne žene muž; isto i u stihu 3:12. trijezan, razborit, skroman, gostoljubiv i dobar učitelj."},{"book":"1 Timoteju","chapter":"3","verse":"3","text":"Ne smije biti pijanac ni svadljivac, nego popustljiv i ljubazan, ne kao oni koji vole novac."},{"book":"1 Timoteju","chapter":"3","verse":"4","text":"Mora dobro upravljati svojom obitelji, a djeca ga moraju slušati i poštivati."},{"book":"1 Timoteju","chapter":"3","verse":"5","text":"Jer ako čovjek ne može upravljati vlastitom obitelji, kako će se brinuti za Crkvu Božju?"},{"book":"1 Timoteju","chapter":"3","verse":"6","text":"Starješina ne smije biti novoobraćenik da se ne bi uzoholio te pao pod đavlovu osudu."},{"book":"1 Timoteju","chapter":"3","verse":"7","text":"I ljudi koji nisu iz Crkve moraju o njemu dobro govoriti da ne zapadne u đavolsku zamku i ne osramoti se."},{"book":"1 Timoteju","chapter":"3","verse":"8","text":"Đakoni također moraju biti časni ljudi, a ne licemjeri. Ne smiju biti skloni prekomjernom piću ni prljavom dobitku."},{"book":"1 Timoteju","chapter":"3","verse":"9","text":"Moraju biti čiste savjesti, odani sljedbenici Krista, koji je uzvišena tajna njihove vjere."},{"book":"1 Timoteju","chapter":"3","verse":"10","text":"Najprije ih valja iskušati pa neka tek onda, budu li besprijekorni, obavljaju đakonsku službu."},{"book":"1 Timoteju","chapter":"3","verse":"11","text":"Njihove žene također moraju biti časne, razborite i u svemu pouzdane, a ne sklone ogovaranju."},{"book":"1 Timoteju","chapter":"3","verse":"12","text":"Đakon mora biti vjeran svojoj ženi te dobro upravljati svojom djecom i kućanstvom."},{"book":"1 Timoteju","chapter":"3","verse":"13","text":"Jer koji dobro obavljaju đakonsku službu, stječu častan položaj i veliku sigurnost u svojoj vjeri u Isusa Krista."},{"book":"1 Timoteju","chapter":"3","verse":"14","text":"Pišem ti ovo u vjeri da ću uskoro doći k tebi,"},{"book":"1 Timoteju","chapter":"3","verse":"15","text":"da znaš, ako se moj dolazak odgodi, kako se ljudi trebaju ponašati u Božjoj kući, u Crkvi živoga Boga, koja je stup i uporište istine."},{"book":"1 Timoteju","chapter":"3","verse":"16","text":"Ovo je, nesumnjivo, uzvišena tajna naše vjere:"}]}