{"data":[{"book":"Ефесян","chapter":"3","verse":"1","text":"Тому я, Павло, в’язень Христа Ісуса заради вас, язичників3:1 Павло відділяє вступ до своєї молитви довгим текстом (вір. 2-13) і продовжує думку з 14-го вірша., молюся Богові3:1 У грецькій мові речення не завершено, і слова молюся Богові додані за змістом.."},{"book":"Ефесян","chapter":"3","verse":"2","text":"Ви ж, напевно, чули про те, що Бог поклав на мене відповідальність передати вам Божу благодать,"},{"book":"Ефесян","chapter":"3","verse":"3","text":"адже через одкровення мені була відкрита таємниця, як я вам коротко писав раніше."},{"book":"Ефесян","chapter":"3","verse":"4","text":"Читаючи це, ви можете збагнути моє розуміння таємниці Христа,"},{"book":"Ефесян","chapter":"3","verse":"5","text":"яка не була розкрита людським синам у минулих поколіннях так, як вона відкрита зараз Його святим апостолам і пророкам через Духа,"},{"book":"Ефесян","chapter":"3","verse":"6","text":"а саме: язичники – спадкоємці разом із нами, належать разом із нами до одного тіла й розділяють разом із нами обітницю в Христі Ісусі через Добру Звістку,"},{"book":"Ефесян","chapter":"3","verse":"7","text":"служителем якої я став згідно з даром Божої благодаті, даного мені відповідно до дії Його сили."},{"book":"Ефесян","chapter":"3","verse":"8","text":"Так, мені, найменшому з усіх святих, була дана ця благодать: звіщати язичникам незліченне Христове багатство"},{"book":"Ефесян","chapter":"3","verse":"9","text":"й просвіщати всіх щодо здійснення таємниці, що віками була прихована в Бозі, Який створив усе,"},{"book":"Ефесян","chapter":"3","verse":"10","text":"щоб начальствам і авторитетам із небесних сфер тепер було виявлено через Церкву багатогранну мудрість Бога,"},{"book":"Ефесян","chapter":"3","verse":"11","text":"згідно з вічним наміром,3:11 Або: планом. який був здійснений у Христі Ісусі, Господі нашому."},{"book":"Ефесян","chapter":"3","verse":"12","text":"У Ньому ми маємо свободу і через віру в Нього3:12 Або: через Його вірність. можемо з відвагою наближатися до Бога."},{"book":"Ефесян","chapter":"3","verse":"13","text":"Тому я прошу вас не занепадати духом через мої страждання за вас: це є ваша слава."},{"book":"Ефесян","chapter":"3","verse":"14","text":"Тому я схиляю свої коліна перед Отцем Господа нашого Ісуса Христа3:14 У деяких рукописах немає слів: Господа нашого Ісуса Христа.,"},{"book":"Ефесян","chapter":"3","verse":"15","text":"від Якого кожна родина має ім’я на небі й на землі,"},{"book":"Ефесян","chapter":"3","verse":"16","text":"і молюся, щоб згідно з багатством Його слави ваша внутрішня людина була зміцнена силою через Його Духа,"},{"book":"Ефесян","chapter":"3","verse":"17","text":"щоб через віру Христос перебував у ваших серцях, щоб ви, укорінені й утверджені на любові,"},{"book":"Ефесян","chapter":"3","verse":"18","text":"були спроможні зрозуміти разом з усіма святими, якою є ширина й довжина, висота й глибина,"},{"book":"Ефесян","chapter":"3","verse":"19","text":"щоб могли пізнати любов Христа, яка виходить за межі розуміння, і були наповнені всією повнотою Бога."},{"book":"Ефесян","chapter":"3","verse":"20","text":"А Тому, Хто відповідно до сили, що діє в нас, може зробити набагато більше, ніж ми просимо чи думаємо, –"},{"book":"Ефесян","chapter":"3","verse":"21","text":"Йому слава в Церкві і в Христі Ісусі у всіх поколіннях та навіки-віків! Амінь."}]}