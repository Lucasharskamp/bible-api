{"data":[{"book":"ВЫХАД","chapter":"23","verse":"1","text":"Не зважай на пустыя чуткі, не давай рукі тваёй бязбожніку, каб ня быць сьведкам няпраўды."},{"book":"ВЫХАД","chapter":"23","verse":"2","text":"Ня йдзі за большасьцю на благое і не вырашай цяжбіны, адступаючы з большасьцю ад праўды;"},{"book":"ВЫХАД","chapter":"23","verse":"3","text":"і беднаму не патурай у цяжбіне ягонай."},{"book":"ВЫХАД","chapter":"23","verse":"4","text":"Калі знойдзеш вала ворага твайго, альбо асла ягонага, які заблудзіўся, прывядзі яго да яго;"},{"book":"ВЫХАД","chapter":"23","verse":"5","text":"калі ўбачыш асла ворага твайго, што ўпаў пад ношкаю сваёю, дык не пакідай яго: разгрузі яго і заставайся разам зь ім."},{"book":"ВЫХАД","chapter":"23","verse":"6","text":"Ня судзі навыварат цяжбіны беднага твайго."},{"book":"ВЫХАД","chapter":"23","verse":"7","text":"Адыходзь далей ад няпраўды і не забівай невінаватага і справядлівага, бо я не апраўдаю благога."},{"book":"ВЫХАД","chapter":"23","verse":"8","text":"Дарункаў ня прымай, бо дарункі сьляпымі робяць відушчых і перакручваюць словы справядлівых."},{"book":"ВЫХАД","chapter":"23","verse":"9","text":"Прыхадня ня крыўдзі: вы ведаеце душу прыхадня, бо самыя былі прыхаднямі ў зямлі Егіпецкай."},{"book":"ВЫХАД","chapter":"23","verse":"10","text":"Шэсьць гадоў засявай зямлю тваю і зьбірай плён яе,"},{"book":"ВЫХАД","chapter":"23","verse":"11","text":"а ў сёмы пакідай яе ў спакоі, каб карміліся гаротныя з народу твайго, а рэштаю пасьля іх карміліся зьвяры польныя; гэтак сама рабі зь вінаграднікам тваім і з аліўнікам тваім."},{"book":"ВЫХАД","chapter":"23","verse":"12","text":"Шэсьць дзён рабі справы твае, а ў сёмы дзень супакойся, каб адпачыў вол твой і асёл твой, і супакоіўся сын рабыні тваёй і прыхадзень."},{"book":"ВЫХАД","chapter":"23","verse":"13","text":"Шануйце ўсё, што Я сказаў вам, і імя іншых багоў не спамінайце; хай ня чуецца яно з вуснаў тваіх."},{"book":"ВЫХАД","chapter":"23","verse":"14","text":"Тры разы на год сьвяткуй Мне:"},{"book":"ВЫХАД","chapter":"23","verse":"15","text":"сьвяткуй сьвята праснакоў: сем дзён еж прэсны хлеб, як Я загадаў табе, у прызначаны час месяца Авіва, бо ў той час ты выйшаў зь Егіпта; і хай не зьяўляюцца прад аблічча Маё з пустымі рукамі;"},{"book":"ВЫХАД","chapter":"23","verse":"16","text":"сьвяткуй і сьвята жніва першых пладоў працы тваёй, якія ты сеяў на полі, і сьвята збору пладоў у канцы года, калі зьбярэш з поля працу тваю."},{"book":"ВЫХАД","chapter":"23","verse":"17","text":"Тры разы на год павінен зьяўляцца ўвесь мужчынскі пол твой перад аблічча Ўладыкі, Госпада."},{"book":"ВЫХАД","chapter":"23","verse":"18","text":"Не вылівай крыві ахвяры Маёй на квашанае, і тлушч ад сьвяточнай ахвяры Маёй не павінен заставацца да раніцы."},{"book":"ВЫХАД","chapter":"23","verse":"19","text":"Пачаткі пладоў зямлі тваёй прынось у дом Госпада, Бога твайго. Не гатуй казьляня ў малацэ маці ягонай."},{"book":"ВЫХАД","chapter":"23","verse":"20","text":"Вось, я пасылаю перад табою анёла ахоўваць цябе на дарозе і ўвесьці цябе ў тую мясьціну, якую Я падрыхтаваў;"},{"book":"ВЫХАД","chapter":"23","verse":"21","text":"пільнуй сябе перад абліччам ягоным, і слухай голасу ягонага; не паўставай супроць яго, бо ён не даруе грэху вашага, бо імя Маё ў ім."},{"book":"ВЫХАД","chapter":"23","verse":"22","text":"Калі ты будзеш слухацца голасу ягонага і выконваць усё, што скажу, дык буду ворагам ворагаў тваіх і супраціўцам супраціўцаў тваіх."},{"book":"ВЫХАД","chapter":"23","verse":"23","text":"Калі пойдзе перад табою анёл Мой і павядзе цябе да Амарэяў, Хэтэяў, Фэрэзэяў, Хананэяў, Эвэяў і Евусэяў, і зьнішчу іх,"},{"book":"ВЫХАД","chapter":"23","verse":"24","text":"дык не пакланяйся багам іхнім, і ня служы ім, і не пераймайся дзеямі іхнімі, скрышы іх і разбуры помнікі іхнія:"},{"book":"ВЫХАД","chapter":"23","verse":"25","text":"служэце Госпаду, Богу вашаму, і ён дабраславіць хлеб твой і ваду тваю; і ўхілю ад вас хваробы."},{"book":"ВЫХАД","chapter":"23","verse":"26","text":"Ня будзе ў зямлі тваёй такіх, што без пары родзяць, і няплодных; лік дзён тваіх зраблю поўным."},{"book":"ВЫХАД","chapter":"23","verse":"27","text":"Жудасьць Маю пашлю перад табою, і зьбянтэжу кожны народ, да якога ты прыйдзеш і буду адварочваць ад цябе ўсіх ворагаў тваіх;"},{"book":"ВЫХАД","chapter":"23","verse":"28","text":"пашлю перад табою шаршнёў, і яны пагоняць ад твару твайго Эвэяў, Хананэяў і Хэтэяў;"},{"book":"ВЫХАД","chapter":"23","verse":"29","text":"не праганю іх ад твару твайго за адзін год, каб зямля не зрабілася пустая і не памножыліся супроць цябе зьвяры польныя:"},{"book":"ВЫХАД","chapter":"23","verse":"30","text":"спакваля буду праганяць іх ад цябе, пакуль не памножышся і ня возьмеш у валоданьне зямлі гэтай."},{"book":"ВЫХАД","chapter":"23","verse":"31","text":"Правяду межы твае ад мора Чэрмнага да мора Філістымскага і ад пустыні да ракі, бо перадам у рукі вашыя жыхароў гэтай зямлі, і прагоніш іх ад твару твайго;"},{"book":"ВЫХАД","chapter":"23","verse":"32","text":"не рабі ўмовы ні зь імі, ні з багамі іхнімі;"},{"book":"ВЫХАД","chapter":"23","verse":"33","text":"не павінны яны жыць у зямлі тваёй, каб яны не ўвялі цябе ў грэх супроць Мяне; бо калі ты будзеш служыць багам іхнім, дык гэта будзе табе сеткаю."}]}