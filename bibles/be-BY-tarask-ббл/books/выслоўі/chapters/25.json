{"data":[{"book":"ВЫСЛОЎІ","chapter":"25","verse":"1","text":"І гэта выслоўі Саламона, сабраныя мужамі Эзэкіі, цара Юдэйскага."},{"book":"ВЫСЛОЎІ","chapter":"25","verse":"2","text":"Слава Божая - пакрываць таямніцаю справу, а славай цароў - дасьледаваць справу."},{"book":"ВЫСЛОЎІ","chapter":"25","verse":"3","text":"Як неба ў вышыні і зямля ў глыбіні, так сэрца цароў - недасьледвальнае."},{"book":"ВЫСЛОЎІ","chapter":"25","verse":"4","text":"Аддзялі дамешку ад срэбра, і выйдзе ў срэбніка посуд:"},{"book":"ВЫСЛОЎІ","chapter":"25","verse":"5","text":"адвядзі няправеднага ад цара, і трон ягоны ўмацуецца праўдай."},{"book":"ВЫСЛОЎІ","chapter":"25","verse":"6","text":"Ганарліва не выстаўляйся перад абліччам цара і на месца вялікіх не станавіся;"},{"book":"ВЫСЛОЎІ","chapter":"25","verse":"7","text":"бо лепей хай скажуць табе: «узыдзі сюды вышэй», чым калі прынізяць цябе перад знакамітым, якога ўбачылі вочы твае."},{"book":"ВЫСЛОЎІ","chapter":"25","verse":"8","text":"Ня ўступай пасьпешліва ў цяжбіну: бо што будзеш рабіць у канцы, калі супернік твой сарамаціць цябе?"},{"book":"ВЫСЛОЎІ","chapter":"25","verse":"9","text":"Вядзі цяжбіну зь блізкім тваім, але таямніцы ягонае не адкрывай,"},{"book":"ВЫСЛОЎІ","chapter":"25","verse":"10","text":"каб не папракнуў цябе той, хто чуў гэта, бо тады ганьба твая ад цябе не адстане."},{"book":"ВЫСЛОЎІ","chapter":"25","verse":"11","text":"Залатыя яблыкі ў срэбным празрыстым посудзе - слова, сказанае прыстойна."},{"book":"ВЫСЛОЎІ","chapter":"25","verse":"12","text":"Залатая завушніца і аздоба з чыстага золата - гэта мудры абскаржнік для ўважлівага вуха."},{"book":"ВЫСЛОЎІ","chapter":"25","verse":"13","text":"Што прахалода ад сьнегу ў жніва, тое верны пасол таму, хто яго пасылае: ён прыносіць душы гаспадара свайго радасьць."},{"book":"ВЫСЛОЎІ","chapter":"25","verse":"14","text":"Што хмары і вятры без дажджу, тое чалавек, які абяцае гасьцінцы і іх не дае."},{"book":"ВЫСЛОЎІ","chapter":"25","verse":"15","text":"Цярплівасьць схіляе да літасьці вяльможу, і мяккі язык ломіць костку."},{"book":"ВЫСЛОЎІ","chapter":"25","verse":"16","text":"Знайшоў ты мёд? еж, колькі трэба табе, каб не аб'есьціся ім і ня выбляваць яго."},{"book":"ВЫСЛОЎІ","chapter":"25","verse":"17","text":"Не ўчашчай у дом сябра твайго, каб ты не абрыд яму, каб ён не зьненавідзеў цябе."},{"book":"ВЫСЛОЎІ","chapter":"25","verse":"18","text":"Што молат і меч і вострая страла, тое чалавек, які сьведчыць ілжыва супроць блізкага свайго."},{"book":"ВЫСЛОЎІ","chapter":"25","verse":"19","text":"Што гнілы зуб і паралізаваная нага, тое надзея на ненадзейнага чалавека ў нягодзе."},{"book":"ВЫСЛОЎІ","chapter":"25","verse":"20","text":"Як той, хто здымае зь сябе вопратку ў халодны дзень, і як воцат на рану, так і той, хто сьпявае песьні тужліваму сэрцу."},{"book":"ВЫСЛОЎІ","chapter":"25","verse":"21","text":"Калі вораг твой галодны, накармі яго хлебам; і калі ён сьмягне, напаі яго вадою:"},{"book":"ВЫСЛОЎІ","chapter":"25","verse":"22","text":"бо, робячы гэта, ты зьбіраеш распаленае вугольле на галаву ягоную, і Гасподзь аддзячыць табе."},{"book":"ВЫСЛОЎІ","chapter":"25","verse":"23","text":"Паўночны вецер нясе дождж, а патаемная гаворка - незадаволеныя твары."},{"book":"ВЫСЛОЎІ","chapter":"25","verse":"24","text":"Лепей жыць у куце на даху, чым са сварліваю жонкаю ў прасторным доме."},{"book":"ВЫСЛОЎІ","chapter":"25","verse":"25","text":"Што халодная вада натомленай смагай душы, тое добрая вестка з далёкай краіны."},{"book":"ВЫСЛОЎІ","chapter":"25","verse":"26","text":"Што ўскаламучаная крыніца і парушаная крыніца, тое праведнік, які падае перад бязбожнікам."},{"book":"ВЫСЛОЎІ","chapter":"25","verse":"27","text":"Як нядобра есьці многа мёду, так дамагацца славы ня ёсьць слава."},{"book":"ВЫСЛОЎІ","chapter":"25","verse":"28","text":"Што горад разбураны, без мура, тое чалавек, які не валодае духам сваім."}]}