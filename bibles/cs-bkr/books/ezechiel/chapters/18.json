{"data":[{"book":"Ezechiel","chapter":"18","verse":"1","text":"Opět stalo se slovo Hospodinovo ke mně, řkoucí:"},{"book":"Ezechiel","chapter":"18","verse":"2","text":"Což jest vám, že užíváte přísloví tohoto o zemi Izraelské, říkajíce: Otcové jedli hrozen trpký, a zubové synů laskominy mají?"},{"book":"Ezechiel","chapter":"18","verse":"3","text":"Živť jsem já, praví Panovník Hospodin, že nebudete moci více užívati přísloví tohoto v Izraeli."},{"book":"Ezechiel","chapter":"18","verse":"4","text":"Aj, všecky duše mé jsou, jakož duše otcova, tak i duše synova mé jsou. Duše, kteráž hřeší, ta umře."},{"book":"Ezechiel","chapter":"18","verse":"5","text":"Nebo byl-li by někdo spravedlivý, a činil by soud a spravedlnost;"},{"book":"Ezechiel","chapter":"18","verse":"6","text":"Na horách by nejídal, a očí svých nepozdvihoval k ukydaným bohům domu Izraelského, a manželky bližního svého by nepoškvrnil, a k ženě pro nečistotu oddělené nepřistoupil;"},{"book":"Ezechiel","chapter":"18","verse":"7","text":"Kterýž by žádného neutiskal, základ dlužníku svému by navracoval, cizího mocí nebral, chleba svého by lačnému udílel, a nahého přiodíval rouchem;"},{"book":"Ezechiel","chapter":"18","verse":"8","text":"Na lichvu by nedával, a úroku nebral, od nepravosti ruku svou by odvracoval, soud pravý mezi jedním i druhým by činil;"},{"book":"Ezechiel","chapter":"18","verse":"9","text":"V ustanoveních mých by chodil, a soudů mých ostříhal, čině, což pravého jest: spravedlivý ten jistě žeť živ bude, praví Panovník Hospodin."},{"book":"Ezechiel","chapter":"18","verse":"10","text":"Zplodil-li by pak syna lotra, prolevače krve, kterýž by čímkoli z těch věcí škodil bratru,"},{"book":"Ezechiel","chapter":"18","verse":"11","text":"Onoho pak všeho nečinil by, anobrž i na horách by jídal, a ženy bližního svého by poškvrnil;"},{"book":"Ezechiel","chapter":"18","verse":"12","text":"Chudého a nuzného by utiskl, cizí věci mocí vzal, základu by nenavrátil, a k ukydaným bohům očí svých by pozdvihoval, ohavnost provodil,"},{"book":"Ezechiel","chapter":"18","verse":"13","text":"Na lichvu by dával, a úrok bral: zdaž bude živ? Nebude živ. Poněvadž všecky ohavnosti tyto činil, jistotně umře, krev jeho přijde na něj."},{"book":"Ezechiel","chapter":"18","verse":"14","text":"A aj, zplodil-li by syna, kterýž by spatřil všecky hříchy otce svého, kteréž činil, a vida, nečinil by tak;"},{"book":"Ezechiel","chapter":"18","verse":"15","text":"Na horách by nejídal, a očí svých nepozdvihoval k ukydaným bohům domu Izraelského, manželky bližního svého by nepoškvrnil,"},{"book":"Ezechiel","chapter":"18","verse":"16","text":"A aniž by koho utiskal, základu by nezadržoval, cizího mocí nebral, chleba svého lačnému by udílel, a nahého rouchem by přiodíl;"},{"book":"Ezechiel","chapter":"18","verse":"17","text":"Od chudého by zdržel ruku svou, lichvy a úroku by nebral, soudy mé činil, v ustanoveních mých by chodil: tenť neumře pro nepravost otce svého, jistě živ bude."},{"book":"Ezechiel","chapter":"18","verse":"18","text":"Otec pak jeho, proto že se bezpráví dopouštěl, cizí věci bratru mocí bral, a to, což není dobré, činil u prostřed lidu svého: protož aj, umře pro nepravost svou."},{"book":"Ezechiel","chapter":"18","verse":"19","text":"Ale říkáte: Jak by to bylo? Zdaž nenese syn nepravosti otcovy? Když syn činí soud a spravedlnost, všech ustanovení mých ostříhá a činí je, jistě žeť živ bude."},{"book":"Ezechiel","chapter":"18","verse":"20","text":"Duše, kteráž hřeší, ta umře. Syn neponese nepravosti otcovy, aniž otec ponese nepravosti synovy; spravedlnost spravedlivého při něm zůstane, též bezbožnost bezbožného na něj připadne."},{"book":"Ezechiel","chapter":"18","verse":"21","text":"Pakli byse bezbožný odvrátil ode všech hříchu svých, kteréž činil, a ostříhal by všech ustanovení mých, a činil by soud a spravedlnost, jistě živ bude a neumře."},{"book":"Ezechiel","chapter":"18","verse":"22","text":"Žádná přestoupení jeho, jichž se dopustil, nebudou jemu připomínána; v spravedlnosti své, kterouž by činil, živ bude."},{"book":"Ezechiel","chapter":"18","verse":"23","text":"Zdaliž jakou líbost mám, když umírá bezbožný? dí Panovník Hospodin. Zdali ne raději když se odvrací od cest svých, aby živ byl?"},{"book":"Ezechiel","chapter":"18","verse":"24","text":"Pakli by se odvrátil spravedlivý od spravedlnosti své, a činil by nepravost, čině podlé všech ohavností, kteréž činí bezbožný, takový-liž by živ byl? Na žádné spravedlnosti jeho, kteréž činil, nebude pamatováno. Pro přestoupení své, jehož se dopouštěl, a pro hřích svůj, kterýž páchal, pro tyť věci umře."},{"book":"Ezechiel","chapter":"18","verse":"25","text":"Že pak říkáte: Není pravá cesta Páně, poslyštež nyní, ó dome Izraelský: Zdali má cesta není pravá? Zdali nejsou cesty vaše nepravé?"},{"book":"Ezechiel","chapter":"18","verse":"26","text":"Když by se odvrátil spravedlivý od spravedlnosti své, a čině nepravost, v tom by umřel, pro nepravost svou, kterouž činil, umře."},{"book":"Ezechiel","chapter":"18","verse":"27","text":"A když by se odvrátil bezbožný od bezbožnosti své, kterouž činil, a činil by soud a spravedlnost, tenť duši svou zachová při životu."},{"book":"Ezechiel","chapter":"18","verse":"28","text":"Nebo prohlédl, a odvrátil, se ode všech přestoupení svých, jichž se dopouštěl; jistě žeť živ bude a neumře."},{"book":"Ezechiel","chapter":"18","verse":"29","text":"A však vždy říká dům Izraelský: Není pravá cesta Páně. Zdali mé cesty nepravé jsou, ó dome Izraelský? Zdaliž nejsou cesty vaše nepravé?"},{"book":"Ezechiel","chapter":"18","verse":"30","text":"A protož každého z vás podlé cest jeho souditi budu, ó dome Izraelský, dí Panovník Hospodin. Navraťtež se a odvraťte ode všech přestoupení svých, aby vám nebyla k úrazu nepravost."},{"book":"Ezechiel","chapter":"18","verse":"31","text":"Odvrzte od sebe všecka přestoupení vaše, jichž jste se dopouštěli, a učiňte sobě srdce nové a ducha nového. I pročež mřete, ó dome Izraelský?"},{"book":"Ezechiel","chapter":"18","verse":"32","text":"Však nemám líbosti v smrti toho, jenž umírá, dí Panovník Hospodin. Obraťte se tedy, a živi buďte."}]}