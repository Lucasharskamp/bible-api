{"data":[{"book":"तीतः","chapter":"2","verse":"1","text":"यथार्थस्योपदेशस्य वाक्यानि त्वया कथ्यन्तां"},{"book":"तीतः","chapter":"2","verse":"2","text":"विशेषतः प्राचीनलोका यथा प्रबुद्धा धीरा विनीता विश्वासे प्रेम्नि सहिष्णुतायाञ्च स्वस्था भवेयुस्तद्वत्"},{"book":"तीतः","chapter":"2","verse":"3","text":"प्राचीनयोषितोऽपि यथा धर्म्मयोग्यम् आचारं कुर्य्युः परनिन्दका बहुमद्यपानस्य निघ्नाश्च न भवेयुः"},{"book":"तीतः","chapter":"2","verse":"4","text":"किन्तु सुशिक्षाकारिण्यः सत्य ईश्वरस्य वाक्यं यत् न निन्द्येत तदर्थं युवतीः सुशीलताम् अर्थतः पतिस्नेहम् अपत्यस्नेहं"},{"book":"तीतः","chapter":"2","verse":"5","text":"विनीतिं शुचित्वं गृहिणीत्वं सौजन्यं स्वामिनिघ्नञ्चादिशेयुस्तथा त्वया कथ्यतां।"},{"book":"तीतः","chapter":"2","verse":"6","text":"तद्वद् यूनोऽपि विनीतये प्रबोधय।"},{"book":"तीतः","chapter":"2","verse":"7","text":"त्वञ्च सर्व्वविषये स्वं सत्कर्म्मणां दृष्टान्तं दर्शय शिक्षायाञ्चाविकृतत्वं धीरतां यथार्थं"},{"book":"तीतः","chapter":"2","verse":"8","text":"निर्द्दोषञ्च वाक्यं प्रकाशय तेन विपक्षो युष्माकम् अपवादस्य किमपि छिद्रं न प्राप्य त्रपिष्यते।"},{"book":"तीतः","chapter":"2","verse":"9","text":"दासाश्च यत् स्वप्रभूनां निघ्नाः सर्व्वविषये तुष्टिजनकाश्च भवेयुः प्रत्युत्तरं न कुर्य्युः"},{"book":"तीतः","chapter":"2","verse":"10","text":"किमपि नापहरेयुः किन्तु पूर्णां सुविश्वस्ततां प्रकाशयेयुरिति तान् आदिश। यत एवम्प्रकारेणास्मकं त्रातुरीश्वरस्य शिक्षा सर्व्वविषये तै र्भूषितव्या।"},{"book":"तीतः","chapter":"2","verse":"11","text":"यतो हेतोस्त्राणाजनक ईश्वरस्यानुग्रहः सर्व्वान् मानवान् प्रत्युदितवान्"},{"book":"तीतः","chapter":"2","verse":"12","text":"स चास्मान् इदं शिक्ष्यति यद् वयम् अधर्म्मं सांसारिकाभिलाषांश्चानङ्गीकृत्य विनीतत्वेन न्यायेनेश्वरभक्त्या चेहलोके आयु र्यापयामः,"},{"book":"तीतः","chapter":"2","verse":"13","text":"परमसुखस्याशाम् अर्थतो ऽस्माकं महत ईश्वरस्य त्राणकर्त्तु र्यीशुख्रीष्टस्य प्रभावस्योदयं प्रतीक्षामहे।"},{"book":"तीतः","chapter":"2","verse":"14","text":"यतः स यथास्मान् सर्व्वस्माद् अधर्म्मात् मोचयित्वा निजाधिकारस्वरूपं सत्कर्म्मसूत्सुकम् एकं प्रजावर्गं पावयेत् तदर्थम् अस्माकं कृते आत्मदानं कृतवान्।"},{"book":"तीतः","chapter":"2","verse":"15","text":"एतानि भाषस्व पूर्णसामर्थ्येन चादिश प्रबोधय च, कोऽपि त्वां नावमन्यतां।"}]}