{"data":[{"book":"मत्त","chapter":"28","verse":"1","text":"सबत के बाद हफ़्ते के पहले दिन धूप निकलते वक़्त मरियम मग़दलिनी और दूसरी मरियम क़ब्र को देखने आईं।"},{"book":"मत्त","chapter":"28","verse":"2","text":"और देखो, एक बड़ा भुन्चाल आया क्यूँकि ख़ुदा का फ़रिश्ता आसमान से उतरा और पास आकर पत्थर को लुढ़का दिया; और उस पर बैठ गया।"},{"book":"मत्त","chapter":"28","verse":"3","text":"उसकी सूरत बिजली की तरह थी, और उसकी पोशाक बर्फ़ की तरह सफ़ेद थी।"},{"book":"मत्त","chapter":"28","verse":"4","text":"और उसके डर से निगहबान काँप उठे, और मुर्दा से हो गए।"},{"book":"मत्त","chapter":"28","verse":"5","text":"फ़रिश्ते ने औरतों से कहा, “तुम न डरो। क्यूँकि मैं जानता हूँ कि तुम ईसा को ढूँड रही हो जो मस्लूब हुआ था।"},{"book":"मत्त","chapter":"28","verse":"6","text":"वो यहाँ नहीं है, क्यूँकि अपने कहने के मुताबिक़ जी उठा है; आओ ये जगह देखो जहाँ ख़ुदावन्द पड़ा था।"},{"book":"मत्त","chapter":"28","verse":"7","text":"और जल्दी जा कर उस के शागिर्दों से कहो वो मुर्दों में से जी उठा है, और देखो; वो तुम से पहले गलील को जाता है वहाँ तुम उसे देखोगे, देखो मैंने तुम से कह दिया है।”"},{"book":"मत्त","chapter":"28","verse":"8","text":"और वो ख़ौफ़ और बड़ी ख़ुशी के साथ क़ब्र से जल्द रवाना होकर उसके शागिर्दों को ख़बर देने दौड़ीं।"},{"book":"मत्त","chapter":"28","verse":"9","text":"और देखो ईसा उन से मिला, और उस ने कहा, “सलाम।” उन्होंने पास आकर उसके क़दम पकड़े और उसे सज्दा किया।"},{"book":"मत्त","chapter":"28","verse":"10","text":"इस पर ईसा ने उन से कहा, “डरो नहीं। जाओ, मेरे भाइयों से कहो कि गलील को चले जाएँ, वहाँ मुझे देखेंगे।”"},{"book":"मत्त","chapter":"28","verse":"11","text":"जब वो जा रही थीं, तो देखो; पहरेदारों में से कुछ ने शहर में आकर तमाम माजरा सरदार काहिनों से बयान किया।"},{"book":"मत्त","chapter":"28","verse":"12","text":"और उन्होंने बुज़ुर्गों के साथ जमा होकर मशवरा किया और सिपाहियों को बहुत सा रुपऐ दे कर कहा,"},{"book":"मत्त","chapter":"28","verse":"13","text":"“ये कह देना, कि रात को जब हम सो रहे थे उसके शागिर्द आकर उसे चुरा ले गए।"},{"book":"मत्त","chapter":"28","verse":"14","text":"अगर ये बात हाकिम के कान तक पहुँची तो हम उसे समझाकर तुम को ख़तरे से बचा लेंगे”"},{"book":"मत्त","chapter":"28","verse":"15","text":"पस उन्होंने रुपऐ लेकर जैसा सिखाया गया था, वैसा ही किया; और ये बात यहूदियों में मशहूर है।"},{"book":"मत्त","chapter":"28","verse":"16","text":"और ग्यारह शागिर्द गलील के उस पहाड़ पर गए, जो ईसा ने उनके लिए मुक़र्रर किया था।"},{"book":"मत्त","chapter":"28","verse":"17","text":"उन्होंने उसे देख कर सज्दा किया, मगर कुछ ने शक किया।"},{"book":"मत्त","chapter":"28","verse":"18","text":"ईसा ने पास आ कर उन से बातें की और कहा “आस्मान और ज़मीन का कुल इख़्तियार मुझे दे दिया गया है।"},{"book":"मत्त","chapter":"28","verse":"19","text":"पस तुम जा कर सब क़ौमों को शागिर्द बनाओ और उन को बाप और बेटे और रूह — उल — क़ुद्दूस के नाम से बपतिस्मा दो।"},{"book":"मत्त","chapter":"28","verse":"20","text":"और उन को ये ता'लीम दो, कि उन सब बातों पर अमल करें जिनका मैंने तुम को हुक्म दिया; और देखो, मैं दुनिया के आख़िर तक हमेशा तुम्हारे साथ हूँ।”"}]}