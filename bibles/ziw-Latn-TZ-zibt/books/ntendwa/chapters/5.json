{"data":[{"book":"Ntendwa","chapter":"5","verse":"1","text":"Mntu yumwenga akwitagwa Ananiya, hamwenga na mkaziwe Safila wataga nkonde yawo."},{"book":"Ntendwa","chapter":"5","verse":"2","text":"Mna nawevana na mkaziwe wekiye hamwenga hela niyo wenkiza zisigale kwa wasigilwa."},{"book":"Ntendwa","chapter":"5","verse":"3","text":"Petulo amgamba, “Ananiya nimbwani ukamwinka Shetani luhenyo na kumdanta Muye Ukukile kwa kusigaza hela uhokele mo kutaga inkonde yenyu?"},{"book":"Ntendwa","chapter":"5","verse":"4","text":"Nkonde naniyako umo hunati kuitaga, izihela izo nanizako umo utagile kale. Nimbwani naho ukudamanya imbuli ino? Humdantile mntu, kumdanta Chohile.”"},{"book":"Ntendwa","chapter":"5","verse":"5","text":"Aho, Ananiya eze eve imbuli iyo, agwa hasi na kubanika, woseni wevile imbuli iyo niyo wengilwa ni woga."},{"book":"Ntendwa","chapter":"5","verse":"6","text":"Wabwanga weza na kuuvisa sanda umwili wakwe na kuuhamba."},{"book":"Ntendwa","chapter":"5","verse":"7","text":"Yeze yabule masaa matatu vino, mkaziwe akatenda haimanyize imbuli ilaile, engila."},{"book":"Ntendwa","chapter":"5","verse":"8","text":"Petulo amuza, “Nigambila, vino chino nichihimo chose mhokele weye na mgosiwo kwa kutaga inkonde yenyu?”"},{"book":"Ntendwa","chapter":"5","verse":"9","text":"Petulo amgamba, “Nimbwani weye na mgosiwo mwaujeza Muye wa Chohile? Wantu wamhamba mgosiwo we ho lwivi, nawakuguhe weye nawe”"},{"book":"Ntendwa","chapter":"5","verse":"10","text":"Aho naye agwa nakubanika. Wadya wabwanga wengila na kumbwila kabanika, wamlavya wakumhamba hankanda he mbila ya mgosiwe."},{"book":"Ntendwa","chapter":"5","verse":"11","text":"Wantu wose we nyumba yo kuvikila na wantu watuhu wevile imbuli iyo niyo wengilwa ni woga."},{"book":"Ntendwa","chapter":"5","verse":"12","text":"Wasigilwa wadamanya mpituko na vilagiso vilozize mwa wantu. Wazumile wose niyo waduganaga hamwenga holwazo lwa Sulemani."},{"book":"Ntendwa","chapter":"5","verse":"13","text":"Mntu suyo kanuni hajezize kulungana nawo, wantu watuhu sawo wo uzumizi umwe wawatogola."},{"book":"Ntendwa","chapter":"5","verse":"14","text":"Wantu walozize niyo wakonga kwingila mweidifyo, fyo dya wagosi na wavyele wamzumila Zumbe."},{"book":"Ntendwa","chapter":"5","verse":"15","text":"Wantu nawakegala wanyonje mwezisila na kuwagoneza mwezisazi na micheka chani chizuli cha Petulo chiwagubike wamwe wawo umo akajinka."},{"book":"Ntendwa","chapter":"5","verse":"16","text":"Mafyo ya wantu kulaila mwemizi ikuzunguluka Yelusalemu wegala wanyonje na wata mpepo nchafu, nawo wose niyo wahonywa."},{"book":"Ntendwa","chapter":"5","verse":"17","text":"Niyo Mlavyantambiko mkulu naweyawe wose, wantu wa bunga dya Masadukayo, wengila finju."},{"book":"Ntendwa","chapter":"5","verse":"18","text":"Wawagwila wasigilwa na kuwajela mndani."},{"book":"Ntendwa","chapter":"5","verse":"19","text":"Mna ichilo icho mndima ywa kwembingu ywa Zumbe niyo awavugwila ulwivi wafose, nakuwagamba,"},{"book":"Ntendwa","chapter":"5","verse":"20","text":"“Kachimaleni kwe Nyumba nkulu ya Chohile nakuwagambila wantu mbuli za ujima uno mhya”."},{"book":"Ntendwa","chapter":"5","verse":"21","text":"Dikaswa wasigilwa wengila mwe Nyumba nkulu ya Chohile nakukonga kuhinya."},{"book":"Ntendwa","chapter":"5","verse":"22","text":"Mna wamizi wasigilwe weze wabule kwedijeleza, hawawabwile wasigilwa, ivyo wauya kwe chitala kuilonga imbuli iyo,"},{"book":"Ntendwa","chapter":"5","verse":"23","text":"“Chize chibule kwedijeleza chibwila ulwivi luvugalwa, naho wamizi nawo wemwendima yawo, mna chize chivugule ulwivi, hachibwile mntu mndani”."},{"book":"Ntendwa","chapter":"5","verse":"24","text":"Walavyantambiko wakulu na vilongozi we Nyumba nkulu ya Chohile weze weve imbuli iyo, wehelwa, ni chibwani chiwalaile wasigilwa."},{"book":"Ntendwa","chapter":"5","verse":"25","text":"Niyo alaila mntu, engila kuwagamba, “Tegelezani, wadya wantu mjeile mndani mwe nyumba nkulu ya Chohile wahinya wantu.”"},{"book":"Ntendwa","chapter":"5","verse":"26","text":"Ivyo yudya mkulu na wantu wakwe waita wakuwavuza wamizi awo. Hawawagwile kwa nguvu kwaviya nawakogoha wanasekutoigwa mayuwe."},{"book":"Ntendwa","chapter":"5","verse":"27","text":"Wawachimalisa wasigilwa mwe chitala chikulu, Mlavyantambiko Mkulu niyo awauza."},{"book":"Ntendwa","chapter":"5","verse":"28","text":"“Chiwaunga msekuhinya kwa zina dya yuno mntu, mna kaulani icho mdamanye, mahinyo yenyu yazagala Yelusalemu yose, naho mwaunga mchitende suwe chimkoma yuno mntu.”"},{"book":"Ntendwa","chapter":"5","verse":"29","text":"Petulo na wasigilwa weyawe wahitula, “Chaungwa chimwive Chohile, mna sawo wantu."},{"book":"Ntendwa","chapter":"5","verse":"30","text":"Chohile ywa watati zetu kamuuyusa Yesu mwize mumkome kwa kutundikwa mo msalaba."},{"book":"Ntendwa","chapter":"5","verse":"31","text":"Chohile kamwinula komkono wakwe wa kulume atende chilongozi na mhonyi kuwenka wantu wa Izulaeli chipindi cha kulombeza kulekeilwa masa yawo, naho masa yawo nayauswe."},{"book":"Ntendwa","chapter":"5","verse":"32","text":"Suwe chiwaukuzi we zimbuli zino, Chohile kawenka Muye Ukukile wadya wakumwiva naye aukula imbuli iyo.”"},{"book":"Ntendwa","chapter":"5","verse":"33","text":"Wantu chitala weze weve niyo wehiwa kubula waunge wasigilwa wadya wakomwe."},{"book":"Ntendwa","chapter":"5","verse":"34","text":"Mna yumwenga mwawo, Falisayo akwitangwa Gamalieli, mhinyi ywa Sigilizi akutunyiswa ni wantu wose, niyo achimala. Awaunga wasigilwa watendegezwe hadodo,"},{"book":"Ntendwa","chapter":"5","verse":"35","text":"niyo alonga kwechitala, “Waizulaeli weyangu, msinyise chino mkunga muwadamanyize wano wantu."},{"book":"Ntendwa","chapter":"5","verse":"36","text":"Mwakumbuka kugamba Teuda aho chikale alailaga akagamba yeye ni mntu mkulu, wantu wakubula magana milongo mine niyo wahangana naye. Mna niyo akomwa, wadya wose nawakamtimila watimkana, imbuli yakwe nayo ifila aho."},{"book":"Ntendwa","chapter":"5","verse":"37","text":"Yuda wa Galilaya naye niyo alaila chipindi cha kuwazwa, naye atimilwa ni fyo, mna naye kakomwa, wose nawakumtimila niyo watimkana."},{"book":"Ntendwa","chapter":"5","verse":"38","text":"Haluse mwe imbuli ino, nawagambila msekuwatenda chintu wantu wano. Walekeni wenye, hegu chino wakutenda ni chamntu, nachagile,"},{"book":"Ntendwa","chapter":"5","verse":"39","text":"mna hegu uneva chalaila kwa Chohile hamkudaha kuchihinga. Mwadaha kutenda mwamhiga Chohile.”"},{"book":"Ntendwa","chapter":"5","verse":"40","text":"Wawetanga wasigilwa nakuwahuta hamwenga nakuwaunga wasekuhinya naho kulonga kwa zina dya Yesu niyo wawalekela."},{"book":"Ntendwa","chapter":"5","verse":"41","text":"Wasigilwa weze walawe mwechitala weleleswa kwaviya Chohile kawawona wawagilwa wakunte kwachausa cha Yesu."},{"book":"Ntendwa","chapter":"5","verse":"42","text":"Chila zuwa mwe Nyumba nkulu ya Chohile na mwe izikaya za wantu nawakahinya na kulonga mbuli zedi za Yesu Kulisito Mkombola."}]}