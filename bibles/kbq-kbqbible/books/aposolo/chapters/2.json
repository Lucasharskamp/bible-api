{"data":[{"book":"Aposolo","chapter":"2","verse":"1","text":"Kasefa hoza vasage kna PentikosI ege'za, aposol naga'mo'za mago nompi atru hu'naze."},{"book":"Aposolo","chapter":"2","verse":"2","text":"Ana hu'za mani'nageno amehuno zaho'mofo agasasamo hiaza huno, tusi'a agasasa runo monafinti eramino mani'naza nompi avite'ne."},{"book":"Aposolo","chapter":"2","verse":"3","text":"Tevemofo agefu'nagana huno, tagareno vuno eno huno, magoke magoke'mofonte emani'ne."},{"book":"Aposolo","chapter":"2","verse":"4","text":"Maka'mofona Ruotge Avamu'mo zamagu'afi viteno, zamazeri otige'za, Avamu'mo zamasamia kante ante'za, agafa hu'za aru agerupinti kea hu'naze. Aposolo avontafepima me'nea Kumatamimofo zamagi'e"},{"book":"Aposolo","chapter":"2","verse":"5","text":"Ana knafina knare hu'za Anumzamofo amagenentaza Juda vahe'mo'za, mopane mopane kotegati e'za Jerusalemi kumate emani'naze."},{"book":"Aposolo","chapter":"2","verse":"6","text":"Ana agasasa fore nehige'za, miko vahe'mo'za atru hu'za na'a fore nehie hu'naze. Na'ankure mago mago'mo'a agra'a agerupi antahitere hu'ne."},{"book":"Aposolo","chapter":"2","verse":"7","text":"Zamagra antri nehu'za anage hu'naze, ana maka Galili vahe'mo'za kea nehazanki na'a fore nehie?"},{"book":"Aposolo","chapter":"2","verse":"8","text":"Na'a higeta tagra mago mago'mota tagra'a tageru'ma tarera'ma kaserantegetama neruna tagerupina nentahune?"},{"book":"Aposolo","chapter":"2","verse":"9","text":"Tagra rukotegati rukotegati Patia mopareti'ene, Medes mopareti'ene Elami mopareti'ene, Mesopotemia mopareti'ene, Judia mopareti'ene, Kapatosia mopareti'ene, Pontusi mopareti'ene, Esia mopareti'ene,"},{"book":"Aposolo","chapter":"2","verse":"10","text":"Frigia mopareti'ene, Pamfilia mopareti'ene, Isipi mopareti'ene, Sairini kaziga Livia mopareti'ene, Romuti nantu vahe'ene, Hibru vahe'ene, megi'a vahe'mo'za zamagu'a rukrahe hu'naza vahe'enene."},{"book":"Aposolo","chapter":"2","verse":"11","text":"Kriti mopareti'ene Arabu mopareti vahe'mota tagra hanavenentake avu'ava'zama Anumzamo'ma hia zana tagerupi nentahune!"},{"book":"Aposolo","chapter":"2","verse":"12","text":"Maka'mo'za mago'ene na'a fore nehie nehu'za, tusi'za hu'za antahintahi hakare hu'naze. Zamagra'a ohumi ahumi nehu'za anage hu'naze, Na'a amazana fore nehie?"},{"book":"Aposolo","chapter":"2","verse":"13","text":"Hianagi mago'amo'za anama haza zankura anage hu'za zamagi'za nereza, zamagra kahefa waini ti ne'za negi nenegahaze! Hu'za hu'naze."},{"book":"Aposolo","chapter":"2","verse":"14","text":"Hianagi Pita'a otino 11ni'a aposol naga'ane mani'neno ranke huno zamasmino, tamagra Judia vahe'ene, miko Jerusalemi mani'namota amama huankea tamagesa anteta antahi ankereho."},{"book":"Aposolo","chapter":"2","verse":"15","text":"Ama kema nehaza zanku'ma tamagesa hakare nehazana, menina nantera 9kiloki hu'neanki'za, zamagra negi tina one'naze."},{"book":"Aposolo","chapter":"2","verse":"16","text":"Hu'neanagi ama'i korapa kasnampa ne'mo, Joeli hu'nea nanekemofo avufa'a meni negaze."},{"book":"Aposolo","chapter":"2","verse":"17","text":"Hagi vagare knafina, Anumzamo'a anage hu'ne, Nagra Avamuni'a vahepi eri herafi atresugeno, tamagri ne'mofatamimo'za, kasnampa kea huama nehanage'na, kasefa vahe'mo'za ava'na keaza nehanage'za, ranafa tamimo'za ava'na kegahaze."},{"book":"Aposolo","chapter":"2","verse":"18","text":"Nagri eri'za 2:18 Bondslave, hu'nea kemofo agafa'amo'a, magomo, mago'a kafufi rumofonte eri'za eri nentesigeno, henka zagoa amigahie hu'ne hagerafina'e. vahera, vene'nere ene, a'nerera Nagra Avamu'ni'a ananknafina eri herafi atresuge'za zamagra kasnampa kea hugahaze."},{"book":"Aposolo","chapter":"2","verse":"19","text":"Nagra monafina ruzahu'za eri fore nehu'na, kaguva avame'za ama mopafina erifore nehu'na, korane, tevene, hampone tokira hugahie."},{"book":"Aposolo","chapter":"2","verse":"20","text":"Zagemo'a rukrahe huno hani hanigeno, ikamo'a kora hanigeno, henka tusi'a hanave'nentake Ramofo kna egahie."},{"book":"Aposolo","chapter":"2","verse":"21","text":"Ana nehanigeno miko vahe'mo'za, Ramofo agi hanta nevazisamo'za zamagu'vazinke'za knare kuma erigahaze. (Jol 2:28-32.)"},{"book":"Aposolo","chapter":"2","verse":"22","text":"Israeli vahe'motma ama kea antahiho, Nazareti ne' Jisasina, Anumzamo azeri oti'nea ne'mo, kaguva zane ruzahu'zane, avame'zana Anumzamo'a, Agripi runtanino amuno tamifina eri'zana erigeta, keta antahita hu'naze."},{"book":"Aposolo","chapter":"2","verse":"23","text":"Ama ana nera, Anumzamo antahino ahegahaze huno korapa retro hu'nea kante antetma, tamagra avaretma megi'a vahe zamazampi antage'za, keka zafare hanto ahegeno fri'ne."},{"book":"Aposolo","chapter":"2","verse":"24","text":"Hianagi Anumzamo'a fri'nefinti azeri otino, fri'zamofo atazampinti azeri so'e hu'ne. Na'ankure frizamofo hanave'amo'a azerintega osu'ne."},{"book":"Aposolo","chapter":"2","verse":"25","text":"Deviti'a amanahu ke agriku hu'ne, Nagra maka zupa negogeno, Ramo'a navuga nemanie, na'ankure Agra nazantmaga'a mani'neankino, mago zamo'a nazeri kazara osugahie."},{"book":"Aposolo","chapter":"2","verse":"26","text":"E'ina hu'negu nagu'amo'a so'e nehanigeno, nagipintira tusi'a musenkemo atiramigahie. Navufamo'enena ana zanke huno fore'ma hania zanku avega anteno manigahie."},{"book":"Aposolo","chapter":"2","verse":"27","text":"Na'ankure kagra nagu'namena fri vahe kumapina (Heidis), otregahane, huge atresankeno Ruotge hu'nemo'a kerifina onkasrigahie."},{"book":"Aposolo","chapter":"2","verse":"28","text":"Kagra mani'zanimofo kana ko eri'ama hunami vare'nane. Kagrama navate'ma nemaninkeno'a, nagripina musezamo avinete,  huno Deviti'a hu'ne. (Sam-Zga 16:8-11.)"},{"book":"Aposolo","chapter":"2","verse":"29","text":"Nafuhete, nagra fatgo hu'na neramasmue, mago tahitia Deviti'a frige'za asentageno, keri'amo'a menina tagrane me'ne."},{"book":"Aposolo","chapter":"2","verse":"30","text":"Na'ankure agra kasnampa nekino antahine, Anumzamo'a mago negeho avareno tra'are (kini trate) antesigeno mani'nigu averino huvempa hu'ne."},{"book":"Aposolo","chapter":"2","verse":"31","text":"Deviti'a kegamuteno, Kraisima friteno otisniazana ke'ne, fri vahe kumapina (Heidis) avufamo'a atresigeno za'za kna omaneno, onkasrisia zanku hu'ne. (Sam-Zga 16:10.)"},{"book":"Aposolo","chapter":"2","verse":"32","text":"E'i ana Jisasina, Anumzamo'a fri'nefinti azeri otigeta, tagra maka'mota tavufinti ke'nona zanku nehune."},{"book":"Aposolo","chapter":"2","verse":"33","text":"Ana higeno Anumzamo ragi nemino, azantamaga kaziga'a avarentegeno, huvempama hu'nea Ruotge Avamura Nefampinti erino, eritagitregeta menina negeta nentahita nehaze."},{"book":"Aposolo","chapter":"2","verse":"34","text":"Na'ankure Deviti'a monafinka mareori'neanagi, Deviti agra'a huno, Ramo'a, nagri Ramofonku huno, Naza tamaga kaziga mani'nege'na,"},{"book":"Aposolo","chapter":"2","verse":"35","text":"Nagra ha' vaheka'a zamazerina kagia tra antesugenka, kagiareti arentrako hugahane  huno hu'ne. (Sam-Zga 110:1.)"},{"book":"Aposolo","chapter":"2","verse":"36","text":"E'ina hu'negu, maka Israeli vahe'motma tamage hutma antahi ankereho, tamagrama aheta hanti'naza nera, Anumzamo'a azeri otigeno, Ra vahe tro huno Kraisi mani'ne."},{"book":"Aposolo","chapter":"2","verse":"37","text":"Ana kema zamagrama nentahizageno, kemo'a zamarimpafi agonaza zamareaza hige'za, Pitanku'ene ruga'a aposol nagakura anage hu'naze, tafuhete tagra na'a hugahune?"},{"book":"Aposolo","chapter":"2","verse":"38","text":"Hazageno, Pita'a zamagrikura anage hu'ne, tamagu'a rukrahe nehutma, Jisas Kraisi agifi mono tina frenkeno, kumi'timia apaseramante'na, ruotge Avamu'mofo museza tamagra erigahaze."},{"book":"Aposolo","chapter":"2","verse":"39","text":"Na'ankure huvempama hu'neana tamagri'ene, mofavre tamimofonku'ene, afete mani'namokizmigu'ene, ruga'a vahera tagri Ra Anumzamo zamagi hanige'za, Agrite esamoza erigahaze."},{"book":"Aposolo","chapter":"2","verse":"40","text":"Rama'a ruga'a ke Pita'a huama nehuno, zamazahuke zamasami'ne. Kefo zampima mani'naza vahepintira, maniganeta manisaza zamo tamagu'vazina, knare huta manigahaze."},{"book":"Aposolo","chapter":"2","verse":"41","text":"Agri kere zamentintima haza nagapintira, monoti fre'naze. Anazupage tima fre'nazana, 3tauseni'a nazamo'za fre'naze."},{"book":"Aposolo","chapter":"2","verse":"42","text":"Ana vahe'mo'za aposol nagamokizmi naneke antahiza atru hu'za monora rempi hu'za nentahiza, magopi breti kori'za nene'za (Lords sapa) nunamuna hu'naze."},{"book":"Aposolo","chapter":"2","verse":"43","text":"Aposol naga'mo'za hakare ruzahu'zane, kuguva'zana erifore nehazageno, maka'a vahe'mo'za nege'za zamanogu nehu'za amazana na'za fore'nehie hu'naze."},{"book":"Aposolo","chapter":"2","verse":"44","text":"Hanki Jisasinte zamentinti hu'naza vahe'mo'za tragote'za nemani'za, maka'za zamia omi'ami nehu'za,"},{"book":"Aposolo","chapter":"2","verse":"45","text":"mago'a zazamine, mopa zaminena agafa hu'za zagore atrage'za, miza'sage'za zago eri'za upama hu'naza vahe refako hu'za zami'naze."},{"book":"Aposolo","chapter":"2","verse":"46","text":"Maka kna ra mono (tempol) kumapi atru hu'za mono kea nehu'za, zamagu'a anterami'za, zamarimpa fruregati nonte nonte bretia kori'za nene'za kave'zamia fako hutere hu'naze."},{"book":"Aposolo","chapter":"2","verse":"47","text":"Anumzamofo agi hentesga nehazageno, mago'a vahe'mo'za ana vahe'mokizmi muse huzmante'naze. Ana nehazageno Anumzamo zamagu'ma vazi'nea vahe'mo'za mago mago kna rama'a efre'naze."}]}