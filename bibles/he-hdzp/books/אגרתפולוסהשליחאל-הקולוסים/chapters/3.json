{"data":[{"book":"אגרת פולוס השליח אל-הקולוסים","chapter":"3","verse":"1","text":"הואיל וקמתם לחיים חדשים עם המשיח, רכזו את תשומת לבכם באוצרות ובברכות שבשמים, שם יושב המשיח לימין האלוהים."},{"book":"אגרת פולוס השליח אל-הקולוסים","chapter":"3","verse":"2","text":"רכזו את מחשבותיכם בכל מה שנוגע למלכות השמים, ואל תדאגו לדברי העולם הזה,"},{"book":"אגרת פולוס השליח אל-הקולוסים","chapter":"3","verse":"3","text":"כי מתם עם המשיח, וחייכם שמורים איתו אצל אלוהים."},{"book":"אגרת פולוס השליח אל-הקולוסים","chapter":"3","verse":"4","text":"וכאשר המשיח, שהוא חיינו, ישוב אלינו, אתם תקרינו כבוד והדר יחד איתו."},{"book":"אגרת פולוס השליח אל-הקולוסים","chapter":"3","verse":"5","text":"לפיכך המיתו את התאוות והיצרים הרעים שחבויים בכם: זנות, ניאוף, מעשי זימה וטומאה, ואל תשתעבדו לחומרנות שבעולם, כי בעיני אלוהים זוהי עבודת אלילים,"},{"book":"אגרת פולוס השליח אל-הקולוסים","chapter":"3","verse":"6","text":"והוא יעניש בחומרה את כל מי שממרה את פיו בעניינים אלה."},{"book":"אגרת פולוס השליח אל-הקולוסים","chapter":"3","verse":"7","text":"גם אתם עשיתם את המעשים הנוראים האלה לפני שהאמנתם במשיח,"},{"book":"אגרת פולוס השליח אל-הקולוסים","chapter":"3","verse":"8","text":"אך עתה עליכם להסיר מעליכם כל רוגז, כעס, רשע, שנאה, גידופים וניבול־פה."},{"book":"אגרת פולוס השליח אל-הקולוסים","chapter":"3","verse":"9","text":"אל תשקרו איש לרעהו, שהרי הסרתם מעצמכם את הטבע הישן ואת כל הרוע הנובע ממנו."},{"book":"אגרת פולוס השליח אל-הקולוסים","chapter":"3","verse":"10","text":"פתחתם בחיים חדשים לגמרי, שבהם אתם לומדים לעשות את הטוב והישר, ואתם לומדים יותר ויותר על טבעו ודמותו של המשיח, אשר העניק לכם את החיים הנפלאים האלה שממלאים אתכם."},{"book":"אגרת פולוס השליח אל-הקולוסים","chapter":"3","verse":"11","text":"בחיים אלה אין כל חשיבות למין, דת, גזע, השכלה, מצב כלכלי או מעמד חברתי. חשובה רק האמונה במשיח שמזמינה אליה כל אדם."},{"book":"אגרת פולוס השליח אל-הקולוסים","chapter":"3","verse":"12","text":"היות שאלוהים בחר בכם והעניק לכם חיים חדשים אלה, ומשום שהוא אוהב אתכם מאוד ודואג לכם, עליכם לנהוג בזולת ברוך וטוב־לב. אל תנסו לעשות רושם על איש, היו מוכנים לסבול בשקט ובסבלנות,"},{"book":"אגרת פולוס השליח אל-הקולוסים","chapter":"3","verse":"13","text":"היו אדיבים, סלחניים ואל תשמרו טינה לאיש. זכרו: עליכם לסלוח איש לרעהו כשם שהמשיח סלח לכם!"},{"book":"אגרת פולוס השליח אל-הקולוסים","chapter":"3","verse":"14","text":"אך מעל הכול, אהבו איש את רעהו אהבה אמיתית! אהבה כזאת תאחד את כולכם בהרמוניה שלמה."},{"book":"אגרת פולוס השליח אל-הקולוסים","chapter":"3","verse":"15","text":"דאגו לכך שהשקט והשלווה הבאים מהמשיח ימלאו תמיד את לבכם ומצפונכם, כי זוהי זכותכם וחובתכם כאיברי גוף־המשיח, והודו לאלוהים תמיד."},{"book":"אגרת פולוס השליח אל-הקולוסים","chapter":"3","verse":"16","text":"זכרו את דברי המשיח, כי דבריו וחוכמתו יעשירו את חייכם בתוכן ויחכימו אתכם; למדו אותם איש את רעהו, ושירו לה׳ בהכרת תודה מזמורי תהלים ושירים רוחניים."},{"book":"אגרת פולוס השליח אל-הקולוסים","chapter":"3","verse":"17","text":"אמרו ועשו כל דבר בשם ישוע המשיח אדוננו, והודו לאלוהים האב באמצעותו."},{"book":"אגרת פולוס השליח אל-הקולוסים","chapter":"3","verse":"18","text":"נשים, שמענה בקול בעליכן, כי זהו רצון האלוהים."},{"book":"אגרת פולוס השליח אל-הקולוסים","chapter":"3","verse":"19","text":"בעלים, אהבו את נשותיכם ונהגו בהן בעדינות ולא בגסות."},{"book":"אגרת פולוס השליח אל-הקולוסים","chapter":"3","verse":"20","text":"ילדים, אלוהים רוצה שתשמעו תמיד בקול הוריכם."},{"book":"אגרת פולוס השליח אל-הקולוסים","chapter":"3","verse":"21","text":"אבות, אל תציקו לילדיכם יותר מדי, כי הם עלולים לאבד את סבלנותם ולמאוס בכל."},{"book":"אגרת פולוס השליח אל-הקולוסים","chapter":"3","verse":"22-23","text":"עבדים, שמעו תמיד בקול אדוניכם! לא רק כשהם נמצאים לידכם, אלא כל הזמן! כי עליכם להשתדל למצוא־חן בעיני אלוהים ולא בעיני בני־אדם."},{"book":"אגרת פולוס השליח אל-הקולוסים","chapter":"3","verse":"24","text":"וזכרו, אלוהים ישלם לכם מאוצרותיו גמול מלא על עבודתכם ושירותכם למען המשיח."},{"book":"אגרת פולוס השליח אל-הקולוסים","chapter":"3","verse":"25","text":"אבל אוי לו לעושה הרע! הוא יקבל את מה שמגיע לו, כי אלוהים אינו נושא פנים."}]}