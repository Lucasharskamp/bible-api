{"data":[{"book":"Chakruok","chapter":"31","verse":"1","text":"Jakobo nowinjo ni yawuot Laban ne wacho niya, “Jakobo osekawo gik ma wuonwa nigo duto kendo oseyudo mwandugi duto koa kuom wuonwa.”"},{"book":"Chakruok","chapter":"31","verse":"2","text":"Kendo Jakobo noneno ni pach Laban ok nikode kaka chon."},{"book":"Chakruok","chapter":"31","verse":"3","text":"Eka Jehova Nyasaye nowacho ne Jakobo niya, “Dogi e pinyu ir oweteni kendo abiro bet kodi.”"},{"book":"Chakruok","chapter":"31","verse":"4","text":"Kuom mano Jakobo nooro wach ne Rael kod Lea mondo gibi e lek kumane okwayoe."},{"book":"Chakruok","chapter":"31","verse":"5","text":"Nowachonegi niya, “Aneno ni paro ma wuonu nigo koda ok en paro mane en-go mokwongo, kata kamano Nyasach wuora osebedo koda."},{"book":"Chakruok","chapter":"31","verse":"6","text":"Ungʼeyo kaka asetiyo ne wuonu gi tekra duto."},{"book":"Chakruok","chapter":"31","verse":"7","text":"To wuonu osewuonda ka oloko chudona nyadipar. To kata kamano, Nyasaye ok oseweyo otimona marach."},{"book":"Chakruok","chapter":"31","verse":"8","text":"Wuonu nowacho ni, ‘Mago ma kitgi angʼech nobed pokni;’ eka jamni duto nonywolo mago ma kitgi angʼech kende, to bende kane owacho ni, ‘Mago ma kitgi rabok nobed pokni,’ eka jamni duto nonywolo mana mago ma kitgi rabok."},{"book":"Chakruok","chapter":"31","verse":"9","text":"Kuom mano Nyasaye osekawo kweth mag jamni mag wuonu kendo osemiyagi."},{"book":"Chakruok","chapter":"31","verse":"10","text":"“E kinde mane jamni mathuondi dwaro luwo jamni mamon, naleko ni nywogi duto mane oluwo jamni mamon ne gin mago man-gi kido marabok gi mago man-gi kido marangʼech kod mago man-gi kido mopogore opogore."},{"book":"Chakruok","chapter":"31","verse":"11","text":"Malaika mar Nyasaye noluonga e lek ni, ‘Jakobo.’ Eka nadwoke ni, ‘An ka.’"},{"book":"Chakruok","chapter":"31","verse":"12","text":"Eka malaika nomedo wachona ni, ‘Tingʼ wangʼi kendo ineye kaka nywogi duto maluwo diek gin rabok, angʼech kod ma dikiyo, nimar aseneno gik moko duto ma Laban osebedo katimoni."},{"book":"Chakruok","chapter":"31","verse":"13","text":"An e Nyasaye mane ofwenyoreni Bethel kamane iwiroe siro gi mo kendo kama ne isingori kikwongʼori ne an. Koro wuogi ia e pinyni kendo idog thuru.’ ”"},{"book":"Chakruok","chapter":"31","verse":"14","text":"Eka Rael kod Lea nodwoke niya, “Bende pod wadongʼ gi pok moro amora e mwandu wuonwa?"},{"book":"Chakruok","chapter":"31","verse":"15","text":"Donge tinde okwanowa mana kaka jomoko nono? Ok en mana ni osechiwowa kende, to osechano nyaka mwandu duto mane okendwa."},{"book":"Chakruok","chapter":"31","verse":"16","text":"Adier mwandu duto ma Nyasaye osegolo kuom wuonwa gin mawa kod nyithindwa. Omiyo tim gimoro amora ma Nyasaye osenyisi.”"},{"book":"Chakruok","chapter":"31","verse":"17","text":"Eka Jakobo nokawo nyithinde kod monde mi oketo ewi ngamia,"},{"book":"Chakruok","chapter":"31","verse":"18","text":"kendo nosembo jambe duto e nyime kaachiel gi gik moko duto mane osechoko e piny Padan Aram, mondo odhi ir Isaka wuon-gi e piny Kanaan."},{"book":"Chakruok","chapter":"31","verse":"19","text":"Kane Laban osedhi ngʼado yie rombe, Rael nokwalo nyiseche mag wuon-gi."},{"book":"Chakruok","chapter":"31","verse":"20","text":"To kata kamano, Jakobo nowuondo Laban ja-Aram ka ok onyise ni odok thurgi."},{"book":"Chakruok","chapter":"31","verse":"21","text":"Kuom mano noringo gi mago mane en-go duto, kendo nongʼado Aora koluwo yo mochomo piny gode mag Gilead."},{"book":"Chakruok","chapter":"31","verse":"22","text":"E odiechiengʼ mar adek Laban nowinjo ni Jakobo osepondo modhi."},{"book":"Chakruok","chapter":"31","verse":"23","text":"Nokawo wedene molawo Jakobo; kuom ndalo abiriyo; kendo nojuke e piny gode mag Gilead."},{"book":"Chakruok","chapter":"31","verse":"24","text":"Eka Nyasaye nofwenyore ne Laban ja-Aram gotieno e lek mi owachone niya, “Ne ni ok iwachone Jakobo gimoro amora, maber kata marach.”"},{"book":"Chakruok","chapter":"31","verse":"25","text":"Ka Laban nojuko Jakobo noyudo ka oseguro hembe e piny gode mag Gilead kendo mi en bende gi wedene noguro hembe kanyo."},{"book":"Chakruok","chapter":"31","verse":"26","text":"Eka Laban nopenjo Jakobo niya, “En angʼo ma isetimoni? Isewuonda kendo iseringa gi nyiga mana ka joma omak e lweny."},{"book":"Chakruok","chapter":"31","verse":"27","text":"Ere gima nomiyo iringo lingʼ-lingʼ ka akia? Angʼo ma nomoni nyisa, mondo omi asewi gi mor kiwerni kendo igoni thum?"},{"book":"Chakruok","chapter":"31","verse":"28","text":"Bende ne ok iweyo agoyoni oriti gi nyiga gi nyikwaya. Kuom mano isetimo gima ofuwo."},{"book":"Chakruok","chapter":"31","verse":"29","text":"Ngʼe ni an-gi teko mar hinyi, to Nyasach wuonu ne onyisa otieno manyoro ni, ‘Ne ni ok iwachone Jakobo gimoro amora, maber kata marach.’"},{"book":"Chakruok","chapter":"31","verse":"30","text":"Angʼeyo ni nyoro iwuok nikech siso ma in-go mar dok ir joodu. To angʼo momiyo nyoro ikwalo nyisechena?”"},{"book":"Chakruok","chapter":"31","verse":"31","text":"Jakobo nodwoko Laban niya, “Ne aluor nikech nyo aparo ni dipo ka imaya nyigi githuon."},{"book":"Chakruok","chapter":"31","verse":"32","text":"To ngʼato angʼata ma iyudo gi nyisechegi ok nokwo. E nyim jowagi, rang in iwuon giri moro amora madabedgo kendo ka iyudo to kaw.” To Jakobo ne ok ongʼeyo ni Rael nosekwalo nyisechego."},{"book":"Chakruok","chapter":"31","verse":"33","text":"Eka Laban nodonjo ei hemb Jakobo kendo ei hemb Lea kendo ei hemb jotichgi ariyo ma nyiri to ne ok oyudo gimoro. Bangʼ kane osea ei hemb Lea nodonjo ei hemb Rael."},{"book":"Chakruok","chapter":"31","verse":"34","text":"Noyudo ka Rael osekawo nyisechego mopando e bwo kom ngamia mobetie. Laban nodwaro gik moko duto mane ni ei hema to ne ok oyudo gimoro."},{"book":"Chakruok","chapter":"31","verse":"35","text":"Rael nowacho ni wuon-gi niya, “Yaye ruodha, kik mirima maki koda ni atamora chungʼ e nyimi nikech an e kindena mag neno malo.” Kuom mano Laban nomanyo nyisechenego to ne ok oyudo."},{"book":"Chakruok","chapter":"31","verse":"36","text":"Jakobo mirima nomako mi odhawo gi Laban. Nopenje niya, “En richo mane masetimo momiyo ilawa matek kama?"},{"book":"Chakruok","chapter":"31","verse":"37","text":"Koro ero isemanyo giga duto, angʼo ma iyudo ma mari? Kete e lela e nyim oweteni kod owetena kendo we gingʼad bura e kindwa."},{"book":"Chakruok","chapter":"31","verse":"38","text":"“Asebedo kodi koro higni piero ariyo, to rombi kata dieki pok obwogo bende achamo imi kata achiel."},{"book":"Chakruok","chapter":"31","verse":"39","text":"Ne ok akeloni chiayo ma ondiek ochamo; to ne achulo chiayo mangima an awuon. Bende ne iketo ni achuli kuom gimoro amora mane okwal gotieno kata godiechiengʼ."},{"book":"Chakruok","chapter":"31","verse":"40","text":"Kamano e kaka ne abet; chiengʼ nochama godiechiengʼ kendo koyo nochama gotieno, kendo nindo noringo oa e wangʼa."},{"book":"Chakruok","chapter":"31","verse":"41","text":"Ne en kama kuom higni piero ariyo kane an e odi. Ne atiyoni kuom higni apar gangʼwen ne nyigi ariyo, kendo higni auchiel ne jambi, kendo ne imaya pokna nyadipar."},{"book":"Chakruok","chapter":"31","verse":"42","text":"Ka dine ni Nyasach wuora, Nyasach Ibrahim, kod luor mane Isaka nigo, ne ok ni koda, adier dine iriemba gi lweta nono. To Nyasaye oseneno chandruokna gi tich matek mar lweta, kendo nyo okweri otieno manyoro ni kik itimna gimoro marach.”"},{"book":"Chakruok","chapter":"31","verse":"43","text":"Laban nodwoko Jakobo niya, “Mon-go gin nyiga, nyithindogo gin nyithinda, kendo kwethgo gin kwethga. Gik moko duto minenogo gin maga. To koro en angʼo marach madatimne nyigagi, kata ne nyithindo ma ginywolo?"},{"book":"Chakruok","chapter":"31","verse":"44","text":"Bi, mondo watim singruok, in kod an, kendo we obed kaka ranyisi e kindwa kodi.”"},{"book":"Chakruok","chapter":"31","verse":"45","text":"Omiyo Jakobo nokawo kidi mochunge ka siro."},{"book":"Chakruok","chapter":"31","verse":"46","text":"Nowacho ne wedene niya, “Chokuru kite moko.” Kuom mano negikawo kite kendo negichokogi pith mine gichiemo but pidhno."},{"book":"Chakruok","chapter":"31","verse":"47","text":"Laban nochako nying kanyo ni Jegar-Sahadutha; kendo Jakobo nochake ni Galeed."},{"book":"Chakruok","chapter":"31","verse":"48","text":"Laban nowacho niya, “Pidhni en janeno e kinda kodi kawuono!” Mano emomiyo iluonge ni Galeed."},{"book":"Chakruok","chapter":"31","verse":"49","text":"Bende kanyo nochak ni Mizpa (tiende ni kar ngʼicho), nikech Laban nowacho niya, “Mad Jehova Nyasaye bed jarit e kinda kodi ka wan mabor."},{"book":"Chakruok","chapter":"31","verse":"50","text":"Ka isando nyiga kata ikendo nyiri mamoko bangʼ nyigagi, kata obedoni onge janeno kae, to ngʼe malongʼo ni Nyasaye e janeno e kindwa.”"},{"book":"Chakruok","chapter":"31","verse":"51","text":"Laban nomedo wacho ne Jakobo niya, “Ne pidhni kendo ne sironi maseketo e kinda kodi."},{"book":"Chakruok","chapter":"31","verse":"52","text":"Pidhni kata sironi gin joneno ni ok nakadh pidhni mondo amonji kendo in bende ok nikadh pidhni kata sironi mondo imonja."},{"book":"Chakruok","chapter":"31","verse":"53","text":"Mad Nyasach Ibrahim, kod Nahor, gi Nyasach kwereni obed jangʼad bura e kindwa.”"},{"book":"Chakruok","chapter":"31","verse":"54","text":"Notimo misango e godno kendo noluongo wedene e nyasino. Bangʼ kane gisechiemo, ne ginindo kanyo."},{"book":"Chakruok","chapter":"31","verse":"55","text":"Kiny ne gokinyi mangʼich, Laban nogone nyige gi nyikwaye oriti kendo nogwedhogi. Eka nowuok modok dala."}]}