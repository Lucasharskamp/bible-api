{"data":[{"book":"Дила","chapter":"5","verse":"1","text":"Екх мануш, савэско нав Анания, екхетханэ пэ ромняса э Сапфираса, бикиндяс по мангин"},{"book":"Дила","chapter":"5","verse":"2","text":"тай паи э ловэнго мукляс пумэнги. Лэски ромни джянэлас адалэстар. Ай со ачило, ов андяс тай тхэдяс ко пинрэ ки апостоленги."},{"book":"Дила","chapter":"5","verse":"3","text":"О Пётар пхэнляс лэски:"},{"book":"Дила","chapter":"5","verse":"4","text":"Вай э пху джи одолэски, сар ту ла бикиндян, сас тинри, тай о ловэ, савэ лаки лилян, си тинрэ. Соски ту тюшундын асавко? Ту пхэнлян начячипэ на э манушэнги, ами э Дэвлэски."},{"book":"Дила","chapter":"5","verse":"5","text":"Сар о Анания шунляс адала зборэс, ов пэло, диняс по тынышы. Алаи, кон шунляс адалэстар, лачес трашанилэ."},{"book":"Дила","chapter":"5","verse":"6","text":"Пашылэ тэрнэ мануша, пакярдэ лэско тэни, никалдэ тай пароскердэ."},{"book":"Дила","chapter":"5","verse":"7","text":"Тринэ сагатендар али лэски ромни. Ой ништо на джянэлас, со уло."},{"book":"Дила","chapter":"5","verse":"8","text":"О Пётар пхучляс ла:"},{"book":"Дила","chapter":"5","verse":"9","text":"О Пётар пхэнляс лаки:"},{"book":"Дила","chapter":"5","verse":"10","text":"Тай одова сагати ой пэли лэски пинрэндэ тай диняс по тынышы. Тэрнэ мануша алэ, дикхлэ ла муля, никалдэ ла тай пароскердэ ла паш ко ром."},{"book":"Дила","chapter":"5","verse":"11","text":"Алаен э кхангерен тай алаи э манушэн, кон адалэстар шунляс, лиляс бари траш."},{"book":"Дила","chapter":"5","verse":"12","text":"Андар васта ки апостоленги андэ дюняс кердёлас бут сикаиматэс тай чюдэс. Алаи о пакялэ кидэнаспэс екхетханэ андэ колоннада ки Саламонески."},{"book":"Дила","chapter":"5","verse":"13","text":"Тай авэра мануша трашанас тэ овэн паш лэндэ, ай о дюняс лэн бут гинэлас."},{"book":"Дила","chapter":"5","verse":"14","text":"Одолэн, кай пакян э Сагбуски, овэнас май бут тай бут, ли э муршэн, ли э джювлен."},{"book":"Дила","chapter":"5","verse":"15","text":"О мануша никалэнас аври э насвалэн, тхэнас лэн опэр насилкес тай матразя, хоч о тени э Пётарэско тэ пэрэл опэр лэндэ, кана ов кан накхел пашал."},{"book":"Дила","chapter":"5","verse":"16","text":"Тай андар диза, кай сас паш ко Иерусалими, авэнас бут дюняс. Он анэнас э насвалэн тай одолэн, андэ савэндэ сас бишужэ духя, тай алаи аиндиенас."},{"book":"Дила","chapter":"5","verse":"17","text":"О баро попази тай алаи лэски мануша, савэ сас андар джемэяти ки саддукиенго, сас пхэрдэ кизгандилима."},{"book":"Дила","chapter":"5","verse":"18","text":"Он лилэ э апостолен тай пханлэ лэн андэ дюняски пханли."},{"book":"Дила","chapter":"5","verse":"19","text":"Ай рати о миляики э Сагбуско пхутэрдяс э бар э пханляки тай никалдяс лэн."},{"book":"Дила","chapter":"5","verse":"20","text":"— Джян, тэрдён андэ храми, — пхэнляс ов, — тай пхэнэн э манушэнги алаи адалэ нэвэ бэшымастар."},{"book":"Дила","chapter":"5","verse":"21","text":"Он шунлэ, алэ эртэс сабахтан андэ храми тай лилэ тэ сиклярэн."},{"book":"Дила","chapter":"5","verse":"22","text":"Ай кана о иргатя алэ андэ пханли, он на аракхлэ лэн отхэ. Он алэ палэ тай пхукавдэ:"},{"book":"Дила","chapter":"5","verse":"23","text":"— Амэ дикхлям, кай э пханляки бар лачес пханли, ай ки бар сас тэрдэ салдатя. Ай кана амэ диням андэ, амэ никхас отхэ на аракхлям."},{"book":"Дила","chapter":"5","verse":"24","text":"Кана о баро опэр храмески салдатя тай о барэ попазя шунлэ лэн, он лачес шаштылар тай на джянэнас, сар адава тэ галён."},{"book":"Дила","chapter":"5","verse":"25","text":"Дэчи кон-то ало тай пхэнляс лэнги:"},{"book":"Дила","chapter":"5","verse":"26","text":"Дэчи о баро опэр салдатя гело э иргатенца тай андяс э апостолен. Он би зорако лилэ лэн, вай трашанас, кай о дюняс кан марэл лэн барэнца."},{"book":"Дила","chapter":"5","verse":"27","text":"Э апостолен андэ тай тхэдэ ангал Синедриони. О баро попази пхэнляс лэнги:"},{"book":"Дила","chapter":"5","verse":"28","text":"— Амэ тумэнги холяса пхэнлям тэ на сиклярэл адалэ навэстар, ай тумэ алаи о Иерусалими пхэрдянус тумарэ сикляримаса тали дошалэн керэн амэн, кай муло Адава Мануш."},{"book":"Дила","chapter":"5","verse":"29","text":"О Пётар тай авэра апостоля пхэнлэ:"},{"book":"Дила","chapter":"5","verse":"30","text":"О Дэл амарэ дадэнго дживиндярдяс э Исусес, Савэс тумэ илдынус опэр хачи тай мудардянус."},{"book":"Дила","chapter":"5","verse":"31","text":"Ай о Дэл ваздиняс Лэс тай бэшавдяс катар прави вас Пэстар сар Барэс тай Кутардимарес, о Израиль тэ ачявэл пэ бэзя тай о Дэл тэ апувикерэл лэн."},{"book":"Дила","chapter":"5","verse":"32","text":"Амэ адава алаи дикхлям. Тай екхетханэ амэнца о Шужо Духос, Савэс о Дэл диняс одолэн, кон шунэл Лэс."},{"book":"Дила","chapter":"5","verse":"33","text":"Кана одола, кон эсас отхэ, шунлэ адава, он холясаилэ тай манглэ тэ мударэн лэн."},{"book":"Дила","chapter":"5","verse":"34","text":"Тай дэчи ущино екх андар Синедриони, фарисеи, кай бучёлас Гамалиил, о сикляримари э Тхэдимаско, гиндо алаи э дюняса. Ов пхэнляс тэ гелэн э апостолен савэ-то вахытески."},{"book":"Дила","chapter":"5","verse":"35","text":"Дэчи ов пхэнляс:"},{"book":"Дила","chapter":"5","verse":"36","text":"На чёктан ало атхэ о Февда, кердяс пэс саво-то намлыс. Пал лэстэ гело паш ко штаршэл мануша, ай кана ов сас мудардо, дэчи алаи, кон джялас пал лэстэ, нашлэ кон кай, тай алаи быты би ништоско."},{"book":"Дила","chapter":"5","verse":"37","text":"Пал лэстэ сас о галилеяни о Иуда. Ов ало о вахыти, кана сас о яздипэ, тай гелдяс э дюняс пал пэстэ. Ли ов муло, тай лэски мануша нашлэ, кон кай."},{"book":"Дила","chapter":"5","verse":"38","text":"Оничин анкха пхэнав тумэнги: ма астарэн адалэ манушэн. Мукен лэн. Тэ си одоя дила, со манген он тэ керэн, манушыкани, ой кан пэрэл."},{"book":"Дила","chapter":"5","verse":"39","text":"Тэ си ой катар Дэл, тумэ нащи лэн кан тэрдярэн, ами тумэ кан овэн душманя э Дэвлэски."},{"book":"Дила","chapter":"5","verse":"40","text":"Он андэ э апостолен тай пхэнлэ лэн тэ марэн. Вай он генэ екхвар пхэнлэ лэнги тэ на пхэнэн катар нав ки Исусеско тай муклэ лэн."},{"book":"Дила","chapter":"5","verse":"41","text":"О апостоля гелэ андар Синедриони лошанэ одолэски, кай лэнца уло асавко ладжяво андар нав ки Исусеско."},{"book":"Дила","chapter":"5","verse":"42","text":"Тай кажын дес андэ храми тай андэ кхера он на тэрдёнас тэ сиклярэн тай тэ пхукавэн о Лошано Габэри катар Исус Христос."}]}