{"data":[{"book":"مزامیر","chapter":"7","verse":"1","text":"ای خداوند، خدای من، به تو پناه می‌آورم؛ مرا از دست تعقیب‌کنندگانم نجات ده،"},{"book":"مزامیر","chapter":"7","verse":"2","text":"و گرنه آنها همچون شیر مرا می‌درند و تکه‌تکه می‌کنند بدون آنکه کسی بتواند به نجاتم بشتابد."},{"book":"مزامیر","chapter":"7","verse":"3","text":"ای خداوند، خدای من، اگر به کسی ظلم کرده‌ام،"},{"book":"مزامیر","chapter":"7","verse":"4","text":"اگر خوبی را با بدی تلافی نموده‌ام و یا به ناحق دشمن خود را غارت کرده‌ام،"},{"book":"مزامیر","chapter":"7","verse":"5","text":"آنگاه بگذار دشمن مرا تعقیب نموده، به دام اندازد و زندگی‌ام را تباه سازد."},{"book":"مزامیر","chapter":"7","verse":"6","text":"ای خداوند، برخیز و با غضبت در مقابل خشم دشمنانم بایست! ای خدای من، برخیز و عدالت را برقرار نما."},{"book":"مزامیر","chapter":"7","verse":"7","text":"همهٔ قومها را نزد خود جمع کن و از بالا بر ایشان داوری فرما."},{"book":"مزامیر","chapter":"7","verse":"8","text":"ای خداوند که داور همهٔ مردم هستی، پاکی و بی‌گناهی مرا ببین و حکم بده."},{"book":"مزامیر","chapter":"7","verse":"9","text":"ای خدای عادل که از افکار و دلهای ما باخبری، بدیها را از بین ببر و نیکان را استوار ساز."},{"book":"مزامیر","chapter":"7","verse":"10","text":"خدا سپر من است و از من محافظت می‌کند. او کسانی را که دلشان پاک و راست است، نجات می‌بخشد."},{"book":"مزامیر","chapter":"7","verse":"11","text":"خدا داور عادل است. او هر روز بر بدکاران خشمگین می‌شود."},{"book":"مزامیر","chapter":"7","verse":"12","text":"اگر آنها به سوی خدا بازگشت نکنند، او شمشیرش را تیز خواهد کرد. خدا کمان خود را کشیده و آماده کرده است."},{"book":"مزامیر","chapter":"7","verse":"13","text":"او سلاحهای مرگبار و تیرهای آتشین خود را به دست گرفته است."},{"book":"مزامیر","chapter":"7","verse":"14","text":"وجود اشخاص گناهکار پر از شرارت و ظلم است و اعمالشان نادرست."},{"book":"مزامیر","chapter":"7","verse":"15","text":"آنها برای دیگران چاه می‌کنند، اما خود در آن می‌افتند"},{"book":"مزامیر","chapter":"7","verse":"16","text":"و در دام بداندیشی و ظلم خود گرفتار می‌شوند."},{"book":"مزامیر","chapter":"7","verse":"17","text":"خداوند را به خاطر عدالتش می‌ستایم و در وصف او که متعال است می‌سرایم."}]}