{"data":[{"book":"Дила","chapter":"19","verse":"1","text":"Одова вахыти, кана о Аполлос сас андэ Каринфи, о Павел накхло андар горадэнги тхана тай ало андэ Эфес. Отхэ ов дикхляс набут сиклярдэн."},{"book":"Дила","chapter":"19","verse":"2","text":"— Лилянус тумэ о Шужо Духос, кана пакянилянус? — пхучляс ов лэн."},{"book":"Дила","chapter":"19","verse":"3","text":"Дэчи о Павел пхучляс:"},{"book":"Дила","chapter":"19","verse":"4","text":"О Павел пхэнляс:"},{"book":"Дила","chapter":"19","verse":"5","text":"Кана он шунлэ адалэстар, он болдэпэс андэ нав ки Сагбуско Исусеско."},{"book":"Дила","chapter":"19","verse":"6","text":"Тай кана о Павел тхэдяс опэр лэндэ пэ васта, опэр лэндэ фулистино о Шужо Духос. Он дэчи лилэ тэ зборизэн аврэ чибэнца тай пхэнэн сар прарокя."},{"book":"Дила","chapter":"19","verse":"7","text":"Алаи лэн сас паш ко дэшудуй мануша."},{"book":"Дила","chapter":"19","verse":"8","text":"О Павел трин чён битрашако пхэнэлас андэ синагога, зборизэлас э манушэнца катар Дэвлэско Патишайлыки тай галярэлас лэнги."},{"book":"Дила","chapter":"19","verse":"9","text":"Савэ андар лэндэ холязэнас тай на мангенас тэ пакян, ангал алаендэ кушэнас о Дром э Исусеско. Дэчи о Павел ачявдяс лэн. Ов лиляс э сиклярдэн тай кажын дес зборизэлас лэнца андэ школа ки Тираннески."},{"book":"Дила","chapter":"19","verse":"10","text":"Аякха сас дуй брэш, тай алаи о иудея тай о грекя, кай бэшэнас андэ правинцыя Азия, шунлэ э збора э Сагбуски."},{"book":"Дила","chapter":"19","verse":"11","text":"О Дэл керэлас андар Павел барэ чюдэс."},{"book":"Дила","chapter":"19","verse":"12","text":"Э насвалэн дэнас тэ колизэн ко кхоснэ тай ко фотэс, савэндэ буруни колизэлас о Павел, тай лэндэ накхенас о дукха, тай о джюнгалэ духя никлёнас андар лэндэ."},{"book":"Дила","chapter":"19","verse":"13","text":"Сарсавэ иудейскя магиенги, кай пхирэнас опэр дром, лилэ тэ дэн икос о нав э Сагбуско э Исусеско опэр одолэндэ, андэ савэндэ сас бишужэ. Он пхэнэнас:"},{"book":"Дила","chapter":"19","verse":"14","text":"Адава керэнас ли о эфта чявэ э Скеваски, э иудейски барэ попазески."},{"book":"Дила","chapter":"19","verse":"15","text":"Ай о джюнгало духи пхэнляс лэнги:"},{"book":"Дила","chapter":"19","verse":"16","text":"Тай о мануш, андэ савэстэ сас о джюнгало духи, читяспэс опэр лэндэ асавке зораса, кай мардяс лэн алаен, тай он нашлэ андар кхер нанге тай дукхавдэ."},{"book":"Дила","chapter":"19","verse":"17","text":"Кана одолэстар галилэ о иудея тай о грекя, кай бэшэнас андэ Эфес, лэн лиляс траш, тай он лилэ тэ гинэн лачес о нав э Сагбуско э Исусеско."},{"book":"Дила","chapter":"19","verse":"18","text":"О бут, савэ пакянилэ, авэнас тай ангал алаендэ пхукавэнас пумарэ дилэс."},{"book":"Дила","chapter":"19","verse":"19","text":"Ай о бут, кай керэнас магия, анэнас пумарэ магиенги книжкес тай ангал алаендэ тхарэнас лэн. Кана гиндэ, сокабор керэнас о тхардэ лила, уло пэинда биня драхмя."},{"book":"Дила","chapter":"19","verse":"20","text":"Аякха э збора э Сагбуски барёлас тай пхэрдёлас зор."},{"book":"Дила","chapter":"19","verse":"21","text":"Пал алаестэ адалэстэ о Павел тюшунды тэ джял ко Иерусалими андар Македония тай Ахаия."},{"book":"Дила","chapter":"19","verse":"22","text":"Ов бичялдяс ки Македония до ярдымарен э Тимафеес тай э Эрастэс, ай ов сам генэ савэ-то вахытески ачило андэ правинцыя Азия."},{"book":"Дила","chapter":"19","verse":"23","text":"Андэ адава вахыти ули бари чингар андар Дром ки Сагбуско."},{"book":"Дила","chapter":"19","verse":"24","text":"О мануш, кай бучёлас Димитрий, рупунэ бутяко бутярно, керэлас катар руп храми э дэвлинкако э Артэмидако тай одолэса дэлас аканутнэ бутярнэн бут тэ казандиен."},{"book":"Дила","chapter":"19","verse":"25","text":"Ов кидиняс лэн ли аврэн асавке бутярнэн тай пхэнляс:"},{"book":"Дила","chapter":"19","verse":"26","text":"Ай тумэ дикхен тай шунэн, кай адава Павел галярдяс тай гелдяс андэ хохаипэ бутэ дюняс на екх атхэ андэ Эфес, ами ли алаи ки правинцыя Азия. Ов пхэнэл, кай о дэла, кай си кердэ вастэнца, — адава нанай дэла."},{"book":"Дила","chapter":"19","verse":"27","text":"На екх амари бути андар адалэстэ кан нашавэл по лачё нав, ами ли о храми э барэ дэвлинкако э Артэмидако ништо на кан гиндёлпэс. Тай ой сам э дэвлинка, савя гинэл алаи э правинцыя Азия тай алаи э пху, кан овэл би дэвлэски баримаско!"},{"book":"Дила","chapter":"19","verse":"28","text":"Он шунлэ адава тай холяса дэнас бэбэря:"},{"book":"Дила","chapter":"19","verse":"29","text":"Чяльти алаи э диз ваздиндили. О мануша астардэ э амалэн э Павлэскерэн, э македонянен э Гаес тай э Аристархес, тай алаи екхетханэ прастанилэ андэ театра."},{"book":"Дила","chapter":"19","verse":"30","text":"О Павел мангляс тэ никлёл ко дюняс, ай о сиклярдэ лэс на муклэ."},{"book":"Дила","chapter":"19","verse":"31","text":"Джи сарсавэ барэ мануша э правинцыяки, о амала э Павлэски, пхэнлэ лэски тэ на авэл андэ театра."},{"book":"Дила","chapter":"19","verse":"32","text":"Авэра дэнас бэбэря екх, авэра авэр. Уло баро прастаима. О бут на джянэнас, соски алэ."},{"book":"Дила","chapter":"19","verse":"33","text":"О иудея динэ бутуря ангал э Александрэс. Кон-то андар дюняс пхучляс лэс, тай о Александр кердяс вастэса э дюняски тэ тэныкизэл, ов тэ пхэнэл кутардимаски збора."},{"book":"Дила","chapter":"19","verse":"34","text":"Ай кана алаи галилэ, кай ов иудеи, тай лилэ екхе сэсеса тэ дэн бэбэря:"},{"book":"Дила","chapter":"19","verse":"35","text":"Озаман ко дюняс никлисто э дизако яздимари. Ов тэрдярдяс лэн тай пхэнляс:"},{"book":"Дила","chapter":"19","verse":"36","text":"Никхон на пхэнэл мамуй адалэстэ. Оничин тумэ камэл тэ тэрдярэн тай тэ на керэн ништо би тюшундимаско."},{"book":"Дила","chapter":"19","verse":"37","text":"Тумэ андянус атхэ адалэ манушэн, гэм он на чёрдэ андар храми тай на кушлэ амарэ дэвлинка."},{"book":"Дила","chapter":"19","verse":"38","text":"Тэ си ко Димитрий тай аврэ бутярнэндэ опэр кастэ-то холи, амэндэ адалэски си цындос тай о праконсуля. Отхэ мэ гелэн пумарэ доша."},{"book":"Дила","chapter":"19","verse":"39","text":"Тэ си тумэндэ генэ саво-то пхучипэ, пхукав лэн тэ дикхен ки тхэдимаско кидипэ."},{"book":"Дила","chapter":"19","verse":"40","text":"Я си траш, кай пал авдесутнэ дилэндэ амэн кан керэн дошалэн андэ чингара, вай амэ нащи кан галярас, соски атхэ кидинямамэн."}]}