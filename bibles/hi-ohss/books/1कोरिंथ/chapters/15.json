{"data":[{"book":"1 कोरिंथ","chapter":"15","verse":"1","text":"प्रिय भाई बहनो, अब मैं तुम्हें उसी ईश्वरीय सुसमाचार की दोबारा याद दिलाना चाहता हूं, जिसका मैंने तुम्हारे बीच प्रचार किया है, जिसे तुमने ग्रहण किया, जिसमें तुम स्थिर हो"},{"book":"1 कोरिंथ","chapter":"15","verse":"2","text":"और जिसके द्वारा तुम्हें उद्धार प्राप्‍त हुआ है—यदि तुम उस शिक्षा में, जिसका मैंने तुम्हारे बीच प्रचार किया है, स्थिर हो—नहीं तो व्यर्थ ही हुआ है तुम्हारा विश्वास करना."},{"book":"1 कोरिंथ","chapter":"15","verse":"3","text":"मैंने तुम तक वही सच्चाई भेजी, जो सबसे महत्वपूर्ण है तथा जिसे स्वयं मैंने प्राप्‍त किया: पवित्र शास्त्र के अनुसार हमारे पापों के लिए मसीह ने प्राणों का त्याग किया;"},{"book":"1 कोरिंथ","chapter":"15","verse":"4","text":"वह भूमि में गाड़े गए; पवित्र शास्त्र के अनुसार तीसरे दिन वह मरे हुओं में से जीवित किए गए"},{"book":"1 कोरिंथ","chapter":"15","verse":"5","text":"और तब कैफ़स पर, इसके बाद बारह शिष्यों पर,"},{"book":"1 कोरिंथ","chapter":"15","verse":"6","text":"इसके बाद पांच सौ से अधिक भाई बहनों पर, जिनमें से अधिकांश अभी जीवित हैं तथा कुछ लंबी नींद में सो गए हैं, प्रकट हुए."},{"book":"1 कोरिंथ","chapter":"15","verse":"7","text":"इसके बाद वह याकोब पर प्रकट हुए, इसके बाद सभी प्रेरितों पर"},{"book":"1 कोरिंथ","chapter":"15","verse":"8","text":"और सबसे अंत में मुझ पर भी—मैं, जिसका जन्म अविकसित अवस्था में हुआ—प्रकट हुए."},{"book":"1 कोरिंथ","chapter":"15","verse":"9","text":"मैं प्रेरितों में सबसे छोटा हूं—प्रेरित कहलाने योग्य भी नहीं—क्योंकि मैंने परमेश्वर की कलीसिया को सताया था."},{"book":"1 कोरिंथ","chapter":"15","verse":"10","text":"किंतु आज मैं जो कुछ भी हूं परमेश्वर के अनुग्रह से हूं. मेरे प्रति उनका अनुग्रह व्यर्थ साबित नहीं हुआ. मैं बाकी सभी प्रेरितों की तुलना में अधिक परिश्रम करता गया, फिर भी मैं नहीं, परमेश्वर का अनुग्रह मुझमें कार्य कर रहा था."},{"book":"1 कोरिंथ","chapter":"15","verse":"11","text":"प्रचार, चाहे मैं करूं या वे, संदेश वही है, जिसमें तुमने विश्वास किया है."},{"book":"1 कोरिंथ","chapter":"15","verse":"12","text":"अब यदि मरे हुओं में से जीवित किए गए मसीह हमारे प्रचार का विषय हैं तो क्या कारण है कि तुममें से कुछ की मान्यता यह है कि मरे हुओं का पुनरुत्थान जैसा कुछ नहीं होता?"},{"book":"1 कोरिंथ","chapter":"15","verse":"13","text":"यदि मरे हुओं के पुनरुत्थान जैसा कुछ न होता तो मसीह भी जीवित नहीं किए गए होते."},{"book":"1 कोरिंथ","chapter":"15","verse":"14","text":"यदि मसीह जीवित नहीं किए गए, तो व्यर्थ है हमारा प्रचार तथा व्यर्थ है तुम्हारा विश्वास भी."},{"book":"1 कोरिंथ","chapter":"15","verse":"15","text":"इससे भी बढ़कर यह कि हम परमेश्वर के झूठे गवाह प्रमाणित हो रहे हैं क्योंकि हमने उनके विषय में यह गवाही दी है कि उन्होंने मसीह को मरे हुओं में से जीवित किया; किंतु यदि मरे हुए वास्तव में जीवित नहीं किए जाते तो परमेश्वर ने मसीह को भी जीवित नहीं किया."},{"book":"1 कोरिंथ","chapter":"15","verse":"16","text":"क्योंकि यदि मरे हुए जीवित नहीं किए जाते तो मसीह भी जीवित नहीं किए गए."},{"book":"1 कोरिंथ","chapter":"15","verse":"17","text":"और यदि मसीह जीवित नहीं किए गए तो तुम्हारा विश्वास व्यर्थ है और तुम अब भी अपनी पाप की अवस्था में ही हो."},{"book":"1 कोरिंथ","chapter":"15","verse":"18","text":"तब तो वे, जो मसीह में सो गए हैं, नाश हो चुके."},{"book":"1 कोरिंथ","chapter":"15","verse":"19","text":"यदि हमने मात्र इस शारीरिक जीवन में ही मसीह में आशा रखी है तो हम अन्य सभी मनुष्यों में सबसे अधिक दयनीय हैं."},{"book":"1 कोरिंथ","chapter":"15","verse":"20","text":"किंतु सच यही है कि मसीह मरे हुओं में से जीवित किए गए हैं—उनके पहले फल, जो सो गए हैं."},{"book":"1 कोरिंथ","chapter":"15","verse":"21","text":"जिस प्रकार एक मनुष्य के द्वारा मृत्यु का प्रवेश हुआ, उसी प्रकार एक मनुष्य के द्वारा मरे हुओं के पुनरुत्थान का प्रवेश भी हुआ."},{"book":"1 कोरिंथ","chapter":"15","verse":"22","text":"जिस प्रकार आदम में सब की मृत्यु होती है, उसी प्रकार मसीह में सब जीवित भी किए जाएंगे."},{"book":"1 कोरिंथ","chapter":"15","verse":"23","text":"किंतु हर एक अपनी बारी से: पहले फल मसीह, इसके बाद वे सब, जो मसीह के आगमन तक उनमें स्थिर बने रहेंगे."},{"book":"1 कोरिंथ","chapter":"15","verse":"24","text":"तब, जब वह सारी प्रभुता, अधिकार और सामर्थ्य को नाश कर राज्य पिता परमेश्वर को सौंप देंगे, फिर युगांत हो जाएगा."},{"book":"1 कोरिंथ","chapter":"15","verse":"25","text":"यह ज़रूरी है कि वह उस समय तक शासन करें जब तक वह अपने सभी शत्रुओं को अपने अधीन न कर दें."},{"book":"1 कोरिंथ","chapter":"15","verse":"26","text":"जिस शत्रु को सबके अंत में नष्ट किया जाएगा, वह है मृत्यु"},{"book":"1 कोरिंथ","chapter":"15","verse":"27","text":"क्योंकि उन्होंने सब कुछ उनके अधीन कर दिया है. किंतु जब वह कहते हैं, “सब कुछ उनके अधीन कर दिया गया है,”15:27 स्तोत्र 8:6 यह साफ़ ही है कि परमेश्वर इसमें शामिल नहीं, जिन्होंने सब कुछ उनके अधीन कर दिया है."},{"book":"1 कोरिंथ","chapter":"15","verse":"28","text":"जब सब कुछ मसीह के अधीन कर दिया गया है, तब स्वयं पुत्र भी परमेश्वर के अधीन हो जाएंगे, जिन्होंने सब कुछ पुत्र के अधीन कर दिया कि परमेश्वर ही स्वामी हों."},{"book":"1 कोरिंथ","chapter":"15","verse":"29","text":"यदि पुनरुत्थान जैसा कुछ नहीं होता तो उनका क्या होगा, जो मरे हुओं के स्थान पर बपतिस्मित हो रहे हैं? यदि मृतक जीवित नहीं किए जाते तो लोग उनके लिए बपतिस्मित क्यों किए जा रहे हैं?"},{"book":"1 कोरिंथ","chapter":"15","verse":"30","text":"तो फिर हम क्यों हर घड़ी अपने जीवन को जोखिम में डाले फिर रहे हैं?"},{"book":"1 कोरिंथ","chapter":"15","verse":"31","text":"मैं हर दिन मृत्यु का सामना करता हूं. यह मैं उस गौरव की शपथ खाकर कह रहा हूं, जो हमारे प्रभु येशु मसीह में मुझे तुम पर है."},{"book":"1 कोरिंथ","chapter":"15","verse":"32","text":"इफ़ेसॉस नगर में यदि मैं जंगली पशुओं से सिर्फ मनुष्य की रीति से लड़ता तो मुझे क्या लाभ होता? यदि मरे हुए जीवित नहीं किए जाते तो, जैसी कि उक्ति है:"},{"book":"1 कोरिंथ","chapter":"15","verse":"33","text":"धोखे में मत रहना: बुरी संगति अच्छे चरित्र को बिगाड़ देती है."},{"book":"1 कोरिंथ","chapter":"15","verse":"34","text":"सावधान हो जाओ, पाप करना छोड़ दो. यह मैं तुम्हें लज्जित करने के लिए ही कह रहा हूं क्योंकि तुममें से कुछ तो परमेश्वर को जानते ही नहीं."},{"book":"1 कोरिंथ","chapter":"15","verse":"35","text":"संभवतः कोई यह पूछे: कैसे जीवित हो जाते हैं मुर्दे? कैसा होता है उनका शरीर?"},{"book":"1 कोरिंथ","chapter":"15","verse":"36","text":"मूर्खता भरा प्रश्न! तुम जो कुछ बोते हो तब तक पोषित नहीं होता, जब तक वह पहले मर न जाए."},{"book":"1 कोरिंथ","chapter":"15","verse":"37","text":"तुम उस शरीर को, जो पोषित होने को है, नहीं रोपते—तुम तो सिर्फ बीज रोपते हो—चाहे गेहूं या कोई और"},{"book":"1 कोरिंथ","chapter":"15","verse":"38","text":"मगर परमेश्वर अपनी इच्छा के अनुसार उसे देह प्रदान करते हैं—हर एक बीज को उसकी अपनी विशेष देह."},{"book":"1 कोरिंथ","chapter":"15","verse":"39","text":"सभी प्राणियों की देह अलग होती है—मनुष्य की देह एक प्रकार की, पशु की देह एक प्रकार की, पक्षी की देह तथा मछली की देह एक प्रकार की."},{"book":"1 कोरिंथ","chapter":"15","verse":"40","text":"देह स्वर्गीय भी होती है और शारीरिक भी. स्वर्गीय देह का तेज अलग होता है और शारीरिक देह का अलग."},{"book":"1 कोरिंथ","chapter":"15","verse":"41","text":"सूर्य का तेज एक प्रकार का होता है, चंद्रमा का अन्य प्रकार का और तारों का अन्य प्रकार का और हर एक तारे का तेज अन्य तारे के तेज से अलग होता है."},{"book":"1 कोरिंथ","chapter":"15","verse":"42","text":"मरे हुओं का जीवित होना भी ऐसा ही होता है. रोपित की जाती नाशमान देह, जीवित होती है अविनाशी देह."},{"book":"1 कोरिंथ","chapter":"15","verse":"43","text":"यह रोपित की जाती है अनादर के साथ, जीवित होती है तेज में; रोपित की जाती है निर्बल देह, जीवित होती है सामर्थ्य से भरी देह."},{"book":"1 कोरिंथ","chapter":"15","verse":"44","text":"रोपित की जाती है शारीरिक देह, जीवित होती है आत्मिक देह."},{"book":"1 कोरिंथ","chapter":"15","verse":"45","text":"जैसा कि पवित्र शास्त्र का लेख भी है: “पहला मानव आदम जीवित प्राणी हुआ किंतु अंतिम आदम जीवनदायी आत्मा हुआ.”15:45 उत्प 2:7"},{"book":"1 कोरिंथ","chapter":"15","verse":"46","text":"फिर भी पहला वह नहीं, जो आत्मिक है परंतु वह, जो शारीरिक है. उसके बाद ही आत्मिक का स्थान है."},{"book":"1 कोरिंथ","chapter":"15","verse":"47","text":"पहला मानव शारीरिक था—मिट्टी का बना हुआ—दूसरा मानव स्वर्गीय."},{"book":"1 कोरिंथ","chapter":"15","verse":"48","text":"शारीरिक वैसे ही हैं जैसा मिट्टी से बना मानव था तथा स्वर्गीय वैसे ही हैं जैसा वह, जो स्वर्गीय है."},{"book":"1 कोरिंथ","chapter":"15","verse":"49","text":"ठीक जैसे हमें उस शारीरिक का रूप प्राप्‍त हुआ है, हमें उस स्वर्गीय का रूप भी प्राप्‍त होगा."},{"book":"1 कोरिंथ","chapter":"15","verse":"50","text":"प्रिय भाई बहनो, शारीरिक लहू और मांस का मनुष्य परमेश्वर के राज्य में प्रवेश नहीं कर सकता और न ही नाशमान अविनाशी में."},{"book":"1 कोरिंथ","chapter":"15","verse":"51","text":"सुनो! मैं तुम पर एक भेद प्रकट करता हूं: हम सभी सो नहीं जाएंगे परंतु हम सभी का रूप बदल"},{"book":"1 कोरिंथ","chapter":"15","verse":"52","text":"जाएगा—क्षण-भर में, पलक झपकते ही, आखिरी तुरही के स्वर पर. ज्यों ही आखिरी तुरही का स्वर होगा, मरे हुए अविनाशी दशा में जीवित किए जाएंगे और हमारा रूप बदल जाएगा."},{"book":"1 कोरिंथ","chapter":"15","verse":"53","text":"यह ज़रूरी है कि नाशमान अविनाशी को धारण करे तथा मरणहार अमरता को."},{"book":"1 कोरिंथ","chapter":"15","verse":"54","text":"किंतु जब यह नाशमान अविनाशी को तथा मरणहार अमरता को धारण कर लेगा तब पवित्र शास्त्र का यह वचन पूरा हो जाएगा: “मृत्यु विजय का निवाला बन गई.”15:54 यशा 25:8"},{"book":"1 कोरिंथ","chapter":"15","verse":"55","text":"मृत्यु! कहां है तेरी विजय?"},{"book":"1 कोरिंथ","chapter":"15","verse":"56","text":"मृत्यु का ड़ंक है पाप और पाप का बल है व्यवस्था."},{"book":"1 कोरिंथ","chapter":"15","verse":"57","text":"किंतु हम धन्यवाद करते हैं परमेश्वर का, जो हमें हमारे प्रभु येशु मसीह द्वारा विजय प्रदान करते हैं."},{"book":"1 कोरिंथ","chapter":"15","verse":"58","text":"इसलिये मेरे प्रिय भाई बहनो, इस सच्चाई के प्रकाश में कि प्रभु में तुम्हारा परिश्रम व्यर्थ नहीं है, तुम प्रभु के काम में उन्‍नत होते हुए हमेशा दृढ़ तथा स्थिर रहो."}]}