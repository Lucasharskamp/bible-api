{"data":[{"book":"پەیدابوون","chapter":"12","verse":"1","text":"یەزدان بە ئەبرامی فەرموو: «خاک و کەسوکار و ماڵی باوکت بەجێبهێڵە و بڕۆ بۆ ئەو خاکەی پیشانت دەدەم."},{"book":"پەیدابوون","chapter":"12","verse":"2","text":"«جا دەتکەمە نەتەوەیەکی مەزن،"},{"book":"پەیدابوون","chapter":"12","verse":"3","text":"ئەوانەی داوای بەرەکەتت بۆ دەکەن بەرەکەتداریان دەکەم،"},{"book":"پەیدابوون","chapter":"12","verse":"4","text":"ئیتر ئەبرام ڕۆیشت، هەروەک یەزدان پێی فەرموو، لوتیش لەگەڵی چوو. ئەبرام لە تەمەنی حەفتا و پێنج ساڵیدا بوو کە حەڕانی بەجێهێشت."},{"book":"پەیدابوون","chapter":"12","verse":"5","text":"ئەبرام سارایی ژنی و لوتی برازای و هەموو ئەو دەستکەوتانەی دەستیان کەوتبوو، لەگەڵ ئەو کەسانەی لە حەڕان بەدەستیان هێنابوو، لەگەڵ خۆیدا بردنی و بەرەو خاکی کەنعان چوون و گەیشتنە ئەوێ."},{"book":"پەیدابوون","chapter":"12","verse":"6","text":"ئەبرام بە خاکەکەدا تێپەڕی هەتا گەیشتە دار بەڕووەکەی مۆرە لە شەخەم. لەو کاتەدا کەنعانییەکان لە خاکەکەدا بوون."},{"book":"پەیدابوون","chapter":"12","verse":"7","text":"یەزدان بۆ ئەبرام دەرکەوت و فەرمووی: «ئەم خاکە دەدەمە نەوەی تۆ.» ئەویش لەوێ قوربانگایەکی بۆ یەزدان دروستکرد کە بۆی دەرکەوتبوو."},{"book":"پەیدابوون","chapter":"12","verse":"8","text":"لەوێشەوە گواستییەوە بۆ چیاکەی ڕۆژهەڵاتی بێت‌ئێل و چادرەکەی خۆی هەڵدا. بێت‌ئێل کەوتبووە ڕۆژئاوایەوە و عای لە ڕۆژهەڵاتییەوە بوو. لەوێ قوربانگایەکی بۆ یەزدان دروستکرد و بە ناوی یەزدانەوە نزای کرد."},{"book":"پەیدابوون","chapter":"12","verse":"9","text":"پاشان ئەبرام ڕووەو نەقەب12‏:9 عیبری: نەگەڤ‏. لەو ڕۆژانەدا خاکێکی نیمچە وشک بووە لە باشووری کەنعان.‏ بەردەوام بوو لە کۆچکردن."},{"book":"پەیدابوون","chapter":"12","verse":"10","text":"لەو کاتەدا قاتوقڕی لە خاکەکەدا هەبوو، جا ئەبرام چوو بۆ میسر، تاکو بۆ ماوەیەک لەوێ بژیێت، چونکە قاتوقڕییەکە زۆر بوو."},{"book":"پەیدابوون","chapter":"12","verse":"11","text":"کاتێکیش نزیک بوو بچێتە ناو میسر، بە سارایی ژنی گوت: «بەڕاستی من دەزانم کە تۆ ژنێکی ڕوخسار جوانیت."},{"book":"پەیدابوون","chapter":"12","verse":"12","text":"کاتێک میسرییەکان دەتبینن، دەڵێن: ”ئەمە ژنەکەیەتی.“ ئەو کاتە من دەکوژن بەڵام تۆ دەهێڵنەوە."},{"book":"پەیدابوون","chapter":"12","verse":"13","text":"بڵێ کە تۆ خوشکی منیت، بۆ ئەوەی بەهۆی تۆوە بە چاکی ڕەفتارم لەگەڵ بکەن، لەبەر تۆش گیانم بە زیندوویی دەمێنێتەوە.»"},{"book":"پەیدابوون","chapter":"12","verse":"14","text":"کاتێک ئەبرام هاتە میسر، میسرییەکان بینییان کە سارای زۆر جوانە."},{"book":"پەیدابوون","chapter":"12","verse":"15","text":"کە کاربەدەستانی فیرعەون بینییان، لەلای فیرعەون ستایشیان کرد، ئیتر ژنەکەیان بردە ماڵی فیرعەون."},{"book":"پەیدابوون","chapter":"12","verse":"16","text":"ئەویش بەهۆی ژنەکە بە باشی ڕەفتاری لەگەڵ ئەبرام کرد. ئیتر بووە خاوەنی مەڕ و مانگا و نێرەکەر و ماکەر و کۆیلە و کەنیزە و وشتر."},{"book":"پەیدابوون","chapter":"12","verse":"17","text":"بەڵام یەزدان بەهۆی سارایی ژنی ئەبرامەوە فیرعەون و ماڵەکەی تووشی دەردی گران کرد."},{"book":"پەیدابوون","chapter":"12","verse":"18","text":"ئیتر فیرعەون بەدوای ئەبرامدا ناردی و گوتی: «ئەمە چییە تۆ بە منت کرد؟ بۆچی پێت ڕانەگەیاندم کە ئەو ژنی تۆیە؟"},{"book":"پەیدابوون","chapter":"12","verse":"19","text":"بۆچی گوتت ”ئەو خوشکمە،“ تاکو بیبەم بۆ ئەوەی ببێتە ژنم؟ ئێستاش ئەوەتا ژنەکەت. بیبە و بڕۆ!»"},{"book":"پەیدابوون","chapter":"12","verse":"20","text":"ئینجا فیرعەون هەندێک پیاوی ڕاسپارد بۆ بەڕێکردنی ئەبرام و ژنەکەی و هەرچییەکی هەیانبوو."}]}