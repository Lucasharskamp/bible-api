{"data":[{"book":"Matendu","chapter":"3","verse":"1","text":"Lishaka limu Peteru na Yohani wagenditi Mnumba nkulu ya Mlungu shipindi sha saa tisa paliwala, shipindi sha kusala."},{"book":"Matendu","chapter":"3","verse":"2","text":"Paweriti na Mlyangu guherepa, muntu yumu shibyeketu kwanjira kwiwuka. Wantu hawa waweriti wankumpapa muntu ayu kila lishaka kumjega kumlyangu kuluwa mpiya kwa wantu yawingira kunumba nkulu ya Mlungu."},{"book":"Matendu","chapter":"3","verse":"3","text":"Pakawawoniti Peteru na Yohani wankwingira Mnumba nkulu ya Mlungu, shibyeketu ulii kawaluwiti wampanani shintu."},{"book":"Matendu","chapter":"3","verse":"4","text":"Peteru pamuhera na Yohani wamjodolera masu, na Peteru kamgambira, “Gutuloli!”"},{"book":"Matendu","chapter":"3","verse":"5","text":"Su kawagalambukira, pakalolelera kupananwa shintu kulawa kwawomberi."},{"book":"Matendu","chapter":"3","verse":"6","text":"Kumbiti Peteru kamgambira, “Nahera mpiya, kumbiti shirii shamweri nashu hanukupanani, kwa litawu lya Yesu Kristu gwa Nazareti nukugambira gugoloki na gugendigendi!”"},{"book":"Matendu","chapter":"3","verse":"7","text":"Shakapanu kamkola liwoku lya kumliwu na kamgolosiya. Palaa palii magulu na manung'unu gakuwi gapata likakala."},{"book":"Matendu","chapter":"3","verse":"8","text":"Kakopoka, kagoloka na kwanja kugendagenda. Shakapanu kingira pamuhera nawomberi Mnumba nkulu ya Mlungu, pakagendagenda na kukopokakopoka na pakamkwisa Mlungu."},{"book":"Matendu","chapter":"3","verse":"9","text":"Wantu woseri yawamwoniti kankugendagenda na kumkwisa Mlungu,"},{"book":"Matendu","chapter":"3","verse":"10","text":"na pawavimaniti weri ndo ulii yakaweriti kankuluwaluwa pakwegera na Mlyangu Guherepa gulii gwa Numba nkulu ya Mlungu, woseri walikangasha nentu, su waweziti ndiri kuvimana vyavimpatiti."},{"book":"Matendu","chapter":"3","verse":"11","text":"Muntu yakaponiziwitwi na Peteru na Yohani pamdamu gwa Selemani, Wantu woseri, waweriti wankulikangasha, wanja kumtugira."},{"book":"Matendu","chapter":"3","verse":"12","text":"Shipindi Peteru pakawawoniti wantu awa kawagambira, “Wana lushi lwa Israeli, ntambu gaa mkangashwa na shitwatira ashi? Mbona mwankutujodolera masu gambira kwa likakala lyetu ama unanagala wetu twaweni tumtenda muntu ayu kawezi kugendagenda?"},{"book":"Matendu","chapter":"3","verse":"13","text":"Mlungu gwa Aburahamu na Isaka na Yakobu, Mlungu gwa wambuyi wetu kamkwisa ntumintumi gwakuwi Yesu. Kumbiti ndomweni ula ulii yakakamlitwi na wakulu na kumlema kuulongolu kwa Pilatu, ata pa Pilatu kuamuwa kumlekeziya."},{"book":"Matendu","chapter":"3","verse":"14","text":"Kaweriti mnanagala na yakamfiriziya Mlungu, kumbiti mwenga mulemiti, na mmufira muntu gwingi kayi yakaweriti kalaga kumlekiziya."},{"book":"Matendu","chapter":"3","verse":"15","text":"Su, mumlagiti ulii yomberi ndo shanjiru sha ukomu. Kumbiti Mlungu kamzyukisiyiti kulawa kwa wahowiti na twenga ndo wakapitawu wa shitwatira ashi."},{"book":"Matendu","chapter":"3","verse":"16","text":"Litawu lya Yesu na moyu mulitawu ali ndo vyavimupiti likakala muntu ayu yamumwona na kumana. Njimiru kwa Yesu ndo imuponiziyiti nakamu muntu ayu ntambu yamuviwona mwawoseri.”"},{"book":"Matendu","chapter":"3","verse":"17","text":"“Vinu mwalongu wangu Izraeli, nuvimana handa mwenga na wakulu wenu mtenditi aga kwa Yesu toziya ya kuvimanandiri kwenu."},{"book":"Matendu","chapter":"3","verse":"18","text":"Kumbiti avi Mlungu gakatimiziti galaa gakabweriti makashu kwa njira ya wambuyi woseri, handa iweriti mpaka Kristu gwakuwi katabiki."},{"book":"Matendu","chapter":"3","verse":"19","text":"Su, mleki, mmuwuyiri Mlungu gwenu su yomberi kafuti vidoda vyenu."},{"book":"Matendu","chapter":"3","verse":"20","text":"Mtendaga hangu su Mtuwa kawayupi shipindi sha sekuseku mrohu na kuwajegera ula Kristu yakamsyaguliti yomberi ndo Yesu."},{"book":"Matendu","chapter":"3","verse":"21","text":"Ifiruwa yomberi kasigali aku kumpindi mpaka pashisoka shipindi kulekibishwa vintu vyoseri, handa Mlungu ntambu yakatakuliti kwa njira ya wambuyi wakuwi wananagala kwanjira makashu."},{"book":"Matendu","chapter":"3","verse":"22","text":"Toziya Musa katakuliti, Mtuwa Mlungu gwenu hakawajegerani mbuyi handa neni kulawa pakati penu maweni."},{"book":"Matendu","chapter":"3","verse":"23","text":"Yoseri ulii hapeni kamupikiniri mbuyi gwa Mlungu ayu hakatulwi kutali na wantu wa Mlungu na kuagamiziwa."},{"book":"Matendu","chapter":"3","verse":"24","text":"Wambuyi woseri wa Mlungu, kwanjira Samweli na walii wamfatiti, wabweriti visoweru vya vitwatira avi vyeni viweriti vyankutendeka mashaka aga."},{"book":"Matendu","chapter":"3","verse":"25","text":"Malagiru galii Mlungu kagalaviyiti kwa njira ya Wambuyi ndo kwajili ya mwenga, na mtenda pamwera lipatanu Mlungu lyakatenditi na mbuyi gwetu, handa ntambu yakamgambiriti Aburahamu.Kwa njira ya wiwuka waku, wantu woseri wa pasi panu hawatekelerwi."},{"book":"Matendu","chapter":"3","verse":"26","text":"Su, Mlungu kamzyukisiyiti ntumintumi gwakuwi kwa mota yenu kwanja, kamtuma kawajegeri matekeleru kwa kumtenda kila yumu gwenu kalekani nakamu na vidoda vyakuwi.”"}]}