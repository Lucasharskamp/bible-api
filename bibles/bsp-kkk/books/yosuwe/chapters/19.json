{"data":[{"book":"Yosuwe","chapter":"19","verse":"1","text":"Topoc ta mɛrəŋ mpɛ anawurɛ mɔ pɛnayɔnɛ pa kusuŋka ka Simeyɔŋ dəcor-dəcor. Ŋa ŋanasɔtɔ kɛ kəŋan awut a Yuda dacɔ."},{"book":"Yosuwe","chapter":"19","verse":"2","text":"Kɔ ŋa ŋasɔtɔ kɛ nkɛ kəyɔnɛ sədare sa Berseba, Seba, Molada,"},{"book":"Yosuwe","chapter":"19","verse":"3","text":"Hasar-Suhala, Bala, Hɛsɛm,"},{"book":"Yosuwe","chapter":"19","verse":"4","text":"Ɛltoladu, Betula, Horma,"},{"book":"Yosuwe","chapter":"19","verse":"5","text":"Cikəlak, Bet Markabot, Hasar-Susa,"},{"book":"Yosuwe","chapter":"19","verse":"6","text":"Bet Lebayot kɔ Saruhɛn, sədare wəco kɔ maas (13) kɔ sədare səfɛt sa si."},{"book":"Yosuwe","chapter":"19","verse":"7","text":"Ayin, Rimon, Hɛtɛr kɔ Asan, sədare maŋkəlɛ kɔ sədare səfɛt sa si,"},{"book":"Yosuwe","chapter":"19","verse":"8","text":"kəlɛkɛnɛ ka sədare səfɛt səfɛt səkɔ sənɔŋkər sədare sasɔkɔ mɔ fəp, haŋ nde Balat-Ber nde pəyɔnɛ Ramat-Nɛkɛf mɔ. Kɛ ka aka kusuŋka ka Simeyɔŋ kənayi kaŋkɔ dəcor-dəcor."},{"book":"Yosuwe","chapter":"19","verse":"9","text":"Atɔf ŋa kɛ ka kusuŋka ka Simeyɔŋ, kɛ ka kusuŋka ka Yuda ŋ'anabelər ki, bawo kɛ kəŋan kənabɛkər ŋa pəpɔŋ, kɛ kəŋan disrɛ anasɔtɔnɛ kusuŋka ka Simeyɔŋ kɛ kəŋan."},{"book":"Yosuwe","chapter":"19","verse":"10","text":"Topoc ta maas pɛnayɔnɛ kɛ ka kusuŋka ka Sabulon dəcor-dəcor. Kələncər kəŋan kənakɔ haŋ Saridi."},{"book":"Yosuwe","chapter":"19","verse":"11","text":"Kəpɛrnɛ kəca nkɛ dec dɛŋkalɛ mɔ, kɔ kəca ka Marala, kəkɔ kəgbuŋɛnɛ Dabasɛt, kəyɛfɛ dənda kəkɔ nde kəŋgbɔkɔ ka Yokonam tekiriŋ mɔ."},{"book":"Yosuwe","chapter":"19","verse":"12","text":"Ntɛ kəyɛfɛ Saridi mɔ, kɔ kələncər kəŋkafəlɛ kəca nkɛ dec dɛmpɛ mɔ ntende kələncər ka Kislɔt-Tabor, kəkɔ kənarnɛ Daberat, kɔ kəpɛrnɛ Yafiya."},{"book":"Yosuwe","chapter":"19","verse":"13","text":"Kɔ kəyɛfɛ dəndo kɔ kəncepər ntende dec dɛmpɛ Kat-Hefer, kɔ Et-Katsin, kəkɔ kənarnɛ Rimon, kɔ kəkafələr haŋ Neha."},{"book":"Yosuwe","chapter":"19","verse":"14","text":"Kɔ kələncər kaŋkɔ kəŋkɔ kəkafələr ntende kəca kəmeriya ka nde dec dɛmpɛ Hanaton mɔ, kəkɔ kəfutər nde mɔrɔ dacɔ nde aranta ŋa Yifta-El."},{"book":"Yosuwe","chapter":"19","verse":"15","text":"Kɛ kəŋan kəlɛkɛnɛ Katat, Nahalal, Simrɔŋ, Yidala, kɔ Betlɛhɛm. Ŋanasɔtɔ sədare wəco kɔ mɛrəŋ (12), kɔ sədare səfɛt sa si."},{"book":"Yosuwe","chapter":"19","verse":"16","text":"Antɔf ŋa kɛ ŋa aka Sabulon kənayi kaŋkɔ dəcor-dəcor, sədare səpɔŋ sasɔkɔ kɔ sədare səfɛt sa si."},{"book":"Yosuwe","chapter":"19","verse":"17","text":"Topoc ta maŋkəlɛ pɛnayɔnɛ pa Yisakar, kɛ ka kusuŋka ka Yisakar dəcor-dəcor."},{"book":"Yosuwe","chapter":"19","verse":"18","text":"Kələncər kəŋan kənakɔ haŋ Yisrel, Kesulɔt, Sunem,"},{"book":"Yosuwe","chapter":"19","verse":"19","text":"Hafarayim, Siyɔŋ, Anaharat,"},{"book":"Yosuwe","chapter":"19","verse":"20","text":"Rabit, Kisiyon, Abɛc,"},{"book":"Yosuwe","chapter":"19","verse":"21","text":"Rɛmɛt, En-Kanim, En-Hada kɔ Bet Pacɛc."},{"book":"Yosuwe","chapter":"19","verse":"22","text":"Kələncər kəŋan kəŋkɔ kəgbuŋɛnɛ Tabor, Sahacima, Bet Sɛmɛs, kəkɔ kəfutər Yurdɛn, sədare wəco kɔ camət-tin (16) kɔ sədare səfɛt sa si."},{"book":"Yosuwe","chapter":"19","verse":"23","text":"Kɛ ka kusuŋka ka aka Yisakar kənayi kaŋkɔ dəcor-dəcor, sədare səpɔŋ sasɔkɔ kɔ səfɛt sa si."},{"book":"Yosuwe","chapter":"19","verse":"24","text":"Topoc ta kəcamət mpɛ pɛnawur mɔ pɛnayɔnɛ pa kusuŋka ka Asɛr dəcor-dəcor."},{"book":"Yosuwe","chapter":"19","verse":"25","text":"Ŋa ŋanayɔ kələncər kəyɛfɛ ka Hɛlkat, kəkɔ Hali, Bɛtɛn, Aksaf,"},{"book":"Yosuwe","chapter":"19","verse":"26","text":"Alamelek, Hamhadu kɔ Misal, kəkɔ kəgbuŋɛnɛ tɔrɔ ta Karmɛl kɔ Sihɔr-Libnat,"},{"book":"Yosuwe","chapter":"19","verse":"27","text":"kɔ kəŋkɔ kəkafələr kəca nkɛ dec dɛmpɛ mɔ, nde Bet Dakɔŋ, kəkɔ sɔ kəgbuŋɛnɛ Sabulon, kɔ nde aranta ŋa Yifta-El nde mɔrɔ dacɔ ntende kəca kəmeriya ka nde dec dɛmpɛ Bet Hemek kɔ Neyel mɔ, kəkɔ kənarnɛ Kabul, kəca kəmeriya,"},{"book":"Yosuwe","chapter":"19","verse":"28","text":"kɔ kəca ka Ebərɔŋ, Rehobo, Hamon kɔ Kana, haŋ Sidɔŋ dare dɔpɔŋ."},{"book":"Yosuwe","chapter":"19","verse":"29","text":"Kɔ kələncər kaŋkɔ kəŋkɔ kəkafələr kəca ka Rama haŋ nde dare da saŋka da Tir, kɔ kəca ka Hosa, kɔ kəŋkɔ kəfutər nde dəkəba, kəcepərɛnɛ ta Akəsibu,"},{"book":"Yosuwe","chapter":"19","verse":"30","text":"kəlɛkɛnɛ ka Huma, Afek kɔ Rehobo, sədare wəco mɛrəŋ kɔ mɛrəŋ (22) kɔ sədare səfɛt sa si."},{"book":"Yosuwe","chapter":"19","verse":"31","text":"Kɛ ka kusuŋka ka Asɛr kənayi kaŋkɔ dəcor-dəcor, sədare səpɔŋ sasɔkɔ kɔ səfɛt sa si."},{"book":"Yosuwe","chapter":"19","verse":"32","text":"Topoc ta camət-tin pɛnayɔnɛ kɛ ka kusuŋka ka Naftali dəcor-dəcor."},{"book":"Yosuwe","chapter":"19","verse":"33","text":"Kələncər kəŋan kənckɔ kəyɛfɛ ka Helef kɔ kətɔk kəpɔŋ kəŋkɔ kəyi Cananim kəsək mɔ, kəcepər ta Adami-Nɛkɛbu kɔ Yabanel, haŋ Lakum, kɔ kəŋkɔ kəfutər Yurdɛn."},{"book":"Yosuwe","chapter":"19","verse":"34","text":"Kɔ kələncər kaŋkɔ kəŋkɔ kəkafələr ntende dec dɛŋkalɛ Asnɔt-Tabor mɔ, kɔ kəŋkɔ kənarnɛ Hukɔk, kɔ kəŋkafələr Sabulon kəca kətɔt ka ntende dec dɛmpɛ mɔ, nde Asɛr kəca nkɛ dec dɛŋkalɛ mɔ, kɔ Yehuda. Yurdɛn yeyi kələncər kaŋkɔ nde dec dɛmpɛ mɔ."},{"book":"Yosuwe","chapter":"19","verse":"35","text":"Sədare sa saŋka sasɔkɔ sənayɔnɛ: Cidim, Cer, Hamat, Rakat, Kineret,"},{"book":"Yosuwe","chapter":"19","verse":"36","text":"Adama, Rama, Hacɔr,"},{"book":"Yosuwe","chapter":"19","verse":"37","text":"Kɛdɛs, Edreyi, En-Hacɔr,"},{"book":"Yosuwe","chapter":"19","verse":"38","text":"Yiron, Mikədal-El, Horem, Bet Hanat kɔ Bet Sɛmɛs, sədare wəco kɔ camət-maŋkəlɛ (19) kɔ sədare səfɛt sa si."},{"book":"Yosuwe","chapter":"19","verse":"39","text":"Kɛ ka kusuŋka ka Naftali kənayi kaŋkɔ dəcor-dəcor, sədare səpɔŋ kɔ sədare səfɛt sa si."},{"book":"Yosuwe","chapter":"19","verse":"40","text":"Topoc ta camət-mɛrəŋ mpɛ pɛnawur mɔ pɛnayɔnɛ kɛ ka kusuŋka ka Dan dəcor-dəcor."},{"book":"Yosuwe","chapter":"19","verse":"41","text":"Anacəmbərɛ ŋa Corha, Ɛstɔl, Hir-Sɛmɛs,"},{"book":"Yosuwe","chapter":"19","verse":"42","text":"Sahalabin, Ayalon, Yitala,"},{"book":"Yosuwe","chapter":"19","verse":"43","text":"Elon, Timna, Ekəron,"},{"book":"Yosuwe","chapter":"19","verse":"44","text":"Elteke, Kibeton, Balat,"},{"book":"Yosuwe","chapter":"19","verse":"45","text":"Yehudu, Bene-Berak, Kat-Rimon,"},{"book":"Yosuwe","chapter":"19","verse":"46","text":"Domun da Yarkon kɔ Rakon, kɔ antɔf ŋɔkɔ ŋɛntɛfərɛnɛ kɔ Yafa mɔ."},{"book":"Yosuwe","chapter":"19","verse":"47","text":"Ntɛ kɛ kəŋan, atɔf ŋaŋan ŋende ŋɔsɔlər ŋa mɔ, kɔ awut a Dan ŋaŋkɔ ŋawɛkərnɛ aka Lɛsɛm kɔ ŋandif ŋa. Kɔ ŋambaŋ antɔf ŋaŋɔkɔ, kɔ ŋɔyɔnɛ ŋaŋan, kɔ ŋandɛ di, kɔ ŋawe di Dan, tewe ta kas kəŋan."},{"book":"Yosuwe","chapter":"19","verse":"48","text":"Kɛ ka kusuŋka ka Dan kənayi kaŋkɔ dəcor-dəcor, sədare sasɔkɔ kɔ sədare səfɛt sa si."},{"book":"Yosuwe","chapter":"19","verse":"49","text":"Ntɛ aka Yisrayel ŋalip kəyerɛnɛ cəgbɛ ca antɔf mɔ, kɔ ŋampocɛ Yosuwe wan ka Nun antɔf ŋa kɛ ŋa dacɔ,"},{"book":"Yosuwe","chapter":"19","verse":"50","text":"pəmɔ tɔkɔ MARIKI kənasom ti mɔ. Kɔ ŋasɔŋ kɔ dare dɔkɔ ɛnafaŋ mɔ, Timnat-Sera, nde mɔrɔ ma Efrayim. Yosuwe oluksərnɛ kəcəmbər dare dadɔkɔ, k'ɛndɛ."},{"book":"Yosuwe","chapter":"19","verse":"51","text":"Antɔf ŋa kɛ ŋaŋɔkɔ ŋɔ wəloŋnɛ Elasar, Yosuwe wan ka Nun, kɔ abɛ a cusuŋka ca Yisrayel ŋanakot yampuŋ-puŋ, anacəmbər mopoc fɔr ya MARIKI kiriŋ nde Silo, nde dəkəbɛrɛ da aŋgbancan ŋa dəkəbəpɛnɛ kɔ Kanu. Ntɛ tɔ ŋanalip kəyer antɔf."}]}