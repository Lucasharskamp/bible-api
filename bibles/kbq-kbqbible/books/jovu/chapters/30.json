{"data":[{"book":"Jovu","chapter":"30","verse":"1","text":"Hianagi menina kasefa vahe'mo'za kiza zokago ke hunenante'za huhaviza hunante'naze. Ana kasefa vahe'mokizmi zamafahe'za nagri sipisipima kegavama nehaza kraramina zamagra kegava hugara osu'naze."},{"book":"Jovu","chapter":"30","verse":"2","text":"Hagi nagrama zamagoana hankave'zamia omane'neanki'za nagrira e'za eme naza hugara osu'naze. Na'ankure hankavezmimo'a hago zamagripintira vagare'ne."},{"book":"Jovu","chapter":"30","verse":"3","text":"Ana vahe'mokizmia zamunte omanege'za, zamagaku nehu'za atre'za vu'za vahe omani ka'ma kokampi umani'ne'za, kenagera ne'zankura hake'za vano hu'naze."},{"book":"Jovu","chapter":"30","verse":"4","text":"Ana nehu'za trazampintira aka tra'zana hu'za nene'za, brumu zafamofo rafu'na'anena eri tasagi hu'za ne'naze."},{"book":"Jovu","chapter":"30","verse":"5","text":"Ana vahera kumapintira zamahe kasopenetre'za, kumzufa vaheku'ma nehazaza hu'za kezatizmante'naze."},{"book":"Jovu","chapter":"30","verse":"6","text":"Ana'ma hazage'za vu'za, tinkagomupine muri kampine, have kampine umani'naze."},{"book":"Jovu","chapter":"30","verse":"7","text":"Anantegama umani'ne'za trazampi vano nehu'za, donki afu'mo'zama nehazaza hu'za ana trazampina eri tru hu'za mani'ne'za krafage hu'naze."},{"book":"Jovu","chapter":"30","verse":"8","text":"Hagi ana vahera zamagia omaneno neginagi vahe mani'nazanki'za zamahe kasopazage'za fre'naze."},{"book":"Jovu","chapter":"30","verse":"9","text":"Hagi ana vahe'mokizmi mofavre naga'mo'za, nagirevare zagamera nehu'za, huhaviza hunante'naze. Ana nehu'za nagrikura kiza zokago ke hunante'za, nazeri nagaze hu'naze."},{"book":"Jovu","chapter":"30","verse":"10","text":"Nagra zamagri zamavurera mago havi zaga manuge'za zamefi hunenami'za, nagritera erava'o nosu'za, navufi zamavetu ahenante'naze."},{"book":"Jovu","chapter":"30","verse":"11","text":"Ati karima reragareaza huno Anumzamo'a knaza namino nazeri ante ravahege'za, nazano hunante'naku'ma haza zana amne hu'naze."},{"book":"Jovu","chapter":"30","verse":"12","text":"Hazenke zama nehaza kasefa vahe'mo'za nazantmaga kazigatira oti'za, narotago hazage'na fre'na vano nehuge'za, kama vanufina krifu eme anaginte'naze."},{"book":"Jovu","chapter":"30","verse":"13","text":"Nagri'ma nazeri haviza nehu'za keonke'zama eri kazigati maka zana nehu'za, kama nevufina eme rehiza nehu'za, zamagrama antahi'zana agri'ma azahu vahera omani'ne hu'za nehaze."},{"book":"Jovu","chapter":"30","verse":"14","text":"Nagri'ma ha'ma hunantenaku'ma e'nazana vahe'mo'za, maka kazigati ankariserami'za e'za eme nazeri haviza hu'naze."},{"book":"Jovu","chapter":"30","verse":"15","text":"Ana hige'na menina tusi koro nehugeno, zaho'mo hampo erino viaza huno knare nagima e'neruazane fenozaninena erino vu'ne."},{"book":"Jovu","chapter":"30","verse":"16","text":"Hagi nagra menina hago fri'za nehugeno, natazamo'a maka zupa nazeri haviza nehie."},{"book":"Jovu","chapter":"30","verse":"17","text":"Kenagera zaferinanimo'a tusi nata negrigeno, ana natazamo'a naterenora novie."},{"book":"Jovu","chapter":"30","verse":"18","text":"Anumzamo'a hankavenentake azantetira kukenagna huno rufitenante'ne. Ana hu'neno azantetira za'za kukenama antaninoa kenamofo nananke kama'are azerino nanankena nazeri pro hu'za nehie."},{"book":"Jovu","chapter":"30","verse":"19","text":"Ana huteno hapapi matevuno natrege'na, kugusopagna nehu'na tanefakna hu'noe."},{"book":"Jovu","chapter":"30","verse":"20","text":"Ana hige'na naza hananegu Anumzamoka kagritega krafagea hu'noanagi, keni'arera nona osu'nane. Ana nehunka kagri kavure oti'noanagi, nagrira kamefi hunami'nane."},{"book":"Jovu","chapter":"30","verse":"21","text":"Kagra karimpa ahenenantenka, hankavenentake kazanteti nazeri haviza nehane."},{"book":"Jovu","chapter":"30","verse":"22","text":"Kagra kagigagi zaho atrankeno eno eme nazeri sga huno nefregenka, kagra ununko atrankeno eno eme nazeri haviza hu'ne."},{"book":"Jovu","chapter":"30","verse":"23","text":"Ana'ma nehanke'na nagrama antahuana, kagra nahe fritenka hunantesnanke'na maka vahe'mo'zama fri'za nevaza kumatega vugahue hu'na nagesa antahi'noe."},{"book":"Jovu","chapter":"30","verse":"24","text":"Hagi mago vahe'mo'ma knafima mani'neno'ma azahu zanku'ma krafama nehanigeno'a, tamagerfa huno mago'mo azana anteno aza hugahie."},{"book":"Jovu","chapter":"30","verse":"25","text":"Nagrama ko'ma knare hu'na mani'ne'na, knazampima mani'za vahekura zavira atenezmante'na, zamunte omane vahekura nagu'afina tusiza hu'na keke huzmante'noe."},{"book":"Jovu","chapter":"30","verse":"26","text":"Hianagi nagritera knare'za fore hanie hu'nama amuha'ma hu'noa zana forera osigeno, kefo zamo nagritera ne-egeno, tavi masagu'ma avegama ante'noana omegeno hanizamo e'ne."},{"book":"Jovu","chapter":"30","verse":"27","text":"Nagu'amo'a hazenkefi manino ne-eno mani frua osu'ne. Ana higeno maka zupa natazamo nazeri havizantfa hu'ne."},{"book":"Jovu","chapter":"30","verse":"28","text":"Nagrira knazamo rentrako higena hanizampi vano nehu'na, tavira onke'noe. Ana nehu'na kuma amu'nompima vahe'ma vano nehazafi mani'ne'na, iza naza hugahieha nehu'na zavira ate'noe."},{"book":"Jovu","chapter":"30","verse":"29","text":"Ana nehu'na zavi'matoa nagerumo'a, afi kramo'ene za'za agempunane namagu'ma ostritiema nehaza namamo'enema krafama neha'aza hu'ne."},{"book":"Jovu","chapter":"30","verse":"30","text":"Navufgamo'a ru ko'nagifa nehegeno, zaferinanifintira tusi amuho nehuno teve rukaru hu'ne."},{"book":"Jovu","chapter":"30","verse":"31","text":"Nagra hapue nehaza zavena nehe'na, nasunku zagamera nehu'na, konkena nere'na zavi zagamera hu'noe."}]}