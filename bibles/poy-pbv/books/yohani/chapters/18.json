{"data":[{"book":"Yohani","chapter":"18","verse":"1","text":"Yesu pakamaliliti kuluwa, kagenditi kumwambu kulushemba Kedironi, pamuhera na wafundwa wakuwi. Pahala panu paweriti na shiwunga sha mitera, Yesu kingira amu pamuhera na wafundwa wakuwi."},{"book":"Yohani","chapter":"18","verse":"2","text":"Yuda, kamgalambukiti Yesu, pakamaniti pahala panu kwani mala zivuwa Yesu kaliwoniti na wafundwa wakuwi pahala palii."},{"book":"Yohani","chapter":"18","verse":"3","text":"Yuda katoriti shipinga sha wanjagila kulawa kwa watambika wakulu wa Numba ya Mlungu na Mafalisayu, su kiza nawu mushiwunga womberi waweriti na limbamba lya motu na vimagi."},{"book":"Yohani","chapter":"18","verse":"4","text":"Yesu, kavimana goseri gagafira kumpata, kalawira, kawakosiya, “Mwankumsakula gaa?”"},{"book":"Yohani","chapter":"18","verse":"5","text":"Nawomberi wankula, “Yesu gwa Nazareti!”"},{"book":"Yohani","chapter":"18","verse":"6","text":"Yesu pakawagambiriti, “Neni ndo mweni,” Wawuya kumbeli, waguwa pasi."},{"book":"Yohani","chapter":"18","verse":"7","text":"Yesu kawakosiya kayi, “Mwankumsakula gaa?” Wamwankula,"},{"book":"Yohani","chapter":"18","verse":"8","text":"Yesu kawagambira, “Nuwagambireni kala neni ndo mweni. Su, payiwera mwankunsakula neni, muwaleki awa wagendi zyawu.”"},{"book":"Yohani","chapter":"18","verse":"9","text":"Katakula aga su gapati kutimiya galii ganakaka gagatakulitwi, “Walii yagunupiti Tati, numwasa ndiri ata yumu.”"},{"book":"Yohani","chapter":"18","verse":"10","text":"Simoni Peteru kaweriti na upanga, su, kuwulaviya kalidumura likutu lya kumliwu lya ntumintumi gwa Mtambika Mkulu. Ntumintumi ayu wamshema Malikusi."},{"book":"Yohani","chapter":"18","verse":"11","text":"Su, Yesu kamgambira Peteru, “Guwuzii upanga waku mumuhaku. Hashi, gulihola handa nandi ndiri shikombi sha ndabiri shakanupiti Tati gwangu?”"},{"book":"Yohani","chapter":"18","verse":"12","text":"Shikundi sha wanjagila wa Rumi na Mnjagira mkulu na walolera wa Wayawudi wamkamuliti Yesu, wamtawa,"},{"book":"Yohani","chapter":"18","verse":"13","text":"na kumjega kwanja kwa Anasi. Anasi kaweriti mganafu gwa Kayafa ndo mweni kaweriti Mtambika mkulu gwa shinja shilii."},{"book":"Yohani","chapter":"18","verse":"14","text":"Kayafa ayu ndo ulii yakaweriti kawagambiriti Wayawudi, membaka muntu yumu kahowi kwajili ya wantu wavuwa."},{"book":"Yohani","chapter":"18","verse":"15","text":"Simoni Peteru pamuhera na mfundwa gwingi wamfatiti Yesu. Toziya mfundwa yumonga ayu kaweriti kamanikana nentu kwa Mtambika Mkulu, hangu kagenda pamuhera na Yesu pakati pamdamu pa Mtambika Mkulu"},{"book":"Yohani","chapter":"18","verse":"16","text":"Peteru pakaweriti kagoloka pamlyangu. Su, mfundwa gwingi yakamanikaniti na Mtambika mkulu kalawiti kunja, katakula na mdala yakaweriti pamlyangu na kumjega Peteru mungati."},{"book":"Yohani","chapter":"18","verse":"17","text":"Mnjagira mhinja ayu gwapamlyangu kamkosiya Peteru, “Hashi nagwenga viraa yumu gwa wafundwa wa muntu ayu?”"},{"book":"Yohani","chapter":"18","verse":"18","text":"Wantumintumi na wawanjagila waweriti wakoziya motu toziya kuweriti na mpepu, waweriti wanguyotera motu. Peteru kaweriti kagoloka pamuhera nawomberi kakwotera motu."},{"book":"Yohani","chapter":"18","verse":"19","text":"Mtambika Mkulu kamkosiya Yesu kuusu wafundwa wakuwi na mafundu gakuwi."},{"book":"Yohani","chapter":"18","verse":"20","text":"Yesu kamwankula, “Ntakula na kila muntu mashaka goseri pawonikaniti. Kila mala nfunda munumba za Mlungu na Mnumba nkulu ya Mlungu, pahala pawalyonaga Wayawudi woseri na wala ntakula ndiri shoseri kwa kufifa."},{"book":"Yohani","chapter":"18","verse":"21","text":"Hashi gunkosiya neni? Guwakosiyi wantu yawampikinira neni. Womberi wavimana vyanuwagambiriti, wavimana shintu shantakuliti.”"},{"book":"Yohani","chapter":"18","verse":"22","text":"Pakamaliliti kutakula aga yumu gwa wanjagila kamkomiti Yesu likofi pakalonga, “Gumwankula ntambu ayi Mtambika Mkulu?”"},{"book":"Yohani","chapter":"18","verse":"23","text":"Yesu kankula, “Handa ntakula weri ndiri, gumugambiri kila muntu ka panu iweriti hashi, kumbiti handa ntakula weri, iwera hashi gunkoma?”"},{"book":"Yohani","chapter":"18","verse":"24","text":"Su, Anasi kamjega Yesu kwa Mtambika Mkulu Kayafa pawamtawa."},{"book":"Yohani","chapter":"18","verse":"25","text":"Simoni Peteru kaweriti panu kanguyotera motu. Su, wamkosiya, “Hashi, nagwenga viraa yumu gwa wafundwa wakuwi muntu ayu?”"},{"book":"Yohani","chapter":"18","verse":"26","text":"Yumu gwa wantumintumi wa Mtambika Mkulu, nayomberi kaweriti mlongu gwa ulii yakadumulitwi likutu na Peteru katakula nukuwoniti pamuhera na Yesu mushiwunga sha mitera."},{"book":"Yohani","chapter":"18","verse":"27","text":"Peteru kamlema kayi, palaa paliya njogolu kawika."},{"book":"Yohani","chapter":"18","verse":"28","text":"Mandawila putiputi Yesu wamtola kwa Kayafa, wamjega mpaka kwa Liwali, wakulu awa wa Shiyawudi wingira ndiri amu, wafiriti ndiri kuwera wahumba, toziya wafiriti wawezi kuliya shiboga sha Pasaka."},{"book":"Yohani","chapter":"18","verse":"29","text":"Su Pilatu kawagendiriti kulaa kunja, kawakosiya, “Muntu ayu katenda vintu gaa vidoda?”"},{"book":"Yohani","chapter":"18","verse":"30","text":"Wamwankuliti, “Handa ayu kangaweriti muntu yakatenda gaherepa twangamjegiti ndiri kwagwenga.”"},{"book":"Yohani","chapter":"18","verse":"31","text":"Pilatu kawagambira, “Mumutoli maweni muntu ayu, mumutozi kulawirana na malagaliru genu maweni.”"},{"book":"Yohani","chapter":"18","verse":"32","text":"Vilawiriti avi su viweri nakaka visoweru vyakatakuliti Yesu kulanguziya kuhowa na ntambu hakahowi."},{"book":"Yohani","chapter":"18","verse":"33","text":"Pilatu kawuya kayi mu liboma na kamshema Yesu, kamkosiya, “Eti, gwenga gwa mfalumi gwa Wayawudi?”"},{"book":"Yohani","chapter":"18","verse":"34","text":"Yesu kamwankula, “Hashi, gunkosiya hangu gumweni gwenga ama kwana wamonga wakugambira visoweru vyaneni?”"},{"book":"Yohani","chapter":"18","verse":"35","text":"Pilatu kamwankula, “Hashi, gulihola Namyawudi neni? Wantu waku na watambika wakulu wakujega kwaneni. Gutenda shishi?”"},{"book":"Yohani","chapter":"18","verse":"36","text":"Yesu katakula, “Utuwa waneni wa pasipanu ndiri, handa Utuwa waneni megaweri wa pasipanu, wantumintumi wa neni mewankomi ndiri, naniza kubatwa na Wayawudi, kumbiti Ufalumi wa neni wa pasipanu ndiri!”"},{"book":"Yohani","chapter":"18","verse":"37","text":"Pilatu kamkosiya, “Gwenga gwa mtuwa?”"},{"book":"Yohani","chapter":"18","verse":"38","text":"Pilatu kamkosiya, “Unakaka ndo shintu gaa?”"},{"book":"Yohani","chapter":"18","verse":"39","text":"Kumbiti, kwa mwenga kwana shitiba sha neni kumvugulira muntu yumu mushibetubetu shipindi sha Pasaka, mfira numulekeziyani mfalumi gwa Wayawudi?”"},{"book":"Yohani","chapter":"18","verse":"40","text":"Wamwankula pawabota, “Ndala, ayu ndiri, tumfira Baraba!” Baraba yakaweriti mpokaji kwa wantu."}]}