{"data":[{"book":"Matendo","chapter":"4","verse":"1","text":"Petulo na Yohana pavanavele nkutangola na avala vanu, nkukamola makuhani na nkulu wa valinzi va Ing'ande ya Nnungu pamo na Masadukayo.4:1 Masadukayo lívele likuwa lya vanu vakákulupila kuva vanu vahwîle vànafufuka."},{"book":"Matendo","chapter":"4","verse":"2","text":"Anevo vanu vánisunala namene ing'anya Petulo na Yohana vávahunda vanu na kuvahaulila kuva, Yesu ànifufuka na anelyo lìmaiha kuva vanu vahwîle vàmbefufuka."},{"book":"Matendo","chapter":"4","verse":"3","text":"Anepo Petulo na Yohana nkukamulwa, bahi kwa kuva ívele chinalyulo, nkunavataya nnilungu mpaka ulyamba."},{"book":"Matendo","chapter":"4","verse":"4","text":"Henga vanu vohe muvanu vanapilikene mahundo langa Petulo na Yohana nkukulupila, na isabu ya valume nkuyenjejeka kuhwikila malinga vanu alufu nnyano."},{"book":"Matendo","chapter":"4","verse":"5","text":"Liduva lipapête ulyamba, vakulu va Vayahudi na vasele va Vayahudi pamo na vakúhunda Sheliya ya Musa, nkukojana ku Yelusalemu."},{"book":"Matendo","chapter":"4","verse":"6","text":"Uchocho, pávele na Anasi Kuhani Nkulu na Kayafa na Yohana na Isikanda pamo na vanu vanji vohe va nnukolo lwa Kuhani Nkulu."},{"book":"Matendo","chapter":"4","verse":"7","text":"Nkuvaimija Petulo na Yohana muyo mwavo nkuvauja kuchidoni, “Mwenu mùlatendile alano kwa dimongo ntwani au kwa mamulaka ntwani?”4:7 Maeleso layâmba lina, lola Yohana 1:12."},{"book":"Matendo","chapter":"4","verse":"8","text":"Anepo Petulo akuno aumbajìjwè Umumu Wanaswe nkuvayang'ula kuchidoni, “Mwenu mmakulu na mmasele mma vanu vetu,"},{"book":"Matendo","chapter":"4","verse":"9","text":"ikàva nelo mùnatulinga kwa kutuuja kwamba habali yambone yatendewije ayu munu alamêle na namuna chapete kulama,"},{"book":"Matendo","chapter":"4","verse":"10","text":"bahi, mwenu na Vaisilaeli vammalele mùlembelewa mumale kuva, ayu munu aimidîle muyo mwenu àpete umi kwa mamulaka langa Yesu Kilisto wa ku Nasaleti umunammambile, henga Nnungu nkunfufula.4:10 Maeleso layâmba lina, lola Yohana 1:12."},{"book":"Matendo","chapter":"4","verse":"11","text":"Ayu Yesu njo ulamwamba Malemba Lanaswe kuva,"},{"book":"Matendo","chapter":"4","verse":"12","text":"Upohi nanga paupatikana kupitila kwa munu yunji woheyo. Kwa kuva, pachilambo chammalele vanu nanga pavapewije lina lya munu woheyo ahulûla kutupoha, ila Yesu weka.”"},{"book":"Matendo","chapter":"4","verse":"13","text":"Bahi anevo vakulu na vasele va lukumbi vánikangana namene kumwona Petulo na Yohana uvatangola bila kuyopa na vánivamala kuva, ava vanu vakávele na elimu ing'ulu na vakanalihundile elimu ya Malemba Lanaswe. Nkuhimukila kuva vávele pamo na Yesu."},{"book":"Matendo","chapter":"4","verse":"14","text":"Henga kwa kuva vávenkumwona ayula munu alamîjwe aimidìlè pamo na vanang'o, bahi vakanavele na lilove lyohelyo lya kuvatahuka."},{"book":"Matendo","chapter":"4","verse":"15","text":"Bahi nkumwamulu Petulo na Yohana vahume Nnukumbi Lukulu lwa Vayahudi vahwene pawelu, vene nkuisalila nnukumbi uvaujana lúnda vene kwa vene,"},{"book":"Matendo","chapter":"4","verse":"16","text":"uvahaula kuchidoni, “Ava vanu tuvatende dachi? Kwa kuva, vanu vammalele va pa Yelusalemu vànimala kuva, lisaibu ali likulu vàtendile vanang'o, na hwetu kuchikana chinu achi ikáhululika."},{"book":"Matendo","chapter":"4","verse":"17","text":"Henga uchinga alino linayanjale kwa vanu, bahi tuvadume ava vanu vanalonjele kavila na munu woheyo kwamba mamulaka la Yesu.”"},{"book":"Matendo","chapter":"4","verse":"18","text":"Bahi nkuvachema kavila nnukumbi, nkuvaduma vanalonjele, na wala vanahunde kwamba mamulaka la Yesu."},{"book":"Matendo","chapter":"4","verse":"19","text":"Henga Petulo na Yohana nkuvayang'ula kuchidoni, “Hukumu mwenu mmene ikàva ìnavaila pameho panga Nnungu kumpilikanila mwenu au kumpilikanila Nnungu."},{"book":"Matendo","chapter":"4","verse":"20","text":"Kwa kuva, hwetu tukambehulula kuleka kutanga mambo latulawene na kulapilikana.”"},{"book":"Matendo","chapter":"4","verse":"21","text":"Pavamalidile kuvayoha kwa kuvakalipila, nkuvaleka vahwene. Nanga pavanapete indila yoheyo ya kuvaasibu, ing'anya vanu vammalele vánnombolela Nnungu ing'anya ya chinu anecho chihumidîle."},{"book":"Matendo","chapter":"4","verse":"22","text":"Ayula munu analamijwe kwa alila lisaibu ávele na vyaka vipundîle alubaini."},{"book":"Matendo","chapter":"4","verse":"23","text":"Petulo na Yohana pavachimuliwije, nkuhweneng'ana kwa avao, nkuvahaulila malove lammalele lavatangwele makuhani vakulu na vasele va Vayahudi."},{"book":"Matendo","chapter":"4","verse":"24","text":"Pavalapilikene anelo, vammalele nkunnyuwa Nnungu kwa ntima umo uvachidoni, “Nang'olo Nkulu, wako njo Nnungu uumbîle chilambo na kulihunde na bahali na vyammalele vipawîje anemwo."},{"book":"Matendo","chapter":"4","verse":"25","text":"Wako njo unatangwele kwa indila ya Umumu Wanaswe kupitila kwa ntumishi wako, atata wetu Daudi, wachidoni,"},{"book":"Matendo","chapter":"4","verse":"26","text":"Vafalume na vakulu va pachilambo vànilipanganiha"},{"book":"Matendo","chapter":"4","verse":"27","text":"Kwa kuva, nni muhiu Helode na Pontio Pilato pamo na vanu vakávele Vayahudi na va Isilaeli vánikojana muimanga aino, nkukudungila kuntendela lahakalenge Yesu ntumishi wako wanaswe untandwele."},{"book":"Matendo","chapter":"4","verse":"28","text":"Uvila njo chivatimisije lammalele lunakudungidile kutandikila kala kwa dimongo dyako na kwa kutamwa kwako."},{"book":"Matendo","chapter":"4","verse":"29","text":"Hambi Nang'olo Nnungu, lola chivatuyoha. Bahi tuhululihe hwetu tuvatumishi vako tutange malove lako bila kuyopa chinu chohecho."},{"book":"Matendo","chapter":"4","verse":"30","text":"Nyoloja nkono wako vanu valame na vitendeke vimaiho na masaibu kwa mamulaka la Yesu ntumishi wako wanaswe.”4:30 Maeleso layâmba lina, lola 1:12."},{"book":"Matendo","chapter":"4","verse":"31","text":"Bahi pavamalidile kunnyuwa Nnungu, apala pachinu pavanavele nkutikinywa. Vammalele nkuumbajwa Umumu Wanaswe, nkuhweneha kutanga lilove lya Nnungu bila kuyopa."},{"book":"Matendo","chapter":"4","verse":"32","text":"Vakúkulupila vammalele vávele na ntima umo na kukudungila chinu chimo. Wala pakanavele na munu woheyo achilikweta chitukutuku chohecho weka, henga kila chitukutuku chíva chavammalele."},{"book":"Matendo","chapter":"4","verse":"33","text":"Mitume nkuhweneha kuhumya ushuhuda wavo kwa dimongo ding'ulu kwamba vitukutuku vivaviwene na kuvipilikana kuyamba kufufuka kwanga Nang'olo Yesu, na Nnungu nkuvabaliki namene vammalele."},{"book":"Matendo","chapter":"4","verse":"34","text":"Wala nanga munu woheyo nnikuwa lyavo achisikikila chinu chohecho, kwa kuva, vanu vanavele na mawelu au ding'ande vánasumisa,"},{"book":"Matendo","chapter":"4","verse":"35","text":"dihela nkunaveng'a mitume, na mitume nkuyava kulingana na chasikike munu."},{"book":"Matendo","chapter":"4","verse":"36","text":"Pávele na munu yumo wa nnitawa lya Lawi, mwenedi wa chisiwa cha ku Kiplo, lina lyake Yusufu, mitume vanchemile lina Banaba, lina anelyo mana lake, “Mwana wa kutuja ntima.”"},{"book":"Matendo","chapter":"4","verse":"37","text":"Munu aneyo ávele na welu wake nkuusumisa, nkuida na dihela, nkuveng'a mitume."}]}