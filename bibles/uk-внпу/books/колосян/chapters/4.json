{"data":[{"book":"Колосян","chapter":"4","verse":"1","text":"Господарі, віддавайте вашим рабам належне й справедливе, знаючи, що й у вас є Господар у небі."},{"book":"Колосян","chapter":"4","verse":"2","text":"Будьте віддані молитві, пильнуючи в ній із вдячністю."},{"book":"Колосян","chapter":"4","verse":"3","text":"А також моліться й за нас, щоб Бог відчинив нам двері для Слова і ми могли й далі звіщати таємницю Христа, через яку я ув’язнений,"},{"book":"Колосян","chapter":"4","verse":"4","text":"щоб я відкрив її так, як мені належить її звіщати."},{"book":"Колосян","chapter":"4","verse":"5","text":"Поводьтеся мудро із невіруючими, цінуючи час."},{"book":"Колосян","chapter":"4","verse":"6","text":"Нехай ваші слова завжди будуть із благодаттю, приправлені сіллю, щоб ви знали, як вам належить відповідати кожному."},{"book":"Колосян","chapter":"4","verse":"7","text":"Про мене вам усе розповість Тихик, мій улюблений брат та вірний служитель, котрий, як і я, є рабом Господа."},{"book":"Колосян","chapter":"4","verse":"8","text":"Я послав його до вас для того, щоб ви довідалися про нас і щоб він підбадьорив ваші серця."},{"book":"Колосян","chapter":"4","verse":"9","text":"Він прибуде разом з Онисимом, вірним і улюбленим братом, який є одним із вас. Вони розкажуть вам про все, що тут діється."},{"book":"Колосян","chapter":"4","verse":"10","text":"Вас вітає ув’язнений зі мною Аристарх і Марк, двоюрідний брат Варнави (про якого ви отримали вказівки; якщо він прийде до вас, прийміть його гостинно),"},{"book":"Колосян","chapter":"4","verse":"11","text":"а також Ісус, званий Юстусом, – єдині з обрізаних, які працюють разом зі мною для Божого Царства. Вони стали моєю втіхою."},{"book":"Колосян","chapter":"4","verse":"12","text":"Вас вітає Епафрас, один із ваших, раб Христа Ісуса4:12 У деяких важливих рукописах слово Ісуса відсутнє.. Він завжди бореться за вас у своїх молитвах, щоб ви, досконалі й повністю переконані, встояли в усій Божій волі."},{"book":"Колосян","chapter":"4","verse":"13","text":"Адже я свідчу про нього, що він докладає величезних зусиль заради вас і заради тих, хто в Лаодикії і Гієраполі."},{"book":"Колосян","chapter":"4","verse":"14","text":"Вас вітає Лука, улюблений лікар, та Димас."},{"book":"Колосян","chapter":"4","verse":"15","text":"Привітайте братів із Лаодикії, а також Німфу та її домашню церкву."},{"book":"Колосян","chapter":"4","verse":"16","text":"Після того, як цей лист буде прочитано перед вами, подбайте, щоб його було прочитано і в Лаодикійській церкві. А ви прочитайте лист із Лаодикії."},{"book":"Колосян","chapter":"4","verse":"17","text":"Скажіть Архипові: «Пильнуй, щоб тобі виконати те служіння, яке ти отримав у Господі»."},{"book":"Колосян","chapter":"4","verse":"18","text":"Привітання написане моєю, Павловою, рукою. Пам’ятайте про моє ув’язнення. Нехай благодать буде з вами. Амінь."}]}