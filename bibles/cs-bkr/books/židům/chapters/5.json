{"data":[{"book":"Židům","chapter":"5","verse":"1","text":"Všeliký zajisté nejvyšší kněz z lidu vzatý za lidi bývá postaven v těch věcech, kteréž u Boha mají jednány býti, totiž aby obětoval i dary i oběti za hříchy,"},{"book":"Židům","chapter":"5","verse":"2","text":"Kterýž by mohl, jakž sluší, lítost míti nad neznajícími a bloudícími, jsa i sám obklíčen nemocí."},{"book":"Židům","chapter":"5","verse":"3","text":"A pro ni povinen jest, jakož za lid, tak i za sebe samého obětovati oběti za hříchy."},{"book":"Židům","chapter":"5","verse":"4","text":"A aniž kdo sobě sám té cti osobuje, ale ten, kterýž by byl povolán od Boha, jako i Aron."},{"book":"Židům","chapter":"5","verse":"5","text":"Tak i Kristus ne sám sobě té cti osobil, aby byl nejvyšším knězem, ale ten, kterýž řekl jemu: Syn můj jsi ty, já dnes zplodil jsem tebe."},{"book":"Židům","chapter":"5","verse":"6","text":"Jakž i jinde praví: Ty jsi kněz na věky podle řádu Melchisedechova."},{"book":"Židům","chapter":"5","verse":"7","text":"Kterýž za dnů těla svého modlitby a ponížené prosby k tomu, kterýž ho mohl zachovati od smrti, s křikem velikým a slzami obětoval, a uslyšán jest i vysvobozen z toho, čehož se strašil."},{"book":"Židům","chapter":"5","verse":"8","text":"A ačkoli byl Syn Boží, z toho však, což strpěl, naučil se poslušenství."},{"book":"Židům","chapter":"5","verse":"9","text":"A tak dokonalý jsa, učiněn jest všechněm sebe poslušným původem spasení věčného,"},{"book":"Židům","chapter":"5","verse":"10","text":"Nazván jsa od Boha nejvyšším knězem podlé řádu Melchisedechova."},{"book":"Židům","chapter":"5","verse":"11","text":"O kterémž mnoho by se mělo mluviti, a to nesnadných věci k vypravení, ale vy jste nezpůsobných uší."},{"book":"Židům","chapter":"5","verse":"12","text":"Nebo měvše býti v tak dlouhém času mistři, opět potřebujete učeni býti prvním počátkům výmluvností Božích, a učiněni jste mléka potřebující, a ne pokrmu hrubšího."},{"book":"Židům","chapter":"5","verse":"13","text":"Kdožkoli zajisté mléka se drží, nechápá slova spravedlnosti; (nebo nemluvně jest)."},{"book":"Židům","chapter":"5","verse":"14","text":"Ale dokonalých jest hrubý pokrm, totiž těch, kteříž pro zvyklost mají smysly způsobné k rozeznání dobrého i zlého."}]}