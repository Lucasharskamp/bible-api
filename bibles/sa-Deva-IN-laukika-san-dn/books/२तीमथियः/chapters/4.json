{"data":[{"book":"२ तीमथियः","chapter":"4","verse":"1","text":"ईश्वरस्य गोचरे यश्च यीशुः ख्रीष्टः स्वीयागमनकाले स्वराजत्वेन जीवतां मृतानाञ्च लोकानां विचारं करिष्यति तस्य गोचरे ऽहं त्वाम् इदं दृढम् आज्ञापयामि।"},{"book":"२ तीमथियः","chapter":"4","verse":"2","text":"त्वं वाक्यं घोषय कालेऽकाले चोत्सुको भव पूर्णया सहिष्णुतया शिक्षया च लोकान् प्रबोधय भर्त्सय विनयस्व च।"},{"book":"२ तीमथियः","chapter":"4","verse":"3","text":"यत एतादृशः समय आयाति यस्मिन् लोका यथार्थम् उपदेशम् असह्यमानाः कर्णकण्डूयनविशिष्टा भूत्वा निजाभिलाषात् शिक्षकान् संग्रहीष्यन्ति"},{"book":"२ तीमथियः","chapter":"4","verse":"4","text":"सत्यमताच्च श्रोत्राणि निवर्त्त्य विपथगामिनो भूत्वोपाख्यानेषु प्रवर्त्तिष्यन्ते;"},{"book":"२ तीमथियः","chapter":"4","verse":"5","text":"किन्तु त्वं सर्व्वविषये प्रबुद्धो भव दुःखभोगं स्वीकुरु सुसंवादप्रचारकस्य कर्म्म साधय निजपरिचर्य्यां पूर्णत्वेन कुरु च।"},{"book":"२ तीमथियः","chapter":"4","verse":"6","text":"मम प्राणानाम् उत्सर्गो भवति मम प्रस्थानकालश्चोपातिष्ठत्।"},{"book":"२ तीमथियः","chapter":"4","verse":"7","text":"अहम् उत्तमयुद्धं कृतवान् गन्तव्यमार्गस्यान्तं यावद् धावितवान् विश्वासञ्च रक्षितवान्।"},{"book":"२ तीमथियः","chapter":"4","verse":"8","text":"शेषं पुण्यमुकुटं मदर्थं रक्षितं विद्यते तच्च तस्मिन् महादिने यथार्थविचारकेण प्रभुना मह्यं दायिष्यते केवलं मह्यम् इति नहि किन्तु यावन्तो लोकास्तस्यागमनम् आकाङ्क्षन्ते तेभ्यः सर्व्वेभ्यो ऽपि दायिष्यते।"},{"book":"२ तीमथियः","chapter":"4","verse":"9","text":"त्वं त्वरया मत्समीपम् आगन्तुं यतस्व,"},{"book":"२ तीमथियः","chapter":"4","verse":"10","text":"यतो दीमा ऐहिकसंसारम् ईहमानो मां परित्यज्य थिषलनीकीं गतवान् तथा क्रीष्कि र्गालातियां गतवान् तीतश्च दाल्मातियां गतवान्।"},{"book":"२ तीमथियः","chapter":"4","verse":"11","text":"केवलो लूको मया सार्द्धं विद्यते। त्वं मार्कं सङ्गिनं कृत्वागच्छ यतः स परिचर्य्यया ममोपकारी भविष्यति,"},{"book":"२ तीमथियः","chapter":"4","verse":"12","text":"तुखिकञ्चाहम् इफिषनगरं प्रेषितवान्।"},{"book":"२ तीमथियः","chapter":"4","verse":"13","text":"यद् आच्छादनवस्त्रं त्रोयानगरे कार्पस्य सन्निधौ मया निक्षिप्तं त्वमागमनसमये तत् पुस्तकानि च विशेषतश्चर्म्मग्रन्थान् आनय।"},{"book":"२ तीमथियः","chapter":"4","verse":"14","text":"कांस्यकारः सिकन्दरो मम बह्वनिष्टं कृतवान् प्रभुस्तस्य कर्म्मणां समुचितफलं ददातु।"},{"book":"२ तीमथियः","chapter":"4","verse":"15","text":"त्वमपि तस्मात् सावधानास्तिष्ठ यतः सोऽस्माकं वाक्यानाम् अतीव विपक्षो जातः।"},{"book":"२ तीमथियः","chapter":"4","verse":"16","text":"मम प्रथमप्रत्युत्तरसमये कोऽपि मम सहायो नाभवत् सर्व्वे मां पर्य्यत्यजन् तान् प्रति तस्य दोषस्य गणना न भूयात्;"},{"book":"२ तीमथियः","chapter":"4","verse":"17","text":"किन्तु प्रभु र्मम सहायो ऽभवत् यथा च मया घोषणा साध्येत भिन्नजातीयाश्च सर्व्वे सुसंवादं शृणुयुस्तथा मह्यं शक्तिम् अददात् ततो ऽहं सिंहस्य मुखाद् उद्धृतः।"},{"book":"२ तीमथियः","chapter":"4","verse":"18","text":"अपरं सर्व्वस्माद् दुष्कर्म्मतः प्रभु र्माम् उद्धरिष्यति निजस्वर्गीयराज्यं नेतुं मां तारयिष्यति च। तस्य धन्यवादः सदाकालं भूयात्। आमेन्।"},{"book":"२ तीमथियः","chapter":"4","verse":"19","text":"त्वं प्रिष्काम् आक्किलम् अनीषिफरस्य परिजनांश्च नमस्कुरु।"},{"book":"२ तीमथियः","chapter":"4","verse":"20","text":"इरास्तः करिन्थनगरे ऽतिष्ठत् त्रफिमश्च पीडितत्वात् मिलीतनगरे मया व्यहीयत।"},{"book":"२ तीमथियः","chapter":"4","verse":"21","text":"त्वं हेमन्तकालात् पूर्व्वम् आगन्तुं यतस्व। उबूलः पूदि र्लीनः क्लौदिया सर्व्वे भ्रातरश्च त्वां नमस्कुर्व्वते।"},{"book":"२ तीमथियः","chapter":"4","verse":"22","text":"प्रभु र्यीशुः ख्रीष्टस्तवात्मना सह भूयात्। युष्मास्वनुग्रहो भूयात्। आमेन्।"}]}