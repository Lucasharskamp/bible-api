{"data":[{"book":"1 Bhakolinto","chapter":"4","verse":"1","text":"Bhandunji bhatubhonanje uwe kuti bhatumishi bha a Kilishitu tukamwiywe injubhi ya a Nnungu."},{"book":"1 Bhakolinto","chapter":"4","verse":"2","text":"Shipingwa penepo ntumishi akamwiywe jula akulupalilwe."},{"book":"1 Bhakolinto","chapter":"4","verse":"3","text":"Kwangu nne kumaliya kwa malobhe gangu na mmwe eu na bhandu bhana nngabha shindu. Kwangu nne nngabha shindu kuukumulwa na mmanganya eu na maakama jojowe ja bhandunji, na wala namwene ngakwiukumula."},{"book":"1 Bhakolinto","chapter":"4","verse":"4","text":"Nntima gwangu ukakushibhona shindu shoshowe sha jangula, ikabheje shenesho shikandenda nne ngunakole sha gambwa, ikabhe bhamaliya malobhe gangu nne Bhakulungwa."},{"book":"1 Bhakolinto","chapter":"4","verse":"5","text":"Bhai, nnamaliyanje malobhe malanga gakwe gakanabhe ika, nnekanje mpaka pushibhaishe Bhakulungwa. Bhenebho bhapinga unukula indu yowe itendwa kwa shinjubhi, na languya ili mmitima ja bhandunji. Penepo kila mundu shalumbililwe na a Nnungu."},{"book":"1 Bhakolinto","chapter":"4","verse":"6","text":"Bhakilishitu ajangunji, gene gundashiyego njilandanya ga a Apolo na nne kwenu mmanganyanji, nkupinga mwiijiganyanje kugamanya malombolelo ga shibheleketo sha kuti, “Nnapundanje gajandikwego.” Anapagwe mundu akwiipunila mundu jumo na kunnyegaya juna."},{"book":"1 Bhakolinto","chapter":"4","verse":"7","text":"Gani ampele mmwe ukulungwa kupunda bhananji? Shindu shashi shinkwete, gwangali kupegwa na a Nnungu? Monaga nshipegwa shinkwiipuna nndi mbuti mwaangapegwa?"},{"book":"1 Bhakolinto","chapter":"4","verse":"8","text":"Ayaga! Nkwetenje indu ya togolela! Igala nkwetenje shipato shikulungwa! Mpatilenje upalume gwangali uwe! Elo, mbaya nkalinginji bhapalume, nkupinga na uwe tutagwale pamo na mmanganyanji."},{"book":"1 Bhakolinto","chapter":"4","verse":"9","text":"Pungubhona a Nnungu bhashikutubhika uwe mitume tubhe tubhanndu bha kumpelo, pabha tushibhikwa tubhe mbuti bhandu bha bhulagwa pa lugwinjili, tulolwe na bhandu bha shilambolyo na ashimalaika."},{"book":"1 Bhakolinto","chapter":"4","verse":"10","text":"Uwe tubhangumba kwa ligongo lya a Kilishitu, ikabheje mmanganya nshikolanga lunda nkulundana na a Kilishitu! Uwe twangali mashili, mmanganya nshikolanga. Mmanganya nnaishimiwanga, ikabheje uwe tukaishimiwa."},{"book":"1 Bhakolinto","chapter":"4","verse":"11","text":"Mpaka agano malanga gano, uwe tushikola nnjota na shibhanga twangali nngubho, tunapotekwa na twangali ndamo."},{"book":"1 Bhakolinto","chapter":"4","verse":"12","text":"Tunaabhuka mmaengo twaashayene. Pututukanwa, tunakwajujilanga mboka, tupotekwaga tunakwiipililila,"},{"book":"1 Bhakolinto","chapter":"4","verse":"13","text":"tulambililwaga, tunajangula kwa ishima. Mpaka nnaino putuli mbuti indu ya nunga na ya nyata pashilambolyo."},{"book":"1 Bhakolinto","chapter":"4","verse":"14","text":"Ngaajandika gegano nkupinga nintokomayanje, ikabhe kwa ligongo lya kunneyanga mbuti ashibhanangu bhungumpinganga."},{"book":"1 Bhakolinto","chapter":"4","verse":"15","text":"Pabha nkali nkwetenje bhaajiganya bhabhagwinji nndamo ja Shikilishitu, ikabheje ainabhenunji bhamope, pabha nne ninkwetenje nkulundana na a Kilishitu kwa lunguya Ngani ja Mmbone."},{"book":"1 Bhakolinto","chapter":"4","verse":"16","text":"Kwa nneyo, ngunakunshondelesheyanga nngagulanje nne shinguti tenda."},{"book":"1 Bhakolinto","chapter":"4","verse":"17","text":"Kwa nneyo njikwaatuma a Timoteo kunngwenunji, bhanangu bhungwaapinga, bhaakulupalika nkulundana na Bhakulungwa. Shibhankumbushiyanje shingutama nne nkulundana na a Kilishitu, na majiganyo gangu mmakanisha gowe."},{"book":"1 Bhakolinto","chapter":"4","verse":"18","text":"Bhananji munkumbi gwenunji bhatandwibhenje kwiipunanga bhaliganishiyanga kuti ngaika kabhili kweneko."},{"book":"1 Bhakolinto","chapter":"4","verse":"19","text":"Ikabheje, Bhakulungwa bhapingaga shing'ishe kunngwenunji, penepo shinole namwene, nngabha kwa pilikanape malobhe gabhonji, ikabhe na kugamanya mashili gabhonji."},{"book":"1 Bhakolinto","chapter":"4","verse":"20","text":"Pabha upalume gwa a Nnungu nngabha ga malobhepe, ikabhe mashili."},{"book":"1 Bhakolinto","chapter":"4","verse":"21","text":"Nkupinganga nndi? Ng'ishe na imbo eu ng'ishe na ntima gwa pingana na kwiitimalika?"}]}