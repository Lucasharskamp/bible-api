{"data":[{"book":"Deuteronomium","chapter":"19","verse":"1","text":"Wanneer Jahweh, uw God, de volken, wier land Hij u zal geven, heeft uitgeroeid en verdreven, en gij hun steden en huizen bewoont,"},{"book":"Deuteronomium","chapter":"19","verse":"2","text":"dan moet ge in uw land, dat Jahweh, uw God, u in bezit gaat geven, drie steden aanwijzen."},{"book":"Deuteronomium","chapter":"19","verse":"3","text":"Ge moet de afstand bepalen, en daarnaar het land, dat Jahweh, uw God, u zal schenken, in drie districten verdelen, zodat iedereen, die een ander gedood heeft, daarheen kan vluchten."},{"book":"Deuteronomium","chapter":"19","verse":"4","text":"Maar dit is de voorwaarde, waarop iemand, die een ander gedood heeft en daarheen is gevlucht, in leven mag blijven: dat hij den ander zonder opzet heeft verslagen en zonder dat hij hem vroeger haat had toegedragen."},{"book":"Deuteronomium","chapter":"19","verse":"5","text":"Bijvoorbeeld: als iemand met een ander in het bos hout gaat hakken, en met de bijl zwaait om de boom om te houwen, doch het ijzer schiet van de steel en treft den ander dodelijk, dan kan hij naar een van die steden vluchten, om in leven te blijven."},{"book":"Deuteronomium","chapter":"19","verse":"6","text":"Anders zou de bloedwreker hem, die de dood heeft veroorzaakt, in zijn woede vervolgen, hem inhalen, omdat de afstand te groot is, en hem om het leven brengen, ofschoon hij de dood niet verdiende, daar hij hem tevoren niet heeft gehaat."},{"book":"Deuteronomium","chapter":"19","verse":"7","text":"Daarom beveel ik u: wijs drie steden aan."},{"book":"Deuteronomium","chapter":"19","verse":"8","text":"En wanneer Jahweh, uw God, uw gebied heeft vergroot, zoals Hij aan uw vaderen heeft gezworen, en wanneer Hij u heel het land heeft gegeven, dat Hij aan uw vaderen beloofd heeft,"},{"book":"Deuteronomium","chapter":"19","verse":"9","text":"als gij alle geboden nauwgezet onderhoudt, die ik u heden beveel, en gij Jahweh, uw God, bemint en altijd zijn wegen bewandelt: dan moet ge bij deze drie steden nog drie andere voegen,"},{"book":"Deuteronomium","chapter":"19","verse":"10","text":"opdat er geen onschuldig bloed in uw land wordt vergoten, dat Jahweh, uw God, u tot erfdeel geeft, en er geen bloedschuld op u rust."},{"book":"Deuteronomium","chapter":"19","verse":"11","text":"Maar wanneer iemand zijn naaste haat, hem lagen legt, overvalt en doodslaat, en hij vlucht dan naar een van die steden,"},{"book":"Deuteronomium","chapter":"19","verse":"12","text":"dan moeten de oudsten van zijn stad hem vandaar laten weghalen en hem aan den bloedwreker uitleveren, opdat hij sterve."},{"book":"Deuteronomium","chapter":"19","verse":"13","text":"Ge moet geen medelijden met hem hebben, en geen onschuldig bloed op Israël laten rusten. Dan zal het u goed gaan."},{"book":"Deuteronomium","chapter":"19","verse":"14","text":"Gij moogt in het erfdeel, dat gij in het land zult verkrijgen, dat Jahweh, uw God, u in bezit gaat geven, de grens van uw naaste, die de voorvaderen hebben vastgesteld, niet verleggen."},{"book":"Deuteronomium","chapter":"19","verse":"15","text":"Welke misdaad of welke zonde iemand ook heeft misdreven, één getuige zal tegen hem niet gelden, maar de uitspraak moet op de verklaring van twee of drie getuigen berusten."},{"book":"Deuteronomium","chapter":"19","verse":"16","text":"Wanneer een verdachte getuige tegen iemand optreedt, om hem van een vergrijp te beschuldigen,"},{"book":"Deuteronomium","chapter":"19","verse":"17","text":"dan moeten de beide mannen, tussen wie het geding gaat, in tegenwoordigheid van de priesters en rechters, die er in die dagen zullen zijn, voor het aanschijn van Jahweh treden."},{"book":"Deuteronomium","chapter":"19","verse":"18","text":"en de rechters moeten dan een zorgvuldig onderzoek instellen. Blijkt nu de getuige een valse getuige te zijn, en heeft hij een valse getuigenis tegen zijn broeder afgelegd,"},{"book":"Deuteronomium","chapter":"19","verse":"19","text":"dan zal men hem aandoen, wat hij zijn broeder dacht te berokkenen. Zo zult gij dit kwaad uw uit midden uitroeien;"},{"book":"Deuteronomium","chapter":"19","verse":"20","text":"de anderen zullen het horen en vrezen, en nooit meer een dergelijk kwaad in uw midden bedrijven."},{"book":"Deuteronomium","chapter":"19","verse":"21","text":"Ge moet geen medelijden hebben: leven voor leven, oog voor oog, tand voor tand, hand voor hand, voet voor voet."}]}