{"data":[{"book":"مکاشفه","chapter":"2","verse":"1","text":"«این پیام را برای فرشتۀ2‏:1 یا: پیام‌آور؛ همچنین در ۲‏:۸، ۱۲، ۱۸. کلیسای اَفِسُس بنویس:"},{"book":"مکاشفه","chapter":"2","verse":"2","text":"از اعمال نیک و زحمات و صبر تو آگاهم. می‌دانم که از هیچ گناهی در میان اعضای خود چشم‌پوشی نمی‌کنی و ادعای کسانی را که می‌گویند فرستادهٔ خدایند، به دقت سنجیده‌ای و پی برده‌ای که دروغ می‌گویند."},{"book":"مکاشفه","chapter":"2","verse":"3","text":"تو به خاطر من رنج و زحمت کشیده‌ای و مقاومت کرده‌ای."},{"book":"مکاشفه","chapter":"2","verse":"4","text":"با این حال، ایرادی در تو می‌بینم: تو محبت نخستین خود را ترک کرده‌ای."},{"book":"مکاشفه","chapter":"2","verse":"5","text":"پس به یاد آور از کجا سقوط کرده‌ای. برگرد پیش من و کارهایی را به جا آور که در ابتدا به جا می‌آوردی. اگر توبه نکنی، خواهم آمد و شمعدان تو را از میان کلیساها برخواهم داشت."},{"book":"مکاشفه","chapter":"2","verse":"6","text":"اما نکتهٔ خوبی در تو هست: تو نیز مانند من از رفتار نیکولاییان متنفر هستی."},{"book":"مکاشفه","chapter":"2","verse":"7","text":"هر که این را می‌شنود، خوب توجه کند که روح خدا به کلیساها چه می‌گوید: هر که پیروز شود، به او اجازه خواهم داد از میوهٔ درخت حیات که در باغ خداست بخورد."},{"book":"مکاشفه","chapter":"2","verse":"8","text":"«این پیام را برای فرشتۀ کلیسای اسمیرنا بنویس:"},{"book":"مکاشفه","chapter":"2","verse":"9","text":"از سختیها، زحمات و فقر تو آگاهم، ولی تو ثروتمندی! از کفرهایی که مخالفانت می‌گویند نیز باخبرم. ایشان خود را یهودی می‌خوانند، اما نیستند، زیرا از کنیسۀ شیطانند."},{"book":"مکاشفه","chapter":"2","verse":"10","text":"از زحمات و مشکلاتی که در پیش داری، نترس! به‌زودی ابلیس بعضی از شما را به زندان خواهد افکند تا شما را بیازماید. شما به مدت ده روز آزار و زحمت خواهید دید، اما تا پای مرگ وفادار بمانید تا تاج زندگی جاوید را بر سر شما بگذارم."},{"book":"مکاشفه","chapter":"2","verse":"11","text":"هر که این را می‌شنود، خوب توجه کند که روح خدا به کلیساها چه می‌گوید: هر که پیروز شود، از مرگ دوم آسیبی نخواهد دید."},{"book":"مکاشفه","chapter":"2","verse":"12","text":"«این پیام را برای فرشتۀ کلیسای پِرگاموم بنویس:"},{"book":"مکاشفه","chapter":"2","verse":"13","text":"می‌دانم که در شهری به سر می‌بری که مقرّ حکومت شیطان است و مردم شیطان را می‌پرستند. با این حال، به من وفادار مانده‌ای و مرا انکار نکرده‌ای؛ حتی زمانی که آنتیپاس، شاهد وفادار من، به دست هواداران شیطان شهید شد، تو نسبت به من امین ماندی."},{"book":"مکاشفه","chapter":"2","verse":"14","text":"با وجود این، چند ایراد در تو می‌بینم. تو زیر بار تعالیم غلط کسانی می‌روی که مانند بلعام هستند که به بالاق یاد داد چگونه قوم اسرائیل را به گناه بکشاند. طبق راهنمایی‌های بلعام، قوم اسرائیل را به بی‌عفتی و خوردن خوراکهایی که به بتها تقدیم شده بود، تشویق کردند."},{"book":"مکاشفه","chapter":"2","verse":"15","text":"در میان شما نیز کسانی از نیکولاییان هستند که از همان تعلیم پیروی می‌کنند."},{"book":"مکاشفه","chapter":"2","verse":"16","text":"پس از گناهت توبه کن، و گرنه ناگهان نزد تو خواهم آمد و با شمشیر دهانم با آنان خواهم جنگید."},{"book":"مکاشفه","chapter":"2","verse":"17","text":"هر که این را می‌شنود، خوب توجه کند که روح خدا به کلیساها چه می‌گوید: هر که پیروز شود، از ”مَنّای“ مخفی در آسمان به او خواهم داد؛ و من به او سنگ سفیدی خواهم بخشید که بر آن نام جدیدی نوشته شده است، نامی که هیچ‌کس از آن باخبر نیست، غیر از کسی که آن را دریافت می‌کند."},{"book":"مکاشفه","chapter":"2","verse":"18","text":"«این پیام را برای فرشتۀ کلیسای تیاتیرا بنویس:"},{"book":"مکاشفه","chapter":"2","verse":"19","text":"من از اعمال تو، از محبت و ایمان و خدمت و پایداری تو آگاهم. می‌دانم که در تمام این امور بیش از پیش ترقی می‌کنی."},{"book":"مکاشفه","chapter":"2","verse":"20","text":"با این حال، ایرادی در تو می‌بینم: تو، به آن زن، ایزابل که ادعا می‌کند نبیه است، اجازه می‌دهی تا تعالیم غلط بدهد و باعث شود که خدمتگزاران من از راه راست منحرف شوند و به بی‌عفتی کشیده شده، خوراکهایی را بخورند که برای بتها قربانی شده‌اند."},{"book":"مکاشفه","chapter":"2","verse":"21","text":"من به او فرصت دادم تا توبه کرده، راهش را تغییر دهد؛ اما نخواست."},{"book":"مکاشفه","chapter":"2","verse":"22","text":"پس او را با تمام مریدان فاسدش، بر بستر بیماری خواهم انداخت و به مصیبتی سخت دچار خواهم ساخت، مگر اینکه به سوی من بازگردند و از گناهانی که با او کرده‌اند، دست بکشند؛"},{"book":"مکاشفه","chapter":"2","verse":"23","text":"فرزندانش را نیز از بین خواهم برد. آنگاه همهٔ کلیساها خواهند دانست که من اعماق قلب انسانها را جستجو می‌کنم و از افکار همه آگاهم. من به هر کس مطابق اعمالش پاداش و جزا خواهم داد."},{"book":"مکاشفه","chapter":"2","verse":"24-25","text":"و اما از بقیهٔ شما که در تیاتیرا هستید و به دنبال این تعالیم غلط نرفته‌اید، انتظار و درخواست دیگری ندارم. منظورم از تعالیم غلط، همان تعالیمی است که اسمش را ”حقایق عمیق“ گذاشته‌اند، که در واقع، چیزی نیست جز عمقهای شیطان! پس من انتظار دیگری از شما ندارم؛ فقط آنچه دارید محکم نگاه دارید تا بازگردم."},{"book":"مکاشفه","chapter":"2","verse":"26","text":"هر که بر این مشکلات پیروز شود و تا زمان بازگشت من، به خواست و ارادهٔ من عمل کند، به او قدرت خواهم بخشید تا بر تمام قومها حکمرانی کند،"},{"book":"مکاشفه","chapter":"2","verse":"27","text":"و با عصای آهنین بر آنان حکومت نماید، همان‌گونه که پدرم نیز چنین قدرتی به من داد تا بر آنان سلطنت کنم. روزی همهٔ ایشان مانند کوزهٔ گلی خُرد خواهند شد."},{"book":"مکاشفه","chapter":"2","verse":"28","text":"همچنین من ستارهٔ صبح را به او خواهم بخشید."},{"book":"مکاشفه","chapter":"2","verse":"29","text":"هر که این را می‌شنود، خوب توجه کند که روح خدا به کلیساها چه می‌گوید."}]}