{"data":[{"book":"KUUƊE SAHAABAAƁE ƁEN","chapter":"6","verse":"1","text":"Nde tawnoo taalibaaɓe ɓen no ɓeydaade tun e ɗen balɗe ɗon, Yahuudiyankeeɓe wowlooɓe haala Gereeki wonɓe hakkunde maɓɓe ɓen woni e ŋurŋurtugol ɓeya Yahuudiyankeeɓe, sabu ko ɓe welsindii waɗangol keynguuɓe maɓɓe ɓen ko ɓen handi ɲande woo kon."},{"book":"KUUƊE SAHAABAAƁE ƁEN","chapter":"6","verse":"2","text":"Onsay *sahaabaaɓe ɓen sappoo e ɗiɗo nodditi taalibaaɓe ɓen no ɓe fotata fodde, ɓe wi'i ɓen: «Haanaa ka acciten daaluyee Alla on fii sendugol ɲaameteeji tun."},{"book":"KUUƊE SAHAABAAƁE ƁEN","chapter":"6","verse":"3","text":"Ko ɗun waɗi, yo musiɓɓe, suɓee hakkunde mon yimɓe njeeɗiɗo, hara ko holniiɓe, heewuɓe Ruuhu Allaahu on e faamu, ko halfinen ɗee golle."},{"book":"KUUƊE SAHAABAAƁE ƁEN","chapter":"6","verse":"4","text":"Ɗun, menen men duumoto e toragol e kurkanagol daaluyee on.»"},{"book":"KUUƊE SAHAABAAƁE ƁEN","chapter":"6","verse":"5","text":"Ɗin konguɗi weli ɓe no ɓe fotata fodde. Onsay ɓe suɓii oo wi'eteeɗo Astefaana, on ko neɗɗo heewuɗo gomɗinal e *Ruuhu Seniiɗo on, e Filiipu e Porokoor e Nikanuura e Timuuna e Parmeena e Nikolaasi mo ka wi'etee ɗon Antiyoosi-Sirii, on ko naatunooɗo e diina Yahuudiyanke."},{"book":"KUUƊE SAHAABAAƁE ƁEN","chapter":"6","verse":"6","text":"Onsay ɓe weeɓitani ɓe sahaabaaɓe ɓen, ɓen *fawi juuɗe mun ɗen e hoore maɓɓe, du'anii ɓe."},{"book":"KUUƊE SAHAABAAƁE ƁEN","chapter":"6","verse":"7","text":"Tawi daaluyee Alla on no layude tun, adadu taalibaaɓe ɓen no ɓeydaade fota e nder Yerusalaam. E hoore ɗun jamaa *yottinooɓe sadaka ɗuuɗuɗo no ɗoftaade gomɗinal ngal."},{"book":"KUUƊE SAHAABAAƁE ƁEN","chapter":"6","verse":"8","text":"Tawi Astefaana, on heewuɗo sulfu e bawɗe, no waɗaynoo kaawakeeji moƴƴi mawɗi e maandeeji e hakkunde jamaa on."},{"book":"KUUƊE SAHAABAAƁE ƁEN","chapter":"6","verse":"9","text":"Onsay woɓɓe ɓe Sirenii e ɓe Aleksandiri e ɓee ɓe Silisii e ɓe *Aazii, wonnooɓe ka juulirde wi'eteende Juulirde Rinɗinaaɓe, ɓe woni e yeddondirgol e Astefaana."},{"book":"KUUƊE SAHAABAAƁE ƁEN","chapter":"6","verse":"10","text":"Kono tawi ɓe alaa kutu dartagol faamu makko ngun e konguɗi ɗi Ruuhu Allaahu on longinaynoo mo ɗin."},{"book":"KUUƊE SAHAABAAƁE ƁEN","chapter":"6","verse":"11","text":"Onsay ɓe yeeni woɓɓe yo wi'u: «Men nanirii mo konguɗi hoynuɗi Muusaa e Alla!»"},{"book":"KUUƊE SAHAABAAƁE ƁEN","chapter":"6","verse":"12","text":"Ko nii ɓe ƴuuniri jamaa on e mawɓe ɓen e jannooɓe fii Sariya on, ɓen ari nangiri Astefaana doole, ɓe naɓi mo ka dental fewjooɓe ɓen."},{"book":"KUUƊE SAHAABAAƁE ƁEN","chapter":"6","verse":"13","text":"Tawi hiɓe eɓɓi woɓɓe ko seeditoo fenaande, ɓen wi'i: «Oo neɗɗo no jokki aybingol nokkuure hormorde nden e Sariya on."},{"book":"KUUƊE SAHAABAAƁE ƁEN","chapter":"6","verse":"14","text":"Ko fii men nanii himo wi'a wonde, Iisaa, oo jeyaaɗo Naasirata, lancay ndee nokkuure, o wayla kadi naamuuji ɗi Muusaa waɗani en ɗin.»"},{"book":"KUUƊE SAHAABAAƁE ƁEN","chapter":"6","verse":"15","text":"Onsay ɓen wonnooɓe ka dental ɗon ndaari mo kanko Astefaana, tawi yeeso makko ngon wa'itii wa yeeso malaa'ikaajo."}]}