{"data":[{"book":"ΚΑΤΑ ΜΑΡΚΟΝ","chapter":"12","verse":"1","text":"Καὶ ἤρξατο αὐτοῖς ἐν παραβολαῖς λέγειν, Ἀμπελῶνα ἐφύτευσεν ἄνθρωπος, καὶ περιέθηκε φραγμόν, καὶ ὤρυξεν ὑπολήνιον, καὶ ᾠκοδόμησε πύργον, καὶ ἐξέδοτο αὐτὸν γεωργοῖς, καὶ ἀπεδήμησε."},{"book":"ΚΑΤΑ ΜΑΡΚΟΝ","chapter":"12","verse":"2","text":"Καὶ ἀπέστειλε πρὸς τοὺς γεωργοὺς τῷ καιρῷ δοῦλον, ἵνα παρὰ τῶν γεωργῶν λάβῃ ἀπὸ τοῦ καρποῦ τοῦ ἀμπελῶνος."},{"book":"ΚΑΤΑ ΜΑΡΚΟΝ","chapter":"12","verse":"3","text":"Οἱ δὲ λαβόντες αὐτὸν ἔδειραν, καὶ ἀπέστειλαν κενόν."},{"book":"ΚΑΤΑ ΜΑΡΚΟΝ","chapter":"12","verse":"4","text":"Καὶ πάλιν ἀπέστειλε πρὸς αὐτοὺς ἄλλον δοῦλον· κἀκεῖνον λιθοβολήσαντες ἐκεφαλαίωσαν, καὶ ἀπέστειλαν ἠτιμωμένον."},{"book":"ΚΑΤΑ ΜΑΡΚΟΝ","chapter":"12","verse":"5","text":"Καὶ πάλιν ἄλλον ἀπέστειλε· κἀκεῖνον ἀπέκτειναν· καὶ πολλοὺς ἄλλους, τοὺς μὲν δέροντες, τοὺς δὲ ἀποκτείνοντες."},{"book":"ΚΑΤΑ ΜΑΡΚΟΝ","chapter":"12","verse":"6","text":"Ἔτι οὖν ἕνα υἱὸν ἔχων ἀγαπητὸν αὐτοῦ, ἀπέστειλε καὶ αὐτὸν πρὸς αὐτοὺς ἔσχατον, λέγων ὅτι Ἐντραπήσονται τὸν υἱόν μου."},{"book":"ΚΑΤΑ ΜΑΡΚΟΝ","chapter":"12","verse":"7","text":"Ἐκεῖνοι δὲ οἱ γεωργοὶ εἶπον πρὸς ἑαυτοὺς ὅτι Οὗτός ἐστιν ὁ κληρονόμος· δεῦτε, ἀποκτείνωμεν αὐτόν, καὶ ἡμῶν ἔσται ἡ κληρονομία."},{"book":"ΚΑΤΑ ΜΑΡΚΟΝ","chapter":"12","verse":"8","text":"Καὶ λαβόντες αὐτὸν ἀπέκτειναν, καὶ ἐξέβαλον ἔξω τοῦ ἀμπελῶνος."},{"book":"ΚΑΤΑ ΜΑΡΚΟΝ","chapter":"12","verse":"9","text":"Τί οὖν ποιήσει ὁ κύριος τοῦ ἀμπελῶνος; Ἐλεύσεται καὶ ἀπολέσει τοὺς γεωργούς, καὶ δώσει τὸν ἀμπελῶνα ἄλλοις."},{"book":"ΚΑΤΑ ΜΑΡΚΟΝ","chapter":"12","verse":"10","text":"Οὐδὲ τὴν γραφὴν ταύτην ἀνέγνωτε,"},{"book":"ΚΑΤΑ ΜΑΡΚΟΝ","chapter":"12","verse":"11","text":"παρὰ Κυρίου ἐγένετο αὕτη,"},{"book":"ΚΑΤΑ ΜΑΡΚΟΝ","chapter":"12","verse":"12","text":"Καὶ ἐζήτουν αὐτὸν κρατῆσαι, καὶ ἐφοβήθησαν τὸν ὄχλον· ἔγνωσαν γὰρ ὅτι πρὸς αὐτοὺς τὴν παραβολὴν εἶπε· καὶ ἀφέντες αὐτὸν ἀπῆλθον."},{"book":"ΚΑΤΑ ΜΑΡΚΟΝ","chapter":"12","verse":"13","text":"Καὶ ἀποστέλλουσι πρὸς αὐτόν τινας τῶν Φαρισαίων καὶ τῶν Ἡρῳδιανῶν, ἵνα αὐτὸν ἀγρεύσωσι λόγῳ."},{"book":"ΚΑΤΑ ΜΑΡΚΟΝ","chapter":"12","verse":"14","text":"Οἱ δὲ ἐλθόντες λέγουσιν αὐτῷ, Διδάσκαλε, οἴδαμεν ὅτι ἀληθὴς εἶ, καὶ οὐ μέλει σοι περὶ οὐδενός· οὐ γὰρ βλέπεις εἰς πρόσωπον ἀνθρώπων, ἀλλ᾿ ἐπ᾿ ἀληθείας τὴν ὁδὸν τοῦ Θεοῦ διδάσκεις. Ἔξεστι κῆνσον Καίσαρι δοῦναι, ἢ οὔ;"},{"book":"ΚΑΤΑ ΜΑΡΚΟΝ","chapter":"12","verse":"15","text":"Δῶμεν, ἢ μὴ δῶμεν; Ὁ δὲ εἰδὼς αὐτῶν τὴν ὑπόκρισιν εἶπεν αὐτοῖς, Τί με πειράζετε; Φέρετέ μοι δηνάριον, ἵνα ἴδω."},{"book":"ΚΑΤΑ ΜΑΡΚΟΝ","chapter":"12","verse":"16","text":"Οἱ δὲ ἤνεγκαν. Καὶ λέγει αὐτοῖς, Τίνος ἡ εἰκὼν αὕτη καὶ ἡ ἐπιγραφή; Οἱ δὲ εἶπον αὐτῷ, Καίσαρος."},{"book":"ΚΑΤΑ ΜΑΡΚΟΝ","chapter":"12","verse":"17","text":"Καὶ ἀποκριθεὶς ὁ Ἰησοῦς εἶπεν αὐτοῖς, Ἀπόδοτε τὰ Καίσαρος Καίσαρι, καὶ τὰ τοῦ Θεοῦ τῷ Θεῷ. Καὶ ἐθαύμασαν ἐπ᾿ αὐτῷ."},{"book":"ΚΑΤΑ ΜΑΡΚΟΝ","chapter":"12","verse":"18","text":"Καὶ ἔρχονται Σαδδουκαῖοι πρὸς αὐτόν, οἵτινες λέγουσιν ἀνάστασιν μὴ εἶναι· καὶ ἐπηρώτησαν αὐτόν, λέγοντες,"},{"book":"ΚΑΤΑ ΜΑΡΚΟΝ","chapter":"12","verse":"19","text":"Διδάσκαλε, Μωσῆς ἔγραψεν ἡμῖν ὅτι Ἐάν τινος ἀδελφὸς ἀποθάνῃ, καὶ καταλίπῃ γυναῖκα, καὶ τέκνα μὴ ἀφῇ, ἵνα λάβῃ ὁ ἀδελφὸς αὐτοῦ τὴν γυναῖκα αὐτοῦ, καὶ ἐξαναστήσῃ σπέρμα τῷ ἀδελφῷ αὐτοῦ."},{"book":"ΚΑΤΑ ΜΑΡΚΟΝ","chapter":"12","verse":"20","text":"Ἑπτὰ 12.20 ἀδελφοὶ ¦ οὖν ἀδελφοὶ Bez. El. Sc.ἀδελφοὶ ἦσαν· καὶ ὁ πρῶτος ἔλαβε γυναῖκα, καὶ ἀποθνῄσκων οὐκ ἀφῆκε σπέρμα·"},{"book":"ΚΑΤΑ ΜΑΡΚΟΝ","chapter":"12","verse":"21","text":"καὶ ὁ δεύτερος ἔλαβεν αὐτήν, καὶ ἀπέθανε, καὶ οὐδὲ αὐτὸς ἀφῆκε σπέρμα· καὶ ὁ τρίτος ὡσαύτως."},{"book":"ΚΑΤΑ ΜΑΡΚΟΝ","chapter":"12","verse":"22","text":"Καὶ ἔλαβον αὐτὴν οἱ ἑπτά, καὶ οὐκ ἀφῆκαν σπέρμα. Ἐσχάτη πάντων ἀπέθανε καὶ ἡ γυνή."},{"book":"ΚΑΤΑ ΜΑΡΚΟΝ","chapter":"12","verse":"23","text":"Ἐν τῇ οὖν ἀναστάσει, ὅταν ἀναστῶσι, τίνος αὐτῶν ἔσται γυνή; Οἱ γὰρ ἑπτὰ ἔσχον αὐτὴν γυναῖκα."},{"book":"ΚΑΤΑ ΜΑΡΚΟΝ","chapter":"12","verse":"24","text":"Καὶ ἀποκριθεὶς ὁ Ἰησοῦς εἶπεν αὐτοῖς, Οὐ διὰ τοῦτο πλανᾶσθε, μὴ εἰδότες τὰς γραφάς, μηδὲ τὴν δύναμιν τοῦ Θεοῦ;"},{"book":"ΚΑΤΑ ΜΑΡΚΟΝ","chapter":"12","verse":"25","text":"Ὅταν γὰρ ἐκ νεκρῶν ἀναστῶσιν, οὔτε γαμοῦσιν, οὔτε γαμίσκονται, ἀλλ᾿ εἰσὶν ὡς ἄγγελοι οἱ ἐν τοῖς οὐρανοῖς."},{"book":"ΚΑΤΑ ΜΑΡΚΟΝ","chapter":"12","verse":"26","text":"Περὶ δὲ τῶν νεκρῶν, ὅτι ἐγείρονται, οὐκ ἀνέγνωτε ἐν τῇ βίβλῳ Μωσέως, ἐπὶ τῆς βάτου, ὡς εἶπεν αὐτῷ ὁ Θεός, λέγων, Ἐγὼ ὁ Θεὸς Ἀβραάμ, καὶ ὁ Θεὸς Ἰσαάκ, καὶ ὁ Θεὸς Ἰακώβ;"},{"book":"ΚΑΤΑ ΜΑΡΚΟΝ","chapter":"12","verse":"27","text":"Οὐκ ἔστιν ὁ Θεὸς νεκρῶν, ἀλλὰ Θεὸς ζώντων· ὑμεῖς οὖν πολὺ πλανᾶσθε."},{"book":"ΚΑΤΑ ΜΑΡΚΟΝ","chapter":"12","verse":"28","text":"Καὶ προσελθὼν εἷς τῶν γραμματέων, ἀκούσας αὐτῶν συζητούντων, εἰδὼς ὅτι καλῶς αὐτοῖς ἀπεκρίθη, ἐπηρώτησεν αὐτόν, Ποία ἐστὶ πρώτη πασῶν ἐντολή;"},{"book":"ΚΑΤΑ ΜΑΡΚΟΝ","chapter":"12","verse":"29","text":"Ὁ δὲ Ἰησοῦς ἀπεκρίθη αὐτῷ ὅτι Πρώτη πασῶν τῶν ἐντολῶν, Ἄκουε, Ἰσραήλ· Κύριος ὁ Θεὸς ἡμῶν, Κύριος εἷς ἐστί·"},{"book":"ΚΑΤΑ ΜΑΡΚΟΝ","chapter":"12","verse":"30","text":"καὶ ἀγαπήσεις Κύριον τὸν Θεόν σου ἐξ ὅλης τῆς καρδίας σου, καὶ ἐξ ὅλης τῆς ψυχῆς σου, καὶ ἐξ ὅλης τῆς διανοίας σου, καὶ ἐξ ὅλης τῆς ἰσχύος σου. Αὕτη πρώτη ἐντολή."},{"book":"ΚΑΤΑ ΜΑΡΚΟΝ","chapter":"12","verse":"31","text":"Καὶ δευτέρα ὁμοία αὕτη, Ἀγαπήσεις τὸν πλησίον σου ὡς σεαυτόν. Μείζων τούτων ἄλλη ἐντολὴ οὐκ ἔστι."},{"book":"ΚΑΤΑ ΜΑΡΚΟΝ","chapter":"12","verse":"32","text":"Καὶ εἶπεν αὐτῷ ὁ γραμματεύς, Καλῶς, διδάσκαλε, ἐπ᾿ ἀληθείας εἶπας ὅτι εἷς ἐστι Θεός, καὶ οὐκ ἔστιν ἄλλος πλὴν αὐτοῦ·"},{"book":"ΚΑΤΑ ΜΑΡΚΟΝ","chapter":"12","verse":"33","text":"καὶ τὸ ἀγαπᾷν αὐτὸν ἐξ ὅλης τῆς καρδίας, καὶ ἐξ ὅλης τῆς συνέσεως, καὶ ἐξ ὅλης τῆς ψυχῆς, καὶ ἐξ ὅλης τῆς ἰσχύος, καὶ τὸ ἀγαπᾷν τὸν πλησίον ὡς ἑαυτόν, πλεῖόν ἐστι πάντων τῶν ὁλοκαυτωμάτων καὶ τῶν θυσιῶν."},{"book":"ΚΑΤΑ ΜΑΡΚΟΝ","chapter":"12","verse":"34","text":"Καὶ ὁ Ἰησοῦς ἰδὼν αὐτὸν ὅτι νουνεχῶς ἀπεκρίθη, εἶπεν αὐτῷ, Οὐ μακρὰν εἶ ἀπὸ τῆς βασιλείας τοῦ Θεοῦ. Καὶ οὐδεὶς οὐκέτι ἐτόλμα αὐτὸν ἐπερωτῆσαι."},{"book":"ΚΑΤΑ ΜΑΡΚΟΝ","chapter":"12","verse":"35","text":"Καὶ ἀποκριθεὶς ὁ Ἰησοῦς ἔλεγε, διδάσκων ἐν τῷ ἱερῷ, Πῶς λέγουσιν οἱ γραμματεῖς ὅτι ὁ Χριστὸς υἱός ἐστι Δαβίδ;"},{"book":"ΚΑΤΑ ΜΑΡΚΟΝ","chapter":"12","verse":"36","text":"Αὐτὸς γὰρ Δαβὶδ εἶπεν ἐν τῷ πνεύματι τῷ ἁγίῳ,"},{"book":"ΚΑΤΑ ΜΑΡΚΟΝ","chapter":"12","verse":"37","text":"Αὐτὸς οὖν Δαβὶδ λέγει αὐτὸν Κύριον· καὶ πόθεν υἱὸς αὐτοῦ ἐστι; Καὶ ὁ πολὺς ὄχλος ἤκουεν αὐτοῦ ἡδέως."},{"book":"ΚΑΤΑ ΜΑΡΚΟΝ","chapter":"12","verse":"38","text":"Καὶ ἔλεγεν αὐτοῖς ἐν τῇ διδαχῇ αὐτοῦ, Βλέπετε ἀπὸ τῶν γραμματέων, τῶν θελόντων ἐν στολαῖς περιπατεῖν, καὶ ἀσπασμοὺς ἐν ταῖς ἀγοραῖς,"},{"book":"ΚΑΤΑ ΜΑΡΚΟΝ","chapter":"12","verse":"39","text":"καὶ πρωτοκαθεδρίας ἐν ταῖς συναγωγαῖς, καὶ πρωτοκλισίας ἐν τοῖς δείπνοις·"},{"book":"ΚΑΤΑ ΜΑΡΚΟΝ","chapter":"12","verse":"40","text":"οἱ κατεσθίοντες τὰς οἰκίας τῶν χηρῶν, καὶ προφάσει μακρὰ προσευχόμενοι· οὗτοι λήψονται περισσότερον κρίμα."},{"book":"ΚΑΤΑ ΜΑΡΚΟΝ","chapter":"12","verse":"41","text":"Καὶ καθίσας ὁ Ἰησοῦς κατέναντι τοῦ γαζοφυλακίου ἐθεώρει πῶς ὁ ὄχλος βάλλει χαλκὸν εἰς τὸ γαζοφυλάκιον· καὶ πολλοὶ πλούσιοι ἔβαλλον πολλά."},{"book":"ΚΑΤΑ ΜΑΡΚΟΝ","chapter":"12","verse":"42","text":"Καὶ ἐλθοῦσα μία χήρα πτωχὴ ἔβαλε λεπτὰ δύο, ὅ ἐστι κοδράντης."},{"book":"ΚΑΤΑ ΜΑΡΚΟΝ","chapter":"12","verse":"43","text":"Καὶ προσκαλεσάμενος τοὺς μαθητὰς αὐτοῦ, λέγει αὐτοῖς, Ἀμὴν λέγω ὑμῖν ὅτι ἡ χήρα αὕτη ἡ πτωχὴ πλεῖον πάντων βέβληκε τῶν βαλόντων εἰς τὸ γαζοφυλάκιον·"},{"book":"ΚΑΤΑ ΜΑΡΚΟΝ","chapter":"12","verse":"44","text":"πάντες γὰρ ἐκ τοῦ περισσεύοντος αὐτοῖς ἔβαλον· αὕτη δὲ ἐκ τῆς ὑστερήσεως αὐτῆς πάντα ὅσα εἶχεν ἔβαλεν, ὅλον τὸν βίον αὐτῆς."}]}