{"data":[{"book":"ΠΕΤΡΟΥ Α","chapter":"5","verse":"1","text":"Πρεσβυτέρους τοὺς ἐν ὑμῖν παρακαλῶ ὁ συμπρεσβύτερος καὶ μάρτυς τῶν τοῦ Χριστοῦ παθημάτων, ὁ καὶ τῆς μελλούσης ἀποκαλύπτεσθαι δόξης κοινωνός·"},{"book":"ΠΕΤΡΟΥ Α","chapter":"5","verse":"2","text":"ποιμάνατε τὸ ἐν ὑμῖν ποίμνιον τοῦ Θεοῦ, ἐπισκοποῦντες μὴ ἀναγκαστῶς, ἀλλ᾿ ἑκουσίως· μηδὲ αἰσχροκερδῶς, ἀλλὰ προθύμως·"},{"book":"ΠΕΤΡΟΥ Α","chapter":"5","verse":"3","text":"μηδ᾿ ὡς κατακυριεύοντες τῶν κλήρων, ἀλλὰ τύποι γινόμενοι τοῦ ποιμνίου."},{"book":"ΠΕΤΡΟΥ Α","chapter":"5","verse":"4","text":"Καὶ φανερωθέντος τοῦ ἀρχιποίμενος, κομιεῖσθε τὸν ἀμαράντινον τῆς δόξης στέφανον."},{"book":"ΠΕΤΡΟΥ Α","chapter":"5","verse":"5","text":"Ὁμοίως, νεώτεροι, ὑποτάγητε πρεσβυτέροις· πάντες δὲ ἀλλήλοις ὑποτασσόμενοι, τὴν ταπεινοφροσύνην ἐγκομβώσασθε· ὅτι ὁ Θεὸς ὑπερηφάνοις ἀντιτάσσεται, ταπεινοῖς δὲ δίδωσι χάριν."},{"book":"ΠΕΤΡΟΥ Α","chapter":"5","verse":"6","text":"Ταπεινώθητε οὖν ὑπὸ τὴν κραταιὰν χεῖρα τοῦ Θεοῦ, ἵνα ὑμᾶς ὑψώσῃ ἐν καιρῷ,"},{"book":"ΠΕΤΡΟΥ Α","chapter":"5","verse":"7","text":"πᾶσαν τὴν μέριμναν ὑμῶν ἐπιρρίψαντες ἐπ᾿ αὐτόν, ὅτι αὐτῷ μέλει περὶ ὑμῶν."},{"book":"ΠΕΤΡΟΥ Α","chapter":"5","verse":"8","text":"Νήψατε, γρηγορήσατε· ὅτι ὁ ἀντίδικος ὑμῶν διάβολος, ὡς λέων ὠρυόμενος, περιπατεῖ ζητῶν τίνα καταπίῃ·"},{"book":"ΠΕΤΡΟΥ Α","chapter":"5","verse":"9","text":"ᾧ ἀντίστητε στερεοὶ τῇ πίστει, εἰδότες τὰ αὐτὰ τῶν παθημάτων τῇ ἐν κόσμῳ ὑμῶν ἀδελφότητι ἐπιτελεῖσθαι."},{"book":"ΠΕΤΡΟΥ Α","chapter":"5","verse":"10","text":"Ὁ δὲ Θεὸς πάσης χάριτος, ὁ καλέσας 5.10 ἡμᾶς ¦ ὑμᾶς Bez.ἡμᾶς εἰς τὴν αἰώνιον αὐτοῦ δόξαν ἐν Χριστῷ Ἰησοῦ, ὀλίγον παθόντας αὐτὸς καταρτίσαι ὑμᾶς, στηρίξαι, σθενώσαι, θεμελιώσαι."},{"book":"ΠΕΤΡΟΥ Α","chapter":"5","verse":"11","text":"Αὐτῷ ἡ δόξα καὶ τὸ κράτος εἰς τοὺς αἰῶνας τῶν αἰώνων. Ἀμήν."},{"book":"ΠΕΤΡΟΥ Α","chapter":"5","verse":"12","text":"Διὰ Σιλουανοῦ ὑμῖν τοῦ πιστοῦ ἀδελφοῦ, ὡς λογίζομαι, δι᾿ ὀλίγων ἔγραψα, παρακαλῶν καὶ ἐπιμαρτυρῶν ταύτην εἶναι ἀληθῆ χάριν τοῦ Θεοῦ εἰς ἣν ἑστήκατε."},{"book":"ΠΕΤΡΟΥ Α","chapter":"5","verse":"13","text":"Ἀσπάζεται ὑμᾶς ἡ ἐν Βαβυλῶνι συνεκλεκτή, καὶ Μάρκος ὁ υἱός μου."},{"book":"ΠΕΤΡΟΥ Α","chapter":"5","verse":"14","text":"Ἀσπάσασθε ἀλλήλους ἐν φιλήματι ἀγάπης."}]}