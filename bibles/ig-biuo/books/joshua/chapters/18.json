{"data":[{"book":"Joshua","chapter":"18","verse":"1","text":"Ọgbakọ Izrel niile zukọtara na Shaịlo18:1 Obodo a nʼoge ochie, bụ isi obodo ebe ọchịchị ndị Izrel dị, nakwa ebe ha na-aga akpọ isiala nye Onyenwe anyị. Site Jerusalem jeruo ya bụ ihe ruru iri kilomita anọ. Ụlọ Ikwu ahụ dịgidere na Shaịlo ruo nʼoge Samuel bụ onyeisi nchụaja 1Sa 4:1-11, tutu ruo mgbe ebugara ya na Gibiọn. Nkp 18:31; 1Ih 16:39; 21:29; Jer 7:12 maa ụlọ nzute nʼebe ahụ. Nʼoge a, ala ahụ niile bịara nʼokpuru ọchịchị ndị Izrel,"},{"book":"Joshua","chapter":"18","verse":"2","text":"ma e nwekwara ebo Izrel asaa a na-ekenyebeghị ala nke ha dịka ihe nketa."},{"book":"Joshua","chapter":"18","verse":"3","text":"Ya mere, Joshua jụrụ ụmụ Izrel ajụjụ sị ha, “Ruo ole mgbe ka unu ga-eche tupu unu ekpochapụ ndị niile bi nʼala a, inweta ala Onyenwe anyị Chineke nna nna unu nyere unu?"},{"book":"Joshua","chapter":"18","verse":"4","text":"Họpụtanụ ndị ikom atọ site nʼebo ọbụla, ndị m ga-eziga ka ha gaa jegharịa nʼala niile ahụ, dee ya nʼakwụkwọ nkọwa otu ihe nketa ọbụla si dị, nʼakụkụ ya niile. Mgbe ahụ, ha ga-alọghachikwute m."},{"book":"Joshua","chapter":"18","verse":"5","text":"Ha ga-eke ala ahụ fọdụrụ ụzọ asaa. Ma ebo Juda ga-anọgide nʼala ha nʼakụkụ ndịda, ụmụ ụmụ Josef kwa ga-anọgide nʼala ha nʼakụkụ ugwu."},{"book":"Joshua","chapter":"18","verse":"6","text":"Unu depụtachaa ụzọ asaa ndị a nʼakwụkwọ, werenụ ya bịakwute m ka m feere unu nza nʼihu Onyenwe anyị Chineke anyị ịchọpụta ebo ga-eketa akụkụ ọbụla nʼala ahụ."},{"book":"Joshua","chapter":"18","verse":"7","text":"Ma ndị Livayị agaghị eketa ala ọbụla nʼetiti unu, nʼihi na ihe nketa ha bụ ọrụ nchụaja ha na-arụ nʼihu Onyenwe anyị. Ebo Gad, na Ruben, na ọkara ebo Manase agaghị enwetakwa oke ọzọ, nʼihi na ha anarala ihe nketa nke ha nʼofe Jọdan, nʼakụkụ ọwụwa anyanwụ, ebe Mosis onyeozi Onyenwe anyị kwere ha na nkwa na ha ga-ebi.”"},{"book":"Joshua","chapter":"18","verse":"8","text":"Ya mere, mgbe ndị ikom nledo ahụ gawara ijegharị nʼala ahụ niile, Joshua gwara ha okwu sị, “Jeenụ jegharịa nʼala ahụ niile. Depụtakwanụ otu unu chere a ga-esi kee ya nʼakwụkwọ. Mgbe unu lọtara aga m anọ nʼebe a bụ Shaịlo jụta Onyenwe anyị ase site nʼife nza, chọpụta ala nke ebo ọbụla ga-eketa.”"},{"book":"Joshua","chapter":"18","verse":"9","text":"Ndị ikom ahụ gabigara ala ahụ, depụta ya nʼakwụkwọ, nʼobodo nʼobodo dịka o si dị nʼoke asaa. Mgbe ha mesịrị nke a, ha lọghachikwutere Joshua nʼọmụma ụlọ ikwu nʼime Shaịlo."},{"book":"Joshua","chapter":"18","verse":"10","text":"Joshua feere ha nza na Shaịlo nʼihu Onyenwe anyị, nʼebe ahụ ka ọ nọ keere ndị Izrel ala ahụ dịka ebo ha si dị."},{"book":"Joshua","chapter":"18","verse":"11","text":"Ndị mbụ e kenyere ala site nʼife nza bụ ebo Benjamin dịka ikwu ha si dị. Ala niile e kenyere ebo Benjamin bụ nke dị nʼetiti ala e nyere ebo Juda na Josef."},{"book":"Joshua","chapter":"18","verse":"12","text":"Oke ala ha nʼakụkụ ugwu sitere nʼosimiri Jọdan ruo nʼakụkụ ugwu Jeriko. Nʼọdịda anyanwụ o sitere na Jeriko ruo ala ugwu ugwu ahụ niile, ruokwa nʼọzara Bet-Aven."},{"book":"Joshua","chapter":"18","verse":"13","text":"Oke ala ahụ sitekwara nʼakụkụ ndịda ruo nʼakụkụ Luz (ebe a na-akpọkwa Betel), ruokwa Atarọt-Ada, nke dị nʼakụkụ ndịda ugwu dị na mgbada Bet-Horon."},{"book":"Joshua","chapter":"18","verse":"14","text":"Site nʼugwu ahụ chere Bet-Horon ihu nʼakụkụ ndịda, oke ala ahụ gbadara ndịda gbasoro akụkụ ọdịda anyanwụ pụta na Kiriat Baal, ya bụ, Kiriat Jearim, otu nʼime obodo ndị Juda. Nke a bụ oke ala ahụ nʼọdịda anyanwụ."},{"book":"Joshua","chapter":"18","verse":"15","text":"Oke ala ha na ndịda sitere na nsọtụ akụkụ Kiriat Jearim rute nʼisi iyi mmiri Neftoa."},{"book":"Joshua","chapter":"18","verse":"16","text":"O sitekwara nʼebe ahụ gbada ruo na ndịda ugwu ahụ nke chere ihu na Ndagwurugwu nke Ben Hinom, nʼakụkụ ugwu Ndagwurugwu nke Refaim. O sitekwara nʼebe ahụ gafee ruokwa nʼakụkụ ndịda ugwu obodo ndị Jebus, ruo En-Rogel."},{"book":"Joshua","chapter":"18","verse":"17","text":"Site nʼEn Rogel oke ala ahụ gbatịrị ruo En-Shemesh, gafee ruo Gelilọt, nke chere ihu na nrigo ugwu Adumim. O si nʼebe ahụ ruo na nkume Bohan, nwa Ruben."},{"book":"Joshua","chapter":"18","verse":"18","text":"O sitere nʼebe ahụ gafee nʼakụkụ ugwu Bet-Araba gbadata rute nʼAraba,"},{"book":"Joshua","chapter":"18","verse":"19","text":"ọ gafere gbatịrị ruo nʼakụkụ Bet-Hogla na mgbago ugwu, pụta nʼakụkụ ugwu nke osimiri Nnu, nke bụ nʼakụkụ ndịda ọnụ mmiri osimiri Jọdan. Nke a bụ oke ala ha nʼakụkụ ndịda."},{"book":"Joshua","chapter":"18","verse":"20","text":"Oke ala ha nʼakụkụ ọwụwa anyanwụ bụ osimiri Jọdan."},{"book":"Joshua","chapter":"18","verse":"21","text":"Ndị a bụ obodo e kenyere ebo Benjamin, dịka ikwu ha si dị:"},{"book":"Joshua","chapter":"18","verse":"22","text":"Bet-Araba, Zemaraim, Betel,"},{"book":"Joshua","chapter":"18","verse":"23","text":"Avim, Para, Ofra,"},{"book":"Joshua","chapter":"18","verse":"24","text":"Kefa Amoni, Ofni, Geba, obodo iri na abụọ na obodo nta ha ndị ọzọ."},{"book":"Joshua","chapter":"18","verse":"25","text":"Na Gibiọn, Rema, Beerọt,"},{"book":"Joshua","chapter":"18","verse":"26","text":"Mizpa, Kefira, Moza,"},{"book":"Joshua","chapter":"18","verse":"27","text":"Rekem, Iapeel, Tarala,"},{"book":"Joshua","chapter":"18","verse":"28","text":"Zela, Haelef na obodo ndị Jebus, nke aha ya bụ Jerusalem, Gibea na Kiriat Jearim, obodo iri na anọ na obodo nta niile gbara ha gburugburu."}]}