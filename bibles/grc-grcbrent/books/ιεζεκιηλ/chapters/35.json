{"data":[{"book":"ΙΕΖΕΚΙΗΛ","chapter":"35","verse":"1","text":"Καὶ ἐγένετο λόγος Κυρίου πρὸς μὲ, λέγων,"},{"book":"ΙΕΖΕΚΙΗΛ","chapter":"35","verse":"2","text":"υἱὲ ἀνθρώπου, ἐπίστρεψον τὸ πρόσωπόν σου ἐπʼ ὄρος Σηεὶρ, καὶ προφήτευσον εἰς αὐτὸ,"},{"book":"ΙΕΖΕΚΙΗΛ","chapter":"35","verse":"3","text":"καὶ εἰπὸν αὐτῷ,"},{"book":"ΙΕΖΕΚΙΗΛ","chapter":"35","verse":"4","text":"καὶ ταῖς πόλεσί σου ἐρημίαν ποιήσω, καὶ σὺ ἔρημος ἔσῃ, καὶ γνώσῃ ὅτι ἐγώ εἰμι Κύριος."},{"book":"ΙΕΖΕΚΙΗΛ","chapter":"35","verse":"5","text":"Ἀντὶ τοῦ γενέσθαι σε ἐχθρὰν αἰωνίαν, καὶ ἐνεκάθισας τῷ οἴκῳ Ἰσραὴλ δόλῳ, ἐν χειρὶ ἐχθρῶν μαχαίρᾳ ἐν καιρῷ ἀδικίας, ἐπʼ ἐσχάτων."},{"book":"ΙΕΖΕΚΙΗΛ","chapter":"35","verse":"6","text":"Διατοῦτο ζῶ ἐγὼ, λέγει Κύριος Κύριος, εἰ μὴν εἰς αἷμα ἥμαρτες, καὶ αἷμα διώξεταί σε."},{"book":"ΙΕΖΕΚΙΗΛ","chapter":"35","verse":"7","text":"Καὶ δώσω ὄρος Σηεὶρ εἰς ἔρημον, καὶ ἠρημωμένον, καὶ ἀπολῶ ἀπʼ αὐτοῦ ἀνθρώπους καὶ κτήνη,"},{"book":"ΙΕΖΕΚΙΗΛ","chapter":"35","verse":"8","text":"καὶ ἐμπλήσω τῶν τραυματιῶν βουνούς σου καὶ τὰς φάραγγάς σου, καὶ ἐν πᾶσι τοῖς πεδίοις σου τετραυματισμένοι μαχαίρᾳ πεσοῦνται ἐν σοί."},{"book":"ΙΕΖΕΚΙΗΛ","chapter":"35","verse":"9","text":"Ἐρημίαν αἰώνιον θήσομαί σε, καὶ αἱ πόλεις σου οὐ μὴ κατοικηθῶσιν ἔτι, καὶ γνώσῃ ὅτι ἐγώ εἰμι Κύριος."},{"book":"ΙΕΖΕΚΙΗΛ","chapter":"35","verse":"10","text":"Διὰ τὸ εἰπεῖν σε, τὰ δύο ἔθνη, καὶ αἱ δύο χῶραι ἐμαὶ ἔσονται, καὶ κληρονομήσω αὐτὰς, καὶ Κύριος ἐκεῖ ἐστι·"},{"book":"ΙΕΖΕΚΙΗΛ","chapter":"35","verse":"11","text":"Διατοῦτο ζῶ ἐγὼ, λέγει Κύριος, καὶ ποιήσω σοι κατὰ τὴν ἔχθραν σου, καὶ γνωσθήσομαί σοι ἡνίκα ἂν κρινῶ σε,"},{"book":"ΙΕΖΕΚΙΗΛ","chapter":"35","verse":"12","text":"καὶ γνώσῃ ὅτι ἐγώ εἰμι Κύριος· ἤκουσα τῆς φωνῆς τῶν βλασφημιῶν σου, ὅτι εἶπας, τὰ ὄρη Ἰσραὴλ ἔρημα ἡμῖν δέδοται εἰς κατάβρωμα,"},{"book":"ΙΕΖΕΚΙΗΛ","chapter":"35","verse":"13","text":"καὶ ἐμεγαλοῤῥημόνησας ἐπʼ ἐμὲ τῷ στόματί σου, ἐγὼ ἤκουσα."},{"book":"ΙΕΖΕΚΙΗΛ","chapter":"35","verse":"14","text":"Τάδε λέγει Κύριος, ἐν τῇ εὐφροσύνῃ πάσης τῆς γῆς ἔρημον ποιήσω σε."},{"book":"ΙΕΖΕΚΙΗΛ","chapter":"35","verse":"15","text":"Ἔρημον ἔσῃ ὄρος Σηεὶρ, καὶ πᾶσα ἡ Ἰδουμαία, καὶ ἐξαναλωθήσεται, καὶ γνώσῃ ὅτι ἐγώ εἰμι Κύριος ὁ Θεὸς αὐτῶν."}]}