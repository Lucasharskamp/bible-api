{"data":[{"book":"Asomafoɔ","chapter":"8","verse":"1","text":"Saulo penee kum a wɔkum Stefano no so. Saa ɛda no ara, wɔtaa agyidifoɔ a wɔwɔ Yerusalem no maa wɔn nyinaa bɔ hwete kɔɔ Yudea ne Samaria nsase so maa ɛkaa asomafoɔ no nko ara."},{"book":"Asomafoɔ","chapter":"8","verse":"2","text":"Nyamesurofoɔ bi kɔfaa Stefano kɔsiee no. Wɔsuu no yie."},{"book":"Asomafoɔ","chapter":"8","verse":"3","text":"Esiane sɛ na Saulo pɛ sɛ ɔgu asafo no enti, ɔkɔɔ afie mu kɔkyekyeree agyidifoɔ mmarima ne mmaa de wɔn guu afiase."},{"book":"Asomafoɔ","chapter":"8","verse":"4","text":"Agyidifoɔ a na wɔabɔ ahwete no kaa asɛmpa no wɔ baabiara a wɔkɔeɛ."},{"book":"Asomafoɔ","chapter":"8","verse":"5","text":"Filipo kɔɔ Samaria kuro bi mu kɔkaa Agyenkwa no ho asɛm kyerɛɛ nnipa a na wɔwɔ hɔ no."},{"book":"Asomafoɔ","chapter":"8","verse":"6","text":"Ɛberɛ a nnipakuo no tee asɛm a Filipo reka na wɔhunuu anwanwadeɛ a ɔyɛeɛ no, wɔn nyinaa tiee no."},{"book":"Asomafoɔ","chapter":"8","verse":"7","text":"Ahonhommɔne de nteateam firii nnipa bebree mu. Saa ara nso na mmubuafoɔ ne mpakye nso sɔre nanteeɛ."},{"book":"Asomafoɔ","chapter":"8","verse":"8","text":"Yei enti, anigyeɛ baa Samaria."},{"book":"Asomafoɔ","chapter":"8","verse":"9","text":"Na ɔbarima bi te saa kuro yi mu a wɔfrɛ no Simon a ɔyɛ nkonyaayifoɔ a ɛsiane ne nkonyaayie no enti, na Samariafoɔ pii gye no di. Na ɔyɛ obi a ɔhoahoa ne ho sɛ ɔdi mu."},{"book":"Asomafoɔ","chapter":"8","verse":"10","text":"Yei maa nnipa a wɔwɔ kuro no mu no nyinaa gyee no too mu kaa sɛ, “Saa onipa yi ne Onyankopɔn tumi a wɔfrɛ no Ɔkɛseɛ no.”"},{"book":"Asomafoɔ","chapter":"8","verse":"11","text":"Esiane ne nkonyaa a na ɔyi no enti, ɛmaa nnipa no nyinaa tu dii nʼakyi."},{"book":"Asomafoɔ","chapter":"8","verse":"12","text":"Ɛberɛ a saa nnipa yi gyee asɛmpa a Filipo ka faa Onyankopɔn Ahennie ne Yesu Kristo din no ho diiɛ no, wɔbɔɔ mmarima ne mmaa nyinaa asu."},{"book":"Asomafoɔ","chapter":"8","verse":"13","text":"Simon nso gye diiɛ maa wɔbɔɔ no asu. Baabiara a Filipo kɔeɛ no, Simon dii nʼakyi. Anwanwadeɛ a ɔhunuiɛ no ma ne ho dwirii no."},{"book":"Asomafoɔ","chapter":"8","verse":"14","text":"Ɛberɛ a asomafoɔ a wɔwɔ Yerusalem no tee sɛ Samariafoɔ agye Onyankopɔn asɛm no adi no, wɔsomaa Petro ne Yohane kɔɔ wɔn nkyɛn."},{"book":"Asomafoɔ","chapter":"8","verse":"15","text":"Wɔduruu hɔ no, wɔbɔɔ mpaeɛ maa agyidifoɔ no sɛdeɛ ɛbɛyɛ a, Honhom Kronkron bɛba wɔn so,"},{"book":"Asomafoɔ","chapter":"8","verse":"16","text":"ɛfiri sɛ, saa ɛberɛ no na asu kɛkɛ na wɔnam Awurade Yesu din so abɔ. Na Honhom Kronkron nnya mmaa wɔn so."},{"book":"Asomafoɔ","chapter":"8","verse":"17","text":"Afei, Petro ne Yohane de wɔn nsa guguu wɔn so maa Honhom Kronkron baa wɔn so."},{"book":"Asomafoɔ","chapter":"8","verse":"18","text":"Simon hunuu sɛ asomafoɔ no nsa a wɔde guguu wɔn so no na ɛmaa wɔnyaa Honhom Kronkron no, ɔmaa Petro ne Yohane sika srɛɛ sɛ,"},{"book":"Asomafoɔ","chapter":"8","verse":"19","text":"“Momma me saa tumi yi bi na obiara a mede me nsa bɛgu no so no anya Honhom Kronkron no bi.”"},{"book":"Asomafoɔ","chapter":"8","verse":"20","text":"Petro ka kyerɛɛ no sɛ, “Nnome nka wo ne wo sika nyinaa, ɛfiri sɛ, wosusu sɛ wobɛtumi de sika atɔ Onyankopɔn akyɛdeɛ no."},{"book":"Asomafoɔ","chapter":"8","verse":"21","text":"Wonni kyɛfa biara wɔ yɛn dwumadie yi mu, ɛfiri sɛ, wʼakoma mu nte wɔ Onyankopɔn anim."},{"book":"Asomafoɔ","chapter":"8","verse":"22","text":"Nu wo ho firi wo bɔne yi ho na bɔ mpaeɛ srɛ Onyankopɔn sɛ ɔmfa wo bɔne nkyɛ wo."},{"book":"Asomafoɔ","chapter":"8","verse":"23","text":"Mehunu sɛ anibereɛ bɔne ahyɛ wʼakoma mu ama bɔne afa wo dommum.”"},{"book":"Asomafoɔ","chapter":"8","verse":"24","text":"Simon srɛɛ Petro ne Yohane sɛ, “Mommɔ mpaeɛ mma me na saa nnome yi mu biara amma me so.”"},{"book":"Asomafoɔ","chapter":"8","verse":"25","text":"Ansa na Petro ne Yohane reduru Yerusalem no, wɔkaa asɛmpa no wɔ Samaria nkuraa bebree ase."},{"book":"Asomafoɔ","chapter":"8","verse":"26","text":"Awurade ɔbɔfoɔ ka kyerɛɛ Filipo sɛ, “Sɔre siesie wo ho kɔ anafoɔ ɛkwan a ɛfiri Yerusalem kɔ Gasa no so.”"},{"book":"Asomafoɔ","chapter":"8","verse":"27","text":"Ɛberɛ a Filipo rekɔ no, ɔhyiaa Etiopiani bi a ɔyɛ Etiopiahemmaa Kandake dabeni8.27 Dabeni: Obi a ɔhwɛ ɔhene anaa ɔhemmaa daberɛ ne nʼahodeɛ so. Na saa onipa yi akɔ asɔre wɔ Yerusalem a ɔte ne teaseɛnam mu resane nʼakyi akɔ efie."},{"book":"Asomafoɔ","chapter":"8","verse":"28","text":"Na ɔrekenkan Odiyifoɔ Yesaia nwoma no."},{"book":"Asomafoɔ","chapter":"8","verse":"29","text":"Honhom Kronkron ka kyerɛɛ Filipo sɛ, “Twe bɛn no.”"},{"book":"Asomafoɔ","chapter":"8","verse":"30","text":"Filipo yɛɛ ntɛm kɔɔ teaseɛnam no ho na ɔtee sɛ ɔrekenkan Odiyifoɔ Yesaia nwoma no no, ɔbisaa sɛ, “Wote deɛ worekenkan yi ase anaa?”"},{"book":"Asomafoɔ","chapter":"8","verse":"31","text":"Dabeni no buaa no sɛ, “Mɛyɛ dɛn na mate aseɛ? Gye sɛ obi kyerɛ me aseɛ.” Afei, ɔka kyerɛɛ Filipo sɛ ɔmforo mmɛtena ne nkyɛn wɔ ne teaseɛnam no mu."},{"book":"Asomafoɔ","chapter":"8","verse":"32","text":"Na dabeni no rekan saa Atwerɛsɛm yi,"},{"book":"Asomafoɔ","chapter":"8","verse":"33","text":"Nʼanimguaseɛ mu, wannya odimafoɔ."},{"book":"Asomafoɔ","chapter":"8","verse":"34","text":"Dabeni no bisaa Filipo sɛ, “Odiyifoɔ no reka ne ho asɛm anaa obi foforɔ ho asɛm?”"},{"book":"Asomafoɔ","chapter":"8","verse":"35","text":"Filipo nam saa asɛm no so kaa nsɛmpa a ɛfa Yesu ho kyerɛɛ no."},{"book":"Asomafoɔ","chapter":"8","verse":"36","text":"Wɔrekɔ no, wɔduruu asuo bi ho. Dabeni no ka kyerɛɛ Filipo sɛ, “Nsuo nie. Ɛdeɛn na ɛsi wo kwan sɛ wobɔ me asu?”"},{"book":"Asomafoɔ","chapter":"8","verse":"37","text":"Filipo ka kyerɛ no sɛ, “Sɛ wofiri wʼakoma mu gye di a, mɛbɔ wo asu.” Dabeni no buaa no sɛ, “Megye di. Megye di sɛ Yesu Kristo yɛ Onyankopɔn Ba.”"},{"book":"Asomafoɔ","chapter":"8","verse":"38","text":"Dabeni no hyɛ maa teaseɛnam no gyinaeɛ. Ɔne Filipo kɔɔ nsuo no ho maa ɔbɔɔ no asu."},{"book":"Asomafoɔ","chapter":"8","verse":"39","text":"Wɔfiri nsuo no mu no, Onyankopɔn Honhom hwim Filipo firii dabeni no nkyɛn kɔeɛ. Wanhunu Filipo bio de, nanso ɔde anigyeɛ toaa nʼakwantuo no so."},{"book":"Asomafoɔ","chapter":"8","verse":"40","text":"Filipo kɔpuee Asoto kɔɔ so kaa asɛmpa no wɔ nkuro no mu kɔsii sɛ ɔkɔduruu Kaesarea."}]}