{"data":[{"book":"Baʼuu","chapter":"13","verse":"1","text":"Waaqayyo Museedhaan akkana jedhe;"},{"book":"Baʼuu","chapter":"13","verse":"2","text":"“Dhiira hangafa hunda addaan naa baasi; Israaʼeloota keessaa namas taʼu horiin hangafni gadameessa banu kam iyyuu kan koo ti.”"},{"book":"Baʼuu","chapter":"13","verse":"3","text":"Yommus Museen uummataan akkana jedhe; “Sababii Waaqayyo irree jabaadhaan achii isin baaseef guyyaa itti mana garbummaatii Gibxi keessaa baatan kana yaadadhaa. Waan raacitii qabu tokko illee hin nyaatinaa."},{"book":"Baʼuu","chapter":"13","verse":"4","text":"Isin jiʼa Abiibii keessa guyyaa harʼaa baatan."},{"book":"Baʼuu","chapter":"13","verse":"5","text":"Yeroo Waaqayyo gara biyya Kanaʼaanotaa, Heetotaa, Amoorotaa, biyya Hiiwotaa fi Yebuusotaatti jechuunis biyya aannanii fi damma baasu kan inni akka siif kennu abbootii keetiif kakate sanatti si galchutti ati jiʼa kana keessa ayyaana kana ayyaaneffatta;"},{"book":"Baʼuu","chapter":"13","verse":"6","text":"ati bultii torba Maxinoo nyaatta; guyyaa torbaffaatti immoo ayyaana Waaqayyoo taʼa."},{"book":"Baʼuu","chapter":"13","verse":"7","text":"Guyyaa torban sana Maxinoo nyaadhu; wanni raacitii qabu tokko iyyuu si biratti hin argamin; daangaa kee hunda keessattis raacitiin hin argamin."},{"book":"Baʼuu","chapter":"13","verse":"8","text":"Gaafas, ‘Ani waan Waaqayyo yeroo ani Gibxi keessaa baʼetti naa godhe sanaaf jedhee waan kana godha’ jedhiitii ilma keetti himi."},{"book":"Baʼuu","chapter":"13","verse":"9","text":"Sirni kunis akka seerri Waaqayyoo arraba kee irra jiraatuuf harka kee irratti akka mallattoo, adda kee irratti immoo akka yaadannoo siif taʼa. Waaqayyo harka isaa jabaa sanaan Gibxii si baaseetii."},{"book":"Baʼuu","chapter":"13","verse":"10","text":"Atis sirna kana wagguma waggaan yeroo isaatti eeguu qabda."},{"book":"Baʼuu","chapter":"13","verse":"11","text":"“Yommuu Waaqayyo akkuma siʼii fi abbootii keetiif kakuudhaan waadaa gale sanatti biyya Kanaʼaanotaatti si galchee biyyattii siif kennutti,"},{"book":"Baʼuu","chapter":"13","verse":"12","text":"ati hangafa gadameessa banu hunda Waaqayyoof kennita. Kormi horii keetii hangafni hundinuus kan Waaqayyoo ti."},{"book":"Baʼuu","chapter":"13","verse":"13","text":"Harree hangafa kam iyyuu ilmoo hoolaatiin furi; yoo furuu baatte garuu morma isaa cabsi. Ilmaan kee keessaas hangafa kam iyyuu furi."},{"book":"Baʼuu","chapter":"13","verse":"14","text":"“Bara dhufuuf jiru keessa yoo ilmi kee, ‘Kun maal jechuu dha?’ jedhee si gaafate ati akkana jedhiin; ‘Waaqayyo harka jabaadhaan Gibxii, mana garbummaa keessaa nu baase."},{"book":"Baʼuu","chapter":"13","verse":"15","text":"Yommuu Faraʼoon mataa jabaatee gad nu dhiisuu didetti, Waaqayyo hangafa Gibxi hunda namaa fi horii ajjeese. Sababiin ani korma hangafa gadameessa banu hunda Waaqayyoof aarsaa dhiʼeessuu fi sababiin ani ilmaan koo keessaa hangafa hunda furuuf kanuma.’"},{"book":"Baʼuu","chapter":"13","verse":"16","text":"Waaqayyo irree jabaadhaan Gibxii nu baasuu isaatiif wanni kun harka kee irratti mallattoo, adda kee irrattis mallattoo taʼa.”"},{"book":"Baʼuu","chapter":"13","verse":"17","text":"Yeroo Faraʼoon saba sana gad dhiisetti karichi gabaabaa taʼu iyyuu Waaqni karaa biyya Filisxeem irra isaan hin qajeelchine; sababiin isaas Waaqni, “Isaan yoo waraanni isaan mudate yaada geeddarratanii Gibxitti deebiʼuu dandaʼan” jedhee ti."},{"book":"Baʼuu","chapter":"13","verse":"18","text":"Kanaafuu Waaqni karaa naannoo gammoojjiitiin gara Galaana Diimaatti saba sana qajeelche. Israaʼeloonnis waraanaaf qophaaʼanii biyya Gibxiitii baʼan."},{"book":"Baʼuu","chapter":"13","verse":"19","text":"Sababii Yoosef, “Waaqni dhugumaan isin gargaara; isinis gaafas lafee koo asii fuudhaa baʼaa” jedhee Israaʼeloonni kakachiisee tureef Museen lafee Yoosef fuudhee baʼe."},{"book":"Baʼuu","chapter":"13","verse":"20","text":"Isaanis Sukootii kaʼanii Eetaam keessa qarqara gammoojjii qubatan."},{"book":"Baʼuu","chapter":"13","verse":"21","text":"Waaqayyo akka isaan halkanii guyyaa deemuu dandaʼaniif guyyaa utubaa duumessaatiin isaan dura deemee karaa isaan argisiise; halkan immoo isaaniif ibsuuf jedhee utubaa ibiddaatiin isaan dura deemaa ture."},{"book":"Baʼuu","chapter":"13","verse":"22","text":"Utubaan duumessaa guyyaa guyyaa, utubaan ibiddaa immoo halkan halkan uummata duraa hin dhabamne ture."}]}