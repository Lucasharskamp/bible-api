{"data":[{"book":"Loma","chapter":"12","verse":"1","text":"A bakhomba ziama, mu diambu di mamboti ma Nzambi, ndikululeba mu kukitambika kuidi Nzambi banga makaba ma moyo, manlongo, mammonisanga Nzambi khini. Buawu bobo lulenda sambidila Nzambi mu mintima mieno."},{"book":"Loma","chapter":"12","verse":"2","text":"Lubika vukumukina mambu ma thangu yayi, vayi bika lukituka bamona mu mayindu meno muingi lubaka bu sudikila luzolo lu Nzambi : mu zaba mambu mamboti, momo meti kummonisa khini ayi mambu mafuana."},{"book":"Loma","chapter":"12","verse":"3","text":"Mu diambu di nlemvo wowo nditambula, ndinlomba kuidi kadika mutu muna luidi ti : lubika banga mayindu maviokikidi tezo kieno vayi mboti kadika mutu kaba mayindu mafuana madi mu tezo ki minu kimvana Nzambi."},{"book":"Loma","chapter":"12","verse":"4","text":"Banga mu nitu yimosi tubeki binama biwombo vayi binama bioso bisi kisalu kimosi ko."},{"book":"Loma","chapter":"12","verse":"5","text":"Bobuawu beto tuidi bawombo ; tuidi nitu yimosi mu Klisto vayi kadika mutu widi, mu kisalu kiandi, nama mu diambu di sadisa wunkaka."},{"book":"Loma","chapter":"12","verse":"6","text":"Budidi ti tutambula makaba maviakana boso buididi nlemvowowo tutambula ; enati mutu beki dikaba di bikula, bika kasadila diawu boso buididi tezo ki minu kioki kidi yandi."},{"book":"Loma","chapter":"12","verse":"7","text":"Enati mutu beki dikaba di sadila bankaka buna bika kasadila diawu bumboti. Woso widi dikaba di longa, bika kalonga."},{"book":"Loma","chapter":"12","verse":"8","text":"Woso widi dikaba di kindisanga batu bika kakindisanga. Woso widi dikaba di kaba bika kakabanga mu kambu maniunguta. Woso widi dikaba di tumina bika kadisadila bumboti. Woso widi dikaba di monanga batu kiadi, bika kadisadila mu khini."},{"book":"Loma","chapter":"12","verse":"9","text":"Bika luzolo lukambu mayuya. Lulenda mambu mambimbi ayi lusingimina mu mambu mamboti ; mu diambu di :"},{"book":"Loma","chapter":"12","verse":"10","text":"—Luzolo lu kikhomba : bika luzolasana beno na beno."},{"book":"Loma","chapter":"12","verse":"11","text":"—Kisalu : lubika bumolo."},{"book":"Loma","chapter":"12","verse":"12","text":"—Diana : dibanga khini eno."},{"book":"Loma","chapter":"12","verse":"13","text":"—Banlongo : luyukutisanga zitsatu ziawu, bika lubanga bakubama mu yakulanga bumboti banzenza."},{"book":"Loma","chapter":"12","verse":"14","text":"Bika lusakumuna batu bobo baku luyamisanga. Lusakumuna vayi lubika singa."},{"book":"Loma","chapter":"12","verse":"15","text":"Lumona khini va kimosi ayi batu bobo bammona khini, ludila va kimosi ayi batu bobo balembo didi."},{"book":"Loma","chapter":"12","verse":"16","text":"Bika luwizananga beno na beno. Bika mayindu meno mabika ba mu bima bizangama ; lufubakananga ayi batu bobo bakuki kululanga. Bosi lubika banza ti beno lulutidi diela."},{"book":"Loma","chapter":"12","verse":"17","text":"Lubika vutulanga mambimbi mu mambimbi. Lutomba vanganga kaka mambu mamboti kuidi batu boso."},{"book":"Loma","chapter":"12","verse":"18","text":"Enati baka bubela ayi enati didi mu lukanu lueno, bika luzingilanga mu ndembama ayi batu boso."},{"book":"Loma","chapter":"12","verse":"19","text":"A bakundi bama, kadi vutulanganu landi beno veka. Vayi luvananga buangu kuidi Nzambi mu diambu kamonisa nganzi andi bila disonama :"},{"book":"Loma","chapter":"12","verse":"20","text":"Enati mbeni aku nzala kammona buna bika wumvana bidia ;"},{"book":"Loma","chapter":"12","verse":"21","text":"Mambu mambimbi mabika kubedisanga vayi bedisanga mambimbi mu mambu mamboti."}]}