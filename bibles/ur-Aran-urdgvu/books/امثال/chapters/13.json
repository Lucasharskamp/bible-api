{"data":[{"book":"امثال","chapter":"13","verse":"1","text":"دانش مند بیٹا اپنے باپ کی تربیت قبول کرتا ہے، لیکن طعنہ زن پروا ہی نہیں کرتا اگر کوئی اُسے ڈانٹے۔"},{"book":"امثال","chapter":"13","verse":"2","text":"انسان اپنے منہ کے اچھے پھل سے خوب سیر ہو جاتا ہے، لیکن بےوفا کے دل میں ظلم کا لالچ رہتا ہے۔"},{"book":"امثال","chapter":"13","verse":"3","text":"جو اپنی زبان قابو میں رکھے وہ اپنی زندگی محفوظ رکھتا ہے، جو اپنی زبان کو بےلگام چھوڑ دے وہ تباہ ہو جائے گا۔"},{"book":"امثال","chapter":"13","verse":"4","text":"کاہل آدمی لالچ کرتا ہے، لیکن اُسے کچھ نہیں ملتا جبکہ محنتی شخص کی آرزو پوری ہو جاتی ہے۔"},{"book":"امثال","chapter":"13","verse":"5","text":"راست باز جھوٹ سے نفرت کرتا ہے، لیکن بےدین شرم اور رُسوائی کا باعث ہے۔"},{"book":"امثال","chapter":"13","verse":"6","text":"راستی بےالزام کی حفاظت کرتی جبکہ بےدینی گناہ گار کو تباہ کر دیتی ہے۔"},{"book":"امثال","chapter":"13","verse":"7","text":"کچھ لوگ امیر کا روپ بھر کر پھرتے ہیں گو غریب ہیں۔ دوسرے غریب کا روپ بھر کر پھرتے ہیں گو امیر ترین ہیں۔"},{"book":"امثال","chapter":"13","verse":"8","text":"کبھی امیر کو اپنی جان چھڑانے کے لئے ایسا تاوان دینا پڑتا ہے کہ تمام دولت جاتی رہتی ہے، لیکن غریب کی جان اِس قسم کی دھمکی سے بچی رہتی ہے۔"},{"book":"امثال","chapter":"13","verse":"9","text":"راست باز کی روشنی چمکتی رہتی13‏:9 چمکتی رہتی: لفظی ترجمہ: خوشی مناتی۔  جبکہ بےدین کا چراغ بجھ جاتا ہے۔"},{"book":"امثال","chapter":"13","verse":"10","text":"مغروروں میں ہمیشہ جھگڑا ہوتا ہے جبکہ دانش مند صلاح مشورے کے مطابق ہی چلتے ہیں۔"},{"book":"امثال","chapter":"13","verse":"11","text":"جلدبازی سے حاصل شدہ دولت جلد ہی ختم ہو جاتی ہے جبکہ جو رفتہ رفتہ اپنا مال جمع کرے وہ اُسے بڑھاتا رہے گا۔"},{"book":"امثال","chapter":"13","verse":"12","text":"جو اُمید وقت پر پوری نہ ہو جائے وہ دل کو بیمار کر دیتی ہے، لیکن جو آرزو پوری ہو جائے وہ زندگی کا درخت ہے۔"},{"book":"امثال","chapter":"13","verse":"13","text":"جو اچھی ہدایت کو حقیر جانے اُسے نقصان پہنچے گا، لیکن جو حکم مانے اُسے اجر ملے گا۔"},{"book":"امثال","chapter":"13","verse":"14","text":"دانش مند کی ہدایت زندگی کا سرچشمہ ہے جو انسان کو مہلک پھندوں سے بچائے رکھتی ہے۔"},{"book":"امثال","chapter":"13","verse":"15","text":"اچھی سمجھ منظوری عطا کرتی ہے، لیکن بےوفا کی راہ ابدی تباہی کا باعث ہے۔"},{"book":"امثال","chapter":"13","verse":"16","text":"ذہین ہر کام سوچ سمجھ کر کرتا، لیکن احمق تمام نظروں کے سامنے ہی اپنی حماقت کی نمائش کرتا ہے۔"},{"book":"امثال","chapter":"13","verse":"17","text":"بےدین قاصد مصیبت میں پھنس جاتا جبکہ وفادار قاصد شفا کا باعث ہے۔"},{"book":"امثال","chapter":"13","verse":"18","text":"جو تربیت کی پروا نہ کرے اُسے غربت اور شرمندگی حاصل ہو گی، لیکن جو دوسرے کی نصیحت مان جائے اُس کا احترام کیا جائے گا۔"},{"book":"امثال","chapter":"13","verse":"19","text":"جو آرزو پوری ہو جائے وہ دل کو تر و تازہ کرتی ہے، لیکن احمق بُرائی سے دریغ کرنے سے گھن کھاتا ہے۔"},{"book":"امثال","chapter":"13","verse":"20","text":"جو دانش مندوں کے ساتھ چلے وہ خود دانش مند ہو جائے گا، لیکن جو احمقوں کے ساتھ چلے اُسے نقصان پہنچے گا۔"},{"book":"امثال","chapter":"13","verse":"21","text":"مصیبت گناہ گار کا پیچھا کرتی ہے جبکہ راست بازوں کا اجر خوش حالی ہے۔"},{"book":"امثال","chapter":"13","verse":"22","text":"نیک آدمی کے بیٹے اور پوتے اُس کی میراث پائیں گے، لیکن گناہ گار کی دولت راست باز کے لئے محفوظ رکھی جائے گی۔"},{"book":"امثال","chapter":"13","verse":"23","text":"غریب کا کھیت کثرت کی فصلیں مہیا کر سکتا ہے، لیکن جہاں انصاف نہیں وہاں سب کچھ چھین لیا جاتا ہے۔"},{"book":"امثال","chapter":"13","verse":"24","text":"جو اپنے بیٹے کو تنبیہ نہیں کرتا وہ اُس سے نفرت کرتا ہے۔ جو اُس سے محبت رکھے وہ وقت پر اُس کی تربیت کرتا ہے۔"},{"book":"امثال","chapter":"13","verse":"25","text":"راست باز جی بھر کر کھانا کھاتا ہے، لیکن بےدین کا پیٹ خالی رہتا ہے۔"}]}