{"data":[{"book":"Tesaloniki Singena","chapter":"5","verse":"1","text":"Nba, ngaxakedenne, hali nxu mi se sɛbɛ ɛ ma feni itoe liga waxatine fe ra,"},{"book":"Tesaloniki Singena","chapter":"5","verse":"2","text":"amasɔtɔ ɛ yɛtɛna a kolon yati, Marigin Fa Lɔxɔn ligama nɛn alo muɲaden fama kɔɛɛn na kii naxan yi."},{"book":"Tesaloniki Singena","chapter":"5","verse":"3","text":"Muxune bɔɲɛ xunbenla nun maratangana fe falama waxatin naxan yi, halagin godoma e xun ma na waxatin yɛtɛɛn nin, e ratɛrɛna alo ɲaxanla dii bari kuiin na keli a ra. E mi tangɛ na ma mumɛ!"},{"book":"Tesaloniki Singena","chapter":"5","verse":"4","text":"Koni ngaxakedenne, ɛ mi fa dimin xan yi sɔnɔn, na lɔxɔn yi ɛ ratɛrɛna alo muɲadena."},{"book":"Tesaloniki Singena","chapter":"5","verse":"5","text":"Ɛ birin findixi kɛnɛnna nun yanyin muxune nan na. Kɔɛɛn nun dimin gbee mi en tan na."},{"book":"Tesaloniki Singena","chapter":"5","verse":"6","text":"Nayi, en nama xi alo bonne, koni en lu en yɛɛ ra yi, en yi en yɛtɛ suxu!"},{"book":"Tesaloniki Singena","chapter":"5","verse":"7","text":"Xi xɔlitɔne xima kɔɛɛn nan na, dɔlɔ minne fan e minma kɔɛɛn nan na."},{"book":"Tesaloniki Singena","chapter":"5","verse":"8","text":"Koni en tan naxanye findixi yanyin muxune ra, en na en yɛtɛ suxu, en yi xanuntenyaan nun dɛnkɛlɛyaan findi en kanke yɛ masansanna ra, en yi en kisi feen yigin findi en xunna makantan yɛngɛ so kɔmɔtin na."},{"book":"Tesaloniki Singena","chapter":"5","verse":"9","text":"Ala mi en sugandixi a xɔlɔn xan xili yi, koni a en xa kisin sɔtɔ en Marigi Yesu barakani, Alaa Muxu Sugandixina."},{"book":"Tesaloniki Singena","chapter":"5","verse":"10","text":"A faxaxi en xa nɛn, alogo xa en faxa, xa en lu en nii ra, en xa lu a fɛma."},{"book":"Tesaloniki Singena","chapter":"5","verse":"11","text":"Nayi, ɛ lu ɛ bode ralimaniyɛ, ɛ lu ɛ bode sɛnbɛ soɛ, alo ɛ a ligama kii naxan yi iki."},{"book":"Tesaloniki Singena","chapter":"5","verse":"12","text":"Nba, ngaxakedenne, nxu ɛ mafanma ɛ xa ne binya naxanye walima a xɔdɛxɛn na ɛ tagi, naxanye tixi ɛ yɛɛ ra Marigini naxanye ɛ rakolonma feene ma."},{"book":"Tesaloniki Singena","chapter":"5","verse":"13","text":"Ɛ e yatɛ muxu binyene ra xanuntenyani e wanla fe ra. Lanna xa lu ɛ tagi."},{"book":"Tesaloniki Singena","chapter":"5","verse":"14","text":"Ngaxakedenne, nxu ɛ mafanma ɛ salantenne maxadi, naxanye tunnaxɔlɔxi e ma, ɛ yi ne ralimaniya, ɛ sɛnbɛtarene mali, ɛ diɲa muxun birin xa."},{"book":"Tesaloniki Singena","chapter":"5","verse":"15","text":"Ɛ a liga ɛ yeren ma muxu yo nama fe ɲaxin saran fe ɲaxin na, koni ɛ kata fe faɲin ligadeni ɛ bode xa e nun muxun birin xa waxatin birin yi."},{"book":"Tesaloniki Singena","chapter":"5","verse":"16","text":"Ɛ lu sɛwaxi waxatin birin."},{"book":"Tesaloniki Singena","chapter":"5","verse":"17","text":"Ɛ Ala maxandi waxatin birin."},{"book":"Tesaloniki Singena","chapter":"5","verse":"18","text":"Ɛ barikan bira Ala xa feen birin yi. Ala sagoon nan na ra ɛ xa, ɛ to Alaa Muxu Sugandixin Yesu yi."},{"book":"Tesaloniki Singena","chapter":"5","verse":"19","text":"Ɛ nama Alaa Nii Sariɲanxini kala a wanli."},{"book":"Tesaloniki Singena","chapter":"5","verse":"20","text":"Ɛ nama nabiya falane raɲaxu."},{"book":"Tesaloniki Singena","chapter":"5","verse":"21","text":"Koni ɛ feen birin fɛsɛfɛsɛ, ɛ a faɲin namara."},{"book":"Tesaloniki Singena","chapter":"5","verse":"22","text":"Ɛ makuya fe ɲaxin sifan birin na."},{"book":"Tesaloniki Singena","chapter":"5","verse":"23","text":"Bɔɲɛ xunbenla Ala xa ɛ rasariɲan ɛ kɛɲaan birin yi. Ala xa ɛ xaxinla nun ɛ niin nun ɛ fati bɛndɛn lu fɛtareyani en Marigi Yesu fa waxatini, Alaa Muxu Sugandixina."},{"book":"Tesaloniki Singena","chapter":"5","verse":"24","text":"Ala naxan ɛ xilixi, na tinxin, a tan nan na ligama."},{"book":"Tesaloniki Singena","chapter":"5","verse":"25","text":"Ngaxakedenne, ɛ Ala maxandi nxu fan xa."},{"book":"Tesaloniki Singena","chapter":"5","verse":"26","text":"Ɛ ngaxakedenne birin xɔntɔn mɛnni ngaxakedenyaan xɔntɔnna sunbuni."},{"book":"Tesaloniki Singena","chapter":"5","verse":"27","text":"N bata ɛ yamari Marigin xinli, ɛ kɛdini ito xaran dɛnkɛlɛya muxune birin xa."},{"book":"Tesaloniki Singena","chapter":"5","verse":"28","text":"En Marigi Yesu Alaa Muxu Sugandixina hinanna xa lu ɛ birin xɔn ma."}]}