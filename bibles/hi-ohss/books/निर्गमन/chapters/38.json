{"data":[{"book":"निर्गमन","chapter":"38","verse":"1","text":"और बसलेल ने बबूल की लकड़ी से होमबलि के लिए चौकोर वेदी बनाई. यह दो मीटर पच्चीस सेंटीमीटर लंबी तथा इतनी ही चौड़ी थी. इसकी ऊंचाई एक मीटर सैंतीस सेंटीमीटर थी."},{"book":"निर्गमन","chapter":"38","verse":"2","text":"और इसके चारों कोनों पर एक-एक सींग बनाया, जो वेदी के साथ एक ही टुकड़े में कांसे से बनाये गये."},{"book":"निर्गमन","chapter":"38","verse":"3","text":"डोल, बेलचे, छिड़काव कटोरे, कांटे तथा तवे जैसी वेदी में काम आनेवाली सभी चीज़ों को कांसे से बनाया."},{"book":"निर्गमन","chapter":"38","verse":"4","text":"वेदी के लिए कांसे की जाली की एक झंझरी बनाई, जो वेदी की आधी ऊंचाई पर लगाई गई थी."},{"book":"निर्गमन","chapter":"38","verse":"5","text":"कांसे की झंझरी के चारों कोनों पर चार कड़े लगाए, ताकि इनके बीच से डंडों को लगा सकें."},{"book":"निर्गमन","chapter":"38","verse":"6","text":"डंडे बबूल की लकड़ी से बनाकर उस पर कांसे लगवा दी."},{"book":"निर्गमन","chapter":"38","verse":"7","text":"उसने उन डंडों को उन कड़ों में डाल दिया ताकि वेदी को उठाया जा सके. वेदी भीतर से खोखली थी और तख्ते जोड़कर बनाई गई थी."},{"book":"निर्गमन","chapter":"38","verse":"8","text":"इसकी हौदी और पाये दोनों कांसे के बनाए. इसे उन स्त्रियों के दर्पणों से बनाया, जो मिलनवाले तंबू के द्वार पर सेवा करती थीं."},{"book":"निर्गमन","chapter":"38","verse":"9","text":"फिर पवित्र स्थान के आंगन को बनाया. आंगन के दक्षिण हिस्से में बंटी हुई बारिक सनी के कपड़े का पर्दा था, जिसकी लंबाई पैंतालीस मीटर थी,"},{"book":"निर्गमन","chapter":"38","verse":"10","text":"तथा बीस खंभे और कांसे की बीस कुर्सियां बनवाईं. खंभों के कुण्डे और पट्टियां चांदी की थी."},{"book":"निर्गमन","chapter":"38","verse":"11","text":"आंगन के उत्तरी दिशा के लिए भी पैंतालीस मीटर लंबे पर्दे बनाए गए और इसके लिए कांसे के बीस खंभे और बीस कुर्सियां बनाई गईं. मीनारों की कड़ियां तथा उसकी पट्टियां चांदी की थीं."},{"book":"निर्गमन","chapter":"38","verse":"12","text":"पश्चिम दिशा के पर्दे साढ़े बाईस मीटर लंबे थे, तथा इसके लिए दस खंभे एवं दस कुर्सियां बनाई गई थी. मीनारों की कड़ियां तथा पट्टियां चांदी की थी."},{"book":"निर्गमन","chapter":"38","verse":"13","text":"पूर्वी दिशा के पर्दे भी साढ़े बाईस मीटर लंबे थे."},{"book":"निर्गमन","chapter":"38","verse":"14","text":"द्वार के एक तरफ के पर्दे छः मीटर पचहत्तर सेंटीमीटर के थे, और तीन खंभे और तीन कुर्सियां बनाई गयीं."},{"book":"निर्गमन","chapter":"38","verse":"15","text":"आंगन के प्रवेश द्वार की दूसरी ओर के पर्दे छः मीटर पचहत्तर सेंटीमीटर के थे, तथा और तीन खंभे और तीन कुर्सियां बनाई गयीं."},{"book":"निर्गमन","chapter":"38","verse":"16","text":"आंगन के चारों ओर के पर्दे सूक्ष्म बंटी हुई सन के थे."},{"book":"निर्गमन","chapter":"38","verse":"17","text":"मीनारों की कुर्सियां कांसे की बनाई गई थी, मीनारों की कड़ियां तथा उनकी पट्टियां चांदी की थीं. उनका ऊपरी हिस्सा चांदी का था तथा आंगन के सभी मीनारों पर चांदी की पट्टियां लगाई गई थीं."},{"book":"निर्गमन","chapter":"38","verse":"18","text":"आंगन के प्रवेश द्वार के पर्दे सन के उत्तम रेशों के नीले, बैंगनी तथा लाल कपड़े के बने थे. इस पर कढ़ाई कढ़ी हुई थी. इसकी लंबाई नौ मीटर तथा ऊंचाई सवा दो मीटर थी, जो आंगन के दूसरे पर्दे के बराबर थी."},{"book":"निर्गमन","chapter":"38","verse":"19","text":"इनके चारों खंभे तथा उनकी चारों कुर्सियां कांसे की थीं. इनकी कड़ियां तथा ऊपरी हिस्सा तथा उनकी पट्टियां चांदी की थीं."},{"book":"निर्गमन","chapter":"38","verse":"20","text":"पवित्र स्थान और उसके चारों ओर के आंगन की सभी खूंटियां कांसे की थीं."},{"book":"निर्गमन","chapter":"38","verse":"21","text":"मोशेह के आदेश के अनुसार बनाए गए पवित्र स्थान और वाचा के पवित्र स्थान के निर्माण में जो जो सामग्रियां उपयोग में आई थीं, उन सभी की गिनती, जो पुरोहित अहरोन के पुत्र इथामार के नेतृत्व में लेवियों द्वारा की गई, वह इस प्रकार है:"},{"book":"निर्गमन","chapter":"38","verse":"22","text":"जिन वस्तुओं को बनाने की आज्ञा याहवेह द्वारा मोशेह को दी गई थी, वह यहूदाह गोत्र के बसलेल ने बना दी—बसलेल उरी के पुत्र, हूर के पोते थे."},{"book":"निर्गमन","chapter":"38","verse":"23","text":"उनके साथ दान गोत्र के अहीसामक के पुत्र ओहोलियाब थे, जो नक्काशी और शिल्पकार तथा कढ़ाई करने तथा सूक्ष्म बंटी हुई सन और नीले, बैंगनी तथा लाल वस्त्रों के बनाने में निपुण थे."},{"book":"निर्गमन","chapter":"38","verse":"24","text":"पवित्र स्थान को बनाने में जितना सोना भेंट चढ़ा था, वह सोना पवित्र स्थान की तौल के अनुसार कुल एक हजार दो किलो था."},{"book":"निर्गमन","chapter":"38","verse":"25","text":"इस्राएलियों ने पवित्र स्थान के लिए जो चांदी भेंट दी थी, वह पवित्र स्थान की तौल के अनुसार लगभग तीन हजार पांच सौ बीस किलो थी."},{"book":"निर्गमन","chapter":"38","verse":"26","text":"जो इस्राएली बीस वर्ष की उम्र से ज्यादा के थे, वे संख्या में कुल छः लाख तीन हजार पांच सौ पचास व्यक्ति थे, उन्होंने पवित्र स्थान की तौल के अनुसार आधा शेकेल, अर्थात् छः ग्राम भेंट दी."},{"book":"निर्गमन","chapter":"38","verse":"27","text":"पवित्र स्थान तथा बीच के पर्दों के लिए लगभग साढ़े तीन हजार किलो चांदी उपयोग की गई थी—एक सौ कुर्सियां साढ़े तीन हजार किलो चांदी से बनीं—एक कुर्सी के लिए लगभग पैंतीस किलो चांदी लगी."},{"book":"निर्गमन","chapter":"38","verse":"28","text":"जो बीस किलो चांदी बच गई, उससे मीनारों के लिए कड़ियां बनाई और ऊपरी हिस्से की पट्टियां भी बना दीं."},{"book":"निर्गमन","chapter":"38","verse":"29","text":"भेंट में चढ़ाया गया कांस्य लगभग दो हजार सवा चार सौ किलो था."},{"book":"निर्गमन","chapter":"38","verse":"30","text":"उससे मिलनवाले तंबू के द्वार के लिए कुर्सियां, कांसे की वेदी तथा इसकी जाली तथा वेदी का सारा सामान,"},{"book":"निर्गमन","chapter":"38","verse":"31","text":"आंगन के चारों ओर की कुर्सियां तथा उसके द्वार की कुर्सियां तथा निवास और आंगन के चारों ओर की खूंटियां भी बनाई गईं."}]}