{"data":[{"book":"Sariyane","chapter":"5","verse":"1","text":"Nabi Musa yi Isirayila yamaan maxili, a yi a fala e xa, a naxa, “Isirayila kaane, ɛ tuli mati tɔnne nun sariyane ra, n naxanye falama ɛ xa to. Ɛ xa e xaran, ɛ yi e suxu ki faɲi."},{"book":"Sariyane","chapter":"5","verse":"2","text":"Alatala en ma Ala bata layirin tongo en xa Horebe geyaan ma."},{"book":"Sariyane","chapter":"5","verse":"3","text":"Alatala nun en benbane xa mi layirini ito xidixi. A xidixi en tan nan birin tagi en tan naxan mɔn en nii ra to."},{"book":"Sariyane","chapter":"5","verse":"4","text":"Alatala falan ti nɛn ɛ xa keli tɛɛn tagi geyaan ma yɛɛ nun yɛɛ."},{"book":"Sariyane","chapter":"5","verse":"5","text":"Na waxatini n tan nan yi tima ɛ nun Alatala tagi alogo n xa Alatalaa falane rali ɛ ma, bayo ɛ yi gaxuxi tɛɛn yɛɛ ra. Ɛ mi te geyaan fari.” A yi a fala, a naxa,"},{"book":"Sariyane","chapter":"5","verse":"6","text":"“Alatala nan n tan na i ya Ala naxan i raminixi konyiyani Misiran yi.”"},{"book":"Sariyane","chapter":"5","verse":"7","text":"“I nama ala gbɛtɛ batu fɔ n tan.”"},{"book":"Sariyane","chapter":"5","verse":"8","text":"“I nama suxuren nafala hanma sena nde sawurana, seen naxan kore, naxan bɔxɔn ma hanma naxan igeni."},{"book":"Sariyane","chapter":"5","verse":"9","text":"I nama i xinbi sin e xa. I nama e batu. Amasɔtɔ n tan, Alatala, i ya Ala, n xɔxɔlɔn. Naxanye na n naɲaxu, n ne hakɛne saranma e diine ra nɛn han mayixɛtɛ saxan hanma naanin."},{"book":"Sariyane","chapter":"5","verse":"10","text":"Koni naxanye na n xanu, e n ma yamarine suxu, n hinanma ne ra nɛn han mayixɛtɛ wuli keden.”"},{"book":"Sariyane","chapter":"5","verse":"11","text":"“I nama Alatala i ya Ala xinla fala fuuni, amasɔtɔ Alatala na kanna ɲaxankatama nɛn.”"},{"book":"Sariyane","chapter":"5","verse":"12","text":"“I xa Matabu Lɔxɔn binya, i yi a rasariɲan alo Alatala i ya Ala a yamarixi i ma kii naxan yi."},{"book":"Sariyane","chapter":"5","verse":"13","text":"I xa wali xii sennin bun ma, i yi i ya wanle birin kɛ."},{"book":"Sariyane","chapter":"5","verse":"14","text":"Koni xii soloferede lɔxɔni, Alatala i ya Alaa Matabu Lɔxɔn nan na ra. I nama wali yo kɛ, i tan ba, i ya dii xɛmɛn ba, i ya dii tɛmɛn ba, i ya konyin ba, i ya ɲingen ba, i ya sofanla ba, i ya xuruseen birin ba hanma hali xɔɲɛn naxan i konni, alogo i ya walikɛne fan xa e matabu alo i tan."},{"book":"Sariyane","chapter":"5","verse":"15","text":"I nama ɲinan a konyin nan yi i ra Misiran yi. Alatala i ya Ala yi i ramini konyiyani a sɛnbɛn nun nɔɔn na. Na nan a toxi n na falaxi i xa, i xa Matabu Lɔxɔn binya.”"},{"book":"Sariyane","chapter":"5","verse":"16","text":"“I baba nun i nga binya alo Alatala i ya Ala a yamarixi i ma kii naxan yi, alogo i xa siimaya xunkuyen nun hɛrin sɔtɔ bɔxɔni Alatala i ya Ala naxan fima i ma.”"},{"book":"Sariyane","chapter":"5","verse":"17","text":"“I nama faxan ti.”"},{"book":"Sariyane","chapter":"5","verse":"18","text":"“I nama yalunyaan liga.”"},{"book":"Sariyane","chapter":"5","verse":"19","text":"“I nama muɲan ti.”"},{"book":"Sariyane","chapter":"5","verse":"20","text":"“I nama wule seren ba i adamadi boden xili ma.”"},{"book":"Sariyane","chapter":"5","verse":"21","text":"“I nama mila i bodena ɲaxanla xɔn hanma a banxina hanma a xɛɛna hanma a konyina hanma a ɲingena hanma a sofanla hanma i adamadi boden gbee seen naxan birin na.”"},{"book":"Sariyane","chapter":"5","verse":"22","text":"Alatala na feene nan falaxi ɛ birin malanxin yɛɛ xɔri, a xui yitexin na, geyaan fari, keli tɛɛn nun dimin nun kundani. A mi sese sa a fari. A yi e sɛbɛ walaxa gɛmɛ daxi firin ma, a yi e so n yii."},{"book":"Sariyane","chapter":"5","verse":"23","text":"Ɛ xuini ito mɛxi waxatin naxan yi keli dimini tɛɛn tagi geyaan fari, ɛ nun ɛ mangane nun fonne yi fa n fɛma."},{"book":"Sariyane","chapter":"5","verse":"24","text":"Ɛ yi a fala n xa, ɛ naxa, “Alatala en ma Ala bata a nɔrɔn yita en na e nun a gbona. En bata a xuiin namɛ falan tiyɛ tɛɛn tagi. Nxu bata a kolon to, a Ala nɔɛ falan tiyɛ nɛn muxun na, na kanna mɔn yi lu a nii ra."},{"book":"Sariyane","chapter":"5","verse":"25","text":"Iki, nanfera en na en masoma faxan na? Tɛɛni ito en faxama nɛn. Xa en mɔn en tuli mati Alatala en ma Ala xuiin na, en faxama nɛn."},{"book":"Sariyane","chapter":"5","verse":"26","text":"Adamadiin mundun luxi alo en tan naxan bata habadan Ala xuiin mɛ falan tiyɛ tɛɛn tagi, a mɔn yi lu a nii ra?"},{"book":"Sariyane","chapter":"5","verse":"27","text":"I tan Musa, i maso Alatala en ma Ala ra, i yi i tuli mati a ra. A naxan falama, i xa na radangu nxu ma. Nxu nxu tuli matima i ra nɛn. Nxu mɔn yi a liga.”"},{"book":"Sariyane","chapter":"5","verse":"28","text":"Alatala yi ɛ falan mɛ, ɛ naxan falaxi n xa. A yi a fala n xa, a naxa, “N bata yamaan xuiin mɛ, e naxan falaxi i xa. Ɲɔndin na a ra."},{"book":"Sariyane","chapter":"5","verse":"29","text":"A yi lan nun n yɛɛragaxun xa lu e bɔɲɛni waxatin birin, e yi n ma yamarine suxu, alogo e tan nun e bɔnsɔnna xa hɛrin sɔtɔ habadan!"},{"book":"Sariyane","chapter":"5","verse":"30","text":"Siga, i xa sa a fala e xa, a e xa so e bubune kui."},{"book":"Sariyane","chapter":"5","verse":"31","text":"Koni i tan xa lu n fɛma be. N xa n ma yamarine nun tɔnne nun sariyane birin fala i xa, i lan i xa e xaran naxanye ma, alogo e xa ne suxu e na so bɔxɔni n dɛnaxan fima e ma.”"},{"book":"Sariyane","chapter":"5","verse":"32","text":"Alatala ɛ Ala naxan yamarixi ɛ ma, ɛ xa na liga ki faɲi. Ɛ nama siga kɔmɛn ma, ɛ nama siga yiifanna ma."},{"book":"Sariyane","chapter":"5","verse":"33","text":"Ɛ xa bira kirani ito nan fɔxɔ ra Alatala en ma Ala naxan yamarixi, alogo ɛ xa lu ɛ nii ra, ɛ sabati, ɛ siimaya xunkuyen sɔtɔ bɔxɔni ɛ dɛnaxan sɔtɔma."}]}