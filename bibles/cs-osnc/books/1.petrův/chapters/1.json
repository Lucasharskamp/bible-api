{"data":[{"book":"1. Petrův","chapter":"1","verse":"1","text":"Apoštol Petr píše přistěhovalcům roztroušeným v Pontu, Galacii, Kappadokii, Asii a Bitynii."},{"book":"1. Petrův","chapter":"1","verse":"2","text":"Drazí přátelé! Bůh vás již dávno znal a vyvolil vás, abyste se stali jeho dětmi. Duch svatý působil ve vašich srdcích, očistil vás krví Ježíše Krista, abyste žili životem jemu podobným. Ať vám Bůh bohatě žehná a vysvobozuje vás od všech úzkostí a strachů!"},{"book":"1. Petrův","chapter":"1","verse":"3","text":"Díky a čest vzdejme Bohu, Otci našeho Pána Ježíše Krista, že pro jeho milosrdenství jsme mohli začít zcela nový život plný naděje, protože Ježíš vstal z mrtvých."},{"book":"1. Petrův","chapter":"1","verse":"4","text":"Teď patříte do jeho rodiny, čeká vás tedy skvělé dědictví, které nepodléhá žádným změnám ani nemůže být zkaženo. Je pro vás připraveno v nebi."},{"book":"1. Petrův","chapter":"1","verse":"5","text":"Protože věříte, Boží moc vás chrání, abyste došli až k tomu konečnému cíli – ke spáse, která se v plnosti ukáže v blížícím se posledním dnu."},{"book":"1. Petrův","chapter":"1","verse":"6","text":"To je důvod k velké radosti, i když vím, že jste nyní asi v úzkostech pro různá pokušení a zkoušky, kterými procházíte."},{"book":"1. Petrův","chapter":"1","verse":"7","text":"Zkoušky přicházejí proto, aby se ukázalo, zda vaše víra je pevná a čistá. Vždyť i zlato se čistí v ohni a vaše víra má v Božích očích nesrovnatelně vyšší hodnotu než pouhé zlato. Zvítězí-li vaše víra v těchto zkouškách, Ježíš vás radostně přijme, až přijde v ten poslední den."},{"book":"1. Petrův","chapter":"1","verse":"8-9","text":"I když jste ho nikdy neviděli, přece ho milujete, a ačkoliv ho ještě nevidíte, přece v něho věříte. A prožíváte nezměrnou radost z toho, že dosahujete cíle své víry – spasení,"},{"book":"1. Petrův","chapter":"1","verse":"10","text":"které se snažili odhalit a poznat již proroci."},{"book":"1. Petrův","chapter":"1","verse":"11","text":"Předpovídali a pátrali po tom, na který čas a na jaké okolnosti poukazoval Duch svatý, který v nich působil a který prorokoval o Kristově utrpení a slávě."},{"book":"1. Petrův","chapter":"1","verse":"12","text":"Bylo jim však zjeveno, že k těmto událostem nedojde za jejich života, ale o mnoho let později – za vašeho života. Jsou to pravdy, které vám byly zvěstovány, rozhlašovali je lidé zmocnění týmž z nebe seslaným Duchem svatým. Jsou to tak zvláštní a úžasné věci, že i andělé v nebi touží do nich důkladněji nahlédnout."},{"book":"1. Petrův","chapter":"1","verse":"13","text":"Vaše mysl ať je připravena, buďte střízliví a ostražití. Celou svou naději upřete k daru Boží milosti, který vám bude dán při návratu Ježíše Krista."},{"book":"1. Petrův","chapter":"1","verse":"14","text":"Žijte před Bohem jako jeho poslušné děti. Nedopusťte, aby váš charakter byl formován myšlením vašeho dřívějšího života bez Boha."},{"book":"1. Petrův","chapter":"1","verse":"15","text":"Naopak, buďte svatí – to je čistí – ve všem podobně jako ten, který vás pozval, abyste se stali Božími dětmi."},{"book":"1. Petrův","chapter":"1","verse":"16","text":"Vždyť v Písmu je psáno: „Buďte svatí, neboť já jsem svatý.“"},{"book":"1. Petrův","chapter":"1","verse":"17","text":"Pamatujte, že u vašeho nebeského Otce, ke kterému se modlíte, neexistuje při soudu žádná protekce. Bude vás soudit naprosto spravedlivě podle vašeho jednání; a tak pokud jste zde na zemi, jednejte vždy s uctivým zřetelem k němu."},{"book":"1. Petrův","chapter":"1","verse":"18","text":"Víte přece, čím bylo zaplaceno to, že nemusíte žít životem bez smyslu a cíle, jak jste jej přejali od svých předků. Nebylo to zlatem a stříbrem, které ztrácejí svou hodnotu,"},{"book":"1. Petrův","chapter":"1","verse":"19-20","text":"ale drahou krví Kristovou. On byl k tomu jako beránek bez vady a bez poskvrny předem vyhlédnut před stvořením světa, ale objevil se kvůli vám až teď v poslední době."},{"book":"1. Petrův","chapter":"1","verse":"21","text":"Když znáte Krista, věříte i v Boha, který ho vzkřísil z mrtvých a dal mu velkou slávu. A tak vaše víra a naděje může být cele zakotvena v Bohu."},{"book":"1. Petrův","chapter":"1","verse":"22","text":"Nyní můžete opravdově milovat každého, protože jste byli očištěni od sobectví a nenávisti tím, že jste přijali Krista. Mějte se proto upřímně a vřele rádi."},{"book":"1. Petrův","chapter":"1","verse":"23","text":"Vždyť vám byl dán nový život – ne ten, který jste obdrželi od svých rodičů jako pomíjející dar, ale ten, který jste přijali skrze stále živé Boží slovo a který potrvá věčně."},{"book":"1. Petrův","chapter":"1","verse":"24","text":"Je totiž pravda,"},{"book":"1. Petrův","chapter":"1","verse":"25","text":"Ale Boží slovo zůstane věčně – je to slovo radostné zvěsti,"}]}