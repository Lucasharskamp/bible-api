{"data":[{"book":"ЛЯВІТ","chapter":"6","verse":"1","text":"І наказаў Гасподзь Майсею сказаць:"},{"book":"ЛЯВІТ","chapter":"6","verse":"2","text":"калі хто згрэшыць і ўчыніць злачынства перад Госпадам, і затнецца прад блізкім сваім у тым, што яму даручана, альбо ў яго пакладзена, альбо ім украдзена, альбо ашукае блізкага свайго,"},{"book":"ЛЯВІТ","chapter":"6","verse":"3","text":"альбо знойдзе згубленае і затнецца ў тым, і запрысягнецца ілжыва ў чым-небудзь, што людзі робяць і тым грэшаць, -"},{"book":"ЛЯВІТ","chapter":"6","verse":"4","text":"дык, зграшыўшы і зрабіўшыся вінаватым, ён павінен аддаць узятае, што ўкраў, альбо адабранае, што адабраў, альбо даручанае, што яму даручана, альбо згубленае, што ён знайшоў;"},{"book":"ЛЯВІТ","chapter":"6","verse":"5","text":"альбо, калі ён у нечым прысягнуўся ілжыва, дык павінен аддаць цалкам і дадаць да таго пятую долю і аддаць таму, каму належыць, у дзень прынашэньня ахвяры павіннасьці;"},{"book":"ЛЯВІТ","chapter":"6","verse":"6","text":"і за віну сваю няхай прынясе Госпаду да сьвятара ў ахвяру павіннасьці са статку авечак барана без пахібы, паводле ацэны тваёй:"},{"book":"ЛЯВІТ","chapter":"6","verse":"7","text":"і ачысьціць яго сьвятар прад Госпадам, і даравана будзе яму, што б ён ні зрабіў, усё, у чым ён зрабіўся вінаваты."},{"book":"ЛЯВІТ","chapter":"6","verse":"8","text":"І наказаў Гасподзь Майсею сказаць:"},{"book":"ЛЯВІТ","chapter":"6","verse":"9","text":"накажы Аарону і сынам ягоным: вось закон цэласпаленьня: цэласпаленьне няхай застаецца на месцы спальваньня на ахвярніку ўсю ноч да раніцы, і агонь ахвярніка няхай гарыць на ім;"},{"book":"ЛЯВІТ","chapter":"6","verse":"10","text":"і няхай сьвятар апранецца ў ільняное адзеньне і надзене на цела сваё ільняное сподняе, і здыме попел ад цэласпаленьня, якое спаліў агонь на ахвярніку, і пакладзе яго каля ахвярніка;"},{"book":"ЛЯВІТ","chapter":"6","verse":"11","text":"і няхай здыме зь сябе адзеньне сваё, і надзене іншую вопратку, і вынесе попел за табар на чыстае месца;"},{"book":"ЛЯВІТ","chapter":"6","verse":"12","text":"а агонь на ахвярніку няхай гарыць і ня тухне; і няхай сьвятар запальвае на ім дровы кожнае раніцы, і раскладвае на ім цэласпаленьне, і паліць на ім тлушч мірнай ахвяры;"},{"book":"ЛЯВІТ","chapter":"6","verse":"13","text":"агонь няспынна няхай гарыць на ахвярніку і ня тухне."},{"book":"ЛЯВІТ","chapter":"6","verse":"14","text":"Вось закон пра прынашэньне хлебнае: сыны Ааронавыя павінны прыносіць яго Госпаду на ахвярнік;"},{"book":"ЛЯВІТ","chapter":"6","verse":"15","text":"і няхай возьме жменяй сваёю з прынашэньня хлебнага і пшанічнай мукі і алею і ўвесь ліван, які на ахвяры, і спаліць на ахвярніку: гэта прыемная духмянасьць, у памяць перад Госпадам;"},{"book":"ЛЯВІТ","chapter":"6","verse":"16","text":"а астатняе зь яго няхай ядуць Аарон і сыны ягоныя; прэсным трэба есьці яго на сьвятым месцы, на двары скініі сходу няхай ядуць яго:"},{"book":"ЛЯВІТ","chapter":"6","verse":"17","text":"нельга пячы яго квашаным. Гэта даю Я ім у долю з ахвяраў Маіх. Гэта вялікая сьвятыня, як ахвяра за грэх і ахвяра павіннасьці."},{"book":"ЛЯВІТ","chapter":"6","verse":"18","text":"Усе нашчадкі Ааронавыя мужчынскага полу могуць есьці яе. Гэта вечная дзялянка ў роды вашыя з ахвяраў Гасподніх. Усё, што дакранаецца да іх, асьвеціцца."},{"book":"ЛЯВІТ","chapter":"6","verse":"19","text":"І наказаў Гасподзь Майсею сказаць:"},{"book":"ЛЯВІТ","chapter":"6","verse":"20","text":"вось прынашэньне ад Аарона і сыноў ягоных, якое прынясуць яны Госпаду ў дзень памазаньня ягонага: дзясятая частка эфы пшанічнай мукі ў ахвяру заўсёдную, палавіна гэтага на раніцу і палавіна на вечар;"},{"book":"ЛЯВІТ","chapter":"6","verse":"21","text":"на патэльні ў алеі павінна быць яна прыгатавана; насычаную алеем прынось яе ў кавалках, як ламаецца на кавалкі прынашэньне хлебнае: прынось яе як прыемную духмянасьць Госпаду:"},{"book":"ЛЯВІТ","chapter":"6","verse":"22","text":"і сьвятар, памазаны на месца ягонае з сыноў ягоных, павінен рабіць гэта: гэта вечны статут Госпада; уся яна павінна быць спалена;"},{"book":"ЛЯВІТ","chapter":"6","verse":"23","text":"і ўсякае хлебнае прынашэньне ад сьвятара ўсё хай спальваецца, а не зьядаецца."},{"book":"ЛЯВІТ","chapter":"6","verse":"24","text":"І наказаў Гасподзь Майсею сказаць:"},{"book":"ЛЯВІТ","chapter":"6","verse":"25","text":"скажы Аарону і сынам ягоным: вось закон пра ахвяру за грэх: ахвяра за грэх павінна быць заколата перад Госпадам на тым месцы, дзе колецца цэласпаленьне; гэта вялікая сьвятыня;"},{"book":"ЛЯВІТ","chapter":"6","verse":"26","text":"сьвятар, які ўчыняе ахвяру за грэх, павінен есьці яе; яна павінна быць зьедзена на сьвятым месцы, на двары скініі сходу;"},{"book":"ЛЯВІТ","chapter":"6","verse":"27","text":"усё, што дакранаецца да мяса яе, асьвеціцца, і калі крывёю яе абпырскана будзе вопратка, дык абпырсканае абмый на сьвятым месцы;"},{"book":"ЛЯВІТ","chapter":"6","verse":"28","text":"гліняны посуд, у якім яна гатавалася, трэба разьбіць; калі ж яна гатавалася ў медным посудзе, дык трэба яго вычысьціць і вымыць вадою;"},{"book":"ЛЯВІТ","chapter":"6","verse":"29","text":"увесь мужчынскі пол сьвятарскага роду можа есьці яе: гэта вялікая сьвятыня;"},{"book":"ЛЯВІТ","chapter":"6","verse":"30","text":"а ўсякая ахвяра за грэх, ад якое кроў уносіцца ў скінію сходу дзеля ачышчэньня ў сьвяцілішчы, не павінна зьядацца: яе належыць спальваць на агні."}]}