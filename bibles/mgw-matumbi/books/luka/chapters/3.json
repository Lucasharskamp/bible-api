{"data":[{"book":"Luka","chapter":"3","verse":"1","text":"Mwaka wa ku'mi na tano waatawalage Kaisali Tibelio, Pontio Pilato atawalage kunkoa wa Yudea. Helode atawalage Galilaya na nnunawe Pilipi atawalage pakilambo sa Itulea na Tulakoniti. Lusania atawalage Abilene."},{"book":"Luka","chapter":"3","verse":"2","text":"Anasi na Kayafa baai api'ndo aku'lu' ba dini. Pamasu'ba go, likowe lya Nnu'ngu' ngalimwisilya Yoani mwana wa Zakalia ku'lu' kulubele."},{"book":"Luka","chapter":"3","verse":"3","text":"Bai, Yoani ngayenda muilambo yoti yaipakine na libi'ndi' lya Yordani. Kaabakia bandu boti bagalambuke, bammuyangani Nnu'ngu' no batisilwa, li'nga aabu'ki'ye masambi gabe."},{"book":"Luka","chapter":"3","verse":"4","text":"Ngamo iandikilwe mukitabu sa nnondoli wa Nnu'ngu' Isaya,"},{"book":"Luka","chapter":"3","verse":"5","text":"Mabi'ndi' goti gaalu'a kulilwa,"},{"book":"Luka","chapter":"3","verse":"6","text":"Na bandu boti baalu'a kuubona ukosopoli wauleta Nnu'ngu'.”"},{"book":"Luka","chapter":"3","verse":"7","text":"Bai, Yoani aabakiage bandu baingi babaaisile li'nga aabatise kabaya, “Mwenga mwa kinng'ambo, nyai ywanking'indile mwitile nyongo yayaisa?"},{"book":"Luka","chapter":"3","verse":"8","text":"Mulaye kwa itendo yinu panga mummuyangani Nnu'ngu' kwo kana buyangania sambi. Kanemutumbwe kwipuna, ‘Twenga twa bana ba Bulaimu.’ Nimmakianga kakape panga, Nnu'ngu' akombwa kugagalambwa maliwe gamugabona gapange bana ba Bulaimu."},{"book":"Luka","chapter":"3","verse":"9","text":"Bai, libago libi'kilwe paliina lya nkongo kwa nyo, kila nkongo wangali pambika itunda inannoga waalu'a pi'ngu'lwa no sonjelwa mwoto.”"},{"book":"Luka","chapter":"3","verse":"10","text":"Kipi'nga sa bandu ngabalaluya, “Tupange buli?”"},{"book":"Luka","chapter":"3","verse":"11","text":"Aayangwi, “Ywabile na ngu'bo ibi'li' ampei mwene buula, na ywabile na kilyo apange nyinyonyo.”"},{"book":"Luka","chapter":"3","verse":"12","text":"Nabembe alonga koli ngabaisa li'nga babatisilwe ngabannaluya, “Mwalimu, tupange buli?”"},{"book":"Luka","chapter":"3","verse":"13","text":"Nembe ngayangwa, “Kanemwabonele bandu kwa kwaalonga koli pi'ta yi'lu' yaibi'kilwe na silikali.”"},{"book":"Luka","chapter":"3","verse":"14","text":"Nabembe asikali ngabannaluya, “Na twenga tupange buli?” Nembe ngayangwa, “Kanemupokonywe kikowe sa mundu ywoywoti kwa makakala, wala kunsitakya mundu kwa likosa lya kunku'pi'ki'a. Inni'ngane mikwiso yamuli'pi'lwa.”"},{"book":"Luka","chapter":"3","verse":"15","text":"Boti baai na kikowe sabakipi'kaniage, baai ngabatumbwa kwilaluya kumyoyo yabe kwa abali ya Yoani panga kwaali' ywembe nga Kilisitu ywabayilwe."},{"book":"Luka","chapter":"3","verse":"16","text":"Apo, Yoani ngaabakia boti, “Nenga nimmatisanga kwa masi', nsu'gu' yangu' aisa mwene uweso kulikoni nenga, aywo nenga nipwaikali ata undwana kamba ya ilatu yake. Ywembe alu'a kummatisanga kwa Loo Mpeleteu na kwa mwoto."},{"book":"Luka","chapter":"3","verse":"17","text":"Ywembe aabile na kyelo mumaboko gake, so pepekeya ilalyo akaimati muliku'ngwa paligu'lu, na mayu'ngu'lu'lu' akagatiniye kumwoto wangali imika.”"},{"book":"Luka","chapter":"3","verse":"18","text":"Kwa nyo, pamope na gaayi'ganage maingi, Yoani aakong'ondeli bandu kaabakia abali inannoga."},{"book":"Luka","chapter":"3","verse":"19","text":"Lakini Yoani ankalipi ntawala Helode, kwa kitumbu sa kuntola Helodia nnyumbo wa nnunawe na kumpanga nnyumbowe, na ankalipi kwa ulau woti waupangite."},{"book":"Luka","chapter":"3","verse":"20","text":"Kai', Helode aayongiye ulau kwa kunnyingia Yoani muutabilwe."},{"book":"Luka","chapter":"3","verse":"21","text":"Bandu boti pabayomwi batisilwa, nembe Yesu aatibatisilwa. Na Yesu paasalyage, kunani kwatiyu'gu'ka."},{"book":"Luka","chapter":"3","verse":"22","text":"Na apo, ngapaulukilwa na Loo Mpeleteu ywabile na uyi'me wa ngunda. Lilobe lyayu'wanike bu'ka kunani, “Wenga nga wamwana wangu' wanikupendile, ninogelilwe nawenga.”"},{"book":"Luka","chapter":"3","verse":"23","text":"Yesu paatumbwi tanganikwa na bandu kwa lyengo lyake, aabile na myaka salasini, na bandu bakitage panga ywembe mwana wa Yusupu, mwana wa Heli."},{"book":"Luka","chapter":"3","verse":"24","text":"Heli abi mwana wa Matathia, ywabile mwana wa Lawi, mwana wa Melki, mwana wa Yanai, mwana wa Yusupu."},{"book":"Luka","chapter":"3","verse":"25","text":"Ywaabile mwana wa Matathia, mwana wa Amosi, mwana wa Nahumu, mwana wa Esli, mwana wa Nagai."},{"book":"Luka","chapter":"3","verse":"26","text":"Ywaabile mwana wa Maathi, mwana wa Matathia, mwana wa Shemeni, mwana wa Yoseki, mwana wa Yuda."},{"book":"Luka","chapter":"3","verse":"27","text":"Ywaabile mwana wa Yohanani, mwana wa Lesa, mwana wa Zelubabeli, Zelubabeli aai mwana wa Shealtieli, Shealtieli ai mwana wa Neli,"},{"book":"Luka","chapter":"3","verse":"28","text":"mwana wa Melki, Melki aai mwana wa Adi, mwana wa Kosamu, Kosamu aai mwana wa Elmadamu, ywaabile mwana wa Eli."},{"book":"Luka","chapter":"3","verse":"29","text":"Ywaabile mwana wa Yoshua, mwana wa Eliezeli, mwana wa Yolimu, mwana wa Mathati, mwana wa Lawi,"},{"book":"Luka","chapter":"3","verse":"30","text":"Ywaabile mwana wa Simioni, mwana wa Yuda, mwana wa Yusupu, mwana wa Yonamu, mwana wa Eliakimu."},{"book":"Luka","chapter":"3","verse":"31","text":"Ywaabile mwana wa Melea, mwana wa Mena, mwana wa Matatha, mwana wa Nathani, mwana wa Daudi."},{"book":"Luka","chapter":"3","verse":"32","text":"Ywaabile mwana wa Yese, mwana wa Obedi, mwana wa Boazi, mwana wa Salmoni, mwana wa Nashoni."},{"book":"Luka","chapter":"3","verse":"33","text":"Ywaabile mwana wa Aminadabu, mwana wa Admini, mwana wa Alani, ywabile mwana wa Esiloni, mwana wa Pelesi, mwana wa Yuda."},{"book":"Luka","chapter":"3","verse":"34","text":"Ywaabile mwana wa Yakobi, mwana wa Isaki, mwana wa Bulaimu, mwana wa Tela, mwana wa Naholi."},{"book":"Luka","chapter":"3","verse":"35","text":"Ywaabile mwana wa Selugia, mwana wa Leu, mwana wa Pelegi, mwana wa Ebeli, mwana wa Sala."},{"book":"Luka","chapter":"3","verse":"36","text":"Ywaabile mwana wa Kainamu, mwana wa Alfaksadi, mwana wa Shemu, mwana wa Nuu, mwana wa Lameki."},{"book":"Luka","chapter":"3","verse":"37","text":"Ywaabile mwana wa Methusela, mwana wa Henoki, mwana wa Yaledi, mwana wa Mahalaleli, mwana wa Kenani."},{"book":"Luka","chapter":"3","verse":"38","text":"Ywaabile mwana wa Enoshi, mwana wa Sethi, mwana wa Adamu, ywaabile ywa Nnu'ngu'."}]}