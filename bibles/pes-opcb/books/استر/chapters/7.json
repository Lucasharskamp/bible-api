{"data":[{"book":"استر","chapter":"7","verse":"1","text":"به این ترتیب پادشاه و هامان در مجلس ضیافت ملکه استر حاضر شدند."},{"book":"استر","chapter":"7","verse":"2","text":"موقع صرف شراب، باز پادشاه از استر پرسید: «استر، درخواست تو چیست؟ هر چه بخواهی به تو می‌دهم، حتی اگر نصف مملکتم باشد!»"},{"book":"استر","chapter":"7","verse":"3","text":"استر جواب داد: «تقاضای من این است: اگر مورد لطف پادشاه قرار گرفته‌ام و اگر پادشاه صلاح بدانند، جان من و جان قوم مرا نجات دهند."},{"book":"استر","chapter":"7","verse":"4","text":"چون من و قوم من فروخته شده‌ایم تا قتل عام شویم. اگر فقط به غلامی و کنیزی فروخته می‌شدیم، من سکوت می‌کردم، زیرا با این موضوع پیش پا افتاده مزاحم پادشاه نمی‌شدم.»"},{"book":"استر","chapter":"7","verse":"5","text":"خشایارشا از استر پرسید: «این شخص کیست که جرأت کرده چنین کاری کند؟ او کجاست؟»"},{"book":"استر","chapter":"7","verse":"6","text":"استر جواب داد: «دشمن ما این هامان شرور است!»"},{"book":"استر","chapter":"7","verse":"7","text":"پادشاه خشمگین شد و برخاسته به باغ قصر رفت. اما هامان که می‌دانست پادشاه او را مجازات خواهد کرد، به طرف استر رفت تا التماس کند که جانش را نجات دهد."},{"book":"استر","chapter":"7","verse":"8","text":"ولی درست در لحظه‌ای که هامان خود را بر تختی که استر بر آن بود، می‌انداخت، پادشاه وارد اتاق شد. پس پادشاه فریاد برآورد: «آیا این مرد به هنگام حضور من در خانه، به ملکه دست‌درازی می‌کند؟» تا این سخن از دهان پادشاه بیرون آمد، جلاد بالای سر هامان حاضر شد!"},{"book":"استر","chapter":"7","verse":"9","text":"در این وقت حربونا، یکی از خواجه‌سرایان دربار به پادشاه گفت: «قربان، چوبه دار بیست و پنج متری در حیاط خانهٔ هامان آماده است! او این دار را برای مردخای که جان پادشاه را از سوء قصد نجات داد، ساخته است.»"},{"book":"استر","chapter":"7","verse":"10","text":"پس هامان را روی همان داری که برای مردخای بر پا کرده بود، به دار آویختند، و خشم پادشاه فرو نشست."}]}