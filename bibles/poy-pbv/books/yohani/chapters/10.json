{"data":[{"book":"Yohani","chapter":"10","verse":"1","text":"“Yesu kawagambira, yoseri yakingira ndiri mulizizi lya kondolu kwa kupitira mlyangu, ira mulupenu na kwingira kwa njira yimonga, ayu ndo mwivi na mkwepula."},{"book":"Yohani","chapter":"10","verse":"2","text":"Muntu yakingira kwa kupitira pamulyangu, ayu ndo mweni mlolera gwa kondolu."},{"book":"Yohani","chapter":"10","verse":"3","text":"Mlolera mlyangu kamvugulira yomberi, kondolu wapikinira liziwu lyakuwi, nayomberi kawashema kondolu wakuwi kila yumu litawu lyakuwi na kuwalonguziya kunja."},{"book":"Yohani","chapter":"10","verse":"4","text":"Pakawalavia kunja kawalongulera palongolu, nawomberi kondolu wamfata, kwani walimana liziwu lyakuwi."},{"book":"Yohani","chapter":"10","verse":"5","text":"Kondolu awa hapeni wawezi kumfata muntu gwingi, ira watuga toziya walimana ndiri liziwu lyakuwi.”"},{"book":"Yohani","chapter":"10","verse":"6","text":"Yesu kawagambiriti mfanu agu, kumbiti womberi wavimana ndiri shakafiriti kuwagambira."},{"book":"Yohani","chapter":"10","verse":"7","text":"Su, Yesu katakula kayi, “Nakaka nuwagambireni, neni ndo mlyangu gwa kondolu."},{"book":"Yohani","chapter":"10","verse":"8","text":"Wamonga woseri walii wiziti pamberi pa neni ndo wivi na wakwepula, kumbiti kondolu wawapikinira ndiri."},{"book":"Yohani","chapter":"10","verse":"9","text":"Neni ndo mlyangu. Yakingira kupitira neni hakalopoziwi, hakingiri na kulawa na hakapati maliziwu."},{"book":"Yohani","chapter":"10","verse":"10","text":"Mwivi kizaga su kiwi na kalagi na kahalabisiyi. Neni niza mpati kuwera na ukomu, ukomu ukamilika."},{"book":"Yohani","chapter":"10","verse":"11","text":"“Neni ndo mlolera muheri. Mlolera muheri kalaviyaga ukomu wakuwi kwa kondolu wakuwi."},{"book":"Yohani","chapter":"10","verse":"12","text":"Muntu gwa shibenamgongu, yomberi mlolera ndiri na wala kondolu wakuwi ndiri, pakamuwona liminyi kankwiza, kaleka kondolu na kutuga, liminyi kawabata wakondolu na kuwapalasiyanga."},{"book":"Yohani","chapter":"10","verse":"13","text":"Muntu gwa shibenamgongu katuga toziya yomberi gwa shibenamgongu hera, hapeni kawaloleri wakondolu."},{"book":"Yohani","chapter":"10","verse":"14","text":"Neni ndo mlolera muheri. Nuwamana wakondolu wangu nawomberi wamana neni,"},{"book":"Yohani","chapter":"10","verse":"15","text":"gambira Tati ntambu yakamana neni, naneni ntambu yanummana Tati. Neni ndaviya ukomu wangu kwajili ya womberi."},{"book":"Yohani","chapter":"10","verse":"16","text":"Nana wakondolu wamonga yawaweriti ndiri mulizizi ali. Inazimu kuwajega viraa, womberi hawalipikiniri liziwu lya neni, na hakuweri shipinga shimu na mlolera yumu."},{"book":"Yohani","chapter":"10","verse":"17","text":"“Tati kanfira neni toziya ndaviya ukomu wangu, su mpati kuwuwanka kayi."},{"book":"Yohani","chapter":"10","verse":"18","text":"Kwahera muntu yakampoka ukomu wangu, neni nuwulaviya mweni. Nana uwezu wa kuwulaviya na kuwutola kayi. Hangu ndo Tati kandagaliriti ntendi.”"},{"book":"Yohani","chapter":"10","verse":"19","text":"Kuwera kayi na malekaniru pakati pa Wayawudi toziya ya visoweru avi."},{"book":"Yohani","chapter":"10","verse":"20","text":"Wantu wavuwa watakuliti, “Kana shamshera, kayi kanalukwali! Gwa shishi kumpikinira?”"},{"book":"Yohani","chapter":"10","verse":"21","text":"Wamonga walonga, “Shisoweru ashi sha muntu kana shamshera ndiri. Hashi, shamshera kaweza ashi kuponiziya muntu kana lwisi?”"},{"book":"Yohani","chapter":"10","verse":"22","text":"Aku Yerusalemu kuweriti na msambu gwa kumlavilira Mlungu Numba nkulu ya Mlungu, shipindi ashi shiweriti sha mpepu."},{"book":"Yohani","chapter":"10","verse":"23","text":"Yesu kaweriti kankugendagenda Mnumba nkulu ya Mlungu pahala wapashemiti Mdamu gwa Selemani."},{"book":"Yohani","chapter":"10","verse":"24","text":"Su, Wayawudi wamzyengeta Yesu, wamkosiya, “Hagutuleki pota na nakaka mpaka ndii? Gutugambiri nakaka pota kufifa, Hashi, gwenga ndo Kristu?”"},{"book":"Yohani","chapter":"10","verse":"25","text":"Yesu kawankula, “Nuwagambireni kala, kumbiti mnjimira ndiri. Lihengu lyantenda neni kwa uwezu wa Tati gwangu wakuntakuziya."},{"book":"Yohani","chapter":"10","verse":"26","text":"Kumbiti mwenga mnjimira ndiri toziya mwenga mwa kondolu wa neni ndiri."},{"book":"Yohani","chapter":"10","verse":"27","text":"Wakondolu wangu wapikinira liziwu lyangu, neni nuwamana, nawomberi wanfati."},{"book":"Yohani","chapter":"10","verse":"28","text":"Neni nuwayupa ukomu wa mashaka goseri, nawomberi hapeni wahowi. Kwahera muntu yakaweza kuwawusiya mmawoku mwangu"},{"book":"Yohani","chapter":"10","verse":"29","text":"Tati gwangu ndo mweni yakanupiti hawa nayomberi ndo mkulu kuliku woseri. Kwahera yakaweza kuwawusiya mmawoku mwakuwi."},{"book":"Yohani","chapter":"10","verse":"30","text":"Neni na Tati, twayumu.”"},{"book":"Yohani","chapter":"10","verse":"31","text":"Su, Wayawudi watola mabuwi wamgumi."},{"book":"Yohani","chapter":"10","verse":"32","text":"Yesu kawagambira, “Nuwalanguziyeni mahengu gavuwa kulawa kwa Tati. Nuwatendera shishi shamfira kung'uma na mabuwi?”"},{"book":"Yohani","chapter":"10","verse":"33","text":"Wayawudi wamwankula, “Hapeni tukugumi kwajili ya matendu maheri, kumbiti kwa kumwigilanga Mlungu! Gwenga ndo muntu hera kumbiti mweni gwenga gulitenda kuwera Mlungu.”"},{"book":"Yohani","chapter":"10","verse":"34","text":"Yesu kawankula, “Walembiti Mumalagaliru genu, Neni nonga, ‘mwenga ndo milungu?’"},{"book":"Yohani","chapter":"10","verse":"35","text":"Mlungu kawashemiti milungu walii wawapanana ujumbi wakuwi, natwenga tuvimana handa Malembu Mananagala gatakula nakaka mashaka goseri."},{"book":"Yohani","chapter":"10","verse":"36","text":"Kumbiti neni, Tati ndo kansyaguliti na kantumiti pasipanu. Iwera ashi mung'ambira neni nigilanga toziya ntakuliti ‘Neni Namwana gwa Mlungu?’"},{"book":"Yohani","chapter":"10","verse":"37","text":"Namunjimira neni, pamwona ntenda ndiri vitwatira vya Tati gwangu."},{"book":"Yohani","chapter":"10","verse":"38","text":"Kumbiti pantenda vitwatira avi, ata pamunjimira ndiri neni, muvijimiri ata vitwatira vyantenda, su mpati kuvimana nakaka kulonga Tati ka mngati mwangu na neni namngati mwa Tati.”"},{"book":"Yohani","chapter":"10","verse":"39","text":"Wajeriti kayi kumbata Yesu kumbiti kawukiti pakati pawu."},{"book":"Yohani","chapter":"10","verse":"40","text":"Yesu kagenda kayi kumwambu ku lushemba Yoridani, pahala Yohani pakaweriti kankubatiza, kalikaliti aku."},{"book":"Yohani","chapter":"10","verse":"41","text":"Wantu wavuwa wamgenderiti pawalonga, “Yohani katenda ndiri liuzauza lyoseri, ira goseri Yohani gakatakuliti kuusu muntu ayu ndo nakaka.”"},{"book":"Yohani","chapter":"10","verse":"42","text":"Na wantu wavuwa pahala palii wamjimira."}]}