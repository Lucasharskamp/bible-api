{"data":[{"book":"1 Abakkolinso","chapter":"6","verse":"1","text":"Omuntu yenna mu mmwe bw’aba n’ensonga ne munne, agitwala eri abatali batuukirivu oba eri abatukuvu?"},{"book":"1 Abakkolinso","chapter":"6","verse":"2","text":"Oba temumanyi ng’abatukuvu be balisalira ensi omusango? Kale obanga mmwe mulisalira ensi omusango, temusobola kusala nsonga ntono eziri mu mmwe?"},{"book":"1 Abakkolinso","chapter":"6","verse":"3","text":"Temumanyi nga ffe tulisalira bamalayika omusango, okwo nga totaddeeko bintu bya mu bulamu buno?"},{"book":"1 Abakkolinso","chapter":"6","verse":"4","text":"Kale bwe muba n’ensonga lwaki muzitwala mu abo abanyoomebwa ekkanisa ne mubalonda okuba abalamuzi?"},{"book":"1 Abakkolinso","chapter":"6","verse":"5","text":"Njagala kubakwasa nsonyi; ddala mu mmwe temuli muntu n’omu alina magezi asobola okusala ensonga wakati w’abooluganda?"},{"book":"1 Abakkolinso","chapter":"6","verse":"6","text":"Naye owooluganda ayinza okuwoza n’owooluganda mu maaso g’abatali bakkiriza?"},{"book":"1 Abakkolinso","chapter":"6","verse":"7","text":"N’okuwozaŋŋana mwekka na mwekka kiraga nti muli mu kabi. Lwaki obutamala gakolwanga bubi? Lwaki obutamala galyazaamaanyizibwanga?"},{"book":"1 Abakkolinso","chapter":"6","verse":"8","text":"Naye musobya baganda bammwe ne mubalyazaamaanya."},{"book":"1 Abakkolinso","chapter":"6","verse":"9","text":"Oba temumanyi ng’abatali batuukirivu tebaliyingira mu bwakabaka bwa Katonda? Temulimbibwanga. Abakaba, newaakubadde abasinza bakatonda abalala, newaakubadde abenzi, newaakubadde abasajja abeeyisa ng’abakazi, newaakubadde abalya ebisiyaga,6:9 bamalaaya abasajja n’abasajja abaalyanga ebisiyaga baali bangi mu nsi ya Buyonaani ne mu Baruumi"},{"book":"1 Abakkolinso","chapter":"6","verse":"10","text":"newaakubadde ababbi, newaakubadde aboomululu, newaakubadde abatamiivu, newaakubadde abajerega, newaakubadde abanyazi tebaliyingira mu bwakabaka bwa Katonda."},{"book":"1 Abakkolinso","chapter":"6","verse":"11","text":"Era abamu ku mmwe mwali nga bo, naye ebibi byammwe byanaazibwa era mwatukuzibwa era mwaweebwa obutuukirivu mu linnya lya Mukama waffe Yesu Kristo n’Omwoyo wa Katonda waffe."},{"book":"1 Abakkolinso","chapter":"6","verse":"12","text":"Ebintu byonna nzikirizibwa okubikola, mu mateeka, naye byonna tebinsanira. Ebintu byonna nzikirizibwa okubikola naye sigenda kufugibwa kintu na kimu."},{"book":"1 Abakkolinso","chapter":"6","verse":"13","text":"Ebyokulya bya lubuto, n’olubuto lwa byakulya. Naye byombi Katonda alibizikiriza. Omubiri si gwa bwenzi, naye gwa Mukama."},{"book":"1 Abakkolinso","chapter":"6","verse":"14","text":"Era Katonda eyazuukiza Mukama waffe alituzuukiza olw’amaanyi ge."},{"book":"1 Abakkolinso","chapter":"6","verse":"15","text":"Temumanyi ng’emibiri gyammwe bitundu bya Kristo? Ate nzirire ebitundu bya Kristo mbifuule eby’omwenzi? Kikafuuwe."},{"book":"1 Abakkolinso","chapter":"6","verse":"16","text":"Oba temumanyi nti omuntu yenna eyeegatta n’omwenzi, emibiri gyammwe gifuuka gumu? Kubanga kigambibwa nti, “Bombi balifuuka omubiri gumu.”"},{"book":"1 Abakkolinso","chapter":"6","verse":"17","text":"Naye eyeegatta ne Mukama waffe bafuuka omu mu mwoyo."},{"book":"1 Abakkolinso","chapter":"6","verse":"18","text":"Mudduke obwenzi. Buli kibi omuntu ky’akola kiba ku mubiri, naye ayenda akola ekibi ku mubiri gwe ye yennyini."},{"book":"1 Abakkolinso","chapter":"6","verse":"19","text":"Oba temumanyi ng’omubiri gwammwe ye Yeekaalu ya Mwoyo Mutukuvu Katonda gwe yabawa, era n’emibiri gyammwe si gyammwe ku bwammwe?"},{"book":"1 Abakkolinso","chapter":"6","verse":"20","text":"Kubanga mwagulibwa na muwendo, noolwekyo emibiri gyammwe gigulumizenga Katonda."}]}