{"data":[{"book":"Mani'zanti mofo nanekee","chapter":"19","verse":"1","text":"Amunte omane vahe'ma mani'neno, maka zampima mani fatgoma hu'zamo'a, neginagi vahe'mo'ma akrehe krehe ageru'ma ruzana agatere'ne."},{"book":"Mani'zanti mofo nanekee","chapter":"19","verse":"2","text":"Mago vahe'mo'ma keno antahino'ma osu'nesia zama hunaku'ma haniana, knarera osugahie. Iza'o ame'ama huno mago'zama hunaku'ma hanimo'a, ana zana eri haviza hugahie."},{"book":"Mani'zanti mofo nanekee","chapter":"19","verse":"3","text":"Mago'a vahe'mokizmi zamagri'a neginagi zamavu'zmava zamo zamazeri haviza nehige'za, Ra Anumzamofona zamarimpa ahenentaze."},{"book":"Mani'zanti mofo nanekee","chapter":"19","verse":"4","text":"Amunte'ma me'nea ne'mofona, rama'a knampa'a manigahaze. Hagi fenoma'a omane ne'mofona knampa'amo'za netraze."},{"book":"Mani'zanti mofo nanekee","chapter":"19","verse":"5","text":"Keagare'ma omati'nesia vahe'ma havigema huno huama'ma hunteno azama hanimo'a, knazana erigahie. Hagi havi kema hanimo'a, mizama'a erigahie."},{"book":"Mani'zanti mofo nanekee","chapter":"19","verse":"6","text":"Rama'a vahe'mo'za zamazama hania vahe arone manizanku zamave'nesie. Hagi maka vahe'mo'za muse zama nezami'za vahe'mofo rone nemanize."},{"book":"Mani'zanti mofo nanekee","chapter":"19","verse":"7","text":"Kagrima kamunte'ma omanesige'za, kafuhe'za kavesi ogantegahaze. Hagi knampa ka'amo'za mago'ane agatere'za zamavesra hugantegahaze. Kazama hanazegu'ma hakesanana, zamagra omanigahaze."},{"book":"Mani'zanti mofo nanekee","chapter":"19","verse":"8","text":"Kagrama knare antahi'zama erisunka, kagraka'agu avesinentane. Kagrama ama' antahi'zama azeri hampo'nama hanunka, knare hunka manigahane."},{"book":"Mani'zanti mofo nanekee","chapter":"19","verse":"9","text":"Keagafima otisia vahe'ma havigema huno huama huntesia vahe'mo'a knaza erigahie. Hagi havigema hanaza vahe'mo'za frigahaze."},{"book":"Mani'zanti mofo nanekee","chapter":"19","verse":"10","text":"Neginagi vahe'mo'za marerisa zampina manigara osu'naze. Kazokzo eri'za vahe'mo'ma kva vahe manino, kva (princes) vahe'ma kegava huntezamo'a, knarera osutfaza hu'ne."},{"book":"Mani'zanti mofo nanekee","chapter":"19","verse":"11","text":"Knare antahi'zama eri'nesia ne'mo'a, ame huno arimpa ohegosie. Hagi havizama huntesia zanku'ma agesama ontahisiana, husga huntegahaze."},{"book":"Mani'zanti mofo nanekee","chapter":"19","verse":"12","text":"Kini vahe'mofo rimpa he'zamo'a, laionimo rankrafa hiankna nehie. Hianagi vahe'ma zamavesinteno zamazama hu avu'ava zamo'a, trazante ata ko arunteankna nehie."},{"book":"Mani'zanti mofo nanekee","chapter":"19","verse":"13","text":"Mago ne'mofavremo'ma neginagi avu'avazama hiana, nefana tusi'a hazenke erinemie. Hagi mago ne'mofo a'mo'ma kefra nehuno, ke huvava hania a'mo'a, nomofo anuntupinti ko'arigeno varivri hiankna hugahie."},{"book":"Mani'zanti mofo nanekee","chapter":"19","verse":"14","text":"Negrera negafampinti none fenozanena erisanti haregahane. Hianagi Ra Anumzamoke, ama' antahi'zane a'ra kamigahie."},{"book":"Mani'zanti mofo nanekee","chapter":"19","verse":"15","text":"Feru vahe'moka kavu mase vava hugahane. Hagi eri'za e'ori vahe'moka ne'zanku frigahane."},{"book":"Mani'zanti mofo nanekee","chapter":"19","verse":"16","text":"Iza'o kasegema amage'antesimo'a knare huno manigahie. Hagi iza'o Ra Anumzamofo avu'ava'ma amefi'ma humisimo'a, frigahie."},{"book":"Mani'zanti mofo nanekee","chapter":"19","verse":"17","text":"Iza'o amunte omane vahe'ma knare avu'ava'ma hunentemo'a, Ra Anumzamofo anara hunente. Hagi agrama hania avu'avamofo avamente, mizana amigahie."},{"book":"Mani'zanti mofo nanekee","chapter":"19","verse":"18","text":"Mofavre kamofona azeri fatgoma hugama hu'nesire, avumarora antenka azeri fatgo huo. Hagi azeri fatgoma osnanana, frinogu kave'nesie."},{"book":"Mani'zanti mofo nanekee","chapter":"19","verse":"19","text":"Hantaka huno'ma arimpa ahe vahe'mo'a, hazenke'a erigahie. Na'ankure kagrama aza hunka eri amane hanankeno'a, henka ana ne'mo'a anazana nehinkenka aza huvava hugahane."},{"book":"Mani'zanti mofo nanekee","chapter":"19","verse":"20","text":"Kavumro antesia kema nentahinka, kazeri fatgoma hania kema avaririsunka, mani so'e hunka vugahane."},{"book":"Mani'zanti mofo nanekee","chapter":"19","verse":"21","text":"Vahe'mo'a rama'a zanku antahi'zana eri retro huno hugahue hugahianagi, Ra Anumzamo'ma antahino fore hugahie hu'nesia zamoke fore hugahie."},{"book":"Mani'zanti mofo nanekee","chapter":"19","verse":"22","text":"Ra zama me'neana huvempama hunte'nesia kere, amage'ma anteno mani'zane. Hagi amunte omane vahe'ma mani'zamo'a, havige vahera agatere'ne."},{"book":"Mani'zanti mofo nanekee","chapter":"19","verse":"23","text":"Ra Anumzamofonku'ma koro'ma hunteno agorga'ama mani'zamo'a, kavreno knare mani'zante vugahie. Hagi iza'o e'inahu'ma hanimo'a, mago'zankura korera osuno knare huno manigahie."},{"book":"Mani'zanti mofo nanekee","chapter":"19","verse":"24","text":"Eri'za e'ori feru vahe'mo'a, ne'za nenaku tafepi azana antesigeno vugahianagi, ana ne'zana agipina erinteno onegahie."},{"book":"Mani'zanti mofo nanekee","chapter":"19","verse":"25","text":"Vahe'ma huhaviza nehania vahe'ma azerinka sefu'ma amisankeno'a, knare antahi'zama omane vahe'mo'za nege'za, knare avu'avara amage antegahaze. Hianagi knare antahi'zama me'nea vahe'ma azeri fatgo hanankeno'a, mago'ane antahi'zana erigahie."},{"book":"Mani'zanti mofo nanekee","chapter":"19","verse":"26","text":"Mago mofavremo'ma nefa'ma neheno, nererama nompinti'ma ahenati atresia mofavremo'a, tusi'a agazeza erino naga'afina eme antegahie."},{"book":"Mani'zanti mofo nanekee","chapter":"19","verse":"27","text":"Kavumro'ma antesianke'ma ontahi'sanana, e'i knare antahi'zamofo kana atrenka havifi vugahane."},{"book":"Mani'zanti mofo nanekee","chapter":"19","verse":"28","text":"Havige hu vahe'mo'ma havigema huno keagafima omati'nea vahe'ma huama'ma hunte'zamo'a, keagama antahi trara kiza zokago zankna nehuno, havi avu'ava zana ne'za nazankna nehaze."},{"book":"Mani'zanti mofo nanekee","chapter":"19","verse":"29","text":"Vahe'ma huhavizama hunezmantaza vahe'mokizmi'a, mizazmia ko tro huzmantegeno me'neanki'za erigahaze. Nehanage'za neginagima hanaza vahera, kanonkeve zamigahaze."}]}