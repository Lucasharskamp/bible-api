{"data":[{"book":"Ọrụ Ndị Ozi","chapter":"11","verse":"1","text":"Ndị ozi na ụmụnna ndị bi na Judịa niile nụrụ na ndị mba ọzọ anabatala okwu Chineke."},{"book":"Ọrụ Ndị Ozi","chapter":"11","verse":"2","text":"Mgbe Pita ruru Jerusalem, ndị kwere ekwe e biri ugwu tara ya ụta,"},{"book":"Ọrụ Ndị Ozi","chapter":"11","verse":"3","text":"na-asị, “Gịnị mere ị ji gakwuru ndị a na-ebighị ugwu soro ha rie ihe?”"},{"book":"Ọrụ Ndị Ozi","chapter":"11","verse":"4","text":"Pita kọwaara ha ihe niile mere na otu o si mee, na-asị."},{"book":"Ọrụ Ndị Ozi","chapter":"11","verse":"5","text":"“Otu ụbọchị, mgbe m nọ nʼobodo Jopa, ahụrụ m ọhụ nʼoge m na-ekpe ekpere. Nʼime ọhụ a, ahụrụ m ihe yiri akwa ọcha dị obosara nke e sitere nʼakụkụ anọ ya na-ewedata site nʼeluigwe. E budatara ya nʼihu m."},{"book":"Ọrụ Ndị Ozi","chapter":"11","verse":"6","text":"Nʼime ya, ahụrụ m anụmanụ ndị nwere ụkwụ anọ, na anụ ọhịa, na anụ ndị na-akpụ akpụ nʼala na ụmụ nnụnụ nke eluigwe."},{"book":"Ọrụ Ndị Ozi","chapter":"11","verse":"7","text":"Mgbe ahụ, anụrụ m olu gwara m sị, ‘Pita, bilie, gbuo ma riekwa.’"},{"book":"Ọrụ Ndị Ozi","chapter":"11","verse":"8","text":"“Ma asịrị m, ‘Mba, Onyenwe m, ọ dịbeghị mgbe ihe na-adịghị ọcha maọbụ ihe rụrụ arụ bara m nʼọnụ.’"},{"book":"Ọrụ Ndị Ozi","chapter":"11","verse":"9","text":"“Olu ahụ siri nʼeluigwe zaghachi nke ugboro abụọ, ‘Akpọla ihe ọbụla ihe rụrụ arụ bụ nke Chineke mere ka ọ dị ọcha.’"},{"book":"Ọrụ Ndị Ozi","chapter":"11","verse":"10","text":"Nke a mere ugboro atọ, ma emesịa dọlie ha niile laa nʼeluigwe."},{"book":"Ọrụ Ndị Ozi","chapter":"11","verse":"11","text":"“Nʼotu oge ahụ, ndị ikom atọ ndị e zipụrụ site Sizaria ịkpọ m bịarutere kwụsị nʼọnụ ụzọ nʼụlọ ebe m nọ."},{"book":"Ọrụ Ndị Ozi","chapter":"11","verse":"12","text":"Mmụọ Nsọ gwara m ka m ghara inwe obi abụọ isoro ha na-akpaghị oke ọbụla. Mmadụ isii ndị a nʼetiti ụmụnna anyị sokwa m, bịarute nʼụlọ nwoke ahụ."},{"book":"Ọrụ Ndị Ozi","chapter":"11","verse":"13","text":"Ọ gwara anyị otu o si hụ mmụọ ozi nʼụlọ ya, onye sịrị, ‘Ziga ndị ozi jee Jopa ka ha kpọta Saimọn onye a na-akpọ Pita."},{"book":"Ọrụ Ndị Ozi","chapter":"11","verse":"14","text":"Ọ ga-ewetara gị ozi nke a ga-esite na ya zọpụta gị nʼezinaụlọ gị niile.’"},{"book":"Ọrụ Ndị Ozi","chapter":"11","verse":"15","text":"“Mgbe m ka kpụ okwu ahụ nʼọnụ, Mmụọ Nsọ bịakwasịrị ha dịka o siri bịakwasị anyị na mbụ."},{"book":"Ọrụ Ndị Ozi","chapter":"11","verse":"16","text":"Mgbe ahụ, echetara m okwu ahụ Onyenwe anyị kwuru sị, ‘Jọn ji mmiri mee unu baptizim, ma a ga-eji Mmụọ Nsọ mee unu baptizim.’"},{"book":"Ọrụ Ndị Ozi","chapter":"11","verse":"17","text":"Ya mere, ọ bụrụ na Chineke nyere ha otu onyinye ahụ o nyere anyị mgbe anyị kweere nʼOnyenwe anyị Jisọs Kraịst, onye ka m bụ iguzogide Chineke?”"},{"book":"Ọrụ Ndị Ozi","chapter":"11","verse":"18","text":"Mgbe ha nụrụ nke a, ha agaghị nʼihu nʼịrụ ụka kama ha toro Chineke, na-asị, “Nʼezie, Chineke enyela ohere ka ọ bụladị ndị mba ọzọ chegharịa baa na ndụ.”"},{"book":"Ọrụ Ndị Ozi","chapter":"11","verse":"19","text":"Ugbu a, ndị ahụ niile gbasasịrị nʼihi mkpagbu ahụ bidoro mgbe a tụgburu Stivin na nkume, jeruru akụkụ Fonisia na Saiprọs na Antiọk na-ekwusa oziọma ahụ naanị nʼetiti ndị Juu."},{"book":"Ọrụ Ndị Ozi","chapter":"11","verse":"20","text":"Ma otu ọ dị, ụfọdụ nʼime ndị ikom ndị ahụ sitere nʼakụkụ Saiprọs na Sirini gara Antiọk, malite ikwusara ndị Griik oziọma banyere Onyenwe anyị Jisọs."},{"book":"Ọrụ Ndị Ozi","chapter":"11","verse":"21","text":"Onyenwe anyị gọziri mgbalị ha niile. Nʼihi na ọtụtụ mmadụ chegharịrị kwere nʼOnyenwe anyị."},{"book":"Ọrụ Ndị Ozi","chapter":"11","verse":"22","text":"Mgbe nzukọ dị na Jerusalem nụrụ ihe ndị a, ha zipụrụ Banabas ka ọ gaa Antiọk."},{"book":"Ọrụ Ndị Ozi","chapter":"11","verse":"23","text":"Mgbe o rutere, hụ ihe amara Chineke rụrụ nʼetiti ha. Ọ ṅụrịrị ọṅụ, mgbakwaa ha niile ume, gwa ha ka ha were obi ha niile nọgide nʼime Onyenwe anyị."},{"book":"Ọrụ Ndị Ozi","chapter":"11","verse":"24","text":"Ọ bụ ezigbo mmadụ, onye jupụtara na Mmụọ Nsọ na okwukwe. O nwekwara okwukwe dị ebube, nʼihi ya ọtụtụ mmadụ chegharịkwara bịakwute Onyenwe anyị."},{"book":"Ọrụ Ndị Ozi","chapter":"11","verse":"25","text":"Emesịa, ọ gara Antiọk obodo Tasọs ịchọ Sọl."},{"book":"Ọrụ Ndị Ozi","chapter":"11","verse":"26","text":"Mgbe ọ chọpụtara ya, o duuru ya bịa nʼAntiọk. Ihe ha ka otu afọ, ka ha na-ezukọ nʼụlọ chọọchị na-akụziri ọtụtụ igwe mmadụ ihe. Ọ bụ nʼime Antiọk ka e buru ụzọ kpọọ ndị na-eso ụzọ ya ndị Kraịst."},{"book":"Ọrụ Ndị Ozi","chapter":"11","verse":"27","text":"Nʼoge ahụ, ndị amụma sitere na Jerusalem bịaruru Antiọk."},{"book":"Ọrụ Ndị Ozi","chapter":"11","verse":"28","text":"Otu onye nʼime ha a na-akpọ Agabọs biliri ọtọ buo amụma site nʼike Mmụọ Nsọ banyere oke ụnwụ ga-abịakwasị ụwa niile. Amụma a mezukwara nʼoge Klọdiọs na-achị."},{"book":"Ọrụ Ndị Ozi","chapter":"11","verse":"29","text":"Ndị na-eso ụzọ ya kwekọrịtara ịtụkọta na iziga onyinye dị iche iche nye ndị kwere ekwe nọ na Judịa. Onye ọbụla nyekwara ihe dịka o nwere ike."},{"book":"Ọrụ Ndị Ozi","chapter":"11","verse":"30","text":"Ha mere nke a, ha zigara ndị okenye ihe ha tụkọtara, site nʼaka Banabas na Sọl."}]}