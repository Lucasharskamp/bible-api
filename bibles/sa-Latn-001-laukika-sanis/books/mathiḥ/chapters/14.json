{"data":[{"book":"mathiḥ","chapter":"14","verse":"1","text":"tadānīṁ rājā hērōd yīśō ryaśaḥ śrutvā nijadāsēyān jagād,"},{"book":"mathiḥ","chapter":"14","verse":"2","text":"ēṣa majjayitā yōhan, pramitēbhayastasyōtthānāt tēnētthamadbhutaṁ karmma prakāśyatē|"},{"book":"mathiḥ","chapter":"14","verse":"3","text":"purā hērōd nijabhrātu: philipō jāyāyā hērōdīyāyā anurōdhād yōhanaṁ dhārayitvā baddhā kārāyāṁ sthāpitavān|"},{"book":"mathiḥ","chapter":"14","verse":"4","text":"yatō yōhan uktavān, ētsayāḥ saṁgrahō bhavatō nōcitaḥ|"},{"book":"mathiḥ","chapter":"14","verse":"5","text":"tasmāt nr̥patistaṁ hantumicchannapi lōkēbhyō vibhayāñcakāra; yataḥ sarvvē yōhanaṁ bhaviṣyadvādinaṁ mēnirē|"},{"book":"mathiḥ","chapter":"14","verse":"6","text":"kintu hērōdō janmāhīyamaha upasthitē hērōdīyāyā duhitā tēṣāṁ samakṣaṁ nr̥titvā hērōdamaprīṇyat|"},{"book":"mathiḥ","chapter":"14","verse":"7","text":"tasmāt bhūpatiḥ śapathaṁ kurvvan iti pratyajñāsīt, tvayā yad yācyatē, tadēvāhaṁ dāsyāmi|"},{"book":"mathiḥ","chapter":"14","verse":"8","text":"sā kumārī svīyamātuḥ śikṣāṁ labdhā babhāṣē, majjayituryōhana uttamāṅgaṁ bhājanē samānīya mahyaṁ viśrāṇaya|"},{"book":"mathiḥ","chapter":"14","verse":"9","text":"tatō rājā śuśōca, kintu bhōjanāyōpaviśatāṁ saṅgināṁ svakr̥taśapathasya cānurōdhāt tat pradātuma ādidēśa|"},{"book":"mathiḥ","chapter":"14","verse":"10","text":"paścāt kārāṁ prati naraṁ prahitya yōhana uttamāṅgaṁ chittvā"},{"book":"mathiḥ","chapter":"14","verse":"11","text":"tat bhājana ānāyya tasyai kumāryyai vyaśrāṇayat, tataḥ sā svajananyāḥ samīpaṁ tannināya|"},{"book":"mathiḥ","chapter":"14","verse":"12","text":"paścāt yōhanaḥ śiṣyā āgatya kāyaṁ nītvā śmaśānē sthāpayāmāsustatō yīśōḥ sannidhiṁ vrajitvā tadvārttāṁ babhāṣirē|"},{"book":"mathiḥ","chapter":"14","verse":"13","text":"anantaraṁ yīśuriti niśabhya nāvā nirjanasthānam ēkākī gatavān, paścāt mānavāstat śrutvā nānānagarēbhya āgatya padaistatpaścād īyuḥ|"},{"book":"mathiḥ","chapter":"14","verse":"14","text":"tadānīṁ yīśu rbahirāgatya mahāntaṁ jananivahaṁ nirīkṣya tēṣu kāruṇikaḥ man tēṣāṁ pīḍitajanān nirāmayān cakāra|"},{"book":"mathiḥ","chapter":"14","verse":"15","text":"tataḥ paraṁ sandhyāyāṁ śiṣyāstadantikamāgatya kathayāñcakruḥ, idaṁ nirjanasthānaṁ vēlāpyavasannā; tasmāt manujān svasvagrāmaṁ gantuṁ svārthaṁ bhakṣyāṇi krētuñca bhavān tān visr̥jatu|"},{"book":"mathiḥ","chapter":"14","verse":"16","text":"kintu yīśustānavādīt, tēṣāṁ gamanē prayōjanaṁ nāsti, yūyamēva tān bhōjayata|"},{"book":"mathiḥ","chapter":"14","verse":"17","text":"tadā tē pratyavadan, asmākamatra pūpapañcakaṁ mīnadvayañcāstē|"},{"book":"mathiḥ","chapter":"14","verse":"18","text":"tadānīṁ tēnōktaṁ tāni madantikamānayata|"},{"book":"mathiḥ","chapter":"14","verse":"19","text":"anantaraṁ sa manujān yavasōparyyupavēṣṭum ājñāpayāmāsa; apara tat pūpapañcakaṁ mīnadvayañca gr̥hlan svargaṁ prati nirīkṣyēśvarīyaguṇān anūdya bhaṁktvā śiṣyēbhyō dattavān, śiṣyāśca lōkēbhyō daduḥ|"},{"book":"mathiḥ","chapter":"14","verse":"20","text":"tataḥ sarvvē bhuktvā paritr̥ptavantaḥ, tatastadavaśiṣṭabhakṣyaiḥ pūrṇān dvādaśaḍalakān gr̥hītavantaḥ|"},{"book":"mathiḥ","chapter":"14","verse":"21","text":"tē bhōktāraḥ strīrbālakāṁśca vihāya prāyēṇa pañca sahasrāṇi pumāṁsa āsan|"},{"book":"mathiḥ","chapter":"14","verse":"22","text":"tadanantaraṁ yīśu rlōkānāṁ visarjanakālē śiṣyān taraṇimārōḍhuṁ svāgrē pāraṁ yātuñca gāḍhamādiṣṭavān|"},{"book":"mathiḥ","chapter":"14","verse":"23","text":"tatō lōkēṣu visr̥ṣṭēṣu sa viviktē prārthayituṁ girimēkaṁ gatvā sandhyāṁ yāvat tatraikākī sthitavān|"},{"book":"mathiḥ","chapter":"14","verse":"24","text":"kintu tadānīṁ sammukhavātatvāt saritpatē rmadhyē taraṅgaistaraṇirdōlāyamānābhavat|"},{"book":"mathiḥ","chapter":"14","verse":"25","text":"tadā sa yāminyāścaturthapraharē padbhyāṁ vrajan tēṣāmantikaṁ gatavān|"},{"book":"mathiḥ","chapter":"14","verse":"26","text":"kintu śiṣyāstaṁ sāgarōpari vrajantaṁ vilōkya samudvignā jagaduḥ, ēṣa bhūta iti śaṅkamānā uccaiḥ śabdāyāñcakrirē ca|"},{"book":"mathiḥ","chapter":"14","verse":"27","text":"tadaiva yīśustānavadat, susthirā bhavata, mā bhaiṣṭa, ēṣō'ham|"},{"book":"mathiḥ","chapter":"14","verse":"28","text":"tataḥ pitara ityuktavān, hē prabhō, yadi bhavānēva, tarhi māṁ bhavatsamīpaṁ yātumājñāpayatu|"},{"book":"mathiḥ","chapter":"14","verse":"29","text":"tataḥ tēnādiṣṭaḥ pitarastaraṇitō'varuhya yīśēाrantikaṁ prāptuṁ tōyōpari vavrāja|"},{"book":"mathiḥ","chapter":"14","verse":"30","text":"kintu pracaṇḍaṁ pavanaṁ vilōkya bhayāt tōyē maṁktum ārēbhē, tasmād uccaiḥ śabdāyamānaḥ kathitavān, hē prabhō, māmavatu|"},{"book":"mathiḥ","chapter":"14","verse":"31","text":"yīśustatkṣaṇāt karaṁ prasāryya taṁ dharan uktavān, ha stōkapratyayin tvaṁ kutaḥ samaśēthāḥ?"},{"book":"mathiḥ","chapter":"14","verse":"32","text":"anantaraṁ tayōstaraṇimārūḍhayōḥ pavanō nivavr̥tē|"},{"book":"mathiḥ","chapter":"14","verse":"33","text":"tadānīṁ yē taraṇyāmāsan, ta āgatya taṁ praṇabhya kathitavantaḥ, yathārthastvamēvēśvarasutaḥ|"},{"book":"mathiḥ","chapter":"14","verse":"34","text":"anantaraṁ pāraṁ prāpya tē ginēṣarannāmakaṁ nagaramupatasthuḥ,"},{"book":"mathiḥ","chapter":"14","verse":"35","text":"tadā tatratyā janā yīśuṁ paricīya taddēśsya caturdiśō vārttāṁ prahitya yatra yāvantaḥ pīḍitā āsan, tāvataēva tadantikamānayāmāsuḥ|"},{"book":"mathiḥ","chapter":"14","verse":"36","text":"aparaṁ tadīyavasanasya granthimātraṁ spraṣṭuṁ vinīya yāvantō janāstat sparśaṁ cakrirē, tē sarvvaēva nirāmayā babhūvuḥ|"}]}