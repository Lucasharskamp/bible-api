{"data":[{"book":"1. Korintským","chapter":"9","verse":"1","text":"Zamyslete se nad tím, jak já nakládám se svou svobodou. Což nejsem zplnomocněnec Ježíše Krista? Což se mi osobně neukázal u Damašku?"},{"book":"1. Korintským","chapter":"9","verse":"2","text":"Jestli mi někteří tuto autoritu upírají, vy sami jste živým důkazem, že opravdu mám jeho pověření. Jinak byste přece byli až dosud pohany."},{"book":"1. Korintským","chapter":"9","verse":"3","text":"Svým kritikům odpovídám:"},{"book":"1. Korintským","chapter":"9","verse":"4","text":"Nemám snad i já právo na hmotné zaopatření"},{"book":"1. Korintským","chapter":"9","verse":"5","text":"a na manželku jako ostatní apoštolové a Ježíšovi bratři nebo i jako sám Petr?"},{"book":"1. Korintským","chapter":"9","verse":"6","text":"Proč právě já a Barnabáš bychom měli být odkázáni na to, co si vyděláme prací?"},{"book":"1. Korintským","chapter":"9","verse":"7","text":"Už jste snad viděli vojáka, který by sloužil v armádě na vlastní náklady? Nebo hospodáře, který by nesklízel plody z toho, co zasadil? Nebo pastevce, který pase krávy a nepije jejich mléko?"},{"book":"1. Korintským","chapter":"9","verse":"8","text":"Nemyslete si, že jsou to jen moje ziskuchtivé nápady."},{"book":"1. Korintským","chapter":"9","verse":"9","text":"I v Mojžíšově zákoně najdete: „Zvířeti, které používáš při sklizni, nedáš náhubek.“ Má-li na svůj podíl nárok i ta němá tvář, nemá ho mít tím spíš člověk?"},{"book":"1. Korintským","chapter":"9","verse":"10-12","text":"Když my mezi vámi rozséváme věčné hodnoty, proč by nám nemohlo být dopřáno podílet se na vašich hmotných statcích, tak jako se na nich podílejí i jiní? Přesto však jsme se toho práva nijak nedovolávali a raději budeme snášet i bídu, aby někomu závist nebránila slyšet radostné poselství o Kristu."},{"book":"1. Korintským","chapter":"9","verse":"13","text":"Ano, vzdal jsem se práva na zaopatření, ačkoliv víte, že kdo je zaměstnán v chrámových službách, toho platí chrámová pokladna, a kdo slouží u oltáře, dostává z obětí svůj díl."},{"book":"1. Korintským","chapter":"9","verse":"14","text":"Tak i Kristus ustanovil, že jeho poslové mají žít z toho, co dostanou od posluchačů."},{"book":"1. Korintským","chapter":"9","verse":"15-16","text":"Přesto jsem se nikdy ničeho nedožadoval a ani teď to nepíšu proto, že bych snad něco takového očekával. Raději bych zemřel, než bych zahodil to, nač jsem až dosud mohl být hrdý."},{"book":"1. Korintským","chapter":"9","verse":"17-18","text":"Abyste mi dobře rozuměli: to, že hlásám Kristovo poselství, nepokládám si za zásluhu, za níž bych měl nárok na odměnu. Je to prostě moje povinnost, úkol, který musím splnit – jinak se mnou bude zle. Jsem však hrdý na to, že sloužím Kristu jako jeho vyslanec a vůbec nic za to nechci, že se vzdávám i toho, co mi právem náleží."},{"book":"1. Korintským","chapter":"9","verse":"19","text":"Na nikom tedy nejsem závislý, a přesto jsem se dobrovolně dal do služby všem, abych získal víc lidí pro Krista."},{"book":"1. Korintským","chapter":"9","verse":"20","text":"Abych získal židy, vystupoval jsem mezi nimi jako žid. Mezi lidmi podřízenými Mojžíšovým zákonům jsem se i já podřizoval, i když už jimi vázán nejsem."},{"book":"1. Korintským","chapter":"9","verse":"21","text":"A mezi lidmi, kteří je neznají, jsem na nich ani já nikterak nelpěl. (To ovšem neznamená, že Boží zákony neuznávám; váže mě přece zákon Kristův.)"},{"book":"1. Korintským","chapter":"9","verse":"22-23","text":"Mojí snahou bylo přiblížit se ke všem na jejich vlastní úrovni, abych alespoň některé zachránil. A mou odměnou za to všechno je, že smím mít podíl na užitku, který jim mé poselství přináší."},{"book":"1. Korintským","chapter":"9","verse":"24","text":"A teď se podívejte na sportovce: v závodě může zvítězit jen jeden, i když o to samozřejmě usilují všichni. Snažte se tedy, abyste to byli vy, kdo zvítězí!"},{"book":"1. Korintským","chapter":"9","verse":"25","text":"To ovšem vyžaduje – jako od každého špičkového sportovce – tvrdý trénink a odříkání! Ale jsou-li toho schopni sportovci, kterým jde jen o pozemské vavříny, musíme to brát tím vážněji my, když v našem případě jde o věčnost."},{"book":"1. Korintským","chapter":"9","verse":"26","text":"I váš a můj život je závod a zápas, a to nikoliv pro pouhou zábavu."},{"book":"1. Korintským","chapter":"9","verse":"27","text":"Proto držím své tělo pěkně zkrátka a trénuji ho v ukázněnosti, aby se snad nestalo, že bych kázal druhým a sám v boji podlehl."}]}