{"data":[{"book":"2 Samuel","chapter":"8","verse":"1","text":"Och efter detta slog David filistéerna och underkuvade dem, och David tog (befriade) Meteg-Amma ur filistéernas hand."},{"book":"2 Samuel","chapter":"8","verse":"2","text":"Och han slog Moav och mätte dem med ett mätsnöre, lät dem lägga sig ner på marken och han mätte två rader som han dödade och en hel rad fick leva. Och moabiterna blev Davids tjänare (slavar) och bar fram gåvor."},{"book":"2 Samuel","chapter":"8","verse":"3","text":"David slog även Hadadezer, Rechovs son, kung i Tsova, när han gick för att etablera sin överhöghet vid floden Eufrat."},{"book":"2 Samuel","chapter":"8","verse":"4","text":"Och David tog från honom 1 700 ryttare och 20 000 fotfolk, och David skar av hälsenorna på alla vagnshästar, men skonade 100 vagnar."},{"book":"2 Samuel","chapter":"8","verse":"5","text":"Och när Damaskus araméer kom för att undsätta Hadadezer, Tsovas kung, slog David 22 000 män av araméerna."},{"book":"2 Samuel","chapter":"8","verse":"6","text":"Sedan placerade David garnisoner i Damaskus Aram och araméerna blev tjänare (slavar) åt David och bar fram gåvor. Och Herren (Jahve) gav seger till David överallt dit han gick."},{"book":"2 Samuel","chapter":"8","verse":"7","text":"Och David tog guldsköldarna som Hadadezers tjänare hade och tog dem till Jerusalem."},{"book":"2 Samuel","chapter":"8","verse":"8","text":"Och från Betach och från Berotaj, Hadadezers städer, tog David stora mängder brons."},{"book":"2 Samuel","chapter":"8","verse":"9","text":"Och när Toi, Chamats kung, hörde att David slagit hela Hadadezers armé,"},{"book":"2 Samuel","chapter":"8","verse":"10","text":"då sände Toi sin son Joram till kung David för att gratulera honom och han välsignade honom, eftersom han hade stridit mot Hadadezer och slagit honom. För Hadadezer hade krigat med Toi och hade tagit med sig redskap av silver och redskap av guld och redskap av brons."},{"book":"2 Samuel","chapter":"8","verse":"11","text":"Även detta helgade David till Herren (Jahve) med silver och guld som han helgat från alla folkslag som han underkuvat,"},{"book":"2 Samuel","chapter":"8","verse":"12","text":"från Aram och från Moav och från Ammons söner, och från filistéerna och från Amalek och från det tillspillogivna från Hadadezer, Rechovs son, kung i Tsova."},{"book":"2 Samuel","chapter":"8","verse":"13","text":"Och David gjorde sig ett namn när han återvände från att ha slagit araméerna i Saltdalen, 18 000 män."},{"book":"2 Samuel","chapter":"8","verse":"14","text":"Och han placerade garnisoner i Edom, över hela Edom placerade han sina trupper, och alla edomiter blev tjänare (slavar) till David. Och Herren (Jahve) gav seger till David överallt dit han gick."},{"book":"2 Samuel","chapter":"8","verse":"15","text":"Och David regerade över hela Israel och David skipade rätt och rättfärdighet till allt hans folk."},{"book":"2 Samuel","chapter":"8","verse":"16","text":"Och Joav, Tserojas son, var över armén (general), och Jehoshafat, Achilods son, var bokförare (kansler, finansminister),"},{"book":"2 Samuel","chapter":"8","verse":"17","text":"Och Tsadok, Achitovs son, och Achimelech, Avjatars son, var präster, och Seraja var skrivare,"},{"book":"2 Samuel","chapter":"8","verse":"18","text":"och Benajaho, son till Jehojada, var över kereteerna och peleteerna, och Davids söner var chefstjänstemän."}]}