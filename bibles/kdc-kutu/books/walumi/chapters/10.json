{"data":[{"book":"Walumi","chapter":"10","verse":"1","text":"Ndugu zangu, moyo wangu wolonda ng'hani na nowapulila kwa Mulungu Waizilaeli wayangu wakomboligwe!"},{"book":"Walumi","chapter":"10","verse":"2","text":"Nokona kuwa wowamba ng'hani kumnogeza Mulungu, lakini kuwamba kwao hakutimilike kwavija hawaujuwile ukweli wose."},{"book":"Walumi","chapter":"10","verse":"3","text":"Kwavija hawajuwile vija Mulungu viyowatenda wanhu wanoge mgameso gake, lakini wao watenda viwogesa, avo walema kutogola vija Mulungu viyowatenda wanhu wanoge mgameso gake."},{"book":"Walumi","chapter":"10","verse":"4","text":"Kwavija Kilisito viyezile, keza kugamambukiza Malagizo, avo munhu yoyose yomtogola Kilisito kotendigwa kanoga mgameso ga Mulungu."},{"book":"Walumi","chapter":"10","verse":"5","text":"Mbuli ya kutendigwa kunoga mgameso ga Mulungu kwa kugagoga Malagizo, Musa kandika vino, “Munhu yoyose yogoga Malagizo kokuwa mgima kwa Malagizo.”"},{"book":"Walumi","chapter":"10","verse":"6","text":"Lakini mbuli ya kutendigwa kunoga mgameso ga Mulungu kwa kumtamanila, Maandiko Gang'alile golonga vino, “Sekeuiuze mwenyego, nani yonda yachole kuulanga kumuhumulusa Kilisito?”"},{"book":"Walumi","chapter":"10","verse":"7","text":"“Vivija sekeuiuze, nani yonda yachole hasi kowochola wanhu wafile kumzilibula Kilisito?”"},{"book":"Walumi","chapter":"10","verse":"8","text":"Maandiko Gang'alile golonga, “Usenga wa Mulungu wa behi na gweye, wa mumulomo wako na muumoyo wako,” nao, awo usenga wa kumtamanila Mulungu, utuwapetela wanhu."},{"book":"Walumi","chapter":"10","verse":"9","text":"Wahalonga kwa mulomo wako kuwa Yesu ayo Mndewa na kotogola muumoyo wako kuwa Mulungu kamzilibula kwa wafile, kokomboligwa."},{"book":"Walumi","chapter":"10","verse":"10","text":"Kwavija wahatogola muumoyo wako, kotendigwa kunoga mgameso ga Mulungu na wahalonga kwa mulomo wako kokomboligwa."},{"book":"Walumi","chapter":"10","verse":"11","text":"Maandiko Gang'alile golonga, “Munhu yoyose yomtogola honda yageligwe kinyala.”"},{"book":"Walumi","chapter":"10","verse":"12","text":"Mulungu hawabagula Wayahudi na wanhu haweli Wayahudi, kwavija wose Mndewa wao imoja, nayo kowatendela ganogile wanhu wose wompula."},{"book":"Walumi","chapter":"10","verse":"13","text":"Kwavija Maandiko Gang'alile golonga, “Munhu yoyose yopula kwa twaga da Mndewa kokomboligwa.”"},{"book":"Walumi","chapter":"10","verse":"14","text":"Vino wompulaze kamba hawamtogole? Na womtogolaze kamba hawauhulike usenga wake? Na wouhulikaze usenga kamba kuduhu munhu wa kuwapetela?"},{"book":"Walumi","chapter":"10","verse":"15","text":"Wanhu wopetaze usenga kamba hawatumigwe? Kamba Maandiko Gang'alile vigalonga, “Lola vivinogile kwiza kwa wanhu wopeta Mbuli Inogile!”"},{"book":"Walumi","chapter":"10","verse":"16","text":"Lakini siyo wose waitogola Mbuli Inogile ya Mulungu. Kwavija Isaya mtula ndagu wa Mulungu kalonga, “Mndewa, nani yautogole usenga wetu?”"},{"book":"Walumi","chapter":"10","verse":"17","text":"Avo munhu komtamanila Mulungu kwa kuuhulika usenga, usenga awo wokwiza kwa kupetigwa kwa mbuli inogile ya Kilisito."},{"book":"Walumi","chapter":"10","verse":"18","text":"Lakini niye nouza, vino hawauhulike usenga? Ona, kuuhulika wauhulika, kwavija Maandiko Gang'alile golonga,"},{"book":"Walumi","chapter":"10","verse":"19","text":"Nouza kabili, vino wanhu wa Izilaeli hawajuwa bule? Mulungu kalonga kwa mulomo wa Musa,"},{"book":"Walumi","chapter":"10","verse":"20","text":"Mulungu kagangamiza kulonga kwa mulomo wa Isaya,"},{"book":"Walumi","chapter":"10","verse":"21","text":"Lakini mbuli ya Izilaeli, Mulungu kolonga, “Imisi yose niwenulila makono gangu kuwabokela wanhu woleka kunihulika na wononga vihile.”"}]}