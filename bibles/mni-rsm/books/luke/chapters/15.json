{"data":[{"book":"Luke","chapter":"15","verse":"1","text":"Nongma kanggat khomba amadi atoppa papchengba pumnamakna Jisuna tambiba tananabagidamak mahakki manakta laklammi."},{"book":"Luke","chapter":"15","verse":"2","text":"Maduda pharisee-sing amadi wayel yathanggi ojasingna marum marum sonduna hainarak-i, “Nupa asina papisingbu taramna ok-i amasung makhoiga chasu chaminnei!”"},{"book":"Luke","chapter":"15","verse":"3","text":"Maduda Jisuna pandam asi makhoida hairak-i,"},{"book":"Luke","chapter":"15","verse":"4","text":"“Nakhoigi marakta yao chama leiba kanagumba amagi yao ama mangkhrabadi nahakna kari tougani? Nahakna atoppa yao maraphutara mapan adubu lamhangda hundoklamduna mangkhraba yao adubu phangdriphaoba thiroidra?"},{"book":"Luke","chapter":"15","verse":"5","text":"Aduga nahakna madubu phangba matamda adukki matik haraoduna nahakna madubu lengbanda thonggatli."},{"book":"Luke","chapter":"15","verse":"6","text":"Aduga nahakna yumda halaktuna nahakki marup-mapangsing amadi keirol-leikaisingbu kouraduna makhoida hai, ‘Eina eigi mangluraba yao adu amuk hanna phangjare, aduna eikhoi haraominnasi.’"},{"book":"Luke","chapter":"15","verse":"7","text":"Eina nakhoida hairi madudi, matou adugumduna pukning hongba mathou tadaba achumba chatpa makhoi maraphutara mapandagi papchenba amana pukning hongbada swargada henna haraoba oigani."},{"book":"Luke","chapter":"15","verse":"8","text":"“Nattraga lupagi senmayek tara leibi nupi amagi senmayek ama mangkhrabadi mahakna thaomei chukhattuna amadi yumdu sumjit sittuna senmayek adu phangdriba phaoba cheksinna thiroidra?"},{"book":"Luke","chapter":"15","verse":"9","text":"Aduga mahakna madu phangba matamda mahakna magi marup-mapangsing amadi keirol-leikaisingbu kouraduna hai, ‘Eina eigi mangluraba senmayek adu amuk phangjare, aduna eikhoi haraominnasi.’"},{"book":"Luke","chapter":"15","verse":"10","text":"Eina nakhoida hairi madudi matou adugumduna pap chengba amana paptagi pukning hongba matamda Tengban Mapugi swargadutsingna harao-i.”"},{"book":"Luke","chapter":"15","verse":"11","text":"Jisuna makha tana hairak-i, “Kanagumba nupa amagi machanupa ani leirammi."},{"book":"Luke","chapter":"15","verse":"12","text":"Aduga machanupa atomba aduna mapada hairammi, ‘Ipa, Eigi phangpham thokpa lanthumgi saruk adu eingonda pibiro.’ Adudagi mapa aduna mahakki areiba lanthum adu makhoi anida yenthokpire."},{"book":"Luke","chapter":"15","verse":"13","text":"Madugi matung numit kharagi matungda machanupa atomba aduna mahakki lanthumgi saruk adu yonthoktuna senpham adu puraga mayum thadoktuna chatkhre. Aduga mahakna arappa leibak amada chatuna cheksindaba punsi mahing amada hingduna maran-mathum pumnamak manghallammi."},{"book":"Luke","chapter":"15","verse":"14","text":"Amasung mahakki leijaba pumnamak adu sijinnathokhraba matungda leibak aduda sathina chak tangba thokle aduga mahak awatpana thallakle."},{"book":"Luke","chapter":"15","verse":"15","text":"Adudagi mahakna lam aduda leiba mi amagida chattuna mahakpu thabakta sijinnabinaba haijarure amasung nupa aduna mahakpu ok sennanaba thare."},{"book":"Luke","chapter":"15","verse":"16","text":"Aduga mahak adukki matik mabuk lamlammi madudi okta pijariba okchak adu chaduna mabuk thalhanninglammi. Adubu kana amatana mangonda kari amata pibiramde."},{"book":"Luke","chapter":"15","verse":"17","text":"Mameithangda mahakna wakhal tarakladuna masa mathanta haijarammi, ‘Eigi ipagi anekpa minaisingna phaoba chananaba lem pana lei aduga eina maphamsida lambana sigadoure!"},{"book":"Luke","chapter":"15","verse":"18","text":"Eina hougattuna ipagi manakta chatlaga haigani, Ipa, eina Tengban Mapu amadi nahakki maiyokta pap toukhre."},{"book":"Luke","chapter":"15","verse":"19","text":"Eihak amuk hanna nahakki nachanupa koubada matik chadre; eihakpu nahakki anekpa minai amagumna lousinbiyu.’"},{"book":"Luke","chapter":"15","verse":"20","text":"Adudagi mahakna hougattuna mapagi manakta halakle."},{"book":"Luke","chapter":"15","verse":"21","text":"Matamduta machanupa aduna hairak-i, ‘Ipa, Eina Tengban Mapu amadi nahakki maiyokta pap toukhre. Eihak amuk hanna nahakki nachanupa koubada matik chadre.’"},{"book":"Luke","chapter":"15","verse":"22","text":"Adubu mapa aduna mahakki minaisingbu kouraduna hairak-i, ‘Thuna mahakkidamak khwaidagi phaba phijol puraktuna setchinbiyu, khutsada khudop sijinbiyu amasung makhongda khong-up tongsinbiyu."},{"book":"Luke","chapter":"15","verse":"23","text":"Aduga masa noiba sa ama puraktuna hatlu. Eikhoina chaklen ama sinduna harao nungaiba phongdoksi."},{"book":"Luke","chapter":"15","verse":"24","text":"Maramdi eigi ichanupa asi sirurabani adubu amuk hinglakle; mahak manglurabani adubu amuk phangjare.’ Adudagi makhoina harao nungaiminaba houre."},{"book":"Luke","chapter":"15","verse":"25","text":"“Matam aduda machanupa ahal adudi loubukta leirammi. Aduga mahakna halaktuna yum naksilaklabada isei-nongmai amasung jagoi sabagi makhol tarammi."},{"book":"Luke","chapter":"15","verse":"26","text":"Adudagi mahakna manaising amabu kouduna mapham asida touribasing asi karino haina hanglammi."},{"book":"Luke","chapter":"15","verse":"27","text":"Maduda manai aduna khumlak-i, ‘Nahakki nanaonupa aduk amuk halakle, aduga mahakna asoi angam karisu yaodana halakpa adugidamak nahakki napana masa noihallaba sa ama hatlibani.’"},{"book":"Luke","chapter":"15","verse":"28","text":"Maduda machanupa ahal adu adukki matik saorammi amasung mayumda changlamde. Maram aduna mapa aduna thoraktuna mahakpu yumda changlaknaba haijarammi."},{"book":"Luke","chapter":"15","verse":"29","text":"Adubu mahakna mapada hairak-i, ‘Yengngu, chahi kaya asi eina minai amagumna nahakkidamak thabak surakli aduga nongmatasu nahakki yathang indaba toukhidri. Adubu eigi marup mapangsingga chaminnaduna haraominnanaba hameng macha amatang phaoba nahakna eingonda keidoungeidasu pikhidri."},{"book":"Luke","chapter":"15","verse":"30","text":"Adubu nahakki naral nathum apumba oktabi nupisingda hundokluraga halakpa nahakki nachanupa asigidamaktadi nahakna anoiba sa hattuna haraoba phongdokli.’"},{"book":"Luke","chapter":"15","verse":"31","text":"Maduda mapa aduna mangonda khumlak-i, ‘Yengu, ichanupa, nahakti matam pumnamakta eihakka leiminnari aduga eigi areiba pumnamaksisu nahakkini."},{"book":"Luke","chapter":"15","verse":"32","text":"Aduga asumna harao nungaiminnabagi thouram asisu pangthokpada matik chai, maramdi nahakki nanaonupa asi sirurabani adubu amuk hinglakle; mahak manglurabani adubu amuk phangjare.’ ”"}]}