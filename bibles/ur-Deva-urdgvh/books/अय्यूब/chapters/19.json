{"data":[{"book":"अय्यूब","chapter":"19","verse":"1","text":"तब अय्यूब ने जवाब में कहा,"},{"book":"अय्यूब","chapter":"19","verse":"2","text":"“तुम कब तक मुझ पर तशद्दुद करना चाहते हो, कब तक मुझे अलफ़ाज़ से टुकड़े टुकड़े करना चाहते हो?"},{"book":"अय्यूब","chapter":"19","verse":"3","text":"अब तुमने दस बार मुझे मलामत की है, तुमने शर्म किए बग़ैर मेरे साथ बदसुलूकी की है।"},{"book":"अय्यूब","chapter":"19","verse":"4","text":"अगर यह बात सहीह भी हो कि मैं ग़लत राह पर आ गया हूँ तो मुझे ही इसका नतीजा भुगतना है।"},{"book":"अय्यूब","chapter":"19","verse":"5","text":"लेकिन चूँकि तुम मुझ पर अपनी सबक़त दिखाना चाहते और मेरी रुसवाई मुझे डाँटने के लिए इस्तेमाल कर रहे हो"},{"book":"अय्यूब","chapter":"19","verse":"6","text":"तो फिर जान लो, अल्लाह ने ख़ुद मुझे ग़लत राह पर लाकर अपने दाम से घेर लिया है।"},{"book":"अय्यूब","chapter":"19","verse":"7","text":"गो मैं चीख़कर कहूँ, ‘मुझ पर ज़ुल्म हो रहा है,’ लेकिन जवाब कोई नहीं मिलता। गो मैं मदद के लिए पुकारूँ, लेकिन इनसाफ़ नहीं पाता।"},{"book":"अय्यूब","chapter":"19","verse":"8","text":"उसने मेरे रास्ते में ऐसी दीवार खड़ी कर दी कि मैं गुज़र नहीं सकता, उसने मेरी राहों पर अंधेरा ही छा जाने दिया है।"},{"book":"अय्यूब","chapter":"19","verse":"9","text":"उसने मेरी इज़्ज़त मुझसे छीनकर मेरे सर से ताज उतार दिया है।"},{"book":"अय्यूब","chapter":"19","verse":"10","text":"चारों तरफ़ से उसने मुझे ढा दिया तो मैं तबाह हुआ। उसने मेरी उम्मीद को दरख़्त की तरह जड़ से उखाड़ दिया है।"},{"book":"अय्यूब","chapter":"19","verse":"11","text":"उसका क़हर मेरे ख़िलाफ़ भड़क उठा है, और वह मुझे अपने दुश्मनों में शुमार करता है।"},{"book":"अय्यूब","chapter":"19","verse":"12","text":"उसके दस्ते मिलकर मुझ पर हमला करने आए हैं। उन्होंने मेरी फ़सील के साथ मिट्टी का ढेर लगाया है ताकि उसमें रख़ना डालें। उन्होंने चारों तरफ़ से मेरे ख़ैमे का मुहासरा किया है।"},{"book":"अय्यूब","chapter":"19","verse":"13","text":"मेरे भाइयों को उसने मुझसे दूर कर दिया, और मेरे जाननेवालों ने मेरा हुक़्क़ा-पानी बंद कर दिया है।"},{"book":"अय्यूब","chapter":"19","verse":"14","text":"मेरे रिश्तेदारों ने मुझे तर्क कर दिया, मेरे क़रीबी दोस्त मुझे भूल गए हैं।"},{"book":"अय्यूब","chapter":"19","verse":"15","text":"मेरे दामनगीर और नौकरानियाँ मुझे अजनबी समझते हैं। उनकी नज़र में मैं अजनबी हूँ।"},{"book":"अय्यूब","chapter":"19","verse":"16","text":"मैं अपने नौकर को बुलाता हूँ तो वह जवाब नहीं देता। गो मैं अपने मुँह से उससे इल्तिजा करूँ तो भी वह नहीं आता।"},{"book":"अय्यूब","chapter":"19","verse":"17","text":"मेरी बीवी मेरी जान से घिन खाती है, मेरे सगे भाई मुझे मकरूह समझते हैं।"},{"book":"अय्यूब","chapter":"19","verse":"18","text":"यहाँ तक कि छोटे बच्चे भी मुझे हक़ीर जानते हैं। अगर मैं उठने की कोशिश करूँ तो वह अपना मुँह दूसरी तरफ़ फेर लेते हैं।"},{"book":"अय्यूब","chapter":"19","verse":"19","text":"मेरे दिली दोस्त मुझे कराहियत की निगाह से देखते हैं, जो मुझे प्यारे थे वह मेरे मुख़ालिफ़ हो गए हैं।"},{"book":"अय्यूब","chapter":"19","verse":"20","text":"मेरी जिल्द सुकड़कर मेरी हड्डियों के साथ जा लगी है। मैं मौत से बाल बाल बच गया हूँ। लफ़्ज़ी तरजुमा : ‘मेरे दाँतों की जिल्द ही बच गई है।’ मतलब मुबहम-सा है।"},{"book":"अय्यूब","chapter":"19","verse":"21","text":"मेरे दोस्तो, मुझ पर तरस खाओ, मुझ पर तरस खाओ। क्योंकि अल्लाह ही के हाथ ने मुझे मारा है।"},{"book":"अय्यूब","chapter":"19","verse":"22","text":"तुम क्यों अल्लाह की तरह मेरे पीछे पड़ गए हो, क्यों मेरा गोश्त खा खाकर सेर नहीं होते?"},{"book":"अय्यूब","chapter":"19","verse":"23","text":"काश मेरी बातें क़लमबंद हो जाएँ! काश वह यादगार पर कंदा की जाएँ,"},{"book":"अय्यूब","chapter":"19","verse":"24","text":"लोहे की छैनी और सीसे से हमेशा के लिए पत्थर में नक़्श की जाएँ!"},{"book":"अय्यूब","chapter":"19","verse":"25","text":"लेकिन मैं जानता हूँ कि मेरा छुड़ानेवाला ज़िंदा है और आख़िरकार मेरे हक़ में ज़मीन पर खड़ा हो जाएगा,"},{"book":"अय्यूब","chapter":"19","verse":"26","text":"गो मेरी जिल्द यों उतारी भी गई हो। लेकिन मेरी आरज़ू है कि जिस्म में होते हुए अल्लाह को देखूँ,"},{"book":"अय्यूब","chapter":"19","verse":"27","text":"कि मैं ख़ुद ही उसे देखूँ, न कि अजनबी बल्कि अपनी ही आँखों से उस पर निगाह करूँ। इस आरज़ू की शिद्दत से मेरा दिल तबाह हो रहा है।"},{"book":"अय्यूब","chapter":"19","verse":"28","text":"तुम कहते हो, ‘हम कितनी सख़्ती से अय्यूब का ताक़्क़ुब करेंगे’ और ‘मसले की जड़ तो उसी में पिनहाँ है।’"},{"book":"अय्यूब","chapter":"19","verse":"29","text":"लेकिन तुम्हें ख़ुद तलवार से डरना चाहिए, क्योंकि तुम्हारा ग़ुस्सा तलवार की सज़ा के लायक़ है, तुम्हें जानना चाहिए कि अदालत आनेवाली है।”"}]}