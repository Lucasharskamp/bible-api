{"data":[{"book":"Ezekiel","chapter":"12","verse":"1","text":"Wach Jehova Nyasaye nobirona kama:"},{"book":"Ezekiel","chapter":"12","verse":"2","text":"“Wuod dhano, idak e dier joma jongʼanyo. Gin gi wenge mondo ginen-go to ok ginen, kendo gin gi itgi mondo giwinjgo, to ok giwinj wach, nikech gin joma jongʼanyo."},{"book":"Ezekiel","chapter":"12","verse":"3","text":"“Kuom mano, wuod dhano, kaw gigi midhigo e twech, mana godiechiengʼ ka gineni, wuogi ia kama intie idhi kamachielo. Dipo ka mano omiyo giwinjo tiend wach, kata obedo ni gin anywola ma jongʼanyo kamano."},{"book":"Ezekiel","chapter":"12","verse":"4","text":"Godiechiengʼ ka piny ler, kendo ka gineni, kaw gigi miseiko mar dhi e twech. To kochopo odhiambo e kinde ma chiengʼ podho, to we mondo gineni mana ka ngʼama itero twech."},{"book":"Ezekiel","chapter":"12","verse":"5","text":"Ka gineni kamano, pow kor ot kendo gol misiki midhigo e twech gi kama ipowono."},{"book":"Ezekiel","chapter":"12","verse":"6","text":"Ketgi e goki mana ka gineni kendo itingʼ-gi ia kodgi ka piny yuso. Um lela wangʼi, mondo kik ine piny giwangʼi, nikech aseketi ranyisi ne dhood Israel.”"},{"book":"Ezekiel","chapter":"12","verse":"7","text":"Omiyo ne atimo kaka ne ochika. Ne agolo misika mane aseiko ne wuodh dhi e twech godiechiengʼ. Eka godhiambo ka chiengʼ dhi podho ne akunyo kor ot gi lwetena. Ne akawo giga awuokgo ka piny oyuso, ka atingʼogi e gokena koni gi koni ka gineno."},{"book":"Ezekiel","chapter":"12","verse":"8","text":"To kinyne gokinyi wach Jehova Nyasaye nobirona kama:"},{"book":"Ezekiel","chapter":"12","verse":"9","text":"Wuod dhano, donge dhood jo-Israel ma jongʼanyogo nopenji niya, En angʼo mitimoni?"},{"book":"Ezekiel","chapter":"12","verse":"10","text":"“Nyisgi ni ma e gima Jehova Nyasaye Manyalo Gik Moko Duto wacho kama: ‘Oteni oor ne wuod ruoth man Jerusalem kod oganda mar dhood Israel duto man kanyo.’"},{"book":"Ezekiel","chapter":"12","verse":"11","text":"Wachnegi ni, ‘An ranyisi ni un!’"},{"book":"Ezekiel","chapter":"12","verse":"12","text":"“Wuod ruoth manie diergi biro tingʼo misikene e goke ka piny imore mi oa, kendo ibiro powone kor ot mondo okalie. Obiro umo wangʼe mondo kik one piny kuma odhiye."},{"book":"Ezekiel","chapter":"12","verse":"13","text":"Abiro rieyone tonda mondo amakego mi kawe komoko e obadhona. Abiro tere nyaka Babulon, piny jo-Kaldea, to kata kamano ok none pinyno gi wangʼe, kendo kuno ema nothoe."},{"book":"Ezekiel","chapter":"12","verse":"14","text":"Abiro keyo jodonge, joma ngʼadone rieko, kod joma rite ne yembe, kendo ji nodwar mondo oneg-gi to ok noyudgi."},{"book":"Ezekiel","chapter":"12","verse":"15","text":"“Gibiro ngʼeyo ni An e Jehova Nyasaye, e kinde ma anabolgi e dier ogendini kendo akegi e dier pinje."},{"book":"Ezekiel","chapter":"12","verse":"16","text":"To abiro reso jomoko manok kuomgi e dho ligangla gi kech, kod masiche, mondo e pinje ma gidhiyego ginyis jogo timbegi duto mamono. Eka giningʼe ni An e Jehova Nyasaye.”"},{"book":"Ezekiel","chapter":"12","verse":"17","text":"Wach Jehova Nyasaye nobirona ni:"},{"book":"Ezekiel","chapter":"12","verse":"18","text":"“Wuod dhano, sa ma ichiemo kata imodho pigi to tetni ka gima kibaji ogoyi."},{"book":"Ezekiel","chapter":"12","verse":"19","text":"Nyis jo-Juda ni ma e gima Jehova Nyasaye Manyalo Gik Moko Duto wacho kuom joma odak Jerusalem kod piny Israel: Gibiro chamo chiembgi gi kibaji kendo gibiro modho pigegi ka chunygi parore, nikech ibiro lony pinygi mi we nono li nikech timbe mahundu mag ji duto modak kanyo."},{"book":"Ezekiel","chapter":"12","verse":"20","text":"Mier matindo duto ma ji odakie biro dongʼ nono li kendo piny biro dongʼ gunda. Eka unungʼe ni An e Jehova Nyasaye.”"},{"book":"Ezekiel","chapter":"12","verse":"21","text":"Wach Jehova Nyasaye nobirona kama:"},{"book":"Ezekiel","chapter":"12","verse":"22","text":"“Wuod dhano, ma en ngero manade ma ugoyo e piny Israel ni, ‘Ndalo dhi adhiya, to pok wasenene fweny moro amora kotimore?’"},{"book":"Ezekiel","chapter":"12","verse":"23","text":"Nyisgi ni ma e gima Jehova Nyasaye Manyalo Gik Moko Duto wacho: Abiro tieko ngeroni, kendo ji ok nochak ogoe kendo e piny Israel. Wachnegi ni, ‘Ndalo okayo machiegni ma fweny duto biro timoree.’"},{"book":"Ezekiel","chapter":"12","verse":"24","text":"Nimar fweny mag miriambo kod weche mikoro miwuondogo ji ok nochak obedi e dier jo-Israel."},{"book":"Ezekiel","chapter":"12","verse":"25","text":"To an Jehova Nyasaye anawach gima adwaro kendo gino notimre ma ok orem. Nimar e ndalou, un dhood mohero ngʼanyo, abiro timo gimoro amora ma asewacho, Jehova Nyasaye Manyalo Gik Moko Duto owacho.”"},{"book":"Ezekiel","chapter":"12","verse":"26","text":"Wach Jehova Nyasaye nobirona kama:"},{"book":"Ezekiel","chapter":"12","verse":"27","text":"Wuod dhano, dhood Israel wacho ni, Fweny moneno gin mag higni mathoth ma pod biro nyime, kendo okoro weche mag higni manyime."},{"book":"Ezekiel","chapter":"12","verse":"28","text":"“Kuom mano wachnegi ni ma e gima Jehova Nyasaye Manyalo Gik Moko Duto wacho: Onge weche masewacho makoro biro deko, Gimoro amora ma awacho biro chopo kare, Jehova Nyasaye Manyalo Gik Moko Duto osewacho.”"}]}