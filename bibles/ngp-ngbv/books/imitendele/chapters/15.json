{"data":[{"book":"Imitendele","chapter":"15","verse":"1","text":"Wezaga want'hu wamwenga walawile Yudeya kwiza Antiokia, no kukonga kuwahiniza wadya wandugu wahuwila kugamba, “Homdahe kuyokolwa uneva hamnavinilwe enga viya miko ya Musa zikuunga.”"},{"book":"Imitendele","chapter":"15","verse":"2","text":"Paulo na Banaba wengilaga moulafya nawo mwe mbuli ino, ivo yafanyanyagwa kugamba Paulo na Banaba hamwenga na watuhu uko Antiokia waungagwa waite Yelusalemu wakawaone Wegala ulosi hamwenga ne wadala vilongozi we idifyo dya wahuwila wa Kilisito mwe mbuli ino."},{"book":"Imitendele","chapter":"15","verse":"3","text":"Kwaivo nawegalwa ni want'hu wamhuwile Kilisito, naho umwo wandile wakaita kombokela Foeniki Samalia walongaga ya want'hu hi Wayahudi wamhitukilaga Mnungu, ulosi uno wawatendaga wandugu wahuwila wose welelwe."},{"book":"Imitendele","chapter":"15","verse":"4","text":"Weze wabule Yelusalemu wahokelwagwa ni want'hu wamhuwile Kilisito na wegala ulosi, hamwenga na wadala Violongozi. Awo wawagambilaga yose wayadamanye kwa udahi wa Mnungu."},{"book":"Imitendele","chapter":"15","verse":"5","text":"Mna wahuwila wamwenga we mwe dibunga dya Mafalisayo, wakimalaga na kugamba, “Want'hu hi Wayahudi vaungwa wavinilwe no kugambigwa watimile Miko ya Musa.”"},{"book":"Imitendele","chapter":"15","verse":"6","text":"Wegala ulosi hamwenga ne wadala vilongozi waduganaga hamwenga kutalaula ulosi uwo."},{"book":"Imitendele","chapter":"15","verse":"7","text":"Ulafya uwo mtali wize womboke niyo Petulo akimaala niyo kugamba, “Wandugu zangu mmanya kugamba mazuwa mengi yomboke Mnungu anisagulaga miye mwenyu nibilikize Mbuli Yedi kwa want'hu hi Wayahudi, naivo wadahe kwiva no kuhuwila."},{"book":"Imitendele","chapter":"15","verse":"8","text":"Naho Mnungu amanyize fanyanyi za kila yumwenga, kalonga uwona kwa want'hu hi Wayahudi, kwa kuwenk'ha Muye ywa Mnungu enga viya akitendele suwe."},{"book":"Imitendele","chapter":"15","verse":"9","text":"Kakitenda chose kunda wamwenga, suwe na woho, kawakukiza mioyo yawe kwaviya wamhuwila Yesu."},{"book":"Imitendele","chapter":"15","verse":"10","text":"Mwaungilai kumgeza Mnungu kwa kuwatwika wanamp'hina zint'wika izo zidundugwe ni wakale wetu na, hata suwe wenye hakikudaha kuzinula?"},{"book":"Imitendele","chapter":"15","verse":"11","text":"Bule! Chahuwila naho wahonywa nu uwedi wa Zumbe Yesu, enga woho ivo weli.”"},{"book":"Imitendele","chapter":"15","verse":"12","text":"Fyo dyose dyanyamalaga kwaviya nawakawategeleza Banaba na Paulo wakalonga ulosi we vilagiso no kweheela ivo Mnungu avidamanye, mwa ya want'hu hi Wayahudi kombokela kwawe."},{"book":"Imitendele","chapter":"15","verse":"13","text":"Weze wajike kulonga, Yakobo niyo agamba, “Wandugu zangu nitegelezeni!"},{"book":"Imitendele","chapter":"15","verse":"14","text":"Simoni kasimuila ivo Mnungu mwe nk'hongo alagise kuwazumila kwakwe want'hu hi Wayahudi, kwa kuwasagula wamwenga wawe wande wakwe."},{"book":"Imitendele","chapter":"15","verse":"15","text":"Mbuli ino yazumilana no ulosi wa walotezi wa Mnungu, enga viya Mawandiko Akukilegwe."},{"book":"Imitendele","chapter":"15","verse":"16","text":"Zumbe agamba, ‘Akajika neniuye,"},{"book":"Imitendele","chapter":"15","verse":"17","text":"Naivo want'hu watuhu wose, want'hu we isi zose niwetange wande wangu,"},{"book":"Imitendele","chapter":"15","verse":"18","text":"Nivo akulonga Zumbe, aitendile imbuli ino imanyike kukongela aho kale.’ ”"},{"book":"Imitendele","chapter":"15","verse":"19","text":"Yakobo agendeelaga kulonga, “Niyo ifanyanyi yangu kugamba kisekuwagela nk'huswank'huswa, want'hu hi Wayahudi wakumhitukila Mnungu."},{"book":"Imitendele","chapter":"15","verse":"20","text":"Vituhu vakwe kiwawandikileni kuwagambila wasekudya nk'hande zigeligwe usavu kwa kutambikilwa milungu, wakenege no uhabwasi, wasekudya sakame."},{"book":"Imitendele","chapter":"15","verse":"21","text":"Kwaviya mazuwa mengi milosi ya Musa inda ikasomigwa mwe zinyumba zo kuvikila kila zuwa dyo kuhumula, naho mbuli zakwe zibilkizwa mwe kila mzi.”"},{"book":"Imitendele","chapter":"15","verse":"22","text":"Wegala ulosi ne wadala vilongozi, hamwenga ne fyo dya wahuwila wa Kilisito wasagulaga want'hu mwawe no kuwawatuma kuita Antiokia wakanda wose na Paulo na Banaba. Wasagulaga want'hu waidi wazumilagwa ni wandugu wahuwila, uyo Yuda akwitangwa Balisaba, na miyawe Sila,"},{"book":"Imitendele","chapter":"15","verse":"23","text":"niyo wawenk'ha baluwa ino,"},{"book":"Imitendele","chapter":"15","verse":"24","text":"Kiva kugamba want'hu watuhu kulawa uku kwetu, wawahanganyani kwe milosi yawe, niyo waigela mioyo yenyu nk'huswank'huswa, Mna wadamanya ivo kwafanyanyi zawe hazilaile kwetu."},{"book":"Imitendele","chapter":"15","verse":"25","text":"Naivo kwa hamwenga kiivana kusagula want'hu no kuwatuma kwenyu. Hamwenga na Banaba na Paulo awo kiwaungile,"},{"book":"Imitendele","chapter":"15","verse":"26","text":"wakuwink'ha ugima wawe kwajili ye dizina dya Zumbe dyetu Yesu Kilisito."},{"book":"Imitendele","chapter":"15","verse":"27","text":"Elo ivo chawatuma Yuda na Sila kwenyu, nawawagambileni woho wenye yadya kiwawandikileni."},{"book":"Imitendele","chapter":"15","verse":"28","text":"Naivo Muye ywa Mnungu hamwenga nasuwe kizumila kisekuwatwikani ntwika zijink'hile mbuli izi zikubidi,"},{"book":"Imitendele","chapter":"15","verse":"29","text":"msekudya nk'hande zilavigwe nt'hambiko kwe vizi mnt'hu, msekunywa sakame, msekudya nyama itile kunyulikwa, naho wink'heni sila uhabwasi, nomde mdamanya vedi uneva hamna yadamanye ayo. Muye yedi.”"},{"book":"Imitendele","chapter":"15","verse":"30","text":"Weze wawalage, wasigilwa awo wahingaga Antiokia, uko wawaduganyaga wahuwila wa Kilisito niyo wawenk'ha ibaluwa iyo."},{"book":"Imitendele","chapter":"15","verse":"31","text":"Weze waisome iyo ibaluwa, milosi yakwe neiwagela moyo niyo welelwa vitendese."},{"book":"Imitendele","chapter":"15","verse":"32","text":"Yuda na Sila kwaviya nawo nawanda walotezi, wasimuilaga mbuli nyingi na wandugu wahuwila wa Kilisito wakawagela moyo no kuwatenda watoge."},{"book":"Imitendele","chapter":"15","verse":"33","text":"Weze wekale ikale uuko, wandugu wahuwila wa Antiokia niyo wawalaga kwa utondowazi niyo wauya kwa wadya wawatumile."},{"book":"Imitendele","chapter":"15","verse":"34","text":"Mna Sila andaga na ulamuzi wa kwikala ahadya."},{"book":"Imitendele","chapter":"15","verse":"35","text":"Paulo na Banaba wekalaga uuko Antiokia kwa lupisi hamwenga na want'hu watuhu wengi, Wahinizagwa no kubilikiza mbuli ya Zumbe."},{"book":"Imitendele","chapter":"15","verse":"36","text":"Mazuwa yeze yomboke Paulo niyo amgamba Banaba, “Kiuye kikawatalamikile wandugu wadya mwa kila mzi kudya kibilikize mbuli ya Zumbe, kikakaule ivo wakugendeela.”"},{"book":"Imitendele","chapter":"15","verse":"37","text":"Banaba naakaunga amguhe na Yohana akwitangwa Maliko hamwenga nawo,"},{"book":"Imitendele","chapter":"15","verse":"38","text":"mna Paulo haone kugamba neviwagilwa wamguhe Yohana Maliko, kwaviya awasaga aho nk'hongo kudya Pamfilia."},{"book":"Imitendele","chapter":"15","verse":"39","text":"Kwandaga na mahigano makulu, niyo wapangana. Banaba amguhaga Yohana Maliko nokukwela ngalawa kuita Kipulo."},{"book":"Imitendele","chapter":"15","verse":"40","text":"Paulo eze amsagule Sila nokuhalawa wandugu wahuwila wa aho nawawaika mo wamizi wo uwedi wa Zumbe."},{"book":"Imitendele","chapter":"15","verse":"41","text":"Mwe nt'hambo iyo nawombokela Silia, na Kilikia, wakayatenda mafyo ya wahuwila wa Kilisito yatoge"}]}