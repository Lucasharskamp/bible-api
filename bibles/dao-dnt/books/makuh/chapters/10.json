{"data":[{"book":"Makuh","chapter":"10","verse":"1","text":"Acunüng Jesuh Judah khaw da cit lü Jordan mliktui khe paki. Khyang he a veia ngcun law be u se Jesuh naw a ti khawia kba a jah mthei be."},{"book":"Makuh","chapter":"10","verse":"2","text":"Pharise avang naw law u lü a ngthu ami man vaia phäha, “Khyang naw a khyu a yawk vai hin mi thum üng nglawiki aw?” tia ami kthäh."},{"book":"Makuh","chapter":"10","verse":"3","text":"Jesuh naw, “Mosi naw ia thum ni a ning jah pet?” ti lü ngthähnak am a jah msang be."},{"book":"Makuh","chapter":"10","verse":"4","text":"Amimi naw, “Mosi naw ngtainaka kca yu u lü, khyu cun mtai vaia a ti ni,” tia ami msang."},{"book":"Makuh","chapter":"10","verse":"5","text":"Jesuh naw, “Ning jah mthei vaia nami mlung nghlang se, Mosi naw acunkba thum a ning jah yuk pet ni."},{"book":"Makuh","chapter":"10","verse":"6","text":"10:6 Gen 1:27; 5:2Cunsepi, cangcim naw a pyena kba, ‘mhmünmcengnak atünei üng Mhnam naw nghnumi la kpami a jah mhmün’ tia kyaki."},{"book":"Makuh","chapter":"10","verse":"7","text":"10:7,8: Gen 2:24‘Acunakyase kpami naw a nu la a pa jah yawk lü, a khyua veia ngdawn10:7 a khyua veia ngdawn khai ti avang üng am ami yuk. khai,"},{"book":"Makuh","chapter":"10","verse":"8","text":"acunüng nghngih cun mata kya law khai.’ Acunüng ni nghngiha am kya ti lü mata kya law khai."},{"book":"Makuh","chapter":"10","verse":"9","text":"Acunakyase Mhnam naw atänga a jah mdawn päng khyang naw ä jah mtai se,” a ti."},{"book":"Makuh","chapter":"10","verse":"10","text":"Ima ami ceh be käna axüisaw he naw acuna mawng bä cun ami kthäh be tü."},{"book":"Makuh","chapter":"10","verse":"11","text":"10:11,12: Mt 5:32; 1Kor 7:10,11Jesuh naw, “Upi a khyu yawk lü akce khyu na beki cun a khyu katnaki ni."},{"book":"Makuh","chapter":"10","verse":"12","text":"Acun kba nghnumi pi a cei yawk lü akce cei na beki cun a cei katnaki ni,” a ti."},{"book":"Makuh","chapter":"10","verse":"13","text":"Avang naw hnasen he, Jesuh naw ami khana a kut a mtaih vaia a veia jah lawpüi u se, axüisaw he naw lawpüiki he ami jah kdunak."},{"book":"Makuh","chapter":"10","verse":"14","text":"Jesuh naw ksing lü thüiki naw, “Hnasen he ka veia law u se, ä jah mah ua, Pamhnama khaw cun amimia mäiha phäha kyaki ni."},{"book":"Makuh","chapter":"10","verse":"15","text":"10:15 Mt 18:3 Akcanga ka ning jah mthehki, upi Pamhnama khaw hina hnasen naw a dokhameia kba am dokhameiki cun acuia am lut khai,” a ti."},{"book":"Makuh","chapter":"10","verse":"16","text":"Acunüng Jesuh naw hnasen he a ban am jah jäk lü, ami khana a kut mtaih lü, josenak am jah kbeki."},{"book":"Makuh","chapter":"10","verse":"17","text":"Jesuh lam üng a ceh k’um üng khyang mat a veia dawng law lü, a ma ngdäng lü, “Saja kdaw aw, anglät xünnak ka yahnak thei vaia i ka pawh khai?” ti lü a kthäh."},{"book":"Makuh","chapter":"10","verse":"18","text":"Jesuh naw, “Ivai saja kdaw tia, na na khüki ni? Mhnama thea u mat pi am daw naw."},{"book":"Makuh","chapter":"10","verse":"19","text":"10:19 Ex 20:13; Deut 5:17; Ex 20:14; Deut 5:18; Ex 20:15; Deut 5:19; Ex 20:16; Deut 5:20; Ex 20:12; Deut 5:16‘Khyanga khyu ä na katnak vai; khyang ä na hnim vai; ä na m'yuk vai; ä na hleihlak vai; khyanga ka am hman müi se ä na bi vai; na nu la na pa na jah mhlünmtai vai’ tia ngthupet he cun na jah ksingki ni,” a ti."},{"book":"Makuh","chapter":"10","verse":"20","text":"Acuna khyang naw, “Saja aw, ahin he avan cun ka nghmawca üng tün lü, ka jah läk päng ni,” ti se,"},{"book":"Makuh","chapter":"10","verse":"21","text":"Jesuh naw jawng'engnaka mlungmthin am teng lü, “Mat kpawih na veki. Cit lü na taka khawhthem avan jawi lü sim'yaki he am jah pea, khankhawa bawimangnak na yah khai ni; acunüng law lü na läk lawa,” a ti."},{"book":"Makuh","chapter":"10","verse":"22","text":"Acun bawimangpa naw a ngjak la aktäa khawhthem danakia kyase, a hmai se lü thuiseinak am citki."},{"book":"Makuh","chapter":"10","verse":"23","text":"Acunüng Jesuh naw mdei hü lü axüisaw he üng, “Khawhthem danaki he, Pamhnama khaw ami luh vai aktäa khak ve,” a ti."},{"book":"Makuh","chapter":"10","verse":"24","text":"Acuna ngthua phäha axüisaw he cun aktäa cäiki he. Acunüng Jesuh naw, “Ka ca he aw, Pamhnama khaw luh vai aktäa khak ve!"},{"book":"Makuh","chapter":"10","verse":"25","text":"Bawimangki, Pamhnama khaw a luha kdama ta, kulauk mpyüma nghnga üng a luh vai jäi bawk ve,” ti lü a jah mtheh."},{"book":"Makuh","chapter":"10","verse":"26","text":"Acuna axüisaw he aksehlena cäi law u lü, amimät la amimät, “Am ani üng u küikyana kya thei khai aw?” tia ngthäh kyuki he."},{"book":"Makuh","chapter":"10","verse":"27","text":"Jesuh naw jah teng lü, “Khyanga phäha hin hin khaki ni, Cunsepi Mhnama phäha khaki i am ve naw,” a ti."},{"book":"Makuh","chapter":"10","verse":"28","text":"Acunüng Pita naw msang lü, “Tenga, avan jah yawk hüt u lü kami ning läk law hin,” a ti."},{"book":"Makuh","chapter":"10","verse":"29","text":"Jesuh naw, “Akcanga ka ning jah mthehki, kei la thangkdaw phäha a im, a bena he la, a nu pa, a ca he, a khawloe jah yawkki naw,"},{"book":"Makuh","chapter":"10","verse":"30","text":"Atuh xün k’um üng däm bawki jah yah be khai. Ime, a bena he, a nu pa he, a ca he, a khawloe la mkhuimkhanak he pi aphyaa däm bawki jah yah be lü, pha law khaia kcün üng anglät xünnak pi yah be khai."},{"book":"Makuh","chapter":"10","verse":"31","text":"10:31 Mt 20:16; Lk 13:30 Cunsepi, atuh khawjah maki he hnu u lü, hnuki he ma law khai he,” a ti."},{"book":"Makuh","chapter":"10","verse":"32","text":"Jesuh la axüisaw he Jerusalem cehnaka lam üng awmki he. Jesuh cun axüsaw hea hmaia ma lü cit se kcäväki he. A hnu läk law hngaki he kyü lawki he. Jesuh naw xaleinghngih he akcea jah khü lü a khana pha law khai jah mthehki naw,"},{"book":"Makuh","chapter":"10","verse":"33","text":"“Ngai u, Jerusalema mi jeng cit khai he, acuia Khyanga Capa cun ktaiyü ktung he la thum jah mtheiki hea veia cenga kya khai. Amimi naw thi khaia mkatei u lü khyangmjükce he üng msum khai he."},{"book":"Makuh","chapter":"10","verse":"34","text":"Acun he naw yaihei khai he, msawh khai he, kpai khai he, hnim khai he; Cunsepi amhmüp kthum üng tho law be khai,” a ti."},{"book":"Makuh","chapter":"10","verse":"35","text":"Acunüng Zebedea capa xawi Jakuk la Johan Jesuha veia law ni lü, “Saja aw, kani phäha na jah pawh pet vai kani ngjak hlü iyaw awmki,” ani ti."},{"book":"Makuh","chapter":"10","verse":"36","text":"Jesuh naw jah kthäh lü, “Ini ka ning jah pawh pet vai na ni ngjak hlü?” a ti."},{"book":"Makuh","chapter":"10","verse":"37","text":"Anini naw, “Na hlüngtainaka khawa, na bawingawhnak üng na ngawh law üng, mat na kpat da mat na k'eng da na jah ngawhsak vai kani ngjahlüki,” ani ti."},{"book":"Makuh","chapter":"10","verse":"38","text":"Jesuh naw, “Nani kthäh am ksingei ve niki. Ka awk vaia khuikhanaka khawt nani aw khawh khai aw? Baptican ka khan vaia kba pi nani khan khawh khai aw?” ti se,"},{"book":"Makuh","chapter":"10","verse":"39","text":"anini naw, “Kani khyaih khai ni” ani ti."},{"book":"Makuh","chapter":"10","verse":"40","text":"Cunsepi ka kpat lama ngaw khai ja ka k'eng lama ngaw khai cun keia xü vaia am kya naw. Acun cun ani naw a jah pyan peta khyang hea phäha acuna hmün he jah pe khai cun Mhnama kyaki,” a ti."},{"book":"Makuh","chapter":"10","verse":"41","text":"Akce xa he naw ngja law u lü Jakuk la Johana khana aktäa thüiki he."},{"book":"Makuh","chapter":"10","verse":"42","text":"10:42,43Lk 22:25,26Acunakyase Jesuh naw a veia jah khü lü, “Khyangmjükce hea khana mkhawnga ami jah mcawn he cun ana atäa taki he ti nami ksingki."},{"book":"Makuh","chapter":"10","verse":"43","text":"10:43,44 Mt 23:11; Mk 9:35; Lk 22:26Cunsepi acunkba nangmi üng ä kya se. Nangmi üng a kyäp säih vai ngjahlüki cun nami m'ya a kya se."},{"book":"Makuh","chapter":"10","verse":"44","text":"Nangmi üng a ma säih vai ngjahlüki cun avana m'yaa kyase."},{"book":"Makuh","chapter":"10","verse":"45","text":"Khyanga Capa cun khyanga khüih vaia am law lü; khyang jah khüih lü khawjah thawnnak vaia a xünnak pe khaia ni a law ve,” a ti."},{"book":"Makuh","chapter":"10","verse":"46","text":"Jerikho mlüha law u se, Jerikho üngka naw axüisaw he la khyang khawjah am ami ceh be üng, kthäheiki amikmü, Timea capa Batihme cun lam peia a na ngawki."},{"book":"Makuh","chapter":"10","verse":"47","text":"Nazaret Jesuh ni ti a ngjak la, “Jesuh! Davita Capa! na m'yeneia,” ti lü ngpyangki."},{"book":"Makuh","chapter":"10","verse":"48","text":"Khyang khawjah naw kse na u lü ä khihkheh khaia mtheh u se pi, “Davita Capa, na m'yeneia!” ti lü ngpyang law däm dämki."},{"book":"Makuh","chapter":"10","verse":"49","text":"Acunüng Jesuh naw ngdüi lü, “Khü ua,” ti se,"},{"book":"Makuh","chapter":"10","verse":"50","text":"Acunja amikmü cun a jih ngvaih tawnin lü, ngtawp lü, Jesuha veia lawki."},{"book":"Makuh","chapter":"10","verse":"51","text":"Jesuh naw, “Na phäha ini ka ning pawh pet vai na ngjak hlü?” ti se amikmü naw,"},{"book":"Makuh","chapter":"10","verse":"52","text":"Acunüng Jesuh naw, “Cita, na jumnak naw ning m’yai be ve,” ti se."}]}