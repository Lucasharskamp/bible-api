{"data":[{"book":"Ngsäea Khut","chapter":"10","verse":"1","text":"Acunüng, Ketarih khawa Konelih ngming naki Romah cetca keptin veki, acun cun Itali yekap ngvai ami ti."},{"book":"Ngsäea Khut","chapter":"10","verse":"2","text":"Ani cun Pamhnam üng hlimtui lü, a ima vekie ami van naw Pamhnam kyühkie, mpyenkseki Judah khyange jah petmsawt lü aktäa ktaiyüki."},{"book":"Ngsäea Khut","chapter":"10","verse":"3","text":"Acuna, mhnüp mülam naji kthum bang üng, Pamhnama khankhawngsä mat law lü, “Konelih aw” ti lü ngkhü lawki cun angsing hmumkthehnak a hmuh."},{"book":"Ngsäea Khut","chapter":"10","verse":"4","text":"Acunüng, Konelih naw a kyühnak am bükteng lü, “Bawipa aw, ini?” a ti. Acunüng, ani naw, “Na ktaiyünak ja na petmsawte naw Pamhnam jesak se, Pamhnam naw na ktaiyünak ning msang khaia kyaki."},{"book":"Ngsäea Khut","chapter":"10","verse":"5","text":"“Tuhkbäih Jukpei mlüha khyang ja tüih lü khyang mat Sihmon Pita ngming naki jah khüsaka;"},{"book":"Ngsäea Khut","chapter":"10","verse":"6","text":"savun pyangkia Sihmona veia kaiki ni, a im cun mliktui peia veki ni” a ti."},{"book":"Ngsäea Khut","chapter":"10","verse":"7","text":"Acunüng, ngthuheipüikia khankhawngsä a ceh be ja, Konelih naw a mpya üngka nghngih ja, anglätse khüikie üngka Pamhnam üpnaki yekap mat khü lü;"},{"book":"Ngsäea Khut","chapter":"10","verse":"8","text":"ngthu a jah mtheh päng üng Jukpei mlüha a jah tüih."},{"book":"Ngsäea Khut","chapter":"10","verse":"9","text":"Angawi üng, ami ceh lam mlüh pei ami pha law hlü üng, Pita cun ktaiyü khaia im mkhyuma kaiki."},{"book":"Ngsäea Khut","chapter":"10","verse":"10","text":"A ei naw mcawi law se, bu ei law hlüki; cunsepi, a ei vai ami pawh k'um üng Mhnama mdannak a hmuh."},{"book":"Ngsäea Khut","chapter":"10","verse":"11","text":"Khankhaw nghmawng law lü jihnua mäiha kphyüa kitmaki mdeka kya lawse a hmuh."},{"book":"Ngsäea Khut","chapter":"10","verse":"12","text":"Acuna k'uma, khawmdek üng ngvak hükiea khisa avan ja khankhawa khae naküt vekie."},{"book":"Ngsäea Khut","chapter":"10","verse":"13","text":"A veia kthai pha lawki cun, “Pita aw, tho law; ja hnim lü jah eia” a ti."},{"book":"Ngsäea Khut","chapter":"10","verse":"14","text":"Acunsepi, Pita naw, “Bawipa aw, acukba am kya; am ngcimcaiki ja mtüikheh i am ei khawi veng” a ti."},{"book":"Ngsäea Khut","chapter":"10","verse":"15","text":"Acunüng, Khana kthai naw anghnginaka, “Pamhnam naw a ngcimsak päng nang naw am ngcimcaiki käh tia” a ti."},{"book":"Ngsäea Khut","chapter":"10","verse":"16","text":"Acukba cia kthum vei ngdang law lü; acunüng acuna jiha mäih cun khankhawa a ju jäh law be."},{"book":"Ngsäea Khut","chapter":"10","verse":"17","text":"Pita naw mdannak a hmuh cun asuilam am ksing lü ana ve k'um üng, Koneliha a tüiha khyange naw Sihmona a im ngthäh law u lü mkawt peia ngdüi lawki he."},{"book":"Ngsäea Khut","chapter":"10","verse":"18","text":"Sihmon Pita ngmingnaki khin cun, acua a pha ja am a pha ngpyang u lü ami ju kthäh."},{"book":"Ngsäea Khut","chapter":"10","verse":"19","text":"Acunüng, Pita naw mdannak a hmu cun, a ngaikyu hui üng, Ngmüimkhya Ngcim naw a veia, “Ngaia, khyang kthum10:19: Kthum; cangcim avang üngtaavang; cangcim mat naw tanghngih. naw ning sui hü ve u."},{"book":"Ngsäea Khut","chapter":"10","verse":"20","text":"Acunakyase, tho law lü ju kyuma, käh cücawn lü jah läka; anini cun keia jah tüih law ni” a ti."},{"book":"Ngsäea Khut","chapter":"10","verse":"21","text":"Acunüng, Pita cun, acunea veia kyum lü ami veia, “Nami sui hü hin kei ni; ia phäha nami lawki ni?” a ti."},{"book":"Ngsäea Khut","chapter":"10","verse":"22","text":"Amimi naw, “Konelih, yekap ngvai, khyang kdaw, Pamhnam kyühki, Judah khyange naküt üng ngming dawnak yaki naw a ima nang ning khü lü na ngthu pyen ngai khaia, Pamhnama khankhawngsä mat naw a mtheha kyaki” ami ti."},{"book":"Ngsäea Khut","chapter":"10","verse":"23","text":"Pita naw, acuna khyange cun im k'uma ja luhpüi lü a jah khinnak. A ngawia Pita cun tho law lü ami veia cit se, Jukpei mlüha ka, jumeikie avange pi a veia cit hngakie."},{"book":"Ngsäea Khut","chapter":"10","verse":"24","text":"Angawi be kce üng, Ketarih mlüha phakie. Acuia, Konelih naw a khyange ja a püie ja khü lü, anini cun ami jah na k'äih."},{"book":"Ngsäea Khut","chapter":"10","verse":"25","text":"Pita a pha law üng, Konelih naw ana dokham lü a khaw kunga mbawki."},{"book":"Ngsäea Khut","chapter":"10","verse":"26","text":"Acunsepi, Pita naw ani cun mtho lü, “Ngdüia, kei pi nghngicima ni ka kya ve” a ti."},{"book":"Ngsäea Khut","chapter":"10","verse":"27","text":"A veia a ngthuhei maha va lut lü khyang khawha ana ve se a hmu."},{"book":"Ngsäea Khut","chapter":"10","verse":"28","text":"Ami veia, “Judah khyang naw khyangmjükce ngkhawtpüi lü ami veia a ceh hü vai käh nglawiki tia nami ksingki; acunsepi, ‘U pi am ngcim, phyawksak ve’ käh ka ti vaia, Pamhnam naw na mtheh pängki ni."},{"book":"Ngsäea Khut","chapter":"10","verse":"29","text":"Acunakyase, na na khü law ja, käh dam lü ka lawkia kyaki. Acunakyase ka ning jah kthäh khai, “Ia phäha nami na khü lawki ni?” a ti."},{"book":"Ngsäea Khut","chapter":"10","verse":"30","text":"Konelih naw, “Ahin kcün mhnüp kthum anghjawk üng, ka ima naji kthum üng ka ktaiyü10:30: ktaiyü; cangcim avang naw taei jeih ja ktaiyü. k'um üng; khyang mat suisak bawk suisa lü, ka maa ngdüi lawki naw,"},{"book":"Ngsäea Khut","chapter":"10","verse":"31","text":"‘Konelih aw, na ktaiyünak Pamhnam naw ngja ve, na petmsawt ja na bilawh naküt pi Pamhnam naw ksing ve."},{"book":"Ngsäea Khut","chapter":"10","verse":"32","text":"Acunakyase, Jukpei mlüha khyang tüi lü Sihmon, Pita ami ti cun, na veia khüa; ani cun mliktui pei, savun pyangki Sihmona ima kaiki ni’ a ti."},{"book":"Ngsäea Khut","chapter":"10","verse":"33","text":"Acunakyase, na veia khyang angxita ka tüih lawa kyaki; na law hin daw ve. Acunakyase, Bawipa naw ngthu aning mtheh naküt ngai khaia, atuh Pamhnama hmuha kami van hin üng kami veki” a ti."},{"book":"Ngsäea Khut","chapter":"10","verse":"34","text":"Pita naw pyen lü, “Pamhnam naw, khyang naküt atänga jah mceiki tia akcanga ka ksingki;"},{"book":"Ngsäea Khut","chapter":"10","verse":"35","text":"acunsepi, au pi amät hjawkhah lü akdaw pawhkia khyang mjü naküt cun mkhawihnga lü jah dokhamki."},{"book":"Ngsäea Khut","chapter":"10","verse":"36","text":"“Ani naw, acuna ngthu cun nami ksingki, acun hin Jesuh Khritaw üngkhyüh dim’yenaka thangkdaw Isarel veia a peta kyaki. ‘Jesuh cun khyang naküta Bawia kyaki’ tia nami ksingki."},{"book":"Ngsäea Khut","chapter":"10","verse":"37","text":"Johan naw Baptican khamnaka mawng ngthu a pyen käna, Kalile üngkhyüh cutei lü Isarel khaw naküt üng ngthu ngthang hükia münkse bilawhnake cun nangmi naw pi nami ksingki;"},{"book":"Ngsäea Khut","chapter":"10","verse":"38","text":"Nazaret Jesuha mawng ta ania khana Pamhnam naw Ngmüimkhya Ngcim ja johit am a besak; ani cun Pamhnama veia vekia kyase, khyanga khana akdaw pawh lü khawyaia jah khuimkhae naküt jah mdaw be lü cit hüki."},{"book":"Ngsäea Khut","chapter":"10","verse":"39","text":"Judahea khaw ja Jerusalem mlüh a jah bilawh naküt kami saksinaki; ani cun kutlamktung üng taih u lü, ami hnim."},{"book":"Ngsäea Khut","chapter":"10","verse":"40","text":"Pamhnam naw amhnüp thum üng mtho be lü a ngdangsak,"},{"book":"Ngsäea Khut","chapter":"10","verse":"41","text":"acunsepi, khyang naküta veia am kya lü, keimie kami saksi khaia Pamhnam naw a jah xü, thihnak üngkhyüh a thawh be käna amät am atänga eiaw yüm khaia a jah mtheh ni."},{"book":"Ngsäea Khut","chapter":"10","verse":"42","text":"Acuna Bawipa cun akthie ja akxüng hea khana ngthumkhyah khaia Pamhnam naw a mcawna kyaki tia, khyangea veia sang hü khaiea, jah ksing hüsak khaiea, Pamhnam naw ngthu a jah pet."},{"book":"Ngsäea Khut","chapter":"10","verse":"43","text":"A u pi, ani jumeiki naküt, a ngminga phäha a mkhyekatnak mhlätnak yah khai tia, ania mawng cun sahmae naküt naw ami sang khawi ni” a ti."},{"book":"Ngsäea Khut","chapter":"10","verse":"44","text":"Pita naw acuna ngthu a pyen hui üng, ngthu ngjakie naküta khana, Ngmüimkhya Ngcim pha lawki."},{"book":"Ngsäea Khut","chapter":"10","verse":"45","text":"Pitaa veia law hngakie Judah jumeiki khyange naw, khyangmjükceea khana pi Pamhnam naw Ngmüimkhya Ngcim a pha lawsak hmu u lü cäikie."},{"book":"Ngsäea Khut","chapter":"10","verse":"46","text":"Käh ksinga ngthu am ngthuhei u lü Pamhnam mhlünmtai u se, ami jah ksinga phäha kyaki. Acunüng, Pita naw jah msang lü,"},{"book":"Ngsäea Khut","chapter":"10","verse":"47","text":"“Hine, mimi mäiha Ngmüimkhya Ngcim yah hngakie cun tui üng Baptican am khan khaiea, u naw a jah khyawh ni?” ti lü,"},{"book":"Ngsäea Khut","chapter":"10","verse":"48","text":"Jesuh Khritawa ngming am Baptican khan khaiea a jah mtheh. Acun käna Pita cun ami veia asäng ve khaia ami nghuinak."}]}