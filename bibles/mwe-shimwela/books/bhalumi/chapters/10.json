{"data":[{"book":"Bhalumi","chapter":"10","verse":"1","text":"Ashaalongo ajangu, shingupinga nne muntima gwangu na kujuga kwangu kwa a Nnungu Bhaishilaeli, bhatapulwanje."},{"book":"Bhalumi","chapter":"10","verse":"2","text":"Pabha ngunakong'ondela kuti bhanatumbilanga nkwaatumishila a Nnungu, ikabhe gwangali lunda."},{"book":"Bhalumi","chapter":"10","verse":"3","text":"Pabha bhakakumumanyanga a Nnungu shibhakuti kwaapanganga bhandunji aki, bhalilinganga kwiitolela aki jabhonji malinga shibhaapinganga ashaayenenji, akuno bhalikananga kukagula aki ja a Nnungu."},{"book":"Bhalumi","chapter":"10","verse":"4","text":"Pabha a Kilishitu ni kutimilila kwa shalia, nkupinga jojowe shaabhakulupalile akole aki."},{"book":"Bhalumi","chapter":"10","verse":"5","text":"Pabha a Musha bhashinkujandika ga aki jipatikana kwa shalia “Mundu akunda shalia, shaatame kwa genego.”"},{"book":"Bhalumi","chapter":"10","verse":"6","text":"Ikabheje ga aki jipatikana kwa ngulupai jinataya kuti, “Nnabhelekete muntima gwenu kuti, ‘Gani shakwele mpaka kunnungu kupinga kwaatuluya a Kilishitu pai kubhatutapule?"},{"book":"Bhalumi","chapter":"10","verse":"7","text":"Wala nnaibhuye, gani shaajende pai kukwaatola a Kilishitu kukopoka ku Jeanamu nikwiya nabho kunani kubhatutapule?’ ”"},{"book":"Bhalumi","chapter":"10","verse":"8","text":"Ikabheje Majandiko gakuti bhuli? “Lilobhe lya a Nnungu lila pulili tome na mmwe. Mulili nkang'wa jenu na muntima gwenu.” Lyene lilobhelyo, ni lilobhe lya ngulupai litulunguya lila."},{"book":"Bhalumi","chapter":"10","verse":"9","text":"Pabha nkundaga kwa kang'wa jenu kuti a Yeshu ni Bhakulungwa, na kulupalila muntima gwenu kuti a Nnungu bhashinkwaayuya, shintapulwe."},{"book":"Bhalumi","chapter":"10","verse":"10","text":"Pabha mundu anakulupalila muntima, nipata aki, na kwa kang'wa jakwe mundu anakunda nitapulwa."},{"book":"Bhalumi","chapter":"10","verse":"11","text":"Pabha Majandiko ga Ukonjelo ganataya kuti, “Jojowe akwaakulupalila akatokomaywa.”"},{"book":"Bhalumi","chapter":"10","verse":"12","text":"Pabha kwakwapi kupembula kuti, a Bhayaudi eu Bhagiliki, pabha a Yeshu ni Bhakulungwa bha bhowe, bhashikola ntuka ku bhowe bhakwaajuganga."},{"book":"Bhalumi","chapter":"10","verse":"13","text":"Pabha jojowe shaajuje kujangutilwa na Bhakulungwa, shaatapulwe."},{"book":"Bhalumi","chapter":"10","verse":"14","text":"Bhai shibhaajuganje bhuli bhene bhakakwaakulupalilanga? Numbe shibhaakulupalilanje bhuli bhubhangaapilikananga? Na kabhili shibhapilikananje bhuli gwangali nkulunguya?"},{"book":"Bhalumi","chapter":"10","verse":"15","text":"Numbe bhalunguyanje bhuli gwangali pelekwa? Malinga shigalugula Majandiko ga Ukonjelo kuti, “Nnole shiikuti konja kwiya kwabhonji bhaalunguyanga Ngani ja Mmbone.”"},{"book":"Bhalumi","chapter":"10","verse":"16","text":"Ikabheje nngabha bhowe bhakundilenje. Pabha nkali a Ishaya bhakuti, “Mmwe Mmakulungwa, gani akundile ngani jetu?”"},{"book":"Bhalumi","chapter":"10","verse":"17","text":"Bhai ngulupai shiumilo shakwe ni kupilikana, kwa ngani ja lilobhe lya a Kilishitu."},{"book":"Bhalumi","chapter":"10","verse":"18","text":"Ikabheje ngunabhuya, bhuli, bhangapilikananga? Elo, bhapilikenenje,"},{"book":"Bhalumi","chapter":"10","verse":"19","text":"Kabhili ngunabhuya, bhuli bha Ishilaeli bhangamanyanga? Gwa ntai a Musha bhashite,"},{"book":"Bhalumi","chapter":"10","verse":"20","text":"Numbe a Ishaya gwangali bhoga bhabhelekete,"},{"book":"Bhalumi","chapter":"10","verse":"21","text":"Ikabheje ga Ishilaeli bhanabheleketa,"}]}