{"data":[{"book":"Jenesis","chapter":"22","verse":"1","text":"Mgbe ihe ndị a gasịrị, Chineke nwara Ebraham. Ọ sịrị ya, “Ebraham.”"},{"book":"Jenesis","chapter":"22","verse":"2","text":"Chineke sịrị, “Duru nwa gị nwoke, naanị otu nwa gị nwoke, Aịzik onye ị hụrụ nʼanya, gaa nʼala Mọrịa. Jiri ya chụọrọ m aja nsure ọkụ nʼelu otu nʼime ugwu dị nʼebe m ga-egosi gị.”"},{"book":"Jenesis","chapter":"22","verse":"3","text":"Nʼisi ụtụtụ echi ya, Ebraham biliri kwadoo ịnyịnya ibu ya. O duuru ndị ikom abụọ na-ejere ya ozi, na nwa ya nwoke Aịzik. O gbutere nkụ ga-ezuru ya ịchụ aja nsure ọkụ, bilie gawa ebe ahụ Chineke gwara ya maka ya."},{"book":"Jenesis","chapter":"22","verse":"4","text":"Nʼụbọchị nke atọ, Ebraham lepụrụ anya hụ ebe ahụ nʼebe dị anya."},{"book":"Jenesis","chapter":"22","verse":"5","text":"Ọ gwara ndị na-ejere ya ozi sị, “Nọdụnụ nʼebe a, unu na ịnyịnya ibu anyị, ka mụ na nwokorobịa a gaa nʼebe ahụ. Anyị feecha ofufe, anyị ga-alọghachikwute unu ọzọ.”"},{"book":"Jenesis","chapter":"22","verse":"6","text":"Ebraham boro nwa ya nwoke Aịzik ukwu nkụ ahụ e ji achụ aja nsure ọkụ nʼisi, ma ya onwe ya jidere ọkụ na mma."},{"book":"Jenesis","chapter":"22","verse":"7","text":"Aịzik gwara nna ya Ebraham sị, “Nna m.”"},{"book":"Jenesis","chapter":"22","verse":"8","text":"Ebraham zara, “Nwa m, Chineke nʼonwe ya ga-eweta nwa atụrụ e ji achụ aja nsure ọkụ.” Ha abụọ gakwara nʼihu nʼije ha."},{"book":"Jenesis","chapter":"22","verse":"9","text":"Mgbe ha ruru ebe ahụ Chineke gwara ya maka ya, Ebraham wuru ebe ịchụ aja nʼebe ahụ, doo nkụ ndị ahụ niile nʼusoro nʼelu ya. O kere nwa ya Aịzik agbụ, tụkwasị ya nʼelu ebe ịchụ aja ahụ, na nʼelu nkụ ndị ahụ."},{"book":"Jenesis","chapter":"22","verse":"10","text":"Mgbe ahụ Ebraham setịpụrụ aka ya, welite mma ka o gbuo nwa ya nwoke."},{"book":"Jenesis","chapter":"22","verse":"11","text":"Ma mmụọ ozi Onyenwe anyị si nʼeluigwe kpọọ ya oku sị ya, “Ebraham! Ebraham!”"},{"book":"Jenesis","chapter":"22","verse":"12","text":"Ọ sịrị ya, “Emetụkwala nwokorobịa ahụ aka. Emekwala ya ihe ọbụla. Nʼihi na amatala m ugbu a na ị na-atụ egwu Chineke, ebe ọ bụ na i kwenyere iji nwa gị nwoke, naanị otu nwa nwoke i nwere chụọrọ m aja.”"},{"book":"Jenesis","chapter":"22","verse":"13","text":"Ebraham leliri anya hụ otu ebule nke eriri ọhịa jidere na mpi ya. Ebraham gara jide ebule ahụ, were ya chụọ aja nsure ọkụ nʼọnọdụ nwa ya nwoke."},{"book":"Jenesis","chapter":"22","verse":"14","text":"Ya mere, Ebraham kpọrọ ebe ahụ, “Onyenwe anyị ga-arọpụta.22:14 Maọbụ, Onyenwe anyị Jaire” Ya mere ruo taa a na-asị, “Nʼugwu Onyenwe anyị, a ga-arọpụta.”"},{"book":"Jenesis","chapter":"22","verse":"15","text":"Mmụọ ozi Onyenwe anyị sitere nʼeluigwe kpọọ Ebraham oku nke ugboro abụọ,"},{"book":"Jenesis","chapter":"22","verse":"16","text":"sị, “Mụ onwe m, bụ Onyenwe anyị, ji onwe m na-aṅụ iyi na-ekwupụta sị, ebe ọ bụ na i mere ihe dị otu a, na i kwenyere iji nwa gị nwoke, naanị otu nwoke i nwere chụọrọ m aja,"},{"book":"Jenesis","chapter":"22","verse":"17","text":"aga m agọzi gị nʼezie, mekwa ka ụmụ ụmụ gị mụbaa nʼọnụọgụgụ dịka kpakpando nke mbara eluigwe na dịka aja dị nʼọnụ mmiri osimiri. Ụmụ ụmụ gị ga-enwetara onwe ha ọnụ ụzọ ama ndị iro ha."},{"book":"Jenesis","chapter":"22","verse":"18","text":"Sitekwa na mkpụrụ gị ka a ga-agọzikwa agbụrụ niile nọ nʼụwa, nʼihi na i rubeere m isi.”"},{"book":"Jenesis","chapter":"22","verse":"19","text":"Emesịa, Ebraham laghachikwuru ndị na-ejere ya ozi. Ha niile laghachikwara Bịasheba. Ebraham birikwara na Bịasheba."},{"book":"Jenesis","chapter":"22","verse":"20","text":"Mgbe ihe ndị a gasịrị, e ziri Ebraham ozi si ya, “Lee, Milka ya onwe ya amụkwaarala nwanne gị nwoke bụ Nahọ, ụmụ ndị ikom."},{"book":"Jenesis","chapter":"22","verse":"21","text":"Aha ha bụ Uz, onye bụ ọkpara, na Buz nwanne ya,"},{"book":"Jenesis","chapter":"22","verse":"22","text":"Kesed, Hazọ, Pildash, Jidlaf na Betuel.”"},{"book":"Jenesis","chapter":"22","verse":"23","text":"Betuel mụrụ Ribeka."},{"book":"Jenesis","chapter":"22","verse":"24","text":"Iko ya nwanyị, onye aha ya bụ Reuma, mụkwaara ya ụmụ ndị ikom."}]}