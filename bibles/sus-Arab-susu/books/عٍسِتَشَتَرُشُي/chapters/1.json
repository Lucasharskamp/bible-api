{"data":[{"book":"عٍسِتَ شَ تَرُشُي","chapter":"1","verse":"1","text":"مَنفّ ندٍ نُ نَ نَشَن نُ شِلِ عَسُيٍرُ سُ. عَ شَ مَنفّيَ قْلْ عِنِدِيَ بْشِ نَن مَ، هَن عَ سَ دْشْ عٍتِيٌثِ بْشِ رَ. بْشِ كّمّ مْشْحّن نُن سٌلٌقٍرٍ نَن نُ نَ عَ شَ نْي بُن مَ."},{"book":"عٍسِتَ شَ تَرُشُي","chapter":"1","verse":"2","text":"نَ وَشَتِ، عَ نُ دْشْشِ سُسٍ نّ، عَ شَ مَنفَتَا."},{"book":"عٍسِتَ شَ تَرُشُي","chapter":"1","verse":"3","text":"عَ شَ مَنفّيَ حّ سَشَن ندٍ، عَ نَشَ شُلُنيِ تِ عَ شَ مَنفّدِيٍ نُن عَ شَ وَلِكّيٍ بّ. ثٍرِ سٍ نُن مٍدِيَ سْورِ مَنفّيٍ، كُنتِفِيٍ، نُن بْشِ فٌمِنَيٍ نَشَ قَ."},{"book":"عٍسِتَ شَ تَرُشُي","chapter":"1","verse":"4","text":"مَنفّ عَسُيٍرُ سُ نَشَ عَ شَ نَاقُلِ، نُن عَ شَ دَرِيّ مَسٍن عٍ بّ شِ كّمّ تٌنفٌ سٌلٌمَسَشَن بُن مَ."},{"book":"عٍسِتَ شَ تَرُشُي","chapter":"1","verse":"5","text":"نَ تٌ دَنفِ، مَنفّ نَشَ شُلُنيِ تِ سُسٍكَ بِرِن بّ عَ شَ تّتّ كُي. شِ سٌلٌقٍرٍ بُن مَ، بَننَ نُن سٍتَرٍ بِرِن نَشَ قَ نَ شُلُنيِ."},{"book":"عٍسِتَ شَ تَرُشُي","chapter":"1","verse":"6","text":"مَنفّ بَنشِ نَشَ رَقٍ كِ قَنيِ رَ. دُفِ قِيشّيٍ نُن دُفِ قْورّيٍ نُ فبَكُشِ لُوتِ قِيشّيٍ نُن لُوتِ فبٍيلِيٍ رَ. دُفِيٍ فبَكُشِ لُوتِيٍ مَ فبٍتِ شُرُندّيٍ رَ. نَ بِرِن نُ شِرِشِ فّمّ دْشْشِ تٌقَنيِيٍ رَ. شّيمَ كِبَنيِ نُن فبٍتِ كِبَنيِ تٌقَنيِيٍ نُ نَ. بْشِ فبَاتَ نُ يَءِلَنشِ فّمّ تٌقَنيِ مْولِ مْولِيٍ رَ."},{"book":"عٍسِتَ شَ تَرُشُي","chapter":"1","verse":"7","text":"مَنفّ نَشَ وّنِ فبٍفبٍ عِتَشُن مِشِيٍ مَ، عٍ شَ نَ مِن شّيمَ ثْوتِ مْولِ وُيَشِيٍ كُي."},{"book":"عٍسِتَ شَ تَرُشُي","chapter":"1","verse":"8","text":"وّنِ شَسَبِ نَشَن عٍ كّنّن، عٍ نَشَ نَ مِن، بَرِ مَ مَنفّ نُ بَرَ عَ شَ وَلِكّيٍ يَمَرِ، عٍ شَ مِشِيٍ وَشْنقٍ رَبَ."},{"book":"عٍسِتَ شَ تَرُشُي","chapter":"1","verse":"9","text":"مَنفّ فِنّ قَسَتِ قَن نَشَ شُلُنيِ تِ فِنّيٍ بّ مَنفّ عَسُيٍرُ سُ شَ بَنشِ كُي."},{"book":"عٍسِتَ شَ تَرُشُي","chapter":"1","verse":"10","text":"شُلُنيِ شِ سٌلٌقٍرٍ ندٍ، مَنفّ عَسُيٍرُ سُ تٌ سِيسِ وّنِ رَ، عَ نَشَ عَ شَ بَتُلَ سٌلٌقٍرٍ شِلِ. يِ شّمّ سٌلٌقٍرٍ نُ شِلِ مٍهُمَن، بِسِتَ، شَرَبٌنَ، بِفِتَ، عَبَفِتَ، سّتَرِ، نُن كَرَكَسِ."},{"book":"عٍسِتَ شَ تَرُشُي","chapter":"1","verse":"11","text":"مَنفّ نَشَ عَ قَلَ عٍ بّ، عٍ شَ قَ مَنفّ فِنّ قَسَتِ رَ عَ شْن مَ. عَ شَ عَ مَشِرِ عَ قَنيِ رَ، مَنفّ فِنّ تْنشُمَ شَ دْشْ عَ شُن مَ، عَلَكٌ حَمَ نُن مَنفّدِ بِرِن شَ عَ شَ تٌقَنيِ تٌ. فِنّ تٌقَنيِ نَن نُ نَ قَسَتِ رَ."},{"book":"عٍسِتَ شَ تَرُشُي","chapter":"1","verse":"12","text":"كْنْ مَنفّ فِنّ قَسَتِ نَشَ تٌندِ مَنفّ شَ يَامَرِ رَ، شّيرَيٍ نَشَن مَسٍن عَ بّ. نَ نَشَ مَنفّ شْنْ كِ قَنيِ."},{"book":"عٍسِتَ شَ تَرُشُي","chapter":"1","verse":"13","text":"عَوَ، مَنفّ نَشَ عَ شَ لْننِلَ سٌلٌقٍرٍ شِلِ نَشٍيٍ نُ سّرِيّ نُن نَامُنيِ كٌلٌن عَ قَنيِ رَ."},{"book":"عٍسِتَ شَ تَرُشُي","chapter":"1","verse":"14","text":"يِ مَنفّدِ سٌلٌقٍرٍ نَن يَ؛ كَسّنَ، سّتَرَ، عَدَ مَتَ، تَرَ سِسِ، مّرّ سِ، مَرَ سٍنَ، نُن مٍمُكَن. يِ مٍدِيَكَيٍ نُن ثٍرِ سٍكَيٍ تِدٍ نُ فبٌ بِرِن بّ، بَرِ مَ عٍ تَن نَن نُ نَ مَنفّ سّيتِ مَ."},{"book":"عٍسِتَ شَ تَرُشُي","chapter":"1","verse":"15","text":"مَنفّ نَشَ عٍ مَشْرِن، «ﭑ تَن مَنفّ عَسُيٍرُ سُ بَرَ شّيرَيٍ رَ سِفَ مَنفّ فِنّ قَسَتِ مَ عَ شَ قَ، كْنْ عَ بَرَ تٌندِ ﭑ مَ يَامَرِ سُشُدٍ. سّرِيّ كِ مَ، عَ لَنمَ ﭑ شَ مُنسٍ رَبَ عَ رَ؟»"},{"book":"عٍسِتَ شَ تَرُشُي","chapter":"1","verse":"16","text":"مٍمُكَن نَشَ عَ مَسٍن مَنفّ نُن مَنفّدِيٍ بّ، «مَنفّ فِنّ قَسَتِ مُ قٍ حَاشِ رَبَشِ عِ تَن مَنفّ فبَنسَن شَ رَ، عَ مَن بَرَ قٍ حَاشِ رَبَ مَنفّدِيٍ نُن حَمَيٍ رَ نَشٍيٍ نَ عِ شَ مَنفّيَ بُن مَ."},{"book":"عٍسِتَ شَ تَرُشُي","chapter":"1","verse":"17","text":"فِنّيٍ نَ عَ مّ تّمُي نَشّ، مَنفّ فِنّ بَرَ عَ شَ مْرِ مَتَندِ، بْشِ فِنّيٍ بِرِن قَن لُمَ نّ عٍ شَ مْرِيٍ مَتَندِ رَ. فِنّيٍ عَ قَلَمَ نّ، ‹مَنفّ عَسُيٍرُ سُ شّيرَ رَ سِفَ نّ مَنفّ فِنّ قَسَتِ مَ عَ شَ قَ، كْنْ عَ مُ تِن.›"},{"book":"عٍسِتَ شَ تَرُشُي","chapter":"1","verse":"18","text":"ثٍرِ سٍ نُن مٍدِيَ مَنفّدِيٍ شَ فِنّيٍ نَ يِ قٍ مّ تّمُي نَشّ، عٍ قَن تٌندِ مَ نّ عٍ شَ مْرِيٍ بِنيَدٍ. نَ نَ رَبَ مَرَحَاشُي نُن بِنيَتَرٍحَ مُ حْنمَ."},{"book":"عٍسِتَ شَ تَرُشُي","chapter":"1","verse":"19","text":"مَنفّ، شَ عِ بَرَ تِن، عَ لَنمَ عِ شَ مَنفّ فِنّ قَسَتِ يَمَرِ عَ نَشَ قَ عِ يِرٍ سْنْن. فِنّ فبّتّ تٌنفٌ نَشَن قِسَ عَ بّ، نَ شَ قِندِ مَنفّ فِنّ رَ. نَ يَامَرِ شَ سّبّ ثٍرِ سٍكَيٍ نُن مٍدِيَكَيٍ شَ سّرِيّ كُي، نَشَن مُ نْمَ مَسَرَدٍ."},{"book":"عٍسِتَ شَ تَرُشُي","chapter":"1","verse":"20","text":"فِنّ بِرِن نَ يِ يَامَرِ شُنفبٍ مّ عِ شَ مَنفّيَ بُن مَ، عٍ قَمَ نّ عٍ شَ مْرِيٍ بِنيَدٍ كِ قَنيِ رَ، كٍلِقٍ فِنّ شُرِ مَ، هَن فِنّ شُنفبٍ.»"},{"book":"عٍسِتَ شَ تَرُشُي","chapter":"1","verse":"21","text":"نَ مَرَ سِ نَشَ رَقَن مَنفّ نُن مَنفّدِيٍ مَ. عَسُيٍرُ سُ نَشَ عَ رَبَ عَلْ مٍمُكَن عَ قَلَ كِ نَشّ."},{"book":"عٍسِتَ شَ تَرُشُي","chapter":"1","verse":"22","text":"عَ نَشَ بَتَاشّيٍ رَ سَنبَ عَ شَ بْشِ بِرِن مَ عٍ فبٍ سّبّلِ رَ نُن عٍ يّتّ بَرِ شُي رَ. نَ كّيدِ نَشّ عَ شّمّ بِرِن شَ قِندِ دٍنبَيَ شُنيِ رَ، عَ نُن عَ شَ دٍنبَيَ مِشِ بِرِن شَ عَ بَرِ شُي قَلَ."}]}