{"data":[{"book":"5 Moseboken","chapter":"16","verse":"1","text":"Håll (vakta, skydda, bevara) månaden Aviv [samma som Nisan, den första vårmånaden och den första månaden i den bibliska kalendern] och håll (vakta, skydda, bevara) påsken till (inför) Herren din Gud (Jahve Elohim), för i månaden Aviv förde Herren din Gud (Jahve Elohim) ut dig från Egypten på natten."},{"book":"5 Moseboken","chapter":"16","verse":"2","text":"Och du ska offra påskoffret till Herren din Gud (Jahve Elohim) från flocken och hjorden på den plats som Herren (Jahve) ska utvälja för att hans namn ska bo där."},{"book":"5 Moseboken","chapter":"16","verse":"3","text":"Du ska inte äta något syrat (jäst) bröd med det, sju dagar ska du äta osyrat bröd med det, lidandets bröd, för med hast kom du ut från Egyptens land, för att du ska komma ihåg dagen då du kom ut från Egypten hela ditt liv."},{"book":"5 Moseboken","chapter":"16","verse":"4","text":"Och inget syrat ska ses hos dig innanför alla dina gränser i sju dagar, inte heller ska något av köttet som du offrade den första kvällen vara kvar hela natten till morgonen."},{"book":"5 Moseboken","chapter":"16","verse":"5","text":"Du ska inte offra påskoffret innanför någon av dina murar som Herren din Gud (Jahve Elohim) ger dig [Jesus offrades som påskoffer utanför stadsmuren i Jerusalem, se Heb 13:12],"},{"book":"5 Moseboken","chapter":"16","verse":"6","text":"utan på en plats som Herren din Gud (Jahve Elohim) ska välja för att hans namn ska bo där, där ska du offra påskoffret på kvällen när solen går ner, vid den bestämda tiden (månaden Aviv/Nisan) då du kom ut från Egypten."},{"book":"5 Moseboken","chapter":"16","verse":"7","text":"Och du ska rosta och äta det på en plats som Herren din Gud (Jahve Elohim) ska välja, och du ska vända om på morgonen och gå till dina tält."},{"book":"5 Moseboken","chapter":"16","verse":"8","text":"Sex dagar ska du äta osyrat bröd och på den sjunde dagen ska det vara en högtidsförsamling till Herren din Gud (Jahve Elohim). Då ska du inte göra något arbete."},{"book":"5 Moseboken","chapter":"16","verse":"9","text":"Sju veckor ska du räkna åt dig, från tiden då skäran först sätts till kornet ska du börja räkna sju veckor. [När förstlingsfrukten av kornskörden bärgas.]"},{"book":"5 Moseboken","chapter":"16","verse":"10","text":"Och du ska fira veckohögtiden (hebr. shavuot) till Herren din Gud (Jahve Elohim) efter måttet av din hands frivilliga offer som du ska ge i enlighet med det som Herren din Gud (Jahve Elohim) har välsignat dig med."},{"book":"5 Moseboken","chapter":"16","verse":"11","text":"Och du ska glädja dig inför Herren din Gud (Jahve Elohim), du och din son och din dotter och din tjänare och din tjänarinna och leviten som finns inom dina murar och främlingen och den faderlöse och änkan som finns i din mitt, på den plats som Herren din Gud (Jahve Elohim) ska välja för att hans namn ska bo där."},{"book":"5 Moseboken","chapter":"16","verse":"12","text":"Och du ska komma ihåg att du var en slav i Egypten och du ska hålla (vakta, skydda, bevara) och göra (efterleva och agera enligt) dessa förordningar (ordagrant ”saker inristat” – hebr. chukim)."},{"book":"5 Moseboken","chapter":"16","verse":"13","text":"Du ska fira veckohögtiden (hebr. shavuot) i sju dagar, efter det att du har samlat in från din tröskplats och från din vinpress."},{"book":"5 Moseboken","chapter":"16","verse":"14","text":"Och du ska fröjda (glädja) dig vid dina högtider, du och din son och din dotter och din tjänare och din tjänarinna och leviten och främlingen och den faderlöse och änkan som finns inom dina murar."},{"book":"5 Moseboken","chapter":"16","verse":"15","text":"Sju dagar ska du fira en fest till Herren din Gud (Jahve Elohim) på den plats som Herren (Jahve) ska välja, eftersom Herren din Gud (Jahve Elohim) ska välsigna dig i allt ditt som växer och i allt dina händer arbetar med, och du ska fröjda dig (vara glad)."},{"book":"5 Moseboken","chapter":"16","verse":"16","text":"Tre gånger varje år ska alla dina män komma inför Herren din Guds (Jahve Elohims) ansikte på platsen som han ska välja [Jerusalem]."},{"book":"5 Moseboken","chapter":"16","verse":"17","text":"Varje man ska ge som han har möjlighet efter den välsignelse som Herren din Gud (Jahve Elohim) har gett dig."},{"book":"5 Moseboken","chapter":"16","verse":"18","text":"Du ska tillsätta (ordagrant: ”ge dig själv” – hebr. natan) domare och skrivare (ledare) i alla dina portar [städer med murar] som Herren (Jahve) din Gud (Elohim ) ger dig (hebr. natan), och de ska döma folket med rättvisa domar."},{"book":"5 Moseboken","chapter":"16","verse":"19","text":"Du ska inte förvränga (ändra, anpassa, göra krokig) rätten (det rättfärdiga domslutet, beslutet)."},{"book":"5 Moseboken","chapter":"16","verse":"20","text":"Rättfärdighet, rättfärdighet [upprepningen förstärker – rättfärdighet, och inget annat än rättfärdighet] ska du följa, så att du ska (kan) leva länge och ärva landet som Herren (Jahve) din Gud (Elohim) ger till dig."},{"book":"5 Moseboken","chapter":"16","verse":"21","text":"Du ska inte plantera åt dig (resa upp) en asera av något slags träd [2 Mos 34:13; 5 Mos 7:5] vid sidan om Herren (Jahve) din Guds (Elohims) altare, som du ska göra åt dig."},{"book":"5 Moseboken","chapter":"16","verse":"22","text":"Du ska inte heller sätta upp en obelisk åt dig, som Herren (Jahve) din Gud (Elohim) hatar."}]}