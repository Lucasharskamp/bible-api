{"data":[{"book":"Soudců","chapter":"4","verse":"1","text":"Po smrti pak Ahoda činili opět synové Izraelští to, což jest zlého před očima Hospodinovýma."},{"book":"Soudců","chapter":"4","verse":"2","text":"I vydal je Hospodin v ruce Jabína krále Kananejského, kterýž kraloval v Azor; (a kníže vojska jeho byl Zizara), sám pak bydlil v Haroset pohanském."},{"book":"Soudců","chapter":"4","verse":"3","text":"Tedy volali synové Izraelští k Hospodinu; nebo devět set vozů železných měl, a on násilně ssužoval Izraele za dvadceti let."},{"book":"Soudců","chapter":"4","verse":"4","text":"Debora pak žena prorokyně, manželka Lapidotova, soudila lid Izraelský toho času."},{"book":"Soudců","chapter":"4","verse":"5","text":"(A bydlila Debora pod palmou, mezi Ráma a mezi Bethel na hoře Efraim), i chodili k ní synové Izraelští k soudu."},{"book":"Soudců","chapter":"4","verse":"6","text":"Kterážto poslavši, povolala Baráka, syna Abinoemova, z Kádes Neftalímova, a řekla jemu: Zdaližť nerozkázal Hospodin Bůh Izraelský: Jdi, a shromáždě lid na horu Tábor, vezmi s sebou deset tisíc mužů z synů Neftalím a z synů Zabulon."},{"book":"Soudců","chapter":"4","verse":"7","text":"Nebo přitáhnu k tobě ku potoku Císon Zizaru kníže vojska Jabínova, a vozy jeho i množství jeho, a dám jej v ruku tvou."},{"book":"Soudců","chapter":"4","verse":"8","text":"I řekl jí Barák: Půjdeš-li se mnou, půjdu; pakli nepůjdeš se mnou, nepůjdu."},{"book":"Soudců","chapter":"4","verse":"9","text":"Kteráž odpověděla: Jáť zajisté půjdu s tebou, ale nebudeť s slávou tvou cesta, kterouž půjdeš, nebo v ruku ženy dá Hospodin Zizaru. Tedy vstavši Debora, šla s Barákem do Kádes."},{"book":"Soudců","chapter":"4","verse":"10","text":"Svolav pak Barák Zabulonské a Neftalímské do Kádes, vyvedl za sebou deset tisíc mužů; a šla s ním i Debora."},{"book":"Soudců","chapter":"4","verse":"11","text":"Heber pak Cinejský oddělil se od Kaina, od synů Chobab, tchána Mojžíšova, a rozbil stany své až k Elon v Sananim, jenž jest v Kádes."},{"book":"Soudců","chapter":"4","verse":"12","text":"Oznámeno pak bylo Zizarovi, že vytáhl Barák syn Abinoemův na horu Tábor."},{"book":"Soudců","chapter":"4","verse":"13","text":"Protož shromáždil Zizara všecky vozy své, devět set vozů železných, a všecken lid, kterýž měl s sebou z Haroset pohanského, ku potoku Císon."},{"book":"Soudců","chapter":"4","verse":"14","text":"I řekla Debora Barákovi: Vstaň, nebo tento jest den, v němž dal Hospodin Zizaru v ruku tvou. Zdali Hospodin nevyšel před tebou? I sstoupil Barák s hory Tábor, a deset tisíc mužů za ním."},{"book":"Soudců","chapter":"4","verse":"15","text":"A porazil Hospodin Zizaru a všecky ty vozy, i všecka ta vojska ostrostí meče před Barákem; a sskočiv Zizara s vozu, utíkal pěšky."},{"book":"Soudců","chapter":"4","verse":"16","text":"Ale Barák honil ty vozy a vojsko až do Haroset pohanského; i padlo všecko vojsko Zizarovo od ostrosti meče, tak že nezůstalo ani jednoho."},{"book":"Soudců","chapter":"4","verse":"17","text":"Zizara pak utíkal pěšky k stanu Jáhel, manželky Hebera Cinejského; nebo pokoj byl mezi Jabínem králem Azor a mezi čeledí Hebera Cinejského."},{"book":"Soudců","chapter":"4","verse":"18","text":"I vyšedši Jáhel v cestu Zizarovi, řekla jemu: Uchyl se, pane můj, uchyl se ke mně, neboj se. I uchýlil se k ní do stanu, a přistřela jej huní."},{"book":"Soudců","chapter":"4","verse":"19","text":"Kterýž řekl jí: Dej mi, prosím, píti maličko vody, nebo žízním. A otevřevši nádobu mléčnou, dala mu píti a přikryla ho."},{"book":"Soudců","chapter":"4","verse":"20","text":"Řekl také jí: Stůj u dveří stanu, a při-šel-li by kdo, a ptal se tebe, řka: Jest-li zde kdo? odpovíš: Není."},{"book":"Soudců","chapter":"4","verse":"21","text":"Potom vzala Jáhel manželka Heberova hřeb od stanu, vzala též kladivo v ruku svou, a všedši k němu tiše, vrazila hřeb do židovin jeho, až uvázl v zemi; (nebo ustav, tvrdě byl usnul), a tak umřel."},{"book":"Soudců","chapter":"4","verse":"22","text":"A aj, Barák honil Zizaru. I vyšla Jáhel vstříc jemu, a řekla mu: Poď, a ukážiť muže, kteréhož hledáš. I všel k ní, a aj, Zizara ležel mrtvý na zemi, a hřeb v židovinách jeho."},{"book":"Soudců","chapter":"4","verse":"23","text":"A tak ponížil Bůh toho dne Jabína krále Kananejského před syny Izraelskými."},{"book":"Soudců","chapter":"4","verse":"24","text":"I dotírala ruka synů Izraelských vždy více, a silila se proti Jabínovi králi Kananejskému, až i vyhladili téhož Jabína krále Kananejského."}]}