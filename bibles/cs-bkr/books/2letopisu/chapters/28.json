{"data":[{"book":"2 Letopisu","chapter":"28","verse":"1","text":"Ve dvadcíti letech byl Achas, když počal kralovati, a šestnácte let kraloval v Jeruzalémě, a nečinil toho, což pravého bylo před očima Hospodinovýma, jako David otec jeho."},{"book":"2 Letopisu","chapter":"28","verse":"2","text":"Ale chodil po cestách králů Izraelských, nýbrž nadělal také slitin modlářských."},{"book":"2 Letopisu","chapter":"28","verse":"3","text":"Přesto i sám kadíval v údolí Benhinnom, a pálil syny své ohněm podlé ohavností pohanů, kteréž vyhnal Hospodin před syny Izraelskými."},{"book":"2 Letopisu","chapter":"28","verse":"4","text":"A obětoval i kadíval na výsostech a na pahrbcích, i pod každým stromem zeleným."},{"book":"2 Letopisu","chapter":"28","verse":"5","text":"Protož dal jej Hospodin Bůh jeho v ruku krále Syrského. Kteříž porazivše jej, zajali odtud množství veliké, a přivedli je do Damašku. Nad to i v ruku krále Izraelského dán jest, kterýž porazil jej porážkou velikou."},{"book":"2 Letopisu","chapter":"28","verse":"6","text":"Nebo pomordoval Pekach syn Romeliášův v Judstvu sto a dvadcet tisíců dne jednoho, vše mužů udatných, proto že opustili Hospodina Boha otců svých."},{"book":"2 Letopisu","chapter":"28","verse":"7","text":"Zabil také Zichri, rytíř Efraimský Maaseiáše syna králova, a Azrikama, správce domu jeho, a Elkána, druhého po králi."},{"book":"2 Letopisu","chapter":"28","verse":"8","text":"Nadto zajali též synové Izraelští z bratří svých dvakrát sto tisíc žen, synů a dcer, ano i kořistí mnoho nabrali od nich, a vezli loupež do Samaří."},{"book":"2 Letopisu","chapter":"28","verse":"9","text":"Byl pak tu prorok Hospodinův, jménem Oded, kterýž vyšed proti vojsku přicházejícímu do Samaří, řekl jim: Hle, rozhněvav se Hospodin Bůh otců vašich na Judské, vydal je v ruku vaši, a vy jste je pomordovali v prchlivosti, kteráž až k nebi dosáhla."},{"book":"2 Letopisu","chapter":"28","verse":"10","text":"A ještě Judské a Jeruzalémské myslíte sobě podrobiti za pacholky a děvky. Zdaliž i vy, i vy, jste bez hříchů proti Hospodinu Bohu vašemu?"},{"book":"2 Letopisu","chapter":"28","verse":"11","text":"A protož nyní poslechněte mne, a doveďte zase zajaté, kteréž jste zajali z bratří svých; nebo jinak hněv prchlivosti Hospodinovy bude proti vám."},{"book":"2 Letopisu","chapter":"28","verse":"12","text":"Tedy povstali někteří z předních synů Efraimových: Azariáš syn Jochananův, Berechiáš syn Mesillemotův, Ezechiáš syn Sallumův, a Amaza syn Chadlaiův proti těm, kteříž se vracovali z té vojny."},{"book":"2 Letopisu","chapter":"28","verse":"13","text":"A řekli jim: Nepřivedete sem těch zajatých; nebo vinu proti Hospodinu myslíte na nás uvesti, přivětšujíce hříchů našich a provinění našich. Veliký tě zajisté hřích náš a prchlivost hněvu proti Izraelovi."},{"book":"2 Letopisu","chapter":"28","verse":"14","text":"Takž nechali vojáci těch zajatých i kořistí svých před knížaty a vším shromážděním."},{"book":"2 Letopisu","chapter":"28","verse":"15","text":"A přičinivše se muži někteří ze jména znamenaní, vzali ty zajaté, a všecky, kteřížkoli z nich nebyli odění, přiodíli je z těch kořistí. A když je zobláčeli a zobouvali, nakrmili i napojili, ano i pomazali, a zprovodili na oslích, každého nemocného z nich, a dovedli ho do Jericha města palmového k bratřím jejich, potom navrátili se do Samaří."},{"book":"2 Letopisu","chapter":"28","verse":"16","text":"Toho času poslal král Achas k králům Assyrským, aby mu pomoc dali."},{"book":"2 Letopisu","chapter":"28","verse":"17","text":"Nebo ještě přitáhli i Idumejští, a zbili některé z Judských, a jiné zajali."},{"book":"2 Letopisu","chapter":"28","verse":"18","text":"Nadto i Filistinští učinili vpád do měst, na rovinách k straně polední Judstva, a vzali Betsemes a Aialon, a Gederot a Socho i vsi jeho, a Tamna i vsi jeho, a Gimzo i vsi jeho, a bydlili v nich."},{"book":"2 Letopisu","chapter":"28","verse":"19","text":"Tak zajisté ponižoval Hospodin Judy pro Achasa krále Izraelského, proto že odvrátil Judu, aby naprosto převráceně činil proti Hospodinu."},{"book":"2 Letopisu","chapter":"28","verse":"20","text":"A tak přitáhl k němu Tiglatfalazar král Assyrský, a více ho ssužoval, nežli mu pomáhal."},{"book":"2 Letopisu","chapter":"28","verse":"21","text":"A ačkoli Achas vzal z domu Hospodinova a domu královského, i od knížat, a dal králi Assyrskému, však nedal jemu pomoci."},{"book":"2 Letopisu","chapter":"28","verse":"22","text":"V který pak koli čas byl ssužován, tím větší převrácenost páchal proti Hospodinu. Takový byl král Achas."},{"book":"2 Letopisu","chapter":"28","verse":"23","text":"Nebo obětoval bohům Damašským, kteříž ho porazili, a řekl: Poněvadž bohové králů Syrských pomáhají jim, těm obětovati budu, aby mně pomáhali. Ale oni byli ku pádu jemu, ano i všemu Izraeli."},{"book":"2 Letopisu","chapter":"28","verse":"24","text":"Pročež shromáždiv Achas nádoby domu Božího, osekal je, a zamkl dvéře domu Hospodinova, a nadělal sobě oltářů při každém úhlu v Jeruzalémě."},{"book":"2 Letopisu","chapter":"28","verse":"25","text":"Ano i v každém městě Judském zdělal výsosti, aby kadil bohům cizím, a tak popouzel k hněvu Hospodina Boha otců svých."},{"book":"2 Letopisu","chapter":"28","verse":"26","text":"O jiných pak věcech jeho, a o všech cestách jeho, prvních i posledních zapsáno jest v knize králů Judských a Izraelských."},{"book":"2 Letopisu","chapter":"28","verse":"27","text":"I usnul Achas s otci svými, a pochovali jej v městě Jeruzalémě; nebo nevložili ho do hrobů králů Izraelských. I kraloval Ezechiáš syn jeho místo něho."}]}