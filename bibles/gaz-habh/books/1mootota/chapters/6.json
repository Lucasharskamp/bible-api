{"data":[{"book":"1 Mootota","chapter":"6","verse":"1","text":"Innis erga Israaʼeloonni Gibxi keessaa baʼanii waggaa dhibba afurii fi saddeettammaffaatti, erga Solomoon Israaʼel irratti mootii taʼee immoo waggaa afuraffaa keessa jiʼa Ziif jechuunis jiʼa lammaffaa keessa mana qulqullummaa Waaqayyoo ijaaruu jalqabe."},{"book":"1 Mootota","chapter":"6","verse":"2","text":"Manni qulqullummaa kan Solomoon mootichi Waaqayyoof ijaare sun dhundhuma jaatama lafa irra dheerata ture; dhundhuma digdama balʼatee dhundhuma soddoma ol dheerata ture."},{"book":"1 Mootota","chapter":"6","verse":"3","text":"Gardaafoon fuula galma mana qulqullummaa sana dura jiru akkuma mana qulqullummaa sanaa dhundhuma digdama lafa irra dheeratee fuula manichaa duraan dhundhuma kudhan achi baʼa ture."},{"book":"1 Mootota","chapter":"6","verse":"4","text":"Innis akka manichi ifa argatuuf foddaawwan faayeffaman itti tolche."},{"book":"1 Mootota","chapter":"6","verse":"5","text":"Naannoo keenyan mana guddichaatii fi naannoo keenyan iddoo qulqulluu manicha keessaattis bifa itti baasee kutaalee ni tolche."},{"book":"1 Mootota","chapter":"6","verse":"6","text":"Kutaan manichaa kan jalaa dhundhuma shan, kan gidduu dhundhuma jaʼa, sadaffaan immoo dhundhuma torba balʼata ture. Innis akka wanni tokko iyyuu keenyan mana qulqullummaa keessa hin suuqamneef alaan manichatti naannessee ittisa hojjete."},{"book":"1 Mootota","chapter":"6","verse":"7","text":"Yeroo mana qulqullummaa sana ijaaranitti dhagaa boolla itti dhagaa cabsanitti soofame qofatti fayyadaman; yeroo manni qulqullummaa sun ijaaramaa turetti iyyi burruusaa, kan qottootii fi kan miʼa sibiilaa kamii iyyuu achitti hin dhagaʼamne."},{"book":"1 Mootota","chapter":"6","verse":"8","text":"Balballi kutaa manichaa kan jalaa karaa kibba mana qulqullummaatiin ture; gulantaan tokkos gara kutaa manichaa gidduutii fi gara kutaa manichaa sadaffaatti ol baasa."},{"book":"1 Mootota","chapter":"6","verse":"9","text":"Inni akkasiin mana qulqullummaa sana ijaaree saanqaa birbirsaatii fi dareeraadhaan gubbaa isaa duuchee fixe."},{"book":"1 Mootota","chapter":"6","verse":"10","text":"Innis kutaalee alaa sana naannoo mana qulqullummaatti marsee ijaare. Ol dheerinni tokkoo tokkoo isaaniis dhundhuma shan shan ture. Isaanis muka birbirsaatiin mana qulqullummaatti qabsiifaman."},{"book":"1 Mootota","chapter":"6","verse":"11","text":"Dubbiin Waaqayyoos akkana jedhee gara Solomoon dhufe:"},{"book":"1 Mootota","chapter":"6","verse":"12","text":"“Waaʼee mana qulqullummaa ati ijaaraa jirtu kanaa, ati sirna koo duukaa buutee seera kootii fi ajaja koo hundas yoo eegde, ani waadaan abbaa kee Daawitiif gale sana karaa keetiin nan raawwadha."},{"book":"1 Mootota","chapter":"6","verse":"13","text":"Anis Israaʼeloota gidduu nan jiraadha; saba koo Israaʼelinis hin gatu.”"},{"book":"1 Mootota","chapter":"6","verse":"14","text":"Akkasiin Solomoon mana qulqullummaa sana ijaaree fixe."},{"book":"1 Mootota","chapter":"6","verse":"15","text":"Innis hundee mana qulqullummaatii jalqabee hamma gubbaa isaatti mamaxxansuudhaan keenyan manichaa karaa keessaatiin saanqaa birbirsaatiin uffise; lafa manichaas saanqaa birbirsaatiin uffise."},{"book":"1 Mootota","chapter":"6","verse":"16","text":"Karaa boroo mana qulqullummaatiinis iddoo qulqulluu kan keessaa jechuunis Iddoo Iddoo Hunda Caalaa Qulqulluu taʼe hojjechuuf hundee manichaatii jalqabee hamma gubbaa isaatti saanqaa birbirsaatiin kutaa dhundhuma digdama balʼatu tokko qoode."},{"book":"1 Mootota","chapter":"6","verse":"17","text":"Galmi guddichi fuula kutaa kanaa duraan jirus dhundhuma afurtama dheerata ture."},{"book":"1 Mootota","chapter":"6","verse":"18","text":"Keessi mana qulqullummaa sanaas birbirsa fakkiin buqqeetii fi daraaraa irratti soofameen faayeffamee ture. Wanni hundinuu birbirsaan hojjetame; dhagaan tokko iyyuu hin mulʼatu ture."},{"book":"1 Mootota","chapter":"6","verse":"19","text":"Inni taabota kakuu Waaqayyoo achi keessa kaaʼuuf jedhee mana qulqullummaa keessatti iddoo qulqulluu qopheesse."},{"book":"1 Mootota","chapter":"6","verse":"20","text":"Iddoon qulqulluun manicha keessaa sun dhundhuma digdama lafa irra dheeratee, dhundhuma digdama balʼatee dhundhuma digdama immoo ol dheerata ture. Innis keessa manichaa warqee qulqulluu itti uffise; iddoo aarsaa kan birbirsaa irraa hojjetame sana illee warqee qulqulluu itti uffise."},{"book":"1 Mootota","chapter":"6","verse":"21","text":"Solomoonis keessa mana qulqullummaa sanaa warqee qulqulluu itti uffisee fuula iddoo qulqulluu manicha keessaa kan warqeen itti uffifame sana duraan foncaa warqee diriirse."},{"book":"1 Mootota","chapter":"6","verse":"22","text":"Innis akkasiin keessa manichaa hunda warqee itti uffise. Iddoo aarsaa kan iddoo qulqulluu gara keessaa cina jiru sana illee warqee itti uffise."},{"book":"1 Mootota","chapter":"6","verse":"23","text":"Innis iddoo qulqulluu gara keessaa jiru sana keessatti kiirubeelii muka ejersaa irraa hojjetaman kanneen tokkoon tokkoon isaanii dhundhuma kudhan kudhan ol dheeratan tolche."},{"book":"1 Mootota","chapter":"6","verse":"24","text":"Qoochoon kiirubeelii jalqabaa tokkichi dhundhuma shan dalga dheerata; qoochoon kaanis dhundhuma shan dalga dheerata; walumatti fiixee qoochoo tokkootii hamma fiixee qoochoo kaaniitti dhundhuma kudhan dalga dheerata ture."},{"book":"1 Mootota","chapter":"6","verse":"25","text":"Sababii kiirubeeliin lachuu guddinaan wal qixxee taʼanii bifa tokko qabaataniif kiirubiin lammaffaanis dhundhuma kudhan dalga dheerata ture."},{"book":"1 Mootota","chapter":"6","verse":"26","text":"Ol dheerinni tokkoo tokkoo kiirubeeliis dhundhuma kudhan kudhan ture."},{"book":"1 Mootota","chapter":"6","verse":"27","text":"Solomoon kiirubeelii sana mana qulqullummaa keessa kutaa Iddoo Iddoo Hunda Caalaa Qulqulluu taʼe keessa kaaʼe; qoochoon isaaniis babalʼifamee ture. Qoochoon kiirubeelii tokkoo keenyan manaa tokko tuqee qoochoon kiirubeelii kaanii immoo keenyan manaa kaan tuqe; qoochoon isaaniis dhufee walakkaa kutaa manichaatti wal tuqa ture."},{"book":"1 Mootota","chapter":"6","verse":"28","text":"Inni kiirubeelii sanas warqee itti uffise."},{"book":"1 Mootota","chapter":"6","verse":"29","text":"Solomoonis keenyan mana qulqullummaa sanaa hunda irratti, keessaa fi duubaan itti naannessee fakkiiwwan kiirubeelii, mukkeen meexxiitii fi daraarawwanii miidhagse."},{"book":"1 Mootota","chapter":"6","verse":"30","text":"Lafa kutaalee mana qulqullummaa sanaa lachuuttis keessaa fi alaan warqee uffise."},{"book":"1 Mootota","chapter":"6","verse":"31","text":"Balbala iddoo qulqulluu kan gara keessaatiifis muka ejersaatiin cufaawwan tolche; cufaawwan sunis balʼina keenyaniitti harka shan keessaa harka tokko ture."},{"book":"1 Mootota","chapter":"6","verse":"32","text":"Cufaa muka ejersaa sana lamaan irrattis fakkiiwwan kiirubeelii, kan muka meexxiitii fi daraarawwanii miidhagsee fakkiiwwan kiirubeelii fi kan muka meexxii sanatti warqee uffise."},{"book":"1 Mootota","chapter":"6","verse":"33","text":"Haaluma kanaanis michichila balbalaa kan muka ejersaa irraa hojjetamee roga afur qabu tokko balbala galma guddichaatiif tolche."},{"book":"1 Mootota","chapter":"6","verse":"34","text":"Akkasumas balbala muka birbirsaa lama kanneen tokkoon tokkoon isaanii saanqaa walitti deebiʼee cufamu lama lama qaban tolche."},{"book":"1 Mootota","chapter":"6","verse":"35","text":"Achi irrattis kiirubeelii, mukkeen meexxiitii fi daraarawwan miidhagsee warqee tumame wal qixxeessee itti uffise."},{"book":"1 Mootota","chapter":"6","verse":"36","text":"Innis dhagaa soofamaa toora sadii fi dareeraa birbirsaa, toora tokkoon oobdii manicha keessaa ijaare."},{"book":"1 Mootota","chapter":"6","verse":"37","text":"Hundeen mana qulqullummaa Waaqayyoos waggaa afuraffaatti jiʼa Ziif jedhamu keessa buufame."},{"book":"1 Mootota","chapter":"6","verse":"38","text":"Manni qulqullummaa sunis waggaa kudha tokkoffaatti, jiʼa Buul jechuunis jiʼa saddeettaffaa keessa akkuma karoorfametti guutumaan guutuutti hojjetamee dhume. Solomoonis mana sana ijaaree fixuuf waggaa torba itti fudhate."}]}