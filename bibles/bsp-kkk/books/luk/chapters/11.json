{"data":[{"book":"Luk","chapter":"11","verse":"1","text":"Dɔsɔk dɔlɔma Yesu pəclok-lokər Kanu kəfo kəlɔma. Ntɛ elip mɔ, kɔ wəcɛpsɛ kɔn darəŋ wəlɔma eyif kɔ: «Wətəksɛ, mətəksɛ su kəlok-lokər Kanu, pəmɔ tɔkɔ Saŋ ɛnatəksɛ acɛpsɛ ɔn darəŋ kəlok-lokər Kanu mɔ.»"},{"book":"Luk","chapter":"11","verse":"2","text":"Kɔ Yesu oloku ŋa: «Kɔ nənde kəclok-lokər Kanu-ɛ, nəloku:"},{"book":"Luk","chapter":"11","verse":"3","text":"Məcsɔŋ su dɔsɔk o dɔsɔk kəcom kosu ka dɔsɔk."},{"book":"Luk","chapter":"11","verse":"4","text":"Məŋaŋnɛnɛ su kiciya kosu!"},{"book":"Luk","chapter":"11","verse":"5","text":"Kɔ Yesu oloku ŋa sɔ: «Anɔ ɛntam kəyɔ wəkos wəkin nu dacɔ, nwɛ ɛŋyɛfɛ cɛk-cɛk pəkɔ pəbəp wanapa kɔn nde ndɔrɔn pəcloku kɔ: ‹Wanapa məbɔr'im cəcom maas,"},{"book":"Luk","chapter":"11","verse":"6","text":"bawo wəbɔt kem wəlɔma eder nde nderem cɛk-cɛk cancɛ, mba ali paka iyɔ fɛ mpɛ iŋsɔŋ kɔ pədi mɔ.›"},{"book":"Luk","chapter":"11","verse":"7","text":"Kɔ wanapa kɔn wəkakɔ, eyi dəkəlɔ mɔ oloku kɔ: ‹Ta mətɔrs'im! Aŋgbət kumba, səfəntərɛ kɔ awut'em, ifɔtam kəyɛfɛ isɔŋ'əm cəcom,›"},{"book":"Luk","chapter":"11","verse":"8","text":"iclok'un ti: Ali pəyɔnɛ fɔ ɔfɔyɛfɛ pəsɔŋ kɔ ci bawo wanapa kɔn ɔfɔ, endeyɛfɛ pəsɔŋ kɔ daka o daka ndɛ ɛfaŋ mɔ, bawo wanapa kɔn ɛŋgbəc gbɛs a mɛnɛ pəsɔŋ kɔ."},{"book":"Luk","chapter":"11","verse":"9","text":"Kɔ ina, ilok'un: Nətola, aŋsɔŋ'un. Nətɛn, nəŋnəŋk. Nəsut-sut kumba, aŋgbitɛ nu."},{"book":"Luk","chapter":"11","verse":"10","text":"Bawo məna nwɛ məntola mɔ, ampoc'am. Məna nwɛ məntɛn mɔ, məŋnəŋk. Pagbitɛ nwɛ oŋsut-sut kumba mɔ."},{"book":"Luk","chapter":"11","verse":"11","text":"Kas kəre kəyi nu dacɔ, nkɛ wan kɔn ontola kɔ alop, pəsɔŋ kɔ abok mɔ?"},{"book":"Luk","chapter":"11","verse":"12","text":"Kɔ pəyɔnɛ fɛ ti-ɛ, wan kɔn pətola kɔ ames ŋɛgbɛŋ, nkɔn pəsɔŋ kɔ tekəlencər?"},{"book":"Luk","chapter":"11","verse":"13","text":"Kɔ pəyɔnɛ fɔ nəna aŋɛ nəlɛcɛ mɔ, nəncərɛ kəsɔŋ awut anu ca yɔtɔt, ta ake tɔ Kas nkɛ kəyi nde darenc mɔ, kəŋkɔsɔŋ Amera Ŋecempi ŋɔn aŋɛ ŋaŋwer kɔ ŋi mɔ!»"},{"book":"Luk","chapter":"11","verse":"14","text":"Dɔsɔk dɔlɔma Yesu pəcbɛləs ŋɔŋk ŋɛlɛc nŋɛ ŋɛnasɔŋɛ fum wəlɔma kətɔ-lok-loku mɔ. Ntɛ ŋɔŋk ŋɛlɛc ŋaŋɔkɔ ŋowur kɔ mɔ, kɔ wətɔlok-loku wəkakɔ olok-loku, kɔ pənciyanɛ afum."},{"book":"Luk","chapter":"11","verse":"15","text":"Mba kɔ afum alɔma ŋaloku: «Bɛlsɛbul, wəkiriŋ wəka yɔŋk yɛlɛc ɔ, ɛmbɛlsɛ yɔŋk yɛlɛc.»"},{"book":"Luk","chapter":"11","verse":"16","text":"Ntɛ alɔma ŋafaŋ kəsumpər kɔ dəmoloku mɔ, kɔ ŋaloku kɔ a pəmentər tɔyɔ tɛgbɛkərɛ tin ntɛ teŋmentər a Kanu kəsom kɔ mɔ."},{"book":"Luk","chapter":"11","verse":"17","text":"Mba ntɛ Yesu ɛnacərɛ pɛcɛm-cɛmnɛ paŋan mɔ, k'oloku ŋa: «Atɔf o atɔf nyɛ ŋɛŋyɛfərnɛ ŋisərka mɔ, ŋɛŋləpsər kəlɛcɛ. Wɔlɔ wa ŋi wɛtɛmpɛnɛ win win."},{"book":"Luk","chapter":"11","verse":"18","text":"Awa, kɔ pəyɔnɛ fɔ Sentani səyi kəyɛfərnɛ sisərka-ɛ, cəke cɔ dare da si dɛntam kəcəmɛ gbiŋ-ɛ? Bawo nəloku a Bɛlsɛbul ɔ imbɛlsɛ yɔŋk yɛlɛc."},{"book":"Luk","chapter":"11","verse":"19","text":"Kɔ pəyɔnɛ fɔ ina Yesu, Bɛlsɛbul imbɛlsɛ yɔŋk yɛlɛc-ɛ, awut anu oŋ, an'ɔ ŋambɛlsɛ yɔŋk yɛlɛc-ɛ? Itɔ ɔsɔŋɛ ntɛ ŋa yati ŋande kiti nu mɔ."},{"book":"Luk","chapter":"11","verse":"20","text":"Mba kɔ pəyɔnɛ a fənɔntər fa Kanu f'imbɛlsɛ yɔŋk yɛlɛc-ɛ, dɛbɛ da Kanu dender haŋ nnɔ nəyi mɔ."},{"book":"Luk","chapter":"11","verse":"21","text":"Kɔ fum wəka sɔkət ɔntɔmpər posutnɛnɛ-ɛ, ombum daka dɔn belbel ta tɔlɔm o tɔlɔm tɛnəŋk di-ɛ."},{"book":"Luk","chapter":"11","verse":"22","text":"Mba kɔ fum wəlɔma nwɛ ɛmbɛk kɔ fənɔntər ender pəsut kɔ kəyɛfərɛnɛ pətam kɔ-ɛ, wəkakɔ ɛmbaŋər kɔ yosutnɛnɛ yɔn nyɛ ɛnalaŋ mɔ, pəlɛk ca yɔn fəp pəyerəs."},{"book":"Luk","chapter":"11","verse":"23","text":"Nwɛ ɔntɔyi kɔ ina mɔ, enter'im, mba nwɛ ɔntɔloŋkan'em mɔ, məŋsaməsər'em.»"},{"book":"Luk","chapter":"11","verse":"24","text":"«Ntɛ ŋɔŋk ŋɛlɛc ŋaŋɔkɔ ŋowur fum nwɛ dəris mɔ, ŋɔckɔ ŋecder ŋeccepər-cepər mofo mowosu, ŋɛctɛn dəkiyi. Kɔ ŋɔntɔsɔtɔ, kɔ ŋoloku: ‹Ilukus nde kəlɔ kem nkɛ inayɛfɛ mɔ.›"},{"book":"Luk","chapter":"11","verse":"25","text":"Ntɛ ŋolukus mɔ, kɔ ŋɛbəp kəlɔ kaŋkɔ pafɛŋ ki, palompəs di belbel."},{"book":"Luk","chapter":"11","verse":"26","text":"Awa! Kɔ ŋɔŋk ŋɛlɛc ŋaŋɔkɔ ŋɔŋkɔ, ŋɛtɛn akos aŋi yɔŋk yɛlɛc camət-mɛrəŋ nyɛ yɛnanaŋkanɛ kəlɛcɛ yɛtas ŋi mɔ, kɔ ŋosolɛ yi kɔ yender yɛcəmɛ fum nwɛ darəŋ. Awa, kɔ pəlɛc pɛnaŋkanɛ fum wəkakɔ pətas tɔkɔ pənayi kɔ mɔ.»"},{"book":"Luk","chapter":"11","verse":"27","text":"Yesu eyi kəloku moloku mamɔkɔ, kɔ wəran wəlɔma oŋkulərnɛ kənay ka afum akakɔ dacɔ: «Pəbɔt kor nkɛ kənabɛkəs'əm mɔ, kɔ mɛsɛ mmɛ anamɛsər'am mɔ!»"},{"book":"Luk","chapter":"11","verse":"28","text":"Mba kɔ Yesu oŋkulɛ: «Pəbɔt aŋɛ ŋancəŋkəl toloku ta Kanu, ŋamɛŋkərnɛ ti mɔ!»"},{"book":"Luk","chapter":"11","verse":"29","text":"Ntɛ kənay kəncmɛpnɛ Yesu mɔ, kɔ ŋayɛfɛ kəloku: «Afum a ndɛkəl ŋantesɛ fɛ. Tɔyɔ tɛgbɛkərɛ ntɛ tɛyɛfɛ ndena Kanu mɔ tɔ ŋafaŋ kənəŋk, mba ali tin afɔsɔ-mentər ŋa kɔ pəyɔnɛ fɛ ta Yunusa-ɛ."},{"book":"Luk","chapter":"11","verse":"30","text":"Bawo tɔkɔ teta Yunusa tɛnayɔnɛ aka Niniwe tɔyɔ tɛgbɛkərɛ mɔ, itɔ teta Wan ka Wərkun tendesɔ-yɔnɛ afum a tɛm tantɛ tɔyɔ tɛgbɛkərɛ."},{"book":"Luk","chapter":"11","verse":"31","text":"Dɔsɔk da kiti, wəbɛra wəka kəca kətɔt (kɔ məntɛfərnɛ nde dec dɛmpɛ mɔ), endeyɛfɛ tɛm ta kiti, pəcəmɛ afum a ndɛkəl fɔr kiriŋ. Endeyemsɛnɛ ŋa, bawo kəfo kəbol-bolu ka dare dɔlɔma k'ɛnayɛfɛ k'ender kəcəŋkəl kəcərɛ pɔkɔt ka Sulemani. Mba fum eyi nnɔ nwɛ encepər Sulemani mɔ!"},{"book":"Luk","chapter":"11","verse":"32","text":"Dɔsɔk da kiti, afum aka Niniwe ŋandekɔyɛfər afum a ndɛkəl ŋayemsɛnɛ ŋa, bawo aka Niniwe ŋanasəkpər mɔyɔ maŋan, kɔ ŋancəmɛ pəlompu darəŋ, ntɛ ŋanane moloku ma Yunusa mɔ. Mba wəlɔma eyi nnɔ nwɛ encepər Yunusa mɔ.»"},{"book":"Luk","chapter":"11","verse":"33","text":"«Fum nwɛ o nwɛ ɔfɔmot lamp pəkəŋk di kɔ pəyɔnɛ fɛ ti-ɛ pəmɛŋk di, mba pəfos pɔ ancəmbər di ntɛ tɔŋsɔŋɛ aŋɛ ŋambɛrɛ mɔ ŋanəŋk pəwaŋkəra."},{"book":"Luk","chapter":"11","verse":"34","text":"Dɔfɔr dam dɔyɔnɛ lamp da dis. Kɔ dɔfɔr dam dentesɛ-ɛ, dis dam fəp doŋmotnɛ, mba kɔ dɔfɔr dam dɔntɔtesɛ-ɛ, dis dam sɔ kubump kɔ deŋyi."},{"book":"Luk","chapter":"11","verse":"35","text":"Məkɛmbərnɛ ta pəwaŋkəra mpɛ pey'əm dəris mɔ pɔyɔn'am kubump."},{"book":"Luk","chapter":"11","verse":"36","text":"Kɔ dis dam domot ta tofo o tofo teyi ntɛ teyi kubump mɔ, tɛm tatɔkɔ dis dam fəp dɛmar, pəmɔ tɔkɔ lamp doŋmot'əm kɔ dendemar-ɛ.»"},{"book":"Luk","chapter":"11","verse":"37","text":"Ntɛ Yesu ɛnayi kəlok-loku mɔ, kɔ wəFarisi wəlɔma ɛlɛtsɛnɛ kɔ kəkɔdi yeri dɔsɔk dadɔkɔ nde ndɔrɔn. Kɔ Yesu ɛmbɛrɛ k'ɔŋkɔ pəndɛ amɛsa kiriŋ."},{"book":"Luk","chapter":"11","verse":"38","text":"Kɔ pənciyanɛ wəFarisi nwɛ ntɛ Yesu ɛnatɔbikɛnɛ waca dəromun 11.38 CəFarisi, kɔ fum ɔŋkɔ kədi yeri-ɛ, mɛnɛ pəgbət kərɛsna waca dəromun. kərɛsna a pədedi yeri mɔ."},{"book":"Luk","chapter":"11","verse":"39","text":"Mba kɔ Wəbɛ oloku kɔ: «Nəna aFarisi, pəlet kɔ səpɔt tadarəŋ yɔ nəŋsɔkəs, mba bəkəc yonu disrɛ nəlasərnɛ deke dəris kɔ kəyɔ mes mɛlɛc."},{"book":"Luk","chapter":"11","verse":"40","text":"Nəna atɔcərɛ mes aŋɛ nəyɔnɛ mɔ, Kanu nkɛ kəlompəs tadarəŋ mɔ, bafɔ ki kəlompəs sɔ tedisrɛ ba?11.40  Kanu nkɛ kəlompəs tadarəŋ mɔ, bafɔ ki kəlompəs sɔ tedisrɛ ba? kɔ pəyɔnɛ fɛ ti-ɛ, nwɛ olompəs tadarəŋ mɔ, bafɔ nkɔn olompəs sɔ tedisrɛ ba?"},{"book":"Luk","chapter":"11","verse":"41","text":"Nəcpocɛ atɔyɔ daka mpɛ peŋyi səpɔt kɔ dəpəlet yonu mɔ, fəp fa yi fəndesɔk nnɔ nəyi mɔ."},{"book":"Luk","chapter":"11","verse":"42","text":"Mba pəlɛcər'un nəna aFarisi! Bawo nəŋsɔŋ Kanu farilɛ fa mɛrkɛt kɔ malaŋkan, mba nəcpələr dolompu kɔ kəbɔtər ka Kanu. Tatɔkɔ tɔ pəmar payɔ, ta ampələrnɛ tɔkɔ-ɛ."},{"book":"Luk","chapter":"11","verse":"43","text":"Pəlɛcər'un nəna aFarisi! bawo nəmbɔtər pacsɔŋ ŋa səcɔm səkiriŋ sa dəkətola Kanu da aSuyif, kɔ kəyif kəlel nde ambəpsɛnɛ mɔ."},{"book":"Luk","chapter":"11","verse":"44","text":"Pəlɛcər'un! bawo nəyi pəmɔ cufu ncɛ antɔgbɛkərɛ mɔ, packɔt ci kəroŋ ta ancərɛ-ɛ.»"},{"book":"Luk","chapter":"11","verse":"45","text":"Kɔ fum wəlɔma atəksɛ a sariyɛ dacɔ ɛlɛk moloku, k'oŋkulərnɛ: «Wətəksɛ, kɔ məloku tatɔkɔ-ɛ, məŋsunu sɔ səna!»"},{"book":"Luk","chapter":"11","verse":"46","text":"Kɔ Yesu oloku: «Pəlɛcər sɔ nəna, atəksɛ a sariyɛ! Bawo nəŋsarəsər afum yɛsarɛ nyɛ ŋantɔtam mɔ, ta nəŋgbuŋɛnɛnɛ yi ali tɛlər tonu-ɛ.»"},{"book":"Luk","chapter":"11","verse":"47","text":"«Pəlɛcər'un! Bawo nəna ɔŋlɔ cufu ca adəŋk a Kanu aŋɛ atem anu ŋanadif mɔ."},{"book":"Luk","chapter":"11","verse":"48","text":"Kəmentər kɔ məndɛ tantɛ a məna sɔ məwosɛ mɔyɔ ma atem anu mamɔkɔ, bawo ŋa ŋanadif adəŋk a Kanu, kɔ nəna nəŋlɔ cufu cəŋan!"},{"book":"Luk","chapter":"11","verse":"49","text":"Itɔ ɔsɔŋɛ kəcərɛ kətɔt ka Kanu disrɛ, kəloku: ‹Indekɛnɛ ŋa adəŋk kɔ asom.› Kɔ ŋandif alɔma, kɔ ŋantɔrəs alɔma,"},{"book":"Luk","chapter":"11","verse":"50","text":"itɔ endesɔŋɛ afum a ndɛkəl kədekɔsarɛ kiciya ka kədif ka adəŋk a Kanu akaŋɛ fəp, kəyɛfɛ ntɛ doru doncop mɔ,"},{"book":"Luk","chapter":"11","verse":"51","text":"kəyɛfɛ mecir ma Abɛl, haŋ kəbəp ka ma Sakary, nwɛ anadif nde kəlɔ kəpɔŋ ka Kanu kɔ tetek toloŋnɛ  dacɔ mɔ. Ɛy, iŋlok'un ti: Andekɔyif ti afum a tɛm tantɛ.»"},{"book":"Luk","chapter":"11","verse":"52","text":"«Pəlɛcər'un, nəna atəksɛ a sariyɛ! Bawo nəliŋ tasapa pa kəcərɛ. Nənasərka nəmbɛrɛ fɛ, nəwosɛ fɛ sɔ acuru ŋabɛrɛ akɔ ŋanafaŋ kəbɛrɛ mɔ.»"},{"book":"Luk","chapter":"11","verse":"53","text":"Ntɛ Yesu owur nde kəlɔ kaŋkɔ mɔ, kɔ pəntɛlɛ atəksɛ sariyɛ kɔ aFarisi nnɔ eyi mɔ. Kɔ ŋayɛfɛ kəgbəŋ-gbəŋər kɔ, ŋacyifət kɔ mes fəp,"},{"book":"Luk","chapter":"11","verse":"54","text":"ŋaccəpɛ kɔ mowul, ntɛ tɔŋsɔŋɛ ŋanenɛ kɔ yem dəmoloku mɔ."}]}