{"data":[{"book":"2 ПЯТРА","chapter":"3","verse":"1","text":"Гэта ўжо другое пасланьне пішу вам, любасныя; у ім напамінам буджу вашую чыстую думку,"},{"book":"2 ПЯТРА","chapter":"3","verse":"2","text":"каб вы памяталі словы, раней сказаныя сьвятымі прарокамі, і запаведзь Госпада і Збаўцы, перададзеную апосталамі вашымі:"},{"book":"2 ПЯТРА","chapter":"3","verse":"3","text":"найперш ведайце, што ў апошнія дні прыйдуць нахабныя паглумшчыкі, якія ўчыняюць паводле сваіх пахаценьняў"},{"book":"2 ПЯТРА","chapter":"3","verse":"4","text":"і кажуць: дзе абяцаньне прышэсьця Ягонага? бо з таго часу, як пачалі паміраць бацькі, ад пачатку тварэньня ўсё застаецца гэтак сама."},{"book":"2 ПЯТРА","chapter":"3","verse":"5","text":"Тыя, што думаюць так, ня ведаюць, што на пачатку словам Божым нябёсы і зямля складзены з вады і вадою:"},{"book":"2 ПЯТРА","chapter":"3","verse":"6","text":"таму тагачасны сьвет загінуў, будучы затоплены вадою."},{"book":"2 ПЯТРА","chapter":"3","verse":"7","text":"А цяперашнія неба і зямля, захаваныя тым самым словам, зьберагаюцца вагню на судны дзень і загубу бязбожных людзей."},{"book":"2 ПЯТРА","chapter":"3","verse":"8","text":"Адно тое не павінна быць схавана ад вас, любасныя, што ў Госпада адзін дзень, як тысяча год, і тысяча год, як адзін дзень."},{"book":"2 ПЯТРА","chapter":"3","verse":"9","text":"Не марудзіць Гасподзь з выкананьнем абяцаньня, як некаторыя лічаць гэта марудлівасьцю; а доўга трывае нас, ня хочучы, каб хто загінуў, а каб усе прыйшлі да каяньня."},{"book":"2 ПЯТРА","chapter":"3","verse":"10","text":"Прыйдзе ж дзень Гасподні, як злодзей ноччу, і тады нябёсы з грукатам мінуцца, а стыхіі, распаленыя, разбурацца ўшчэнт, зямля і ўсе дзеі на ёй згараць."},{"book":"2 ПЯТРА","chapter":"3","verse":"11","text":"Калі так усё гэта зруйнуецца, дык якімі павінны быць у сьвятым жыцьці і пабожнасьці вы,"},{"book":"2 ПЯТРА","chapter":"3","verse":"12","text":"хто чакае і прагне прышэсьця дня Божага, калі ўспалымнёныя нябёсы разбурацца і распаленыя стыхіі растопяцца."},{"book":"2 ПЯТРА","chapter":"3","verse":"13","text":"Але мы, паводле абяцаньня Ягонага, чакаем новага неба і новай зямлі, на якіх жыве праўда."},{"book":"2 ПЯТРА","chapter":"3","verse":"14","text":"Дык вось, любасныя, чакаючы гэтага, пастарайцеся зьявіцца перад Ім неапаганенымі і беспахібнымі ў сьвеце;"},{"book":"2 ПЯТРА","chapter":"3","verse":"15","text":"і доўгае трываньне Госпада нашага прымайце за выратаваньне, як і любасны брат наш Павал паводле дадзенай яму мудрасьці напісаў вам,"},{"book":"2 ПЯТРА","chapter":"3","verse":"16","text":"як ён кажа пра гэта і ва ўсіх пасланьнях, у якіх ёсьць нешта цяжка зразумелае, што невукі і няўмоцненыя, на сваю ж пагібель, перакручваюць, як і іншыя Пісаньні."},{"book":"2 ПЯТРА","chapter":"3","verse":"17","text":"Дык вось вы, любасныя, паведамленыя пра гэта загадзя, асьцерагайцеся, каб вам не захапіцца аблудамі беззаконьнікаў і не адпасьці ад сваёй угрунтаванасьці,"},{"book":"2 ПЯТРА","chapter":"3","verse":"18","text":"а гадуйцеся ў мілаце і пазнаньні Госпада нашага і Збаўцы Ісуса Хрыста. Яму слава і цяпер і ў дзень вечны. Амін."}]}