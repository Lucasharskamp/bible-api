{"data":[{"book":"ΣΕΙΡΑΧ","chapter":"16","verse":"1","text":"Μὴ ἐπιθύμει τέκνων πλῆθος ἀχρήστων, μὴ εὐφραίνου ἐπὶ υἱοῖς ἀσεβέσιν."},{"book":"ΣΕΙΡΑΧ","chapter":"16","verse":"2","text":"Ἐὰν πληθύνωσι, μὴ εὐφραίνου ἐπʼ αὐτοῖς, εἰ μή ἐστι φόβος Κυρίου μετʼ αὐτῶν."},{"book":"ΣΕΙΡΑΧ","chapter":"16","verse":"3","text":"Μὴ ἐμπιστεύσῃς τῇ ζωῇ αὐτῶν, καὶ μὴ ἔπεχε ἐπὶ τὸν τόπον αὐτῶν· κρείσσων γὰρ εἷς ἢ χίλιοι, καὶ ἀποθανεῖν ἄτεκνον ἢ ἔχειν τέκνα ἀσεβῆ·"},{"book":"ΣΕΙΡΑΧ","chapter":"16","verse":"4","text":"ἀπὸ γὰρ ἑνὸς συνετοῦ συνοικισθήσεται πόλις, φυλὴ δὲ ἀνόμων ἐρημωθήσεται."},{"book":"ΣΕΙΡΑΧ","chapter":"16","verse":"5","text":"Πολλὰ τοιαῦτα ἑώρακα ἐν ὀφθαλμοῖς μου, καὶ ἰσχυρότερα τούτων ἀκήκοε τὸ οὖς μου."},{"book":"ΣΕΙΡΑΧ","chapter":"16","verse":"6","text":"Ἐν συναγωγῇ ἁμαρτωλῶν ἐκκαυθήσεται πῦρ, καὶ ἐν ἔθνει ἀπειθεῖ ἐξεκαύθη ὀργή."},{"book":"ΣΕΙΡΑΧ","chapter":"16","verse":"7","text":"Οὐκ ἐξιλάσατο περὶ τῶν ἀρχαίων γιγάντων, οἳ ἀπέστησαν τῇ ἰσχύϊ αὐτῶν."},{"book":"ΣΕΙΡΑΧ","chapter":"16","verse":"8","text":"Οὐκ ἐφείσατο περὶ τῆς παροικίας Λὼτ, οὓς ἐβδελύξατο διὰ τὴν ὑπερηφανίαν αὐτῶν."},{"book":"ΣΕΙΡΑΧ","chapter":"16","verse":"9","text":"Οὐκ ἠλέησεν ἔθνος ἀπωλείας, τοὺς ἐξῃρμένους ἐν ἁμαρτίαις αὐτῶν·"},{"book":"ΣΕΙΡΑΧ","chapter":"16","verse":"10","text":"καὶ οὕτως ἑξακοσίας χιλιάδας πεζῶν τοὺς ἐπισυναχθέντας ἐν σκληροκαρδίᾳ αὐτῶν."},{"book":"ΣΕΙΡΑΧ","chapter":"16","verse":"11","text":"Κᾂν ᾖ εἷς σκληροτράχηλος, θαυμαστὸν, τοῦτο εἰ ἀθωωθήσεται, ἔλεος γὰρ καὶ ὀργὴ παρʼ αὐτοῦ· δυνάστης ἐξιλασμῶν· καὶ ἐκχέων ὀργήν."},{"book":"ΣΕΙΡΑΧ","chapter":"16","verse":"12","text":"Κατὰ τὸ πολὺ ἔλεος αὐτοῦ, οὕτως καὶ πολὺς ὁ ἔλεγχος αὐτοῦ· ἄνδρα κατὰ τὰ ἔργα αὐτοῦ κρίνει."},{"book":"ΣΕΙΡΑΧ","chapter":"16","verse":"13","text":"Οὐκ ἐκφεύξεται ἐν ἁρπάγμασιν ἁμαρτωλὸς, καὶ οὐ μὴ καθυστερήσει ὑπομονὴν εὐσεβοῦς."},{"book":"ΣΕΙΡΑΧ","chapter":"16","verse":"14","text":"Πάσῃ ἐλεημοσύνῃ ποιήσει τόπον, ἕκαστος κατὰ τὰ ἔργα αὐτοῦ εὑρήσει."},{"book":"ΣΕΙΡΑΧ","chapter":"16","verse":"17","text":"Μὴ εἴπῃς, ὅτι ἀπὸ Κυρίου κρυβήσομαι, μὴ ἐξ ὕψους τίς μου μνησθήσεται; ἐν λαῷ πλείονι οὐ μὴ μνησθῶ, τίς γὰρ ἡ ψυχή μου ἐν ἀμετρήτῳ κτίσει;"},{"book":"ΣΕΙΡΑΧ","chapter":"16","verse":"18","text":"Ἰδοὺ ὁ οὐρανὸς καὶ ὁ οὐρανὸς τοῦ οὐρανοῦ τοῦ Θεοῦ, ἄβυσσος καὶ γῆ σαλευθήσονται ἐν τῇ ἐπισκοπῇ αὐτοῦ·"},{"book":"ΣΕΙΡΑΧ","chapter":"16","verse":"19","text":"ἅμα τὰ ὄρη καὶ τὰ θεμέλια τῆς γῆς, ἐν τῷ ἐπιβλέψαι εἰς αὐτὰ, τρόμῳ συσσείονται,"},{"book":"ΣΕΙΡΑΧ","chapter":"16","verse":"20","text":"καὶ ἐπʼ αὐτοῖς οὐ διανοηθήσεται καρδία· καὶ τὰς ὁδοὺς αὐτοῦ τίς ἐνθυμηθήσεται;"},{"book":"ΣΕΙΡΑΧ","chapter":"16","verse":"21","text":"Καὶ καταιγὶς, ἣν οὐκ ὄψεται ἄνθρωπος, τὰ δὲ πλείονα τῶν ἔργων αὐτοῦ ἐν ἀποκρύφοις."},{"book":"ΣΕΙΡΑΧ","chapter":"16","verse":"22","text":"Ἔργα δικαιοσύνης τίς ἀναγγελεῖ, ἢ τίς ὑπομενεῖ; μακρὰν γὰρ ἡ διαθήκη."},{"book":"ΣΕΙΡΑΧ","chapter":"16","verse":"23","text":"Ἐλαττούμενος καρδίᾳ διανοεῖται ταῦτα, καὶ ἀνὴρ ἄφρων καὶ πλανώμενος διανοεῖται μωρά."},{"book":"ΣΕΙΡΑΧ","chapter":"16","verse":"24","text":"Ἄκουσόν μου, τέκνον, καὶ μάθε ἐπιστήμην, καὶ ἐπὶ τῶν λόγων μου πρόσεχε τῇ καρδίᾳ σου."},{"book":"ΣΕΙΡΑΧ","chapter":"16","verse":"25","text":"Ἐκφαίνω ἐν σταθμῷ παιδείαν, καὶ ἐν ἀκριβείᾳ ἀπαγγέλλω ἐπιστήμην."},{"book":"ΣΕΙΡΑΧ","chapter":"16","verse":"26","text":"Ἐν κρίσει Κυρίου τὰ ἔργα αὐτοῦ ἀπʼ ἀρχῆς, καὶ ἀπὸ ποιήσεως αὐτῶν διέστειλε μερίδας αὐτῶν."},{"book":"ΣΕΙΡΑΧ","chapter":"16","verse":"27","text":"Ἐκόσμησεν εἰς αἰῶνα τὰ ἔργα αὐτοῦ, καὶ τὰς ἀρχὰς αὐτῶν εἰς γενεὰς αὐτῶν· οὔτε ἐπείνασαν, οὔτε ἐκοπίασαν, καὶ οὐκ ἐξέλιπον ἀπὸ τῶν ἔργων αὐτων."},{"book":"ΣΕΙΡΑΧ","chapter":"16","verse":"28","text":"Ἕκαστος τὸν πλησίον αὐτοῦ οὐκ ἔθλιψε, καὶ ἕως αἰῶνος οὐκ ἀπειθήσουσι τοῦ ῥήματος αὐτοῦ·"},{"book":"ΣΕΙΡΑΧ","chapter":"16","verse":"29","text":"καὶ μετὰ ταῦτα Κύριος εἰς τὴν γῆν ἐπέβλεψε, καὶ ἐνέπλησεν αὐτὴν τῶν ἀγαθῶν αὐτοῦ."},{"book":"ΣΕΙΡΑΧ","chapter":"16","verse":"30","text":"Ψυχὴν παντὸς ζώου ἐκάλυψε τὸ πρόσωπον αὐτῆς, καὶ εἰς αὐτὴν ἡ ἀποστροφὴ αὐτῶν."}]}