{"data":[{"book":"1 Beresosɛm","chapter":"17","verse":"1","text":"Dawid bɔɔ ne ho atenase wɔ nʼahemfi hɔ no, ɔka kyerɛɛ odiyifo Natan se, “Me de, manya ahemfi a wɔde sida asi no fɛfɛ mu atena, nanso Awurade Apam Adaka no de, ɛhyɛ ntamadan mu.”"},{"book":"1 Beresosɛm","chapter":"17","verse":"2","text":"Natan buae se, “Nea ɛwɔ wʼadwene mu a wopɛ sɛ woyɛ no, kɔ so na Onyankopɔn ka wo ho.”"},{"book":"1 Beresosɛm","chapter":"17","verse":"3","text":"Saa anadwo no ara, Onyankopɔn ka kyerɛɛ Natan se,"},{"book":"1 Beresosɛm","chapter":"17","verse":"4","text":"“Kɔka kyerɛ me somfo Dawid se, ‘Sɛnea Awurade se ni: ɛnyɛ wo na ɛsɛ sɛ wusi asɔredan ma me tena mu."},{"book":"1 Beresosɛm","chapter":"17","verse":"5","text":"Efi bere a mede Israelfo fii Misraim besi nnɛ, mentenaa asɔredan mu da. Daa, mete ntamadan mu na wɔde di atutena."},{"book":"1 Beresosɛm","chapter":"17","verse":"6","text":"Na mannwiinwii ankyerɛ Israel ntuanofo no a wɔyɛ me nkurɔfo nguanhwɛfo no da. Mimmisaa wɔn da sɛ: “Adɛn nti na munsii sida dua asɔredan fɛfɛ mmaa me?” ’"},{"book":"1 Beresosɛm","chapter":"17","verse":"7","text":"“Afei, kɔka kyerɛ me somfo Dawid se, ‘Sɛnea Asafo Awurade se ni: Miyii wo sɛ di me nkurɔfo Israelfo anim bere a na woyɛ abarimaa guanhwɛfo a worehwɛ wo nguan wɔ adidibea."},{"book":"1 Beresosɛm","chapter":"17","verse":"8","text":"Baabiara a wokɔe no, mekaa wo ho. Na masɛe wʼatamfo nyinaa. Na afei, mɛma wo din ahyeta wɔ asase so baabiara."},{"book":"1 Beresosɛm","chapter":"17","verse":"9","text":"Mama me nkurɔfo Israelfo no baabi a wɔbɛtena afebɔɔ. Beae bi a ɛwɔ bammɔ a obiara renhaw wɔn. Ɛhɔ bɛyɛ wɔn ankasa asase a aman amumɔyɛfo renhyɛ wɔn so, sɛnea wɔyɛɛ bere bi a atwa mu no,"},{"book":"1 Beresosɛm","chapter":"17","verse":"10","text":"fi bere a miyii atemmufo sɛ wonni me nkurɔfo so no. Na mɛka wʼatamfo nyinaa ahyɛ."},{"book":"1 Beresosɛm","chapter":"17","verse":"11","text":"Na sɛ wuwu a, mɛma wo mmabarima no mu baako so, na mama nʼahenni ayɛ den."},{"book":"1 Beresosɛm","chapter":"17","verse":"12","text":"Ɔno ne obi a obesi fi a ɛyɛ asɔredan no ama me. Na metim nʼahengua ase afebɔɔ."},{"book":"1 Beresosɛm","chapter":"17","verse":"13","text":"Mɛyɛ nʼagya na ɔbɛyɛ me ba. Merenyi me dɔ a ɛnsa da no mfi ne so, sɛnea miyi fii Saulo a wudii nʼade so no."},{"book":"1 Beresosɛm","chapter":"17","verse":"14","text":"Mɛma nʼase atim wɔ mʼahenni nnidiso ne mʼaheman mu bere nyinaa mu, na nʼahengua no bɛtena hɔ daa.’ ”"},{"book":"1 Beresosɛm","chapter":"17","verse":"15","text":"Enti Natan san kɔɔ Dawid nkyɛn kɔkaa nsɛm a Awurade aka no nyinaa kyerɛɛ no."},{"book":"1 Beresosɛm","chapter":"17","verse":"16","text":"Afei, ɔhene Dawid kɔtenaa Awurade anim bɔɔ mpae se,"},{"book":"1 Beresosɛm","chapter":"17","verse":"17","text":"Na mprempren, Awurade, eyi nyinaa akyi no, woka se wobɛma me ahenni nnidiso afebɔɔ. Wokasa me ho te sɛ obi a meyɛ ɔkɛse pa ara, Awurade Nyankopɔn!"},{"book":"1 Beresosɛm","chapter":"17","verse":"18","text":"“Dɛn na menka bio mfa ɔkwan a woafa so ahyɛ me anuonyam yi ho? Wunim sɛnea mete ankasa."},{"book":"1 Beresosɛm","chapter":"17","verse":"19","text":"Awurade, me nti ne wo pɛ mu nti, woayɛ saa nneɛma akɛse yi nyinaa, na woada no adi."},{"book":"1 Beresosɛm","chapter":"17","verse":"20","text":"“Awurade, obiara nni hɔ a ɔte sɛ wo. Onyame foforo bi nni hɔ! Yɛntee da mpo sɛ onyame foforo bi wɔ hɔ te sɛ wo!"},{"book":"1 Beresosɛm","chapter":"17","verse":"21","text":"Ɔman foforo bɛn na ɛwɔ asase so a, ɛte sɛ Israel? Ɔman foforo bɛn, Onyankopɔn, na woayi no afi nkoasom mu de wɔn abɛyɛ wʼankasa wo nkurɔfo? Bere a wugyee wo nkurɔfo fii Misraim no, wode gyee din. Wonam nsɛnkyerɛnne a ɛyɛ ahodwiriw so pam aman a wɔayɛ akwanside ama wɔn no."},{"book":"1 Beresosɛm","chapter":"17","verse":"22","text":"Wuyii Israel sɛ wɔmmɛyɛ wo nkurɔfo afebɔɔ, na wo, Awurade, woabɛyɛ wɔn Nyankopɔn."},{"book":"1 Beresosɛm","chapter":"17","verse":"23","text":"“Awurade, afei yɛ nea woahyɛ ho bɔ afa me ne mʼabusuafo ho no. Ma ɛnyɛ bɔhyɛ a ebetim hɔ daa."},{"book":"1 Beresosɛm","chapter":"17","verse":"24","text":"Wo din ase ntim, na wɔnhyɛ no anuonyam afebɔɔ sɛnea ɛbɛyɛ a wiase nyinaa bɛka se, ‘Asafo Awurade yɛ Onyankopɔn wɔ Israel!’ Na ma wo somfo Dawid ahenni nnidiso no ase ntim wɔ wʼanim."},{"book":"1 Beresosɛm","chapter":"17","verse":"25","text":"“Wo me Nyankopɔn, masi me bo abɔ saa mpae yi, efisɛ woada no adi sɛ wubesi fi ama me, mʼahenni nnidiso a ɛbɛtena hɔ daa."},{"book":"1 Beresosɛm","chapter":"17","verse":"26","text":"Efisɛ woyɛ Onyankopɔn, Awurade. Na me, wo somfo, woahyɛ me nneɛma pa yi ho bɔ."},{"book":"1 Beresosɛm","chapter":"17","verse":"27","text":"Na afei asɔ wʼani sɛ wubehyira me ne mʼabusuafo, sɛnea yɛn ahenni nnidiso bɛkɔ so afebɔɔ wɔ wʼanim. Na sɛ wuhyira a, Awurade, ɛyɛ nhyira a ɛtena hɔ daa nyinaa!”"}]}