{"data":[{"book":"Tich Joote","chapter":"7","verse":"1","text":"Bangʼe jadolo maduongʼ nopenjo Stefano niya, “Weche modonjnigogi bende gin adier?”"},{"book":"Tich Joote","chapter":"7","verse":"2","text":"Stefano nodwoko niya, “Owetena kod wuonena, winjauru! Nyasaye man-gi duongʼ maber nofwenyore ni wuonwa Ibrahim kane pod odak e piny Mesopotamia, kane pok odar odhi odak Haran."},{"book":"Tich Joote","chapter":"7","verse":"3","text":"Nyasaye nowachone ni, ‘Dar iwe pinyu gi jou mondo idhi e piny ma abiro nyisi!’7:3 Chak 12:1"},{"book":"Tich Joote","chapter":"7","verse":"4","text":"“Omiyo Ibrahim nodar oweyo piny jo-Kaldea mi odhi odak e piny Haran. Bangʼ tho wuon-gi, Nyasaye nooro Ibrahim e piny makoro udakieni."},{"book":"Tich Joote","chapter":"7","verse":"5","text":"To ne ok omiye girkeni moro e pinyni, kata lowo matin moromo tielo nyono. Nyasaye nosingorene ni en kaachiel gi nyikwaye mane biro aa bangʼe ne biro kawo lopni, kata obedo ni Ibrahim ne onge gi nyathi e kindeno."},{"book":"Tich Joote","chapter":"7","verse":"6","text":"Nyasaye nowuoyo kode kawacho ni, ‘Nyikwayi nobed jodak e piny moro ma ok margi, kendo nolokgi wasumbini mi nosandgi malit kuom higni mia angʼwen."},{"book":"Tich Joote","chapter":"7","verse":"7","text":"To anakum piny ma noketgi wasumbini, bangʼe giniwuogi gia e pinyno mi gibi gilama kae.’7:7 Chak 15:13,14"},{"book":"Tich Joote","chapter":"7","verse":"8","text":"Bangʼe Nyasaye notimo gi Ibrahim singruok kowacho ni yawuowi nyaka ter nyangu. Kane Ibrahim onywolo wuode ma Isaka, notere nyangu bangʼ ndalo aboro kosenywole. Achien Isaka nonywolo Jakobo, kendo Jakobo bende nodoko wuon kwerewa apar gariyo."},{"book":"Tich Joote","chapter":"7","verse":"9","text":"“Nikech kwerewago ne nyiego omako gi Josef, ne giuse kaka misumba ne jo-Misri. To nikech Nyasaye ne ni kode,"},{"book":"Tich Joote","chapter":"7","verse":"10","text":"nokonye e chandruok duto mane oyudo. Ne omiyo Josef rieko ma kinde gi Farao ruodh Misri obedo maber. Omiyo Farao nokete jatelo maduongʼ morito piny Misri duto, nyaka od ruoth bende."},{"book":"Tich Joote","chapter":"7","verse":"11","text":"“Eka kech maduongʼ nomako piny Misri gi Kanaan kendo nokelo chandruok maduongʼ e piny ma kata kwerewa ne ok nyal yudo chiemo."},{"book":"Tich Joote","chapter":"7","verse":"12","text":"Kane Jakobo owinjo ni cham ne nitie Misri, nooro kwerewa kuno e ote mokwongo."},{"book":"Tich Joote","chapter":"7","verse":"13","text":"To e ote mar ariyo, Josef nohulore ni owetene, mi Farao koro nongʼeyo jo-dalagi Josef."},{"book":"Tich Joote","chapter":"7","verse":"14","text":"Bangʼ mano, Josef nooro wach mondo okelne Jakobo wuon mare kaachiel gi wedene duto, mane romo kar kwan ji piero abiriyo gabich."},{"book":"Tich Joote","chapter":"7","verse":"15","text":"Kuom mano Jakobo nodhi Misri, kuno ema kwerewa duto kaachiel gi en nothoe."},{"book":"Tich Joote","chapter":"7","verse":"16","text":"Ringregi ne okel nyaka Shekem mine oyikgi e bur ma Ibrahim nosengʼiewo kuom yawuot Hamor man Shekem."},{"book":"Tich Joote","chapter":"7","verse":"17","text":"“Kane ndalo ochopo mondo Nyasaye ochop singruok mane otimo ni Ibrahim, noyudo ka kar kwan jowa mane odak Misri ne osemedore."},{"book":"Tich Joote","chapter":"7","verse":"18","text":"Bangʼe ruoth manyien mane ok ongʼeyo wach Josef nobedo e loch e piny Misri.7:18 Wuo 1:8"},{"book":"Tich Joote","chapter":"7","verse":"19","text":"Ruodhno nowuondo jowa mosando kwereu malit, ka ochunogi mondo giwit nyithindgi oko mondo otho."},{"book":"Tich Joote","chapter":"7","verse":"20","text":"“Kindeno ema nonywolie Musa, nyathi mane jaber e nyim Nyasaye kendo nopidhe e od wuon-gi kuom dweche adek."},{"book":"Tich Joote","chapter":"7","verse":"21","text":"To kane owite oko, nyar Farao ne okwanye mi opidhe mana kaka nyathine owuon."},{"book":"Tich Joote","chapter":"7","verse":"22","text":"Musa ne oyudo puonjruok e kit rieko duto mag jo-Misri, kendo ne en ratego e kit wuoyone kod timbene."},{"book":"Tich Joote","chapter":"7","verse":"23","text":"“Kane Musa koro ja-higni piero angʼwen, noparo e chunye mondo odhi olim owetene ma jo-Israel."},{"book":"Tich Joote","chapter":"7","verse":"24","text":"Noneno ka ja-Misri moro goyo ja-Israel wadgi, omiyo ne odhi okonye mi nogoyo ja-Misrino monego."},{"book":"Tich Joote","chapter":"7","verse":"25","text":"Musa ne oparo ni owetene ma jo-Israel ne nyalo neno ni Nyasaye ema notiyo kode mondo ogolgi e twech, to ne ok gineno kamano."},{"book":"Tich Joote","chapter":"7","verse":"26","text":"Kinyne Musa noyudo jo-Israel ariyo ka dhawo. Notemo thegogi kowachonegi ni, ‘Joka ma, un owete; angʼo momiyo udwaro hinyoru kayiem?’"},{"book":"Tich Joote","chapter":"7","verse":"27","text":"“To ngʼat mane sando nyawadgino nodhiro Musa gichien kowachone ni, ‘En ngʼa ma oketi ruoth kendo jangʼadnwa bura?"},{"book":"Tich Joote","chapter":"7","verse":"28","text":"Iparo mar nega kaka nyoro inego ja-Misri cha?’7:28 Wuo 2:14"},{"book":"Tich Joote","chapter":"7","verse":"29","text":"Kane Musa owinjo wachno, noringo odhi Midian, kama nodakie kaka japiny moro mi onywolo yawuowi ariyo."},{"book":"Tich Joote","chapter":"7","verse":"30","text":"“Bangʼ higni piero angʼwen, malaika nofwenyore ni Musa ei ligek mach maliel e bungu manie thim but Got Sinai."},{"book":"Tich Joote","chapter":"7","verse":"31","text":"Kane Musa oneno mach malielno, nodoko maluor. Kane osudo machiegni mondo onene maber, nowinjo dwond Ruoth Nyasaye kawacho niya,"},{"book":"Tich Joote","chapter":"7","verse":"32","text":"‘An e Nyasach kwereni; ma Nyasach Ibrahim gi Isaka kod Jakobo.’7:32 Wuo 3:6 Omiyo Musa notetni ka luoro omake, kendo ne ok ohedhore ngʼiyo bunguno kendo."},{"book":"Tich Joote","chapter":"7","verse":"33","text":"“Eka Ruoth Nyasaye nowachone niya, ‘Lony wuoche e tiendi, nikech kama ichungoeni en Kama Ler!"},{"book":"Tich Joote","chapter":"7","verse":"34","text":"Aseneno gi wangʼa kaka joga chandore malit e piny Misri. Asewinjo kaka gichur omiyo asebiro mondo agonygi gibed thuolo; koro bi mondo aori idogi Misri!’7:34 Wuo 3:5,7,8,10"},{"book":"Tich Joote","chapter":"7","verse":"35","text":"“Ma e Musa mane oyudo gisekwedo kagiwacho ni, ‘En ngʼa ma oketi ruoth kendo jangʼadnwa bura?’ Nyasaye owuon mane ofwenyorene e kit malaika mane oneno e bungu noore mondo obed jatendgi kendo jaresgi."},{"book":"Tich Joote","chapter":"7","verse":"36","text":"Ne otelonegi kogologi Misri, kendo notimo honni madongo gi ranyisi e piny Misri, e Nam Makwar, kendo timo honni mamoko bende e thim kuom higni piero angʼwen."},{"book":"Tich Joote","chapter":"7","verse":"37","text":"“Ma e Musa mane onyiso jo-Israel ni, ‘Nyasaye noyiernu janabi machal koda kowuok e dier ogandau.’7:37 Rap 18:15"},{"book":"Tich Joote","chapter":"7","verse":"38","text":"En owuon ne en kodgi e chokruok mane ni e thim, kaachiel gi kwerewa kod malaika mane owuoyo kode e Got Sinai; kendo ne omiye weche mangima makoro wawinjogi."},{"book":"Tich Joote","chapter":"7","verse":"39","text":"“To kwerewa notamore winjo wachne. Kar timo mano, to ne gikwede kendo chunygi nogombo dok Misri."},{"book":"Tich Joote","chapter":"7","verse":"40","text":"Neginyiso Harun ni, ‘Losnwa nyiseche moko mondo otelnwa, nikech wakia gima osetimo Musa mane ogolowa Misri!’7:40 Wuo 32:1"},{"book":"Tich Joote","chapter":"7","verse":"41","text":"E kindeno ema ne gilosoe kido milamo machalo gi nyaroya. Negitimone misango, mi gilosone sawo ka gimiyo gima lwetgi ema ne oloso duongʼ!"},{"book":"Tich Joote","chapter":"7","verse":"42","text":"To Nyasaye nogolo pache kuomgi moweyogi mondo gilam chwech mag polo kaka nyisechegi, mana kaka ondiki e kitap jonabi niya,"},{"book":"Tich Joote","chapter":"7","verse":"43","text":"Ne utingʼo malo hemb Molek"},{"book":"Tich Joote","chapter":"7","verse":"44","text":"“Kwereu ne ni kod Hema miluongo ni Hemb Rapar. Hemano nolosi mana kaka Nyasaye nonyiso Musa mondo olose, koluwo ranyisi mane omiye."},{"book":"Tich Joote","chapter":"7","verse":"45","text":"Kane kwerewa oyudo Hemani, ne gitingʼe ka Joshua otelonegi, nyaka negichopo kode e piny ogendini mane Nyasaye oseriembo mondo owenegi. Hemani ne gibedogo nyaka chop kinde mag Daudi."},{"book":"Tich Joote","chapter":"7","verse":"46","text":"Daudi noyudo ngʼwono e wangʼ Nyasaye, omiyo nokwayo mondo ogerne Nyasach Jakobo kar dak."},{"book":"Tich Joote","chapter":"7","verse":"47","text":"To Solomon ema ne ogero ne Nyasaye odno."},{"book":"Tich Joote","chapter":"7","verse":"48","text":"“Kata kamano, Nyasaye Man Malo Moloyo ok dagi e udi ma dhano ogero, mana kaka janabi owacho niya,"},{"book":"Tich Joote","chapter":"7","verse":"49","text":"“ ‘Polo e koma mar duongʼ"},{"book":"Tich Joote","chapter":"7","verse":"50","text":"Donge lweta ema osechweyo gigi duto?’7:50 Isa 66:1,2"},{"book":"Tich Joote","chapter":"7","verse":"51","text":"“Un joma tokgi tek, chunyu bor gi Nyasaye kendo udagi winjo wachne! Uchal mana gi kwereu. Usiko utamo Roho Maler tiyo!"},{"book":"Tich Joote","chapter":"7","verse":"52","text":"Bende nitie janabi kata achiel ma kwereu ne ok osando? Neginego nyaka jonabi mane okoro biro mar Ngʼama Kare. To koro usendhoge mi unege."},{"book":"Tich Joote","chapter":"7","verse":"53","text":"Un e joma noyudo chik mane okel gi malaike to usetamoru rito chikno.”"},{"book":"Tich Joote","chapter":"7","verse":"54","text":"Kane jobura owinjo weche mane Stefano owacho, igi nongʼondore mi gikayone lekegi."},{"book":"Tich Joote","chapter":"7","verse":"55","text":"To Stefano, kopongʼ gi Roho Maler, nongʼiyo malo e polo mi oneno duongʼ mar Nyasaye, kod Yesu kochungʼ e bad Nyasaye korachwich."},{"book":"Tich Joote","chapter":"7","verse":"56","text":"Nowachonegi niya, “Neuru, aneno polo koyawore kendo ka Wuod Dhano ochungʼ e bad Nyasaye korachwich.”"},{"book":"Tich Joote","chapter":"7","verse":"57","text":"Kane giwinjo wachno, mirima nomakgi matek mi gimwomore kuome gi chuny achiel."},{"book":"Tich Joote","chapter":"7","verse":"58","text":"Ne giywaye mi gigole oko mar dala maduongʼ kendo gichako chiele gi kite. Joneno mag miriambo nohangone wach moketo lepgi e tiend wuowi moro ma nyinge Saulo."},{"book":"Tich Joote","chapter":"7","verse":"59","text":"Kane oyudo gichiele gi kite, Stefano nolamo kowacho niya, “Ruoth Yesu, kaw chunya.”"},{"book":"Tich Joote","chapter":"7","verse":"60","text":"Eka nogoyo chonge piny mokok matek niya, “Ruoth, kik ikwan richoni e wigi.” Kane osewacho kamano, to chunye nochot."}]}