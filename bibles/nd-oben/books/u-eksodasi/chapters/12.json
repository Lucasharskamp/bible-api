{"data":[{"book":"U-Eksodasi","chapter":"12","verse":"1","text":"UThixo wathi kuMosi lo-Aroni beseGibhithe,"},{"book":"U-Eksodasi","chapter":"12","verse":"2","text":"“Inyanga le kayibe yinyanga yakuqala kini, inyanga yokuqala emnyakeni wenu."},{"book":"U-Eksodasi","chapter":"12","verse":"3","text":"Tshelani bonke abomndeni ka-Israyeli ukuthi ngelanga letshumi lale inyanga indoda ngayinye kayithathele abomuzi wayo izinyane libe linye indlu ngendlu."},{"book":"U-Eksodasi","chapter":"12","verse":"4","text":"Nxa abendlu bebalutshwana kakhulu ukuthi abangeke baliqede lelozinyane kababelane labomakhelwane abaseduze kwabo kusiya ngenani labo ukuthi bangaki. Kumele uphawule ukuthi kungadingeka izinyane elingakanani kusiya ngokuthi umuntu emunye angadla inyama engakanani."},{"book":"U-Eksodasi","chapter":"12","verse":"5","text":"Kumele ukhethe amazinyane amaduna alomnyaka owodwa angelasici, njalo ungakhetha ezimvini loba embuzini."},{"book":"U-Eksodasi","chapter":"12","verse":"6","text":"Agcine amazinyane lawo kuze kube lusuku lwetshumi lane lwenyanga, lapho isizwe sonke sako-Israyeli esizawahlaba khona nxa kuhwalala."},{"book":"U-Eksodasi","chapter":"12","verse":"7","text":"Lapho-ke kuzamele bathathe igazi baligcobe emaceleni laphezulu kwemigubazi yalezozindlu abazadlela khona amazinyane."},{"book":"U-Eksodasi","chapter":"12","verse":"8","text":"Ngalobobusuku kumele badle inyama eyoswe emlilweni, lesinkwa esingelamvubelo lemibhida ebabayo."},{"book":"U-Eksodasi","chapter":"12","verse":"9","text":"Lingayidli inyama iluhlaza loba iphekwe ngamanzi, kodwa yoseni emlilweni konke lenhloko yakhona lamangqina kanye lezangaphakathi."},{"book":"U-Eksodasi","chapter":"12","verse":"10","text":"Lingatshiyi lutho lwayo kuze kube sekuseni; kuthi nxa kukhona okuseleyo kwayo ekuseni kumele likutshise."},{"book":"U-Eksodasi","chapter":"12","verse":"11","text":"Liboyidla inkalo zenu zibotshiwe, amanyathela egqokiwe lentonga zenu zisezandleni. Lidle ngokuphangisa; kuliPhasika likaThixo."},{"book":"U-Eksodasi","chapter":"12","verse":"12","text":"Ngalobobusuku ngizadabula phakathi kweGibhithe ngibulala wonke amazibulo abantu lawezinyamazana njalo ngizakwahlulela bonke onkulunkulu bamaGibhithe. Mina nginguThixo."},{"book":"U-Eksodasi","chapter":"12","verse":"13","text":"Igazi lizakuba yisibonakaliso sezindlu lapho elikhona lina; kuzakuthi ngingabona igazi ngedlule kini. Akulasijeziso esibhidlizayo esizalithinta lina nxa sengichitha iGibhithe."},{"book":"U-Eksodasi","chapter":"12","verse":"14","text":"Leli akube lilanga lesikhumbuzo, kuthi zonke izizukulwane ezizayo ziligcine ngomkhosi omkhulu kuThixo, kube yisimiso sanini lanini."},{"book":"U-Eksodasi","chapter":"12","verse":"15","text":"Okwensuku eziyisikhombisa kumele lidle isinkwa esingelamvubelo. Ngelanga lakuqala khuphani imvubelo ezindlini zenu, kuthi lowo odla loba yini elemvubelo ngelanga lakuqala kusiya kwelesikhombisa kumele akhutshwe ko-Israyeli."},{"book":"U-Eksodasi","chapter":"12","verse":"16","text":"Ngosuku lwakuqala lenze umbuthano ongcwele, liphinde omunye ngosuku lwesikhombisa. Lingenzi msebenzi ngamalanga lawa ngaphandle kokulungisa ukudla kwabantu, yikho kodwa elingakwenza."},{"book":"U-Eksodasi","chapter":"12","verse":"17","text":"Gcinani uMkhosi weSinkwa esingelaMvubelo ngoba kwakulilanga engehlukanisa ngalo amaviyo enu eGibhithe. Gcinani lelilanga njengesimiso sanini lanini kuzizukulwane ezizayo."},{"book":"U-Eksodasi","chapter":"12","verse":"18","text":"Ngenyanga yakuqala kumele lidle isinkwa esingelamvubelo, kusukela kusihlwa ngelanga letshumi lane kuze kube kusihlwa ngelanga lamatshumi amabili lanye."},{"book":"U-Eksodasi","chapter":"12","verse":"19","text":"Okwensuku eziyisikhombisa akumelanga kutholakale imvubelo ezindlini zenu. Akuthi lowo odla loba yini elemvubelo asuswe phakathi kwabantu bako-Israyeli, loba engowezizweni kumbe owosendo lwenu."},{"book":"U-Eksodasi","chapter":"12","verse":"20","text":"Lingadli lutho olufakwe imvubelo. Loba kungaphi elihlala khona libokudla isinkwa esingelamvubelo.”"},{"book":"U-Eksodasi","chapter":"12","verse":"21","text":"Ngakho uMosi wasebiza bonke abadala bako-Israyeli wathi kubo, “Hambani khona manje liyokhetha amazinyane ezindlu zenu lihlabe izinyane lePhasika."},{"book":"U-Eksodasi","chapter":"12","verse":"22","text":"Lithathe ilixha lehisophi liyigxamuze emganwini olegazi beselithatha elinye igazi liligcobe phezulu lakunxa zonke zomgubazi. Akungabikhona lamunye wenu ozaphuma emnyango wendlu yakhe kuze kuse."},{"book":"U-Eksodasi","chapter":"12","verse":"23","text":"Lapho uThixo edabula phakathi kwelizwe ebulala amaGibhithe uzalibona igazi phezulu lemaceleni omgubazi, aceze awedlule lowomnyango angamvumeli umbhubhisi ukungena endlini alibulale."},{"book":"U-Eksodasi","chapter":"12","verse":"24","text":"Lalelani imilayo le njengezimiso zaphakade kini lasezizukulwaneni zenu."},{"book":"U-Eksodasi","chapter":"12","verse":"25","text":"Nxa lingangena elizweni uThixo azalinika lona njengokuthembisa kwakhe, liwugcine umkhosi lo."},{"book":"U-Eksodasi","chapter":"12","verse":"26","text":"Nxa abantwabenu belibuza besithi, ‘Umkhosi lo ngowani?’"},{"book":"U-Eksodasi","chapter":"12","verse":"27","text":"libatshele lithi, ‘UliPhasika lomhlatshelo kaThixo owadlula eceza izindlu zabako-Israyeli eGibhithe, waphephisa imizi yethu mhla egadla amaGibhithe.’ ” Khonapho abantu bakhothama bakhonza."},{"book":"U-Eksodasi","chapter":"12","verse":"28","text":"Abako-Israyeli bakwenza lokho uThixo akuyala uMosi lo-Aroni."},{"book":"U-Eksodasi","chapter":"12","verse":"29","text":"Phakathi kobusuku uThixo wawagongoda wonke amazibulo eGibhithe, kusukela ezibulweni likaFaro owayesesihlalweni sobukhosi kusiya ezibulweni lesibotshwa esasisentolongweni, kanye lamazibulo ezifuyo."},{"book":"U-Eksodasi","chapter":"12","verse":"30","text":"UFaro lezikhulu zakhe zonke lawo wonke amaGibhithe bavuka ebusuku basiqhinqa isililo esikhulu eGibhithe ngoba kungekho ndlu layinye lapho okwakungafiwanga khona."},{"book":"U-Eksodasi","chapter":"12","verse":"31","text":"Ebusuku uFaro wabiza uMosi lo-Aroni wathi, “Hambani! Sukani ebantwini bami, lina labako-Israyeli. Hambani liyekhonza uThixo njengokucela kwenu."},{"book":"U-Eksodasi","chapter":"12","verse":"32","text":"Thathani imihlambi yenu, njengokutsho kwenu lihambe. Njalo lingibusise.”"},{"book":"U-Eksodasi","chapter":"12","verse":"33","text":"AmaGibhithe akhuthaza ukuthi baphangise baphume elizweni. Bathi, “Engxenye singafa sonke!”"},{"book":"U-Eksodasi","chapter":"12","verse":"34","text":"Ngakho abantu bathatha inhlama yabo yesinkwa ingakafakwa mvubelo bayithwala emahlombe ngemiganu yokuvubela igoqelwe ngamalembu."},{"book":"U-Eksodasi","chapter":"12","verse":"35","text":"Abako-Israyeli benza lokho uMosi abayala khona, bacela kumaGibhithe izinto ezenziwe ngesiliva langegolide kanye lezigqoko."},{"book":"U-Eksodasi","chapter":"12","verse":"36","text":"UThixo wenza amaGibhithe aba lomusa abapha konke abakucelayo. Ngakho bawemuka impahla ezinengi amaGibhithe."},{"book":"U-Eksodasi","chapter":"12","verse":"37","text":"Uhambo lwabako-Israyeli lwasukela eRamesesi baqonda eSukhothi. Kwakulamadoda azinkulungwane ezingamakhulu ayisithupha ehamba ngenyawo ngaphandle kwabesifazane labantwana."},{"book":"U-Eksodasi","chapter":"12","verse":"38","text":"Abanye abantu abanengi bahamba labo kanye lemihlambi eminengi yezifuyo, izimvu lenkomo."},{"book":"U-Eksodasi","chapter":"12","verse":"39","text":"Inhlama abaphuma layo eGibhithe bapheka ngayo isinkwa esingelamvubelo. Inhlama leyo yayingelamvubelo ngoba basuka eGibhithe sebexotshwa abazabe besaba lesikhathi sokuzilungisela umphako."},{"book":"U-Eksodasi","chapter":"12","verse":"40","text":"Abako-Israyeli babehlale eGibhithe okweminyaka engamakhulu amane lamatshumi amathathu (430)."},{"book":"U-Eksodasi","chapter":"12","verse":"41","text":"Ekupheleni kwaleyominyaka engamakhulu amane lamatshumi amathathu (430) kungeqanga suku wonke amaviyo kaThixo asuka eGibhithe."},{"book":"U-Eksodasi","chapter":"12","verse":"42","text":"Kwathi ngoba uThixo walinda ngalobobusuku esakhupha abako-Israyeli eGibhithe, yikho-ke labo abako-Israyeli bonke kumele bawugcine umlindo lo behlonipha uThixo kuzozonke izizukulwane ezizayo."},{"book":"U-Eksodasi","chapter":"12","verse":"43","text":"UThixo wathi kuMosi lo-Aroni, “Nansi imilayo yePhasika:"},{"book":"U-Eksodasi","chapter":"12","verse":"44","text":"Isigqili esithengwe ngemali singalidla nxa sesisokile,"},{"book":"U-Eksodasi","chapter":"12","verse":"45","text":"kodwa isihambi sezizweni lesisebenzi esiqhatshiweyo kabavunyelwa ukulidla."},{"book":"U-Eksodasi","chapter":"12","verse":"46","text":"Kalidlelwe endlini eyodwa, kungabi lanyama ephumela phandle kwendlu. Akungabi lathambo elephulwayo."},{"book":"U-Eksodasi","chapter":"12","verse":"47","text":"Isizwe sonke sako-Israyeli kumele siwugcine lumkhosi."},{"book":"U-Eksodasi","chapter":"12","verse":"48","text":"Owezizweni ohlala phakathi kwenu nxa efuna ukulidla iPhasika likaThixo kasoke bonke abesilisa abahlala endlini yakhe. Lapho-ke usengahlanganyela adle njengomunye wenzalo yalelolizwe. Owesilisa ongasokwanga kangalidli."},{"book":"U-Eksodasi","chapter":"12","verse":"49","text":"Umthetho lo ugoqela bonke abantu, abayinzalo yakini labezizweni abahlala phakathi kwenu.”"},{"book":"U-Eksodasi","chapter":"12","verse":"50","text":"Bonke abako-Israyeli benza khona lokhu uThixo ayekulaye uMosi lo-Aroni."},{"book":"U-Eksodasi","chapter":"12","verse":"51","text":"Njalo ngalelolanga uThixo wakhupha abako-Israyeli eGibhithe ngamaviyo abo."}]}