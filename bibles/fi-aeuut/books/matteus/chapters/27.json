{"data":[{"book":"Matteus","chapter":"27","verse":"1","text":"Tuli aamu. Ylipapit ja juutalaisten johtomiehet27:1 Sananmukaisesti: »kansan vanhimmat». kokoontuivat neuvottelemaan, miten saisivat Rooman viranomaiset suostumaan Jeesuksen teloitukseen.27:1 Sananmukaisesti: »neuvottelivat Jeesusta vastaan tappaaksensa hänet»."},{"book":"Matteus","chapter":"27","verse":"2","text":"He lähettivät vankinsa sidottuna maaherra Pilatuksen tutkittavaksi."},{"book":"Matteus","chapter":"27","verse":"3","text":"Juudas, joka oli Jeesuksen kavaltanut, huomasi, että Jeesus aiottiin tappaa. Silloin hän katui tekoaan ja vei takaisin ylipapeille rahat, jotka oli heiltä saanut."},{"book":"Matteus","chapter":"27","verse":"4","text":"»Tein syntiä, kun petin syyttömän miehen», hän sanoi."},{"book":"Matteus","chapter":"27","verse":"5","text":"Juudas paiskasi hopearahat temppelin lattialle, lähti pois ja hirttäytyi."},{"book":"Matteus","chapter":"27","verse":"6","text":"Ylipapit korjasivat rahat talteen ja totesivat: »On lainvastaista panna murhasta maksettuja rahoja temppelirahastoon.»"},{"book":"Matteus","chapter":"27","verse":"7","text":"He neuvottelivat asiasta ja päättivät ostaa rahoilla ruukuntekijöiden pellon Jerusalemissa kuolevien ulkomaalaisten hautausmaaksi."},{"book":"Matteus","chapter":"27","verse":"8","text":"Sitä sanotaan vieläkin »Veripelloksi»."},{"book":"Matteus","chapter":"27","verse":"9","text":"Jeremian ennustus toteutui: »He ottivat kolmekymmentä hopearahaa, jotka olivat arvioineet israelilaisten nimissä tuon miehen hinnaksi,"},{"book":"Matteus","chapter":"27","verse":"10","text":"ja ostivat niillä savenvalajien pellon niin kuin Herra oli minulle neuvonut.»"},{"book":"Matteus","chapter":"27","verse":"11","text":"Jeesus seisoi nyt maaherra Pilatuksen edessä. »Oletko sinä juutalaisten kuningas?» Pilatus kysyi."},{"book":"Matteus","chapter":"27","verse":"12","text":"Kun juutalaisten johtomiehet esittivät syytöksiään, Jeesus ei sanonut mitään."},{"book":"Matteus","chapter":"27","verse":"13","text":"»Etkö kuule, mitä he sanovat?» Pilatus tiukkasi."},{"book":"Matteus","chapter":"27","verse":"14","text":"Mutta Jeesus ei vastannut hänelle. Maaherra oli ihmeissään."},{"book":"Matteus","chapter":"27","verse":"15","text":"Maaherran tapana oli vapauttaa pääsiäisjuhlien aikana joku juutalainen vanki. Kansa sai valita, kuka vapautettiin."},{"book":"Matteus","chapter":"27","verse":"16","text":"Barabbas-niminen tunnettu rikollinen oli juuri vankilassa."},{"book":"Matteus","chapter":"27","verse":"17","text":"Väkeä kerääntyi aamulla sankoin joukoin Pilatuksen talon eteen, ja hän meni kysymään ihmisiltä: »Haluatteko, että vapautan Barabbaan vai Jeesuksen, jota sanotaan Messiaaksi?»"},{"book":"Matteus","chapter":"27","verse":"18","text":"Hän tiesi varsin hyvin, että juutalaisten johtomiehet olivat pidättäneet Jeesuksen siksi, että kadehtivat hänen kansansuosiotaan."},{"book":"Matteus","chapter":"27","verse":"19","text":"Oikeudenkäynnin aikana Pilatus sai vaimoltaan sanan: »Päästä vapaaksi se hyvä mies. Näin viime yönä hänestä kauheaa unta.»"},{"book":"Matteus","chapter":"27","verse":"20","text":"Ylipapit ja kansanjohtajat yllyttivät tällä välin kansaa äänestämään Barabbaan vapauttamisen puolesta heidän mielestään Jeesus piti teloittaa."},{"book":"Matteus","chapter":"27","verse":"21","text":"Maaherra kysyi taas: »Kumman päästän vapaaksi?» Nyt ihmiset olivat valmiit huutamaan: »Barabbaan!»"},{"book":"Matteus","chapter":"27","verse":"22","text":"»Mitä sitten teen tälle Messiaaksi sanotulle Jeesukselle?» Pilatus kysyi."},{"book":"Matteus","chapter":"27","verse":"23","text":"»Minkä tähden?» Pilatus vaati saada tietää. »Mitä pahaa hän on tehnyt?»"},{"book":"Matteus","chapter":"27","verse":"24","text":"Pilatus huomasi, ettei puhumisesta ollut mitään apua. Meteli vain yltyi. Silloin hän pyysi hakemaan vesiastian, pesi kansanjoukon edessä kätensä ja sanoi: »Olen syytön tämän hyvän miehen kuolemaan. Vastuu on teidän!»"},{"book":"Matteus","chapter":"27","verse":"25","text":"Ihmiset huusivat: »Me ja meidän lapsemme kannamme seuraukset hänen kuolemastaan!»"},{"book":"Matteus","chapter":"27","verse":"26","text":"Pilatus vapautti Barabbaan. Jeesuksen hän ruoskitti ja antoi roomalaisille sotilaille, joiden piti toimittaa teloitus."},{"book":"Matteus","chapter":"27","verse":"27","text":"He veivät Jeesuksen ensin kasarmialueelle ja kutsuivat kaikki muutkin sotilaat kokoon."},{"book":"Matteus","chapter":"27","verse":"28","text":"He riisuivat Jeesuksen, pukivat hänet tulipunaiseen viittaan,"},{"book":"Matteus","chapter":"27","verse":"29","text":"väänsivät hänen päähänsä orjantappuroista kruunun, antoivat hänen käteensä kepin valtikaksi ja polvistuivat pilkaten hänen eteensä. »Terve, juutalaisten kuningas!» he huutelivat."},{"book":"Matteus","chapter":"27","verse":"30","text":"Sitten he sylkivät hänen päälleen, sieppasivat hänen kädestään kepin ja löivät häntä sillä päähän."},{"book":"Matteus","chapter":"27","verse":"31","text":"Lopulta he riisuivat hänet uudelleen ja pukivat hänet taas hänen omiin vaatteisiinsa."},{"book":"Matteus","chapter":"27","verse":"32","text":"Sitten he lähtivät panemaan teloitusta täytäntöön. Kyrenestä, Afrikasta, kotoisin oleva Simon-niminen mies tuli heitä matkalla vastaan. Sotilaat pakottivat Simonin kantamaan Jeesuksen ristiä."},{"book":"Matteus","chapter":"27","verse":"33","text":"Golgatalla, »Pääkallonmäellä»,"},{"book":"Matteus","chapter":"27","verse":"34","text":"sotilaat tarjosivat Jeesukselle pahanmakuista viiniä. Hän maistoi sitä, mutta ei halunnut juoda."},{"book":"Matteus","chapter":"27","verse":"35","text":"Kun sotilaat olivat naulanneet Jeesuksen ristille, he arpoivat keskenään hänen vaatteensa."},{"book":"Matteus","chapter":"27","verse":"36","text":"Sitten he istuivat ristin ympärille vartioimaan uhriaan."},{"book":"Matteus","chapter":"27","verse":"37","text":"Ristiin Jeesuksen pään yläpuolelle oli kirjoitettu selitys: »Tämä on Jeesus, juutalaisten kuningas.»"},{"book":"Matteus","chapter":"27","verse":"38","text":"Samana aamuna teloitettiin myös kaksi rikollista. Toisen risti oli Jeesuksen oikealla puolella, toisen vasemmalla."},{"book":"Matteus","chapter":"27","verse":"39","text":"Ohikulkijat pilkkasivat Jeesusta:"},{"book":"Matteus","chapter":"27","verse":"40","text":"»Siinä sitä ollaan! Sinähän hajotat ja rakennat temppelin kolmessa päivässä. Jos kerran olet Jumalan poika, tule alas ristiltä.»"},{"book":"Matteus","chapter":"27","verse":"41","text":"Myös ylipapit ja muut johtomiehet sanoivat pilkallisesti:"},{"book":"Matteus","chapter":"27","verse":"42","text":"»Hän auttoi muita, mutta ei pysty auttamaan itseään. Jos olet Israelin kuningas, tule alas sieltä, niin uskomme sinua!"},{"book":"Matteus","chapter":"27","verse":"43","text":"Hän luotti Jumalaan ja sanoi olevansa Jumalan poika. Osoittakoon Jumala nyt hänen sanansa todeksi ja vapauttakoon hänet.»"},{"book":"Matteus","chapter":"27","verse":"44","text":"Viereisillä risteillä riippuvat rikolliset ivasivat Jeesusta samalla tavalla kuin muutkin."},{"book":"Matteus","chapter":"27","verse":"45","text":"Keskipäivällä koko maa pimeni kolmeksi tunniksi."},{"book":"Matteus","chapter":"27","verse":"46","text":"Kolmen aikaan Jeesus huusi: »Eli, Eli, lama sabaktani?» Se tarkoittaa: »Jumalani, Jumalani, miksi hylkäsit minut?»"},{"book":"Matteus","chapter":"27","verse":"47","text":"Jotkut paikalla olevista käsittivät huudon väärin ja luulivat Jeesuksen tarkoittavan Eliaa."},{"book":"Matteus","chapter":"27","verse":"48","text":"Yksi heistä juoksi kastamaan sienen hapanviiniin ja kurkotti sen kepin nenässä Jeesuksen huulille."},{"book":"Matteus","chapter":"27","verse":"49","text":"Toiset tuumivat: »Katsotaan nyt, tuleeko Elia pelastamaan hänet.»"},{"book":"Matteus","chapter":"27","verse":"50","text":"Jeesus huusi taas kovalla äänellä ja antoi henkensä."},{"book":"Matteus","chapter":"27","verse":"51","text":"Ja ajatelkaa: Verho, joka erotti temppelin kaikkein pyhimmän osan muusta27:51 Sisältyy ajatukseen., repesi kahtia ylhäältä alas asti. Maa järisi ja kalliot halkeilivat."},{"book":"Matteus","chapter":"27","verse":"52","text":"Haudat aukenivat, ja monet Jumalan ihmiset heräsivät eloon."},{"book":"Matteus","chapter":"27","verse":"53","text":"Kun Jeesus oli noussut haudastaan, eloon heränneet näyttäytyivät Jerusalemissa monelle."},{"book":"Matteus","chapter":"27","verse":"54","text":"Teloituksen toimeenpanneet sotilaat ja upseerit pelästyivät kovasti maanjäristystä ja kaikkea muuta mitä tapahtui. He sanoivat: »Hän oli varmasti Jumalan Poika.27:54 Tai: »Jumalan mies».»"},{"book":"Matteus","chapter":"27","verse":"55","text":"Joukko naisia, jotka halusivat palvella Jeesusta, oli tullut hänen mukanaan Galileasta. Nyt he seisoivat etäämpänä seuraamassa tapahtumia."},{"book":"Matteus","chapter":"27","verse":"56","text":"Mukana olivat muun muassa Maria Magdaleena, Jaakobin ja Joosefin äiti Maria sekä Sebedeuksen vaimo, Jaakobin ja Johanneksen äiti."},{"book":"Matteus","chapter":"27","verse":"57","text":"Tuli ilta. Jeesuksen seuraajiin oli kuulunut rikas arimatialainen mies, Joosef."},{"book":"Matteus","chapter":"27","verse":"58","text":"Hän meni nyt pyytämään Pilatukselta Jeesuksen ruumista. Pilatus suostui ja käski antaa ruumiin Joosefille."},{"book":"Matteus","chapter":"27","verse":"59","text":"Joosef kääri sen puhtaaseen liinaan"},{"book":"Matteus","chapter":"27","verse":"60","text":"ja vei hautaan, jonka oli vasta hakkauttanut itselleen kallioon. Ennen lähtöään hän vieritti haudan suulle suuren kivenjärkäleen."},{"book":"Matteus","chapter":"27","verse":"61","text":"Sekä Maria Magdaleena että toinen Maria katselivat, mitä hän teki."},{"book":"Matteus","chapter":"27","verse":"62","text":"Seuraavana päivänä oli sapatti. Ylipapit ja fariseukset menivät"},{"book":"Matteus","chapter":"27","verse":"63","text":"kertomaan Pilatukselle: »Se valehtelija väitti kerran heräävänsä eloon kolmen päivän kuluttua kuolemastaan."},{"book":"Matteus","chapter":"27","verse":"64","text":"Pyydämme, että järjestäisit haudalle vartioinnin kolmeksi päiväksi. Muuten Jeesuksen oppilaat voivat käydä salaa hakemassa hänen ruumiinsa ja ruveta levittämään sellaista huhua, että hän on noussut kuolleista. Silloin olisimme entistä vaikeammassa tilanteessa.»"},{"book":"Matteus","chapter":"27","verse":"65","text":"»Pyytäkää omaa temppelipoliisianne vartioimaan hautaa mahdollisimman tarkasti», Pilatus sanoi."},{"book":"Matteus","chapter":"27","verse":"66","text":"Haudan suuta peittävä kivi sinetöitiin paikoilleen ja haudalle jäi vartio."}]}