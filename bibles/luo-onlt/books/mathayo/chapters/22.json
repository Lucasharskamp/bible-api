{"data":[{"book":"Mathayo","chapter":"22","verse":"1","text":"Yesu nowuoyo kodgi kendo gi ngeche, kowacho niya,"},{"book":"Mathayo","chapter":"22","verse":"2","text":"“Pinyruodh polo chalo gi ruoth moro mane oloso nyasi mar arus ne wuode."},{"book":"Mathayo","chapter":"22","verse":"3","text":"Eka nooro jotichne ir joma ne oluongi e nyasi mondo odhi oluong-gi gibi. To ne gidagi biro."},{"book":"Mathayo","chapter":"22","verse":"4","text":"“Nochako ooro jotich mamoko, kowacho ni, ‘Dhiuru unyis joma noluongi ni aseiko chiemba: Rwetha gi jamba machwe osenegi, kendo gik moko duto oikore. Omiyo biuru e nyasi mar arus.’"},{"book":"Mathayo","chapter":"22","verse":"5","text":"“To ne ok gidewe, kendo moro ka moro kuomgi nowuok oweye odhi, moro ne odhi e puothe, to machielo nodhi e ohande."},{"book":"Mathayo","chapter":"22","verse":"6","text":"Mamoko modongʼ to nomako jotichne mi osandogi kendo onegogi."},{"book":"Mathayo","chapter":"22","verse":"7","text":"Ruoth ne mirima omako matek. Nooro jolweny mage mine gidhi gitieko jotich ma jonekgo kendo giwangʼo miechgi."},{"book":"Mathayo","chapter":"22","verse":"8","text":"“Eka nowachone jotije ni, ‘Nyasi mar arus koro oikore, to joma naluongo ne ok owinjore gi luong mane aluongogigo."},{"book":"Mathayo","chapter":"22","verse":"9","text":"Kuom Mano dhiuru e yore madongo mag dala uluong ngʼato angʼata muyudo mondo obi e nyasi.’"},{"book":"Mathayo","chapter":"22","verse":"10","text":"Omiyo jotich nowuok odhi e yore madongo mag dala mine gichoko ji duto mane ginyalo yudo, joma beyo gi joma richo, mi joma nobiro e arus nopongʼo od budho."},{"book":"Mathayo","chapter":"22","verse":"11","text":"“To kane ruoth obiro mondo one welo, wangʼe norado gi ngʼat moro kanyo mane ok orwako lep arus."},{"book":"Mathayo","chapter":"22","verse":"12","text":"Nopenje ni, ‘Osiepna, ne idonjo e iye ka nade kionge gi lep arus?’ To dho ngʼatno nomoko."},{"book":"Mathayo","chapter":"22","verse":"13","text":"“Eka ruoth nonyiso joma ne rite ni, ‘Tweuru bedene mondo udire oko ei mudho mandiwa, kama ywagruok gi mwodo lak biro betie.’"},{"book":"Mathayo","chapter":"22","verse":"14","text":"“Nimar joma iluongo ngʼeny, to joma iyiero to tin.”"},{"book":"Mathayo","chapter":"22","verse":"15","text":"Eka jo-Farisai nowuok odhi mondo gilos wach kaka ginyalo ndhoge gi wechene owuon."},{"book":"Mathayo","chapter":"22","verse":"16","text":"Negioro jopuonjregi ire, kaachiel gi jo-Herodia, mi negipenje niya, “Japuonj, wangʼeyo ni in ngʼama ja-ratiro kendo ipuonjo yor Nyasaye kaluwore gi adierane. Ji ok nyal ywayi maloki nikech ok iluoro wangʼ ngʼato."},{"book":"Mathayo","chapter":"22","verse":"17","text":"Koro nyiswa ane, iparo nade? Bende en gima kare mondo wagol osuru ne Kaisar, koso ok owinjore?”"},{"book":"Mathayo","chapter":"22","verse":"18","text":"To kaka Yesu nongʼeyo chenro marach mane gin-go, nopenjogi niya, “Un joma wuondoregi, angʼo momiyo utema?"},{"book":"Mathayo","chapter":"22","verse":"19","text":"Nyisaeuru pesa mamingli mitiyogo kuom golo osuru.” Negikelone dinari,"},{"book":"Mathayo","chapter":"22","verse":"20","text":"eka nopenjogi niya, “Kido man kuomeni en mar ngʼa? To ndikogi to gin mag ngʼa?”"},{"book":"Mathayo","chapter":"22","verse":"21","text":"Negidwoke niya, “Gin mag Kaisar.”"},{"book":"Mathayo","chapter":"22","verse":"22","text":"Kane giwinjo mano, to ne dhogi omoko. Omiyo ne giweye mi gia gidhi."},{"book":"Mathayo","chapter":"22","verse":"23","text":"Odiechiengʼno jo-Sadukai, mawacho ni chier onge, nobiro ire gi penjo moro."},{"book":"Mathayo","chapter":"22","verse":"24","text":"Negipenje niya, “Japuonj, Musa nonyisowa ni ka ngʼato otho ka oonge gi nyithindo to owadgi nyaka kend dhako ma chwore othono mondo onywolnego nyithindo."},{"book":"Mathayo","chapter":"22","verse":"25","text":"Koro ne nitie owete moko abiriyo e dierwa. Wuowi makayo nokendo to bangʼe notho, to kaka ne oonge gi nyithindo, noweyo chiege ne owadgi."},{"book":"Mathayo","chapter":"22","verse":"26","text":"Gima chal kamano notimore ne owadgi mar ariyo gi mar adek, kendo mamokogi duto nyaka mar abiriyo."},{"book":"Mathayo","chapter":"22","verse":"27","text":"Achien mogik dhakono bende notho."},{"book":"Mathayo","chapter":"22","verse":"28","text":"Koro, chiengʼ chier dhakoni nobed chi ngʼa kuom ji abiriyogi, nikech ji abiriyogo nokende giduto?”"},{"book":"Mathayo","chapter":"22","verse":"29","text":"Yesu nodwokogi kawacho niya, “Ukoso nikech ukia Ndiko kata teko Nyasaye."},{"book":"Mathayo","chapter":"22","verse":"30","text":"Chiengʼ chier ji ok nokendi kata kendgi ngangʼ to ginichal gi malaike manie polo."},{"book":"Mathayo","chapter":"22","verse":"31","text":"To kuom chier mar joma otho, donge usesomo gima Nyasaye nowachonu ni,"},{"book":"Mathayo","chapter":"22","verse":"32","text":"‘An Nyasach Ibrahim, Nyasach Isaka kendo Nyasach Jakobo.’22:32 Wuo 3:6 Nyasaye ok en Nyasach joma otho, to en Nyasach joma ngima.”"},{"book":"Mathayo","chapter":"22","verse":"33","text":"Kane oganda owinjo wachneno, negihum gi puonjne."},{"book":"Mathayo","chapter":"22","verse":"34","text":"Kane jo-Farisai owinjo ni Yesu osengʼengʼo jo-Sadukai, ne gichokorene kaachiel."},{"book":"Mathayo","chapter":"22","verse":"35","text":"Achiel kuomgi, mane en ngʼat molony ahinya e chik noteme kapenje niya,"},{"book":"Mathayo","chapter":"22","verse":"36","text":"“Japuonj, chik maduongʼ mogik kuom Chike en mane?”"},{"book":"Mathayo","chapter":"22","verse":"37","text":"Yesu nowachone niya, “ ‘Her Jehova Nyasaye ma Nyasachi gi chunyi duto, kendo gi paroni duto, kendo gi riekoni duto.’22:37 Rap 6:5"},{"book":"Mathayo","chapter":"22","verse":"38","text":"Ma e chik mokwongo kendo maduongʼ mogik."},{"book":"Mathayo","chapter":"22","verse":"39","text":"To mar ariyo bende chal kode kamano, ni, ‘Her wadu kaka iherori iwuon.’22:39 Lawi 19:18"},{"book":"Mathayo","chapter":"22","verse":"40","text":"Kitepe chik duto kod Jonabi omoko e chike ariyogi.”"},{"book":"Mathayo","chapter":"22","verse":"41","text":"Kane oyudo jo-Farisai ochokore kaachiel, Yesu nopenjogi niya,"},{"book":"Mathayo","chapter":"22","verse":"42","text":"“Uparo nade kuom Kristo? En Wuod ngʼa?”"},{"book":"Mathayo","chapter":"22","verse":"43","text":"Nowachonegi niya, “Ka en kamano to angʼo momiyo ka Daudi wuoyo ka en ei Roho to oluonge ni, ‘Ruoth’? Nimar owacho ni,"},{"book":"Mathayo","chapter":"22","verse":"44","text":"“ ‘Jehova Nyasaye nowachone Ruodha ni:"},{"book":"Mathayo","chapter":"22","verse":"45","text":"Koro ka Daudi ema luonge ni, ‘Ruoth’ to ere kaka onyalo bedo Wuode kendo?”"},{"book":"Mathayo","chapter":"22","verse":"46","text":"To onge ngʼato kata achiel mane nyalo dwoke kata wach achiel, kendo chakre chiengʼno kadhi nyime, onge ngʼato kata achiel manohedhore penje penjo moro kendo."}]}