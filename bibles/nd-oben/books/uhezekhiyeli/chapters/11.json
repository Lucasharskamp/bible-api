{"data":[{"book":"UHezekhiyeli","chapter":"11","verse":"1","text":"Lapho-ke uMoya wangiphakamisela phezulu wangisa esangweni lendlu kaThixo elikhangele empumalanga. Khonapho ekungeneni kwesango kwakulamadoda angamatshumi amabili lanhlanu, njalo phakathi kwawo ngabona uJazaniya indodana ka-Azuri kanye loPhelathiya indodana kaBhenayiya, abakhokheli babantu."},{"book":"UHezekhiyeli","chapter":"11","verse":"2","text":"UThixo wathi kimi, “Ndodana yomuntu, laba yibo abantu abenza amacebo amabi, benika lezeluleko ezimbi kulelidolobho."},{"book":"UHezekhiyeli","chapter":"11","verse":"3","text":"Bathi, ‘Masinyane nje akuyikuba yiso na isikhathi sokwakha izindlu? Idolobho leli liyimbiza yokupheka, njalo thina siyinyama.’"},{"book":"UHezekhiyeli","chapter":"11","verse":"4","text":"Ngakho-ke phrofetha okubi ngabo; phrofetha ndodana yomuntu.”"},{"book":"UHezekhiyeli","chapter":"11","verse":"5","text":"Lapho-ke uMoya kaThixo weza kimi wangitshela ukuba ngithi, Nanku okutshiwo nguThixo: “Lokho yikho wena okutshoyo, wena ndlu ka-Israyeli, kodwa mina ngiyakwazi okusengqondweni yakho."},{"book":"UHezekhiyeli","chapter":"11","verse":"6","text":"Sewabulala abantu abanengi phakathi kwedolobho leli wagcwalisa imigwaqo yalo ngabafileyo.”"},{"book":"UHezekhiyeli","chapter":"11","verse":"7","text":"Ngakho-ke nanku okutshiwo nguThixo Wobukhosi: “Izidumbu oziphosele lapho ziyinyama njalo idolobho leli liyimbiza, kodwa wena ngizakuxotshela ngaphandle kwalo."},{"book":"UHezekhiyeli","chapter":"11","verse":"8","text":"Inkemba uyayesaba, njalo inkemba yiyo engizayiletha ukuba imelane lawe, kutsho uThixo Wobukhosi."},{"book":"UHezekhiyeli","chapter":"11","verse":"9","text":"Ngizakuxotshela ngaphandle kwedolobho ngikunikele kwabezizweni ngiphinde ngikujezise."},{"book":"UHezekhiyeli","chapter":"11","verse":"10","text":"Uzabulawa ngenkemba, njalo ngizakwahlulela emingceleni yako-Israyeli. Lapho-ke uzakwazi ukuthi mina nginguThixo."},{"book":"UHezekhiyeli","chapter":"11","verse":"11","text":"Idolobho leli kaliyikuba yimbiza yakho, kumbe wena ube yinyama phakathi kwalo; ngizakwahlulela emingceleni yako-Israyeli."},{"book":"UHezekhiyeli","chapter":"11","verse":"12","text":"Njalo uzakwazi ukuthi mina nginguThixo, ngoba izimiso zami kawuzilandelanga kumbe wagcina imithetho yami kodwa ulandele izenzo zezizwe ezikuhanqileyo.”"},{"book":"UHezekhiyeli","chapter":"11","verse":"13","text":"Kwathi lapho ngisaphrofitha, uPhelathiya indodana kaBhenayiya wafa. Ngakho ngathi mbo phansi ngobuso ngakhala ngelizwi eliphezulu ngisithi, “Awu, Thixo Wobukhosi! Uzaqothula insalela ka-Israyeli na?”"},{"book":"UHezekhiyeli","chapter":"11","verse":"14","text":"Ilizwi likaThixo lafika kimi lisithi:"},{"book":"UHezekhiyeli","chapter":"11","verse":"15","text":"“Ndodana yomuntu, abafowenu, abafowenu abayizihlobo zakho zegazi kanye lendlu yonke ka-Israyeli, yibo labo abantu baseJerusalema abathe ngabo: ‘Bakhatshana loThixo kakhulu; ilizwe leli saliphiwa ukuba libe yilifa lethu.’ ”"},{"book":"UHezekhiyeli","chapter":"11","verse":"16","text":"“Ngakho-ke wothi: ‘Nanku okutshiwo nguThixo Wobukhosi: Lanxa ngabasa khatshana phakathi kwezizwe njalo ngabahlakazela phakathi kwamazwe, ikanti okwesikhatshana ngibe yindlu engcwele kubo emazweni abaye kuwo.’"},{"book":"UHezekhiyeli","chapter":"11","verse":"17","text":"Ngakho-ke wothi: ‘Nanku okutshiwo nguThixo Wobukhosi: Ngizakubutha ezizweni ngikubuyise ngikususa emazweni owawuhlakazekele kuwo, njalo ngizakunika ilizwe lako-Israyeli futhi.’"},{"book":"UHezekhiyeli","chapter":"11","verse":"18","text":"Bazabuyela kulo basuse zonke izifanekiso zalo ezihlazisayo kanye lezithombe ezenyanyekayo."},{"book":"UHezekhiyeli","chapter":"11","verse":"19","text":"Ngizabanika inhliziyo engehlukananga ngifake lomoya omutsha phakathi kwabo; ngizasusa kubo inhliziyo yabo yelitshe ngibaphe inhliziyo yenyama."},{"book":"UHezekhiyeli","chapter":"11","verse":"20","text":"Lapho-ke bazalandela izimiso zami baqaphele ukugcina imithetho yami. Bazakuba ngabantu bami, lami ngizakuba nguNkulunkulu wabo."},{"book":"UHezekhiyeli","chapter":"11","verse":"21","text":"Kodwa labo abanhliziyo zabo zinikelwe ezifanekisweni zabo ezihlazisayo lasezithombeni ezenyanyekayo, lokhu abakwenzileyo ngizakwehlisela phezu kwamakhanda abo, kutsho Thixo Wobukhosi.”"},{"book":"UHezekhiyeli","chapter":"11","verse":"22","text":"Lapho-ke amakherubhi, ayelamavili emaceleni, elula impiko zawo, njalo inkazimulo kaNkulunkulu ka-Israyeli yayingaphezu kwawo."},{"book":"UHezekhiyeli","chapter":"11","verse":"23","text":"Inkazimulo kaThixo yaya phezulu isuka phakathi kwedolobho yayakuma ngaphezu kwentaba ngasempumalanga kwedolobho."},{"book":"UHezekhiyeli","chapter":"11","verse":"24","text":"UMoya wangiphakamisela phezulu wangisa kwabathunjiweyo eBhabhiloni ngombono owawulethwe nguMoya kaNkulunkulu."},{"book":"UHezekhiyeli","chapter":"11","verse":"25","text":"ngasengitshela abathunjiweyo konke Thixo ayengitshengise khona."}]}