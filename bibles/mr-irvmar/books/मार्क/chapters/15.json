{"data":[{"book":"मार्क","chapter":"15","verse":"1","text":"पहाट होताच मुख्य याजक लोक, वडीलजन, नियमशास्त्राचे शिक्षक व सर्व यहूदी सभा यांनी मसलत करून येशूला बांधून पिलाताच्या ताब्यात दिले."},{"book":"मार्क","chapter":"15","verse":"2","text":"पिलाताने त्यास विचारले, तू यहूद्यांचा राजा आहेस काय? येशूने उत्तर दिले, “तू म्हणतोस तसेच.”"},{"book":"मार्क","chapter":"15","verse":"3","text":"मुख्य याजकांनी पुष्कळ बाबतीत येशूवर आरोप ठेवले."},{"book":"मार्क","chapter":"15","verse":"4","text":"मग पिलाताने त्यास पुन्हा प्रश्न विचारला, तू उत्तर देणार नाहीस काय? पाहा, ते कितीतरी गोष्टींविषयी तुझ्यावर आरोप करत आहेत!"},{"book":"मार्क","chapter":"15","verse":"5","text":"पण तरीही येशूने उत्तर दिले नाही म्हणून पिलाताला आश्चर्य वाटले."},{"book":"मार्क","chapter":"15","verse":"6","text":"वल्हांडण सणाच्या वेळी ते कोणत्याही एका कैद्याच्या सुटकेची मागणी करीत असत. त्यास पिलात रिवाजाप्रमाणे लोकांसाठी सोडत असे."},{"book":"मार्क","chapter":"15","verse":"7","text":"बरब्बा नावाचा एक मनुष्य, बंडखोरांबरोबर तुरुंगात होता. त्याने दंगलीमध्ये खून केल्याबद्दल त्यास पकडण्यात आले होते."},{"book":"मार्क","chapter":"15","verse":"8","text":"लोक आले आणि पिलाताला तो नेहमी त्यांच्यासाठी करीत असे तसे करायला लावले."},{"book":"मार्क","chapter":"15","verse":"9","text":"पिलाताने विचारले, तुमच्यासाठी यहूद्यांच्या राजाला सोडावे अशी तुमची इच्छा आहे काय?"},{"book":"मार्क","chapter":"15","verse":"10","text":"पिलात असे म्हणाला कारण त्यास माहीत होते की, द्वेषामुळे मुख्य याजकांनी येशूला धरुन दिले होते."},{"book":"मार्क","chapter":"15","verse":"11","text":"परंतु पिलाताने त्याच्याऐवजी बरब्बाला सोडावे असे मुख्य याजकांनी लोकांस चिथवले."},{"book":"मार्क","chapter":"15","verse":"12","text":"परंतु पिलात त्यांना पुन्हा म्हणाला, तर मग तुम्ही ज्याला यहूद्यांचा राजा म्हणता त्याचे मी काय करावे अशी तुमची इच्छा आहे?"},{"book":"मार्क","chapter":"15","verse":"13","text":"ते पुन्हा मोठ्याने ओरडले, त्यास वधस्तंभावर खिळा!"},{"book":"मार्क","chapter":"15","verse":"14","text":"पिलाताने पुन्हा विचारले, का? त्याने कोणता गुन्हा केला आहे? ते सर्व अधिकच मोठ्याने ओरडले, त्यास वधस्तंभावर खिळा!"},{"book":"मार्क","chapter":"15","verse":"15","text":"पिलाताला लोकांस खूश करायचे होते म्हणून त्याने त्यांच्यासाठी बरब्बाला सोडले आणि येशूला फटके मारून वधस्तंभावर खिळण्यासाठी शिपायांच्या स्वाधीन केले."},{"book":"मार्क","chapter":"15","verse":"16","text":"शिपायांनी येशूला राज्यपालाच्या वाड्यात, प्रयतोर्यमात म्हणजे कचेरीत नेले आणि त्यांनी सैनिकांची एक तुकडीच एकत्र बोलावली."},{"book":"मार्क","chapter":"15","verse":"17","text":"त्यांनी त्याच्या अंगावर जांभळा झगा घातला व काटयाचा मुकुट करून त्यास घातला."},{"book":"मार्क","chapter":"15","verse":"18","text":"ते त्यास मुजरा करू लागले आणि म्हणू लागले, यहूद्यांच्या राजाचा जयजयकार असो."},{"book":"मार्क","chapter":"15","verse":"19","text":"त्यांनी वेताच्या काठीने वारंवार त्याच्या डोक्यावर मारले. त्याच्यावर थुंकले आणि गुडघे टेकून त्यास वंदन केले."},{"book":"मार्क","chapter":"15","verse":"20","text":"त्यांनी त्याची थट्टा केल्यावर त्याच्या अंगावरून जांभळा झगा काढून घेतला व त्याचे स्वतःचे कपडे त्यास घातले. नंतर वधस्तंभावर खिळणे शक्य व्हावे म्हणून ते त्यास बाहेर घेऊन गेले."},{"book":"मार्क","chapter":"15","verse":"21","text":"वाटेत त्यांना कुरेनेकर शिमोन नावाचा एक मनुष्य दिसला. तो आलेक्सांद्र व रूफ यांचा पिता होता व आपल्या रानातून घरी परत चालला होता. मग सैनिकांनी त्यास जबरदस्तीने येशूचा वधस्तंभ वहावयास लावले."},{"book":"मार्क","chapter":"15","verse":"22","text":"आणि त्यांनी येशूला गुलगुथा म्हणजे कवटीची जागा म्हटलेल्या ठिकाणी आणले."},{"book":"मार्क","chapter":"15","verse":"23","text":"त्यांनी त्यास बोळ मिसळलेला द्राक्षरस दिला परंतु त्याने तो घेतला नाही."},{"book":"मार्क","chapter":"15","verse":"24","text":"त्यांनी त्यास वधस्तंभावर खिळले, कोणी कोणते कपडे घ्यावे यासाठी त्यांनी चिठठ्या टाकल्या व त्याचे कपडे वाटून घेतले."},{"book":"मार्क","chapter":"15","verse":"25","text":"त्यांनी त्यास वधस्तंभावर खिळले तेव्हा दिवसाचा तिसरा ताससकाळचे नऊ  झाला होता."},{"book":"मार्क","chapter":"15","verse":"26","text":"आणि त्याच्यावर त्याच्या दोषारोपाचा लेख, “यहूद्यांचा राजा” असा लिहिला होता."},{"book":"मार्क","chapter":"15","verse":"27-28","text":"त्यांनी त्याच्याबरोबर दोन लुटारूंना एकाला त्याच्या उजवीकडे व दुसऱ्याला त्याच्या डावीकडे वधस्तंभावर खिळले होते."},{"book":"मार्क","chapter":"15","verse":"29","text":"जवळून जाणारे लोक त्याची निंदा करीत होते. ते आपली डोकी हलवून म्हणाले, अरे! परमेश्वराचे भवन पाडून ते तीन दिवासात बांधणारा तो तूच ना!"},{"book":"मार्क","chapter":"15","verse":"30","text":"वधस्तंभावरुन खाली ये आणि स्वतःला वाचव."},{"book":"मार्क","chapter":"15","verse":"31","text":"तसेच मुख्य याजकांनी, नियमशास्त्राच्या शिक्षकांनी येशूची थट्टा केली आणि एकमेकास म्हणाले, त्याने दुसऱ्यांचे तारण केले पण त्यास स्वतःचा बचाव करता येत नाही!"},{"book":"मार्क","chapter":"15","verse":"32","text":"या इस्राएलाचा राजा ख्रिस्त याला वधस्तंभावरुन खाली येऊ द्या मग आम्ही ते पाहू आणि त्याच्यावर विश्वास ठेवू आणि जे त्याच्याबरोबर वधस्तंभावर खिळले होते त्यांनी देखील त्याचा अपमान केला."},{"book":"मार्क","chapter":"15","verse":"33","text":"दुपारची वेळ झाली. सगळ्या देशभर अंधार पडला, तो अंधार दुपारी तीन वाजेपर्यंत राहिला."},{"book":"मार्क","chapter":"15","verse":"34","text":"मग तीन वाजता येशू मोठ्याने आरोळी मारून म्हणाला, “एलोई, एलोई, लमा सबकथनी, म्हणजे, माझ्या देवा, माझ्या देवा, तू माझा त्याग का केलास?”"},{"book":"मार्क","chapter":"15","verse":"35","text":"जवळ उभे असलेल्या काहीजणांनी हे ऐकले तेव्हा ते म्हणाले, ऐका, तो एलीयाला बोलवत आहे."},{"book":"मार्क","chapter":"15","verse":"36","text":"एकजण धावत गेला. त्याने स्पंज आंबेत बुडवून भरला. वेताच्या काठीवर ठेवला व तो येशूला पिण्यास दिला आणि म्हणाला, थांबा! एलीया येऊन त्यास खाली उतरवायला येतो की काय हे आपण पाहू."},{"book":"मार्क","chapter":"15","verse":"37","text":"मग मोठ्याने आरोळी मारून येशूने प्राण सोडला."},{"book":"मार्क","chapter":"15","verse":"38","text":"तेव्हा परमेश्वराच्या भवनातील पडदा वरपासून खालपर्यंत फाटला व त्याचे दोन भाग झाले."},{"book":"मार्क","chapter":"15","verse":"39","text":"येशूच्या पुढे उभे आलेल्या अधिकाऱ्याने जेव्हा त्याची आरोळी ऐकली आणि तो कसा मरण पावला हे पाहिले तेव्हा तो म्हणाला, खरोखर हा मनुष्य देवाचा पुत्र होता."},{"book":"मार्क","chapter":"15","verse":"40","text":"तेथे असलेल्या काही स्त्रिया दुरून पाहत होत्या. त्यांच्यामध्ये मग्दालीया नगराची मरीया, याकोब व योसेफ यांची आई मरीया व सलोमी या होत्या."},{"book":"मार्क","chapter":"15","verse":"41","text":"येशू जेव्हा गालील प्रांतात होता तेव्हा या स्त्रिया त्याच्यामागे जात व त्याची सेवा करीत असत. याशिवाय त्याच्याबरोबर यरूशलेम शहरापर्यंत आलेल्या इतर अनेक स्त्रियाही होत्या."},{"book":"मार्क","chapter":"15","verse":"42","text":"त्या सुमारास संध्याकाळ झाली होती आणि तो तयारीचा म्हणजे शब्बाथाच्या आधीचा दिवस होता."},{"book":"मार्क","chapter":"15","verse":"43","text":"योसेफ अरिमथाईकर न्यायसभेचा माननीय सभासद होता व तो सुद्धा देवाचे राज्य येण्याची वाट पाहत होता. तो योसेफ धैर्याने पिलाताकडे गेला आणि त्याने येशूचे शरीर मागितले."},{"book":"मार्क","chapter":"15","verse":"44","text":"येशू इतक्या लवकर कसा मरण पावला याचे पिलाताला आश्चर्य वाटले. मग त्याने सेनाधिकारी बोलावले आणि त्यांना विचारले. येशूला मरून बराच वेळ झाला की काय?"},{"book":"मार्क","chapter":"15","verse":"45","text":"सेनाधिकाऱ्याकडून ते कळाल्यावर, तेव्हा त्याने ते शरीर योसेफाला दिले."},{"book":"मार्क","chapter":"15","verse":"46","text":"मग योसेफाने तागाचे वस्त्र विकत आणले आणि येशूला वधस्तंभावरुन खाली काढले व त्यास तागाच्या वस्त्रात गुंडाळून ते त्याने खडकात खोदलेल्या कबरेत ठेवले. नंतर त्याने कबरेच्या तोंडावर दगड बसविला."},{"book":"मार्क","chapter":"15","verse":"47","text":"येशूला कोठे ठेवले हे मग्दालीया नगराची मरीया आणि याकोब व योसेफ यांची आई मरीया पाहत होत्या."}]}