{"data":[{"book":"Matiyu","chapter":"19","verse":"1","text":"Isa to gɛ yi fe birin masende, a naxa keli Galile bɔxi ma, a siga Yudaya bɔxi nde ma naxan nu na Yurudɛn naakiri ma."},{"book":"Matiyu","chapter":"19","verse":"2","text":"Ɲama gbegbe naxa bira a fɔxɔ ra naa, a fan naxa furemae rayalan."},{"book":"Matiyu","chapter":"19","verse":"3","text":"Farisɛnie naxa fa a yire alako e xa gantanyi te a bɛ. E naxa a maxɔrin, «A daxa xɛmɛ xa mɛɛ a xa ginɛ ra fe birin ma?»"},{"book":"Matiyu","chapter":"19","verse":"4","text":"Isa naxa e yaabi, «Kitaabui naxan masenxi wo mu nu a xaran? Fe fɔlɔ fɔlɛ ra, Daali Mangɛ naxa xɛmɛ nun ginɛ daa,"},{"book":"Matiyu","chapter":"19","verse":"5","text":"a fa a masen, ‹Na kui, xɛmɛ kelima a baba nun a nga xun ma, a a xa ginɛ xa futi xiri, e firin findi keren na.›"},{"book":"Matiyu","chapter":"19","verse":"6","text":"Na nan a toxi, mixi firin xa mu e ra sɔnɔn, e firin bara findi keren na. Ala bara naxee xiri e boore ra, adama naxa nee rafatan.»"},{"book":"Matiyu","chapter":"19","verse":"7","text":"E man naxa Isa maxɔrin, «Munfe ra fa Annabi Munsa a yamarixi, xɛmɛ naxan wama mɛɛfe a xa ginɛ ra, a lan a xa fatan kɛɛdi so a yi ra, a mɛɛ a ra?»"},{"book":"Matiyu","chapter":"19","verse":"8","text":"Isa naxa e yaabi, «Wo bɔɲɛe nan xɔrɔxɔ, na nan a niyaxi Annabi Munsa naxa fɛɛrɛ fi wo ma, wo xa nɔ mɛɛde wo xa ginɛe ra, kɔnɔ a mu nu na na ki xɛ a fɔlɛ ra."},{"book":"Matiyu","chapter":"19","verse":"9","text":"N xa a fala wo bɛ, naxan yo mɛɛ a xa ginɛ ra, xa a xa ginɛ mu yɛnɛ xa rabaxi, a fa ginɛ gbɛtɛ dɔxɔ, na xɛmɛ bara yɛnɛ raba.»"},{"book":"Matiyu","chapter":"19","verse":"10","text":"Isa fɔxirabirɛe naxa a fala a bɛ, «Xa a na na ki nɛ xɛmɛ bɛ a xa ginɛ mabiri ra, hali a mu ginɛ dɔxɔ.»"},{"book":"Matiyu","chapter":"19","verse":"11","text":"Isa naxa a masen e bɛ, «Birin xa mu nɔma yi masenyi suxude, fo Ala a fɛɛrɛ fi naxan ma."},{"book":"Matiyu","chapter":"19","verse":"12","text":"Wo a kolon, xɛmɛ ndee bari ki nan a niyaxi e mu nɔma ginɛ dɔxɔde. Ndee na na e e banaxi nɛ. Ndee fan na, e natɛ nan tongoxi e naxa ginɛ dɔxɔ Ala xa wali xa fe ra. Mixi naxan nɔma yi masenyi suxude, a xa a suxu.»"},{"book":"Matiyu","chapter":"19","verse":"13","text":"Na tɛmui mixie naxa fa dimɛdie ra Isa xɔn, alako a xa a bɛlɛxɛ sa e ma, a duba e bɛ. Kɔnɔ a fɔxirabirɛe naxa wɔyɛn na mixie ma."},{"book":"Matiyu","chapter":"19","verse":"14","text":"Na kui, Isa naxa a masen, «Wo a lu dimɛdie xa fa n yire. Wo naxa tɔnyi dɔxɔ e ma, barima naxee maniyaxi e ra, nee nan na Ala xa mangɛya niini bun ma.»"},{"book":"Matiyu","chapter":"19","verse":"15","text":"A naxa a bɛlɛxɛ sa e ma, a duba e bɛ. Na xanbi, a naxa siga."},{"book":"Matiyu","chapter":"19","verse":"16","text":"Sɛgɛtala nde naxa fa Isa xɔn, a a maxɔrin, «Karamɔxɔ, a lan n xa fe fanyi mundun naba alako n xa abadan kisi sɔtɔ?»"},{"book":"Matiyu","chapter":"19","verse":"17","text":"Isa fan naxa a maxɔrin, «I n maxɔrinma fe fanyi ma munfe ra? Ala keren peti nan fan. Xa i wama i xa kisi, Ala xa sɛriyɛ nan nabatu.» Xɛmɛ naxa a maxɔrin, «Ala xa sɛriyɛ mundue?»"},{"book":"Matiyu","chapter":"19","verse":"18","text":"Isa naxa a yaabi, «I naxa faxɛ ti. I naxa yɛnɛ raba. I naxa muɲɛ ti. I naxa mixi tɔɔɲɛgɛ."},{"book":"Matiyu","chapter":"19","verse":"19","text":"I baba nun i nga binya. I xa i ngaxakerenyi xanu alɔ i yɛtɛ yati.»"},{"book":"Matiyu","chapter":"19","verse":"20","text":"Sɛgɛtala naxa Isa yaabi, «N bara na birin nabatu. Munse fa luxi?»"},{"book":"Matiyu","chapter":"19","verse":"21","text":"Isa naxa a masen a bɛ, «Xa i wama i xa gɛ kamalide i xa kɛwalie kui, siga, sa i sɔtɔse birin mati, i a kɔbiri fi setaree ma. Na kui, i fama bannaya sɔtɔde ariyanna. I na na raba, fa, i bira n fɔxɔ ra.»"},{"book":"Matiyu","chapter":"19","verse":"22","text":"Sɛgɛtala to na mɛ, a naxa siga sunnunyi kui, barima harige gbegbe nu na a yi ra."},{"book":"Matiyu","chapter":"19","verse":"23","text":"Isa naxa a masen a fɔxirabirɛe bɛ, «N xa nɔndi fala wo bɛ, naafuli kanyi sofe Ala xa mangɛya niini bun ma a xɔrɔxɔ."},{"book":"Matiyu","chapter":"19","verse":"24","text":"N man xa a fala wo bɛ, ɲɔxɔmɛ so ɲɔxun sɛnbɛ yale ra, dinɛ bannamixi sofe Ala xa mangɛya niini bun ma.»"},{"book":"Matiyu","chapter":"19","verse":"25","text":"E to na mɛ, Isa fɔxirabirɛe dɛ naxa ixara ki fanyi ra, e maxɔrinyi ti, «Nde, fa nɔma kiside?»"},{"book":"Matiyu","chapter":"19","verse":"26","text":"Isa naxa e mato, a fa a masen, «Adama mu nɔma a yɛtɛ rakiside, kɔnɔ Ala tan nɔma fe birin na.»"},{"book":"Matiyu","chapter":"19","verse":"27","text":"Na kui, Piyɛri naxa a fala a bɛ, «A mato, muxu bara keli se birin xun ma, muxu bira i fɔxɔ ra. Munse fa luma muxu bɛ?»"},{"book":"Matiyu","chapter":"19","verse":"28","text":"Isa naxa e yaabi, «N xa nɔndi fala wo bɛ, duniɲa fe birin na masara a nɛɛnɛ ra, Adama xa Di naxa magoro a xa nɔrɛ kibanyi kui, wo tan n fɔxirabirɛe fan magoroma nɛ kibanyi fu nun firin kui, wo fa Isirayila bɔnsɔɛ fu nun firin makiiti."},{"book":"Matiyu","chapter":"19","verse":"29","text":"Mixi yo naxan na sa keli a xa se nde xun ma n tan ma fe ra, a findi banxie ra ba, xunyae ba, taarae ba, baba ba, nga ba, bɔxie ba, na kanyi nee ɲɔxɔ kɛmɛ kɛmɛ nan sɔtɔma, a man abadan kisi sɔtɔ kɛ ra."},{"book":"Matiyu","chapter":"19","verse":"30","text":"Yarerati wuyaxi fama findide xanbiratie ra, xanbirati fan findi yareratie ra.»"}]}