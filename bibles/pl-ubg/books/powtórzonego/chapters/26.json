{"data":[{"book":"Powtórzonego","chapter":"26","verse":"1","text":"Gdy wejdziesz do ziemi, którą PAN, twój Bóg, daje ci w dziedzictwo, gdy posiądziesz ją i zamieszkasz w niej;"},{"book":"Powtórzonego","chapter":"26","verse":"2","text":"Wtedy weźmiesz pierwociny ze wszystkich owoców ziemi, które złożysz w ofierze ze swojej ziemi danej ci przez PANA, twojego Boga, i włożysz je do kosza, i udasz się na miejsce, które wybierze PAN, twój Bóg, na mieszkanie dla swego imienia."},{"book":"Powtórzonego","chapter":"26","verse":"3","text":"I przyjdziesz do kapłana, który w tym czasie będzie pełnić służbę, i powiesz do niego: Wyznaję dziś PANU, twemu Bogu, że wszedłem do ziemi, którą PAN poprzysiągł naszym ojcom, że nam ją da."},{"book":"Powtórzonego","chapter":"26","verse":"4","text":"Wtedy kapłan weźmie kosz z twojej ręki i postawi go przed ołtarzem PANA, twego Boga."},{"book":"Powtórzonego","chapter":"26","verse":"5","text":"I odezwiesz się, i powiesz przed PANEM, swoim Bogiem: Mój ojciec"},{"book":"Powtórzonego","chapter":"26","verse":"6","text":"Lecz Egipcjanie źle nas traktowali, dręczyli nas i nakładali na nas ciężką pracę."},{"book":"Powtórzonego","chapter":"26","verse":"7","text":"Wtedy wołaliśmy do PANA, Boga naszych ojców, i PAN wysłuchał naszego głosu, i wejrzał na nasze utrapienie, naszą pracę i nasz ucisk;"},{"book":"Powtórzonego","chapter":"26","verse":"8","text":"I wywiódł nas PAN z Egiptu potężną ręką i wyciągniętym ramieniem wśród wielkiej grozy, znaków i cudów;"},{"book":"Powtórzonego","chapter":"26","verse":"9","text":"I przyprowadził nas na to miejsce, i dał nam tę ziemię, ziemię opływającą mlekiem i miodem."},{"book":"Powtórzonego","chapter":"26","verse":"10","text":"Teraz oto przyniosłem pierwociny z owoców ziemi, którą mi dałeś, PANIE. I położysz je przed PANEM, swoim Bogiem, i oddasz pokłon przed PANEM, swoim Bogiem;"},{"book":"Powtórzonego","chapter":"26","verse":"11","text":"I będziesz się radował ze wszystkich dóbr, które PAN, twój Bóg, dał tobie i twemu domowi, ty, Lewita i przybysz, który jest pośród ciebie."},{"book":"Powtórzonego","chapter":"26","verse":"12","text":"A gdy zakończysz składanie wszystkich dziesięcin swoich zbiorów w trzecim roku, roku dziesięcin, gdy oddasz je Lewicie, przybyszowi, sierocie oraz wdowie, aby najedli się do syta w twoich bramach;"},{"book":"Powtórzonego","chapter":"26","verse":"13","text":"Wtedy powiesz przed PANEM, swoim Bogiem: Wziąłem z domu to, co jest poświęcone, i dałem też z tego Lewicie, przybyszowi, sierocie oraz wdowie zgodnie ze wszystkimi twoimi przykazaniami, które mi nakazałeś. Nie przekroczyłem twoich przykazań ani nie zapomniałem ich."},{"book":"Powtórzonego","chapter":"26","verse":"14","text":"Nie jadłem z tego w czasie żałoby, niczego z tego nie odjąłem do użytku pospolitego, ani też nic z tego nie dałem dla zmarłych. Usłuchałem głosu PANA, mojego Boga, uczyniłem wszystko, co mi nakazałeś."},{"book":"Powtórzonego","chapter":"26","verse":"15","text":"Spójrz ze swego świętego przybytku z nieba, i błogosław swemu ludowi Izraela oraz ziemi, którą nam dałeś, tak jak poprzysiągłeś naszym ojcom, ziemi mlekiem i miodem płynącej."},{"book":"Powtórzonego","chapter":"26","verse":"16","text":"Dziś PAN, twój Bóg, nakazuje ci wypełnić te ustawy i prawa. Przestrzegaj ich więc i wypełniaj je z całego swego serca i całą swoją duszą."},{"book":"Powtórzonego","chapter":"26","verse":"17","text":"Dziś oświadczyłeś, że PAN jest twoim Bogiem, że będziesz chodził jego drogami, przestrzegał jego ustaw, przykazań i praw oraz że będziesz słuchał jego głosu."},{"book":"Powtórzonego","chapter":"26","verse":"18","text":"PAN zaś oświadczył dziś, że będziesz jego szczególnym ludem, jak ci obiecał, i że masz przestrzegać wszystkich jego przykazań;"},{"book":"Powtórzonego","chapter":"26","verse":"19","text":"Że wywyższy cię ponad wszystkie narody, które uczynił, w chwale, w sławie i we czci, i że masz być ludem świętym dla PANA, swego Boga, tak jak powiedział."}]}