{"data":[{"book":"निर्गमन","chapter":"16","verse":"1","text":"फिर इस्राएली एलिम से चलकर सिन नामक निर्जन देश पहुंचे. यह एलिम एवं सीनायी के बीच में था. मिस्र देश से निकले दो महीने तथा पन्द्रह दिन हो चुके थे."},{"book":"निर्गमन","chapter":"16","verse":"2","text":"इस निर्जन क्षेत्र में सभी इस्राएली मोशेह तथा अहरोन से नाराज होने लगे."},{"book":"निर्गमन","chapter":"16","verse":"3","text":"इस्राएली कहने लगे, “अच्छा होता कि याहवेह ने हम लोगों को मिस्र में ही मार डाला होता, वहां हम मांस की हांडियों के पास बैठते थे और पेट भरकर रोटी खाते थे; आप तो हमें इस निर्जन देश में इसलिये ले आए हैं कि हम सारे लोग भूख से मर जाएं.”"},{"book":"निर्गमन","chapter":"16","verse":"4","text":"इस पर याहवेह ने मोशेह से कहा, “सुनो, मैं तुम्हारे लिए स्वर्ग से रोटी बरसाऊंगा, और प्रतिदिन लोग बाहर जाकर रोज अपनी ज़रूरत के अनुसार रोटी बटोर लें, मैं उन्हें जाचूंगा और देखूंगा कि वे मेरी आज्ञा मानते हैं या नहीं."},{"book":"निर्गमन","chapter":"16","verse":"5","text":"छठे दिन जब वह बटोरे हुए भोजन वस्तु से खाना बनाएं तब वह अन्य दिनों से दुगना होगा.”"},{"book":"निर्गमन","chapter":"16","verse":"6","text":"मोशेह एवं अहरोन ने सब इस्राएलियों को कहा, “शाम को तुम समझ जाओगे कि याहवेह ही ने तुम्हें मिस्र देश से निकाला है."},{"book":"निर्गमन","chapter":"16","verse":"7","text":"सुबह तुम्हें याहवेह का तेज दिखाई देगा, क्योंकि याहवेह ने तुम्हारा बड़बड़ाना सुन लिया है—हम कौन हैं, जो तुम इतना गुस्सा दिखा रहे हो?”"},{"book":"निर्गमन","chapter":"16","verse":"8","text":"मोशेह ने कहा, “अब याहवेह तुम्हें शाम को मांस और सुबह रोटी देंगे, क्योंकि याहवेह ने उनके विरुद्ध तुम्हारा बड़बड़ाना सुन लिया हैं. हम कौन होते हैं? तुम्हारा गुस्सा हम पर नहीं, परंतु याहवेह पर होता है.”"},{"book":"निर्गमन","chapter":"16","verse":"9","text":"फिर मोशेह ने अहरोन से कहा, “सभी इस्राएलियों से कहो, ‘याहवेह के पास आओ, क्योंकि उन्होंने तुम्हारा बड़बड़ाना सुन लिया है.’ ”"},{"book":"निर्गमन","chapter":"16","verse":"10","text":"जब अहरोन सभी इस्राएलियों से बात कर रहे थे, तब उन्होंने निर्जन देश की ओर देखा और उनको याहवेह का तेज बादल में दिखाई दिया."},{"book":"निर्गमन","chapter":"16","verse":"11","text":"याहवेह ने मोशेह से कहा,"},{"book":"निर्गमन","chapter":"16","verse":"12","text":"“मैंने इस्राएलियों का बड़बड़ाना सुन लिया है; उन्हें बता दो, ‘शाम को तुम्हें मांस और सुबह तुम्हें रोटी, पेट भरकर मिलेगी; तब तुम जान जाओगे कि मैं ही याहवेह, तुम्हारा परमेश्वर हूं.’ ”"},{"book":"निर्गमन","chapter":"16","verse":"13","text":"सायंकाल बटेरें उड़ती हुई आईं और छावनी को ढक लिया तथा सुबह छावनी के आस-पास ओस की एक परत पड़ी हुई दिखी."},{"book":"निर्गमन","chapter":"16","verse":"14","text":"जब ओस की परत उठ गई, तब उन्होंने देखा कि ज़मीन पर एक पतली परत पड़ी हुई है, जैसे बर्फ."},{"book":"निर्गमन","chapter":"16","verse":"15","text":"वे आपस में कहने लगे, “क्या है यह?” वे समझ नहीं पा रहे थे कि वह क्या चीज़ है!"},{"book":"निर्गमन","chapter":"16","verse":"16","text":"और याहवेह की आज्ञा है, ‘हर व्यक्ति जितना खा सके उतना ही ले सब व्यक्ति अपने-अपने तंबू में हर व्यक्ति के लिये एक ओमेर के हिसाब से ले.’ ”"},{"book":"निर्गमन","chapter":"16","verse":"17","text":"इस्राएलियों ने वैसा ही किया. किसी ने कम तो किसी ने ज्यादा लिया."},{"book":"निर्गमन","chapter":"16","verse":"18","text":"जिसने अधिक मात्रा में इकट्ठा कर लिया, उसने कुछ भी ज्यादा नहीं पाया और जिसने कम इकट्ठा किया, उसे कोई कमी न हुई."},{"book":"निर्गमन","chapter":"16","verse":"19","text":"मोशेह ने उनसे कहा, “कोई भी व्यक्ति इस भोजन को दूसरे दिन के लिए मत रखना.”"},{"book":"निर्गमन","chapter":"16","verse":"20","text":"लेकिन कुछ लोगों ने मोशेह की बात नहीं मानी; और दूसरे दिन के लिए कुछ बचा रखा. दूसरे दिन उन्होंने देखा कि उसमें पूरे कीड़े पड़ गए और बदबू आने लगी. मोशेह ने उन पर गुस्सा किया."},{"book":"निर्गमन","chapter":"16","verse":"21","text":"फिर रोज सुबह जितनी उनको ज़रूरत होती थी उतना ही वे लेते थे."},{"book":"निर्गमन","chapter":"16","verse":"22","text":"और छठवें दिन हर व्यक्ति ने अगले दिन का भी खाना अपने-अपने लिए लिया और सभी ने जाकर मोशेह को बताया."},{"book":"निर्गमन","chapter":"16","verse":"23","text":"यह सुनकर मोशेह ने उन्हें समझाया: “याहवेह ने यही कहा था: क्योंकि ‘कल विश्राम दिन16:23 कल विश्राम दिन विश्राम दिन यानी शब्बाथ का दिन है जो याहवेह को समर्पित महा पवित्र दिन, इसलिये आज ही जो कुछ पकाना है पका लो, और जो कुछ उबालना है उबाल लो और जो बच जाता है उसे अगले दिन के लिए अलग रख देना.’ ”"},{"book":"निर्गमन","chapter":"16","verse":"24","text":"उन्होंने बचा हुआ अगले दिन के लिए अलग रख दिया—जैसे मोशेह ने कहा. इसमें न तो बदबू आई और न कीड़े लगे."},{"book":"निर्गमन","chapter":"16","verse":"25","text":"फिर मोशेह ने उनसे कहा, “आज तुम इसे खा लो, क्योंकि आज याहवेह को समर्पित विश्राम का पवित्र दिन है; आज बाहर खाना नहीं मिलेगा."},{"book":"निर्गमन","chapter":"16","verse":"26","text":"तुम्हें छः दिन ऐसा ही करना होगा किंतु सातवें दिन, विश्राम का दिन है, उस दिन यह नहीं मिलेगा.”"},{"book":"निर्गमन","chapter":"16","verse":"27","text":"कुछ व्यक्ति सातवें दिन भी खाना बटोरने गये लेकिन उन्हें कुछ नहीं मिला."},{"book":"निर्गमन","chapter":"16","verse":"28","text":"तब याहवेह ने मोशेह से कहा, “तुम और कब तक मेरे आदेशों और नियमों को नहीं मानोगे?"},{"book":"निर्गमन","chapter":"16","verse":"29","text":"यह विश्राम का दिन, याहवेह ने, अलग किया हुआ दिन है; याहवेह ही तुम्हें छठे दिन दो दिन का खाना देते हैं. और सातवें दिन सब अपने-अपने घर पर ही रहें—सातवें दिन कोई भी व्यक्ति अपने घर से बाहर न जाए.”"},{"book":"निर्गमन","chapter":"16","verse":"30","text":"इस्राएलियों ने सातवें दिन विश्राम का दिन मानना शुरू किया."},{"book":"निर्गमन","chapter":"16","verse":"31","text":"इस्राएलियों ने इस वस्तु को मन्‍ना16:31 मन्‍ना अर्थ: यह क्या है नाम दिया. यह धनिये के बीज जितना सफेद और स्वाद शहद से बने पुओं के जैसा मीठा था."},{"book":"निर्गमन","chapter":"16","verse":"32","text":"फिर मोशेह ने उनसे कहा, “याहवेह की यह आज्ञा है: ‘पीढ़ी से पीढ़ी तक सबको यह बताने और दिखाने के लिए एक ओमेर माप मन्‍ना रख लो ताकि तुम उनको बता सको कि जब मैं ने तुम्हें मिस्र देश से निकालकर लाया तब निर्जन देश में यही खाना खिलाया था.’ ”"},{"book":"निर्गमन","chapter":"16","verse":"33","text":"मोशेह ने अहरोन से कहा, “एक बर्तन में मन्‍ना लेकर याहवेह के सामने रखना ताकि आनेवाली पीढ़ियों के लिए वह यादगार रहे.”"},{"book":"निर्गमन","chapter":"16","verse":"34","text":"याहवेह के द्वारा मोशेह को दिए गए आदेश के अनुसार अहरोन ने मन्‍ना को वाचा के संदूक के पास रख दिया."},{"book":"निर्गमन","chapter":"16","verse":"35","text":"इस्राएली मन्‍ना तब तक खाते रहे जब तक उस प्रदेश में नहीं आ गए जहां उन्हें बसना था. वे कनान की सीमा जब तक नहीं पहुंच गए, तब तक उसे खाते रहे."},{"book":"निर्गमन","chapter":"16","verse":"36","text":"(एक माप ओमेर एफाह का दसवां भाग है.)"}]}