{"data":[{"book":"Johana","chapter":"6","verse":"1","text":"Bangʼ kinde moko, Yesu nodhi nyaka loka machielo mar Nam Galili (tiende ni Nam Tiberia),"},{"book":"Johana","chapter":"6","verse":"2","text":"kendo oganda maduongʼ noluwe nikech ne giseneno honni mane osetimo kochango joma tuo."},{"book":"Johana","chapter":"6","verse":"3","text":"Eka Yesu nodhi e bath got kamoro mi nobet piny kanyo gi jopuonjrene."},{"book":"Johana","chapter":"6","verse":"4","text":"Sap Pasaka mar jo-Yahudi koro nokayo machiegni."},{"book":"Johana","chapter":"6","verse":"5","text":"Kane Yesu otingʼo wangʼe noneno oganda maduongʼ kabiro ire, mowachone Filipo niya, “Ere kuma wanyalo ngʼiewe makati ni jogi mondo gicham?”"},{"book":"Johana","chapter":"6","verse":"6","text":"Nopenje kamano mana mondo otemego nimar nongʼeyo gima nobiro timo."},{"book":"Johana","chapter":"6","verse":"7","text":"Filipo nodwoke niya, “Kata chudo mar ngʼato mar dweche aboro ok dingʼiewgo makati moromo, ma ngʼato ka ngʼato kuom jogi duto nyalo yudo kata matin!”"},{"book":"Johana","chapter":"6","verse":"8","text":"Japuonjrene machielo, ma nyinge Andrea, mane en owadgi Simon Petro nowachone niya,"},{"book":"Johana","chapter":"6","verse":"9","text":"“Wuowi moro eri nika man-gi makati matindo abich motedi gi shairi, kod rech matindo ariyo, to magi dikony angʼo kuom pidho oganda machal kama?”"},{"book":"Johana","chapter":"6","verse":"10","text":"Yesu nowacho niya, “Nyisuru ji obed piny.” Kanyo ne nitie lum mangʼeny, omiyo ji nobedo piny (ka joma chwo kuomgi noromo ji alufu abich)."},{"book":"Johana","chapter":"6","verse":"11","text":"Eka Yesu nokawo makatigo mi nogwedhogi, bangʼe opogone joma nobedo piny, kendo ngʼato ka ngʼato nochiemo kaka odwaro. Kamano bende e kaka notimo gi rechgo."},{"book":"Johana","chapter":"6","verse":"12","text":"Kane gisechiemo giduto mi giyiengʼ, nowachone jopuonjrene niya, “Chokuru ngʼinjo duto ma ji ochamo oweyo. Kik uwe gimoro dhi nono.”"},{"book":"Johana","chapter":"6","verse":"13","text":"Omiyo negichokogi, kendo negipongʼo okepe apar gariyo gi ngʼinjo ma noa e makati matindo abich mane olos gi shairi, mane joma nosechiemo oweyo."},{"book":"Johana","chapter":"6","verse":"14","text":"Kane ji oneno tim hono ma Yesu notimono, negichako wacho niya, “Kuom adier, ma e janabi mane onego bi e piny.”"},{"book":"Johana","chapter":"6","verse":"15","text":"To kaka Yesu nongʼeyo ni negichano biro make mondo gikete ruoth githuon, noa kanyo kendo nodhi ewi got moro kar kende."},{"book":"Johana","chapter":"6","verse":"16","text":"Kane ochopo odhiambo, jopuonjre nodhi nyaka e dho nam,"},{"book":"Johana","chapter":"6","verse":"17","text":"kuma negidonjo ei yie, kendo ne gisiayo yieno mi gingʼado nam nyaka Kapernaum. Sechego piny koro noselil, to Yesu ne pok obiro irgi."},{"book":"Johana","chapter":"6","verse":"18","text":"Yamb ahiti ne kudho, kendo pi nam ne gingore matek."},{"book":"Johana","chapter":"6","verse":"19","text":"Kane koro gisekiewo yie kama nyalo romo kilomita abich kata auchiel; negineno Yesu kawuotho ewi pi kochiko irgi; mi luoro nomakogi."},{"book":"Johana","chapter":"6","verse":"20","text":"Yesu nowachonegi niya, “Kik uluor, en mana An.”"},{"book":"Johana","chapter":"6","verse":"21","text":"Kane osewacho kamano eka ne gikwaye mondo odonj irgi ei yie. Kendo gikanyono yie nogowo e dho nam kama negidhiye."},{"book":"Johana","chapter":"6","verse":"22","text":"Kinyne, oganda mane ni kode loka nam noyudo ni yie achiel kende ema ne ni kanyo, kendo ni Yesu ne ok odonjo ei yieno gi jopuonjrene, to ni negidhi adhiya kendgi."},{"book":"Johana","chapter":"6","verse":"23","text":"Eka yiedhi moko moa Tiberia nogowo but kama ne ji ochame makati, mane Ruoth Yesu ogwedho."},{"book":"Johana","chapter":"6","verse":"24","text":"Kane ogandano ofwenyo ni Yesu gi jopuonjrene ne onge kanyo, negidonjo ei yiedhigo, mi gidhi Kapernaum, mondo gimany Yesu kuno."},{"book":"Johana","chapter":"6","verse":"25","text":"Kane giyude loka nam komachielo, negipenje niya, “Rabi, ne ichopo sa adi?”"},{"book":"Johana","chapter":"6","verse":"26","text":"Yesu nodwokogi niya, “Awachonu adier, ni umanya ok nikech nyoro uneno honni, to mana nikech makati manyoro uchamo ma uyiengʼ."},{"book":"Johana","chapter":"6","verse":"27","text":"Weuru tiyo ni chiemo marumo, to tiuru ni chiemo masiko nyaka chop uyud ngima mochwere, ma Wuod Dhano biro miyou. Nyasaye Wuoro oseketo kido mare kuome manyiso ni oyie kode.”"},{"book":"Johana","chapter":"6","verse":"28","text":"Eka negipenje niya, “Angʼo mowinjore watim eka wati tije ma Nyasaye dwaro?”"},{"book":"Johana","chapter":"6","verse":"29","text":"Yesu nodwokogi niya, “Tich ma Nyasaye dwaro en ni mondo uyie kuom Jal moseoro.”"},{"book":"Johana","chapter":"6","verse":"30","text":"Kuom mano negipenje niya, “Kara en hono mane ma idwaro timo mondo wane eka wayie kuomi? Angʼo mibiro timonwa?"},{"book":"Johana","chapter":"6","verse":"31","text":"Kwerewa nochamo manna e thim; mana kaka ondiki ni, ‘Nomiyogi chiemo moa e polo mondo gicham.’6:31 Wuo 16:4; Neh 9:15; Zab 78:24,25”"},{"book":"Johana","chapter":"6","verse":"32","text":"Yesu nowachonegi niya, “Awachonu adier ni Musa ok ema nomiyou makati moa e polo, to Wuora ema nomiyou makati mar adier moa e polo."},{"book":"Johana","chapter":"6","verse":"33","text":"Nimar makati ma Nyasaye chiwo en Jal malor koa e polo kendo ochiwo ngimane ni piny.”"},{"book":"Johana","chapter":"6","verse":"34","text":"Negiwachone niya, “Jaduongʼ, miwae makati pile pile kochakore kawuono.”"},{"book":"Johana","chapter":"6","verse":"35","text":"Eka Yesu nowachonegi niya, “An e makati mar ngima. Ngʼama obiro ira kech ok noka, kendo ngʼama oyie kuoma riyo ok nolo ngangʼ."},{"book":"Johana","chapter":"6","verse":"36","text":"To mana kaka nyocha anyisou, usenena to pod udagi yie kuoma."},{"book":"Johana","chapter":"6","verse":"37","text":"Joma Wuoro omiya duto biro ira, kendo ngʼato angʼata mobiro ira ok anariembi ngangʼ."},{"book":"Johana","chapter":"6","verse":"38","text":"Nimar asebiro e piny ka aa e polo, ok ni mondo atim dwacha, to mondo atim dwach Jal mane oora."},{"book":"Johana","chapter":"6","verse":"39","text":"Dwach Jal mane oora en ni kik awit kata achiel kuom ji duto mosemiya, to ni mondo achiergi chiengʼ giko."},{"book":"Johana","chapter":"6","verse":"40","text":"Adier, Wuora dwaro ni mondo ji duto mogeno kuom Wuowi, kendo moyie kuome mondo obed gi ngima mochwere, kendo ochiergi chiengʼ giko piny.”"},{"book":"Johana","chapter":"6","verse":"41","text":"Jo-Yahudi nochako ngʼur kode nikech nowacho niya, “An e makati mobiro e piny koa e polo.”"},{"book":"Johana","chapter":"6","verse":"42","text":"Negiwacho niya, “Donge ma en Yesu, ma wuod Josef, ma wangʼeyo wuon gi min? Ere kaka dobukre kowacho sani ni, ‘Ne abiro e piny ka aa e polo’ ?”"},{"book":"Johana","chapter":"6","verse":"43","text":"Kuom mano, Yesu nodwokogi niya, “Weuru ngʼur e kindu uwegi."},{"book":"Johana","chapter":"6","verse":"44","text":"Onge ngʼama nyalo biro ira ka ok Wuora mane oora ema okele, kendo anachiere chiengʼ giko piny."},{"book":"Johana","chapter":"6","verse":"45","text":"Ondiki e kitepe Jonabi ni, ‘Jehova Nyasaye nopuonj ji duto.’6:45 Isa 54:13 Emomiyo ngʼat mosewinjo wach Wuoro, kod mosemako puonj mare, biro ira."},{"book":"Johana","chapter":"6","verse":"46","text":"Onge ngʼama oseneno Wuoro makmana Jal ma noa ka Nyasaye; En kende ema oseneno Wuoro."},{"book":"Johana","chapter":"6","verse":"47","text":"Awachonu adier ni ngʼama oyie kuoma nigi ngima mochwere."},{"book":"Johana","chapter":"6","verse":"48","text":"An e kuon mar ngima."},{"book":"Johana","chapter":"6","verse":"49","text":"Kwereu nochamo manna e thim, to kata kamano ne githo."},{"book":"Johana","chapter":"6","verse":"50","text":"An to awuoyo kuom makati moa e polo, ma ngʼato nyalo chamo mondo kik otho."},{"book":"Johana","chapter":"6","verse":"51","text":"An e makati mar ngima ma nobiro e piny koa e polo. Ka ngʼato moro amora ochamo makatini, to obiro bet mangima nyaka chiengʼ. Makatini en ringra, ma abiro chiwo mondo piny oyud ngima.”"},{"book":"Johana","chapter":"6","verse":"52","text":"Eka jo-Yahudi nochako mino wach e kindgi giwegi, kagiwacho niya, “Ere kaka ngʼatni nyalo miyowa ringre mondo wacham?”"},{"book":"Johana","chapter":"6","verse":"53","text":"Eka Yesu nowachonegi niya, “Awachonu adier, ni ka ok uchamo ringre Wuod Dhano kendo umadho rembe, to uonge gi ngima."},{"book":"Johana","chapter":"6","verse":"54","text":"Ngʼato angʼata mochamo ringra kendo omadho remba nigi ngima mochwere, kendo abiro chiere chiengʼ giko piny."},{"book":"Johana","chapter":"6","verse":"55","text":"Ringra e chiemo madier kendo remba e math madier."},{"book":"Johana","chapter":"6","verse":"56","text":"Ngʼato angʼata mochamo ringra kendo omadho remba siko kuoma, to an bende asiko kuome."},{"book":"Johana","chapter":"6","verse":"57","text":"Mana kaka Wuoro Mangima noora, kendo angima nikech Wuoro, e kaka ngʼama chamo ringra biro bedo mangima nikech an."},{"book":"Johana","chapter":"6","verse":"58","text":"An e makati mobiro e piny koa e polo. Kwereu nochamo manna kendo ne githo, to ngʼat mochamo makatini, to biro bedo mangima nyaka chiengʼ.”"},{"book":"Johana","chapter":"6","verse":"59","text":"Nowacho wechegi Kapernaum kane oyudo opuonjo ei sinagogi."},{"book":"Johana","chapter":"6","verse":"60","text":"Kane jopuonjre owinjo wachno, thothgi nowacho niya, “Ma en puonj matek manade. En ngʼa manyalo yie gi puonjni?”"},{"book":"Johana","chapter":"6","verse":"61","text":"Yesu nongʼeyo ni jopuonjrene ne ngʼur kuom wachni, omiyo nowachonegi niya, “Dibed ni wachni ochwanyou?"},{"book":"Johana","chapter":"6","verse":"62","text":"Ka en kamano, to ubiro timoru nade ka unune Wuod Dhano kadok kuma ne oae!"},{"book":"Johana","chapter":"6","verse":"63","text":"Roho ema chiwo ngima; to dhano ok nyal gimoro. Weche ma asewachonu gin mag Roho kod ngima."},{"book":"Johana","chapter":"6","verse":"64","text":"To kata kamano pod nitie jomoko kuomu ma ok oyie.” Yesu nowacho kamano nikech nosengʼeyo nyaka aa chakruok joma ok oyie kaachiel gi ngʼat mabiro ndhoge."},{"book":"Johana","chapter":"6","verse":"65","text":"Eka nomedo wuoyo kowacho niya, “Mano emomiyo ne anyisou ni onge ngʼama nyalo biro ira ka ok Wuora ema okele.”"},{"book":"Johana","chapter":"6","verse":"66","text":"Chakre kindeno ngʼeny jopuonjrene nodok chien moweyo luwe."},{"book":"Johana","chapter":"6","verse":"67","text":"Yesu nopenjo jopuonjrene apar gariyo niya, “Dibed ni un bende udwaro weya koso?”"},{"book":"Johana","chapter":"6","verse":"68","text":"Simon Petro nodwoke niya, “Ruoth, en ngʼa madwadhi ire? In ema in gi weche makelo ngima mochwere."},{"book":"Johana","chapter":"6","verse":"69","text":"Wayie kendo wangʼeyo ni in e Ngʼama Ler mar Nyasaye.”"},{"book":"Johana","chapter":"6","verse":"70","text":"Eka Yesu nodwokogi niya, “Donge aseyierou duto karu ji apar gariyo, to kata kamano, ngʼato achiel kuomu en jachien!”"},{"book":"Johana","chapter":"6","verse":"71","text":"(Nowuoyo kuom Judas ma wuod Simon Iskariot mane biro ndhoge bangʼe, kata obedo ni ne en achiel kuom jopuonjrene apar gariyo.)"}]}