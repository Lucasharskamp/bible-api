{"data":[{"book":"1 Mose","chapter":"40","verse":"1","text":"Mmere bi akyi no, ɛbaa sɛ Misraimhene Farao nsahyɛfo panyin ne ne brodotofo panyin fom no."},{"book":"1 Mose","chapter":"40","verse":"2","text":"Farao bo fuw ne nsahyɛfo panyin no ne ne brodotofo panyin no yiye."},{"book":"1 Mose","chapter":"40","verse":"3","text":"Enti ɔde wɔn koguu afiase wɔ ɔwɛmfo panyin Potifar no fi, beae koro no ara a wɔde Yosef kɔtoo no."},{"book":"1 Mose","chapter":"40","verse":"4","text":"Ɔwɛmfo panyin Potifar de wɔn hyɛɛ Yosef nsa sɛ, ɔnhwɛ na ɔnyɛ nea ehia wɔn nyinaa mma wɔn."},{"book":"1 Mose","chapter":"40","verse":"5","text":"nnipa baanu no nyinaa a na wɔyɛ ɔhene Farao brodotofo panyin ne nsahyɛfo panyin a na wogu afiase hɔ no sosoo adae anadwo koro no ara. Na saa adae abien no mu biara wɔ ne nkyerɛase."},{"book":"1 Mose","chapter":"40","verse":"6","text":"Ade kyee a Yosef baa nneduafo baanu no nkyɛn no, ohuu sɛ wɔn nyinaa ayeyɛ bosobosoo."},{"book":"1 Mose","chapter":"40","verse":"7","text":"Obisaa Farao fi mpanyimfo nneduafo a na wɔne no gu afiase hɔ no se, “Adɛn nti na nnɛ de, mo werɛ ahow mo ho sɛɛ?”"},{"book":"1 Mose","chapter":"40","verse":"8","text":"Nneduafo no buaa Yosef se, “Anadwo yi, yɛn baanu nyinaa sosoo adae, nanso yennya obiara wɔ ha nkyerɛ yɛn ase.”"},{"book":"1 Mose","chapter":"40","verse":"9","text":"Enti Farao nsahyɛfo panyin no dii kan kaa ne dae a ɔsoo no kyerɛɛ Yosef se, “Me dae mu no, mihuu bobe dua."},{"book":"1 Mose","chapter":"40","verse":"10","text":"Na saa bobe dua no wɔ mman abiɛsa. Eguu nhwiren, hyehyɛ nyin yɛɛ kasiaw beree."},{"book":"1 Mose","chapter":"40","verse":"11","text":"Na mikura ɔhene Farao nsa kuruwa. Metetew bobe aba no, kyikyi guu ɔhene Farao nsa kuruwa no mu, de maa no sɛ ɔnnom.”"},{"book":"1 Mose","chapter":"40","verse":"12","text":"Yosef ka kyerɛɛ nsahyɛfo panyin deduani no se, “Wo dae no ase ni: mman abiɛsa a wuhui no kyerɛ nnansa."},{"book":"1 Mose","chapter":"40","verse":"13","text":"Nnansa ntam no, Farao beyi wo, ama woakodi wo dibea sɛ ɔhene nsahyɛfo panyin. Na wode Farao kuruwa bɛhyɛ ne nsa sɛnea na woyɛ no kan no."},{"book":"1 Mose","chapter":"40","verse":"14","text":"Na sɛ esi wo yiye a, kae me na yɛ me adɔe; ka me ho asɛm kyerɛ ɔhene Farao, na ɔmma wommeyi me mfi afiase ha."},{"book":"1 Mose","chapter":"40","verse":"15","text":"Efisɛ manyɛ bɔne biara na wɔkyeree me fii me manfo Hebrifo asase so de me baa ha. Na ɛha nso mpo a meda yi, manyɛ mfomso biara a ɛsɛ sɛ wogyina so de me to afiase.”"},{"book":"1 Mose","chapter":"40","verse":"16","text":"Bere a brodotofo panyin deduani no huu sɛ Yosef akyerɛ nsahyɛfo panyin no dae no ase, ama atɔ asom no, ɔka kyerɛɛ Yosef se, “Me nso, mesoo dae bi. Me dae no mu no, na meso nkɛntɛn abiɛsa a brodo gugu mu."},{"book":"1 Mose","chapter":"40","verse":"17","text":"Kɛntɛn a esi soro pɛɛ no, na nnuan ahorow a wɔato a mede rekɔma Farao gu mu a na nnomaa sisi aduan no so wɔ mʼatifi redi.”"},{"book":"1 Mose","chapter":"40","verse":"18","text":"Yosef ka kyerɛɛ no se, “Wo dae a wosoo no nkyerɛase ni, Nkɛntɛn abiɛsa no gyina hɔ ma nnansa."},{"book":"1 Mose","chapter":"40","verse":"19","text":"Nnansa ntam no, Farao bɛma wɔabeyi wo afi afiase ha, atwa wo ti, de wo sin no akɔsɛn dua so, ama nnomaa asosɔw wo nam.”"},{"book":"1 Mose","chapter":"40","verse":"20","text":"Ne nnansa so no, na Farao redi nʼawoda. Enti ɔtoo pon kɛse bi maa ne mpanyimfo ne ne fifo nyinaa. Ɔsoma ma wokoyii ne brodotofo panyin ne ne nsahyɛfo panyin nneduafo no fii afiase hɔ baa nʼanim."},{"book":"1 Mose","chapter":"40","verse":"21","text":"Ɔhene Farao san de ne nsahyɛfo panyin no sii ne sibea ma ɔhyɛɛ ɔhene Farao nsa."},{"book":"1 Mose","chapter":"40","verse":"22","text":"Nanso ne brodotofo panyin no de, Farao ma wɔkɔsɛn no sɛnea Yosef kyerɛɛ ne dae no ase kyerɛɛ no no pɛpɛɛpɛ."},{"book":"1 Mose","chapter":"40","verse":"23","text":"Nsahyɛfo panyin no nso werɛ fii Yosef a wankae no koraa."}]}