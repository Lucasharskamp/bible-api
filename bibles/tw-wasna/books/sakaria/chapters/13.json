{"data":[{"book":"Sakaria","chapter":"13","verse":"1","text":"“Saa ɛda no, wɔbɛtu asubura ama Dawid fie ne Yerusalemfoɔ de ahohoro wɔn bɔne ne wɔn ho fi."},{"book":"Sakaria","chapter":"13","verse":"2","text":"“Saa ɛda no, mɛyi ahoni no din afiri asase no so, na wɔrenkae wɔn bio,” sɛdeɛ Asafo Awurade seɛ nie. “Mɛyi adiyifoɔ ne efiyɛ honhom afiri asase no so."},{"book":"Sakaria","chapter":"13","verse":"3","text":"Sɛ obi kɔ so hyɛ nkɔm a, agya ne ɛna a wɔwoo saa onipa no bɛka akyerɛ no sɛ, ‘Ɛsɛ sɛ wowuo, ɛfiri sɛ, wode Awurade din atwa atorɔ.’ Sɛ ɔhyɛ nkɔm a, ɔno ankasa awofoɔ bɛwɔ no sekan."},{"book":"Sakaria","chapter":"13","verse":"4","text":"“Saa ɛda no, odiyifoɔ biara ani bɛwu wɔ ne nkɔmhyɛ anisoadehunu ho. Ɔrenhyɛ odiyifoɔ atadeɛ a wɔde nwi ayɛ, mfa nnaadaa nnipa."},{"book":"Sakaria","chapter":"13","verse":"5","text":"Ɔbɛka sɛ, ‘Menyɛ odiyifoɔ. Meyɛ okuafoɔ. Na ɛfiri me mmeranteberɛ mu no, asase yi so na menya mʼano aduane.’"},{"book":"Sakaria","chapter":"13","verse":"6","text":"Na sɛ obi bisa no sɛ, ‘Ɛdeɛn akuro na ɛwɔ wo ho yi a?’ Ɔbɛbua sɛ, ‘Ɛyɛ akuro a menyaa wɔ me nnamfonom fie.’ ”"},{"book":"Sakaria","chapter":"13","verse":"7","text":"“Sɔre, Ao, akofena, sɔre tia me dwanhwɛfoɔ,"},{"book":"Sakaria","chapter":"13","verse":"8","text":"Asase no so nyinaa,” sɛdeɛ Awurade seɛ nie,"},{"book":"Sakaria","chapter":"13","verse":"9","text":"Mede nkyɛmu mmiɛnsa mu baako yi bɛfa ogya mu;"}]}