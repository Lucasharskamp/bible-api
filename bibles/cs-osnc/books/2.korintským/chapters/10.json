{"data":[{"book":"2. Korintským","chapter":"10","verse":"1","text":"Ještě jedné věci bych se chtěl dotknout – týká se to mé vlastní osoby a řeknu to beze vší hořkosti a nevraživosti, v duchu Kristovy lásky. Povídá se prý o mně, že v dopisech se stavím jako kdovíjaký silák, ale když dojde k osobnímu střetnutí, jsem prý maličký a ubohý."},{"book":"2. Korintským","chapter":"10","verse":"2","text":"Prosím vás, nenuťte mě, abych vás přesvědčil, že mi nechybí odvaha k ráznějšímu postupu proti těm, kdo přičítají mému jednání pouze lidské pohnutky."},{"book":"2. Korintským","chapter":"10","verse":"3","text":"Ano, jsme jen obyčejní lidé, ale své boje nevyhráváme pouze vlastní sílou."},{"book":"2. Korintským","chapter":"10","verse":"4","text":"Máme účinné zbraně, schopné porazit každého odpůrce."},{"book":"2. Korintským","chapter":"10","verse":"5","text":"Proti nim neobstojí žádná domýšlivost, ani nejchytřejší filozofie, popírající Boží pravdu. Každého myslícího člověka jednoznačně vedeme ke Kristu jako ke konečné odpovědi a svrchované pravdě. Rozhodnete-li se společně pro poslušnost,"},{"book":"2. Korintským","chapter":"10","verse":"6","text":"jsem připraven potrestat každého, kdo nebude poslušný."},{"book":"2. Korintským","chapter":"10","verse":"7-8","text":"Nenechte se klamat vnějším zdáním. Jestliže si kdokoliv z vás může dělat nárok, že je Kristův, pak můj nárok není o nic menší – spíš naopak! Navíc bych se ještě mohl odvolávat na přímé Boží pověření."},{"book":"2. Korintským","chapter":"10","verse":"9","text":"Nechci ovšem vzbudit dojem, jako bych vás chtěl svými listy zastrašovat."},{"book":"2. Korintským","chapter":"10","verse":"10","text":"„Nevšímejte si jeho dopisů,“ říkají někteří, „je to jen plané vyhrožování. Až přijde, poznáte sami, že není proč se ho bát. Slabšího kazatele jste ještě neslyšeli.“"},{"book":"2. Korintským","chapter":"10","verse":"11","text":"Ujišťuji vás, že tentokrát budu jednat stejně přísně, jako jsem doposud psal."},{"book":"2. Korintským","chapter":"10","verse":"12","text":"V žádném případě se nechci měřit s těmi oslňujícími kazateli, kteří ve svých projevech vychvalují sami sebe. Těm se samozřejmě nemohu vyrovnat, protože oni jsou sami sobě jediným měřítkem a vzorem vší dokonalosti. Jaká pošetilost!"},{"book":"2. Korintským","chapter":"10","verse":"13-15","text":"Mým cílem je splnit se ctí úkoly, které mi vytyčil Bůh. K nim patří i má práce v Korintu. Odpovědnost za vás si neosobuji neprávem – vždyť jsem byl první, od koho jste vůbec slyšeli o Kristu! Kdybych svou autoritu odvozoval jen z toho, že pokračuji v díle, které začal někdo jiný, dalo by se o ní možná pochybovat. Ale jako váš duchovní otec bych spíš čekal, že s vaší vírou vzroste i úcta ke mně."},{"book":"2. Korintským","chapter":"10","verse":"16-17","text":"Pak budu moci šířit Boží poselství dál i za vaše území, do krajů, kam dosud neproniklo. Písmo nás učí, že se nemáme honosit vlastními úspěchy, ale tím, co vykonal Bůh. Když někdo vykřikuje do světa, jaký je chlapík, to ještě nic neznamená."},{"book":"2. Korintským","chapter":"10","verse":"18","text":"Důvěru si zaslouží ten a jenom ten, komu dává své vysvědčení Bůh."}]}