{"data":[{"book":"مزامیر","chapter":"80","verse":"1","text":"ای شبان اسرائیل، به صدای ما گوش فرا ده! ای که قبیلهٔ یوسف را مانند گلهٔ گوسفند رهبری می‌کنی، جلال و شکوه خود را بنمایان! ای خدایی که بر فراز کروبیان جلوس فرموده‌ای،"},{"book":"مزامیر","chapter":"80","verse":"2","text":"قدرت خود را بر قبایل افرایم، بنیامین و منسی آشکار ساز! بیا و ما را نجات ده!"},{"book":"مزامیر","chapter":"80","verse":"3","text":"ای خدا، ما را به سوی خود بازآور و به ما توجه فرما تا نجات یابیم."},{"book":"مزامیر","chapter":"80","verse":"4","text":"ای خداوند، خدای لشکرهای آسمان، تا به کی بر قوم خود خشمگین خواهی بود و دعاهای آنها را اجابت نخواهی کرد؟"},{"book":"مزامیر","chapter":"80","verse":"5","text":"تو به ما غصه داده‌ای تا به جای نان بخوریم و کاسه‌ای پر از اشک تا به جای آب بنوشیم!"},{"book":"مزامیر","chapter":"80","verse":"6","text":"سرزمین ما را به میدان جنگ قومها تبدیل کرده‌ای و ما را مورد تمسخر دشمنان ساخته‌ای."},{"book":"مزامیر","chapter":"80","verse":"7","text":"ای خدای لشکرهای آسمان، ما را به سوی خود بازآور! بر ما نظر لطف بیفکن تا نجات یابیم."},{"book":"مزامیر","chapter":"80","verse":"8","text":"ما را همچون یک درخت مو از مصر بیرون آوردی و در سرزمین کنعان نشاندی و تمام قومهای بت‌پرست را از آنجا بیرون راندی."},{"book":"مزامیر","chapter":"80","verse":"9","text":"اطراف ما را از بیگانگان پاک کردی و ما ریشه دوانیده، سرزمین موعود را پر ساختیم."},{"book":"مزامیر","chapter":"80","verse":"10","text":"سایهٔ ما تمام کوهها را پوشاند و شاخه‌های ما درختان سرو را فرا گرفت."},{"book":"مزامیر","chapter":"80","verse":"11","text":"تمام سرزمین موعود را تا به دریای بزرگ و رود فرات در برگرفتیم."},{"book":"مزامیر","chapter":"80","verse":"12","text":"اما اکنون دیوارهای ما را فرو ریخته‌ای؛ هر رهگذری دستش را دراز می‌کند و خوشه‌ای می‌کند! چرا، ای خدا، چرا؟"},{"book":"مزامیر","chapter":"80","verse":"13","text":"گرازهای جنگل، ما را پایمال می‌کنند و حیوانات وحشی، ما را می‌خورند."},{"book":"مزامیر","chapter":"80","verse":"14","text":"ای خدای لشکرهای آسمان، روی خود را به سوی ما بازگردان و از آسمان بر این درخت مو نظر کن و آن را نجات ده!"},{"book":"مزامیر","chapter":"80","verse":"15","text":"از این نهالی که با دست خود آن را نشانده‌ای، و از فرزندی که بزرگش کرده‌ای، محافظت فرما،"},{"book":"مزامیر","chapter":"80","verse":"16","text":"زیرا دشمنان آن را مانند هیزم می‌سوزانند. خدایا، بر دشمنان غضب فرما و آنها را نابود کن."},{"book":"مزامیر","chapter":"80","verse":"17","text":"از قومی که برای خود برگزیده و چنین قوی ساخته‌ای، حمایت کن!"},{"book":"مزامیر","chapter":"80","verse":"18","text":"ما دیگر از تو روی گردان نخواهیم شد. ما را زنده نگاه دار تا نام تو را ستایش کنیم."},{"book":"مزامیر","chapter":"80","verse":"19","text":"ای خداوند، خدای لشکرهای آسمان، ما را به سوی خود بازآور و به ما توجه فرما تا نجات یابیم."}]}