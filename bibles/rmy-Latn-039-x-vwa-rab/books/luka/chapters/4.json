{"data":[{"book":"Luka","chapter":"4","verse":"1","text":"A o Isus, pherdo e Svetone Duhoja, irinđa pe tari len Jordan; i oto Duho inele legardo ko čučo than,"},{"book":"Luka","chapter":"4","verse":"2","text":"kaj inele saranda dive iskušime e bengestar. I na halja ništa adala dive, i kad on pherdile, tegani bokhalilo."},{"book":"Luka","chapter":"4","verse":"3","text":"I o beng phenđa lese: “Te injan o Čhavo e Devlesoro, vaćer akale barese te ovel maro.”"},{"book":"Luka","chapter":"4","verse":"4","text":"A o Isus phenđa lese: “Pisimei ko Sveto Lil: ‘O manuš naka živini samo oto maro.’”"},{"book":"Luka","chapter":"4","verse":"5","text":"I o beng legarđa le ko učo than hem mothovđa lese đijekh carstvo e phuvjakoro otojekhvar,"},{"book":"Luka","chapter":"4","verse":"6","text":"i phenđa lese: “Tuće ka dav sa akava zoralipe hem i slava olengiri adalese soi maje dindi, i dava la kase me mangava."},{"book":"Luka","chapter":"4","verse":"7","text":"Adalese, te peljan ko kočija angla mande, sa ka ovel klo.”"},{"book":"Luka","chapter":"4","verse":"8","text":"I o Isus phenđa lese: “Pisimei ko Sveto Lil: ‘Per ko kočija samo e Gospodese, te Devlese, hem samo ole kande!’”"},{"book":"Luka","chapter":"4","verse":"9","text":"I o beng anđa le ko Jerusalim hem čhivđa le upro najučo than e Hramesoro hem phenđa lese: “Te injan e Devlesoro Čhavo, frde tut akatar tele!"},{"book":"Luka","chapter":"4","verse":"10","text":"Adalese soi pisime ko Sveto Lil:"},{"book":"Luka","chapter":"4","verse":"11","text":"hem: ‘ka akharen tut ko vasta"},{"book":"Luka","chapter":"4","verse":"12","text":"O Isus phenđa lese: “Vaćerdoi ko Sveto Lil:"},{"book":"Luka","chapter":"4","verse":"13","text":"I kad završinđa đijekh kušnja, o beng cidinđa pe olestar đi nesavi aver prilika."},{"book":"Luka","chapter":"4","verse":"14","text":"I irinđa pe o Isus, ano zoralipe e Duhosoro, ki regija Galileja, i šundilo o glaso olestar ko sa o krajo."},{"book":"Luka","chapter":"4","verse":"15","text":"I sikavđa olenđe ano sinagoge hem inele pohvalime sarijendar."},{"book":"Luka","chapter":"4","verse":"16","text":"I alo ki diz Nazaret kote barilo hem, palo plo adeti ko dive e savatesoro, đerdinđa ki sinagoga. Uštino te čitini,"},{"book":"Luka","chapter":"4","verse":"17","text":"a ine lese dindo o lil e prorokosoro e Isaijasoro. Ov phravđa o lil hem arakhlja o than kaj inele pisime:"},{"book":"Luka","chapter":"4","verse":"18","text":"“O Duhoi e Gospodesoro upra mande,"},{"book":"Luka","chapter":"4","verse":"19","text":"te proglasinav o adžićerdo berš e Gospodesoro.”4,19 Is 58,5-6; 61,1-2"},{"book":"Luka","chapter":"4","verse":"20","text":"Tegani phandlja o lil, irinđa le e slugaste, i beštino te sikaj. I sare ani sinagoga dikhle ano leste."},{"book":"Luka","chapter":"4","verse":"21","text":"A o Isus lelja te vaćeri lenđe: “Avdive pherdilo o Lil savo šunđen tumare kanencar.”"},{"book":"Luka","chapter":"4","verse":"22","text":"I sare vaćerde šukar olestar hem inele zadivime oto šukar lafija save iklile lesere mujestar, i vaćerde: “Nane li ov e Josifesoro čhavo?”"},{"book":"Luka","chapter":"4","verse":"23","text":"A ov phenđa lenđe: “Čače ka vaćeren maje adaja poslovica: ‘Doktore, sasljar korkore tut!’ So šunđam so ulo ano Kafarnaum, ćer hem akate, ano to than kaj bariljan.”"},{"book":"Luka","chapter":"4","verse":"24","text":"I phenđa: “Čače, vaćerava tumenđe, nijekh proroko nane prihvatime ano plo than kaj barilo."},{"book":"Luka","chapter":"4","verse":"25","text":"I čače, vaćerava tumenđe, inele but udovice ano Izrael kad o proroko o Ilija živinđa, kad na pelo bršin4,25 kad na pelo bršin Ko original terđola: “kad o nebo inele phandlo”  trin berš hem šov masek i pojavisalo baro bokhalipe ki sa i phuv."},{"book":"Luka","chapter":"4","verse":"26","text":"I nijekhaće olendar na inele bičhaldo o proroko Ilija sem ki e abanđijengiri diz Sarepta uzalo Sidon e udovicaće."},{"book":"Luka","chapter":"4","verse":"27","text":"I inele but gubavci4,27 gubavci I guba inele e kožakoro nambormipe. ano Izrael kad o proroko o Jelisej živinđa, i nijekh olendar na inele sasljardo sem o Neman o Sirijco.”"},{"book":"Luka","chapter":"4","verse":"28","text":"I sare ani sinagoga pherdile holi kad šunde adava."},{"book":"Luka","chapter":"4","verse":"29","text":"I uštindoj ispudinde le tari diz, i legarde le upre ko brego upro savo lengiri diz inele vazdime te šaj frden le odupral."},{"book":"Luka","chapter":"4","verse":"30","text":"Ali o Isus nakhino maškar olende hem dželo."},{"book":"Luka","chapter":"4","verse":"31","text":"I o Isus huljilo ani e galilejakiri diz Kafarnaum, i sikavđa e manušen ko dive e savatesoro."},{"book":"Luka","chapter":"4","verse":"32","text":"I on inele zadivime lesere sikavibnaja adalese so lesoro vaćeriba inele ano autoritet."},{"book":"Luka","chapter":"4","verse":"33","text":"A adari, ani sinagoga, inele manuš opsednutime e demonesere melale duhoja hem oto sa o glaso vičinđa:"},{"book":"Luka","chapter":"4","verse":"34","text":"“Oh, so mangeja amendar, Isuse Nazarećanine? Aljan li te uništine amen? Džanav ko tu injan: o Sveco e Devlesoro.”"},{"book":"Luka","chapter":"4","verse":"35","text":"Tegani o Isus ukorinđa le: “Phand to muj hem ikljov olestar!” I o demoni frdinđa le ki phuv maškaro manuša, iklilo olestar hem ni hari na dukhavđa le."},{"book":"Luka","chapter":"4","verse":"36","text":"I sare začudinde pe hem vaćerde jekh avereja ađahar: “Savo li vaćeriba adava da ano autoritet hem ano zoralipe naredini e melale duhenđe te ikljon i onda ikljona?”"},{"book":"Luka","chapter":"4","verse":"37","text":"I o glaso e Isusestar dželo ko sa o pašutne thana."},{"book":"Luka","chapter":"4","verse":"38","text":"O Isus iklilo tari sinagoga hem dželo ko čher e Simonesoro. E Simonesere sasuja inele bari jag. I on zamolinde le te sasljari la."},{"book":"Luka","chapter":"4","verse":"39","text":"I o Isus terdino uzalo late, naredinđa e jagaće hem oj muklja la. I odmah uštini hem lelja te kandel len."},{"book":"Luka","chapter":"4","verse":"40","text":"Kad o kham huljilo,4,40 Kad o kham huljilo Adava značini da nakhlo o savato dive i adalese o manuša tromandile te anen pumare nambormen.  sarijen kolen inele namborme manuša oto razna nambormipa, ande len koro Isus. A ov upra đijekheste olendar čhivđa ple vasta hem sasljarđa len."},{"book":"Luka","chapter":"4","verse":"41","text":"A butendar da iklile o demonja vičindoj hem vaćerindoj: “Tu injan o Čhavo e Devlesoro!” O Isus pretinđa len hem na muklja len te vaćeren adalese so džande dai ov o Hrist."},{"book":"Luka","chapter":"4","verse":"42","text":"Kad dislilo, o Isus iklilo tari diz hem dželo ko jekh čučo than. I but džene rodinde le. Ale đi leste hem na mukena le ine te džalfse olendar."},{"book":"Luka","chapter":"4","verse":"43","text":"A ov phenđa lenđe: “I ko avera dizja valjani te vaćerav o šukar lafi oto carstvo e Devlesoro adalese so adalese injum bičhaldo.”"},{"book":"Luka","chapter":"4","verse":"44","text":"I o Isus nastavinđa te propovedini ano sinagoge e judejakere."}]}