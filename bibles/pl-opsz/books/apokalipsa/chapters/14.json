{"data":[{"book":"Apokalipsa","chapter":"14","verse":"1","text":"Potem zobaczyłem Baranka, stojącego na górze Syjon, a wraz z nim—sto czterdzieści cztery tysiące tych, którzy mają wypisane na czołach Jego imię oraz imię Ojca."},{"book":"Apokalipsa","chapter":"14","verse":"2","text":"Usłyszałem też z nieba odgłos podobny do huku wielkiego wodospadu lub potężnego grzmotu. Brzmiał on jak dźwięk muzyki granej przez wielu harfiarzy."},{"book":"Apokalipsa","chapter":"14","verse":"3","text":"I usłyszałem nową pieśń, śpiewaną przed tronem Boga, przed czterema istotami i przed starszymi. Nikt oprócz stu czterdziestu czterech tysięcy, uratowanych przez Boga z ziemi, nie mógł nauczyć się tej pieśni."},{"book":"Apokalipsa","chapter":"14","verse":"4","text":"Ludzie ci, za życia na ziemi, trzymali się z dala od rozwiązłości seksualnej i są bez skazy—zawsze okazują posłuszeństwo Barankowi. Zostali uratowani z ziemi i są szczególnie cenni dla Boga i Baranka."},{"book":"Apokalipsa","chapter":"14","verse":"5","text":"Z ich ust nigdy nie wyszło żadne kłamstwo—są nienaganni!"},{"book":"Apokalipsa","chapter":"14","verse":"6","text":"Następnie zobaczyłem anioła: leciał środkiem nieba i miał ogłosić mieszkańcom ziemi wieczną dobrą nowinę—miał dotrzeć z nią do każdego narodu, plemienia, języka i ludu."},{"book":"Apokalipsa","chapter":"14","verse":"7","text":"Potężnym głosem wołał on: „Nadszedł czas Bożego sądu! Okażcie więc respekt Bogu i oddajcie cześć Temu, który stworzył niebo, lądy, morza i wszystkie źródła wód!”."},{"book":"Apokalipsa","chapter":"14","verse":"8","text":"Zaraz po nim pojawił się inny anioł, wołający: „Upadł wielki Babilon, który upajał wszystkie narody świata swoją rozwiązłością!”."},{"book":"Apokalipsa","chapter":"14","verse":"9","text":"Za nim pojawił się trzeci anioł. Potężnym głosem wołał on: „Ci, którzy pokłonią się bestii i jej posągowi oraz przyjmą jej znak na rękę lub czoło,"},{"book":"Apokalipsa","chapter":"14","verse":"10","text":"doświadczą Bożego gniewu i nie będzie dla nich litości! Na oczach świętych aniołów oraz Baranka będą cierpieć w ogniu i siarce."},{"book":"Apokalipsa","chapter":"14","verse":"11","text":"Dym z palącego ich ognia będzie się unosił na wieki, będą oni bowiem cierpieć dzień i noc, bez chwili wytchnienia. Taka kara spotka ludzi, którzy oddali cześć bestii i jej posągowi oraz przyjęli znak jej imienia!”."},{"book":"Apokalipsa","chapter":"14","verse":"12","text":"Niech te słowa zachęcają świętych do wytrwałości, posłuszeństwa Bożym przykazaniom i zaufania Jezusowi."},{"book":"Apokalipsa","chapter":"14","verse":"13","text":"Potem usłyszałem głos z nieba:"},{"book":"Apokalipsa","chapter":"14","verse":"14","text":"Następnie zobaczyłem biały obłok, na którym siedział ktoś, kto wyglądał jak Syn Człowieczy. Na głowie miał złoty wieniec, a w dłoni trzymał ostry sierp."},{"book":"Apokalipsa","chapter":"14","verse":"15","text":"Wtedy ze świątyni wyszedł anioł i głośno zawołał do Tego, który siedział na obłoku: „Ziemia dojrzała już do żniwa, zacznij więc zbiory!”."},{"book":"Apokalipsa","chapter":"14","verse":"16","text":"Wówczas Ten, który siedział na obłoku, zebrał z niej plon."},{"book":"Apokalipsa","chapter":"14","verse":"17","text":"Wtedy wyszedł ze świątyni inny anioł—on również trzymał w ręku ostry sierp."},{"book":"Apokalipsa","chapter":"14","verse":"18","text":"Od strony ołtarza nadszedł wtedy następny anioł, mający władzę nad ogniem. Głośno zawołał on do anioła trzymającego sierp: „Zbierz z ziemi grona winorośli, bo już dojrzały i są gotowe na sąd!”."},{"book":"Apokalipsa","chapter":"14","verse":"19","text":"Wówczas anioł, który miał w dłoni sierp, zebrał z ziemi grona i wsypał je do wielkiej tłoczni Bożego gniewu."},{"book":"Apokalipsa","chapter":"14","verse":"20","text":"Tłocznia ta znajdowała się poza miastem. Gdy wyciśnięto grona, wypłynęła z niej rzeka krwi—miała ona trzysta kilometrów długości i była tak głęboką, że sięgała wędzideł koni."}]}