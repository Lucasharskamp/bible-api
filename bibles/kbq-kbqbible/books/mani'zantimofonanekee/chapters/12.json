{"data":[{"book":"Mani'zanti mofo nanekee","chapter":"12","verse":"1","text":"Azerinte fatgohu kegu'ma avesintemo'a, ama' antahi'zamofonku avesinente. Hianagi azeri ante fatgohu kegu'ma avesrama hunte'mo'a, neginagi vahe mani'ne."},{"book":"Mani'zanti mofo nanekee","chapter":"12","verse":"2","text":"Knare zamavu'zamava'ma nehaza vahera, Ra Anumzamo'a avesi nezamanteanagi, havi zamavu'zmava'ma hunaku'ma retroma nehaza vahera, Ra Anumzamo'a haviza hu'naze huno huzmantegahie."},{"book":"Mani'zanti mofo nanekee","chapter":"12","verse":"3","text":"Kefozama hanaza zantetira mani'zazmia retrora osugahaze. Hianagi fatgo zamavu'zmavaza'ma hanazana, rafunare'za mani'nageno, vahe'mo'za eri tasagira osugahaze."},{"book":"Mani'zanti mofo nanekee","chapter":"12","verse":"4","text":"Hentofa avu'ava'ene a'mo'a, nevena knare agi nemie. Hianagi knare avu'ava osania a'mo'a, nevena zaferinafi namureno kasriankna hugahie."},{"book":"Mani'zanti mofo nanekee","chapter":"12","verse":"5","text":"Fatgo vahe'mo'ma antahi'zama retroma hania antahi'zamo'a, knare huno fatgo hu'ne. Hianagi havi zamavu'zamava nehanaza vahe'mo'zama, tami'naza antahi'zana, regavatga hugahaze."},{"book":"Mani'zanti mofo nanekee","chapter":"12","verse":"6","text":"Kefo zamavu'zamava'ma nehaza vahe'mokizmi ke'mo'a, vahe zamahe nefria vahe'mokizmi zamazankna hu'ne. Hianagi fatgo vahe'mofo kemo'a, vahe'mokizmia zamagu'nevazie."},{"book":"Mani'zanti mofo nanekee","chapter":"12","verse":"7","text":"Kefo zamavu zamava'ma nehaza vahe'mo'za, haviza hu'za fanane nehaze. Hianagi fatgo vahe'mokizmi naga'mo'za, oti hanavenetize."},{"book":"Mani'zanti mofo nanekee","chapter":"12","verse":"8","text":"Antahi'zama'amo'ma knare'ma hu'nesia nera, vahe'mo'za husga huntegahaze. Hianagi antahi'za zmimo'ma fatgoma osu vahera, vahe'mo'za zamavesra huzmantegahaze."},{"book":"Mani'zanti mofo nanekee","chapter":"12","verse":"9","text":"Eri'za vahe'ama mani'ne'nia vahe'mo'ma, anteramino amane vahe maniazama hanimo'a, zamunte omane vahe'mo'za zamagra'a zamavufaga erisga nehazageno ne'zazmia omane vahera zamagatere'naze."},{"book":"Mani'zanti mofo nanekee","chapter":"12","verse":"10","text":"Fatgo vahe'mo'a zagagafa'amofona kegavagriso'e hunezamante. Hianagi kefo zamavu'zamava'ma nehaza vahe'mo'za zagagafa zamia kegava hugahazanagi, kanonkeve zamigahaze."},{"book":"Mani'zanti mofo nanekee","chapter":"12","verse":"11","text":"Amuho hu'za hozama antaza vahe'mo'za, rama'a ne'za me'nenige'za negahaze. Hianagi neginagi vahe'mo'za, nena raga'a omne'zante knazmia ahe fri'za eri'zana e'nerize."},{"book":"Mani'zanti mofo nanekee","chapter":"12","verse":"12","text":"Kefo zamavu'zamava'ma nehaza vahe'mo'za kefo zamavu'zamava hu'za eri'za vahe'mokizmi zante ke zmanunu nehaze. Hianagi fatgo vahe'mo'za, arafuna rene'za raga rentegahaze."},{"book":"Mani'zanti mofo nanekee","chapter":"12","verse":"13","text":"Kefo zamavu'zamava'ma nehaza vahe'mo'za, havigema nehaza kezamifinti, krifu ahazankna nehaze. Hianagi fatgo vahe'mo'za ana krifufina ohe'za agateneraze."},{"book":"Mani'zanti mofo nanekee","chapter":"12","verse":"14","text":"Knare zamageru'ene vahe'mo'za, kezmireti knare'zana e'nerize. Hagi eri'za vahe'mo'za, anahu kna hu'za erizazmireti mizazmia e'nerize."},{"book":"Mani'zanti mofo nanekee","chapter":"12","verse":"15","text":"Neginagi vahe'mo'zama zamagesama antahi'zana, zamagrama nehaza zamo'a fatgo hu'ne hugahazanagi, ama' antahi'zane vahe'mo'za rumo'zama antahintahima zamizankea nentahize."},{"book":"Mani'zanti mofo nanekee","chapter":"12","verse":"16","text":"Neginagi vahe'mokizmia zamarimpa he'zamo'a ame huno amate eama hanigenka kegahananagi, ama' antahi'zane vahe'mo'a azeri havizama nehinkeno'a, rimpa he'zamo'a eama hanigenka onkegahane."},{"book":"Mani'zanti mofo nanekee","chapter":"12","verse":"17","text":"Tamagema hu vahe'mo'a, keagare'ma otisimofona tamage huno hufore huntegahie. Hianagi havigema hu vahe'mo'a, keagare'ma otisimofona havige huno hu frakintegahie."},{"book":"Mani'zanti mofo nanekee","chapter":"12","verse":"18","text":"Antahintahima osuno ame'ama huno hu ke'mo'a, kazimo vahe avufafi reankna nehie. Hianagi antahintahima huteno, keagagama hu vahe'mofo kemo'a, zamaza huno zamazeri neganamare."},{"book":"Mani'zanti mofo nanekee","chapter":"12","verse":"19","text":"Tamage ke'mo'a mevava hugahie. Hianagi havigema hu kemo'a, za'zatera omanegahie."},{"book":"Mani'zanti mofo nanekee","chapter":"12","verse":"20","text":"Kefo antahintahine vahe'mokizmi zamagu'afina vahe'ma rezmavataga hu antahi'zamo avite'ne. Hianagi rimpa fru zanku'ma nehaza vahe'mo'za muse hugahaze."},{"book":"Mani'zanti mofo nanekee","chapter":"12","verse":"21","text":"Fatgo vahe'mokizmirera hazenke zana omegahie. Hianagi havi zamavu'zamava'ene vahe'mokizmirera, hazenke zamo'a avitegahie."},{"book":"Mani'zanti mofo nanekee","chapter":"12","verse":"22","text":"Ra Anumzamo'a havigema nehaza vahekura, tusiza huno agotezmanteno avesra hunezamante. Hianagi, tamagema nehaza vahekura, tusi muse nehie."},{"book":"Mani'zanti mofo nanekee","chapter":"12","verse":"23","text":"Ama' antahi'zane vahe'mo'za ame hu'za antahintahi zazmia eri ante ama nosaze. Hianagi neginagi vahe'mo'za neginagi antahintahizamia ame hu'za huama nehaze."},{"book":"Mani'zanti mofo nanekee","chapter":"12","verse":"24","text":"Hanavetinka eri'zama erisanana, kva vahe fore hugahane. Hianagi feru vahe'ma manisanana, kazokzo eri'za vahe manigahane."},{"book":"Mani'zanti mofo nanekee","chapter":"12","verse":"25","text":"Antahintahi hakarema hu'zamo'a, vahe'mofona azeri antepri nehie. Hianagi zamazeri hanaveti ke'ma vahe'ma huzami zamo'a, zamazeri antesga nehige'za muse nehaze."},{"book":"Mani'zanti mofo nanekee","chapter":"12","verse":"26","text":"Fatgo vahe'mo'za tava'ozamire'ma nemaniza vahe'mokizmia, knare antahi'za zami'za knare kante zamavare'za nevaze. Hianagi kefo zamavu'zamava'ma nehaza vahe'mo'za zamavare'za havifi nevaze."},{"book":"Mani'zanti mofo nanekee","chapter":"12","verse":"27","text":"Feru vahe'mo'zama zagagafama ahesazana onkregahaze. Hianagi kazigazi huno eri'zama eri'zamo'a, vahe'mofona marerisa feno zama'e."},{"book":"Mani'zanti mofo nanekee","chapter":"12","verse":"28","text":"Fatgo avu'ava'ma huno mani'zamo'a, knare nomanizamofo ka me'ne. Hagi ana fatgo avu'ava'ma avaririzamo'a, fri'zana omane'ne."}]}