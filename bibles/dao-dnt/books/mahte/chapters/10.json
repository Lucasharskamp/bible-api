{"data":[{"book":"Mahte","chapter":"10","verse":"1","text":"Jesuh naw axüisaw xaleinghngih jah khü lü ngmüimkhya ksee jah ksätnak, am phetkie naküt ja natnak naküt jah mdawnak be khawha johit a jah pet."},{"book":"Mahte","chapter":"10","verse":"2","text":"Axüisaw xaleinghngihea ami ngminge ta akcüka, Sihmon (Pita ami ti) ja a be Andru, Zebedea capa Jakuk ja a na Johan,"},{"book":"Mahte","chapter":"10","verse":"3","text":"Philip ja Batolame, Thomah ja ngcawnklawk Mahte, Alaphaha capa Jakuk ja Thade ami ti ja,"},{"book":"Mahte","chapter":"10","verse":"4","text":"Kanan khyang Sihmon ja Jesuh phyaheikia Judah Iskarota kyaki he."},{"book":"Mahte","chapter":"10","verse":"5","text":"Ahina xaleinghngihe Jesuh naw jah tüih lü, “Khyangmjü kce hea lam üng käh nami ceh vai, Samarih khyang hea venak mlühe pi käh nami leh vai,” ti lü a jah cük."},{"book":"Mahte","chapter":"10","verse":"6","text":"Acunüngpi, khyükia to am tängki Isarel khyang hea veia nami ceh vai."},{"book":"Mahte","chapter":"10","verse":"7","text":"10:7-15: Lk 10:4-12 Cit u lü, “Pamhnama Khaw ng'et law ve” ti lü jah mtheh hü ua."},{"book":"Mahte","chapter":"10","verse":"8","text":"“Khyang kune jah mdaw be u lü, mnehkse mnehkie nami jah ngmangsak be vai, khyangkthie nami jah mthawh be vai, khawyaie nami jah ksät vai. Amdanga nami yah amdanga khyang üng nami pet vai."},{"book":"Mahte","chapter":"10","verse":"9","text":"Ngui im pi ni se, xüi im pi ni se käh nami cehei vai."},{"book":"Mahte","chapter":"10","verse":"10","text":"10:10: 1Kor 9:14; 1Tim 5:18Cä pi käh nami phüihei vai, kcu nghngih, khawdawk nghngih käh nami cehei vai, ksawngkhe käh nami cehei vai. Isetiüng ta, khut pawhkie üng ami hlükaw cun jah pe khai."},{"book":"Mahte","chapter":"10","verse":"11","text":"Mlüha pi ni se, ngnama pi ni se, nami ceh üng ning jah khina thei khai bükteng lü, nami law be veia acuia nami ve vai."},{"book":"Mahte","chapter":"10","verse":"12","text":"Im üng nami va luh üng, im mah üng, “Dimdeihnak ve se” ti lü, dawnak nami jah pet vai."},{"book":"Mahte","chapter":"10","verse":"13","text":"Im mahe naw ami ning dokham üng, dimdeihnak ami khana pha law khai. Acunüngpi am ami ning dokham üng ta dimdeihnak cun nangmi da nghlat law be se."},{"book":"Mahte","chapter":"10","verse":"14","text":"10:14: Ngs 13:51Aia mlüh, aia ngnam üng pi am ning jah dokham lü nami ngthu am ami ngjak hlü üng, a im üngka naw pi ni se, ami khaw üngka naw pi ni se, nami nghlat be üng nami khawpha mput nami kphawng hüt vai."},{"book":"Mahte","chapter":"10","verse":"15","text":"10:15: Mt 11:24; Gen 19:24-28Akcanga ka ning jah mthehki, ngthumkhyahnaka mhnüp üng acuna mlühea kthaka ta Sodom ja Komorah mlühe ka jah mpyenei bawk khai ni."},{"book":"Mahte","chapter":"10","verse":"16","text":"Ngai ua, mhngeea ksunga toca mäiha ning jah tüi veng. Acunakyase kphyua mäiha cingcai u lü müma mäiha nami hniphnawi vai."},{"book":"Mahte","chapter":"10","verse":"17","text":"10:17-20: Mk 13:9-11; Lk 12:11,12; 21:12-15Khyang he nami jah mceiei vai. Isetiüng ta ning jah man khaie veia ning jah cehpüi u lü sinakokea k’uma ning jah kpai khaie."},{"book":"Mahte","chapter":"10","verse":"18","text":"Keia phäha acawjah ngvaie ja Sangpuxangea veia ning jah cehpüi khaie. Acunüng keia mawng cun khyang mjükce he üng nami jah mtheh thei khai."},{"book":"Mahte","chapter":"10","verse":"19","text":"Ami ning jah man u üng, i pyen vai, hawkba ve vai ti käh cäi na ua. I nami pyen vai ti cun akcün a pha law üng ning jah mtheh khai ni."},{"book":"Mahte","chapter":"10","verse":"20","text":"Pyen khai cun nanimät däk am ni, nami paa ngmüimkhya naw ning jah pyensak khai ni."},{"book":"Mahte","chapter":"10","verse":"21","text":"Ngbengna xawi mat naw mat ami jah hnim vaia ng'apei law khai xawi. A pa naw a ca ceng law khai, hnasene naw ami nupa hneng law u lü, ami thihnak vaia ceng law khaie."},{"book":"Mahte","chapter":"10","verse":"22","text":"10:22: Mt 24:9; Mk 13:13; Lk 21:17; Mt 24:13; Mk 13:13Keia ngminga phäha khyang naküt naw ning jah hneng law khaie. Acunsepi adütnak cäpa sitih lü jumeiki naw küikyannak yah khai."},{"book":"Mahte","chapter":"10","verse":"23","text":"Mlüh mat üng ami ning jah mkhuimkha üng, mlüh kcea nami dawng vai. Akcanga ka ning jah mthehki Isarel mlühe avan üng thangkdaw am nami pyen päih ham üng Khyanga Capa kyum law be khai."},{"book":"Mahte","chapter":"10","verse":"24","text":"Ahnukläk cun angvaia kthaka am kyäp khawi, mpya pi amahpa khana am ve khawi."},{"book":"Mahte","chapter":"10","verse":"25","text":"10:25: Mt 9:34; 12:24; Mk 3:22; Lk 11:15Ahnukläk angvaia mäih a law hin khäk lü, a mpya amahpa mäih a law hin khäki ni. Imbung khawng hin Beelzebul ti lü ami khü üng ta, imbung üngkae ta acuna kthaka sekia va jah sui khaie!"},{"book":"Mahte","chapter":"10","verse":"26","text":"Khyang he käh jah kyüh ua. Isetiüng ta, thupvih naküt po päih khai, mjih naküt pi ngte law päih khai ni."},{"book":"Mahte","chapter":"10","verse":"27","text":"Anghmüpnaka ka ning jah mtheh naküt cen adeinaka khyang he üng nami jah mtheh be vai, a sithawta nami ngjak naküt im mkyung üngka naw nami sang be vai."},{"book":"Mahte","chapter":"10","verse":"28","text":"Pumsa hnim khawh lü, ngmüimkhya xünnak am hnim khawhki käh kyüh ua. Pumsa ja ngmüimkhya xünnak mulai mei üng kphum khawhki Pamhnam va nami kyüh vai."},{"book":"Mahte","chapter":"10","verse":"29","text":"Khaca nghngih ngui phe mata am mi jawi khawi mä? Acun he matca pi nami pa naw am a ksinga khawmdeka am kya law sawxat khawi u."},{"book":"Mahte","chapter":"10","verse":"30","text":"Na lusam ikän veki ti avan Pamhnam naw ksing päihki."},{"book":"Mahte","chapter":"10","verse":"31","text":"Acunakyase, käh kyühkyawk ua, nangmi cun khaca hea kthaka nami daw bawkie ni."},{"book":"Mahte","chapter":"10","verse":"32","text":"Au pi khyang he maa “Kei Jesuha hnukläk ni” ti lü pyen hlüki cun kei naw pi khankhawa ka paa maa ka hnukläk ni ti lü ka pyen be khai."},{"book":"Mahte","chapter":"10","verse":"33","text":"10:33: 2Tim 2:12Acunüngpi khyang he maa kei na maki cun, kei naw pi khankhawa ka Paa maa am ksing üng ka ti be khai."},{"book":"Mahte","chapter":"10","verse":"34","text":"Khawmdek khana dimdeihnak lawpüi khaia ka lawkia käh ngai ua. Keia lawpüi ta dimdeihnak am ni, ngtainak vai kcimcei ni ka lawpüi."},{"book":"Mahte","chapter":"10","verse":"35","text":"10:35,36: Mik 7:6A ca naw a pa hneng lü, a canu naw a nu ngtukpüi khai ja, a pai naw a ni a hnengnak vaia ka lawki ni."},{"book":"Mahte","chapter":"10","verse":"36","text":"Ami ye cun amäta khuiim kyawnglawng üng kaea kya khai."},{"book":"Mahte","chapter":"10","verse":"37","text":"Aupi a pa pi ni se a nu pi ni se, keia kthaka kphya naki ta keia hnukläka am nglawi. A capa pi ni se, a canu pi ni se keia kthak kphyanaki cun keia hnu läk khaia am nglawiki ni."},{"book":"Mahte","chapter":"10","verse":"38","text":"10:38: Mt 16:24; Mk 8:34; Lk 9:23Aupi amäta kutlamktung kawt lü ka hnu am na läk lawki ta ka hnukläka am nglawi."},{"book":"Mahte","chapter":"10","verse":"39","text":"10:39: Mt 16:25; Mk 8:35; Lk 9:24; 17:33; Jn 12:25Aupi a xünnak vai suiki naw a sak mkhyüh khai. Cunüngpi keia phäha a sak tawnki naw angsäi xünnak yah khai."},{"book":"Mahte","chapter":"10","verse":"40","text":"Nangmi ning jah dokhamki cun kei na dokhamki ni. Kei na dokhamki cun kei na tüih lawki dokhamki ni."},{"book":"Mahte","chapter":"10","verse":"41","text":"Au pi Pamhnama sahma, sahma a nia phäh dokhamki naw a doa khen yah khai. Au pi khyang ngsungpyun, khyang ngsungpyun a nia phäh dokhamki naw a doa khen yah khai."},{"book":"Mahte","chapter":"10","verse":"42","text":"Aupi ka hnukläk üngka mat üng ka hnukläk a nia phäha tui khawt matca tuki naw, a tua phu yah be khai."}]}