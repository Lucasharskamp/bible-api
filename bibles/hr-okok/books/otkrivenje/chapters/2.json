{"data":[{"book":"Otkrivenje","chapter":"2","verse":"1","text":"Anđelu2:1 Ili: glasniku. Crkve u Efezu napiši:"},{"book":"Otkrivenje","chapter":"2","verse":"2","text":"Znam za tvoja dobra djela. Vidio sam tvoj trud i postojanost. Ne podnosiš opake. Iskušao si one koji tvrde da su apostoli, a nisu, i otkrio da su lažljivci."},{"book":"Otkrivenje","chapter":"2","verse":"3","text":"Strpljivo si za mene trpio i nisi posustao."},{"book":"Otkrivenje","chapter":"2","verse":"4","text":"Ali imam i prigovor na tebe. Napustio si prvu ljubav: ne voliš me i ne volite se međusobno žarko kao u početku!"},{"book":"Otkrivenje","chapter":"2","verse":"5","text":"Prisjeti se dakle kako si volio u početku i pogledaj na što si spao! Obrati se ponovno k meni i čini opet kao u početku. Ne učiniš li to, doći ću i ukloniti tvoj svijećnjak s njegova mjesta među crkvama."},{"book":"Otkrivenje","chapter":"2","verse":"6","text":"Ali dobro je što mrziš djela pokvarenih nikolaita jednako kao i ja."},{"book":"Otkrivenje","chapter":"2","verse":"7","text":"Slušajte, kad već imate uši, što Duh govori crkvama! Svakome tko pobijedi dat ću da jede sa stabla života u Božjemu raju.’"},{"book":"Otkrivenje","chapter":"2","verse":"8","text":"Anđelu Crkve u Smirni napiši:"},{"book":"Otkrivenje","chapter":"2","verse":"9","text":"Znam za tvoje patnje i tvoje siromaštvo—ali bogat si! Trpiš pogrde od onih koji sebe nazivaju Židovima, ali to nisu. Sotonina su sinagoga!"},{"book":"Otkrivenje","chapter":"2","verse":"10","text":"Ne boj se onoga što ćete pretrpjeti. Đavao će neke od vas baciti u tamnici da vas iskuša. Trpjet ćete nevolju deset dana. Ostanite vjerni i kad se suočite sa smrću pa ću vam dati vijenac života."},{"book":"Otkrivenje","chapter":"2","verse":"11","text":"Slušajte, kad već imate uši, što Duh govori crkvama! Nikome tko pobijedi neće nauditi druga smrt!’"},{"book":"Otkrivenje","chapter":"2","verse":"12","text":"Anđelu Crkve u Pergamu napiši:"},{"book":"Otkrivenje","chapter":"2","verse":"13","text":"Znam da živiš u gradu u kojemu je Sotonino prijestolje, a ipak si ostao vjeran mojemu imenu. Nisi zanijekao vjeru u mene ni onda kad su kod vas, gdje Sotona prebiva, ubili mojega vjernog svjedoka Antipu."},{"book":"Otkrivenje","chapter":"2","verse":"14","text":"Ali imam ti ponešto prigovoriti. Trpiš ondje neke ljude nalik Bileamu, koji je poučio Balaka da izraelskome narodu postavi stupicu pa ih je naučio da blaguju meso žrtvovano idolima i odaju se bludu."},{"book":"Otkrivenje","chapter":"2","verse":"15","text":"Tako i ti u svojoj sredini imaš takvih koji slijede nikolaitsko učenje i počinjaju iste grijehe."},{"book":"Otkrivenje","chapter":"2","verse":"16","text":"Obrati se zato ili ću ubrzo doći k tebi i boriti se protiv njih mačem svojih usta."},{"book":"Otkrivenje","chapter":"2","verse":"17","text":"Slušajte, kad već imate uši, što Duh govori crkvama! Svaki koji pobijedi jest će manu skrivenu i dat ću mu bijel kamen na kojemu će pisati njegovo novo ime, koje ne zna nitko osim onoga koji ga prima.’"},{"book":"Otkrivenje","chapter":"2","verse":"18","text":"Anđelu Crkve u Tijatiri napiši:"},{"book":"Otkrivenje","chapter":"2","verse":"19","text":"Znam za tvoja dobra djela, za tvoju ljubav i vjeru, služenje i postojanost. Znam i da si u tomu sve revniji."},{"book":"Otkrivenje","chapter":"2","verse":"20","text":"Ali imam i prigovor na tebe: dopuštaš onoj ženi Jezabeli, koja sebe naziva proročicom, da moje sluge odvlači na stranputicu te se odaju bludu, štuju idole i jedu meso njima žrtvovano."},{"book":"Otkrivenje","chapter":"2","verse":"21","text":"Dao sam joj vremena da se pokaje i obrati od svojega bluda, ali nije htjela."},{"book":"Otkrivenje","chapter":"2","verse":"22","text":"Bacit ću je zato na postelju, a i svi koji s njome bludno griješe mnogo će trpjeti ne odvrate li se od zlih djela."},{"book":"Otkrivenje","chapter":"2","verse":"23","text":"I djeca će joj umrijeti. Sve će crkve znati da sam ja onaj koji ispituje misli i nakane2:23 U grčkome: bubrege i srca. svakoga čovjeka. Svakome ću dati što zaslužuje."},{"book":"Otkrivenje","chapter":"2","verse":"24","text":"A od vas ostalih u Tijatiri, koji ne slijedite to lažno učenje (“duboke istine”, kako nazivaju te sotonske dubine), tražim samo"},{"book":"Otkrivenje","chapter":"2","verse":"25","text":"da se čvrsto držite onoga što znate dok ne dođem."},{"book":"Otkrivenje","chapter":"2","verse":"26","text":"Svakome tko pobijedi, tko do konca bude vršio što mu kažem, dat ću vlast nad narodima."},{"book":"Otkrivenje","chapter":"2","verse":"27","text":"Vladat će nad njima željeznom palicom i razbijati ih kao glineno posuđe"},{"book":"Otkrivenje","chapter":"2","verse":"28","text":"istom vlašću koju je meni dao moj Otac. Dat ću im i zvijezdu Danicu."},{"book":"Otkrivenje","chapter":"2","verse":"29","text":"Slušajte, kad već imate uši, što Duh govori crkvama!’"}]}