{"data":[{"book":"اعمال","chapter":"2","verse":"1","text":"پھر عیدِ پنتکُست کا دن آیا۔ سب ایک جگہ جمع تھے"},{"book":"اعمال","chapter":"2","verse":"2","text":"کہ اچانک آسمان سے ایسی آواز آئی جیسے شدید آندھی چل رہی ہو۔ پورا مکان جس میں وہ بیٹھے تھے اِس آواز سے گونج اُٹھا۔"},{"book":"اعمال","chapter":"2","verse":"3","text":"اور اُنہیں شعلے کی لَوئیں جیسی نظر آئیں جو الگ الگ ہو کر اُن میں سے ہر ایک پر اُتر کر ٹھہر گئیں۔"},{"book":"اعمال","chapter":"2","verse":"4","text":"سب روح القدس سے بھر گئے اور مختلف غیرملکی زبانوں میں بولنے لگے، ہر ایک اُس زبان میں جو بولنے کی روح القدس نے اُسے توفیق دی۔"},{"book":"اعمال","chapter":"2","verse":"5","text":"اُس وقت یروشلم میں ایسے خدا ترس یہودی ٹھہرے ہوئے تھے جو آسمان تلے کی ہر قوم میں سے تھے۔"},{"book":"اعمال","chapter":"2","verse":"6","text":"جب یہ آواز سنائی دی تو ایک بڑا ہجوم جمع ہوا۔ سب گھبرا گئے کیونکہ ہر ایک نے ایمان داروں کو اپنی مادری زبان میں بولتے سنا۔"},{"book":"اعمال","chapter":"2","verse":"7","text":"سخت حیرت زدہ ہو کر وہ کہنے لگے، ”کیا یہ سب گلیل کے رہنے والے نہیں ہیں؟"},{"book":"اعمال","chapter":"2","verse":"8","text":"تو پھر یہ کس طرح ہو سکتا ہے کہ ہم میں سے ہر ایک اُنہیں اپنی مادری زبان میں باتیں کرتے سن رہا ہے"},{"book":"اعمال","chapter":"2","verse":"9","text":"جبکہ ہمارے ممالک یہ ہیں: پارتھیا، مادیا، عیلام، مسوپتامیہ، یہودیہ، کپدکیہ، پنطس، آسیہ،"},{"book":"اعمال","chapter":"2","verse":"10","text":"فروگیہ، پمفیلیہ، مصر اور لبیا کا وہ علاقہ جو کرین کے ارد گرد ہے۔ روم سے بھی لوگ موجود ہیں۔"},{"book":"اعمال","chapter":"2","verse":"11","text":"یہاں یہودی بھی ہیں اور غیریہودی نومرید بھی، کریتے کے لوگ اور عرب کے باشندے بھی۔ اور اب ہم سب کے سب اِن کو اپنی اپنی زبان میں اللہ کے عظیم کاموں کا ذکر کرتے سن رہے ہیں۔“"},{"book":"اعمال","chapter":"2","verse":"12","text":"سب دنگ رہ گئے۔ اُلجھن میں پڑ کر وہ ایک دوسرے سے پوچھنے لگے، ”اِس کا کیا مطلب ہے؟“"},{"book":"اعمال","chapter":"2","verse":"13","text":"لیکن کچھ لوگ اُن کا مذاق اُڑا کر کہنے لگے، ”یہ بس نئی مَے پی کر نشے میں دُھت ہو گئے ہیں۔“"},{"book":"اعمال","chapter":"2","verse":"14","text":"پھر پطرس باقی گیارہ رسولوں سمیت کھڑا ہو کر اونچی آواز سے اُن سے مخاطب ہوا، ”سنیں، یہودی بھائیو اور یروشلم کے تمام رہنے والو! جان لیں اور غور سے میری بات سن لیں!"},{"book":"اعمال","chapter":"2","verse":"15","text":"آپ کا خیال ہے کہ یہ لوگ نشے میں ہیں۔ لیکن ایسا نہیں ہے۔ دیکھیں، ابھی توصبح کے نو بجے کا وقت ہے۔"},{"book":"اعمال","chapter":"2","verse":"16","text":"اب وہ کچھ ہو رہا ہے جس کی پیش گوئی یوایل نبی نے کی تھی،"},{"book":"اعمال","chapter":"2","verse":"17","text":"’اللہ فرماتا ہے کہ آخری دنوں میں"},{"book":"اعمال","chapter":"2","verse":"18","text":"اُن دنوں میں"},{"book":"اعمال","chapter":"2","verse":"19","text":"مَیں اوپر آسمان پر معجزے دکھاؤں گا"},{"book":"اعمال","chapter":"2","verse":"20","text":"سورج تاریک ہو جائے گا،"},{"book":"اعمال","chapter":"2","verse":"21","text":"اُس وقت جو بھی رب کا نام لے گا"},{"book":"اعمال","chapter":"2","verse":"22","text":"اسرائیل کے مردو، میری بات سنیں! اللہ نے آپ کے سامنے ہی عیسیٰ ناصری کی تصدیق کی، کیونکہ اُس نے اُس کے وسیلے سے آپ کے درمیان عجوبے، معجزے اور الٰہی نشان دکھائے۔ آپ خود اِس بات سے واقف ہیں۔"},{"book":"اعمال","chapter":"2","verse":"23","text":"لیکن اللہ کو پہلے ہی علم تھا کہ کیا ہونا ہے، کیونکہ اُس نے خود اپنی مرضی سے مقرر کیا تھا کہ عیسیٰ کو دشمن کے حوالے کر دیا جائے۔ چنانچہ آپ نے بےدین لوگوں کے ذریعے اُسے صلیب پر چڑھوا کر قتل کیا۔"},{"book":"اعمال","chapter":"2","verse":"24","text":"لیکن اللہ نے اُسے موت کی اذیت ناک گرفت سے آزاد کر کے زندہ کر دیا، کیونکہ ممکن ہی نہیں تھا کہ موت اُسے اپنے قبضے میں رکھے۔"},{"book":"اعمال","chapter":"2","verse":"25","text":"چنانچہ داؤد نے اُس کے بارے میں کہا،"},{"book":"اعمال","chapter":"2","verse":"26","text":"اِس لئے میرا دل شادمان ہے،"},{"book":"اعمال","chapter":"2","verse":"27","text":"کیونکہ تُو میری جان کو پاتال میں نہیں چھوڑے گا،"},{"book":"اعمال","chapter":"2","verse":"28","text":"تُو نے مجھے زندگی کی راہوں سے آگاہ کر دیا ہے،"},{"book":"اعمال","chapter":"2","verse":"29","text":"میرے بھائیو، اگر اجازت ہو تو مَیں آپ کو دلیری سے اپنے بزرگ داؤد کے بارے میں کچھ بتاؤں۔ وہ تو فوت ہو کر دفنایا گیا اور اُس کی قبر آج تک ہمارے درمیان موجود ہے۔"},{"book":"اعمال","chapter":"2","verse":"30","text":"لیکن وہ نبی تھا اور جانتا تھا کہ اللہ نے قَسم کھا کر مجھ سے وعدہ کیا ہے کہ وہ میری اولاد میں سے ایک کو میرے تخت پر بٹھائے گا۔"},{"book":"اعمال","chapter":"2","verse":"31","text":"مذکورہ آیات میں داؤد مستقبل میں دیکھ کر مسیح کے جی اُٹھنے کا ذکر کر رہا ہے، یعنی کہ نہ اُسے پاتال میں چھوڑا گیا، نہ اُس کا بدن گلنے سڑنے کی نوبت تک پہنچا۔"},{"book":"اعمال","chapter":"2","verse":"32","text":"اللہ نے اِسی عیسیٰ کو زندہ کر دیا ہے اور ہم سب اِس کے گواہ ہیں۔"},{"book":"اعمال","chapter":"2","verse":"33","text":"اب اُسے سرفراز کر کے خدا کے دہنے ہاتھ بٹھایا گیا اور باپ کی طرف سے اُسے موعودہ روح القدس مل گیا ہے۔ اِسی کو اُس نے ہم پر اُنڈیل دیا، جس طرح آپ دیکھ اور سن رہے ہیں۔"},{"book":"اعمال","chapter":"2","verse":"34","text":"داؤد خود تو آسمان پر نہیں چڑھا، توبھی اُس نے فرمایا،"},{"book":"اعمال","chapter":"2","verse":"35","text":"جب تک مَیں تیرے دشمنوں کو"},{"book":"اعمال","chapter":"2","verse":"36","text":"چنانچہ پورا اسرائیل یقین جانے کہ جس عیسیٰ کو آپ نے مصلوب کیا ہے اُسے ہی اللہ نے خداوند اور مسیح بنا دیا ہے۔“"},{"book":"اعمال","chapter":"2","verse":"37","text":"پطرس کی یہ باتیں سن کر لوگوں کے دل چھد گئے۔ اُنہوں نے پطرس اور باقی رسولوں سے پوچھا، ”بھائیو، پھر ہم کیا کریں؟“"},{"book":"اعمال","chapter":"2","verse":"38","text":"پطرس نے جواب دیا، ”آپ میں سے ہر ایک توبہ کر کے عیسیٰ کے نام پر بپتسمہ لے تاکہ آپ کے گناہ معاف کر دیئے جائیں۔ پھر آپ کو روح القدس کی نعمت مل جائے گی۔"},{"book":"اعمال","chapter":"2","verse":"39","text":"کیونکہ یہ دینے کا وعدہ آپ سے اور آپ کے بچوں سے کیا گیا ہے، بلکہ اُن سے بھی جو دُور کے ہیں، اُن سب سے جنہیں رب ہمارا خدا اپنے پاس بُلائے گا۔“"},{"book":"اعمال","chapter":"2","verse":"40","text":"پطرس نے مزید بہت سی باتوں سے اُنہیں نصیحت کی اور سمجھایا کہ ”اِس ٹیڑھی نسل سے نکل کر نجات پائیں۔“"},{"book":"اعمال","chapter":"2","verse":"41","text":"جنہوں نے پطرس کی بات قبول کی اُن کا بپتسمہ ہوا۔ یوں اُس دن جماعت میں تقریباً 3,000 افراد کا اضافہ ہوا۔"},{"book":"اعمال","chapter":"2","verse":"42","text":"یہ ایمان دار رسولوں سے تعلیم پانے، رفاقت رکھنے اور رفاقتی کھانوں اور دعاؤں میں شریک ہوتے رہے۔"},{"book":"اعمال","chapter":"2","verse":"43","text":"سب پر خوف چھا گیا اور رسولوں کی طرف سے بہت سے معجزے اور الٰہی نشان دکھائے گئے۔"},{"book":"اعمال","chapter":"2","verse":"44","text":"جو بھی ایمان لاتے تھے وہ ایک جگہ جمع ہوتے تھے۔ اُن کی ہر چیز مشترکہ ہوتی تھی۔"},{"book":"اعمال","chapter":"2","verse":"45","text":"اپنی ملکیت اور مال فروخت کر کے اُنہوں نے ہر ایک کو اُس کی ضرورت کے مطابق دیا۔"},{"book":"اعمال","chapter":"2","verse":"46","text":"روزانہ وہ یک دلی سے بیت المُقدّس میں جمع ہوتے رہے۔ ساتھ ساتھ وہ مسیح کی یاد میں اپنے گھروں میں روٹی توڑتے، بڑی خوشی اور سادگی سے رفاقتی کھانا کھاتے"},{"book":"اعمال","chapter":"2","verse":"47","text":"اور اللہ کی تمجید کرتے رہے۔ اُس وقت وہ تمام لوگوں کے منظورِ نظر تھے۔ اور خداوند روز بہ روز جماعت میں نجات یافتہ لوگوں کا اضافہ کرتا رہا۔"}]}