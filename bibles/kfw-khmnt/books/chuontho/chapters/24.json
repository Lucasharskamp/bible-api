{"data":[{"book":"Chuontho","chapter":"24","verse":"1","text":"Nira-nga suonuk Thiampu Kalian Ananias in uparup ngai lekkhat khat-um chongkatanthei araming Tertullus le inruoiya injuochumma, Paul chungnga ramkaroonpa Felix ma-ah inmani'n chong inhongsorjei."},{"book":"Chuontho","chapter":"24","verse":"2","text":"Halli Paul kha akoiluut ah Tertullus in amadiang noonkuung pena aphut jei:"},{"book":"Chuontho","chapter":"24","verse":"3","text":"Keini'n amun rakip li apha rakip ah kheella rokpuinale inruoiya hiwahi Felix nachungnga donna kinnei."},{"book":"Chuontho","chapter":"24","verse":"4","text":"Takkha kei'n napha kasoot ah naluut maknasik, nang in nazootpi inlang keini chong hi kabongnga narangai pinasik kanani."},{"book":"Chuontho","chapter":"24","verse":"5","text":"Ajarchu hiwa miring hi inseiinasik katho, nuoipilchung pumpuiya kaom Jihudi rakip ngai kaminhaang khat-um Nazarene rahooi ngai lamkakei mi inkhat eii ti keini'n kimujei."},{"book":"Chuontho","chapter":"24","verse":"6","text":"Ama'n Biak-inn kha-um minchoknasik athojei, halli keini'n ama kha kinsurjei. (Keini Sinadan dungjuiya ama kha chong kinleitan zoot,"},{"book":"Chuontho","chapter":"24","verse":"7","text":"takkha lamkakei Lysias ahongnga keini kutchungnga inphut amakha anakasut jei."},{"book":"Chuontho","chapter":"24","verse":"8","text":"Halli ama noonkuung kape ngaikha nakoolla siru tia chong anapejei.) Keini'n ama diangnga noonkuung kinpe rakip jarra nang in amadiang narakelli ama diangnga inphut najetpi nate."},{"book":"Chuontho","chapter":"24","verse":"9","text":"Jihudi ngai innum noonkuung penasik in-inchunna, khawa kha akatuun eii inti."},{"book":"Chuontho","chapter":"24","verse":"10","text":"Halli ramkaroonpa in ama kha chong rilnasik aheiti pha, Paul in aheimasang,"},{"book":"Chuontho","chapter":"24","verse":"11","text":"Kei'n Jerusalemma Pathian chubei thonasik kajuosina hi nisoomleini lakheelmak tihi nang in najet."},{"book":"Chuontho","chapter":"24","verse":"12","text":"Halli tu ka-ang inkhatle kei kin-insuol, emakli mipui chungnga Biak-inn khan chong kimasuok, synagogue khat-um khuopui rakip khannum ommak inmani'n namumu."},{"book":"Chuontho","chapter":"24","verse":"13","text":"Inmani'n tuun kei diangnga noonkuung innapeii chongkha nangdiang incheen tak ah napemator nunu."},{"book":"Chuontho","chapter":"24","verse":"14","text":"Kei'n nang nadiang hiwa ngaihi karilsuok: kei'n eini nipi-nipu ngai Pathian chubei kithohi inmani inrilna Pathian minchuna Lam khanna chubei kitho emak; takkha Pathian chongkachoi ngai larik le Moses Danna injia rakip ngaikha kei innum ka-inngamna."},{"book":"Chuontho","chapter":"24","verse":"15","text":"Mi katha le mi kase rakip in kathiya inphut inhongringnook sik eii tia inmani'n inngaidon kha angnga kei innum Pathian kha inthiangnga kajet ah ka-inngamna."},{"book":"Chuontho","chapter":"24","verse":"16","text":"Hiwa jarra kei innum Pathian li mi ngai maikuungnga apha rakip ah akatha li akase thenthei nasik malung inthiang kanei."},{"book":"Chuontho","chapter":"24","verse":"17","text":"“Kum lekkhat matiang kei'n Jerusalem khan kami ngaidiang sial lekkhat kaleisik le Pathian diang phurpeii penasik kaleisi. Chuon 21:17-28"},{"book":"Chuontho","chapter":"24","verse":"18","text":"Khawa insuthiangna chuon kha kaminhekli Biak-inna kaomlai khan inmani'n innaleimu. mipuichu kei koolla leiommu halli insuol-inseii um lei-ommak."},{"book":"Chuontho","chapter":"24","verse":"19","text":"Takkha Asia ramma Jihudi mi lekkhat inchu innamu, Inmani'n keidiang noonkuung innapesik om-inchu, hiwa munhin namaikuungnga hong-inta keidiang noonkuung innahongpesik eii."},{"book":"Chuontho","chapter":"24","verse":"20","text":"Emakli uparup maikuungnga kangirlai kimasial om-innum angme hinna kaom ngai'n rilrasu."},{"book":"Chuontho","chapter":"24","verse":"21","text":"Akathi ngai'n inhongring nooksik eii ti ngamna jarra hiwa nikhuoni nangni maikuungnga: ‘Kei hi chong-ningnatan eii ti rasa hibitchu kei'n inmani karra kangirlai kaleikheek.’ ” Chuon 23:6"},{"book":"Chuontho","chapter":"24","verse":"22","text":"Halli Felix in Pathian minchuna Lam jarra lekkhat inthiangnga ajet-ah, inmani diang ati, “Lysias raalmi ngai lamkakeipa ahongtungli,” “Kei'n nangni chungnga chong kanatanpisik eii aleitipi.”"},{"book":"Chuontho","chapter":"24","verse":"23","text":"Halli raalmi lamkakeipa diang Paul kha inngaak nasik chong apejei, takkha amadiang ningle-nuom penasik asap ngai'n sansik azootpijei."},{"book":"Chuontho","chapter":"24","verse":"24","text":"Halli nikhuo lekkhat suo-ah, Felix in anumei Drusilla Jihudi nu khale inruoiya inheiwali, Paul kha ajuominkoiya, Christa Jisu diang ngamna jarra chong inleirangai."},{"book":"Chuontho","chapter":"24","verse":"25","text":"Halli akatuun le apum-insur khat-um akahongsik chongtan nikhuo jarra Paul in ahongril pha, Felix in achiya ahongmasang, “Tuunchu nang sitaro; kei'n aphakacha kamu pha, nahongkoi kate,” ati."},{"book":"Chuontho","chapter":"24","verse":"26","text":"Khawa pha Paul in amadiang sial napete tia ama'n aleingaidon; hiwa jarra ama kha innolla akoiya amale inlei-inbiak."},{"book":"Chuontho","chapter":"24","verse":"27","text":"Halli kumni suo-ah Porcius Festus in Felix rathuulla waikaroon ejei; takkha Felix in Jihudi ngai izoot kha manuom jarra, Paul kha mikhumna ah aleidajei."}]}