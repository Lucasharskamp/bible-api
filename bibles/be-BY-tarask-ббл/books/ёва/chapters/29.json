{"data":[{"book":"ЁВА","chapter":"29","verse":"1","text":"І гаварыў далей Ёў слова сваё і сказаў:"},{"book":"ЁВА","chapter":"29","verse":"2","text":"о, калі б я быў, як у ранейшыя месяцы, як у тыя дні, калі Бог асланяў мяне,"},{"book":"ЁВА","chapter":"29","verse":"3","text":"калі сьвяцільня Ягоная сьвяціла над галавою маёю, і я пры сьвятле Ягоным хадзіў у цемры;"},{"book":"ЁВА","chapter":"29","verse":"4","text":"як быў я ў дні маладосьці маёй, калі ласка Божая была над намётам маім,"},{"book":"ЁВА","chapter":"29","verse":"5","text":"калі яшчэ ўсеўладны быў са мною, і дзеці мае вакол мяне,"},{"book":"ЁВА","chapter":"29","verse":"6","text":"калі шляхі мае абмываліся малаком і скала крынічыла мне ручаі алею!"},{"book":"ЁВА","chapter":"29","verse":"7","text":"Калі я выходзіў да брамы горада і на плошчы ставіў седзішча сваё,"},{"book":"ЁВА","chapter":"29","verse":"8","text":"хлопцы, убачыўшы мяне, хаваліся, а старыя ўставалі і стаялі;"},{"book":"ЁВА","chapter":"29","verse":"9","text":"князі ўстрымліваліся ад прамовы і пальцы клалі на вусны свае;"},{"book":"ЁВА","chapter":"29","verse":"10","text":"голас знакамітых змаўкаў, і язык у іх прыліпаў да паднябеньня іхняга."},{"book":"ЁВА","chapter":"29","verse":"11","text":"Вуха, якое чула мяне, улешчвала мяне; вока, якое бачыла, хваліла мяне,"},{"book":"ЁВА","chapter":"29","verse":"12","text":"бо я ратаваў пакутніка, які енчыў, і сірату бездапаможнага."},{"book":"ЁВА","chapter":"29","verse":"13","text":"Дабраславеньне таго, хто гінуў, прыходзіла на мяне, і сэрцу ўдавы прыносіў я радасьць."},{"book":"ЁВА","chapter":"29","verse":"14","text":"Я апрануўся ў праўду, і суд мой апранаў мяне як мантыя і турбан."},{"book":"ЁВА","chapter":"29","verse":"15","text":"Я быў вачыма сьляпому і нагамі кульгаваму;"},{"book":"ЁВА","chapter":"29","verse":"16","text":"бацькам быў я ўбогім і цяжбіну, якое я ня ведаў, разьбіраў уважліва."},{"book":"ЁВА","chapter":"29","verse":"17","text":"Крышыў я беззаконнаму сківіцы і з зубоў ягоных вырываў крадзенае."},{"book":"ЁВА","chapter":"29","verse":"18","text":"І казаў я: у гнязьдзе маім сканаю, і дзён маіх будзе многа, як пяску;"},{"book":"ЁВА","chapter":"29","verse":"19","text":"корань мой адкрыты вадзе, і раса начуе на вецьці маім;"},{"book":"ЁВА","chapter":"29","verse":"20","text":"слава мая ня старыцца, лук мой моцны ў руцэ маёй."},{"book":"ЁВА","chapter":"29","verse":"21","text":"Уважалі мне і чакалі, і маўчалі пры радзе маёй."},{"book":"ЁВА","chapter":"29","verse":"22","text":"Пасьля слоў маіх ужо не разважалі; мова мая капала на іх."},{"book":"ЁВА","chapter":"29","verse":"23","text":"Чакалі мяне, як дажджу, і, як дажджу позьняму, разьзяўлялі вусны свае."},{"book":"ЁВА","chapter":"29","verse":"24","text":"Бывала, усьміхнуся ім, - яны ня вераць; і сьвятла твару майго яны не азмрочвалі."},{"book":"ЁВА","chapter":"29","verse":"25","text":"Я назначаў шляхі ім і сядзеў на чале і жыў як цар у коле вояў, як суцешнік заплаканых."}]}