{"data":[{"book":"1 Korintiyawa","chapter":"2","verse":"1","text":"Da na zo wurinku ’yan’uwa, ban zo da iya magana ko wani mafificin hikima yayinda na yi muku shelar shaida game da Allah ba."},{"book":"1 Korintiyawa","chapter":"2","verse":"2","text":"Don na ƙudura a raina sa’ad da nake tare da ku cewa ba zan mai da hankali ga kome ba sai dai Yesu Kiristi wanda aka gicciye."},{"book":"1 Korintiyawa","chapter":"2","verse":"3","text":"Na zo wurinku cikin rashin ƙarfi da tsoro, da rawan jiki ƙwarai."},{"book":"1 Korintiyawa","chapter":"2","verse":"4","text":"Saƙona da wa’azina ba su zo cikin hikima da kalmomin lallashi ba, sai dai da nuna ikon Ruhu,"},{"book":"1 Korintiyawa","chapter":"2","verse":"5","text":"domin kada bangaskiyarku ta dogara a kan hikimar mutane, sai dai a kan ikon Allah."},{"book":"1 Korintiyawa","chapter":"2","verse":"6","text":"Duk da haka, muna sanar da saƙon hikima cikin waɗanda suka balaga, amma ba hikima irin ta wannan zamani ba ne, ko kuwa irin ta masu mulkin zamanin nan, waɗanda za su shuɗe ba."},{"book":"1 Korintiyawa","chapter":"2","verse":"7","text":"A’a, muna magana ne a kan asirin hikimar Allah, hikimar da tun dā, take a ɓoye, wadda Allah ya ƙaddara domin ɗaukakarmu, tun kafin farkon zamanai."},{"book":"1 Korintiyawa","chapter":"2","verse":"8","text":"Ba ko ɗaya daga cikin masu mulkin wannan zamani da ya fahimce ta, gama da a ce sun fahimce ta, da ba su gicciye Ubangiji mai ɗaukaka ba."},{"book":"1 Korintiyawa","chapter":"2","verse":"9","text":"Duk da haka, kamar yadda yake a rubuce cewa,"},{"book":"1 Korintiyawa","chapter":"2","verse":"10","text":"Amma Allah ya bayyana mana shi ta wurin Ruhunsa."},{"book":"1 Korintiyawa","chapter":"2","verse":"11","text":"Wane ne a cikin mutane ya san tunanin mutum, in ba ruhun mutumin da yake cikinsa ba? Haka kuma ba wanda ya san tunanin Allah, sai dai Ruhun Allah."},{"book":"1 Korintiyawa","chapter":"2","verse":"12","text":"Ba mu karɓi ruhun duniya ba, sai dai Ruhun da yake daga Allah, domin mu fahimci abin da Allah ya ba mu hannu sake."},{"book":"1 Korintiyawa","chapter":"2","verse":"13","text":"Wannan shi ne abin da muke sanarwa, ba da kalmomin da muka koya ta wurin hikimar mutum ba, amma da kalmomin da Ruhu yake koyarwa, muna faɗin gaskiya ta ruhaniya da kalmomin ruhaniya."},{"book":"1 Korintiyawa","chapter":"2","verse":"14","text":"Mutumin da ba shi da Ruhu, ba ya yarda da abubuwan da suka fita daga Ruhun Allah, domin wauta ce a gare shi. Ba kuwa zai fahimce su ba, domin ta Ruhu ne ake fahimtarsu."},{"book":"1 Korintiyawa","chapter":"2","verse":"15","text":"Mutumin ruhaniya yakan gwada dukan abubuwa, amma shi kansa ba ya ƙarƙashin shari’ar mutum."},{"book":"1 Korintiyawa","chapter":"2","verse":"16","text":"“Wa ya taɓa sanin hankalin Ubangiji,"}]}