{"data":[{"book":"Kulawa","chapter":"31","verse":"1","text":"Mndewa Mulungu kamulongela Musa,"},{"book":"Kulawa","chapter":"31","verse":"2","text":"“Nimsagula Bezaleli, mwana wa Uli, mzukulu wa Huli, kulawa kabila da Yuda,"},{"book":"Kulawa","chapter":"31","verse":"3","text":"na nimmemeza Muhe wangu. Nimwing'ha udahi na kuzowela na nzewele na umanyi wa kutengeneza vinhu,"},{"book":"Kulawa","chapter":"31","verse":"4","text":"muladi yatole sang'hano za umanyi, yahonde zahabu na hela na shaba,"},{"book":"Kulawa","chapter":"31","verse":"5","text":"na kusongola mabwe ya kuhamba na kusongola mibiki na kutenda ufundi wa chila modeli."},{"book":"Kulawa","chapter":"31","verse":"6","text":"Iviya nimsagula Oholiabu mwana wa Ahisamaki, kulawa kabila da Dani, yamtaze. Iviya niweng'ha udahi mkulu wanhu wamwenga kwa ichimu cha sang'hano mbasakanyo, muladi watengeneze vinhu vose vinikulagilize."},{"book":"Kulawa","chapter":"31","verse":"7","text":"Watengeneze hema da Mulungu na sanduku da lagano na ngubiko iyo ya kuilumba ili uchanyha yake, hamwe na via vake vose,"},{"book":"Kulawa","chapter":"31","verse":"8","text":"meza na via vake na chinala cha chitasa na via vake vose na lupango lwa kusomela ubani,"},{"book":"Kulawa","chapter":"31","verse":"9","text":"lupango lwa kutimbulila nhambiko na via vake vose, ziga na kalilo jake,"},{"book":"Kulawa","chapter":"31","verse":"10","text":"na mawalo yabotigwe vinogile, mawalo yelile ya mkulu wa nhambiko Haluni na mawalo ya wanage wondawatende sang'hano ya ukulu wa nhambiko,"},{"book":"Kulawa","chapter":"31","verse":"11","text":"mavuta yelile na ubani wili na mnung'ho unogile kwa ichimu cha hanhu helile. Vinhu ivo vizatengenezigwa fana viya vinikulagilize.”"},{"book":"Kulawa","chapter":"31","verse":"12","text":"Mndewa Mulungu kamulongela Musa,"},{"book":"Kulawa","chapter":"31","verse":"13","text":"“Walongele wanhu wa Isilaili, ‘Izindilileni siku yangu ya Mhumulo, mana chino ni chilaguso hagati ya niye na mweye kwa nyelesi zenu zose, ivo mwizavimanya kuwa kweli niye niiyo Mndewa Mulungu, yonimtendani mwele."},{"book":"Kulawa","chapter":"31","verse":"14","text":"Molondeka muizindilile Siku ya Mhumulo, kwaviya yela kumwenu. Munhu yoyose yoitenda siku iyo yambule mwiko, kolondeka yakomigwe. Munhu yoyose yosang'hana usang'hano siku iyo, kolondeka yawingigwe na wanhu wake."},{"book":"Kulawa","chapter":"31","verse":"15","text":"Sang'haneni sang'hano zenu kwa siku sita, mbali siku yesaba ni siku ya kuhumula ni yela, siku iniibagule niye Mndewa Mulungu. Munhu yoyose yosang'hana usang'hano muna Isiku ya Mhumulo, kolondeka yakomigwe."},{"book":"Kulawa","chapter":"31","verse":"16","text":"Waisilaili waizindilile Siku ya Mhumulo na waitende kwa nyelesi zawo zose fana viya lagano da siku zose."},{"book":"Kulawa","chapter":"31","verse":"17","text":"Chizakuwa chilaguso hagati ya niye na Waisilaili siku zose, mana niye Mndewa Mulungu nilumba ulanga na isi kwa siku sita, mbali siku yesaba nileka kusang'hana usang'hano na nihumula.’ ”"},{"book":"Kulawa","chapter":"31","verse":"18","text":"Mndewa Mulungu viyakomeleze kulonga na Musa kuna mulima wa Sinai, kamwing'ha Musa vibawo vidi va mabwe ya ukalangama, vandikigwe malagilizo kwa chidole cha Mulungu mwenyewo."}]}