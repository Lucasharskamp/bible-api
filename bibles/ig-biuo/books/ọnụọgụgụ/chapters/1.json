{"data":[{"book":"Ọnụọgụgụ","chapter":"1","verse":"1","text":"Onyenwe anyị gwara Mosis okwu nʼọzara Saịnaị, nʼime ụlọ nzute, nʼụbọchị nke mbụ,1:1 Nke a bụ otu ọnwa site nʼoge ụmụ Izrel si Ijipt rute nʼọzara Saịnaị, Ọpụ 9:1 otu ọnwa mgbe arụchara ụlọ nzute ahụ nʼọzara, Ọpụ 40:17 bụrụkwa mgbe abalị iri na ise gafesịrị site nʼoge ha mere ncheta Mmemme Ngabiga nʼọzara Saịnaị. nʼọnwa nke abụọ nke afọ abụọ, mgbe ụmụ Izrel pụtachara site nʼobodo Ijipt. Ọ sịrị,"},{"book":"Ọnụọgụgụ","chapter":"1","verse":"2","text":"“Gaa gụọ ma chọpụta ọnụọgụgụ ndị ikom niile e nwere nʼetiti ọgbakọ Izrel, dịka ebo ha na agbụrụ ha si dị, na dịka ezinaụlọ ha si dịkwa. Depụta aha nwoke ọbụla nʼotu na otu."},{"book":"Ọnụọgụgụ","chapter":"1","verse":"3","text":"Gị na Erọn ga-agụkọta ndị ikom Izrel niile gbara iri afọ abụọ maọbụ karịa ọnụ, bụ ndị tozuru ije agha. Unu ga-edo ha nʼusuu, nʼusuu."},{"book":"Ọnụọgụgụ","chapter":"1","verse":"4","text":"Otu nwoke, site nʼebo Izrel ọbụla, onye bụ onyendu ezinaụlọ, ga-esonyere unu nʼọrụ a."},{"book":"Ọnụọgụgụ","chapter":"1","verse":"5","text":"“Ndị a bụ aha ndị ikom ndị ahụ ga-enyere unu aka."},{"book":"Ọnụọgụgụ","chapter":"1","verse":"6","text":"site nʼebo Simiọn, Shelumiel nwa Zurishadai,"},{"book":"Ọnụọgụgụ","chapter":"1","verse":"7","text":"site nʼebo Juda, Nashọn nwa Aminadab,"},{"book":"Ọnụọgụgụ","chapter":"1","verse":"8","text":"site nʼebo Isaka, Netanel nwa Zua,"},{"book":"Ọnụọgụgụ","chapter":"1","verse":"9","text":"site nʼebo Zebụlọn, Eliab nwa Helọn,"},{"book":"Ọnụọgụgụ","chapter":"1","verse":"10","text":"Site nʼụmụ Josef:"},{"book":"Ọnụọgụgụ","chapter":"1","verse":"11","text":"site nʼebo Benjamin, Abidan nwa Gidiọn"},{"book":"Ọnụọgụgụ","chapter":"1","verse":"12","text":"site nʼebo Dan, Ahieza nwa Amishadai"},{"book":"Ọnụọgụgụ","chapter":"1","verse":"13","text":"site nʼebo Asha, Pagịel nwa Okran"},{"book":"Ọnụọgụgụ","chapter":"1","verse":"14","text":"site nʼebo Gad, Eliasaf nwa Deuel"},{"book":"Ọnụọgụgụ","chapter":"1","verse":"15","text":"site nʼebo Naftalị, Ahira nwa Enan.”"},{"book":"Ọnụọgụgụ","chapter":"1","verse":"16","text":"Ndị a bụ ndị ikom e si nʼọgbakọ ahụ họpụta, ndị bụ ndị ndu ebo dị iche iche nʼIzrel. Ha bụ ndị ndu ebo niile dị nʼIzrel."},{"book":"Ọnụọgụgụ","chapter":"1","verse":"17","text":"Mosis na Erọn nabatara ndị ikom ndị a, bụ ndị e depụtara aha ha."},{"book":"Ọnụọgụgụ","chapter":"1","verse":"18","text":"Emesịa, ha kpọrọ nzukọ ndị Izrel niile ka ha zukọọ nʼụbọchị mbụ nke ọnwa abụọ. Ndị niile zukọrọ kọwara ikwu ha na ezinaụlọ ha si pụta nʼotu na otu. Ma ndị ikom niile gbara site nʼiri afọ abụọ gbagoo ka e denyere aha ha nʼakwụkwọ nʼotu na otu,"},{"book":"Ọnụọgụgụ","chapter":"1","verse":"19","text":"dịka Onyenwe anyị si nye Mosis nʼiwu. Otu a kwa ka Mosis si gụọ ha ọnụ nʼọzara Saịnaị."},{"book":"Ọnụọgụgụ","chapter":"1","verse":"20","text":"Ụmụ Ruben, bụ ọkpara Izrel: Ndị ikom niile gbara iri afọ abụọ gbagoo; ndị tozuru ije agha ka e dere aha ha nʼusoro nʼotu nʼotu dịka ikwu ha na ezinaụlọ ha si dị."},{"book":"Ọnụọgụgụ","chapter":"1","verse":"21","text":"Ọnụọgụgụ ndị niile si nʼebo Ruben dị iri puku anọ, puku isii na narị ise (46,500)."},{"book":"Ọnụọgụgụ","chapter":"1","verse":"22","text":"Site nʼụmụ Simiọn, ndị ikom niile gbara iri afọ abụọ gbagoo, ndị tozuru ije agha ka e dere aha ha nʼusoro nʼotu nʼotu dịka ikwu ha na ezinaụlọ ha si dị."},{"book":"Ọnụọgụgụ","chapter":"1","verse":"23","text":"Ọnụọgụgụ ndị niile sị nʼebo Simiọn dị iri puku ise, puku itoolu na narị atọ (59,300)."},{"book":"Ọnụọgụgụ","chapter":"1","verse":"24","text":"Site nʼụmụ Gad, ndị ikom niile gbara iri afọ abụọ gbagoo, ndị tozuru ije agha ka e dere aha ha nʼusoro nʼotu nʼotu dịka ikwu ha na ezinaụlọ ha si dị."},{"book":"Ọnụọgụgụ","chapter":"1","verse":"25","text":"Ọnụọgụgụ ndị niile sị nʼebo Gad dị iri puku anọ, puku ise na narị isii na iri ise (45,650)."},{"book":"Ọnụọgụgụ","chapter":"1","verse":"26","text":"Site nʼụmụ Juda, ndị ikom niile gbara iri afọ abụọ gbagoo, ndị tozuru ije agha ka e dere aha ha nʼusoro nʼotu nʼotu dịka ikwu ha na ezinaụlọ ha si dị."},{"book":"Ọnụọgụgụ","chapter":"1","verse":"27","text":"Ọnụọgụgụ ndị niile sị nʼebo Juda dị iri puku asaa, puku anọ na narị isii (74,600)."},{"book":"Ọnụọgụgụ","chapter":"1","verse":"28","text":"Site nʼụmụ Isaka, ndị ikom niile gbara iri afọ abụọ gbagoo, ndị tozuru ije agha ka e dere aha ha nʼusoro nʼotu nʼotu dịka ikwu ha na ezinaụlọ ha si dị."},{"book":"Ọnụọgụgụ","chapter":"1","verse":"29","text":"Ọnụọgụgụ ndị niile sị nʼebo Isaka dị iri puku ise, puku anọ na narị anọ (54,400)."},{"book":"Ọnụọgụgụ","chapter":"1","verse":"30","text":"Site nʼụmụ Zebụlọn, ndị ikom niile gbara iri afọ abụọ gbagoo, ndị tozuru ije agha ka e dere aha ha nʼusoro nʼotu nʼotu dịka ikwu ha na ezinaụlọ ha si dị."},{"book":"Ọnụọgụgụ","chapter":"1","verse":"31","text":"Ọnụọgụgụ ndị niile sị nʼebo Zebụlọn dị iri puku ise, puku asaa na narị anọ (57,400)."},{"book":"Ọnụọgụgụ","chapter":"1","verse":"32","text":"Site nʼụmụ Josef, ya bụ ụmụ Ifrem, ndị ikom niile gbara iri afọ abụọ gbagoo, ndị tozuru ije agha ka e dere aha ha nʼusoro nʼotu nʼotu dịka ikwu ha na ezinaụlọ ha si dị."},{"book":"Ọnụọgụgụ","chapter":"1","verse":"33","text":"Ọnụọgụgụ ndị niile sị nʼebo Ifrem dị iri puku anọ na narị ise (40,500)."},{"book":"Ọnụọgụgụ","chapter":"1","verse":"34","text":"Site nʼụmụ Manase, ndị ikom niile gbara iri afọ abụọ gbagoo, ndị tozuru ije agha ka e dere aha ha nʼusoro nʼotu nʼotu dịka ikwu ha na ezinaụlọ ha si dị."},{"book":"Ọnụọgụgụ","chapter":"1","verse":"35","text":"Ọnụọgụgụ ndị niile sị nʼebo Manase dị iri puku atọ, puku abụọ na narị abụọ (32,200)."},{"book":"Ọnụọgụgụ","chapter":"1","verse":"36","text":"Site nʼụmụ Benjamin, ndị ikom niile gbara iri afọ abụọ gbagoo, ndị tozuru ije agha ka e dere aha ha nʼusoro nʼotu nʼotu dịka ikwu ha na ezinaụlọ ha si dị."},{"book":"Ọnụọgụgụ","chapter":"1","verse":"37","text":"Ọnụọgụgụ ndị niile sị nʼebo Benjamin dị iri puku atọ, puku ise na narị anọ (35,400)."},{"book":"Ọnụọgụgụ","chapter":"1","verse":"38","text":"Site nʼụmụ Dan, ndị ikom niile gbara iri afọ abụọ gbagoo, ndị tozuru ije agha ka e dere aha ha nʼusoro nʼotu nʼotu dịka ikwu ha na ezinaụlọ ha si dị."},{"book":"Ọnụọgụgụ","chapter":"1","verse":"39","text":"Ọnụọgụgụ ndị niile sị nʼebo Dan dị iri puku isii, puku abụọ na narị asaa (62,700)."},{"book":"Ọnụọgụgụ","chapter":"1","verse":"40","text":"Site nʼụmụ Asha, ndị ikom niile gbara iri afọ abụọ gbagoo, ndị tozuru ije agha ka e dere aha ha nʼusoro nʼotu nʼotu dịka ikwu ha na ezinaụlọ ha si dị."},{"book":"Ọnụọgụgụ","chapter":"1","verse":"41","text":"Ọnụọgụgụ ndị niile sị nʼebo Asha dị iri puku anọ, otu puku na narị ise (41,500)."},{"book":"Ọnụọgụgụ","chapter":"1","verse":"42","text":"Site nʼụmụ Naftalị, ndị ikom niile gbara iri afọ abụọ gbagoo, ndị tozuru ije agha ka e dere aha ha nʼusoro nʼotu nʼotu dị ka ikwu ha na ezinaụlọ ha si dị."},{"book":"Ọnụọgụgụ","chapter":"1","verse":"43","text":"Ọnụọgụgụ ndị niile sị nʼebo Naftalị dị iri puku ise, puku atọ na narị anọ (53,400)."},{"book":"Ọnụọgụgụ","chapter":"1","verse":"44","text":"Ndị a bụ ndị ikom Mosis na Erọn, na ndị ndu Izrel iri na abụọ ndị ahụ gụrụ ọnụ, onye ọbụla nʼime ha nọchitere anya ezinaụlọ ya."},{"book":"Ọnụọgụgụ","chapter":"1","verse":"45","text":"Ndị Izrel niile gbara iri afọ abụọ gbagoo, ndị nwere ike ije agha ka a gụrụ ọnụ dịka ezinaụlọ ha si dị."},{"book":"Ọnụọgụgụ","chapter":"1","verse":"46","text":"Mgbakọ ọnụọgụgụ ndị a niile dị, narị puku isii, puku atọ, narị ise na iri ise (603,550)."},{"book":"Ọnụọgụgụ","chapter":"1","verse":"47","text":"A gụnyekọtaghị ọnụọgụgụ ebo nna nna Livayị nʼịgụ ọnụ a,"},{"book":"Ọnụọgụgụ","chapter":"1","verse":"48","text":"nʼihi na Onyenwe anyị gwara Mosis, sị,"},{"book":"Ọnụọgụgụ","chapter":"1","verse":"49","text":"“Ị gaghị agụ ndị ebo Livayị ọnụ. Ị gakwaghị agbakọnye ọnụọgụgụ ha nʼọnụọgụgụ ndị Izrel."},{"book":"Ọnụọgụgụ","chapter":"1","verse":"50","text":"Kama, ị ga-ahọpụta ndị Livayị ka ha bụrụ ndị nlekọta ụlọ nzute Ihe Ama, na ngwongwo niile, na ihe niile dị nye ya. Ọ bụ ha ga-ebu ụlọ nzute ahụ na ngwongwo ya niile: ha ga na-elekọta ihe banyere ya, ọ bụkwa gburugburu ya ka ha ga-ama ụlọ ikwu ha."},{"book":"Ọnụọgụgụ","chapter":"1","verse":"51","text":"Mgbe ọbụla kwa a ga-ebugharị ya maka njem, ọ bụ ọrụ ha iweda ya. Mgbe ọbụla a ga-eguzo ya ọtọ, ọ bụkwa ọrụ ndị Livayị iguzobe ya ọtọ. Onye ọbụla ọzọ ga-abịa nso ka a ga-egbu."},{"book":"Ọnụọgụgụ","chapter":"1","verse":"52","text":"Ebo Izrel ndị ọzọ ga-enwe ebe dị iche nye onwe ha, ebe ha ga-ewu ụlọ ikwu ha. Ha ga-akwụbakwa ọkọlọtọ nke ha, igosi aha ebo ha."},{"book":"Ọnụọgụgụ","chapter":"1","verse":"53","text":"Ndị Livayị ga-ama ụlọ ikwu ha gburugburu ụlọ nzute Ihe Ama ahụ, ka iwe ọkụ m ghara ịbịakwasị nʼahụ nzukọ ụmụ Izrel. Ọ bụ ọrụ ndị Livayị ilekọta ụlọ nzute Ihe Ama ahụ.”"},{"book":"Ọnụọgụgụ","chapter":"1","verse":"54","text":"Ya mere, Izrel mere ihe ndị a niile Onyenwe anyị nyere Mosis nʼiwu."}]}