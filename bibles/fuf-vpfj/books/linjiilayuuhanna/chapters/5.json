{"data":[{"book":"LINJIILA YUUHANNA","chapter":"5","verse":"1","text":"Ɓawto ɗun, juldeere Yahuudiyankeeɓe waɗi. Iisaa yahi Yerusalaam."},{"book":"LINJIILA YUUHANNA","chapter":"5","verse":"2","text":"Tawi beelun no Yerusalaam ɗon ka binde dambugal wi'eteengal Dambugal Baali. Kun beelun no wi'ee e haala Yahuudiyanke Betesada, caaliiji jowi no hundi kun."},{"book":"LINJIILA YUUHANNA","chapter":"5","verse":"3-4","text":"Nawnuɓe ɗuuɗuɓe no waalii e ley ɗin caaliiji, ɗun ko gila e bumɓe e boofooɓe e maaya-ɓanduuɓe,"},{"book":"LINJIILA YUUHANNA","chapter":"5","verse":"5","text":"Tawi goɗɗo no ɗon, ɲawɗo gila duuɓi cappanɗe tati e jeetati."},{"book":"LINJIILA YUUHANNA","chapter":"5","verse":"6","text":"Iisaa yi'i on no waalii, o andi on no ɗon gila neeɓii. Kanko Iisaa o wi'i on: «Hiɗa faalaa hettude cellal?»"},{"book":"LINJIILA YUUHANNA","chapter":"5","verse":"7","text":"Ɲawɗo on jaabii mo, wi'i: «Koohoojo, mi alaa hay gooto ko yollammi ka nder beelun si ndiyan ɗan memminike. Ɗoo yo wonu mi hewtii, haray goɗɗo attike lan yollaade.»"},{"book":"LINJIILA YUUHANNA","chapter":"5","verse":"8","text":"Onsay Iisaa wi'i mo: «Immo, ƴettaa dankun maa kun, yahaa.»"},{"book":"LINJIILA YUUHANNA","chapter":"5","verse":"9","text":"Ɗon kisan on neɗɗo hetti cellal, o ƴetti dankun makko kun, o woni e jindugol."},{"book":"LINJIILA YUUHANNA","chapter":"5","verse":"10","text":"Hooreeɓe Yahuudiyankeeɓe ɓen wi'i on sellinaaɗo: «Ko ɲalaande fowteteende nii! Hande daganaaki ma ƴettugol danki maa kin!»"},{"book":"LINJIILA YUUHANNA","chapter":"5","verse":"11","text":"Kono o jaabii ɓe, o wi'i: «Ko sellinɗo lan on wi'immi: ‹Ƴettu dankun maa kun, yahaa.› »"},{"book":"LINJIILA YUUHANNA","chapter":"5","verse":"12","text":"Onsay ɓen landii mo: «Ko neɗɗo hombo wi'u-maa: ‹Ƴettu, yahaa›?»"},{"book":"LINJIILA YUUHANNA","chapter":"5","verse":"13","text":"Kono tawi on sellinaaɗo andaa ko hombo, ko fii hari Iisaa majjitorii mo e hakkunde yimɓe wonnooɓe e nden nokkuure ɓen."},{"book":"LINJIILA YUUHANNA","chapter":"5","verse":"14","text":"Ɓawto ɗun Iisaa tawti mo ka *juulirde mawnde, o wi'i mo: «E hino a hettii cellal. Wota a waɗitu junuubu hande kadi, fii wota goɗɗun goo heɓe ko ɓuri ɗunɗoo bonde.»"},{"book":"LINJIILA YUUHANNA","chapter":"5","verse":"15","text":"Onsay on neɗɗo yiltitii, wi'i hooreeɓe Yahuudiyankeeɓe ɓen wonde ko Iisaa sellini mo."},{"book":"LINJIILA YUUHANNA","chapter":"5","verse":"16","text":"Ko waɗi si hooreeɓe Yahuudiyankeeɓe ɓen cukkii Iisaa, ko sabu tawde o waɗii ɗun e aseweere."},{"book":"LINJIILA YUUHANNA","chapter":"5","verse":"17","text":"Kono Iisaa jaabii ɓe, wi'i: «Ben an no gollude haa jooni. Min kadi miɗo gollude.»"},{"book":"LINJIILA YUUHANNA","chapter":"5","verse":"18","text":"Sabu ɗun hooreeɓe Yahuudiyankeeɓe ɓen ɓurti ɗaɓɓude no warira mo, ɗun non hinaa fii tun himo bonni Sariya on e asewe, ɗun ko ɲalaande fowteteende nden, kono ko fii himo inni kadi Alla ko Ben makko, ko nii o waɗitori himo fota e Alla."},{"book":"LINJIILA YUUHANNA","chapter":"5","verse":"19","text":"Kono Iisaa jaabii ɓe, wi'i: «Ka haqiiqa haqiiqa mi andinii on, Ɓiɗɗo on waawataa waɗude hay huunde immorde e makko kanko tigi, si hinaa ko o yi'i Baabaajo on no waɗa kon. E kala ko Baabaajo on waɗi, Ɓiɗɗo on kadi waɗiray wano non."},{"book":"LINJIILA YUUHANNA","chapter":"5","verse":"20","text":"Ko fii Baabaajo on no yiɗi Ɓiɗɗo on, o hollay mo kadi kala ko o waɗata. Awa kadi o hollay mo kuuɗe ɓurɗe ɗee ɗoo, fii no woniron e nder ŋalaw."},{"book":"LINJIILA YUUHANNA","chapter":"5","verse":"21","text":"Ko ɗun waɗi, wano Baabaajo on immintinirta mayɓe ɓen non, o wurnita ɓe, ko wano non kadi Ɓiɗɗo on wurnitirta on mo o faalaa wurnitude."},{"book":"LINJIILA YUUHANNA","chapter":"5","verse":"22","text":"Ko wattii e ɗun, Baabaajo on ɲaawataa hay gooto, kono o wattii kala ɲaawoore e juuɗe Ɓiɗɗo on,"},{"book":"LINJIILA YUUHANNA","chapter":"5","verse":"23","text":"fii yo fow teddin Ɓiɗɗo on wano ɓe teddiniri Baabaajo on non. On mo teddinaali Ɓiɗɗo on haray teddinaali Baabaajo on, on Nuluɗo mo."},{"book":"LINJIILA YUUHANNA","chapter":"5","verse":"24","text":"«Ka haqiiqa haqiiqa mi andinii on, kala on heɗiiɗo kongol an ngol, gomɗini Nuluɗo lan on, haray on no e *ngurndan poomayankejan. Awa kadi o aretaake e ɲaaweede, ko fii haray o iwii e mayde, o arii e ngurndan."},{"book":"LINJIILA YUUHANNA","chapter":"5","verse":"25","text":"Ka haqiiqa haqiiqa mi andinii on, saa'i araynooɗo on ko fewndo ɗoo, nde mayɓe ɓen nani hawa *Ɓiɗɗo Alla on, ɓen nanuɓe wuura."},{"book":"LINJIILA YUUHANNA","chapter":"5","verse":"26","text":"Ko wano non, nde tawnoo ko Baabaajo on woni ɓundu ngurndan, ko wano non kadi o yeɗiri Ɓiɗɗo on wonugol ɓundu ngurndan,"},{"book":"LINJIILA YUUHANNA","chapter":"5","verse":"27","text":"o yeɗi mo kadi bawgal waɗugol ɲaawoore nden, ɓay ko kanko woni *Ɓii-Aaden on."},{"book":"LINJIILA YUUHANNA","chapter":"5","verse":"28","text":"Wota ɗun ŋalɗin on, ko fii saa'i no arude mo tawata wonɓe ka genaale ɓen fow nanay hawa makko kan, ɓe immitoo."},{"book":"LINJIILA YUUHANNA","chapter":"5","verse":"29","text":"Waɗunooɓe ko moƴƴi ɓen immitoo ummutal ngurndan, waɗunooɓe ko boni ɓen immitoo ummutal ɲaawoore."},{"book":"LINJIILA YUUHANNA","chapter":"5","verse":"30","text":"Min non, mi waawataa waɗude hay huunde immorde e an min tigi, ko ko mi naniri Alla kon mi ɲaawirta. Ɲaawoore an nden-le ko feewunde, ko fii hinaa faale an on mi woni waɗude, kono ko faale Nuluɗo lan on.»"},{"book":"LINJIILA YUUHANNA","chapter":"5","verse":"31","text":"«Si ko min woni seeditanaade hoore an, haray seeditoore an nden wonaa goonga."},{"book":"LINJIILA YUUHANNA","chapter":"5","verse":"32","text":"Ko goɗɗo goo seeditanii lan. Miɗo andi non kon ko o seeditii fii an ko goonga."},{"book":"LINJIILA YUUHANNA","chapter":"5","verse":"33","text":"Onon on nelii woɓɓe e Yaayaa, o seeditanii goonga on."},{"book":"LINJIILA YUUHANNA","chapter":"5","verse":"34","text":"Min non mi hatonjinaa yo neɗɗo seeditano lan. Ko mi wowliri fii seeditoore Yaayaa nden, ko fii yo on dande."},{"book":"LINJIILA YUUHANNA","chapter":"5","verse":"35","text":"Yaayaa hari ko lampu huɓɓuɗo ndayguɗo, faalaɗon weltorde ndaygu makko ngun e nder saa'ihun."},{"book":"LINJIILA YUUHANNA","chapter":"5","verse":"36","text":"«Min miɗo mari seedee ɓurɗo mo Yaayaa on mawnude, ko fii kuuɗe ɗe Baabaajo on jonni lan fii laatingol ɗen, ko ɗen kuuɗe tigi woni seeditanaade lan wonde ko Baabaajo on nuli lan."},{"book":"LINJIILA YUUHANNA","chapter":"5","verse":"37","text":"On non Baabaajo Nuluɗo lan, kanko tigi o seeditike fii an. Haa hande on nanaali hito makko, maa yi'on mbaadi makko,"},{"book":"LINJIILA YUUHANNA","chapter":"5","verse":"38","text":"awa kadi daaluyee makko on tabitaa e mon, ko fii on gomɗinaali mo o nuli on."},{"book":"LINJIILA YUUHANNA","chapter":"5","verse":"39","text":"Hiɗon taskoo bindi ɗin, ɓay hiɗon sikka ko kanji heɓirton ngurndan poomayankejan, e hin-le ko ɗin seeditii fii an."},{"book":"LINJIILA YUUHANNA","chapter":"5","verse":"40","text":"E hara-le on faalaaka arude e an fii heɓugol ngurndan ɗan."},{"book":"LINJIILA YUUHANNA","chapter":"5","verse":"41","text":"«Min-le, mi alaa ɗaɓɓude no yimɓe ɓen mantirammi."},{"book":"LINJIILA YUUHANNA","chapter":"5","verse":"42","text":"Kono miɗo andi on, on joganaaki Alla giggol."},{"book":"LINJIILA YUUHANNA","chapter":"5","verse":"43","text":"Min ko e innde Ben an mi ari, kono on wernaali lan. Kono si goɗɗo arii e innde mun, on wernay mo."},{"book":"LINJIILA YUUHANNA","chapter":"5","verse":"44","text":"Ko honno gomɗinirton onon, si tawii ko mantindirgol yiɗuɗon, hara hinaa ɗaɓɓugol mantoore iwrunde ka Allaahu Bajjo on nden?"},{"book":"LINJIILA YUUHANNA","chapter":"5","verse":"45","text":"«Wota on sikku min mi felay on yeeso Ben an. Ko Muusaa woni feloowo on on, on mo hoolorɗon."},{"book":"LINJIILA YUUHANNA","chapter":"5","verse":"46","text":"Ko fii si on gomɗinno Muusaa, on gomɗinayno lan min kadi, ɓay himo windi fii an."},{"book":"LINJIILA YUUHANNA","chapter":"5","verse":"47","text":"Kono si on gomɗinaa bindi makko ɗin, haray ko honno gomɗinirton konguɗi an ɗin?»"}]}