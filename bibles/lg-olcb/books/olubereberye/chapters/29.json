{"data":[{"book":"Olubereberye","chapter":"29","verse":"1","text":"Awo Yakobo ne yeeyongerayo mu lugendo lwe, n’atuuka mu nsi y’abantu b’ebuvanjuba."},{"book":"Olubereberye","chapter":"29","verse":"2","text":"Bwe yatunula n’alaba oluzzi mu nnimiro, ng’ebisibo bisatu eby’endiga zigalamidde awo ku lwo, kubanga awo we zaanywesezebwanga. Ejjinja eryasaanikiranga ku mumwa gw’oluzzi olwo lyali ddene,"},{"book":"Olubereberye","chapter":"29","verse":"3","text":"era ebisibo bwe byakuŋŋaananga, abasumba ne balyoka baliyiringisa okuliggya ku mumwa gw’oluzzi ne banywesa endiga; bwe zaamalanga ne balizzaako."},{"book":"Olubereberye","chapter":"29","verse":"4","text":"Awo Yakobo n’abuuza abasumba nti, “Abooluganda muva wa?” Ne bamuddamu nti, “Tuva Kalani.”"},{"book":"Olubereberye","chapter":"29","verse":"5","text":"Kwe kubabuuza nti, “Labbaani mutabani wa Nakoli mumumanyi?” Ne bamuddamu nti, “Tumumanyi.”"},{"book":"Olubereberye","chapter":"29","verse":"6","text":"N’abuuza nti, “Ali bulungi?” Ne baddamu nti, “Ali bulungi, era laba Laakeeri muwala we wuuli ajja n’endiga!”"},{"book":"Olubereberye","chapter":"29","verse":"7","text":"N’abagamba nti, “Mulabe, obudde bukyali bwa ttuntu, ekiseera tekinnatuuka okukuŋŋaanya ensolo awamu, muzinywese mulyoke mugende muzirunde.”"},{"book":"Olubereberye","chapter":"29","verse":"8","text":"Bo kwe kumuddamu nti, “Ekyo tetusobola kukikola ng’ebisibo byonna tebinnakuŋŋaanyizibwa, nga n’ejjinja terinaggyibwa ku mumwa gw’oluzzi, olwo ne tunywesa endiga.”"},{"book":"Olubereberye","chapter":"29","verse":"9","text":"Yakobo bwe yali akyayogera nabo, Laakeeri n’atuuka n’endiga za kitaawe. Kubanga ye yali azirunda."},{"book":"Olubereberye","chapter":"29","verse":"10","text":"Yakobo bwe yalaba Laakeeri, muwala wa Labbaani, mwannyina nnyina, n’endiga za Labbaani, n’agenda n’ayiringisa ejjinja okuva ku mumwa gw’oluzzi n’anywesa endiga za Labbaani."},{"book":"Olubereberye","chapter":"29","verse":"11","text":"Yakobo n’alyoka agwa Laakeeri mu kifuba, n’ayimusa eddoboozi n’akaaba."},{"book":"Olubereberye","chapter":"29","verse":"12","text":"Yakobo n’alyoka ategeeza Laakeeri nti, waluganda ne kitaawe, era ye mutabani wa Lebbeeka. Laakeeri kwe kudduka n’ategeeza kitaawe."},{"book":"Olubereberye","chapter":"29","verse":"13","text":"Awo Labbaani bwe yawulira ebya Yakobo, mutabani wa mwannyina, n’adduka okumusisinkana, n’amugwa mu kifuba n’amulamusa bulungi, n’amutwala mu nnyumba ye. Yakobo n’ategeeza Labbaani byonna ebyaliwo."},{"book":"Olubereberye","chapter":"29","verse":"14","text":"Labbaani n’agamba nti, “Mazima oli ggumba lyange, era nnyama ya mubiri gwange! N’abeera naye omwezi mulamba.”"},{"book":"Olubereberye","chapter":"29","verse":"15","text":"Awo Labbaani n’agamba Yakobo nti, “Olw’okubanga oli waluganda ky’onoova ompeerereza obwereere? Ntegeeza empeera yo bw’eneebanga.”"},{"book":"Olubereberye","chapter":"29","verse":"16","text":"Labbaani yalina bawala be babiri; erinnya ly’omukulu nga ye Leeya ne ly’omuto nga ye Laakeeri."},{"book":"Olubereberye","chapter":"29","verse":"17","text":"Leeya yali manafu, kyokka ye Laakeeri nga mulungi era nga w’amaanyi."},{"book":"Olubereberye","chapter":"29","verse":"18","text":"Yakobo yayagala Laakeeri, era n’agamba Labbaani nti, “Nzija kukuweereza29:18 Anaawasa omugole ye yawangayo ebintu ebyogereza omuwala eri kitaawe w’omuwala (34:12). Kyokka bw’atabanga na kya kuwaayo, yapakasanga ewa kitaawe w’omuwala okumala ebbanga lye baalagaananga. emyaka musanvu olwa muwala wo omuto Laakeeri.”"},{"book":"Olubereberye","chapter":"29","verse":"19","text":"Labbaani kwe kumuddamu nti, “Kituufu okumuwa ggwe ne ssimuwa musajja mulala yenna. Beera nange.”"},{"book":"Olubereberye","chapter":"29","verse":"20","text":"Bw’atyo Yakobo n’akolerera Laakeeri emyaka musanvu, naye ne giba ng’ennaku obunaku gy’ali kubanga yamwagala nnyo."},{"book":"Olubereberye","chapter":"29","verse":"21","text":"Awo Yakobo n’agamba Labbaani nti, “Kale mpa mukazi wange, mmutwale, kubanga ekiseera kye twalagaana nkimazeeko.”"},{"book":"Olubereberye","chapter":"29","verse":"22","text":"Labbaani kwe kukuŋŋaanya abantu b’ekifo ekyo, n’akola embaga."},{"book":"Olubereberye","chapter":"29","verse":"23","text":"Naye mu kiro Labbaani n’atwala muwala we Leeya n’amuwa Yakobo okumutwala okuba mukazi we.29:23 Abakazi abafumbo beebikkiriranga, nga n’amaaso tegalabika."},{"book":"Olubereberye","chapter":"29","verse":"24","text":"Labbaani yali awadde Leeya Zirupa amuweerezenga."},{"book":"Olubereberye","chapter":"29","verse":"25","text":"Bwe bwakya, Yakobo n’alaba nga bamuwadde Leeya. Kwe kugamba Labbaani nti, “Onkoze ki kino? Saakuweereza lwa Laakeeri? Kale lwaki onimbye?”"},{"book":"Olubereberye","chapter":"29","verse":"26","text":"Labbaani n’amuddamu nti, “Mu nsi yaffe tekiri mu buwangwa bwaffe, omuto okusooka omukulu okufumbirwa."},{"book":"Olubereberye","chapter":"29","verse":"27","text":"Sooka omale n’ono wiiki eno emu, n’oli tugenda kumukuwa; kyokka olimukolerera okumala emyaka emirala musanvu.”"},{"book":"Olubereberye","chapter":"29","verse":"28","text":"Ekyo Yakobo n’akikkiriza, n’amalako wiiki emu eyo, Labbaani n’alyoka amuwa Laakeeri muwala we okuba mukazi we."},{"book":"Olubereberye","chapter":"29","verse":"29","text":"Labbaani n’awa Laakeeri Biira amuweerezenga."},{"book":"Olubereberye","chapter":"29","verse":"30","text":"Yakobo n’atwala Laakeeri n’aba mukazi we; n’ayagala Laakeeri okusinga Leeya, n’aweereza Labbaani emyaka egyo emirala omusanvu."},{"book":"Olubereberye","chapter":"29","verse":"31","text":"Mukama bwe yalaba nga Leeya akyayibbwa n’aggula olubuto lwe. Laakeeri ye yali mugumba."},{"book":"Olubereberye","chapter":"29","verse":"32","text":"Leeya n’aba olubuto, n’azaala omwana wabulenzi. N’amutuuma erinnya Lewubeeni, ng’agamba nti, “Kubanga Mukama alabye okubonyaabonyezebwa kwange: ddala baze ananjagala.”"},{"book":"Olubereberye","chapter":"29","verse":"33","text":"N’aba olubuto olulala, n’azaala omwana mulenzi, n’agamba nti, “Kubanga Mukama alabye nga ndi mukyawe, kyavudde ampa omwana owoobulenzi omulala; n’amutuuma erinnya Simyoni.”"},{"book":"Olubereberye","chapter":"29","verse":"34","text":"Ate n’aba olubuto n’azaala omwana mulenzi, n’agamba nti, “Kale kaakano baze ajja kuba bumu nange, kubanga mmuzaalidde abaana abalenzi basatu.” Omwana kyeyava atuumwa Leevi."},{"book":"Olubereberye","chapter":"29","verse":"35","text":"Era Leeya n’aba olubuto n’azaala omwana wabulenzi, n’agamba nti, “Ku luno nzija kutendereza Mukama,” kyeyava amutuuma Yuda; n’alekayo okuzaala."}]}