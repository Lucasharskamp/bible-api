{"data":[{"book":"ሮሜ ዓጮ'' ዓሶም","chapter":"1","verse":"1","text":"ዬሱስ ኪሪስቶሴም ማዻያ ማዔ፥ ፆኦሲ ማዾ''ም ዔኤሊ''ንቴ፥ ኮዦ ሓይሶ ቃኣሎ'' ኬኤዛኒ ዶኦሪንቴ፥ ጳውሎሴይዳፓ ዳኪንቴ ኪኢታ፤"},{"book":"ሮሜ ዓጮ'' ዓሶም","chapter":"1","verse":"2","text":"ሃይ ኮዦ ሓይሶ ቃኣላ'' ፆኦሲ ፔ ማሊፆ ኬኤዛ ዓሶ ዛሎ''ና ጌኤዦ ማፃኣፖይዳ ቤርታዺ ዒንጌ ሃጊ ማዓንዳ ዎዞ'' ቃኣሎ''ኬ።"},{"book":"ሮሜ ዓጮ'' ዓሶም","chapter":"1","verse":"3","text":"ኮዦ ሃይሳ' ፆኦሲ ናዓሢ ዓሲ ማዒ፥ ዳውቴ ዜርፆይዳፓ ሾይንቴሢ ኬኤዛያኬ።"},{"book":"ሮሜ ዓጮ'' ዓሶም","chapter":"1","verse":"4","text":"ዬያጉዲ ሓሣ ጎዳ ዬሱስ ኪሪስቶሴ ጌኤዦ ዓያኖ ዛሎ''ና ዼኤፒ ዎልቄና ሓይባ''ፓ ዔቂፆና ፆኦሲ ናይ ማዔሢ ኬኤዛኔ።"},{"book":"ሮሜ ዓጮ'' ዓሶም","chapter":"1","verse":"5","text":"ዒዛ ዛሎ''ና ፆኦሲ ማዾ''ም ዳኪንቴያ ኑና ማሃኒ ዳንዳዒሳ ፆኦሲኮ ኮሹሞ ዒንጊፆ ኑ ዴንቄኔ፤ ዬያሮ ዒዛ ዛሎ''ና ዓይሁዴ ማዒባኣ ዓሳ ቢያ ኪሪስቶሴ ጉሙርቃንዳጉዲና ዒዛም ዓይሢንታንዳጉዲ ኑ ማሃኔ።"},{"book":"ሮሜ ዓጮ'' ዓሶም","chapter":"1","verse":"6","text":"ዒንሢያ ዬሱስ ኪሪስቶሴሮ ማዓንዳጉዲ ፆኦሲ ዔኤሌ'' ዓሶ ባኣካ''ኬ።"},{"book":"ሮሜ ዓጮ'' ዓሶም","chapter":"1","verse":"7","text":"ዬያሮ ሮሜ ዓጮ''ይዳ ናንጋያ፤ ሃሣ ፆኦሲ ዒንሢ ናሽኪ፥ ዒዛ ዓሲ ማዓንዳጉዲ ዔኤሌ''ዞንሢም ቢያ፦"},{"book":"ሮሜ ዓጮ'' ዓሶም","chapter":"1","verse":"8","text":"ዒንሢኮ ፆኦሲ ጉሙርቂፆ ሓይሳ ዓጮ'' ቢያይዳ ዋይዚንቴሢሮ ቢያፓ ቤርታሲ ዬሱስ ኪሪስቶሴ ዛሎ''ና ዒንሢ ቢያሢ ዛሎ''ሮ ታ ፆኦዛሢ ታኣኒ ጋላታኔ።"},{"book":"ሮሜ ዓጮ'' ዓሶም","chapter":"1","verse":"9","text":"ቢያ ኬሊ'' ታ ሺኢቃ ዎዶ''ና ዒንሢ ዛሎ'' ዋሉ''ዋያ ማዒፆኮ ዒዛ ናኣዚ'' ዛሎ'' ኮዦ ሓይሶ ቃኣሎ'' ኬኤዚ ኬኤዚ ጉቤ ዒናፓ ታ ዒዛም ማዻ ፆኦዛሢ ታኣኮ ማርካኬ።"},{"book":"ሮሜ ዓጮ'' ዓሶም","chapter":"1","verse":"10","text":"ፆኦሲ ጌዔቴ ጋፒንፃ ሓሢ ዒንሢ ኮራ ታ ሙካንዳ ጎይሢ ዒ ጊኢጊሻንዳጉዲ ቢያ ኬሊ'' ታ ሺኢቃኔ።"},{"book":"ሮሜ ዓጮ'' ዓሶም","chapter":"1","verse":"11","text":"ዓይጎሮ ጌዔቴ ዒንሢ ፆኦሲ ጉሙርቂፆና ዶዳንዳጉዲ ማሃ ዓያኖ ዒንጊፆ ታ ዒንሢም ኬኤዛኒ ኮዓሢሮ ታ ዒንሢ ዛጋኒ ኮሺ'' ማላኔ።"},{"book":"ሮሜ ዓጮ'' ዓሶም","chapter":"1","verse":"12","text":"ዬያ ታ ጋዓሢ ታኣኒ ዒንሢ ጉሙርቂፆ ዛሎ''ና ዒንሢያ ታ ጉሙርቂፆ ዛሎ''ና ዎሊ ኑ ዶዲሻኒ ኮዒኬ።"},{"book":"ሮሜ ዓጮ'' ዓሶም","chapter":"1","verse":"13","text":"ታ ዒሾንሦ! ታ ሚሾንሦ! ሜሌ'' ዓይሁዴ ማዒባኣ ዓሶ ታ ዔርዚ ሚርጌ ኪሪስቶሴ ጉሙርቃ ዓሲ ዴንቄኔ፤ ዬያጉዲ ሃሣ ዒንሢ ባኣኮ''ይዳኣ ታ ዔርዚ ኪሪስቶሴ ጉሙርቃ ዓሲ ዴንቃኒ ማሌኔ፤ ጋዓንቴ ዒንሢ ባንሢ ሙካኒ ሚርጌና ታ ማሌም ሓኖ'' ሄላ''ንዳኣና ታኣም ጊኢጊባኣሢ ዒንሢ ዔራንዳጉዲ ታ ኮዓኔ።"},{"book":"ሮሜ ዓጮ'' ዓሶም","chapter":"1","verse":"14","text":"ጊሪኮ ዓጮ'' ናንጎና ሙኡጮና ዔራ ዓሶና ዔሩዋ ዓሶናም፥ ጪንጮ ዓሶና ቦኦዞ ዓሶናም ኮዦ ሓይሶ ዔርዛንዳያ ታና ኮይሳኔ።"},{"book":"ሮሜ ዓጮ'' ዓሶም","chapter":"1","verse":"15","text":"ዬያሮኬ ዒንሢ፥ ሮሜይዳ ናንጋዞንሢም ኮዦ ሓይሶ ኬኤዛኒ ታ ኮዓሢ።"},{"book":"ሮሜ ዓጮ'' ዓሶም","chapter":"1","verse":"16","text":"ታኣኒ ኮዦ ሓይሶ ቃኣሎ'' ኬኤዛኒ ቦርሲንቱዋሴ፤ ዓይጎሮ ጌዔቶ ኮዦ ሓይሶ ቃኣላ'' ቤርታዺ ዓይሁዴ ዓሶ፥ ሄሊ''ሳዖ ዓይሁዴ ማዒባኣ ዓሶ፤ ጌይፃ፦ ጉሙርቃ ዓሶ ቢያ ዻቂሻኒ ዳንዳዓ ፆኦሲ ዎልቄኬ።"},{"book":"ሮሜ ዓጮ'' ዓሶም","chapter":"1","verse":"17","text":"ዬይ ኮዦ ሃይሶ ቃኣላ'' ፆኦሲ' ዓሲ ፂሎ'' ማሂ ዛጋሢ ኪሪስቶሴ ጉሙርቄቶ ሌሊ ማዔሢ ኬኤዛኔ፤ ዓይጎሮ ጌዔቴ፦ «ፆኦሲ ጉሙርቃ ዓሲ ፆኦሲ' ፂሎ'' ማሂ ዛጋኔ፤ ናንጊያ ዴንቃንዳኔ» ጌይንቲ ፃኣፒንቴኔ።"},{"book":"ሮሜ ዓጮ'' ዓሶም","chapter":"1","verse":"18","text":"ዓሳ ፔኤኮ ፑርቱሞና ጎኑሞ ፔጋዺ ዔርቱዋጉዲ ማሃኔ፤ ዬያሮ ዔያቶኮ ጎሞና ፑርቱሞና ዛሎ''ሮ ፆኦሲኮ ጎሪ''ንታ ጫሪንጫፓ ዔያቶይዳ ሙካንዳኔ።"},{"book":"ሮሜ ዓጮ'' ዓሶም","chapter":"1","verse":"19","text":"ፆኦሲ ዔያቶ ሜቶና ጎራ''ሢ' ፆኦሲ ዛሎ'' ዔያታ ዔራኒ ኮይሳ ባኮ ዒ ዔያቶ ፔኤሮ ዔርዜም ዔያታ ዔራያታሢሮኬ።"},{"book":"ሮሜ ዓጮ'' ዓሶም","chapter":"1","verse":"20","text":"ዓጫ'' ማዢንቴሢዳፓ ዓርቃዖ ዓሲም ጴዹዋ፥ ፆኦሲ ባካ፤ ጌይፃ፦ ናንጊና ናንጋ ዒዛኮ ዎልቆና ፆኦሱሞና ዒ ማዤ ባኮይዳ ፔጋዺ ጴዼኔ፤ ዬያሮ ዬኖ ዓሶጉዲ ዔሬዖ ፑርቲሳዞንሢ ቶላ''ኒ ጌስታንዳ ባኣዚ'' ባኣሴ።"},{"book":"ሮሜ ዓጮ'' ዓሶም","chapter":"1","verse":"21","text":"ዓይጎሮ ጌዔቴ ዔያታ ፆኦሲ ዔሬያታዖ ዒዛም ኮይሳ ቦንቾና ጋላታና ዒንጊባኣሴ፤ ዬያሮ ዔያታ ፔኤኮ ማሊፆና ፓሡዋ ዓሲ ማዔኔ፤ ሓሣ ጶቂሡዋያ ማዒ ዒና'' ዔያቶኮ ባይቄኔ፤"},{"book":"ሮሜ ዓጮ'' ዓሶም","chapter":"1","verse":"22","text":"ዔያታ «ኑ ጪንጫ ዓሲኬ» ጋዓኔ፤ ታንቴ ዔያታ ዔኤያኬ።"},{"book":"ሮሜ ዓጮ'' ዓሶም","chapter":"1","verse":"23","text":"ናንጊና ናንጋ ፆኦዛሢ ካኣሽኪፆ ሃሺ'' ላኣሚንታያና ባይቃያ ማዔ፥ ዓሲንታ ካፒንታ ቆልሞንታ ሳዓይዳ ዳዲና ሃንታ ባኮ ማሊሲ ማዦና ካኣሽኮ ባኣዚ'' ዔያታ ካኣሽኪሢ ዓርቄኔ።"},{"book":"ሮሜ ዓጮ'' ዓሶም","chapter":"1","verse":"24","text":"ዬያሮ ፆኦሲ፡ ቦርሲሳ ባኣዚ'' ዔያታ ማዻንዳጉዲ ዒኢሳ ፑርታ ባኣዚ'' ኩሜ ዔያቶ ማሊፆ ዔያታ ኩንሣንዳጉዲ ዔያቶ ሃሼ''ኔ።"},{"book":"ሮሜ ዓጮ'' ዓሶም","chapter":"1","verse":"25","text":"ዬይ ያዺ ማዔሢ ፆኦሲኮ ጎኑሞ ሉኡዙሞና ዔያታ ላኣሜሢሮ፥ ማዤሢ ዓኣንቴ ማዢንቴ ባኮ ዔያታ ካኣሽኪ፥ ዬያ ባኮም ማዻሢሮኬ፤ ፆኦሲ ጋዓንቴ ናንጊና ጋላቲንቴያኬ።"},{"book":"ሮሜ ዓጮ'' ዓሶም","chapter":"1","verse":"26","text":"ዓሳ ዬያ ማዼሢሮ ፆኦሲ' ዓሶ ኮይሱዋ ቦርሲሳ ሱኡኬም ዓኣሢ ዒንጌኔ፤ ዔያቶኮ ላኣላታዖ ዔርቴ ጎይፆጉዲቱዋንቴ ዳምቤባኣ ጎይሢ ላኣሊና ላሄኔ።"},{"book":"ሮሜ ዓጮ'' ዓሶም","chapter":"1","verse":"27","text":"ዬያጉዲ ሃሣ ዓቲንቃ ላኣሎና ላሂፆ ሃሺ''፥ ዎላ'' ላሃኒ ኮዒሢና ዓቲንቃ ዓቲንቆና ዎላ'' ቦርሲሳ ባኣዚ'' ማዼኔ፤ ዬያሮ ዔያቶኮ ዻቢንቶ ዛሎ''ና ዔያቶም ኮይሳ ሜቶ'' ፔጊዳ ዔያታ ዔኪ ዬዓንዳኔ።"},{"book":"ሮሜ ዓጮ'' ዓሶም","chapter":"1","verse":"28","text":"ዓሳ ፆኦሲ ዔራኒ ኮዒባኣሢሮ ቦርሲሳ ባኣዚ'' ማዻንዳጉዲ ፆኦሲ ፓሡዋ ማሊሢም ዓኣሢ ዔያቶ ዒንጌኔ።"},{"book":"ሮሜ ዓጮ'' ዓሶም","chapter":"1","verse":"29","text":"ዬያሮ ጌኔ ማዾ፥ ፑርቱሞ፥ ዱኡዹሞ፥ ኮሜ ዓርቂሢ፥ ቂኢሩሞ፥ ዓሲ ዎዺሢ፥ ዑራ፥ ጌሺሢ፥ ፑርታ ማሊሢ ዔያቶይዳ ኩሜኔ፤"},{"book":"ሮሜ ዓጮ'' ዓሶም","chapter":"1","verse":"30","text":"ዬያጉዲ ሃሣ ዔያታ ዾንካያ፥ ዓሲ ሱ'ንሢ ባይዛያ፥ ፆኦሲ ዒፃያ፥ ዓሲ ቦሃያ፥ ዖቶርቃያ፥ ሄርሺንታያ፥ ፑርታ ባኣዚ'' ማዾንዶ ጎይሢ ኮዓያ፥ ሾዔ ዓሶም ዓይሢንቱዋያ፥"},{"book":"ሮሜ ዓጮ'' ዓሶም","chapter":"1","verse":"31","text":"ጶቂሡዋያ፥ ጌስቲ ቱኮ''ና ጌኤዞ ካፑዋያ፥ ናሹሞ ባኣያ፥ ሚጪንቲሢያ ባኣ ዓሲኬ።"},{"book":"ሮሜ ዓጮ'' ዓሶም","chapter":"1","verse":"32","text":"«ዬንሢ ማዻዞንሢም ቢያ ሃይቢ ኮይሳኔ» ጋዓ ፆኦሲኮ ዎጎ ዔራያታዖ ዬያ ቢያ ዔያታ ማዻኔ፤ ማዾ'' ሌሊቱዋንቴ ዬያጉዲ ማዻ ዓሶዋ ዔያታ ማዻንዳጉዲ ዶዲሻኔ።"}]}