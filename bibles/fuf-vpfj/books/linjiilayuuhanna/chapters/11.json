{"data":[{"book":"LINJIILA YUUHANNA","chapter":"11","verse":"1","text":"Gorko wi'eteeɗo Laazaru nawnuno ka saare *Betanii, ka Mariyatu e miɲan mun Mariyama hoɗunoo ɗon."},{"book":"LINJIILA YUUHANNA","chapter":"11","verse":"2","text":"Ko Mariyama on juurunoo angiri ka koyɗe Koohoojo on, o fittiri ɗe sukundu makko ndun. Tawi ko Laazaru oo nawnunooɗo woni bandiraawo makko on."},{"book":"LINJIILA YUUHANNA","chapter":"11","verse":"3","text":"Onsay ɓen bandiraaɓe Laazaru ɗiɗo immini goɗɗo haa e Iisaa ko andinoya mo, wi'a: «Koohoojo, giɗo maa on no nawni.»"},{"book":"LINJIILA YUUHANNA","chapter":"11","verse":"4","text":"Ɓay Iisaa humpitike ɗun, o wi'i: «Wonaa ndee nawnaare ɗoo warata mo, kono nde hollay mangural Alla ngal, fii no *Ɓiɗɗo Alla on mawniniree sabu mayre.»"},{"book":"LINJIILA YUUHANNA","chapter":"11","verse":"5","text":"Ko fii hari Iisaa no yiɗi Mariyatu e Mariyama miɲɲiraawo mun on, kaɲun e Laazaru bandiraawo maɓɓe on."},{"book":"LINJIILA YUUHANNA","chapter":"11","verse":"6","text":"Ɓay wonii o andii on no nawni, o wonti e nden nokkuure ka o wonnoo ɗon balɗe ɗiɗi."},{"book":"LINJIILA YUUHANNA","chapter":"11","verse":"7","text":"Onsay o wi'i taalibaaɓe ɓen: «Yiltitoɗen ka diiwal Yahuuda.»"},{"book":"LINJIILA YUUHANNA","chapter":"11","verse":"8","text":"Taalibaaɓe ɓen wi'i mo: «Karamoko'en, ko neeɓaali koo, Yahuudiyankeeɓe ɓen no etaade no fiɗira on kaaƴe. E on yiltitoto ɗon?»"},{"book":"LINJIILA YUUHANNA","chapter":"11","verse":"9","text":"Iisaa kadi jaabii ɓe, wi'i: «E nder ɲallal ngal hinaa saa'iiji sappoo e ɗiɗi? Awa si goɗɗo yaarii ɲalorma, o feggotaako, ɓay haray himo yi'irde ndaygu oo aduna."},{"book":"LINJIILA YUUHANNA","chapter":"11","verse":"10","text":"Kono si goɗɗo yaarii jemma, o feggoto, ko fii haray ndayganaa mo.»"},{"book":"LINJIILA YUUHANNA","chapter":"11","verse":"11","text":"Ɓawto ɗin konguɗi o wi'i ɓe: «Laazaru, giɗo men on, ɗaanike, kono miɗo yahude fii findingol mo.»"},{"book":"LINJIILA YUUHANNA","chapter":"11","verse":"12","text":"Taalibaaɓe ɓen wi'i mo: «Koohoojo, si tawii o ɗaani, o ndikkay.»"},{"book":"LINJIILA YUUHANNA","chapter":"11","verse":"13","text":"Tawi Iisaa ko yewti ko fii mayde Laazaru nden, kono kamɓe ɓe sikki ko fii ɗoyngol tun o wowli."},{"book":"LINJIILA YUUHANNA","chapter":"11","verse":"14","text":"Onsay Iisaa laaɓani ɓe, o wi'i ɓe: «Laazaru maayii."},{"book":"LINJIILA YUUHANNA","chapter":"11","verse":"15","text":"Kono miɗo weltii fii mon tawde hari mi alaa ton fii no gomɗiniron. Jooni yahen ka o woni ton.»"},{"book":"LINJIILA YUUHANNA","chapter":"11","verse":"16","text":"Onsay Tooma, jammaaɗo Siwtaaɗo on, wi'i taalibaaɓe heddiiɓe ɓen: «Mahen enen kadi, maayiden e makko!»"},{"book":"LINJIILA YUUHANNA","chapter":"11","verse":"17","text":"Ɓay wonii Iisaa hewtii, o tawi Laazaru heɓii balɗe nay ka yenaande."},{"book":"LINJIILA YUUHANNA","chapter":"11","verse":"18","text":"Tawi hakkunde Betanii ɗon e Yerusalaam yonaa kilomeeterji tati leydi."},{"book":"LINJIILA YUUHANNA","chapter":"11","verse":"19","text":"Tawi Yahuudiyankeeɓe buy no ari ka Mariyatu e Mariyama fii yarlingol ɓe mayde bandiraawo maɓɓe on."},{"book":"LINJIILA YUUHANNA","chapter":"11","verse":"20","text":"Ɓay wonii Mariyatu humpitike wonde Iisaa no arude, o yahi fottugol e makko, Mariyama kaɲun lutti jooɗaade ka suudu."},{"book":"LINJIILA YUUHANNA","chapter":"11","verse":"21","text":"Mariyatu wi'i Iisaa: «Koohoojo, si tawno hiɗon ɗoo, bandiraawo an on maayataano."},{"book":"LINJIILA YUUHANNA","chapter":"11","verse":"22","text":"Kono haa jooni miɗo andi kala ko toriɗon Alla, Alla waɗanay on.»"},{"book":"LINJIILA YUUHANNA","chapter":"11","verse":"23","text":"Onsay Iisaa wi'i mo: «Bandiraawo maa on immitoto.»"},{"book":"LINJIILA YUUHANNA","chapter":"11","verse":"24","text":"Mariyatu jaabii mo, wi'i: «Miɗo andi o immitoyto ka ummutal, ɗun ko ka ɲalaande sakkitorde.»"},{"book":"LINJIILA YUUHANNA","chapter":"11","verse":"25","text":"Iisaa kadi wi'i mo: «Ko min woni Ummutal ngal e Ngurndan ɗan. Kala gomɗinɗo lan wuuray, hay si o maayii non."},{"book":"LINJIILA YUUHANNA","chapter":"11","verse":"26","text":"Kala wurɗo gomɗinɗo lan maayataa han kadi. Hiɗa hoolii ɗun?»"},{"book":"LINJIILA YUUHANNA","chapter":"11","verse":"27","text":"Mariyatu wi'i mo: «Eyyo, yaa an Koohoojo, miɗo gomɗini ko an woni Almasiihu on, Ɓiɗɗo Alla, haanuɗo arude ka aduna on.»"},{"book":"LINJIILA YUUHANNA","chapter":"11","verse":"28","text":"Ɓay kanko Mariyatu o wi'ii ɗun, o yiltitii, o noddoyi Mariyama miɲɲiraawo makko on, o wi'i mo e gundoo: «Karamoko'en no ɗoo, hiɓe noddude ma.»"},{"book":"LINJIILA YUUHANNA","chapter":"11","verse":"29","text":"Nde Mariyama nanirnoo ɗun, o hawtii nde wootere, o yahi e makko."},{"book":"LINJIILA YUUHANNA","chapter":"11","verse":"30","text":"Tawi hari Iisaa naataali taho ka nder hoɗo, himo e nden nokkuure ka Mariyatu fottunoo e makko ɗon."},{"book":"LINJIILA YUUHANNA","chapter":"11","verse":"31","text":"Yahuudiyankeeɓe wondunooɓe e Mariyama ka suudu ɓen fii yarlingol mo yi'i himo hawtoo tun yalta, ɓen kadi jokki mo, ko fii hari hiɓe sikka himo yahude wulloygol ka yenaande."},{"book":"LINJIILA YUUHANNA","chapter":"11","verse":"32","text":"Ɓay wonii Mariyama hewtii ka Iisaa woni ɗon, o yi'ii mo, o yani e ley koyɗe makko, o wi'i: «Koohoojo, si tawno hiɗon ɗoo, bandiraawo an on maayataano!»"},{"book":"LINJIILA YUUHANNA","chapter":"11","verse":"33","text":"Ɓay Iisaa yi'ii himo wulla, awa kadi Yahuudiyankeeɓe ɓe o ardi ɓen kaɲun kadi no wullude, ɗun yurmi mo ka wonkii haa ɓernde makko jiɓii."},{"book":"LINJIILA YUUHANNA","chapter":"11","verse":"34","text":"Onsay kanko Iisaa o wi'i: «Ko honto surruɗon mo?»"},{"book":"LINJIILA YUUHANNA","chapter":"11","verse":"35","text":"Iisaa mbojji."},{"book":"LINJIILA YUUHANNA","chapter":"11","verse":"36","text":"Onsay Yahuudiyankeeɓe ɓen wi'i: «Ndaaree no ɓe yiɗirnoo mo!»"},{"book":"LINJIILA YUUHANNA","chapter":"11","verse":"37","text":"Woɓɓe e hakkunde maɓɓe wi'i: «Kanko, oo wuntinnooɗo bumɓe, e hara o waawataano waɗude kadi hara oo neɗɗo maayaali?»"},{"book":"LINJIILA YUUHANNA","chapter":"11","verse":"38","text":"Ɗun yurmi Iisaa kadi, o ari ka yenaande, tawi ko fammeere ombiraande hayre."},{"book":"LINJIILA YUUHANNA","chapter":"11","verse":"39","text":"Iisaa wi'i: «Pottinee hayre nden.»"},{"book":"LINJIILA YUUHANNA","chapter":"11","verse":"40","text":"Kono Iisaa wi'i mo: «E hinaa mi wi'iino ma, si tawii hiɗa gomɗini, a yi'ay mangural Alla ngal?»"},{"book":"LINJIILA YUUHANNA","chapter":"11","verse":"41","text":"Onsay ɓe pottini hayre nden. Iisaa ɓanti gite mun ɗen, fewtini dow, wi'i: «Baaba, mi weltanike ma fii ko jaabinanɗaa mi kon."},{"book":"LINJIILA YUUHANNA","chapter":"11","verse":"42","text":"Min miɗo andi hiɗa jaabinande lan saa'i kala, kono ko sabu ɓee yimɓe dariiɓe ɗoo mi wowliri, fii yo ɓe gomɗin wonde ko an nulimmi.»"},{"book":"LINJIILA YUUHANNA","chapter":"11","verse":"43","text":"Ɓay wonii o wi'ii ɗun, o ewnii ko tiiɗi, o wi'i: «Laazaru, yaltu!»"},{"book":"LINJIILA YUUHANNA","chapter":"11","verse":"44","text":"Onsay mayɗo on yalti, tawi koyɗe ɗen e juuɗe ɗen no haɓɓiraa lincoy, himo buumiraa kasannge on."},{"book":"LINJIILA YUUHANNA","chapter":"11","verse":"45","text":"Onsay ɓay buy e Yahuudiyankeeɓe arnooɓe ka Mariyama ɓen yi'ii ko Iisaa waɗi kon, ɓe gomɗini mo."},{"book":"LINJIILA YUUHANNA","chapter":"11","verse":"46","text":"Kono woɓɓe e maɓɓe yahi tawoyi *Fariisiyaaɓe ɓen, andini ɓen ko Iisaa waɗi kon."},{"book":"LINJIILA YUUHANNA","chapter":"11","verse":"47","text":"Onsay hooreeɓe *yottinooɓe sadaka ɓen e Fariisiyaaɓe ɓen mottindiri dental fewjooɓe ɓen, ɓe wi'i: «Ko honɗun waɗeten? Ko fii oo neɗɗo no waɗude maandeeji hawniiɗi buy."},{"book":"LINJIILA YUUHANNA","chapter":"11","verse":"48","text":"Si en accii o jokkirii nii, fow gomɗinay mo, awa kadi Roomiyankooɓe ɓen aroyay jatta nokkuure men hormorde nden e jamaa men on.»"},{"book":"LINJIILA YUUHANNA","chapter":"11","verse":"49","text":"Onsay goɗɗo e maɓɓe no wi'ee Qayaafa, tawi ko on wonnoo yottinoowo mawɗo sadaka e nden hitaande ɗon, o wi'i ɓe: «Onon on faamaali huunde."},{"book":"LINJIILA YUUHANNA","chapter":"11","verse":"50","text":"Onon on andaa wonde no moƴƴani yimɓe ɓen ka aaden gooto maaya fii jamaa on, hara jamaa on fow mulaali.»"},{"book":"LINJIILA YUUHANNA","chapter":"11","verse":"51","text":"Tawi ngol kongol hinaa e makko kanko tigi iwri, kono ko ɓay ko kanko wonnoo yottinoowo mawɗo sadaka e nder nden hitaande ɗon, o hiitii* wonde Iisaa no haani maayude fii jamaa *Isra'iila on."},{"book":"LINJIILA YUUHANNA","chapter":"11","verse":"52","text":"Ɗun non hinaa fii oo jamaa tun, kono ko fii no fayɓe Alla saakitiiɓe ɓen mottindiriree, wona *moftal gootal."},{"book":"LINJIILA YUUHANNA","chapter":"11","verse":"53","text":"Gila nden ɲande ɓe fottani fii warugol mo."},{"book":"LINJIILA YUUHANNA","chapter":"11","verse":"54","text":"Laatii tawi Iisaa jindataa han kadi e kene hakkunde Yahuudiyankeeɓe ɓen. O iwi ɗon, o yahi e leydi kawtirndi e ɗon ndin ka wulaa e saare no wi'ee Efrayiima, o wondi ɗon e taalibaaɓe makko ɓen."},{"book":"LINJIILA YUUHANNA","chapter":"11","verse":"55","text":"Tawi juldeere Yahuudiyankeeɓe, ɗun ko *Juldeere Yawtaneede nden, ɓadike. Buy e yimɓe leydi ndin yahi Yerusalaam fii yo ɓe laɓɓino ado Juldeere Yawtaneede nden hewtude."},{"book":"LINJIILA YUUHANNA","chapter":"11","verse":"56","text":"Tawi mo bee e maɓɓe no ɗaɓɓa Iisaa ka *juulirde mawnde, wi'a: «Ko sikkuɗon? E hara o arataa ka juldeere few?»"},{"book":"LINJIILA YUUHANNA","chapter":"11","verse":"57","text":"Tawi non hooreeɓe yottinooɓe sadaka ɓen e Fariisiyaaɓe ɓen yamiriino wonde, si tawii goɗɗo no andi ka o woni, yo o wowlu fii no ɓe nangira mo."}]}