{"data":[{"book":"یەکەم پوختەی مێژوو","chapter":"17","verse":"1","text":"پاش ئەوەی داود لە کۆشکەکەی نیشتەجێ بوو، داود بە ناتانی پێغەمبەری گوت: «من لێرە لە کۆشکێکی دروستکراو بە داری ئورز نیشتەجێم و سندوقی پەیمانی یەزدانیش لەژێر چادردایە.»"},{"book":"یەکەم پوختەی مێژوو","chapter":"17","verse":"2","text":"ناتانیش بە داودی گوت: «هەموو ئەوەی لە دڵتدایە بیکە، چونکە یەزدانت لەگەڵە.»"},{"book":"یەکەم پوختەی مێژوو","chapter":"17","verse":"3","text":"بەڵام هەر لەو شەوەدا فەرمایشتی خودا بۆ ناتان هات:"},{"book":"یەکەم پوختەی مێژوو","chapter":"17","verse":"4","text":"«بڕۆ بە داودی بەندەم بڵێ: ”یەزدان ئەمە دەفەرموێت: ئەو کەسە تۆ نیت کە ماڵێک بۆ نیشتەجێبوونم بنیاد دەنێت."},{"book":"یەکەم پوختەی مێژوو","chapter":"17","verse":"5","text":"لەو ڕۆژەوەی کە ئیسرائیلم لە میسر دەرهێناوە هەتا ئەمڕۆ لە ماڵدا نیشتەجێ نەبووم، بەڵکو لە شوێنێکەوە بۆ شوێنێکی دیکە چووم، هەر لەنێو چادری پەرستندا بووم."},{"book":"یەکەم پوختەی مێژوو","chapter":"17","verse":"6","text":"لە هەموو هاتوچۆکردنەکانم لەگەڵ هەموو ئیسرائیل، ئایا هیچ قسەیەکم کرد لەگەڵ یەکێک لە ڕابەرەکانی ئیسرائیل، ئەوانەی فەرمانم پێکردن بۆ ئەوەی شوانایەتی گەلەکەم بکەن، ’بۆچی ماڵێکتان لە داری ئورز بۆ دروستنەکردووم؟‘ “"},{"book":"یەکەم پوختەی مێژوو","chapter":"17","verse":"7","text":"«ئێستاش ئاوا بە داودی بەندەم بڵێ: ”یەزدانی سوپاسالار ئەمە دەفەرموێت: من تۆم لە شوانایەتی مەڕەوە برد و تۆم کردە فەرمانڕەوای ئیسرائیلی گەلەکەی خۆم."},{"book":"یەکەم پوختەی مێژوو","chapter":"17","verse":"8","text":"لەگەڵتدا بووم بۆ هەر شوێنێک چووبیت و هەموو دوژمنەکانی تۆم لەبەردەمت بڕیوەتەوە. ئێستا ناوێکت بۆ دروستدەکەم وەک ناوی گەورەکان کە لەسەر زەوین."},{"book":"یەکەم پوختەی مێژوو","chapter":"17","verse":"9","text":"شوێنێکیش بۆ ئیسرائیلی گەلەکەم دیاری دەکەم و دەیچێنم و لە جێی خۆی نیشتەجێی دەکەم، ئیتر وەک پێشوو بێزار ناکرێن و خەڵکانی ناڕەوا نایانچەوسێننەوە،"},{"book":"یەکەم پوختەی مێژوو","chapter":"17","verse":"10","text":"وەک ئەو سەردەمانەی ڕابەرم لەسەر ئیسرائیلی گەلەکەم دادەنا. منیش تۆ لە دەستی هەموو دوژمنەکانت دەحەوێنمەوە."},{"book":"یەکەم پوختەی مێژوو","chapter":"17","verse":"11","text":"کاتێک ژیانت تەواو دەبێت و دەچیتە پاڵ باوباپیرانت، من وەچەکەت دادەمەزرێنم، ئەوەی لەدوای خۆت لە کوڕەکانت دەبێت، پاشایەتییەکەی جێگیر دەکەم."},{"book":"یەکەم پوختەی مێژوو","chapter":"17","verse":"12","text":"ئەو ماڵێکم بۆ بنیاد دەنێت و منیش بۆ هەتاهەتایە تەختەکەی جێگیر دەکەم."},{"book":"یەکەم پوختەی مێژوو","chapter":"17","verse":"13","text":"من دەبمە باوکی ئەو و ئەویش دەبێتە کوڕی من. خۆشەویستییە نەگۆڕەکەم بۆ ئەو داناماڵرێت، هەروەک چۆن دامماڵی لەوەی لەپێش تۆ بوو."},{"book":"یەکەم پوختەی مێژوو","chapter":"17","verse":"14","text":"بۆ هەتاهەتایەش لە ماڵەکەم و لەناو پاشایەتییەکەمدا دایدەنێم، هەتاهەتایە تەختەکەی جێگیر دەبێت.“»"},{"book":"یەکەم پوختەی مێژوو","chapter":"17","verse":"15","text":"ئینجا ناتان بەپێی وشەکانی ئەم سروشە قسەی لەگەڵ داود کرد."},{"book":"یەکەم پوختەی مێژوو","chapter":"17","verse":"16","text":"ئەوسا داودی پاشا چوو و لەبەردەم یەزدان دانیشت و گوتی:"},{"book":"یەکەم پوختەی مێژوو","chapter":"17","verse":"17","text":"ئەی خودایە، تۆ هێشتا ئەمەت بە کەم زانی، هەر لەبەر ئەوە هاتیت بۆ ئەوەی سەبارەت بە ئاییندەی ماڵی ئەم بەندەیەت بەڵێنی گەورەتر بدەیت. ئەی یەزدانی پەروەردگار، بە کەسێکی پایەبەرز داتنام و تەماشات کردم."},{"book":"یەکەم پوختەی مێژوو","chapter":"17","verse":"18","text":"«ئیتر داود چی زیاتر بە تۆ بڵێت کە بەندەکەتت پایەدار کردووە؟ چونکە تۆ بەندەکەی خۆت دەناسیت."},{"book":"یەکەم پوختەی مێژوو","chapter":"17","verse":"19","text":"ئەی یەزدان، تۆ لە پێناوی بەندەکەت و بە خواستی دڵی خۆت ئەم کارە گەورەت کردووە، بۆ ئەوەی ئەم هەموو بەڵێنە گەورانە بزانرێن."},{"book":"یەکەم پوختەی مێژوو","chapter":"17","verse":"20","text":"«ئەی یەزدان، کوا هاوتای تۆ؟ بێجگە لە تۆ خودایەک نییە لە هەموو ئەوەی بە گوێی خۆمان گوێمان لێبووە."},{"book":"یەکەم پوختەی مێژوو","chapter":"17","verse":"21","text":"هەروەها کێ وەک ئیسرائیلی گەلەکەی تۆیە؟ ئەم گەلە تاکە نەتەوەیەکە لە زەویدا کە خودا هات بۆ ئەوەی گەلێک بۆ خۆی بکڕێتەوە، بۆ ئەوەی ناوێک بۆ خۆی دابنێت و کاری مەزن و سامناک بکات، بە دەرکردنی نەتەوەکان لەبەردەم گەلەکەت، ئەوەی لە میسر بۆ خۆت کڕیتەوە."},{"book":"یەکەم پوختەی مێژوو","chapter":"17","verse":"22","text":"ئەی یەزدان، تۆ گەلی ئیسرائیلت بۆ هەتاهەتایە کردە گەلی خۆت و تۆش بوویتە خودایان."},{"book":"یەکەم پوختەی مێژوو","chapter":"17","verse":"23","text":"«ئەی یەزدان، ئێستاش ئەو بەڵێنەی سەبارەت بە بەندەکەت و بە ماڵەکەی فەرمووت، با بۆ هەتاهەتایە بچەسپێت. هەروەک فەرمووت ئاوا بکە،"},{"book":"یەکەم پوختەی مێژوو","chapter":"17","verse":"24","text":"بیچەسپێنە، تاوەکو بۆ هەتاهەتایە ناوت مەزن بێت و بگوترێت: ”یەزدانی سوپاسالاری خودای ئیسرائیل، خودای ئیسرائیلە!“ با ماڵی داودی بەندەشت لەبەردەمتدا جێگیر بێت."},{"book":"یەکەم پوختەی مێژوو","chapter":"17","verse":"25","text":"«ئەی خودای من، بۆ بەندەکەی خۆتت ئاشکرا کرد کە ماڵێکی بۆ بنیاد دەنێیت، لەبەر ئەمە بەندەکەت ئازایەتی لە خۆیدا بینی لەبەردەمتدا نزا بکات."},{"book":"یەکەم پوختەی مێژوو","chapter":"17","verse":"26","text":"ئەی یەزدان، تۆ خودایت، بەڵێنی ئەم چاکەیەت بە بەندەکەت داوە."},{"book":"یەکەم پوختەی مێژوو","chapter":"17","verse":"27","text":"ئێستاش ڕەزامەندی بفەرموو بۆ ئەوەی ماڵی بەندەکەت بەرەکەتدار بکەیت، تاوەکو بۆ هەتاهەتایە لەبەردەمت بێت، ئەی یەزدان، چونکە تۆ بەرەکەتدارت کردووە و بۆ هەتاهەتایە بەرەکەتدار دەبێت.»"}]}