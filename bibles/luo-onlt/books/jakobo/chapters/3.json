{"data":[{"book":"Jakobo","chapter":"3","verse":"1","text":"Jowetena, kik joma thoth kuomu ketre mar bedo jopuonj, nikech ungʼeyo ni wan mwapuonjo nongʼadnwa bura malit moloyo ji mamoko."},{"book":"Jakobo","chapter":"3","verse":"2","text":"Wan duto wachwanyore e yore mangʼeny. Ka weche ma ngʼato wacho ok mi obed jaketho to en ngʼat malongʼo kendo onyalo chiko ringre duto mondo owinje."},{"book":"Jakobo","chapter":"3","verse":"3","text":"Ka waketo ratege e dho farese mondo omi giwinjwa, to wanyalo chiko ringregi kamoro amora ma wadwaro."},{"book":"Jakobo","chapter":"3","verse":"4","text":"Bende wanyalo kawo yiedhi madongo kaka ranyisi. Kata obedo ni gidongo miwuoro kendo iriembogi gi yembe man-gi teko madongo, to pod ichikogi mana gi ngai matin nono mi gichom kamoro amora ma jakwangʼ yie dwaro ni gidhiye."},{"book":"Jakobo","chapter":"3","verse":"5","text":"Mano bende kaka lep en fuoni matin nono e dend dhano, to onyalo sungore miwuoro. Parie kaka pilni mach matin nono nyalo moko mach mi wangʼ bungu maduongʼ!"},{"book":"Jakobo","chapter":"3","verse":"6","text":"Lep bende en mach kendo piny mopongʼ gi richo e kind fuonde duto mag ringruok. Oketho ringruok duto ka omoko mach mawangʼo ngima dhano duto mi chop en owuon bende wangʼe e Gehena."},{"book":"Jakobo","chapter":"3","verse":"7","text":"Kit le duto gi winy mafuyo gi gik mamol kaachiel gi chwech Nyasaye duto manie nam, dhano nyalo boyo kendo oseboyo,"},{"book":"Jakobo","chapter":"3","verse":"8","text":"to onge ngʼama nyalo boyo lep. En gima rach ma ok ywe mopongʼ gi kwiri marach."},{"book":"Jakobo","chapter":"3","verse":"9","text":"Lep achielni ema wapakogo Ruodhwa kendo Wuonwa, en bende ema wakwongʼogo ji mochwe e kit Nyasaye."},{"book":"Jakobo","chapter":"3","verse":"10","text":"Pak kod kwongʼ wuok e dhok achielno! Jowetena, gima kamano ok onego otimre."},{"book":"Jakobo","chapter":"3","verse":"11","text":"Bende pi mamit gi pi makech nyalo wuok e soko achiel?"},{"book":"Jakobo","chapter":"3","verse":"12","text":"Jowetena, bende yiend ngʼowu nyalo nyago zeituni? Koso mzabibu bende nyalo nyago ngʼowu? Kamano bende e kaka pi makech ok nyal lokore pi mamit."},{"book":"Jakobo","chapter":"3","verse":"13","text":"En ngʼat mane e dieru mikwano ni riek kendo ni winjo tiend weche? Ngʼat ma kamano mondo onyis riekone kuom kit ngimane maber kendo kuom timbe motimo gi muolo mawuok kuom rieko ma en-go."},{"book":"Jakobo","chapter":"3","verse":"14","text":"To kapo ni upando nyiego mopongʼ gi mirima, gi gombo maricho mag chopo ichlit ma un-go e chunyu, to kik usungru kuom dwarou marichogo kukwedo adiera."},{"book":"Jakobo","chapter":"3","verse":"15","text":"Rieko machal kamano ok oa e polo, to en mar piny kendo ok okony chuny dhano, en rieko jachien."},{"book":"Jakobo","chapter":"3","verse":"16","text":"Nikech kama nyiego gi piem nitie e kama koko gi timbe maricho duto nitie."},{"book":"Jakobo","chapter":"3","verse":"17","text":"To rieko moa e polo ok chal kamano. Mokwongo oler, kendo ohero kwe, odembore, owinjo wach, opongʼ gi kech kod olembe mabeyo, ok odew wangʼ, kendo oonge miganga."},{"book":"Jakobo","chapter":"3","verse":"18","text":"Jokel kwe machwoyo koth kwe kayo tim makare."}]}