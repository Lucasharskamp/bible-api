{"data":[{"book":"Roome","chapter":"16","verse":"1","text":"Kinkira7ose woossa keeththan oothiza ammanetida michchiyo pebeno intes hadara gays."},{"book":"Roome","chapter":"16","verse":"2","text":"Ammaniza asas bessiza mokko inte izo Goda sunththan mikki ekkana malane iza intefe koyza ay mishshanka inte izo maaddana mala ta intena qofisays."},{"book":"Roome","chapter":"16","verse":"3","text":"Kase tanara Goda Yesus kiristoosas issife oothida Pirisiqilasine Aqilas ta saroka gathite."},{"book":"Roome","chapter":"16","verse":"4","text":"Istti ta gishshi hayqqana gakanas bena aathi immida tana xalala gidontta hanko deretape ammandaytape istta galatetes."},{"book":"Roome","chapter":"16","verse":"5","text":"Istta keeththan diza ammaniza asaka saro giite. Isiyape koyro kiristoosa n ammanida ta siiqoza Ephenexose saro giite."},{"book":"Roome","chapter":"16","verse":"6","text":"Intes daro daaburidaro maaramo saro giite."},{"book":"Roome","chapter":"16","verse":"7","text":"Tnara issife qachchetida Anddiraqoonene Yuliyane saro giite. Heytanti hawarista garisan lo7o sunththara dizaytane kiristoosa taape kase ammanidaytako."},{"book":"Roome","chapter":"16","verse":"8","text":"Tani Goda baggara daro siiqiza Philyaxone saro giite."},{"book":"Roome","chapter":"16","verse":"9","text":"Kiristoosa ootho tanara issife oothiza Irobanene ta siiqiza Senxxkeka saro giite."},{"book":"Roome","chapter":"16","verse":"10","text":"Kiristoosan iza ammanoy paacetidi galatetida Aphilises ta saroka gathite. Arisxabalo so asasikka ta sarota gathite."},{"book":"Roome","chapter":"16","verse":"11","text":"Ta dabbo Herodiyona saro giite. Godan diza Niriqqaso so asa saro giite."},{"book":"Roome","chapter":"16","verse":"12","text":"Godan gididi minotethan oothiza macashata Tirifimonone Xirofimono saro giite. Godas oothon daro daaburidaaris tani izo siiqiza Xarsidis ta saroka gathite."},{"book":"Roome","chapter":"16","verse":"13","text":"Godan doorettida Rufonoosone taas Aayo gididaris iza Aayeys ta saroka yootite."},{"book":"Roome","chapter":"16","verse":"14","text":"Asqqerinene Afilesonpha, Herimene, Phaxirobane, Herimanene isttara diza ishata wurisotas ta saroka gathite."},{"book":"Roome","chapter":"16","verse":"15","text":"Filegones, Yuliyas, Neriyasone iza micheyis hessathoka Alixones isttara diza ammanizaytaskka ta saroka gathite."},{"book":"Roome","chapter":"16","verse":"16","text":"Issay issa yeer yeer ekkidi sarothetite. Kiristoosan ammaniza woossa keeththa asay wurikka intena saro gees."},{"book":"Roome","chapter":"16","verse":"17","text":"Ta ishato asa garisan shaaketeth medhizaytape inte tamarida timirtta ekkontta ixxon intes dhuphe gidiza asatape inte naagetite."},{"book":"Roome","chapter":"16","verse":"18","text":"Heytantta mala asati Yesus kiristoosas oothizayta gidontta ba qanththa kaththa gishshi oothizaytakko. Shugo qaalara haasa7anine wozina kiya asata balethetes."},{"book":"Roome","chapter":"16","verse":"19","text":"Inte mishshiracho qaalas azazetizayta gididayssa asi wuri siyides. Hessika tana daro ufayssides. Gidikkoka inte lo7o hanos cinccata qasse iitta oothos eeyata gidana mala ta koyays."},{"book":"Roome","chapter":"16","verse":"20","text":"Sarotetha Goday xala7e eeson inte too garisa aathi dinccerethana. Goda Yesus kiristoosa kiyatethi intenara gido."},{"book":"Roome","chapter":"16","verse":"21","text":"Tanara issife oothiza Xintoosay qasseka ta dabbo Luqiyesay, Iyaasoneyne Susiphixirosay intena saro saro geetes."},{"book":"Roome","chapter":"16","verse":"22","text":"Hayssa kiitaa xaafiday tani Xerixiyosay intena Goda sunththan saro gays."},{"book":"Roome","chapter":"16","verse":"23","text":"Tanine hayssan diza kumetha woossa keeththa asa mokki ekkiza Gayiyosayka intena saro gees."},{"book":"Roome","chapter":"16","verse":"24","text":"Goda Yesus kiristoosa kiyateth intenara wurisotara gido. Amin7i."},{"book":"Roome","chapter":"16","verse":"25","text":"Tani yootiza michchiracho qaalay Yesus kiristoosa gishshi yootetiza kiitayne beni wodepe dommidi qotan gam7idi ha7i qasse qonccida tuma xuura baggara izi intena ammanon essanaas danda7es."},{"book":"Roome","chapter":"16","verse":"26","text":"Ha7i qasse hayssi tumay qonccides. Medhina Xoossa azazon wurikka ammanidi azazistana mala nabeta maxaafa baggara dereti wurikka iza erana mala handes."},{"book":"Roome","chapter":"16","verse":"27","text":"Izi xalala era gidida Godas Yesus kiristoosa baggara medhina bonchoy izas gido. Amin7i."}]}