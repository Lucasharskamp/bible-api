{"data":[{"book":"Wijsheid","chapter":"3","verse":"1","text":"Maar de zielen der rechtvaardigen zijn in Gods hand; Geen kwelling kan hen deren."},{"book":"Wijsheid","chapter":"3","verse":"2","text":"In het oog der dwazen was het, of zij stierven; Men beschouwde hun einde wel als een ramp,"},{"book":"Wijsheid","chapter":"3","verse":"3","text":"En hun heengaan van ons als het einde van alles: Maar toch zijn zij in vrede."},{"book":"Wijsheid","chapter":"3","verse":"4","text":"Want al scheen het voor de mensen, dat ze werden gestraft, Toch is het de onsterfelijkheid, die hen wacht,"},{"book":"Wijsheid","chapter":"3","verse":"5","text":"En na die korte kastijding worden ze rijkelijk beloond. Want God was het, die hen beproefde En hen Zijner waardig bevond;"},{"book":"Wijsheid","chapter":"3","verse":"6","text":"Als goud in de smeltoven heeft Hij hen beproefd, Maar als een aangenaam brandoffer hen aanvaard."},{"book":"Wijsheid","chapter":"3","verse":"7","text":"Als de tijd van hun vergelding komt zullen zij schitteren Als sprankelende vonken in een stoppelveld;"},{"book":"Wijsheid","chapter":"3","verse":"8","text":"Zij zullen de volkeren richten en de naties beheersen, En de Heer zal hun koning zijn voor eeuwig."},{"book":"Wijsheid","chapter":"3","verse":"9","text":"Die op Hem hopen, zullen zijn trouw ondervinden, En die Hem trouw zijn, in zijn liefde verblijven; Want genade en erbarming vallen zijn uitverkorenen ten deel."},{"book":"Wijsheid","chapter":"3","verse":"10","text":"Maar de zondaars worden naar hun gezindheid bestraft, Omdat ze den vrome verachten en den Heer verlaten."},{"book":"Wijsheid","chapter":"3","verse":"11","text":"Want ongelukkig, wie wijsheid en tucht versmaden! Ijdel is hun hoop en hun zwoegen vergeefs, Nutteloos zijn hun werken;"},{"book":"Wijsheid","chapter":"3","verse":"12","text":"Hun vrouwen zijn onbezonnen, Hun kinderen slecht;"},{"book":"Wijsheid","chapter":"3","verse":"13","text":"Vervloekt is hun geslacht! Maar gelukkig de kinderloze, die haar reinheid bewaart, En haar sponde zondeloos weet: Bij de vergelding der zielen oogst zij haar vrucht!"},{"book":"Wijsheid","chapter":"3","verse":"14","text":"Zo ook de eunuch, die geen boosheid bedrijft, En geen kwaad begeert tegen den Heer; Want een heerlijk loon ontvangt hij voor zijn trouw, Een kostelijk aandeel in de tempel des Heren."},{"book":"Wijsheid","chapter":"3","verse":"15","text":"Overheerlijk toch is de vrucht der goede werken, En de wortel der wijsheid blijft onvergankelijk."},{"book":"Wijsheid","chapter":"3","verse":"16","text":"Maar de kinderen van echtbrekers gedijen niet; Kroost, dat in zonde verwekt is, gaat te gronde."},{"book":"Wijsheid","chapter":"3","verse":"17","text":"Al leven ze ook lang, ze zijn niet in tel, En eerloos is ten slotte hun ouderdom;"},{"book":"Wijsheid","chapter":"3","verse":"18","text":"En sterven ze jong, ze hebben geen hoop, Geen vertroosting op de dag van het oordeel."},{"book":"Wijsheid","chapter":"3","verse":"19","text":"Want rampzalig is het einde van een boos geslacht!"}]}