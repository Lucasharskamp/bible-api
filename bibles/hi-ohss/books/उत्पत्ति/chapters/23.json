{"data":[{"book":"उत्पत्ति","chapter":"23","verse":"1","text":"साराह एक सौ सत्ताईस वर्ष की हुई."},{"book":"उत्पत्ति","chapter":"23","verse":"2","text":"तब उसकी मृत्यु किरयथ-अरबा (अर्थात् हेब्रोन) में हुई, जो कनान देश में है. अब्राहाम साराह के लिए विलाप किया और रोया."},{"book":"उत्पत्ति","chapter":"23","verse":"3","text":"तब अब्राहाम ने अपनी पत्नी के शव के पास से उठकर हित्तियों से कहा;"},{"book":"उत्पत्ति","chapter":"23","verse":"4","text":"“मैं तो तुम्हारे बीच एक परदेशी और अजनबी हूं. मुझे कब्रस्थान के लिये बिक्री में कुछ ज़मीन दीजिये ताकि मैं अपने मृत लोगों को गाड़ सकूं.”"},{"book":"उत्पत्ति","chapter":"23","verse":"5","text":"हित्तियों ने अब्राहाम से कहा,"},{"book":"उत्पत्ति","chapter":"23","verse":"6","text":"“महोदय, आप हमारी बात सुनें. आप हमारे बीच में एक बड़े प्रधान हैं. आप जहां चाहें अपनी पत्नी को हमारे अच्छे कब्रों में गाड़ सकते हैं. हममें से कोई भी आपको अपनी पत्नी को गाड़ने के लिये अपनी कब्र देने से मना नहीं करेगा.”"},{"book":"उत्पत्ति","chapter":"23","verse":"7","text":"तब अब्राहाम उठे और उस देश के लोगों को अर्थात् हित्तियों को झुककर प्रणाम किया"},{"book":"उत्पत्ति","chapter":"23","verse":"8","text":"और उनसे कहा, “यदि आप चाहते हैं कि मैं अपनी पत्नी को मिट्टी दूं, तब मेरी एक बात और मान लीजिये और आप ज़ोहार के पुत्र एफ्रोन से मेरी तरफ से बात कीजिये"},{"book":"उत्पत्ति","chapter":"23","verse":"9","text":"ताकि वह माखपेलाह की गुफा को, जो उसकी है और उसके खेत की आखिरी छोर में है, दाम लेकर मुझे बेच दे. उससे कहिये कि वह उस जगह का पूरा दाम लेकर मुझे बेच दे ताकि वह तुम्हारे बीच में हमारे लिये एक कब्रस्थान की जगह हो.”"},{"book":"उत्पत्ति","chapter":"23","verse":"10","text":"हित्ती एफ्रोन अपने लोगों के साथ वहां बैठा था. जो हित्ती उसके शहर के फाटक पर एकत्रित हुए थे, उनके सामने एफ्रोन ने अब्राहाम से कहा,"},{"book":"उत्पत्ति","chapter":"23","verse":"11","text":"“हे मेरे स्वामी; मेरी बात सुनिये; मैं आपको वह गुफा खेत सहित मेरे संबंधियों के सामने दे रहा हूं. आप इसमें अपनी पत्नी को गाड़ दीजिये.”"},{"book":"उत्पत्ति","chapter":"23","verse":"12","text":"अब्राहाम ने फिर से उन लोगों को झुककर प्रणाम किया"},{"book":"उत्पत्ति","chapter":"23","verse":"13","text":"और लोगों के सुनते में एफ्रोन से कहा, “मेरी बात सुनिये, आपको मैं उस खेत का दाम चुकाऊंगा, आप इसे स्वीकार कर लीजिये ताकि मैं अपनी पत्नी को वहां गाड़ सकूं.”"},{"book":"उत्पत्ति","chapter":"23","verse":"14","text":"यह सुन एफ्रोन ने अब्राहाम से कहा,"},{"book":"उत्पत्ति","chapter":"23","verse":"15","text":"“हे मेरे स्वामी, मेरी बात सुनिये; इस खेत का दाम सिर्फ चार सौ शेकेल चांदी है, पर यह आपके और मेरे लिए कुछ नहीं है. आप अपनी पत्नी को मिट्टी दे दीजिये.”"},{"book":"उत्पत्ति","chapter":"23","verse":"16","text":"अब्राहाम ने एफ्रोन की बात मानकर उसको उतने मूल्य की चांदी तौलकर दे दी, जितना उसने हित्तियों के सुनते में कहा था: चार सौ शेकेल चांदी जो उस समय व्यापारियों के बीच में चलती थी."},{"book":"उत्पत्ति","chapter":"23","verse":"17","text":"इसलिये उन्होंने एफ्रोन का वह खेत और गुफा, जो माखपेलाह में ममरे के पास था, और खेत के सभी पेड़ जो उसमें और उसके चारों ओर सीमा के अंदर थे,"},{"book":"उत्पत्ति","chapter":"23","verse":"18","text":"सब अब्राहाम को दे दिया. जितने हित्ती शहर के फाटक पर एकत्रित हुए थे, उन सभों के सामने वह संपत्ति अब्राहाम के अधिकार में पक्की रीति से आ गई."},{"book":"उत्पत्ति","chapter":"23","verse":"19","text":"उसके बाद अब्राहाम ने अपनी पत्नी साराह को माखपेलाह के खेत की गुफा में गाड़ दिया, जो कनान देश में ममरे के पास (अर्थात् हेब्रोन) में था."},{"book":"उत्पत्ति","chapter":"23","verse":"20","text":"इस प्रकार हित्तियों के द्वारा वह खेत और उसमें की गुफा कब्रस्थान के रूप में अब्राहाम के अधिकार में दे दी गई."}]}