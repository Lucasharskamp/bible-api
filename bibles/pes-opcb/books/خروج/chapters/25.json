{"data":[{"book":"خروج","chapter":"25","verse":"1","text":"خداوند به موسی فرمود:"},{"book":"خروج","chapter":"25","verse":"2","text":"«به بنی‌اسرائیل بگو که هدایا به حضور من بیاورند. از کسانی هدیه قبول کن که با میل و رغبت می‌آورند."},{"book":"خروج","chapter":"25","verse":"3","text":"هدایا باید از این نوع باشند: طلا، نقره و مفرغ؛"},{"book":"خروج","chapter":"25","verse":"4","text":"نخهای آبی، ارغوانی و قرمز؛ کتان ریزبافت؛ پشم بز؛"},{"book":"خروج","chapter":"25","verse":"5","text":"پوست قوچ که رنگش سرخ شده باشد و پوست خز؛ چوب اقاقیا؛"},{"book":"خروج","chapter":"25","verse":"6","text":"روغن زیتون برای چراغها؛ مواد خوشبو برای تهیه روغن مسح؛ بخور خوشبو؛"},{"book":"خروج","chapter":"25","verse":"7","text":"سنگهای جزع و سنگهای قیمتی دیگر برای ایفود25‏:7 «ایفود» جلیقهٔ مخصوصی بود که کاهن روی لباسهای خود می‌پوشید و سینه‌پوش مخصوص را روی آن می‌بست. و سینه‌پوش کاهن."},{"book":"خروج","chapter":"25","verse":"8","text":"«بنی‌اسرائیل باید خیمهٔ مقدّسی برایم بسازند تا در میان ایشان ساکن شوم."},{"book":"خروج","chapter":"25","verse":"9","text":"این خیمۀ عبادت و تمام لوازم آن را عیناً مطابق طرحی که به تو نشان می‌دهم بساز."},{"book":"خروج","chapter":"25","verse":"10","text":"«صندوقی از چوب اقاقیا بساز که درازای آن ۱۲۵ سانتی متر و پهنا و بلندی آن هر کدام ۷۵ سانتی متر باشد."},{"book":"خروج","chapter":"25","verse":"11","text":"بیرون و درون آن را با طلای خالص بپوشان و نواری از طلا دور لبهٔ آن بکش."},{"book":"خروج","chapter":"25","verse":"12","text":"برای این صندوق، چهار حلقه از طلا آماده کن و آنها را در چهار گوشهٔ قسمت پایین آن متصل نما یعنی در هر طرف دو حلقه."},{"book":"خروج","chapter":"25","verse":"13","text":"دو چوب بلند که از درخت اقاقیا تهیه شده باشد با روکش طلا بپوشان"},{"book":"خروج","chapter":"25","verse":"14","text":"و آنها را برای حمل کردن صندوق در داخل حلقه‌های دو طرف صندوق بگذار."},{"book":"خروج","chapter":"25","verse":"15","text":"این چوبها درون حلقه‌های ”صندوق عهد“ بمانند و از حلقه‌ها خارج نشوند."},{"book":"خروج","chapter":"25","verse":"16","text":"وقتی ساختن صندوق عهد به پایان رسید، آن دو لوح سنگی را که دستورها و قوانین روی آن کنده شده به تو می‌سپارم تا در آن بگذاری."},{"book":"خروج","chapter":"25","verse":"17","text":"«سرپوش صندوق عهد را به درازای ۱۲۵ سانتی متر و پهنای ۷۵ سانتی متر از طلای خالص درست کن. این سرپوش، ”تخت رحمت“ است برای کفارهٔ گناهان شما."},{"book":"خروج","chapter":"25","verse":"18","text":"دو مجسمهٔ کروبی طلاکوب بساز، و آنها را در دو سر تخت رحمت بگذار."},{"book":"خروج","chapter":"25","verse":"19","text":"کروبیان را بر دو سر تخت رحمت طوری نصب کن که با آن یکپارچه باشد."},{"book":"خروج","chapter":"25","verse":"20","text":"مجسمهٔ کروبیان باید روبروی هم و نگاهشان به طرف تخت و بالهایشان بر بالای آن گسترده باشند."},{"book":"خروج","chapter":"25","verse":"21","text":"تخت رحمت را روی صندوق نصب کن و لوحهای سنگی را که به تو می‌سپارم در آن صندوق بگذار."},{"book":"خروج","chapter":"25","verse":"22","text":"آنگاه من در آنجا با تو ملاقات خواهم کرد و از میان دو کروبی که روی تخت رحمت قرار گرفته‌اند با تو سخن خواهم گفت و دستورهای لازم را برای بنی‌اسرائیل به تو خواهم داد."},{"book":"خروج","chapter":"25","verse":"23","text":"«یک میز از چوب اقاقیا درست کن که به درازای یک متر و به پهنای نیم متر و بلندی ۷۵ سانتی متر باشد."},{"book":"خروج","chapter":"25","verse":"24","text":"آن را با روکش طلای خالص بپوشان و قابی از طلا بر دور لبهٔ میز نصب کن."},{"book":"خروج","chapter":"25","verse":"25","text":"حاشیهٔ دور لبهٔ میز را به پهنای چهار انگشت درست کن و دور حاشیه را با قاب طلا بپوشان."},{"book":"خروج","chapter":"25","verse":"26","text":"چهار حلقه از طلا برای میز بساز و آنها را به چهار گوشهٔ بالای پایه‌های میز نصب کن."},{"book":"خروج","chapter":"25","verse":"27","text":"این حلقه‌ها برای چوبهایی است که به هنگام جابه‌جا کردن و برداشتن میز باید در آنها قرار بگیرند."},{"book":"خروج","chapter":"25","verse":"28","text":"این چوبها را از جنس درخت اقاقیا با روکشهای طلا بساز."},{"book":"خروج","chapter":"25","verse":"29","text":"همچنین بشقابها، کاسه‌ها، جامها و پیاله‌هایی از طلای خالص برای ریختن هدایای نوشیدنی درست کن."},{"book":"خروج","chapter":"25","verse":"30","text":"نان حضور باید همیشه روی میز در حضور من باشد."},{"book":"خروج","chapter":"25","verse":"31","text":"«یک چراغدان از طلای خالص که چکش‌کاری شده باشد، درست کن. پایه و بدنه آن باید یکپارچه و از طلای خالص ساخته شود و نقش گلهای روی آن که شامل کاسبرگ و غنچه است نیز باید از جنس طلا باشد."},{"book":"خروج","chapter":"25","verse":"32","text":"از بدنهٔ چراغدان شش شاخه بیرون آید سه شاخه از یک طرف و سه شاخه از طرف دیگر."},{"book":"خروج","chapter":"25","verse":"33","text":"روی هر یک از شاخه‌ها سه گل بادامی شکل باشد."},{"book":"خروج","chapter":"25","verse":"34","text":"خود بدنه با چهار گل بادامی تزیین شود."},{"book":"خروج","chapter":"25","verse":"35","text":"یک جوانه زیر هر جفت شاخه، جایی که شش شاخه از بدنه منشعب می‌شوند قرار گیرد."},{"book":"خروج","chapter":"25","verse":"36","text":"تمام این نقشها و شاخه‌ها و بدنه باید از یک تکه طلای خالص باشد."},{"book":"خروج","chapter":"25","verse":"37","text":"سپس هفت چراغ بساز و آنها را بر چراغدان بگذار تا نورشان به طرف جلو بتابد."},{"book":"خروج","chapter":"25","verse":"38","text":"انبرها و سینی‌های آن را از طلای خالص درست کن."},{"book":"خروج","chapter":"25","verse":"39","text":"برای ساختن این چراغدان و لوازمش ۳۴ کیلو طلا لازم است."},{"book":"خروج","chapter":"25","verse":"40","text":"«دقت کن همه را عیناً مطابق طرحی که در بالای کوه به تو نشان دادم، بسازی."}]}