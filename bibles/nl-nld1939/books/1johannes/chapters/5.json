{"data":[{"book":"1 Johannes","chapter":"5","verse":"1","text":"Wie gelooft, dat Jesus de Christus is, hij is uit God geboren; en wie den Verwekker bemint, bemint ook hem, die door Hem is verwekt;"},{"book":"1 Johannes","chapter":"5","verse":"2","text":"hieraan erkennen we, dat we de kinderen Gods beminnen. Wanneer we God liefhebben, dan onderhouden we ook zijn geboden;"},{"book":"1 Johannes","chapter":"5","verse":"3","text":"want dit is juist liefde tot God, dat we zijn geboden onderhouden. En zijn geboden zijn niet zwaar;"},{"book":"1 Johannes","chapter":"5","verse":"4","text":"want wat uit God is geboren, overwint de wereld. En dit is de overwinning, die zegepraalt over de wereld: ons geloof!"},{"book":"1 Johannes","chapter":"5","verse":"5","text":"Wie anders toch is overwinnaar der wereld, dan hij die gelooft, dat Jesus de Zoon is van God?"},{"book":"1 Johannes","chapter":"5","verse":"6","text":"Hij is het, die gekomen is door Water en Bloed: Jesus Christus; niet door Water alleen, maar door Water en Bloed. Ook de Geest legt getuigenis af; want de Geest is waarheid."},{"book":"1 Johannes","chapter":"5","verse":"7","text":"Zodat er drie zijn, die getuigenis afleggen (in de hemel: de Vader, het Woord en de heilige Geest; en deze drie zijn één. En drie zijn er, die getuigenis afleggen op de aarde):"},{"book":"1 Johannes","chapter":"5","verse":"8","text":"de Geest, het Water en het Bloed; en deze drie zijn eenstemmig."},{"book":"1 Johannes","chapter":"5","verse":"9","text":"Wanneer we de getuigenis van mensen aanvaarden, de getuigenis van God heeft groter gezag; omdat het is een getuigenis van God, en omdat Hij getuigenis aflegt over zijn eigen Zoon."},{"book":"1 Johannes","chapter":"5","verse":"10","text":"Wie in den Zoon van God gelooft, heeft de getuigenis Gods in zich. Wie God niet gelooft, maakt Hem tot een leugenaar; want dan gelooft hij niet in de getuigenis, die God heeft gegeven over zijn eigen Zoon."},{"book":"1 Johannes","chapter":"5","verse":"11","text":"En dit is de getuigenis: God heeft ons het eeuwig leven geschonken; en dat leven is in zijn Zoon."},{"book":"1 Johannes","chapter":"5","verse":"12","text":"Wie den Zoon heeft, heeft het leven; wie den Zoon van God niet heeft, heeft ook het leven niet."},{"book":"1 Johannes","chapter":"5","verse":"13","text":"Dit alles heb ik u geschreven, opdat gij weten moogt, dat gij het eeuwig leven bezit, zo gij gelooft in de naam van den Zoon van God."},{"book":"1 Johannes","chapter":"5","verse":"14","text":"En dit is het vertrouwen, dat wij op Hem stellen: Wanneer we iets vragen overeenkomstig zijn wil, dan luistert Hij naar ons."},{"book":"1 Johannes","chapter":"5","verse":"15","text":"En wanneer we weten, dat Hij naar ons luistert, wat we ook vragen, dan weten we ook, dat we verkrijgen, wat we Hem hebben gevraagd."},{"book":"1 Johannes","chapter":"5","verse":"16","text":"Wanneer iemand zijn broeder een zonde ziet bedrijven, die niet ten dode is, dan moet hij bidden; en Hij zal het leven schenken aan hen, die niet ten dode hebben gezondigd. Er bestaat echter een zonde, die ten dode is; ik zeg niet, dat men voor die zonde moet bidden."},{"book":"1 Johannes","chapter":"5","verse":"17","text":"Zeker, iedere ongerechtigheid is zonde; maar niet een zonde ten dode."},{"book":"1 Johannes","chapter":"5","verse":"18","text":"We weten, dat wie uit God is geboren, niet zondigt; maar wie uit God is geboren, waakt over zichzelf, en de Boze heeft geen vat op hem."},{"book":"1 Johannes","chapter":"5","verse":"19","text":"We weten, dat we uit God zijn, maar dat de hele wereld in kwaad verkeert."},{"book":"1 Johannes","chapter":"5","verse":"20","text":"We weten ook, dat de Zoon van God is gekomen, en ons het inzicht heeft gegeven, om den Waarachtige te kennen. Wij zijn in den Waarachtige, en in zijn Zoon Jesus Christus. Deze is de waarachtige God en het eeuwige leven."},{"book":"1 Johannes","chapter":"5","verse":"21","text":"Kinderkens, wacht u voor de afgoden!"}]}