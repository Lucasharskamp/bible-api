{"data":[{"book":"Luk","chapter":"14","verse":"1","text":"Simiti, dɔsɔk da kəŋesəm dɔlɔma, k'awe Yesu nde kəlɔ ka wəbɛ ka aFarisi wəlɔma kəkɔdi yeri, kɔ akakɔ ŋaŋkɔkcɛ kɔ."},{"book":"Luk","chapter":"14","verse":"2","text":"Kɔ fum wəlɔma nwɛ docu dɛnakəfəs mɔ, pəcəmɛ kɔ fɔr kiriŋ."},{"book":"Luk","chapter":"14","verse":"3","text":"Kɔ Yesu eyif atəksɛ a sariyɛ kɔ aFarisi: «Aŋwosɛ kətaməs ka wətɔtamnɛ simiti, dɔsɔk da kəŋesəm ba, ka afɔwosɛ?»"},{"book":"Luk","chapter":"14","verse":"4","text":"Kɔ afum aŋɛ ŋancaŋk. Awa kɔ Yesu oŋgbuŋɛnɛ wətɔtamnɛ nwɛ, kɔ wəkakɔ ɛntamnɛ, k'ɛsak kɔ a pəkɔ."},{"book":"Luk","chapter":"14","verse":"5","text":"Ntɛ tencepər mɔ, kɔ Yesu eyif ŋa: «Anɔ eyi nu dacɔ nwɛ wan kɔn, kɔ pəyɔnɛ fɛ ti wana wɔn wɛntɛmpɛnɛ dəkələmp simiti, dɔsɔk da kəŋesəm, ta ɛmpɛnɛ wi dɔsɔk dadɔkɔ mɔ?»"},{"book":"Luk","chapter":"14","verse":"6","text":"Kɔ abɛ akakɔ ŋantɔtam kəluksɛ kɔ mɔcɔp."},{"book":"Luk","chapter":"14","verse":"7","text":"Kɔ Yesu olok-lokər afum aŋɛ anawe dəkəsata mɔ, bawo ɛnakɔkcɛ ntɛ akakɔ ancgbutəlɛnɛ dəkəndɛ dɔcɔkɔ-cɔkɔ mɔ. K'oloku ŋa:"},{"book":"Luk","chapter":"14","verse":"8","text":"«Kɔ fum ew'am kəkɔtəŋnɛ kəsata ka kəgbaŋnɛ kɔn-ɛ, ta məkɔ məndɛ dəkəndɛ dɔcɔkɔ-cɔkɔ, bawo tɔlɔma wəka kəsata ewe sɔ fum wəlɔma kəsata kaŋkɔ, nwɛ encepər məna mɔ."},{"book":"Luk","chapter":"14","verse":"9","text":"Ta tɔsɔŋɛ wəkɔ ewe nu kəsata mɔ, kədelok'əm: ‹Məyɛfɛ məsakərɛ nwɛ dəkəndɛ dadɔkɔ.› Kəlapərnɛ kɔ məŋkɔ kəyɛfɛ dəkəndɛ dɔcɔkɔ-cɔkɔ dadɔkɔ kəkɔndɛ dadarəŋ dɔkɔ."},{"book":"Luk","chapter":"14","verse":"10","text":"Mba, k'aw'am kəsata-ɛ, məkɔ məndɛ dəkəndɛ dadarəŋ, ntɛ tɔŋsɔŋɛ nwɛ ew'am kəsata mɔ k'ender pənəŋk'əm-ɛ, pəlok'əm: ‹Wanapa, məcɔŋnɛ kiriŋ.› Awa tɛm tatɔkɔ məna məlelɛ nnɔ afum aŋɛ nəŋkɔpaŋnɛ amɛsa kədi yeri mɔ."},{"book":"Luk","chapter":"14","verse":"11","text":"Nwɛ o nwɛ ɛlɛknɛ, andetorɛ kɔ, nwɛ o nwɛ otorɛnɛ andepɛnɛ kɔ.»"},{"book":"Luk","chapter":"14","verse":"12","text":"Kɔ Yesu oloku fum nwɛ ɛnawe kɔ kəsata mɔ: «Kɔ məwe afum kədi yeri yɛraŋ, kɔ pəyɔnɛ fɛ ti yɔrɔfɔy-ɛ, ta məwenɛ yi akos'əm aŋa, ta məwenɛ yi awɛnc'əm aŋa, ta məwenɛ yi akomɛnɛ am, ta məwenɛ yi andɛ am aka daka. Ntɛ tɔŋsɔŋɛ ta ŋadetam kəluksɛ ayɛk ŋa kəwenɛ yeri mɔ."},{"book":"Luk","chapter":"14","verse":"13","text":"Mba kɔ məndewenɛ afum yeri-ɛ, məwe atɔyɔ daka, lanyiru, atorər kɔ atɔnəŋk."},{"book":"Luk","chapter":"14","verse":"14","text":"Tɛm tatɔkɔ pəbɔt'əm, bawo ŋayɔ fɛ daka ndɛ ŋaŋkɔluks'am kəway ka pətɔt papɔkɔ mɔ. Kanu gbəcərəm kəndekɔtam kəluks'am kəway kaŋkɔ, nde ayɔ pətɔt ŋandekɔyɛfɛ defi mɔ.»"},{"book":"Luk","chapter":"14","verse":"15","text":"Ntɛ afum ŋane moloku mamɛ mɔ, kɔ fum wəlɔma nwɛ ɛnandɛ dɛmɛsa mɔ, oloku Yesu: «Pəbɔt məna nwɛ məndekɔdi yeri nde akip ŋa dɛbɛ da Kanu dəntɔf mɔ!»"},{"book":"Luk","chapter":"14","verse":"16","text":"Kɔ Yesu oloku fum wəkakɔ: «Fum wəlɔma ɛnaboc kəsata kəpɔŋ, k'ewenɛ ki afum alarəm."},{"book":"Luk","chapter":"14","verse":"17","text":"Ntɛ tɛm ta kədi yeri yayɔkɔ tendebəp mɔ, k'osom wəcar kɔn kəkɔloku afum aŋɛ ewe kəsata mɔ: ‹Nəder! Alip kəcoŋ.›"},{"book":"Luk","chapter":"14","verse":"18","text":"Mba kɔ kan-kan ɛyɛfɛ kəlɛtsɛnɛ kɔ. Kɔ wəcɔkɔ-cɔkɔ oloku kɔ: ‹Məŋaŋnɛn'em, dalɛ d'iway idɔ pəmar ikɔ imɔmən. Ilɛtsɛn'am ta məsumpər'em ti!›"},{"book":"Luk","chapter":"14","verse":"19","text":"Kɔ wəka mɛrəŋ oloku kɔ: ‹Iway cəna cəbifti wəco, ic'ifaŋ kəkɔwak. Ilɛtsɛn'am ta məsumpər'em ti!›"},{"book":"Luk","chapter":"14","verse":"20","text":"Kɔ wəka maas oloku sɔ: ‹Intɛp kəcgbaŋnɛ, itɔ intɔtam kəkɔnɛ!›"},{"book":"Luk","chapter":"14","verse":"21","text":"Kɔ wəcar olukus k'ɔŋkɔ pəloku moloku mamɔkɔ wəbɛ kɔn. Kɔ pəntɛlɛ wəbɛ kɔn, k'oloku wəcar: ‹Məkɔ katəna nde mofo mɔpɔŋ kɔ nde dəmirit ma dare! Məwen'em atɔyɔ daka, lanyiru, atorər kɔ atɔnəŋk.›"},{"book":"Luk","chapter":"14","verse":"22","text":"Kɔ wəcar ender pəloku kɔ: ‹Wəbɛ ntɛ məsom'im mɔ telip, mba yeri yɔsɔrɔcəmɛ!›"},{"book":"Luk","chapter":"14","verse":"23","text":"Kɔ wəbɛ oloku kɔ sɔ: ‹Məkɔ dɔpɔ da dəkulum kɔ dəŋgbancan, məloku afum ŋabɛrɛ ntɛ tɔŋsɔŋɛ kəlɔ kem kəlarɛ mɔ.›"},{"book":"Luk","chapter":"14","verse":"24","text":"Bawo, iclok'un: Arkun akakɔ inanuŋkɛnɛ kəwe kəsata kaŋkɛ mɔ, ali wəkin ɔfɔsɔ-di yeri ya ki.»"},{"book":"Luk","chapter":"14","verse":"25","text":"Kənay kənacəmɛ Yesu darəŋ, kɔ Yesu ɛŋkafəlɛ, k'oloku ŋa:"},{"book":"Luk","chapter":"14","verse":"26","text":"«Məna nwɛ məncɛps'em darəŋ mɔ, pəmar mətam kəce papa kam kɔ iya kam, kɔ wəran kam, kɔ awut'am, awɛnc'əm aŋa arkun, akirɛ am kɔ kiyi kam doru yati, kɔ pəyi fɛ ti-ɛ, fum wəkakɔ ɔfɔtam kəyɔnɛ wəcɛpsɛ kem darəŋ."},{"book":"Luk","chapter":"14","verse":"27","text":"Məna nwɛ o nwɛ məntɔwosɛ kəgbaŋnɛ kətɔk kəpandən ka defi nkɛ ancaŋ aŋɛ ŋandif afum mɔ, məfɔtam kəyɔnɛ wəcɛpsɛ kem darəŋ."},{"book":"Luk","chapter":"14","verse":"28","text":"Bawo nəna akaŋɛ dacɔ, məna nwɛ məŋfaŋ kəcəmbər kəlɔ mɔ, məfɔndɛ kərɛsna məlɔm daka dɔkɔ məŋkɔbɛrsɛ teta kəlɔ kam mɔ, kɔ pəyɔnɛ fɔ daka dadɔkɔ dɛntam kəlip kəcəmbər ka kəlɔ kaŋkɔ-ɛ."},{"book":"Luk","chapter":"14","verse":"29","text":"Mba kɔ nəncop kəcəmbər kəlɔ ta nəlip kəcəmbər ki, nwɛ o nwɛ ɛnəŋk ki, endeselər'un"},{"book":"Luk","chapter":"14","verse":"30","text":"pəcloku: ‹Afum akaŋɛ ŋancop kəcəmbər kəlɔ mba ŋantam fɛ ki kələpəs.›"},{"book":"Luk","chapter":"14","verse":"31","text":"Itɔ pəyi wəbɛ nwɛ ɛŋfaŋ kəkɔsutɛnɛ kɔ wəbɛ wəlɔma mɔ, mɛnɛ pəndɛ pəmɔmən kɔ pəyɔnɛ, afum wul wəco (10.000) ŋantam kəsutɛnɛ kɔ afum wul wəco mɛrəŋ (20.000) aka wəbɛ wəkɔ ŋaŋkɔsutɛnɛ mɔ."},{"book":"Luk","chapter":"14","verse":"32","text":"Kɔ pəyɔnɛ fɛ ti-ɛ, ŋaŋsɔrɛbɔlɛnɛ, wəbɛ wəka afum wul wəco (10.000) pəsom nda wəbɛ wəka afum wul wəco mɛrəŋ (20.000) wəkɔ ŋaŋkɔsutɛnɛ mɔ, ntɛ pəmar pəkɔt ta ŋasutɛnɛ mɔ."},{"book":"Luk","chapter":"14","verse":"33","text":"Awa, məna nwɛ o nwɛ məntɔce ca yɔkɔ məyɔ mɔ, məfɔtam kəyɔnɛ wəcɛpsɛ kem darəŋ.»"},{"book":"Luk","chapter":"14","verse":"34","text":"«Paka pɔtɔt pɔ mɛr mɔyɔnɛ, mba kɔ mɛr mɛndɛncɛ-ɛ, ak'antam mi kəbɔtsɛ-ɛ?"},{"book":"Luk","chapter":"14","verse":"35","text":"Mɛr mɛdɛnc mɔfɔtesɛ tɛm tatɔkɔ antɔf, mɔfɔtesɛ ncɛk-cɛk ya yɔbɔf, mɛnɛ pagbal mi dəyika. Məna nwɛ məŋyɔ ləŋəs məcne mɔ, məne ti!»"}]}