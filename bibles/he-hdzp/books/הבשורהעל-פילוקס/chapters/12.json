{"data":[{"book":"הבשורה על-פי לוקס","chapter":"12","verse":"1","text":"בינתיים הלך וגדל מספר הנוכחים עד שהגיע לאלפים רבים, ומרוב דוחק וצפיפות דרכו אחד על רגלי השני. ישוע פנה תחילה אל תלמידיו ואמר: ”היזהרו מצביעותם של הפרושים! הם מעמידים פני צדיקים תמימים בזמן שמעשיהם והתנהגותם מצביעים על היפוכו של דבר. אולם צביעות כזאת אי־אפשר להסתיר לנצח,"},{"book":"הבשורה על-פי לוקס","chapter":"12","verse":"2","text":"כי בבוא העת כל מה שמוסתר עכשיו ייגלה, וכל מה שאינו ידוע ייוודע."},{"book":"הבשורה על-פי לוקס","chapter":"12","verse":"3","text":"לפיכך, כל מה שאמרתם בחשכה יישמע באור היום, וכל מה שלחשתם בין ארבעה קירות ייקרא בקולי קולות מעל גגות הבתים!"},{"book":"הבשורה על-פי לוקס","chapter":"12","verse":"4","text":"”ידידים יקרים, אל תפחדו מאלה הרוצים להרוג אתכם, כי הם יכולים להמית אך ורק את הגוף, בעוד שבנפש אין הם מסוגלים לפגוע."},{"book":"הבשורה על-פי לוקס","chapter":"12","verse":"5","text":"היודעים אתם ממי עליכם לפחד? מאלוהים! כי הוא מסוגל להמית ואחר כך להשליך לגיהינום!"},{"book":"הבשורה על-פי לוקס","chapter":"12","verse":"6","text":"”מה מחירן של חמש ציפורי דרור, שניים־שלושה שקלים? אף־על־פי־כן אלוהים אינו שוכח אף אחת מהן."},{"book":"הבשורה על-פי לוקס","chapter":"12","verse":"7","text":"אלוהים יודע אפילו את מספר השערות על ראשכם. לכן אל תפחדו; אתם יקרים לאלוהים יותר מציפורים רבות."},{"book":"הבשורה על-פי לוקס","chapter":"12","verse":"8","text":"”אני מבטיח לכם שכל המודה שהוא מאמין בי לפני בני־האדם, גם אני אכבד אותו ואודה בו לפני מלאכי אלוהים."},{"book":"הבשורה על-פי לוקס","chapter":"12","verse":"9","text":"אולם מי שמתכחש לי לפני בני־אדם, גם אני אתכחש לו לפני מלאכי אלוהים."},{"book":"הבשורה על-פי לוקס","chapter":"12","verse":"10","text":"ובכל זאת, מי שידבר נגד בן־האדם ייסלח לו, בעוד שאדם המדבר נגד רוח הקודש לא ייסלח לו לעולם."},{"book":"הבשורה על-פי לוקס","chapter":"12","verse":"11","text":"”כאשר יביאו אתכם למשפט בבתי־הכנסת או לפני שליטים וממשלות, אל תדאגו כיצד תגנו על עצמכם וכיצד תעידו,"},{"book":"הבשורה על-פי לוקס","chapter":"12","verse":"12","text":"כי רוח הקודש יגיד לכם מה לומר בזמן המתאים.“"},{"book":"הבשורה על-פי לוקס","chapter":"12","verse":"13","text":"איש אחד מהקהל קרא אל ישוע: ”רבי, אמור בבקשה לאחי שייתן לי את חלקי בירושת אבינו.“"},{"book":"הבשורה על-פי לוקס","chapter":"12","verse":"14","text":"אולם ישוע השיב: ”מי מינה אותי להיות לכם שופט ובורר?"},{"book":"הבשורה על-פי לוקס","chapter":"12","verse":"15","text":"היזהרו מכל חמדנות, כי חיי האדם והאושר אינם תלויים בעושרו ובנכסיו.“"},{"book":"הבשורה על-פי לוקס","chapter":"12","verse":"16","text":"ישוע סיפר להם את המשל הבא: ”לעשיר אחד היה שדה פורה שהניב יבול רב."},{"book":"הבשורה על-פי לוקס","chapter":"12","verse":"17","text":"אסמיו היו מלאים עד אפס מקום, והאיש לא ידע מה לעשות בתבואה הרבה שכבר לא יכול היה לאחסן."},{"book":"הבשורה על-פי לוקס","chapter":"12","verse":"18","text":"’אני יודע מה עלי לעשות!‘ קרא האיש. ’אהרוס את האסמים הקיימים ואבנה לעצמי אסמים גדולים יותר. כך אוכל לאחסן את התבואה הרבה שלי."},{"book":"הבשורה על-פי לוקס","chapter":"12","verse":"19","text":"אחר כך אומר לעצמי: יש לך מספיק כסף לשנים רבות. מעתה ואילך אל תעבוד קשה, כי אם אכול, שתה ותהנה‘."},{"book":"הבשורה על-פי לוקס","chapter":"12","verse":"20","text":"אבל אלוהים אמר לו: ’שוטה שכמוך! הלילה תמות, ומה תעשה עם כל מה שאגרת לעצמך?‘"},{"book":"הבשורה על-פי לוקס","chapter":"12","verse":"21","text":"כך יקרה לכל אדם האוגר לעצמו אוצר על־פני האדמה ולא בשמים.“"},{"book":"הבשורה על-פי לוקס","chapter":"12","verse":"22","text":"ישוע פנה אל תלמידיו ואמר: ”אל תדאגו למה שתאכלו או תלבשו,"},{"book":"הבשורה על-פי לוקס","chapter":"12","verse":"23","text":"כי החיים חשובים הרבה יותר מהאוכל, והגוף חשוב הרבה יותר מהלבוש."},{"book":"הבשורה על-פי לוקס","chapter":"12","verse":"24","text":"קחו לדוגמה את העורבים – הם אינם זורעים, אינם קוצרים ואין להם מחסן לאגור את מזונם. אף־על־פי־כן לא חסר להם דבר כי אלוהים מאכיל אותם ודואג להם. ואתם הרי יקרים לאלוהים הרבה יותר מן העופות!"},{"book":"הבשורה על-פי לוקס","chapter":"12","verse":"25","text":"מלבד זאת, מה תועיל דאגתכם? האם יכולה דאגתכם להוסיף עוד יום לחייכם או עוד סנטימטר לקומתכם?"},{"book":"הבשורה על-פי לוקס","chapter":"12","verse":"26","text":"אם דאגתכם אינה מסוגלת לשנות דברים פעוטים כאלה, מה הטעם לדאוג לדברים גדולים יותר?"},{"book":"הבשורה על-פי לוקס","chapter":"12","verse":"27","text":"”הביטו בשושנים – הן אינן טוות ואינן אורגות, ואף־על־פי־כן אפילו שלמה המלך בכל תפארתו לא היה לבוש יותר יפה מהן!"},{"book":"הבשורה על-פי לוקס","chapter":"12","verse":"28","text":"ואם אלוהים מלביש את פרחי השדה הצומחים היום ונובלים מחר, האם אינכם חושבים שילביש גם אתכם, חסרי אמונה שכמותכם?"},{"book":"הבשורה על-פי לוקס","chapter":"12","verse":"29","text":"אל תדאגו למה שתאכלו ותשתו ואל תדאגו שמא לא יספק לכם אלוהים את מה שאתם צריכים."},{"book":"הבשורה על-פי לוקס","chapter":"12","verse":"30","text":"בני־אדם שאינם מאמינים באלוהים דואגים יום־יום למה שיאכלו וישתו, אולם אביכם שבשמים יודע בדיוק מה אתם צריכים."},{"book":"הבשורה על-פי לוקס","chapter":"12","verse":"31","text":"דאגו לכל הקשור באלוהים ובמלכותו, והוא יספק לכם יום־יום את כל צרכיכם."},{"book":"הבשורה על-פי לוקס","chapter":"12","verse":"32","text":"”אל תפחד, עדר קטן, כי אביכם שבשמים משתוקק להעניק לכם את מלכותו."},{"book":"הבשורה על-פי לוקס","chapter":"12","verse":"33","text":"מכרו את רכושכם ותנו כסף לנזקקים. מעשה זה יגדיל את אוצרכם בשמים, ואוצר בשמים לעולם לא ייפגם. כן, אוצרכם לעולם לא ידלדל, גנב לא יוכל לגנבו ועש לא יכרסם בו."},{"book":"הבשורה על-פי לוקס","chapter":"12","verse":"34","text":"במקום שבו נמצא אוצרכם שם נמצא גם לבכם ומחשבותיכם."},{"book":"הבשורה על-פי לוקס","chapter":"12","verse":"35","text":"”היו מוכנים לכל מה שיקרה – כשאתם לבושים ובידכם נר דולק –"},{"book":"הבשורה על-פי לוקס","chapter":"12","verse":"36","text":"כמשרתים המצפים לשובו של אדונם מהחתונה. כשיבוא אדונם וידפוק בדלת, יפתחו לו מיד."},{"book":"הבשורה על-פי לוקס","chapter":"12","verse":"37","text":"שמחה גדולה מצפה לאלה שיהיו מוכנים לשובו של האדון, כי הוא בעצמו יושיב אותם ליד השולחן וישרת אותם."},{"book":"הבשורה על-פי לוקס","chapter":"12","verse":"38","text":"אולי הוא יבוא בלילה, ואולי בבוקר השכם. אך בכל עת שיבוא תהיה שמחה גדולה לכל המשרתים שימצא אותם מוכנים לבואו."},{"book":"הבשורה על-פי לוקס","chapter":"12","verse":"39","text":"”אילו ידעו את השעה, היו כולם מתכוננים לבואו, כשם שהיו מתכוננים לבואו של גנב אילו ידעו מתי יבוא."},{"book":"הבשורה על-פי לוקס","chapter":"12","verse":"40","text":"גם אתם היו מוכנים תמיד, כי בן־האדם יבוא בשעה בלתי צפויה.“"},{"book":"הבשורה על-פי לוקס","chapter":"12","verse":"41","text":"”אדון,“ פתח פטרוס בשאלה, ”האם מכוון המשל הזה אלינו בלבד או אל כולם?“"},{"book":"הבשורה על-פי לוקס","chapter":"12","verse":"42","text":"”משל זה מכוון אל כל אדם נאמן ונבון, אשר אדוניו הפקיד בידו את האחריות להשגיח על עבדיו ולדאוג לכלכלתם“, השיב האדון."},{"book":"הבשורה על-פי לוקס","chapter":"12","verse":"43","text":"”ברוך תהיה אם בשובי אמצא אותך ממלא את תפקידך בנאמנות."},{"book":"הבשורה על-פי לוקס","chapter":"12","verse":"44","text":"אנשים נאמנים כאלה אני אפקיד על כל רכושי."},{"book":"הבשורה על-פי לוקס","chapter":"12","verse":"45","text":"”אולם אם אתה רשע ותאמר לעצמך: ’אה, האדון לא ישוב כל כך מהר‘, – ותתאכזר ליתר העבדים ותבלה את זמנך במסיבות, בזלילה ובשתייה –"},{"book":"הבשורה על-פי לוקס","chapter":"12","verse":"46","text":"אדונך יופיע בשעה בלתי צפויה, ואז הוא יכה אותך קשות ויקבע את מקומך עם הבלתי־נאמנים."},{"book":"הבשורה על-פי לוקס","chapter":"12","verse":"47","text":"הוא גם ייענש בכל חומרת הדין, מאחר שידע את חובתו וסירב למלא אותה."},{"book":"הבשורה על-פי לוקס","chapter":"12","verse":"48","text":"”לעומת זאת, אדם שלא ידע את רצון אדוניו ועשה מעשה המחייב עונש, לא ייענש בכל חומרת הדין. מי שקיבל הרבה יידרש ממנו הרבה חזרה, כי אחריותו גדולה משל אחרים."},{"book":"הבשורה על-פי לוקס","chapter":"12","verse":"49","text":"”באתי להצית אש בעולם, ואני מייחל שמשימתי תושלם."},{"book":"הבשורה על-פי לוקס","chapter":"12","verse":"50","text":"טבילה נוראה מצפה לי, ועד שאעבור אותה אני שרוי במצוקה גדולה."},{"book":"הבשורה על-פי לוקס","chapter":"12","verse":"51","text":"אתם חושבים שבאתי להשכין שלום בארץ? טעות בידיכם; באתי לגרום למחלוקת,"},{"book":"הבשורה על-פי לוקס","chapter":"12","verse":"52","text":"מעתה ואילך תתפלגנה משפחות; שלושה מבני המשפחה יהיו בעדי ושניים נגדי – או להיפך."},{"book":"הבשורה על-פי לוקס","chapter":"12","verse":"53","text":"אב יחלוק על בנו; בן יחלוק על אביו; אם תחלוק על בתה; בת תחלוק על אמה; החמה תחלוק על כלתה; והכלה תחלוק על חמותה.“"},{"book":"הבשורה על-פי לוקס","chapter":"12","verse":"54","text":"ישוע פנה אל ההמון ואמר: ”כשאתם רואים עננים עולים מן המערב אתם אומרים: ’עומד לרדת גשם‘. ואתם צודקים."},{"book":"הבשורה על-פי לוקס","chapter":"12","verse":"55","text":"כשנושבת רוח דרומית אתם אומרים: ’יהיה חמסין‘. ואתם צודקים."},{"book":"הבשורה על-פי לוקס","chapter":"12","verse":"56","text":"צבועים! אתם יודעים לפרש את סימני הטבע בשמים ובארץ, אבל אתם מסרבים להבין את משמעות העת שבה אנו חיים."},{"book":"הבשורה על-פי לוקס","chapter":"12","verse":"57","text":"מדוע אינכם מסוגלים להחליט בעצמכם מה נכון?"},{"book":"הבשורה על-פי לוקס","chapter":"12","verse":"58","text":"כשאתה פוגש את יריבך בדרך לבית־המשפט, השתדל להשלים איתו וליישב את הסכסוך לפני שתגיעו לשופט, אחרת השופט עלול להשליך אותך לכלא."},{"book":"הבשורה על-פי לוקס","chapter":"12","verse":"59","text":"ואם כך יהיה, לא תצא מהכלא עד שתשלם את מלוא חובתך!“"}]}