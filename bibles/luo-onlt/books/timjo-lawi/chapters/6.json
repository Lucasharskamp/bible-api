{"data":[{"book":"Tim Jo-Lawi","chapter":"6","verse":"1","text":"Eka Jehova Nyasaye nowacho ne Musa niya,"},{"book":"Tim Jo-Lawi","chapter":"6","verse":"2","text":"“Ka ngʼato otimo richo kendo ok obedo ja-ratiro e nyim Jehova Nyasaye ka owuondo nyawadgi kuom gima osingne kata gima owene mondo oriti kata gima okwal,"},{"book":"Tim Jo-Lawi","chapter":"6","verse":"3","text":"kata ka okwanyo gima olal bangʼe oriambo kendo oriyo dhoge, kata ka otimo richo ma ngʼato angʼata nyalo timo;"},{"book":"Tim Jo-Lawi","chapter":"6","verse":"4","text":"kuom mano ka otimo richo kendo odoko jaketho, to nyaka odwok gima osekwalo kata mochamo malangʼ, kata gima ne osingne, kata gima ne okwanyo molal,"},{"book":"Tim Jo-Lawi","chapter":"6","verse":"5","text":"kata gimoro amora mane okwongʼoree gi miriambo. Nyaka ochul gigo duto mi omedie achiel kuom abich mar nengogi kendo mondo ochiwgi duto ne wuon-gi chiengʼ mochiwoe misango mipwodhego e kethoneno."},{"book":"Tim Jo-Lawi","chapter":"6","verse":"6","text":"Bende nyaka okel ni jadolo misango mar pwodhruok e richo ni Jehova Nyasaye im maonge songa ma nengone oromo timo misango mipwodhego e kethoneno."},{"book":"Tim Jo-Lawi","chapter":"6","verse":"7","text":"Mano e kaka jadolo notimnego misango mipwodhogo kethoneno e nyim Jehova Nyasaye, kendo enowene kuom ketho duto ma osetimo, mane omiyo obedo jaricho.”"},{"book":"Tim Jo-Lawi","chapter":"6","verse":"8","text":"Jehova Nyasaye nowacho ne Musa niya,"},{"book":"Tim Jo-Lawi","chapter":"6","verse":"9","text":"“Mi Harun gi yawuote chikni: ‘Magi e chike mag misango miwangʼo pep: Misango miwangʼo pep nyaka nind e kendo mar misango otieno duto nyaka okinyi, bende mach kik tho e kendo mar misangono."},{"book":"Tim Jo-Lawi","chapter":"6","verse":"10","text":"Eka jadolo norwak lepe mayom mag dolo ma oko gi maiye, kendo nojow buru mar misango miwangʼo pep kogolo e kendo mar misango mi oolgi oko e bath kendono."},{"book":"Tim Jo-Lawi","chapter":"6","verse":"11","text":"Eka nogol lewnigo kendo norwak mamoko, bangʼe notingʼ buru kotero oko mar kambi kama ler mar pwodhruok."},{"book":"Tim Jo-Lawi","chapter":"6","verse":"12","text":"Mach manie kendo mar misango to nyaka sik kaliel. Jadolo nyaka med yien e kendono okinyi kokinyi kendo ochanie misango miwangʼo pep eka owangʼe boche mag misengini mag lalruok.6:12 Ma ne en misango mar kelo kwe."},{"book":"Tim Jo-Lawi","chapter":"6","verse":"13","text":"Mach nyaka sik kaliel e kendo mar misango ma ok tho."},{"book":"Tim Jo-Lawi","chapter":"6","verse":"14","text":"“ ‘Magi e chike mag misengini mag cham: Yawuot Harun nochiwe ne Jehova Nyasaye e nyim kendo mar misango."},{"book":"Tim Jo-Lawi","chapter":"6","verse":"15","text":"Jadolo nojuk mogo mayom sanja gi mo kaachiel gi ubani mi oriwgi gi misango mar cham, kendo nowangʼ sanja ma ojukono kaka rapar e kendo mar misango mondo odungʼ tik mangʼwe ngʼar ni Jehova Nyasaye."},{"book":"Tim Jo-Lawi","chapter":"6","verse":"16","text":"Harun gi yawuote nocham modongʼ, to nyaka gichame ma ok oketie thowi e kama ler mar lemo; kendo ginichame e laru mar Hemb Romo."},{"book":"Tim Jo-Lawi","chapter":"6","verse":"17","text":"Mogono ok onego ru gi thowi; nikech asemiyogigo kaka migapgi kuom misengini michiwona miwangʼo gi mach. En gima ler ka misango mar golo richo kod misango mar pwodhruok e ketho."},{"book":"Tim Jo-Lawi","chapter":"6","verse":"18","text":"Nyakwar Harun moro amora madichwo nyalo chame. Ma en migapgi mapile pile mar misengini miwangʼo ne Jehova Nyasaye gi mach kuom tiengʼ ka tiengʼ mabiro. Gimoro amora morere kuome nodok maler.’ ”"},{"book":"Tim Jo-Lawi","chapter":"6","verse":"19","text":"Jehova Nyasaye nowacho kendo ne Musa niya,"},{"book":"Tim Jo-Lawi","chapter":"6","verse":"20","text":"“Chiwoni ema Harun gi Yawuote nokelne Jehova Nyasaye chiengʼ ma iwalogi: Mogo mayom moromo kilo angʼwen6:20 Pim ma kawuono en lita ariyo. kaka chiwo mar cham mapile pile, nus mar mogono ginichiw gokinyi, to nus modongʼ ginichiw godhiambo."},{"book":"Tim Jo-Lawi","chapter":"6","verse":"21","text":"Tedeuru gi mo e tawo, eka ukele koseruwore maber, kendo chiwe kongʼinjore matindo tindo, kendo otimgo misango mar cham madungʼ tik mangʼwe ngʼar ni Jehova Nyasaye."},{"book":"Tim Jo-Lawi","chapter":"6","verse":"22","text":"Wuode manokaw kare kaka jadolo mowal ema nolos misangono. Nyaka wangʼe pep nimar en migawo mapile pile mar Jehova Nyasaye."},{"book":"Tim Jo-Lawi","chapter":"6","verse":"23","text":"Kuom misango mar cham moro amora ma jadolo ogolo nyaka wangʼ pep kendo kik chamgi.”"},{"book":"Tim Jo-Lawi","chapter":"6","verse":"24","text":"Jehova Nyasaye nowacho ne Musa niya,"},{"book":"Tim Jo-Lawi","chapter":"6","verse":"25","text":"Nyis Harun gi yawuote kama: Magi e chike mag misango mar golo richo: Chiach misango mar golo richo nyaka yangʼ e nyim Jehova Nyasaye mana kama iyangʼoe chiach misango miwangʼo pep nikech en gima ler moloyo."},{"book":"Tim Jo-Lawi","chapter":"6","verse":"26","text":"Jadolo mochiwo misangono nyaka chame kama ler mar lemo, ma nitie e laru mar Hemb Romo."},{"book":"Tim Jo-Lawi","chapter":"6","verse":"27","text":"Gimoro amora morere e misangono nobed gima owal ni Jehova Nyasaye. Ka diponi remb misangono okirore e nanga, to nyaka lwoke e kama ler mar lemo."},{"book":"Tim Jo-Lawi","chapter":"6","verse":"28","text":"Chunoni agulu motedie ringʼo mar misango mar golo richo nyaka too; to ka aguch mula ema otedee, to nyaka rudhe maler mi bangʼe lawe gi pi."},{"book":"Tim Jo-Lawi","chapter":"6","verse":"29","text":"Ngʼato angʼata madichwo ma jaodgi jodolo oyiene chamo misangono, nikech en gima ler moloyo."},{"book":"Tim Jo-Lawi","chapter":"6","verse":"30","text":"Ka remb chiayo motimgo misango miwangʼo mar golo richo okel ei Hemb Romo mondo pwodhgo richo ei Kama Ler mar lemo, to misangono kik cham; nyaka wangʼe gi mach."}]}