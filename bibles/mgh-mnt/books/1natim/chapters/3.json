{"data":[{"book":"1 Natim","chapter":"3","verse":"1","text":"Nna nulhumo nna phi no ukhulhuvelhiya, ntu nothanana ushunga nlhoko wa attu anrumelhenlhe Kuristo yoyo hothanana ntheko woombone."},{"book":"1 Natim","chapter":"3","verse":"2","text":"Paahi etu, ntu noshunga nlhoko wa attu anrumelhenlhe Kuristo akhalheke ntu o uhilhaphachiya, nlhopwana ri ni opani amoka, ntu o wiitawara, ntu o wiitimarikha, ntu o meetelho oombone, ntu naapochera attu, nooria weettuchiha attu,"},{"book":"1 Natim","chapter":"3","verse":"3","text":"ntu o uhihapalhiya ama ntu o mahuchuru nansho o ntu o ikiriri, naathana mpuha, hirii ntu o uttuna nchurukhu chinene."},{"book":"1 Natim","chapter":"3","verse":"4","text":"Ntu noshunga inupa awe rata ni waalhelha achishaana awe ukhalha attu o umanya."},{"book":"1 Natim","chapter":"3","verse":"5","text":"Ukhalhawaya ntu aahorieke weemelhelha inupa awe rata, nohalha wooria chani ushunga nlhoko wa attu a Nlhuku?"},{"book":"1 Natim","chapter":"3","verse":"6","text":"Ntu rumelhenlhe katashi hipangiye ukhalha nholhelhi, hiwe eefuna ni uhukumulhiya thoko chenre awe Nakare."},{"book":"1 Natim","chapter":"3","verse":"7","text":"Tho, ahimiecheshiyeke ukhalha ntu o meetelho oombone mwa attu ahinatwara nlhoko wa attu anrumelhenlhe Nlhuku, hiwe aalhaphachiya nkaawaya nriankho wa Nakare."},{"book":"1 Natim","chapter":"3","verse":"8","text":"Akavihi o ntheko wo ukavihera nlhoko wa attu anrumelhenlhe Kuristo akhalheke attu o meetelho oombone, aneemelhelha nulhumo naya, ahinohapalhiya utheka ama o nikakata no uttuna nchurukhu chinene,"},{"book":"1 Natim","chapter":"3","verse":"9","text":"anvarechesha ikeekhene yo nrima worera ipatakulhiye."},{"book":"1 Natim","chapter":"3","verse":"10","text":"Yayo aphimiyeke thoko, ooniyaka wiira kharina nlhatu wo ukhuwachiya, paahi etu, avareke ntheko wo ukaviha nlhoko wa attu anrumelhenlhe Kuristo uyo."},{"book":"1 Natim","chapter":"3","verse":"11","text":"Thothoni tho, manyaahanu aya akhalheke attu o meetelho ombone, ahinaapa akhunanaya, o wiitawara ni o ukhulhuvelhiya wo chittu chonkhaye."},{"book":"1 Natim","chapter":"3","verse":"12","text":"Namitheko okaviha nlhoko wa attu anrumelhenlhe Kuristo nothananiya akhalheke nlhopwana o opani amoka nooria weemelhelha rata inupa awe ni waalhelha rata achishaana awe."},{"book":"1 Natim","chapter":"3","verse":"13","text":"Ukhalhawaya akavihi anovara ntheko rata anoothimichiya rata, ni ayo anowooria uhimiacha wo uhoova mwaha unaacha nrima urina aya muulhutaanani ni Kuristo Yesu."},{"book":"1 Natim","chapter":"3","verse":"14","text":"Kinolhepa ilha iwarakha ilha uwaninyu kikhulhuvelhaka uwa uwoonani phiyaru."},{"book":"1 Natim","chapter":"3","verse":"15","text":"Nansho kacherewihiyaka, paahi etu ilha iwarakha ilha, inouhimeriani meetelho ninothananiya ihu ukhalhana attu o iwani ya Nlhuku, irii nlhoko wa attu anonrumelhelha Nlhuku rii nkumi, rii phi nipoto ni nsingi we ikeekhene."},{"book":"1 Natim","chapter":"3","verse":"16","text":"Khaniwo nipampa vachulhu mwaha uvithiye unaacha meetelho ihu o munrimani,"}]}