{"data":[{"book":"2 ЛЕТАПІСАЎ","chapter":"7","verse":"1","text":"Калі закончыў Саламон малітву, сышоў агонь зь неба і паглынуў цэласпаленьне і ахвяры, і слава Гасподняя напоўніла дом."},{"book":"2 ЛЕТАПІСАЎ","chapter":"7","verse":"2","text":"І не маглі сьвятары ўвайсьці ў дом Гасподні, бо слава Гасподняя напоўніла дом Гасподні."},{"book":"2 ЛЕТАПІСАЎ","chapter":"7","verse":"3","text":"І ўсе сыны Ізраілевыя, бачачы, як сышоў агонь і слава Гасподняя на дом, упалі тварам на зямлю, на памост, і пакланіліся, і славасловілі Госпада, бо Ён добры, бо вавек міласьць Ягоная."},{"book":"2 ЛЕТАПІСАЎ","chapter":"7","verse":"4","text":"А цар і ўвесь народ пачалі прыносіць ахвяры прад абліччам Госпада."},{"book":"2 ЛЕТАПІСАЎ","chapter":"7","verse":"5","text":"І прынёс цар Саламон у ахвяру дваццаць дзьве тысячы валоў і сто дваццаць тысяч авечак: так асьвяцілі дом Божы цар і ўвесь народ."},{"book":"2 ЛЕТАПІСАЎ","chapter":"7","verse":"6","text":"Сьвятары стаялі ў служэньні сваім, і лявіты з музычнымі спарудамі Госпада, якія зрабіў цар Давід дзеля праслаўленьня Госпада, бо вечная міласьць Ягоная, бо Давід славасловіў празь іх; а сьвятары трубілі перад ім, і ўвесь Ізраіль стаяў."},{"book":"2 ЛЕТАПІСАЎ","chapter":"7","verse":"7","text":"Асьвяціў Саламон і ўнутраную частку двара, якая перад домам Гасподнім, бо прынёс там цэласпаленьні і тлушч мірных ахвяр, бо ахвярнік медны, зроблены Саламонам, ня мог умяшчаць цэласпаленьня і хлебнага прынашэньня і тлушчу."},{"book":"2 ЛЕТАПІСАЎ","chapter":"7","verse":"8","text":"І зрабіў Саламон у той час сямідзённае сьвята, і ўвесь Ізраіль зь ім - сход вельмі вялікі, які сабраўся ад уваходу ў Эмат да ракі Егіпецкай;"},{"book":"2 ЛЕТАПІСАЎ","chapter":"7","verse":"9","text":"а ў дзень восьмы зрабілі сьвята, бо асьвячэньне ахвярніка ўчынялі сем дзён і сьвята сем дзён."},{"book":"2 ЛЕТАПІСАЎ","chapter":"7","verse":"10","text":"І на дваццаць трэці дзень сёмага месяца цар адпусьціў народ у намёты іхнія, радуючыся ў сэрцы за дабро, якое зрабіў Гасподзь Давіду і Саламону і Ізраілю, народу Свайму."},{"book":"2 ЛЕТАПІСАЎ","chapter":"7","verse":"11","text":"І закончыў Саламон дом Гасподні і дом царскі; і ўсё, што прапанаваў Саламон у сэрцы сваім зрабіць у доме Гасподнім у доме сваім, учыніў ён пасьпяхова."},{"book":"2 ЛЕТАПІСАЎ","chapter":"7","verse":"12","text":"І зьявіўся Гасподзь Саламону ўначы і сказаў яму: Я пачуў малітву тваю і выбраў Сабе месца гэтае ў доме ахвярапрынашэньня."},{"book":"2 ЛЕТАПІСАЎ","chapter":"7","verse":"13","text":"Калі Я зачыню неба і ня будзе дажджу, і калі загадаю саранчы паядаць зямлю, альбо пашлю згубную пошасьць на народ Мой,"},{"book":"2 ЛЕТАПІСАЎ","chapter":"7","verse":"14","text":"і ўпакорыцца народ Мой, які называецца імем Маім, і будуць маліцца, і шукацьмуць аблічча Майго, і адвернуцца ад благіх шляхоў сваіх, дык Я пачую зь неба і дарую грахі іхнія і ацалю зямлю іхнюю."},{"book":"2 ЛЕТАПІСАЎ","chapter":"7","verse":"15","text":"Цяпер вочы Мае будуць адкрытыя і вушы Мае ўважлівыя да малітвы на месцы гэтым."},{"book":"2 ЛЕТАПІСАЎ","chapter":"7","verse":"16","text":"І цяпер Я выбраў і асьвяціў дом гэты, каб імя Маё было там вечна; і вочы Мае і сэрца Маё будзе там ва ўсе дні."},{"book":"2 ЛЕТАПІСАЎ","chapter":"7","verse":"17","text":"І калі ты будзеш хадзіць прад абліччам Маім, як хадзіў Давід, бацька твой, і будзеш рабіць усё, што Я загадаў табе, і будзеш захоўваць пастановы Мае і законы Мае,"},{"book":"2 ЛЕТАПІСАЎ","chapter":"7","verse":"18","text":"дык умацую трон царства твайго, як Я абяцаў Давіду, бацьку твайму, кажучы: не перастанецца ў цябе муж, які валодае Ізраілем."},{"book":"2 ЛЕТАПІСАЎ","chapter":"7","verse":"19","text":"А калі вы адступіцеся і пакінеце пастановы Мае і запаведзі Мае, якія Я даў вам і пойдзеце і пачняце служыць багам іншым і пакланяцца ім,"},{"book":"2 ЛЕТАПІСАЎ","chapter":"7","verse":"20","text":"дык Я зьнішчу Ізраіля з улоньня зямлі Маёй, якую Я даў ім, і храм гэты, які Я асьвяціў імю Майму, адкіну ад аблічча Майго і зраблю яго прыпавесьцю і пасьмешышчам ва ўсіх народаў."},{"book":"2 ЛЕТАПІСАЎ","chapter":"7","verse":"21","text":"І з храма гэтага высокага кожны, хто праходзіцьме міма яго, жахнецца і скажа: за што зрабіў так Гасподзь зь зямлёю гэтаю і з храмам гэтым?"},{"book":"2 ЛЕТАПІСАЎ","chapter":"7","verse":"22","text":"І скажуць: за тое, што яны пакінулі Госпада, Бога бацькоў сваіх, Які вывеў іх зь зямлі Егіпецкай, і прыляпіліся да багоў іншых, і пакланяліся ім, і служылі ім, - за тое Ён навёў на іх усё гэтае бедства."}]}