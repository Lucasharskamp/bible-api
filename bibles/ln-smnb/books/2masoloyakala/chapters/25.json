{"data":[{"book":"2 Masolo ya Kala","chapter":"25","verse":"1","text":"Amatsia azalaki na mibu tuku mibale na mitano ya mbotama tango akomaki mokonzi, mpe akonzaki mibu tuku mibale na libwa na Yelusalemi. Kombo ya mama na ye ezalaki « Yeoyadani. » Yeoyadani azalaki moto ya Yelusalemi."},{"book":"2 Masolo ya Kala","chapter":"25","verse":"2","text":"Asalaki makambo ya sembo na miso ya Yawe, kasi na motema na ye mobimba te."},{"book":"2 Masolo ya Kala","chapter":"25","verse":"3","text":"Sima na Amatsia kolendisa bokonzi na ye, abomaki bakalaka oyo babomaki tata na ye, mokonzi."},{"book":"2 Masolo ya Kala","chapter":"25","verse":"4","text":"Nzokande, abomaki te bana mibali ya babomi ya tata na ye, pamba te kolanda ndenge ekomama kati na Mobeko, kati na buku ya Moyize, Yawe apesaki mitindo oyo : « Bakoboma batata te mpo na bana na bango to mpe bakoboma bana te mpo na batata ; bakoboma moto na moto mpo na masumu na ye moko. »"},{"book":"2 Masolo ya Kala","chapter":"25","verse":"5","text":"Amatsia abengisaki bato ya Yuda mpe atiaki, kolanda mabota na bango, bakonzi ya bankoto mpe ya bankama mpo na Yuda mobimba mpe Benjame. Atangaki motango ya bato oyo bazalaki na mibu kobanda tuku mibale mpe komata : bazalaki mibali nkoto nkama misato oyo baselingwa mpo na kosala mosala ya soda, kobunda na makonga mpe na nguba."},{"book":"2 Masolo ya Kala","chapter":"25","verse":"6","text":"Kati na Isalaele, azwaki lisusu na mosala ya soda, na motuya ya bakilo nkoto misato na nkama mitano ya palata, basoda ya mpiko nkoto nkama moko."},{"book":"2 Masolo ya Kala","chapter":"25","verse":"7","text":"Kasi moto moko ya Nzambe ayaki epai na ye mpe alobaki :"},{"book":"2 Masolo ya Kala","chapter":"25","verse":"8","text":"Ata soki okeyi kobunda na mpiko nyonso, Nzambe akokweyisa yo liboso ya monguna, pamba te azali na makoki ya kosunga mpe ya kokweyisa."},{"book":"2 Masolo ya Kala","chapter":"25","verse":"9","text":"Amatsia atunaki moto na Nzambe :"},{"book":"2 Masolo ya Kala","chapter":"25","verse":"10","text":"Boye, Amatsia azongisaki na bandako na bango, basoda oyo bayaki epai na ye wuta na Efrayimi. Kasi basoda yango basilikelaki Yuda mpe bazongaki na bandako na bango na kanda makasi."},{"book":"2 Masolo ya Kala","chapter":"25","verse":"11","text":"Amatsia azwaki mpiko mpe akambaki mampinga na ye kino na Lubwaku ya mungwa epai wapi abomaki bato ya Seiri nkoto zomi."},{"book":"2 Masolo ya Kala","chapter":"25","verse":"12","text":"Bato ya Yuda bakangaki lisusu bato ya bomoi nkoto zomi, bamemaki bango na songe ya ngomba mpe batindikaki bango wuta na songe ya ngomba ; mpe bango nyonso bakweyaki na se, banzoto na epanzanaki na biteni."},{"book":"2 Masolo ya Kala","chapter":"25","verse":"13","text":"Na tango wana, basoda oyo Amatsia azongisaki mpe apekisaki kokende na bitumba bakotaki na makasi kati na bingumba ya Yuda longwa na Samari kino na Beti-Oroni. Babomaki bato nkoto misato mpe bamemaki bomengo ebele ya bitumba."},{"book":"2 Masolo ya Kala","chapter":"25","verse":"14","text":"Sima na ye kolonga bato ya Edomi na bitumba, Amatsia azongaki epai na ye ; amemaki banzambe ya bikeko ya bato ya Seiri, akomisaki yango banzambe na ye moko, agumbamelaki yango mpe atumbelaki yango mbeka ya malasi."},{"book":"2 Masolo ya Kala","chapter":"25","verse":"15","text":"Mpo na yango, kanda ya Yawe epelelaki Amatsia ; mpe Yawe atindaki mosakoli moko kotuna Amatsia :"},{"book":"2 Masolo ya Kala","chapter":"25","verse":"16","text":"Wana azalaki nanu koloba, mokonzi alobaki na ye :"},{"book":"2 Masolo ya Kala","chapter":"25","verse":"17","text":"Sima na Amatsia, mokonzi ya Yuda, kotuna toli epai ya bapesi toli na ye, abetaki mondenge na Joasi, mwana mobali ya Yoakazi mpe koko ya Jewu, mokonzi ya Isalaele ; alobaki :"},{"book":"2 Masolo ya Kala","chapter":"25","verse":"18","text":"Kasi Joasi, mokonzi ya Isalaele, azongiselaki Amatsia, mokonzi ya Yuda :"},{"book":"2 Masolo ya Kala","chapter":"25","verse":"19","text":"Solo, ozali komilobela ete olongi Edomi, mpe motema ezali kosepela mpe komikumisa. Tala, ekoleka malamu ete ovanda na ndako na yo. Mpo na nini koluka ete pasi makasi ekweyela yo elongo na Yuda ?"},{"book":"2 Masolo ya Kala","chapter":"25","verse":"20","text":"Kasi Amatsia ayokaki ye te, pamba te Nzambe nde asalaki bongo mpo na kokaba bango na maboko ya Joasi, mpo ete basambelaki banzambe ya Edomi."},{"book":"2 Masolo ya Kala","chapter":"25","verse":"21","text":"Boye Joasi, mokonzi ya Isalaele, akendeki kobundisa Amatsia, mokonzi ya Yuda. Ye mpe Amatsia, mokonzi ya Yuda, babundaki na Beti-Shemeshi kati na mokili ya Yuda."},{"book":"2 Masolo ya Kala","chapter":"25","verse":"22","text":"Isalaele alongaki Yuda, mpe bato ya Yuda bakimaki, moto na moto na ndako na ye."},{"book":"2 Masolo ya Kala","chapter":"25","verse":"23","text":"Joasi, mokonzi ya Isalaele, akangaki Amatsia, mokonzi ya Yuda, mwana mobali ya Joasi mpe koko ya Yoakazi, na Beti-Shemeshi. Amemaki ye na Yelusalemi mpe abukaki mir ya Yelusalemi, na molayi ya bametele pene nkama moko na tuku mwambe, longwa na ekuke ya Efrayimi kino na ekuke ya suka."},{"book":"2 Masolo ya Kala","chapter":"25","verse":"24","text":"Joasi akamataki palata nyonso, wolo nyonso mpe biloko nyonso oyo ezalaki kati na Tempelo ya Nzambe oyo Obedi-Edomi azalaki kobatela, kati na bibombelo ya ndako ya mokonzi ; akangaki bato na bowumbu mpe azongaki na Samari."},{"book":"2 Masolo ya Kala","chapter":"25","verse":"25","text":"Amatsia, mwana mobali ya Joasi, mokonzi ya Yuda, awumelaki lisusu na bomoi mibu zomi na mitano sima na kufa ya Joasi, mwana mobali ya Yoakazi, mokonzi ya Isalaele."},{"book":"2 Masolo ya Kala","chapter":"25","verse":"26","text":"Makambo mosusu oyo etali bokonzi ya Amatsia mpe misala na ye, kobanda na ebandeli kino na suka, ekomama kati na buku ya masolo ya bakonzi ya Yuda mpe ya Isalaele."},{"book":"2 Masolo ya Kala","chapter":"25","verse":"27","text":"Kobanda na tango oyo Amatsia apesaki Yawe mokongo, basalelaki ye likita, na Yelusalemi, mpo na kotelemela ye ; mpe akimaki na Lakishi. Kasi batindaki bato mpo ete balanda ye kino na Lakishi, mpe babomaki ye kuna."},{"book":"2 Masolo ya Kala","chapter":"25","verse":"28","text":"Bamemaki nzoto na ye na likolo ya mpunda mpe bakundaki ye esika moko na bakoko na ye kati na engumba ya Yuda."}]}