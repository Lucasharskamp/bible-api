{"data":[{"book":"1 ФЕСАЛОНІКІЙЦАЎ","chapter":"2","verse":"1","text":"Вы самі ведаеце, браты, пра наш прыход да вас, што быў ён не бясплённы;"},{"book":"1 ФЕСАЛОНІКІЙЦАЎ","chapter":"2","verse":"2","text":"але хоць перад тым мы зазналі пакутаў і мелі зьнявагу ў Піліпах, як вам вядома, мы адважыліся ў Богу нашым прапаведаваць вам Дабравесьце Божае зь вялікім подзьвігам."},{"book":"1 ФЕСАЛОНІКІЙЦАЎ","chapter":"2","verse":"3","text":"Бо ў вучэньні нашым няма ні памылкі, ні нячыстых намыслаў, ні хітрыны;"},{"book":"1 ФЕСАЛОНІКІЙЦАЎ","chapter":"2","verse":"4","text":"а, як Бог выпрабоўваў нас, даверыўшы нам зьвеставаньне, так мы і гаворым, дагаджаючы ня людзям, а Богу, Які выпрабоўвае сэрцы нашыя."},{"book":"1 ФЕСАЛОНІКІЙЦАЎ","chapter":"2","verse":"5","text":"Бо ніколі ня было ў нас (перад вамі) ані словаў лісьлівасьці, як вы ведаеце! ані рознай карысьлівасьці: Бог сьведка!"},{"book":"1 ФЕСАЛОНІКІЙЦАЎ","chapter":"2","verse":"6","text":"Ня шукаем славы людзкое ні ад вас, ні ад іншых:"},{"book":"1 ФЕСАЛОНІКІЙЦАЎ","chapter":"2","verse":"7","text":"мы маглі зьявіцца напышліва, як апосталы Хрыстовыя, але былі лагодныя сярод вас падобна таму, як карміцелька пяшчотна клапоціцца пра дзетак сваіх."},{"book":"1 ФЕСАЛОНІКІЙЦАЎ","chapter":"2","verse":"8","text":"Так мы, пра вас дбаючы, захацелі перадаць вам ня толькі Дабравесьце Божае, але і душы нашыя, бо вы сталіся нам любаснымі."},{"book":"1 ФЕСАЛОНІКІЙЦАЎ","chapter":"2","verse":"9","text":"Бо вы памятаеце, браты, працу нашую і зьнемажэньне: уночы і ўдзень працуючы, каб не абцяжарыць каго з вас, мы прапаведавалі ў вас Дабравесьце Божае."},{"book":"1 ФЕСАЛОНІКІЙЦАЎ","chapter":"2","verse":"10","text":"Сьведкі вы і Бог, як сьвята і праведна і бездакорна рабілі мы перад вамі, веруючымі,"},{"book":"1 ФЕСАЛОНІКІЙЦАЎ","chapter":"2","verse":"11","text":"бо вы ведаеце, як кожнага з вас, быццам бацька дзяцей сваіх,"},{"book":"1 ФЕСАЛОНІКІЙЦАЎ","chapter":"2","verse":"12","text":"мы прасілі і пераконвалі і ўгаворвалі рабіць годна Бога, Які паклікаў вас у Сваё Царства і славу."},{"book":"1 ФЕСАЛОНІКІЙЦАЎ","chapter":"2","verse":"13","text":"Таму і мы бесьперастанку дзякуем Богу, што, прыняўшы ад нас чутае слова Божае, вы прынялі ня як слова чалавечае, а як слова Божае, - якое яно і ёсьць у ісьціне, - якое і дзейнічае ў вас, веруючых."},{"book":"1 ФЕСАЛОНІКІЙЦАЎ","chapter":"2","verse":"14","text":"Бо вы, браты, зрабіліся пераемцамі цэркваў Божых у Хрысьце Ісусе, якія ў Юдэі, таму што і тое самае адцярпелі ад сваіх аднапляменцаў, што і яны ад Юдэяў,"},{"book":"1 ФЕСАЛОНІКІЙЦАЎ","chapter":"2","verse":"15","text":"якія забілі і Госпада Ісуса і Ягоных прарокаў, і нас выгналі, і Богу ня годзяць, і ўсім людзям супрацівяцца,"},{"book":"1 ФЕСАЛОНІКІЙЦАЎ","chapter":"2","verse":"16","text":"якія не дазваляюць нам гаварыць язычнікам, каб выратаваліся, і праз гэта ўвесь час напаўняюць меру грахоў сваіх; але блізіцца на іх гнеў да канца."},{"book":"1 ФЕСАЛОНІКІЙЦАЎ","chapter":"2","verse":"17","text":"Мы ж, браты, разлучаныя з вамі на кароткі час абліччам, але ня сэрцам, з тым большаю ахвотаю імкнуліся ўбачыць аблічча вашае."},{"book":"1 ФЕСАЛОНІКІЙЦАЎ","chapter":"2","verse":"18","text":"І таму мы, я Павал, і раз і два хацелі прыйсьці да вас; але перашкодзіў нам сатана."},{"book":"1 ФЕСАЛОНІКІЙЦАЎ","chapter":"2","verse":"19","text":"Бо хто наша надзея, альбо радасьць, альбо вянок пахвалы? Ці ж ня і вы, прад Госпадам нашым Ісусам Хрыстом у прышэсьце Ягонае?"},{"book":"1 ФЕСАЛОНІКІЙЦАЎ","chapter":"2","verse":"20","text":"Бо вы - слава наша і радасьць."}]}