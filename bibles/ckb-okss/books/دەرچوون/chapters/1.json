{"data":[{"book":"دەرچوون","chapter":"1","verse":"1","text":"ئەمانە ناوی کوڕەکانی ئیسرائیلن کە لەگەڵ یاقوب چوونە میسر، هەریەک لەگەڵ خێزانەکەی:"},{"book":"دەرچوون","chapter":"1","verse":"2","text":"ڕەئوبێن، شیمۆن، لێڤی و یەهودا،"},{"book":"دەرچوون","chapter":"1","verse":"3","text":"یەساخار، زەبولون و بنیامین،"},{"book":"دەرچوون","chapter":"1","verse":"4","text":"دان و نەفتالی،"},{"book":"دەرچوون","chapter":"1","verse":"5","text":"هەموو وەچەکانی یاقوب حەفتا1‏:5 لە هەندێک دەستنووسی کۆندا بە ژمارەی حەفتا و پێنج هاتووە. بڕوانە پەیدابوون 46‏:27 و کردار 7‏:14.‏‏ کەس بوون، بێجگە لە یوسف کە لە میسر بوو."},{"book":"دەرچوون","chapter":"1","verse":"6","text":"یوسف و هەموو براکانی و هەموو ئەو نەوەیە مردن،"},{"book":"دەرچوون","chapter":"1","verse":"7","text":"بەڵام نەوەی ئیسرائیل بەردار بوون، زۆر زیاد بوون و زۆر و توانادارتر بوون، خاکەکە پڕ بوو لەوان."},{"book":"دەرچوون","chapter":"1","verse":"8","text":"ئینجا لە میسر پاشایەکی نوێ هاتە سەر تەخت کە یوسفی نەدەناسی."},{"book":"دەرچوون","chapter":"1","verse":"9","text":"بە گەلەکەی گوت: «تەماشا بکەن، نەوەی ئیسرائیل گەلێکن لە ئێمە زۆرتر و بەتواناترن."},{"book":"دەرچوون","chapter":"1","verse":"10","text":"وەرن با دانا بین، نەوەک زۆرتریش ببن، کاتێک بکەوینە جەنگەوە، ئەوان بچنە پاڵ دوژمنەکانمان و لە دژمان بجەنگن و ئەم خاکە بەجێبهێڵن.»"},{"book":"دەرچوون","chapter":"1","verse":"11","text":"بۆیە سەرکاری بێگارییان لەسەر دانان، بۆ ئەوەی بە بارگرانییەکەیان زەلیلیان بکەن، ئیتر شارەکانی پیتۆم و ڕەعمسێسیان بۆ ئەمبارکردن بۆ فیرعەون بنیاد نا."},{"book":"دەرچوون","chapter":"1","verse":"12","text":"بەڵام هەرچەندە زەلیلیان دەکردن ئەوەندە گەشەیان دەکرد و بەربڵاو دەبوون، ئیتر لەبەر ئەوە میسرییەکان بەرامبەر بە نەوەی ئیسرائیل ترسیان لێ نیشت."},{"book":"دەرچوون","chapter":"1","verse":"13","text":"میسرییەکان بە زەبرەوە کۆیلایەتییان بە نەوەی ئیسرائیل دەکرد."},{"book":"دەرچوون","chapter":"1","verse":"14","text":"ژیانیان تاڵ کردن بە کۆیلایەتییەکی سەخت، بە قوڕکاری و خشت دروستکردن و هەموو جۆرە کارێکی کێڵگە، هەموو کارێک کە پێیان دەکردن بە زەبرەوە بوو."},{"book":"دەرچوون","chapter":"1","verse":"15","text":"پاشای میسر بە دوو مامانی ژنە عیبرانییەکانی گوت، کە ناوی یەکێکیان شیفرە و ئەوی دیکەیان پوعە1‏:15 ناوەکانی پوعە و شیفرە تەنها لێرە هەن. ئیتر مەرج نییە عیبری بوو بن، بەڵام یارمەتی ژنە عیبرانییەکانیان دەدا.‏ بوو،"},{"book":"دەرچوون","chapter":"1","verse":"16","text":"گوتی: «کاتێک مامانی بۆ ژنە عیبرانییەکان دەکەن لە شوێنی منداڵبوون، تەماشایان بکەن، ئەگەر کوڕ بێت بیکوژن، بەڵام ئەگەر کچ بێت با بژیێت.»"},{"book":"دەرچوون","chapter":"1","verse":"17","text":"بەڵام مامانەکان لە خودا ترسان و ئەوەیان نەکرد کە پاشای میسر پێی گوتبوون، هێشتیان کوڕەکان بژین."},{"book":"دەرچوون","chapter":"1","verse":"18","text":"دواتر پاشای میسر مامانەکانی بانگکرد و لێی پرسین: «بۆچی ئەمەتان کردووە؟ بۆ هێشتتان کوڕەکان بژین؟»"},{"book":"دەرچوون","chapter":"1","verse":"19","text":"مامانەکانیش وەڵامی فیرعەونیان دایەوە: «لەبەر ئەوەی ژنە عیبرانییەکان وەک ژنە میسرییەکان نین، ئەوان گورجوگۆڵن و پێش گەیشتنی مامان منداڵیان دەبێت.»"},{"book":"دەرچوون","chapter":"1","verse":"20","text":"ئیتر خودا لەگەڵ مامانەکان باش بوو، گەلیش زۆر و بە توانا بوون."},{"book":"دەرچوون","chapter":"1","verse":"21","text":"ئەوە بوو کە مامانەکان لە خودا ترسان، خوداش خێزانی پێ بەخشین."},{"book":"دەرچوون","chapter":"1","verse":"22","text":"ئینجا فیرعەون فەرمانی بە هەموو گەلەکەی دا و گوتی: «هەر کوڕێکی عیبرانی کە لە دایک دەبێت، فڕێیبدەنە ناو ڕووباری نیل، بەڵام با هەموو کچەکان بژین.»"}]}