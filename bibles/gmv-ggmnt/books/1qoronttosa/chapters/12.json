{"data":[{"book":"1 Qoronttosa","chapter":"12","verse":"1","text":"Ta ishato ayanay immiza imotetha gishshi inte issi miish erana mala ta koyays."},{"book":"1 Qoronttosa","chapter":"12","verse":"2","text":"Inte ammananape kase coo mela heene haane guussan inte erontta kaalethetidi duuna muume gidida eeqatako bidayssa inteka ereta."},{"book":"1 Qoronttosa","chapter":"12","verse":"3","text":"Hessa gishshi oonikka Xoossa ayanan hasa7ishe “Yesusay qangettidade” geena. Hessaththoka xiillo ayanan gididi attin oonka “Yesusay Goda” gaana uray donttayssa ta intes yotays."},{"book":"1 Qoronttosa","chapter":"12","verse":"4","text":"Asas imotethi duma duma gidishin ayanay gidiko issinokko."},{"book":"1 Qoronttosa","chapter":"12","verse":"5","text":"Oothoyka duma duma gidshin Goday gidiko issakko."},{"book":"1 Qoronttosa","chapter":"12","verse":"6","text":"Duma duma ootho ogeti diikoka wursika oothizay issi Xoossakko."},{"book":"1 Qoronttosa","chapter":"12","verse":"7","text":"Gido attin xiillo ayana qoncciso imotay issades imetizay issife go7etanaskko."},{"book":"1 Qoronttosa","chapter":"12","verse":"8","text":"Issades hiillan hasa7ana eratethi imetees. Hara uras qass he ayananka eratetha qaalan hasa7ana qaalay imetees."},{"book":"1 Qoronttosa","chapter":"12","verse":"9","text":"Issades he ayanan ammanoy imetees. Hara uras qass he ayananka hargizayta pathiza imotay imetees."},{"book":"1 Qoronttosa","chapter":"12","verse":"10","text":"Issades malalithiza ootho oothiza imotay imetees. Qasseka hara uras buro tinbite hasa7ay; hara uras qasseka ayanata shaakki eroy; hara uras duma duma qaalan hasa7ey; qasseka hara uras hara duma duma qaalan hasaetidayssa birishana imotay imetees."},{"book":"1 Qoronttosa","chapter":"12","verse":"11","text":"Heyti wurikka he issi ayanay immiza imota gidishin issi issi uras ba koyida mala imees."},{"book":"1 Qoronttosa","chapter":"12","verse":"12","text":"Issi asatetha bolla daro biilliteti diikoka asatethay issinokko. Gido attin biilliteti daro gidikkoka asatethay issino xalalakko. Kiristoosayka hessa malakko."},{"book":"1 Qoronttosa","chapter":"12","verse":"13","text":"Ayhuda asata gidinka Girike asata gidinka, aylle gidinka woykko goqa asata gidinka nu wurikka issino gidanas issi ayanan xammaqetidosu. Nu wurikka ha issi ayanape uyidosu."},{"book":"1 Qoronttosa","chapter":"12","verse":"14","text":"Asatethi medhettiday daro biillitistape attin issi biillitepe xalala gidena."},{"book":"1 Qoronttosa","chapter":"12","verse":"15","text":"Toy “Ta kushe gidontta gishshi asatetha giddon diikke” giiko izi hizgida gishshi izas asatethan duusi attanee?"},{"book":"1 Qoronttosa","chapter":"12","verse":"16","text":"Heythi “Ta ayfe gidontta gishshi asatetha giddon diike” giiko hessa gishshi asatetha giddon duusi izas attanee?"},{"book":"1 Qoronttosa","chapter":"12","verse":"17","text":"Asatethi wurikka ayfe xalala gididako aazan siyanee? Asatethi wurikka haythe xalala gididako aazan singanee?"},{"book":"1 Qoronttosa","chapter":"12","verse":"18","text":"Gido attin Xoossi issa issa ba koyda mala asatetha giddon daanas bessizason wothides."},{"book":"1 Qoronttosa","chapter":"12","verse":"19","text":"Biillitey wurikka issino gididako kumetha asatethi awape beistanee?"},{"book":"1 Qoronttosa","chapter":"12","verse":"20","text":"Hessa gishshi biilliteti daro shin asatethi gidiko issino xalalakko."},{"book":"1 Qoronttosa","chapter":"12","verse":"21","text":"Ayfey kushe “Nena ta koyke” gaanas danda7ena. Hu7ey to “Nena taas koshena” gaana danda7ena."},{"book":"1 Qoronttosa","chapter":"12","verse":"22","text":"Haray attoshin wursofe laafa milatiza biilliteti daro koshshizaytakko."},{"book":"1 Qoronttosa","chapter":"12","verse":"23","text":"Nuni laafa gi leqqiza biillitista hankoytape aathi bonchosu. Qasseka nu isttan yeelatiza biillitista harape aathi naagosu."},{"book":"1 Qoronttosa","chapter":"12","verse":"24","text":"Nu isttan yeelatontta biillitistas gidiko hessa mala boncho koshena. Xoossi gidiko asatetha biillitista issi bolla oythethidi bonchoy paccizaytas adhetha boncho immides."},{"book":"1 Qoronttosa","chapter":"12","verse":"25","text":"Izi hessa oothiday asatetha biillitista garisan shaakotethi doontta istti ba garisan issay issa benara gina gi qopanaskko."},{"book":"1 Qoronttosa","chapter":"12","verse":"26","text":"Issi biillitey sakettiko hanko biilliteti wurikka izara issife sakettettes. Issi biillitey bonchetiko biilliteti wurikka issife ufa7etes."},{"book":"1 Qoronttosa","chapter":"12","verse":"27","text":"Histiko inte wurikka Kiristoosa asatethikko. Inte issay issay iza asatetha biillitistakko."},{"book":"1 Qoronttosa","chapter":"12","verse":"28","text":"Xoossi woossa keeththa giddon koyro hawarista, nam7antho qasse nabeta, hedzdzantho asttamarista, kaallethidi malata oothizayta, pathiza imotethi dizayta, harataka ase maadiza imotay dizayta, dere ayiso eratethi dizaytane duma duma qaala hasa7ana imotethi diza asata wothides."},{"book":"1 Qoronttosa","chapter":"12","verse":"29","text":"Wurika hawaratee? Wurika nabetee? Wurika asttamaretee? Wurika malalithiza miishe oothizoo?"},{"book":"1 Qoronttosa","chapter":"12","verse":"30","text":"Wurisoska hargizayta pathiza imotay dizee? Asi wurikka duma qaalan hasa7izee? Duma qaalan hasa7etoyssa asay wuri birshizee?"},{"book":"1 Qoronttosa","chapter":"12","verse":"31","text":"Gido attin inte wurikka wursofe adhdhiza imoteth lo7ethi koyte. Qasseka hara wursofe adhdhiza oge ta intena bessana."}]}