{"data":[{"book":"ULevi","chapter":"10","verse":"1","text":"Amadodana ka-Aroni uNadabi lo-Abhihu bathatha izitsha zempepha, bafaka umlilo kuzo, bafaka impepha; basebenikela ngomlilo phambi kukaThixo ngokungekho emandleni abo, njalo kuphambene lomlayo wakhe."},{"book":"ULevi","chapter":"10","verse":"2","text":"Kwavela umlilo lapho uThixo ayekhona, wabatshisa bafa phambi kukaThixo."},{"book":"ULevi","chapter":"10","verse":"3","text":"UMosi wasesithi ku-Aroni, “Lokhu yikho okwakhulunywa nguThixo aze athi:"},{"book":"ULevi","chapter":"10","verse":"4","text":"UMosi wabiza uMishayeli lo-Elizafani amadodana kamalumakhe ka-Aroni u-Uziyeli, wathi kubo, “Wozani lapha lizothwala abafowenu libakhuphele phandle kwezihonqo, khatshana laphambi kwendlu engcwele.”"},{"book":"ULevi","chapter":"10","verse":"5","text":"Ngakho beza babathwala belokhu begqoke amabhatshi abo, babakhuphela ngaphandle kwezihonqo njengokulaya kukaMosi."},{"book":"ULevi","chapter":"10","verse":"6","text":"UMosi wasesithi ku-Aroni lamadodana akhe u-Eliyazari lo-Ithamari, “Lingayekeli inwele zenu zingembozwanga njalo lingadabuli izigqoko zenu ngokuhlulukelwa, funa life, loThixo athukuthelele abantu bonke. Kodwa zonke izihlobo zenu lendlu yonke ka-Israyeli bangabakhalela labo ababhujiswe nguThixo ngomlilo."},{"book":"ULevi","chapter":"10","verse":"7","text":"Lingaze lasuka esangweni lethente lokuhlangana funa life, ngoba amafutha kaThixo okugcoba ogcotshelwa isikhundla aphezu kwenu.” Ngakho benza njengokulaya kukaMosi."},{"book":"ULevi","chapter":"10","verse":"8","text":"UThixo wasesithi ku-Aroni,"},{"book":"ULevi","chapter":"10","verse":"9","text":"“Wena lamadodana akho akumelanga linathe iwayini loba okunye okunathwayo okubilileyo nxa lisiyangena ethenteni lokuhlangana, funa life. Lo ngumlayo omi kuze kube nininini kuzizukulwane ezizayo."},{"book":"ULevi","chapter":"10","verse":"10","text":"Kumele lahlukanise okungcwele kokungangcwele, okuhlanzekileyo kokungahlanzekanga,"},{"book":"ULevi","chapter":"10","verse":"11","text":"njalo kumele lifundise abako-Israyeli zonke izimiso uThixo abaphe zona ngoMosi.”"},{"book":"ULevi","chapter":"10","verse":"12","text":"UMosi wathi ku-Aroni kanye lamadodana akhe aseleyo, u-Eliyazari lo-Ithamari, “Thathani umnikelo wamabele oseleyo emihlatshelweni yokudla enikelwe kuThixo, liwudle ungelamvubelo eceleni kwe-alithari ngoba ungcwele kakhulu."},{"book":"ULevi","chapter":"10","verse":"13","text":"Udleleni endaweni engcwele, ngoba uyisabelo senu kanye lamadodana enu, njengoba ngilaywe ngokunjalo."},{"book":"ULevi","chapter":"10","verse":"14","text":"Kodwa wena lamadodana akho kanye lamadodakazi akho lingadla isifuba esazunguzwayo kanye lomlenze onikelweyo. Kudleleni endaweni ehlanzekileyo ngokomkhuba; kuphiwe wena kanye labantwabakho njengesabelo somnikelo wobudlelwano kwabako-Israyeli."},{"book":"ULevi","chapter":"10","verse":"15","text":"Umlenze owanikelwayo kanye lesifuba esazunguzwayo kumele kulethwe kanye lamahwahwa anikelwa ngomlilo, azozunguzwa phambi kukaThixo njengomnikelo wokuzunguzwa. Lokho kuzakuba yisabelo sansukuzonke esakho kanye labantwabakho, njengokulaya kukaThixo.”"},{"book":"ULevi","chapter":"10","verse":"16","text":"UMosi wathi ebuza ngembuzi yomnikelo wesono wathola ukuthi yayisitshisiwe, wathukuthelela u-Eliyazari lo-Ithamari, amadodana ka-Aroni ayesesele, wawabuza wathi,"},{"book":"ULevi","chapter":"10","verse":"17","text":"“Kungani lingadlelanga umnikelo wesono endlini engcwele na? Ungcwele kakhulu; lawuphiwa ukuze ususe icala labantu ngokwenza ukuthi babuyiswe phambi kukaThixo."},{"book":"ULevi","chapter":"10","verse":"18","text":"Njengoba igazi lawo lingangeniswanga eNdaweni eNgcwele, bekumele imbuzi liyidlele endlini engcwele njengokulaya kwami.”"},{"book":"ULevi","chapter":"10","verse":"19","text":"U-Aroni waphendula uMosi wathi, “Lamuhla benze umhlatshelo womnikelo wesono kanye lomnikelo wokutshiswa phambi kukaThixo, kodwa izinto ezinjengalezi sezenzakele kimi. Nxa bengidle umnikelo wesono lamuhla, kambe uThixo ubengachelesa ngalokho na?”"},{"book":"ULevi","chapter":"10","verse":"20","text":"UMosi wasuthiseka ekuzwa lokho."}]}