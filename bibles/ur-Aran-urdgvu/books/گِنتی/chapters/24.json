{"data":[{"book":"گِنتی","chapter":"24","verse":"1","text":"اب بلعام کو اِس بات کا پورا یقین ہو گیا کہ رب کو پسند ہے کہ مَیں اسرائیلیوں کو برکت دوں۔ اِس لئے اُس نے اِس مرتبہ پہلے کی طرح جادوگری کا طریقہ استعمال نہ کیا بلکہ سیدھا ریگستان کی طرف رُخ کیا"},{"book":"گِنتی","chapter":"24","verse":"2","text":"جہاں اسرائیل اپنے اپنے قبیلوں کی ترتیب سے خیمہ زن تھا۔ یہ دیکھ کر اللہ کا روح اُس پر نازل ہوا،"},{"book":"گِنتی","chapter":"24","verse":"3","text":"اور وہ بول اُٹھا،"},{"book":"گِنتی","chapter":"24","verse":"4","text":"اُس کا پیغام جو اللہ کی باتیں سن لیتا ہے، قادرِ مطلق کی رویا کو دیکھ لیتا ہے اور زمین پر گر کر پوشیدہ باتیں دیکھتا ہے۔"},{"book":"گِنتی","chapter":"24","verse":"5","text":"اے یعقوب، تیرے خیمے کتنے شاندار ہیں! اے اسرائیل، تیرے گھر کتنے اچھے ہیں!"},{"book":"گِنتی","chapter":"24","verse":"6","text":"وہ دُور تک پھیلی ہوئی وادیوں کی مانند، نہر کے کنارے لگے باغوں کی مانند، رب کے لگائے ہوئے عود کے درختوں کی مانند، پانی کے کنارے لگے دیودار کے درختوں کی مانند ہیں۔"},{"book":"گِنتی","chapter":"24","verse":"7","text":"اُن کی بالٹیوں سے پانی چھلکتا رہے گا، اُن کے بیج کو کثرت کا پانی ملے گا۔ اُن کا بادشاہ اجاج سے زیادہ طاقت ور ہو گا، اور اُن کی سلطنت سرفراز ہو گی۔"},{"book":"گِنتی","chapter":"24","verse":"8","text":"اللہ اُنہیں مصر سے نکال لایا، اور اُنہیں جنگلی بَیل کی سی طاقت حاصل ہے۔ وہ مخالف قوموں کو ہڑپ کر کے اُن کی ہڈیاں چُور چُور کر دیتے ہیں، وہ اپنے تیر چلا کر اُنہیں مار ڈالتے ہیں۔"},{"book":"گِنتی","chapter":"24","verse":"9","text":"اسرائیل شیرببر یا شیرنی کی مانند ہے۔ جب وہ دبک کر بیٹھ جائے تو کوئی بھی اُسے چھیڑنے کی جرأت نہیں کرتا۔ جو تجھے برکت دے اُسے برکت ملے، اور جو تجھ پر لعنت بھیجے اُس پر لعنت آئے۔“"},{"book":"گِنتی","chapter":"24","verse":"10","text":"یہ سن کر بلق آپے سے باہر ہوا۔ اُس نے تالی بجا کر اپنی حقارت کا اظہار کیا اور کہا، ”مَیں نے تجھے اِس لئے بُلایا تھا کہ تُو میرے دشمنوں پر لعنت بھیجے۔ اب تُو نے اُنہیں تینوں بار برکت ہی دی ہے۔"},{"book":"گِنتی","chapter":"24","verse":"11","text":"اب دفع ہو جا! اپنے گھر واپس بھاگ جا! مَیں نے کہا تھا کہ بڑا انعام دوں گا۔ لیکن رب نے تجھے انعام پانے سے روک دیا ہے۔“"},{"book":"گِنتی","chapter":"24","verse":"12","text":"بلعام نے جواب دیا، ”کیا مَیں نے اُن لوگوں کو جنہیں آپ نے مجھے بُلانے کے لئے بھیجا تھا نہیں بتایا تھا"},{"book":"گِنتی","chapter":"24","verse":"13","text":"کہ اگر بلق اپنے محل کو چاندی اور سونے سے بھر کر بھی مجھے دے دے توبھی مَیں رب کی کسی بات کی خلاف ورزی نہیں کر سکتا، خواہ میری نیت اچھی ہو یا بُری۔ مَیں صرف وہ کچھ کر سکتا ہوں جو اللہ فرماتا ہے۔"},{"book":"گِنتی","chapter":"24","verse":"14","text":"اب مَیں اپنے وطن واپس چلا جاتا ہوں۔ لیکن پہلے مَیں آپ کو بتا دیتا ہوں کہ آخرکار یہ قوم آپ کی قوم کے ساتھ کیا کچھ کرے گی۔“"},{"book":"گِنتی","chapter":"24","verse":"15","text":"وہ بول اُٹھا،"},{"book":"گِنتی","chapter":"24","verse":"16","text":"اُس کا پیغام جو اللہ کی باتیں سن لیتا اور اللہ تعالیٰ کی مرضی کو جانتا ہے، جو قادرِ مطلق کی رویا کو دیکھ لیتا اور زمین پر گر کر پوشیدہ باتیں دیکھتا ہے۔"},{"book":"گِنتی","chapter":"24","verse":"17","text":"جسے مَیں دیکھ رہا ہوں وہ اِس وقت نہیں ہے۔ جو مجھے نظر آ رہا ہے وہ قریب نہیں ہے۔ یعقوب کے گھرانے سے ستارہ نکلے گا، اور اسرائیل سے عصائے شاہی اُٹھے گا جو موآب کے ماتھوں اور سیت کے تمام بیٹوں کی کھوپڑیوں کو پاش پاش کرے گا۔"},{"book":"گِنتی","chapter":"24","verse":"18","text":"ادوم اُس کے قبضے میں آئے گا، اُس کا دشمن سعیر اُس کی ملکیت بنے گا جبکہ اسرائیل کی طاقت بڑھتی جائے گی۔"},{"book":"گِنتی","chapter":"24","verse":"19","text":"یعقوب کے گھرانے سے ایک حکمران نکلے گا جو شہر کے بچے ہوؤں کو ہلاک کر دے گا۔“"},{"book":"گِنتی","chapter":"24","verse":"20","text":"پھر بلعام نے عمالیق کو دیکھا اور کہا،"},{"book":"گِنتی","chapter":"24","verse":"21","text":"پھر اُس نے قینیوں کو دیکھا اور کہا،"},{"book":"گِنتی","chapter":"24","verse":"22","text":"لیکن تُو تباہ ہو جائے گا جب اسور تجھے گرفتار کرے گا۔“"},{"book":"گِنتی","chapter":"24","verse":"23","text":"ایک اَور دفعہ اُس نے بات کی،"},{"book":"گِنتی","chapter":"24","verse":"24","text":"کِتّیم کے ساحل سے بحری جہاز آئیں گے جو اسور اور عِبر کو ذلیل کریں گے، لیکن وہ خود بھی ہلاک ہو جائیں گے۔“"},{"book":"گِنتی","chapter":"24","verse":"25","text":"پھر بلعام اُٹھ کر اپنے گھر واپس چلا گیا۔ بلق بھی وہاں سے چلا گیا۔"}]}