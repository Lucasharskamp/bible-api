{"data":[{"book":"Efežanima","chapter":"4","verse":"1","text":"Zaklinjem vas dakle kao sužanj u Gospodinu: živite dostojno poziva kojim vas je Bog pozvao."},{"book":"Efežanima","chapter":"4","verse":"2","text":"Budite ponizni i strpljivi. Podnosite nedostatke drugih s ljubavlju."},{"book":"Efežanima","chapter":"4","verse":"3","text":"Nastojte biti jedinstveni u Duhu, povezani mirom."},{"book":"Efežanima","chapter":"4","verse":"4","text":"Svi smo mi jedno Tijelo, svi imamo jednoga Duha i svi smo pozvani k jednoj nadi."},{"book":"Efežanima","chapter":"4","verse":"5","text":"Samo je jedan Gospodin, jedna je vjera, jedno krštenje."},{"book":"Efežanima","chapter":"4","verse":"6","text":"Samo je jedan Bog Otac nad svima nama, koji prebiva u svima nama i djeluje kroz sve nas."},{"book":"Efežanima","chapter":"4","verse":"7","text":"A svakomu od nas dana je milost, dar koji nam je Isus dodijelio."},{"book":"Efežanima","chapter":"4","verse":"8","text":"Zato u Svetome pismu piše:"},{"book":"Efežanima","chapter":"4","verse":"9","text":"Piše da je “uzišao”. To znači da je najprije sišao dolje, na zemlju."},{"book":"Efežanima","chapter":"4","verse":"10","text":"Koji je sišao, isti je onaj koji je uzišao nad sva nebesa, da sve ispuni."},{"book":"Efežanima","chapter":"4","verse":"11","text":"Jednima je darovao da budu apostoli; drugima da budu proroci; jednima da budu evanđelisti, drugima pastiri i učitelji;"},{"book":"Efežanima","chapter":"4","verse":"12","text":"da osposobi svete da mogu služiti i izgrađivati Crkvu, Kristovo tijelo,"},{"book":"Efežanima","chapter":"4","verse":"13","text":"sve dok ne postignemo takvo jedinstvo vjere i spoznaju Božjega Sina da postanemo zreli u Gospodinu, dok ne uzrastemo do Kristove punine."},{"book":"Efežanima","chapter":"4","verse":"14","text":"Tada više nećemo biti poput nejačadi koju valovi bacaju amo-tamo i koju goni svaki vjetar prijevarnih ljudskih učenja, lukavština koje zavode na krivi put."},{"book":"Efežanima","chapter":"4","verse":"15","text":"Živjet ćemo istinoljubivo, u ljubavi, te postajati sve sličnijima Kristu, koji je glava Crkve, svojega Tijela."},{"book":"Efežanima","chapter":"4","verse":"16","text":"Njegovom skrbi cijelo tijelo savršeno pristaje skupa. Svaki ud obavlja vlastiti posao i pomaže drugim udovima rasti, pa je cijelo Tijelo zdravo te raste i živi u ljubavi."},{"book":"Efežanima","chapter":"4","verse":"17","text":"Ovo kažem u Gospodinovo ime: zaklinjem vas da ne živite kao što žive pogani, razmišljajući isprazno."},{"book":"Efežanima","chapter":"4","verse":"18","text":"Oni su, naime, zaslijepljeni i zamračena uma, daleko su od Božjega života jer su zatvorili svoj razum prema njemu i ne mogu shvatiti Božje putove."},{"book":"Efežanima","chapter":"4","verse":"19","text":"Ne mare više je li što dobro ili zlo. Odali su se bludu i u pohlepi počinjaju kojekakve nečistoće."},{"book":"Efežanima","chapter":"4","verse":"20","text":"Ali vi niste tako poučeni kad ste spoznali Krista."},{"book":"Efežanima","chapter":"4","verse":"21","text":"Ako ste slušali o njemu i ako ste poučeni da je istina u Isusu,"},{"book":"Efežanima","chapter":"4","verse":"22","text":"odbacite stari način života, starog čovjeka u vama kojega prijevarne požude vode u propast."},{"book":"Efežanima","chapter":"4","verse":"23","text":"Umjesto toga, Duh mora obnoviti vaš način razmišljanja."},{"book":"Efežanima","chapter":"4","verse":"24","text":"Morate postati novim čovjekom,4:24 U grčkome: obući se u novoga čovjeka. stvorenim na Božju sliku—pravednim, svetim i istinoljubivim."},{"book":"Efežanima","chapter":"4","verse":"25","text":"Odbacite zato laž i “govorite istinu jedan drugomu”4:25 Zaharija 8:16. jer pripadamo jedni drugima, udovi smo istoga Tijela."},{"book":"Efežanima","chapter":"4","verse":"26","text":"“Srdite se ako morate, ali nemojte da vas srdžba odvede u grijeh!”4:26 Psalam 4:5."},{"book":"Efežanima","chapter":"4","verse":"27","text":"Ne dajte đavlu priliku da djeluje."},{"book":"Efežanima","chapter":"4","verse":"28","text":"Tko je krao, neka to više ne čini. Radije neka se trudi vlastitim rukama priskrbiti dobra, da ima što podijeliti s onima koji su u potrebi."},{"book":"Efežanima","chapter":"4","verse":"29","text":"Nikakva ružna riječ neka ne prijeđe preko vaših usana. Neka sve što kažete bude dobro, na izgradnju i dobrobit onima koji vas slušaju."},{"book":"Efežanima","chapter":"4","verse":"30","text":"Ne žalostite svojim životom Božjega Svetog Duha, kojim ste zapečaćeni za dan otkupljenja."},{"book":"Efežanima","chapter":"4","verse":"31","text":"Klonite se svake gorčine, srdžbe, gnjeva, vike i kletve te svake opakosti!"},{"book":"Efežanima","chapter":"4","verse":"32","text":"Budite, naprotiv, jedni drugima dobrostivi i milosrdni te praštajte jedni drugima kao što je i Bog u Kristu nama oprostio."}]}