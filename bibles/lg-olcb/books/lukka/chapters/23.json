{"data":[{"book":"Lukka","chapter":"23","verse":"1","text":"Awo Olukiiko lwonna ne lusituka, ne batwala Yesu ewa Piraato."},{"book":"Lukka","chapter":"23","verse":"2","text":"Ne batandika okumuwawaabira nti, “Omuntu ono ajagalaza eggwanga lyaffe, ng’atuziyiza okuwa Kayisaali omusolo, nga yeeyita Kristo, kabaka.”"},{"book":"Lukka","chapter":"23","verse":"3","text":"Piraato kwe kubuuza Yesu nti, “Ggwe kabaka w’Abayudaaya?” Yesu n’amuddamu nti, “Ggwe okyogedde.”"},{"book":"Lukka","chapter":"23","verse":"4","text":"Awo Piraato n’akyukira bakabona abakulu n’ekibiina ky’abantu n’abagamba nti, “Siraba musango muntu ono gw’azizza.”"},{"book":"Lukka","chapter":"23","verse":"5","text":"Naye ne beeyongera okulumiriza nga bagamba nti, “Asasamazza abantu n’okuyigiriza kwe mu Buyudaaya mwonna. Yatandikira Ggaliraaya okutuukira ddala ne wano!”"},{"book":"Lukka","chapter":"23","verse":"6","text":"Piraato bwe yawulira ebyo kwe kubuuza nti, “Omuntu ono Mugaliraaya?”"},{"book":"Lukka","chapter":"23","verse":"7","text":"Bwe yategeera nga Yesu Mugaliraaya, n’amuweereza eri Kerode, kubanga Ggaliraaya kyali kifugibwa Kerode, ate nga Kerode mu kiseera ekyo yali ali mu Yerusaalemi."},{"book":"Lukka","chapter":"23","verse":"8","text":"Awo Kerode bwe yalaba Yesu, n’asanyuka nnyo, kubanga yali atutte ekiseera kiwanvu ng’ayagala okulaba Yesu. Era okuva ku ebyo bye yali amuwuliddeko yasuubira ng’ajja kumulaba ng’akolayo ekyamagero."},{"book":"Lukka","chapter":"23","verse":"9","text":"N’amubuuza ebibuuzo bingi, naye Yesu n’atamuddamu."},{"book":"Lukka","chapter":"23","verse":"10","text":"Mu kiseera ekyo, bakabona abakulu, n’abannyonnyozi b’amateeka baali awo mu busungu obungi ne baleekaanira waggulu nga bamulumiriza."},{"book":"Lukka","chapter":"23","verse":"11","text":"Kerode n’abaserikale be ne batandika okuduulira Yesu, n’okumuvuma. Ne bamwambaza ekyambalo ekinekaaneka, ne bamuzzaayo ewa Piraato."},{"book":"Lukka","chapter":"23","verse":"12","text":"Ku lunaku olwo lwennyini, Kerode ne Piraato, abaali bakyawaganye, ne bafuuka ba mukwano."},{"book":"Lukka","chapter":"23","verse":"13","text":"Awo Piraato n’akuŋŋaanya bakabona abakulu, n’abakulembeze b’Abayudaaya, n’abantu,"},{"book":"Lukka","chapter":"23","verse":"14","text":"n’abagamba nti, “Mwandeetedde omuntu ono nga mumuwawaabira nti asasamaza abantu bajeeme. Mubuuzizza nnyo era ne neetegereza bulungi ensonga eyo nga nammwe we muli, naye ne nsanga nga talina musango ku ebyo bye mumuwawaabidde."},{"book":"Lukka","chapter":"23","verse":"15","text":"Ne Kerode naye tamulabyeko musango era kyavudde amukomyawo gye tuli. Omuntu ono talina ky’akoze kimusaanyiza kibonerezo kya kufa."},{"book":"Lukka","chapter":"23","verse":"16","text":"Noolwekyo ŋŋenda mukangavvulamu, ndyoke mmusumulule.”"},{"book":"Lukka","chapter":"23","verse":"17","text":"Ku buli mbaga ya Kuyitako, Piraato ng’ateekwa okubateera omusibe omu."},{"book":"Lukka","chapter":"23","verse":"18","text":"Ekibiina kyonna ne kireekaana nnyo nti, “Oyo mutte! Otuteere Balaba.”"},{"book":"Lukka","chapter":"23","verse":"19","text":"Balaba ono yali asibiddwa lwa kukulembera kasasamalo mu kibuga, era n’olw’obutemu."},{"book":"Lukka","chapter":"23","verse":"20","text":"Piraato olw’okwagala okusumulula Yesu, n’ayongera okwogera nabo."},{"book":"Lukka","chapter":"23","verse":"21","text":"Naye ne beeyongera okuleekaana nti, “Mukomerere ku musaalaba! Mukomerere ku musaalaba!”"},{"book":"Lukka","chapter":"23","verse":"22","text":"Piraato n’ayogera nabo omulundi ogwokusatu nti, “Lwaki? Azzizza musango ki? Sirabye nsonga yonna emusaanyiza kibonerezo kya kufa. Noolwekyo ka mmukangavvule, ndyoke mmusumulule.”"},{"book":"Lukka","chapter":"23","verse":"23","text":"Naye ne beeyongera nnyo okuleekaana, n’okuwowoggana nga baagala Yesu akomererwe ku musaalaba. Era okuleekaana kwabwe ne kuwangula."},{"book":"Lukka","chapter":"23","verse":"24","text":"Awo Piraato n’akola nga bwe baayagala."},{"book":"Lukka","chapter":"23","verse":"25","text":"N’asumulula Balaba, gwe baasaba eyali asibiddwa olw’okusasamaza abantu n’olw’obutemu. Naye n’abakwasa Yesu bagende bamukole nga bwe baagala."},{"book":"Lukka","chapter":"23","verse":"26","text":"Awo ne bafulumya Yesu okumutwala okumukomerera. Bwe baali bamutwala ne basanga omusajja Omukuleene erinnya lye Simooni, yali ava mu kyalo nga yaakayingira mu kibuga, ne bamuwaliriza okusitula omusaalaba gwa Yesu ku kibegabega kye; n’agusitula n’agutwala ng’atambulira emabega wa Yesu."},{"book":"Lukka","chapter":"23","verse":"27","text":"Ekibiina kinene ne bagoberera Yesu nga mwe muli n’abakazi abaali bamukaabira nga bwe bakuba ebiwoobe."},{"book":"Lukka","chapter":"23","verse":"28","text":"Naye Yesu n’abakyukira n’abagamba nti, “Abawala ba Yerusaalemi, temukaabira Nze, wabula mwekaabire era mukaabire n’abaana bammwe."},{"book":"Lukka","chapter":"23","verse":"29","text":"Kubanga ekiseera kijja abakazi abatalina baana lwe baliyitibwa ab’omukisa ddala."},{"book":"Lukka","chapter":"23","verse":"30","text":"“ ‘Baligamba ensozi nti, “Mutugweko,”"},{"book":"Lukka","chapter":"23","verse":"31","text":"Kale, obanga bino babikola ku muti omubisi, naye ku mukalu kiriba kitya?”"},{"book":"Lukka","chapter":"23","verse":"32","text":"Waaliwo n’abasajja abalala babiri, bombi nga bamenyi ba mateeka, abaatwalibwa ne Yesu okuttibwa."},{"book":"Lukka","chapter":"23","verse":"33","text":"Awo bwe baatuuka mu kifo ekiyitibwa Ekiwanga, ne bamukomerera awo ku musaalaba, awamu n’abamenyi b’amateeka, omu ku ludda lwa Yesu olwa ddyo n’omulala ku ludda olwa kkono."},{"book":"Lukka","chapter":"23","verse":"34","text":"Yesu n’agamba nti, “Kitange, basonyiwe, kubanga kye bakola tebakimanyi.” Awo abaserikale ne bagabana ebyambalo bye nga babikubira akalulu."},{"book":"Lukka","chapter":"23","verse":"35","text":"Ekibiina ne kimutunuulira. Abakulembeze b’Abayudaaya ne bamusekerera nga bagamba nti, “Yalokolanga balala, ka tulabe naye bwe yeerokola, obanga ye Kristo wa Katonda Omulonde we.”"},{"book":"Lukka","chapter":"23","verse":"36","text":"N’abaserikale nabo ne bamuduulira ne bamuwa wayini omukaatuufu,"},{"book":"Lukka","chapter":"23","verse":"37","text":"nga bagamba nti, “Obanga ggwe Kabaka w’Abayudaaya, weerokole!”"},{"book":"Lukka","chapter":"23","verse":"38","text":"Waggulu w’omutwe gwa Yesu ku musaalaba kwateekebwako ekiwandiiko mu bigambo bino nti,"},{"book":"Lukka","chapter":"23","verse":"39","text":"Omu ku bamenyi b’amateeka abaakomererwa naye n’avuma Yesu ng’agamba nti, “Si ggwe Masiya? Kale weerokole era naffe otulokole.”"},{"book":"Lukka","chapter":"23","verse":"40","text":"Naye munne bwe baakomererwa n’amunenya, n’amugamba nti, “N’okutya totya Katonda, nga naawe oli ku kibonerezo kye kimu kya kufa?"},{"book":"Lukka","chapter":"23","verse":"41","text":"Ffe tuvunaaniddwa bya nsonga, kubanga ebikolwa byaffe bitusaanyiza kino. Naye ono talina kisobyo kyonna ky’akoze.”"},{"book":"Lukka","chapter":"23","verse":"42","text":"N’alyoka agamba nti, “Yesu, onzijukiranga bw’olijja mu bwakabaka bwo.”"},{"book":"Lukka","chapter":"23","verse":"43","text":"Yesu n’amuddamu nti, “Ddala ddala nkugamba nti olwa leero ojja kubeera nange mu Lusuku lwa Katonda.”"},{"book":"Lukka","chapter":"23","verse":"44","text":"Awo obudde bwe bwatuuka essaawa omukaaga ez’omu ttuntu, enzikiza n’ekwata ku nsi yonna, okutuusa ku ssaawa ey’omwenda,"},{"book":"Lukka","chapter":"23","verse":"45","text":"kubanga enjuba yalekeraawo okwaka. Amangwago eggigi ly’omu Yeekaalu ne liyulikamu wabiri."},{"book":"Lukka","chapter":"23","verse":"46","text":"Awo Yesu n’ayogerera waggulu n’eddoboozi ery’omwanguka ng’agamba nti, “Kitange, nteeka omwoyo gwange mu mikono gyo.” Bwe yamala okwogera ebigambo ebyo, n’afa."},{"book":"Lukka","chapter":"23","verse":"47","text":"Omuserikale Omuruumi omukulu w’ekitongole eyakulembera abaserikale abaakomerera Yesu, bwe yalaba ebibaddewo, n’atendereza Katonda ng’agamba nti, “Mazima omuntu ono abadde mutuukirivu.”"},{"book":"Lukka","chapter":"23","verse":"48","text":"Abantu bonna abaali bazze okwerolera, bwe baalaba ebibaddewo ne baddayo ewaabwe nga beekuba mu kifuba nga bajjudde ennaku nnyingi."},{"book":"Lukka","chapter":"23","verse":"49","text":"Mikwano gya Yesu, awamu n’abakazi abajja naye nga bamugoberera okuviira ddala e Ggaliraaya, baali bayimiridde nga beesuddeko akabanga, nga batunuulira byonna ebibaddewo."},{"book":"Lukka","chapter":"23","verse":"50","text":"Laba waaliwo omusajja erinnya lye Yusufu, ng’atuula mu Lukiiko Olukulu olw’Abayudaaya, yali musajja mulungi era nga mutuukirivu,"},{"book":"Lukka","chapter":"23","verse":"51","text":"teyakkirizaganya na banne mu ebyo bye baasalawo ku Yesu ne bye baakola. Yali wa mu kibuga Alimasaya eky’omu Buyudaaya. Yali ng’alindirira n’essuubi ddene okulaba obwakabaka bwa Katonda."},{"book":"Lukka","chapter":"23","verse":"52","text":"Omusajja ono n’agenda eri Piraato n’asabayo omulambo gwa Yesu."},{"book":"Lukka","chapter":"23","verse":"53","text":"Bwe yaguggya ku musaalaba, n’aguzinga mu lugoye lwa linena olweru ennyo, n’agugalamiza mu ntaana ey’empuku eyali etemeddwa mu lwazi, era nga teziikibwangamu muntu."},{"book":"Lukka","chapter":"23","verse":"54","text":"Bino byonna byaliwo ku Lwakutaano, olunaku olw’okweteekerateekerako ng’enkeera ye Ssabbiiti."},{"book":"Lukka","chapter":"23","verse":"55","text":"Omulambo gwa Yesu bwe gwali gutwalibwa mu ntaana, abakazi abaava e Ggaliraaya ne bagoberera nga bavaako emabega, ne balaba entaana n’omulambo gwe nga bwe gwagalamizibwamu."},{"book":"Lukka","chapter":"23","verse":"56","text":"Ne balyoka baddayo eka ne bategeka ebyakaloosa n’amafuta ag’okusiiga omulambo gwa Yesu. Naye ne bawummula ku Ssabbiiti ng’etteeka bwe liragira."}]}