{"data":[{"book":"प्रेरितों","chapter":"10","verse":"1","text":"कैसरिया म कुरनेलियुस नाम को एक आदमी होतो, जो इतालियानी नाम को पलटन को सूबेदार होतो।"},{"book":"प्रेरितों","chapter":"10","verse":"2","text":"ऊ भक्त होतो, अऊर अपनो पूरो घरानों को संग परमेश्वर सी डरत होतो, अऊर यहूदी गरीब लोगों ख बहुत दान देत होतो, अऊर बराबर परमेश्वर सी प्रार्थना करत होतो।"},{"book":"प्रेरितों","chapter":"10","verse":"3","text":"ओन दोपहर लगभग तीन बजे दर्शन म साफ तरह सी देख्यो कि परमेश्वर को एक स्वर्गदूत ओको जवर अन्दर आय क कह्य हय, “हे कुरनेलियुस!”"},{"book":"प्रेरितों","chapter":"10","verse":"4","text":"ओन ओख ध्यान सी देख्यो अऊर डर क कह्यो, “हे प्रभु, का आय?”"},{"book":"प्रेरितों","chapter":"10","verse":"5","text":"अऊर अब याफा म आदमी भेज क शिमोन ख, जो पतरस कहलावय हय, बुलाय लेवो।"},{"book":"प्रेरितों","chapter":"10","verse":"6","text":"ऊ शिमोन, चमड़ा को धन्दा करन वालो को इत मेहमान हय, जेको घर समुन्दर को किनार पर हय।”"},{"book":"प्रेरितों","chapter":"10","verse":"7","text":"जब ऊ स्वर्गदूत जेन ओको सी बाते करी होती चली गयो, त ओन दोय सेवक, अऊर जो ओको जवर मौजूद रहत होतो उन्म सी एक भक्त सिपाही ख बुलायो,"},{"book":"प्रेरितों","chapter":"10","verse":"8","text":"अऊर उन्न सब बाते बताय क याफा ख भेज्यो।"},{"book":"प्रेरितों","chapter":"10","verse":"9","text":"दूसरों दिन जब हि चलतो चलतो नगर को जवर पहुंच्यो, त दोपहर को समय पतरस छत पर प्रार्थना करन चढ़्यो।"},{"book":"प्रेरितों","chapter":"10","verse":"10","text":"ओख भूख लगी अऊर कुछ खानो चाहत होतो, पर जब हि तैयारी कर रह्यो होतो त ऊ बेहोश भय गयो;"},{"book":"प्रेरितों","chapter":"10","verse":"11","text":"अऊर ओन देख्यो, कि आसमान खुल गयो; अऊर एक पात्र बड़ी चादर को जसो चारों कोना सी लटकतो हुयो, धरती को तरफ उतर रह्यो हय।"},{"book":"प्रेरितों","chapter":"10","verse":"12","text":"जेको म धरती को सब तरह को चार पाय वालो जीव अऊर रेंगन वालो जन्तु अऊर आसमान को पक्षी होतो।"},{"book":"प्रेरितों","chapter":"10","verse":"13","text":"ओख एक असो आवाज सुनायी दियो, “हे पतरस उठ, मार अऊर खा।”"},{"book":"प्रेरितों","chapter":"10","verse":"14","text":"पर पतरस न कह्यो, “नहीं प्रभु, कभीच नहीं; कहालीकि मय न कभी कोयी अपवित्र या अशुद्ध चिज नहीं खायी हय।”"},{"book":"प्रेरितों","chapter":"10","verse":"15","text":"तब दूसरी बार ओख आवाज सुनायी दियो, “जो कुछ परमेश्वर न शुद्ध ठहरायो हय, ओख तय अशुद्ध मत कह्य।”"},{"book":"प्रेरितों","chapter":"10","verse":"16","text":"तीन बार असोच भयो; तब तुरतच ऊ पात्र आसमान पर उठाय लियो गयो।"},{"book":"प्रेरितों","chapter":"10","verse":"17","text":"जब पतरस अपनो मन म संका म होतो, कि यो दर्शन जो मय न देख्यो ऊ का होय सकय हय, त देखो, हि आदमी जिन्ख कुरनेलियुस न भेज्यो होतो, शिमोन को घर को पता लगाय क द्वार पर आय खड़ो भयो,"},{"book":"प्रेरितों","chapter":"10","verse":"18","text":"अऊर बुलाय क पूछन लग्यो, “का शिमोन जो पतरस कहलावय हय, इतच मेहमान हय?”"},{"book":"प्रेरितों","chapter":"10","verse":"19","text":"पतरस त ऊ दर्शन पर सोचत रह्यो होतो, कि आत्मा न ओको सी कह्यो, “देख, तीन आदमी तोरी खोज म हंय।"},{"book":"प्रेरितों","chapter":"10","verse":"20","text":"येकोलायी उठ क खल्लो जा, अऊर बिन शक सी उन्को संग होय जा; कहालीकि मय नच उन्ख भेज्यो हय।”"},{"book":"प्रेरितों","chapter":"10","verse":"21","text":"तब पतरस न उतर क उन आदमियों सी कह्यो, “देखो, जेकी खोज तुम कर रह्यो हय, ऊ मयच आय। तुम्हरो आवन को का वजह हय?”"},{"book":"प्रेरितों","chapter":"10","verse":"22","text":"उन्न कह्यो, “कुरनेलियुस सूबेदार जो सच्चो अऊर परमेश्वर सी डरन वालो अऊर पूरी यहूदी जाति म सुनाम आदमी हय, ओन एक पवित्र स्वर्गदूत सी यो निर्देश पायो हय कि तोख अपनो घर बुलाय क तोरो सी वचन सुने।”"},{"book":"प्रेरितों","chapter":"10","verse":"23","text":"तब ओन उन्ख अन्दर बुलाय क उन्की मेहमानी करी।"},{"book":"प्रेरितों","chapter":"10","verse":"24","text":"दूसरों दिन हि कैसरिया पहुंच्यो, अऊर कुरनेलियुस अपनो कुटुम्बियों अऊर प्रिय संगियों ख जमा कर क् उन्की रस्ता देख रह्यो होतो।"},{"book":"प्रेरितों","chapter":"10","verse":"25","text":"जब पतरस अन्दर आय रह्यो होतो, त कुरनेलियुस न ओको सी भेंट करी, अऊर ओको घुटना को बल पर गिर क ओख नमस्कार करयो;"},{"book":"प्रेरितों","chapter":"10","verse":"26","text":"पर पतरस न ओख उठाय क कह्यो, “खड़ो हो, मय भी त आदमी आय।”"},{"book":"प्रेरितों","chapter":"10","verse":"27","text":"अऊर ओको संग बातचीत करतो हुयो अन्दर गयो, अऊर बहुत सो लोगों ख जमा देख क"},{"book":"प्रेरितों","chapter":"10","verse":"28","text":"ओन कह्यो, “तुम जानय हय कि गैरयहूदी की संगति करनो यां ओको इत जानो यहूदी लायी अधर्म हय, पर परमेश्वर न मोख बतायो हय कि कोयी आदमी ख अपवित्र या अशुद्ध नहीं कहूं।"},{"book":"प्रेरितों","chapter":"10","verse":"29","text":"येकोलायी मय जब बुलायो गयो त बिना कुछ कह्यो चली आयो। अब मय पूछू हय कि मोख कौन्सो काम लायी बुलायो गयो?”"},{"book":"प्रेरितों","chapter":"10","verse":"30","text":"कुरनेलियुस न कह्यो, “योच घड़ी, पूरो चार दिन भयो, मय अपनो घर म दोपहर तीन बजे को लगभग प्रार्थना कर रह्यो होतो; त देखो, एक पुरुष चमकदार कपड़ा पहिन्यो हुयो, मोरो आगु आय खड़ो भयो"},{"book":"प्रेरितों","chapter":"10","verse":"31","text":"अऊर कहन लग्यो, ‘हे कुरनेलियुस, तोरी प्रार्थना सुन ली गयी हय अऊर तोरो दान परमेश्वर को आगु याद करयो गयो हंय।"},{"book":"प्रेरितों","chapter":"10","verse":"32","text":"येकोलायी कोयी ख याफा नगर भेज क शिमोन ख जो पतरस कहलावय हय, बुलाव। ऊ समुन्दर को किनार शिमोन, चमड़ा को धन्दा करन वालो को घर म मेहमान हय।’"},{"book":"प्रेरितों","chapter":"10","verse":"33","text":"तब मय न तुरतच तोरो जवर लोग भेज्यो, अऊर तय न अच्छो करयो जो आय गयो। अब हम सब इत परमेश्वर को आगु हंय, ताकि जो कुछ परमेश्वर न तोरो सी कह्यो हय ओख सुनबो।”"},{"book":"प्रेरितों","chapter":"10","verse":"34","text":"तब पतरस न कह्यो, “अब मोख निश्चय भयो कि परमेश्वर कोयी को पक्षपात नहीं करय,"},{"book":"प्रेरितों","chapter":"10","verse":"35","text":"बल्की हर जाति म जो ओको सी डरय अऊर सच्चायी को काम करय हय, ऊ ओख भावय हय।"},{"book":"प्रेरितों","chapter":"10","verse":"36","text":"जो वचन ओन इस्राएलियों को जवर भेज्यो, जब ओन यीशु मसीह को द्वारा जो सब को प्रभु हय शान्ति को सुसमाचार सुनायो,"},{"book":"प्रेरितों","chapter":"10","verse":"37","text":"ऊ वचन तुम जानय हय, जो यूहन्ना को बपतिस्मा को प्रचार को बाद गलील सी सुरूवात होय क पूरो यहूदिया प्रदेश म फैल गयो:"},{"book":"प्रेरितों","chapter":"10","verse":"38","text":"परमेश्वर न कौन्सो रीति सी यीशु नासरी ख पवित्र आत्मा अऊर सामर्थ सी अभिषेक करयो; ऊ भलायी करतो अऊर सब ख जो शैतान को सतायो हुयो होतो, अच्छो करतो फिरयो, कहालीकि परमेश्वर ओको संग होतो।"},{"book":"प्रेरितों","chapter":"10","verse":"39","text":"हम उन सब कामों को गवाह हंय; जो ओन यहूदियों को देश अऊर यरूशलेम म भी करयो, अऊर उन्न ओख क्रूस पर लटकाय क मार डाल्यो।"},{"book":"प्रेरितों","chapter":"10","verse":"40","text":"ओख परमेश्वर न तीसरो दिन जीन्दो करयो, अऊर प्रगट भी कर दियो हय;"},{"book":"प्रेरितों","chapter":"10","verse":"41","text":"सब लोगों पर नहीं बल्की उन गवाहों पर जिन्ख परमेश्वर न पहिले सी चुन लियो होतो, यानेकि हम पर जिन्न ओको मरयो हुयो म सी जीन्दो होन को बाद ओको संग खायो-पीयो;"},{"book":"प्रेरितों","chapter":"10","verse":"42","text":"अऊर ओन हम्ख आज्ञा दियो कि लोगों म प्रचार करो अऊर गवाही दे, कि यो उच आय जेक परमेश्वर न जीन्दो अऊर मरयो हुयो को न्यायकर्ता ठहरायो हय।"},{"book":"प्रेरितों","chapter":"10","verse":"43","text":"ओकी सब भविष्यवक्ता गवाही देवय हंय कि जो कोयी ओको पर विश्वास करेंन, ओख ओको नाम को द्वारा पापों की माफी मिलेंन।”"},{"book":"प्रेरितों","chapter":"10","verse":"44","text":"पतरस या बाते कहतच रह्यो होतो कि पवित्र आत्मा वचन को सब सुनन वालो पर उतर आयो।"},{"book":"प्रेरितों","chapter":"10","verse":"45","text":"अऊर जितनो खतना करयो हुयो विश्वासी पतरस को संग आयो होतो, हि सब अचम्भित हुयो कि गैरयहूदियों पर भी पवित्र आत्मा को दान कुड़ायो गयो हय।"},{"book":"प्रेरितों","chapter":"10","verse":"46","text":"कहालीकि उन्न उन्ख अलग-अलग तरह की भाषा बोलत अऊर परमेश्वर की बड़ायी करतो सुन्यो। येको पर पतरस न कह्यो,"},{"book":"प्रेरितों","chapter":"10","verse":"47","text":"“का कोयी उन्ख रोक सकय हय कि हि बपतिस्मा नहीं पाये, जिन्न हमरो जसो पवित्र आत्मा पायो हय?”"},{"book":"प्रेरितों","chapter":"10","verse":"48","text":"अऊर ओन आज्ञा दियो कि उन्ख यीशु मसीह को नाम म बपतिस्मा दियो जाये। तब उन्न ओको सी बिनती करी कि ऊ कुछ दिन अऊर उन्को संग रहे।"}]}