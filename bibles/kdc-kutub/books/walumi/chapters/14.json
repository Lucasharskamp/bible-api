{"data":[{"book":"Walumi","chapter":"14","verse":"1","text":"Wabokeleni wanhu waja kumtamanila kwao Imulungu hakunagangamala goya, sikumuibamilile nao kwavija ogesa viyagwe."},{"book":"Walumi","chapter":"14","verse":"2","text":"Wanhu hawaigalile bule, wanhu wayagwe omtamanila Imulungu na woja kinhu chochose, lakini wanhu waja kumtamanila kwao Imulungu hakunagangamala goya woja mbogamboga ziiyeka."},{"book":"Walumi","chapter":"14","verse":"3","text":"Wanhu woja kila kinhu sikuwawabeze waja hawajaga kila kinhu. Na waja woja mbogamboga ziiyeka sikuwawataguse waja woja kila kinhu, kwavija Imulungu kawatogola."},{"book":"Walumi","chapter":"14","verse":"4","text":"Vino gweye kwa nani mbaka umtaguse msang'hanaji wa miyago? Mkulu wa msang'hanaji ayo, ayo yonda yasagule kamba kadaha hebu kalemelwa. Na kodaha kwavija Mndewa kodaha kumtenda yahume."},{"book":"Walumi","chapter":"14","verse":"5","text":"Munhu kodaha kugesa hana siku imoja ng'hulu kubanza zose, na munhu iyagwe kodaha kugesa siku zose ziigala. Avo kila munhu yalole kamba viyogesa vinoga."},{"book":"Walumi","chapter":"14","verse":"6","text":"Munhu yogesa siku imoja ng'hulu kubanza zose kotenda avo mbuli ya Mndewa, na munhu yoja kila kinhu kotenda vivo mbuli ya Mndewa kwavija komgwaa nhogolwa Imulungu. Vivija munhu yoleka kuja ndiya fulani kotenda vivo mbuli ya Imulungu, na heyo vivija komgwaa nhogolwa Imulungu."},{"book":"Walumi","chapter":"14","verse":"7","text":"Kwavija kuduhu munhu yoyose vitwili yokuwa mgima kwa mbuli yake mwenyego na vivija kuduhu munhu yofa kwa mbuli yake mwenyego."},{"book":"Walumi","chapter":"14","verse":"8","text":"Avo twahawa wagima twa wagima mbuli ya Mndewa, na twahafa tofa mbuli ya Mndewa. Avo twahafa hebu twahawa wagima twa wanhu zake Mndewa."},{"book":"Walumi","chapter":"14","verse":"9","text":"Kwavija Kilisito kafa na kazilibuka ili yawe Mndewa wa wanhu wagima na wafile."},{"book":"Walumi","chapter":"14","verse":"10","text":"Gweye habali umtagusa miyago? Hebu habali umbeza miyago? Kwavija hana siku tokwima mgameso ga Imulungu tutagusigwe."},{"book":"Walumi","chapter":"14","verse":"11","text":"Kwavija Maandiko Gang'alile golonga,"},{"book":"Walumi","chapter":"14","verse":"12","text":"Kila munhu vitwili, komulongela Imulungu mbuli zake mwenyego."},{"book":"Walumi","chapter":"14","verse":"13","text":"Avo tuleke kuitagusa na sikutuwakimile waetu hebu kuwahonza watende nzambi."},{"book":"Walumi","chapter":"14","verse":"14","text":"Kwavija niilumba na Mndewa Yesu, nojuwa goya vinhu vose vinoga kudigwa, lakini munhu yokona kinhu kiha kudigwa, kinhu acho kiha kumwake heyo."},{"book":"Walumi","chapter":"14","verse":"15","text":"Wahamgevuza miyago mbuli ya ndiya yuuja, aho kuduhu unogelwa. Sikuutogole ndiya yako iwe kinhu cha kumtenda miyago yabanange kutamanila kwake, kwavija Kilisito kafa mbuli yake!"},{"book":"Walumi","chapter":"14","verse":"16","text":"Sikuutogole kija kiugesa kinoga kibezigwe."},{"book":"Walumi","chapter":"14","verse":"17","text":"Kwavija Undewa wa Imulungu siyo mbuli ya kuja na kung'wa. Lakini mbuli ya kutenda ganogile, tindiwalo na deng'ho, vose vino volawa kwa Loho Yang'alile."},{"book":"Walumi","chapter":"14","verse":"18","text":"Munhu yomsang'hanila Kilisito kamba avo, komnogeza Imulungu na kotogoligwa na wanhu."},{"book":"Walumi","chapter":"14","verse":"19","text":"Avo tugoge ng'hani kusang'hana mbuli zigala tindiwalo na kuigangamiza."},{"book":"Walumi","chapter":"14","verse":"20","text":"Sikuuibanange sang'hano ya Imulungu mbuli ya ndiya. Vose vidigwa vinoga, lakini havinogile kuja ndiya yonda imuhonze miyago yatende nzambi."},{"book":"Walumi","chapter":"14","verse":"21","text":"Vinoga kuleka kuja nyama hebu kung'wa divai hebu kusang'hana kinhu chochose chonda kimuhonze miyago yatende nzambi."},{"book":"Walumi","chapter":"14","verse":"22","text":"Gendelela kukigoga kija kiutogola mgameso ga Imulungu wako. Kamweda munhu ija hagesa muumoyo wake kamba kabananga kwa gaja goyogesa ganoga kusang'hana."},{"book":"Walumi","chapter":"14","verse":"23","text":"Lakini munhu yeli na shaka yahaja kotagusigwa, kwavija koja kuno hamtamanila Imulungu, na mbuli yoyose isang'hanigwa bila kumtamanila Imulungu iha."}]}