{"data":[{"book":"امثال","chapter":"29","verse":"1","text":"جو متعدد نصیحتوں کے باوجود ہٹ دھرم رہے وہ اچانک ہی برباد ہو جائے گا، اور شفا کا امکان ہی نہیں ہو گا۔"},{"book":"امثال","chapter":"29","verse":"2","text":"جب راست باز بہت ہیں تو قوم خوش ہوتی، لیکن جب بےدین حکومت کرے تو قوم آہیں بھرتی ہے۔"},{"book":"امثال","chapter":"29","verse":"3","text":"جسے حکمت پیاری ہو وہ اپنے باپ کو خوشی دلاتا ہے، لیکن کسبیوں کا ساتھی اپنی دولت اُڑا دیتا ہے۔"},{"book":"امثال","chapter":"29","verse":"4","text":"بادشاہ انصاف سے ملک کو مستحکم کرتا، لیکن حد سے زیادہ ٹیکس لینے سے اُسے تباہ کرتا ہے۔"},{"book":"امثال","chapter":"29","verse":"5","text":"جو اپنے پڑوسی کی چاپلوسی کرے وہ اُس کے قدموں کے آگے جال بچھاتا ہے۔"},{"book":"امثال","chapter":"29","verse":"6","text":"شریر جرم کرتے وقت اپنے آپ کو پھنسا دیتا، لیکن راست باز خوشی منا کر شادمان رہتا ہے۔"},{"book":"امثال","chapter":"29","verse":"7","text":"راست باز پست حالوں کے حقوق کا خیال رکھتا ہے، لیکن بےدین پروا ہی نہیں کرتا۔"},{"book":"امثال","chapter":"29","verse":"8","text":"طعنہ زن شہر میں افرا تفری مچا دیتے جبکہ دانش مند غصہ ٹھنڈا کر دیتے ہیں۔"},{"book":"امثال","chapter":"29","verse":"9","text":"جب دانش مند آدمی عدالت میں احمق سے لڑے تو احمق طیش میں آ جاتا یا قہقہہ لگاتا ہے، سکون کا امکان ہی نہیں ہوتا۔"},{"book":"امثال","chapter":"29","verse":"10","text":"خوں خوار آدمی بےالزام شخص سے نفرت کرتا، لیکن سیدھی راہ پر چلنے والا اُس کی بہتری چاہتا ہے۔"},{"book":"امثال","chapter":"29","verse":"11","text":"احمق اپنا پورا غصہ اُتارتا، لیکن دانش مند اُسے روک کر قابو میں رکھتا ہے۔"},{"book":"امثال","chapter":"29","verse":"12","text":"جو حکمران جھوٹ پر دھیان دے اُس کے تمام ملازم بےدین ہوں گے۔"},{"book":"امثال","chapter":"29","verse":"13","text":"جب غریب اور ظالم کی ملاقات ہوتی ہے تو دونوں کی آنکھوں کو روشن کرنے والا رب ہی ہے۔"},{"book":"امثال","chapter":"29","verse":"14","text":"جو بادشاہ دیانت داری سے ضرورت مند کی عدالت کرے اُس کا تخت ہمیشہ تک قائم رہے گا۔"},{"book":"امثال","chapter":"29","verse":"15","text":"چھڑی اور نصیحت حکمت پیدا کرتی ہیں۔ جسے بےلگام چھوڑا جائے وہ اپنی ماں کے لئے شرمندگی کا باعث ہو گا۔"},{"book":"امثال","chapter":"29","verse":"16","text":"جب بےدین پھلیں پھولیں تو گناہ بھی پھلتا پھولتا ہے، لیکن راست باز اُن کی شکست کے گواہ ہوں گے۔"},{"book":"امثال","chapter":"29","verse":"17","text":"اپنے بیٹے کی تربیت کر تو وہ تجھے سکون اور خوشی دلائے گا۔"},{"book":"امثال","chapter":"29","verse":"18","text":"جہاں رویا نہیں وہاں قوم بےلگام ہو جاتی ہے، لیکن مبارک ہے وہ جو شریعت کے تابع رہتا ہے۔"},{"book":"امثال","chapter":"29","verse":"19","text":"نوکر صرف الفاظ سے نہیں سدھرتا۔ اگر وہ بات سمجھے بھی توبھی دھیان نہیں دے گا۔"},{"book":"امثال","chapter":"29","verse":"20","text":"کیا کوئی دکھائی دیتا ہے جو بات کرنے میں جلدباز ہے؟ اُس کی نسبت احمق کے سدھرنے کی زیادہ اُمید ہے۔"},{"book":"امثال","chapter":"29","verse":"21","text":"جو غلام جوانی سے ناز و نعمت میں پل کر بگڑ جائے اُس کا بُرا انجام ہو گا۔"},{"book":"امثال","chapter":"29","verse":"22","text":"غضب آلود آدمی جھگڑے چھیڑتا رہتا ہے، غصیلے شخص سے متعدد گناہ سرزد ہوتے ہیں۔"},{"book":"امثال","chapter":"29","verse":"23","text":"تکبر اپنے مالک کو پست کر دے گا جبکہ فروتن شخص عزت پائے گا۔"},{"book":"امثال","chapter":"29","verse":"24","text":"جو چور کا ساتھی ہو وہ اپنی جان سے نفرت رکھتا ہے۔ گو اُس سے حلف اُٹھوایا جائے کہ چوری کے بارے میں گواہی دے توبھی کچھ نہیں بتاتا بلکہ حلف کی لعنت کی زد میں آ جاتا ہے۔"},{"book":"امثال","chapter":"29","verse":"25","text":"جو انسان سے خوف کھائے وہ پھندے میں پھنس جائے گا، لیکن جو رب کا خوف مانے وہ محفوظ رہے گا۔"},{"book":"امثال","chapter":"29","verse":"26","text":"بہت لوگ حکمران کی منظوری کے طالب رہتے ہیں، لیکن انصاف رب ہی کی طرف سے ملتا ہے۔"},{"book":"امثال","chapter":"29","verse":"27","text":"راست باز بدکار سے اور بےدین سیدھی راہ پر چلنے والے سے گھن کھاتا ہے۔"}]}