{"data":[{"book":"3 Mojžíšova","chapter":"24","verse":"1","text":"Mluvil pak Hospodin k Mojžíšovi, řka:"},{"book":"3 Mojžíšova","chapter":"24","verse":"2","text":"Přikaž synům Izraelským, ať přinesou tobě oleje olivového, čistého, vytlačeného, k svícení, aby lampy ustavičně rozsvěcovány byly."},{"book":"3 Mojžíšova","chapter":"24","verse":"3","text":"Před oponou svědectví v stánku úmluvy zpořádá je Aron, aby hořely od večera až do jitra před Hospodinem vždycky. Toť bude ustanovení věčné v národech vašich."},{"book":"3 Mojžíšova","chapter":"24","verse":"4","text":"Na svícen čistý rozstavovati bude lampy před Hospodinem vždycky."},{"book":"3 Mojžíšova","chapter":"24","verse":"5","text":"A vezma mouky bělné, upečeš z ní dvanácte koláčů; jeden každý koláč bude ze dvou desetin efi."},{"book":"3 Mojžíšova","chapter":"24","verse":"6","text":"A rozkladeš je dvěma řady, šest v řadu jednom, na stole čistém před Hospodinem."},{"book":"3 Mojžíšova","chapter":"24","verse":"7","text":"Dáš také na každý řad kadidla čistého, aby bylo za každý chléb ten kouření pamětné v obět ohnivou Hospodinu."},{"book":"3 Mojžíšova","chapter":"24","verse":"8","text":"Každého dne sobotního klásti budete je řadem před Hospodinem vždycky, berouce je od synů Izraelských smlouvou věčnou."},{"book":"3 Mojžíšova","chapter":"24","verse":"9","text":"I budou Aronovi a synům jeho, kteřížto jísti budou je na místě svatém; nebo nejsvětější věc jest jim z obětí ohnivých Hospodinových právem věčným."},{"book":"3 Mojžíšova","chapter":"24","verse":"10","text":"Vyšel pak syn ženy Izraelské, kteréhož měla s mužem Egyptským, mezi syny Izraelskými, a vadili se v staních syn ženy té Izraelské s mužem Izraelským."},{"book":"3 Mojžíšova","chapter":"24","verse":"11","text":"I zlořečil syn ženy té Izraelské a rouhal se jménu Božímu. Tedy přivedli ho k Mojžíšovi. (Jméno pak matky jeho bylo Salumit, dcera Dabri, z pokolení Dan.)"},{"book":"3 Mojžíšova","chapter":"24","verse":"12","text":"A dali jej do vězení, až by jim bylo oznámeno, co s ním Bůh káže učiniti."},{"book":"3 Mojžíšova","chapter":"24","verse":"13","text":"Mluvil pak Hospodin k Mojžíšovi, řka:"},{"book":"3 Mojžíšova","chapter":"24","verse":"14","text":"Vyveď toho ruhače ven z stanů, a nechať všickni ti, kteříž slyšeli, vloží ruce na hlavu jeho, a všecken lid ať ho ukamenuje."},{"book":"3 Mojžíšova","chapter":"24","verse":"15","text":"Mluvě pak k synům Izraelským, díš jim: Kdož by koli zlořečil Bohu svému, poneseť hřích svůj."},{"book":"3 Mojžíšova","chapter":"24","verse":"16","text":"Kdož by zlořečil jménu Hospodinovu, smrtí umře, a všecko shromáždění bez milosti ukamenuje jej. Tak cizí, jako doma zchovaný, když by zlořečil jménu Hospodinovu, smrtí umře."},{"book":"3 Mojžíšova","chapter":"24","verse":"17","text":"Zabil-li by kdo kterého člověka, smrtí umře."},{"book":"3 Mojžíšova","chapter":"24","verse":"18","text":"Jestliže by pak zabil hovado, navrátí jiné, hovado za hovado."},{"book":"3 Mojžíšova","chapter":"24","verse":"19","text":"Kdož by pak zohavil bližního svého, vedlé toho, jakž on učinil, tak se staň jemu:"},{"book":"3 Mojžíšova","chapter":"24","verse":"20","text":"Zlámaní za zlámaní, oko za oko, zub za zub. Jakouž by ohavu učinil na těle člověka, taková zase učiněna bude jemu."},{"book":"3 Mojžíšova","chapter":"24","verse":"21","text":"Kdož by zabil hovado, navrátí jiné, ale kdož by zabil člověka, umře."},{"book":"3 Mojžíšova","chapter":"24","verse":"22","text":"Jednostejné právo míti budete. Jakož příchozímu, tak domácímu stane se; nebo já jsem Hospodin Bůh váš."},{"book":"3 Mojžíšova","chapter":"24","verse":"23","text":"Tedy mluvil Mojžíš k synům Izraelským ty věci. I vyvedli toho ruhače ven za stany, a kamením ho zametali. Učinili, pravím, synové Izraelští vedlé toho, jakož přikázal Hospodin Mojžíšovi."}]}