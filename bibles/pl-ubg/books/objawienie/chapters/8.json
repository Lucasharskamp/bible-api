{"data":[{"book":"Objawienie","chapter":"8","verse":"1","text":"A gdy otworzył siódmą pieczęć, nastała w niebie cisza na około pół godziny."},{"book":"Objawienie","chapter":"8","verse":"2","text":"I zobaczyłem siedmiu aniołów, którzy stoją przed Bogiem. I dano im siedem trąb."},{"book":"Objawienie","chapter":"8","verse":"3","text":"I przyszedł inny anioł, i stanął przy ołtarzu, mając złotą kadzielnicę. Dano mu wiele kadzideł, aby"},{"book":"Objawienie","chapter":"8","verse":"4","text":"I dym kadzideł z modlitwami świętych wzniósł się z ręki anioła przed Bogiem."},{"book":"Objawienie","chapter":"8","verse":"5","text":"Anioł zaś wziął kadzielnicę, napełnił ją ogniem z ołtarza i zrzucił na ziemię. I nastąpiły głosy i gromy, i błyskawice, i trzęsienie ziemi."},{"book":"Objawienie","chapter":"8","verse":"6","text":"A siedmiu aniołów, którzy mieli siedem trąb, przygotowało się, aby zatrąbić."},{"book":"Objawienie","chapter":"8","verse":"7","text":"I zatrąbił pierwszy anioł, i powstały grad i ogień zmieszane z krwią, i zrzucono je na ziemię. I spłonęła trzecia część drzew, spłonęła też cała zielona trawa."},{"book":"Objawienie","chapter":"8","verse":"8","text":"I zatrąbił drugi anioł, i jakby wielka góra płonąca ogniem została wrzucona w morze, i trzecia część morza zamieniła się w krew."},{"book":"Objawienie","chapter":"8","verse":"9","text":"I zginęła w morzu trzecia część żywych stworzeń, i trzecia część statków uległa zniszczeniu."},{"book":"Objawienie","chapter":"8","verse":"10","text":"I zatrąbił trzeci anioł, i spadła z nieba wielka gwiazda, płonąca jak pochodnia, i spadła na trzecią część rzek i na źródła wód."},{"book":"Objawienie","chapter":"8","verse":"11","text":"A imię gwiazdy brzmi Piołun. I trzecia część wód zamieniła się w piołun, i wielu ludzi umarło od tych wód, bo stały się gorzkie."},{"book":"Objawienie","chapter":"8","verse":"12","text":"I zatrąbił czwarty anioł, i rażona została trzecia część słońca i trzecia część księżyca, i trzecia część gwiazd, tak że zaćmiła się trzecia ich część i dzień przez jedną trzecią swoją część nie jaśniał, podobnie i noc."},{"book":"Objawienie","chapter":"8","verse":"13","text":"I zobaczyłem, i usłyszałem jednego anioła lecącego środkiem nieba, który mówił donośnym głosem: Biada, biada, biada mieszkańcom ziemi z powodu pozostałych głosów trąb trzech aniołów, którzy mają zatrąbić."}]}