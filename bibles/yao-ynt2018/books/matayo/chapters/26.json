{"data":[{"book":"Matayo","chapter":"26","verse":"1","text":"Che Yesu paŵamalisisye kuŵecheta gelego gose, ŵaasalile ŵakulijiganya ŵao,"},{"book":"Matayo","chapter":"26","verse":"2","text":"“Nkumanyilila kuti pachigamale moŵa gaŵili chichiŵe chindimba cha Pasaka, ni Mwana jwa Mundu chakatyosyekwe kuti aŵambikwe pa nsalaba.”"},{"book":"Matayo","chapter":"26","verse":"3","text":"Katema ko achakulu ŵa mbopesi ni achakulu ŵa ŵandu ŵasimene pa nsana wa nyuumba ja Jwankulu Jwambopesi jwaŵilanjikwe che Kayafa."},{"book":"Matayo","chapter":"26","verse":"4","text":"Ŵajilene ichajile pa kwakamula Che Yesu kwa malindi ni kwaulaga."},{"book":"Matayo","chapter":"26","verse":"5","text":"Nambo ŵatite chele chindu chinatyochele katema ka lyuŵa lya chindimba cha Pasaka, ngakaŵa chikutyochele kutindiganya pa ŵandu."},{"book":"Matayo","chapter":"26","verse":"6","text":"Che Yesu paŵaliji ku Besania, ku nyuumba ji che Simoni, juŵalamile matana."},{"book":"Matayo","chapter":"26","verse":"7","text":"Jwankongwe jumo juŵaliji ni chuupa chachikolochekwe ni liganga lya alabasta chachili ni mauta ga kununjila nnope ni ga ndalama jajikulungwa, ŵaichilile Che Yesu paŵatemi kulya chakulya, ŵajitile mauta muntwe."},{"book":"Matayo","chapter":"26","verse":"8","text":"Ŵakulijiganya ŵao paŵaiweni yele ŵatumbile, ŵatite, “Awu uwonasi u wa chichi?"},{"book":"Matayo","chapter":"26","verse":"9","text":"Aga mauta ga ngati gakasumichikwe kwa mbiya jekulungwa, ni kupegwa ŵakulaga.”"},{"book":"Matayo","chapter":"26","verse":"10","text":"Che Yesu ŵasimanyilile ng'anisyo syao, ŵaasalile, “Ligongo chi nkunsausya jwankongwe jo? Jwele atesile yambone kukwangu.”"},{"book":"Matayo","chapter":"26","verse":"11","text":"Ŵakulaga alinji moŵa gose ni ŵanyamwe, nambo une nguuŵa ni ŵanyamwe moŵa gose."},{"book":"Matayo","chapter":"26","verse":"12","text":"Aju jwankongwe ju anyitilile pa chiilu mauta ga kununjila kuti amiche chile kwa masiko gangu."},{"book":"Matayo","chapter":"26","verse":"13","text":"Ngunsalila isyene, papali pose pa chilambo pano patachilalichila Ngani Jambone ji, achi chatesile jwankongwe ju chichisalichikwe kwa kunkumbuchila."},{"book":"Matayo","chapter":"26","verse":"14","text":"Nipele, che Yuda Isikaliote, jumo jwa likumi ni ŵaŵili ŵala, ŵajawile kwa achakulu ŵa mbopesi,"},{"book":"Matayo","chapter":"26","verse":"15","text":"ŵausisye, “Ana chimuumbe ichichi nannyichisyaga Che Yesu kukwenu?” Ŵaŵalanjile ipande selasini ya feza."},{"book":"Matayo","chapter":"26","verse":"16","text":"Chitandile kele katema ko che Yuda ŵasosaga lipesa lya kwaichisya kukwao."},{"book":"Matayo","chapter":"26","verse":"17","text":"Lyuŵa limo likanaŵe lyuŵa lya chindimba cha mikate jangatagwa amila, ŵakulijiganya ŵajaulile Che Yesu ni kwausya, “Ana kwapi nkusaka tukankolochesye chakulya cha Pasaka?”"},{"book":"Matayo","chapter":"26","verse":"18","text":"Ŵajanjile, “Njaule mmusi kwa mundu jumpepe, nkansalile, ‘Jwakwiganya akuti, katema kangu kaiche, chindye chakulya cha Pasaka kumangwenu pamo ni ŵakulijiganya ŵangu.’ ”"},{"book":"Matayo","chapter":"26","verse":"19","text":"Ŵakulijiganya ŵala ŵatesile mpela iŵatite pakusalilwa ni Che Yesu, ŵakolosisye chakulya cha Pasaka."},{"book":"Matayo","chapter":"26","verse":"20","text":"Ligulo, Che Yesu ŵatemi pakulila chakulya pamo ni ŵakulijiganya ŵao kumi na mbili."},{"book":"Matayo","chapter":"26","verse":"21","text":"Paŵalyaga, Che Yesu ŵatite, “Ngunsalila isyene, jumo jwenu chakang'alauche.”"},{"book":"Matayo","chapter":"26","verse":"22","text":"Ŵakulijiganya ŵasupwiche nnope, ŵatandite kuusya jumo jumo, “Ambuje! Uli, ndili une?”"},{"book":"Matayo","chapter":"26","verse":"23","text":"Che Yesu ŵajanjile, “Juchakatoŵele nkate mumbale pampepe ni une jujojo ni juchakang'alauche."},{"book":"Matayo","chapter":"26","verse":"24","text":"Elo, Mwana jwa Mundu chawe mpela Malembelo ga Akunnungu igakuti pakusala, nambo ulaje kwa jwelejo juchakangalauche Mwana jwa Mundu! Ikaliji mmbaya ngakapagwe jwele mundu jo.”"},{"book":"Matayo","chapter":"26","verse":"25","text":"Che Yuda, juŵangalawiche, ŵausisye, “Jwakwiganya! Ndili une?” Che Yesu ŵajanjile, “Ugwe mmechete.”"},{"book":"Matayo","chapter":"26","verse":"26","text":"Paŵalyaga, Che Yesu ŵaujigele nkate, ŵatogolele Akunnungu, ŵaugaŵenye, ŵapele ŵakulijiganya ŵao achitiji, “Njigale ndye, achi ni chiilu changu.”"},{"book":"Matayo","chapter":"26","verse":"27","text":"Nipele ŵachijigele chikombe cha divai, ŵatogolele, ŵapele achitiji, “Nng'welele achi ŵanawose,"},{"book":"Matayo","chapter":"26","verse":"28","text":"pakuŵa aji ni miasi jangu ja lilangano jajikwitika kwa ligongo lya ŵajinji kwa kwalechelesya sambi."},{"book":"Matayo","chapter":"26","verse":"29","text":"Nambo ngunsalila kuti nguung'wa sooni divai ja sabibu mpaka paching'we jasambano pamo ni ŵanyamwe mu umwenye wa Atati ŵangu.”"},{"book":"Matayo","chapter":"26","verse":"30","text":"Paŵamasile kwimba lujimbo lwa kulapa, ŵatyosile, ŵajawile kuchikwesya cha Miseituni."},{"book":"Matayo","chapter":"26","verse":"31","text":"Nipele Che Yesu ŵaasalile sooni, “Chilo cha lelo jino, ŵanyamwe ŵanawose chinchimwe ni une, pakuŵa Malembelo ga Akunnungu gakuti, ‘Chinampute jwakuchinga ni mpingo wa ngondolo chipwilingane.’"},{"book":"Matayo","chapter":"26","verse":"32","text":"Nambo pachimale kusyuka, chinannongolele ku Galilaya.”"},{"book":"Matayo","chapter":"26","verse":"33","text":"Che Petulo ŵaasalile Che Yesu, “Nachiŵamuno ŵanawose chachimwe ni mmwe ni kunneka, nambo une ngali pachinanneche.”"},{"book":"Matayo","chapter":"26","verse":"34","text":"Che Yesu ŵansalile che Petulo, “Ngunsalila isyene, chilo chino jikanaŵe kutongola tambala, chimungane katatu.”"},{"book":"Matayo","chapter":"26","verse":"35","text":"Che Petulo ŵatite, “Iŵaga chingawe pamo nomwe, ngasinankana.” Ŵakulijiganya ŵane ŵala ŵanawose ŵatite iyoyo."},{"book":"Matayo","chapter":"26","verse":"36","text":"Nipele Che Yesu ŵajawile pamo nawo kwiuto kwakukuŵilanjikwa ku Getesemane, ŵaasalile ŵakulijiganya ŵao kuti, “Ntame apano une ngwaula ako kukupopela.”"},{"book":"Matayo","chapter":"26","verse":"37","text":"Ŵalongene nawo che Petulo pamo ni ŵanache ŵaŵili ŵa chilume ŵa che Sebedayo, ŵatandite kusupuka nnope ni kulagasika."},{"book":"Matayo","chapter":"26","verse":"38","text":"Pelepo ŵaasalile, “Ngusupuka nnope muntima mpaka chiŵandi kuwa. Ntame apano ni nchesye pamo ni une.”"},{"book":"Matayo","chapter":"26","verse":"39","text":"Nipele, ŵajawile mmbujo kanandi, ŵagwile manguku, ŵapopele achitiji, “Atati ŵangu, iŵaga ikukomboleka, achi chikombe cha malagasyo chimbite, nambo ngaŵa kwa kusaka une, nambo iŵe mpela inkuti pakusaka mmwe.”"},{"book":"Matayo","chapter":"26","verse":"40","text":"Ŵajaulile ŵakulijiganya ŵala, ŵasimene agonile, ŵaasalile che Petulo, “Ana uli, nganinkombola kuchesya pamo ni une atamuno saa jimope?"},{"book":"Matayo","chapter":"26","verse":"41","text":"Nchesye ni kupopela kuti nkaika kwinjila nkulinjikwa. Mbumu jikusaka nambo chiilu changali machili.”"},{"book":"Matayo","chapter":"26","verse":"42","text":"Che Yesu ŵajawile sooni kaaŵili kukupopela, “Atati ŵangu, iŵaga ngaikomboleka achi chikombe cha malagasyo chipite pangang'welela une, nipele, chinkusaka chitendekwe.”"},{"book":"Matayo","chapter":"26","verse":"43","text":"Ŵajaulile sooni ŵakulijiganya ŵao, ŵasimene agonile, pakuŵa meeso gao gatopelwe ni lugono."},{"book":"Matayo","chapter":"26","verse":"44","text":"Nipele ŵalesile, ŵajawile sooni kukupopela kaatatu kwa maloŵe galagala."},{"book":"Matayo","chapter":"26","verse":"45","text":"Nipele ŵajaulile ŵakulijiganya ŵala, ŵaasalile, “Ana uli, chiŵela nli mu lugono ni kupumulila? Nnole katema kasyene kaiche, ni Mwana jwa Mundu chatajikwe mmakono mwa ŵandu ŵa sambi."},{"book":"Matayo","chapter":"26","verse":"46","text":"Njime, twende. Nnole! Akwika jwakuung'alauka.”"},{"book":"Matayo","chapter":"26","verse":"47","text":"Nipele, Che Yesu paŵaliji nkuŵecheta nawo, ŵaiche che Yuda, jumo jwa ŵakulijiganya kumi na mbili ŵala. Pamo nawo ŵaiche ŵandu ŵajinji ali ajigele mapanga ni imbonga ŵaŵatumikwe ni achakulu ŵambopesi ni achakulu ŵa ŵandu."},{"book":"Matayo","chapter":"26","verse":"48","text":"Juŵasachile kungalauka Che Yesu jo, ŵapele chimanyisyo kuti, “Juchinankomasye kwa kwakunnonyela ni jujojo, munkamule.”"},{"book":"Matayo","chapter":"26","verse":"49","text":"Che Yuda ŵammandichile Che Yesu, ŵaasalile, “Ngunkomasya jwakwiganya!” Nipele ŵankomasisye kwa kwakumbata."},{"book":"Matayo","chapter":"26","verse":"50","text":"Che Yesu ŵansalile, “Ambusanga, ntende chinnyichile.” Pelepo ŵaiche ŵandu ŵala, ŵankamwile Che Yesu ni kwaŵika paasi pa ulamusi wao."},{"book":"Matayo","chapter":"26","verse":"51","text":"Jumo jwa ŵaŵaliji pamo ni Che Yesu ŵalisolomwele lipanga lyakwe, ŵamputile kapolo jwa Jwankulu Jwambopesi, ŵankatile liwiwi."},{"book":"Matayo","chapter":"26","verse":"52","text":"Pelepo Che Yesu ŵansalile jwejo, “Mmusye upanga wenu mwigonelo mwakwe, pakuŵa jwalijose jwakuulaga ni lipanga, chaulajikwe ni lipanga."},{"book":"Matayo","chapter":"26","verse":"53","text":"Uli ana ngankwimanyilila kuti ngukombola kwaŵenda Atati ŵangu ni kuumbelechela kupunda ŵangondo mipingo kumi na mbili ŵa achikatumetume ŵa kwinani?"},{"book":"Matayo","chapter":"26","verse":"54","text":"Nambo chigamalile chinauli Malembelo ga Akunnungu gagakuti ikuŵajilwa kuwa?”"},{"book":"Matayo","chapter":"26","verse":"55","text":"Katema kakoko Che Yesu ŵausalile mpingo wa ŵandu uŵaiche kukwakamula, “Uli nnyiche kukungamula kwa mapanga ni imbonga mpela ndili mundu jwangangugakamulichisya malajisyo? Moŵa gose naliji pa Nyuumba ja Akunnungu njijiganyaga, nambo nganimungamula!"},{"book":"Matayo","chapter":"26","verse":"56","text":"Nambo aga gose ga gatendekwe pakuti gamalile malembelo ga ŵakulondola ŵa Akunnungu.” Pelepo ŵakulijiganya ŵanawose ŵalesile, ŵatisile."},{"book":"Matayo","chapter":"26","verse":"57","text":"Nipele, ŵele ŵandu ŵaŵankamwile Che Yesu ŵanjawisye ku nyuumba ji che Kayafa juŵaliji Jwankulu Jwambopesi, kuŵasongangene ŵakwiganya Malajisyo ni achachekulu."},{"book":"Matayo","chapter":"26","verse":"58","text":"Che Petulo ŵankuiye kwa kutali mpaka mu lutenje lwa Jwambopesi Jwankulu, ŵajinjile nkati pamo ni ŵakulindilila kuti alole ichikatendekwe."},{"book":"Matayo","chapter":"26","verse":"59","text":"Nipele, achakulu ŵambopesi ni nkungulu wose ŵausosile umboni wa unami kuti akombole kumbulaga Che Yesu."},{"book":"Matayo","chapter":"26","verse":"60","text":"Nambo nganapata umboni wauli wose, nachiŵamuno ŵaiche ŵandu ŵajinji ŵa unami. Kumbesi kwakwe ŵaiche ŵandu ŵaŵili."},{"book":"Matayo","chapter":"26","verse":"61","text":"Ŵatite, “Aju mundu ju ŵatite, ‘Ngukombola kujigumula Nyuumba ja Akunnungu ni kujitaŵa sooni kwa moŵa gatatu.’ ”"},{"book":"Matayo","chapter":"26","verse":"62","text":"Jwambopesi Jwankulu ŵajimi, ŵammusisye Che Yesu, “Ana ngankwanga liloŵe? Ana ŵandu ŵa akummechetela chichi?”"},{"book":"Matayo","chapter":"26","verse":"63","text":"Nambo Che Yesu ŵatemi ji. Jwambopesi Jwankulu ŵansalile, “Ngunnumbisya kwa Akunnungu ŵaali ŵajumi, ntusalile naga isyene mmwe ni Kilisito, Mwana jwa Akunnungu!”"},{"book":"Matayo","chapter":"26","verse":"64","text":"Che Yesu ŵanjanjile, “Mmwe mmechete! Nambo ngunsalila kuti, chitandile sambano chimumbone Mwana jwa Mundu ali atemi kundyo kwa Ambuje ŵa machili, chimumbone iyoyo achiikaga pa maunde ga kwinani.”"},{"book":"Matayo","chapter":"26","verse":"65","text":"Pelepo, Jwambopesi Jwankulu ŵapapulenye nguo syao, ŵatite, “Ŵatukene Akunnungu! Uli tukuusaka sooni umboni nkati jweleju? Sambano mpilikene yatite pakwatukana Akunnungu."},{"book":"Matayo","chapter":"26","verse":"66","text":"Ŵanyamwe nkuti uli?” Ŵanyawo ŵanjanjile, “Aŵajilwe kuwa!”"},{"book":"Matayo","chapter":"26","verse":"67","text":"Nipele ŵansunile mata ku meeso, ŵamputile. Ŵane ŵamputile majanda palijeje,"},{"book":"Matayo","chapter":"26","verse":"68","text":"achitiji, “Nlondole, alakwe Kilisito Jwakuwombola, ŵaani ŵamputile!”"},{"book":"Matayo","chapter":"26","verse":"69","text":"Che Petulo ŵatemi paasa mu lutenje. Nipele, jwakutumichila jumo jwankongwe ŵanjaulile, nikuti, “Alakwe mwaliji pampepe ni Che Yesu jwa ku Galilaya.”"},{"book":"Matayo","chapter":"26","verse":"70","text":"Nambo che Petulo ŵakanile mmbujo mwa ŵanawose achitiji, “Ngangumanyilila inkuŵecheta yo.”"},{"book":"Matayo","chapter":"26","verse":"71","text":"Paŵakopokaga paasa, katumetume jwine jwankongwe ŵammweni, ŵaasalile uŵaliji pelepo kuti, “Mundu ju ŵaliji pamo ni Che Yesu jwa ku Nasaleti.”"},{"book":"Matayo","chapter":"26","verse":"72","text":"Che Petulo ŵakanile sooni kwa kulumbilila, “Ngangummanyilila mundu ju.”"},{"book":"Matayo","chapter":"26","verse":"73","text":"Kanyuma kanandi, ŵandu ŵaŵaliji pelepo ŵajaulile che Petulo, ŵansalile, “Kusyene, mmwe nomwe nli jumo jwakwe, pakuŵa uŵechete wenu ukummanyisya.”"},{"book":"Matayo","chapter":"26","verse":"74","text":"Pelepo che Petulo ŵatandite kulumbilila kwakulilwesya achitiji, “Ngangummanyilila mundu ju!” Katema kakoko tambala jatongwele."},{"book":"Matayo","chapter":"26","verse":"75","text":"Che Petulo ŵagakumbuchile maloŵe gaŵasalilwe ni Che Yesu kuti, “Chimungane katatu, jikanaŵe kutongola tambala.” Nipele, ŵatyosile paasa, ŵalisile nnope."}]}