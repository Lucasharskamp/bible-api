{"data":[{"book":"لۆقا","chapter":"17","verse":"1","text":"عیسا بە قوتابییەکانی فەرموو: «مەحاڵە ئەو شتانەی کە خەڵکی تووشی گوناه دەکەن نەیەن، بەڵام قوڕبەسەر ئەوەی دەبێتە هۆی هاتنیان."},{"book":"لۆقا","chapter":"17","verse":"2","text":"باشترە بۆی ئەگەر بەرداشێک بە ملیەوە هەڵبواسرێت و فڕێبدرێتە دەریاوە، لەوەی یەکێک لە قوتابییەکانم17‏:2 یۆنانی: یەکێک لەم بچووکانە. مەبەست لە قوتابییەکانی عیسایە بە گشتی. بڕوانە مەتا 10‏:42.‏‏ تووشی گوناه بکات."},{"book":"لۆقا","chapter":"17","verse":"3","text":"ئاگاداری خۆتان بن."},{"book":"لۆقا","chapter":"17","verse":"4","text":"ئەگەر لە ڕۆژێکدا حەوت جار هەڵەی بەرامبەرت کرد و حەوت جار گەڕایەوە لات و گوتی: ”تۆبە دەکەم،“ تۆ گەردنی ئازاد بکە.»"},{"book":"لۆقا","chapter":"17","verse":"5","text":"ئینجا نێردراوەکان بە مەسیحی خاوەن شکۆیان گوت: «باوەڕمان زیاد بکە!»"},{"book":"لۆقا","chapter":"17","verse":"6","text":"مەسیحیش فەرمووی: «ئەگەر ئەوەندەی دەنکە خەرتەلەیەکیش باوەڕتان هەبێت، بەم دار تووە دەڵێن: ”هەڵبکەنرێ و لەناو دەریا بڕوێ،“ بە قسەتان دەکات."},{"book":"لۆقا","chapter":"17","verse":"7","text":"«کامەتان، ئەگەر کۆیلەیەکی هەبێت و خەریکی کاری کێڵگە و لەوەڕاندنی ئاژەڵەکانی بێت، دوای ئەوەی کە لە کێڵگە هاتەوە، پێی دەڵێت: ”یەکسەر وەرە و دانیشە“؟"},{"book":"لۆقا","chapter":"17","verse":"8","text":"ئایا پێی ناڵێت: ”شتێکم بۆ ئامادە بکە بیخۆم، ناوقەدت ببەستە و خزمەتم بکە تاکو دەخۆم و دەخۆمەوە، پاشان تۆ بخۆ و بخۆوە“؟"},{"book":"لۆقا","chapter":"17","verse":"9","text":"ئایا سوپاسی ئەو کۆیلەیە دەکات، لەبەر ئەوەی ئەو شتانەی کرد کە فەرمانی پێ کرابوو؟"},{"book":"لۆقا","chapter":"17","verse":"10","text":"ئێوەش بەم شێوەیە، کاتێک هەموو ئەوەی فەرمانتان پێ دەکرێت دەیکەن، بڵێن: ”کۆیلەی شایستە نین، ئەرکی خۆمان بەجێگەیاندووە.“»"},{"book":"لۆقا","chapter":"17","verse":"11","text":"کاتێک عیسا دەچوو بۆ ئۆرشەلیم، بە نێوانی سامیرە و جەلیلدا ڕۆیشت."},{"book":"لۆقا","chapter":"17","verse":"12","text":"کاتێک کە چووە یەکێک لە گوندەکان، تووشی دە پیاو بوو کە نەخۆشی گولییان هەبوو. لە دوورەوە ڕاوەستابوون و"},{"book":"لۆقا","chapter":"17","verse":"13","text":"دەنگیان بەرز کردەوە و گوتیان: «ئەی عیسا، ئەی مامۆستا، بەزەییت پێماندا بێتەوە!»"},{"book":"لۆقا","chapter":"17","verse":"14","text":"جا ئەوانی بینی و پێی فەرموون: «بڕۆن خۆتان نیشانی کاهینان بدەن.» کاتێک دەڕۆیشتن پاکبوونەوە."},{"book":"لۆقا","chapter":"17","verse":"15","text":"یەکێکیان سەیری کرد پاک بووەتەوە، گەڕایەوە و بە دەنگێکی بەرز ستایشی خودای کرد،"},{"book":"لۆقا","chapter":"17","verse":"16","text":"لەبەرپێی عیسا بەسەر ڕوودا کەوت و سوپاسی کرد. کابرا سامیرەییش بوو."},{"book":"لۆقا","chapter":"17","verse":"17","text":"عیساش وەڵامی دایەوە: «ئەرێ دە کەس پاک نەبوونەوە؟ کوا نۆیەکەی دیکە؟"},{"book":"لۆقا","chapter":"17","verse":"18","text":"هیچ کەسێکیان نەبینران بگەڕێنەوە و ستایشی خودا بکەن، ئەم بێگانەیە نەبێت؟»"},{"book":"لۆقا","chapter":"17","verse":"19","text":"ئینجا پێی فەرموو: «هەستە و بڕۆ، باوەڕت ڕزگاری کردیت.»"},{"book":"لۆقا","chapter":"17","verse":"20","text":"کە فەریسییەکان پرسیاریان لێکرد، کەی پاشایەتی خودا دێت، وەڵامی دانەوە: «پاشایەتی خودا بە جۆرێک نایەت کە ببینرێت،"},{"book":"لۆقا","chapter":"17","verse":"21","text":"خەڵکیش ناڵێن: ”ئەمەتا،“ یان ”ئەوەتا،“ چونکە پاشایەتی خودا لە نێوتاندایە.»"},{"book":"لۆقا","chapter":"17","verse":"22","text":"جا بە قوتابییەکانی فەرموو: «ڕۆژانێک دێت کە تامەزرۆن ڕۆژێک لە ڕۆژانی کوڕی مرۆڤ ببینن، بەڵام نایبینن."},{"book":"لۆقا","chapter":"17","verse":"23","text":"ئینجا پێتان دەڵێن: ”ئەوەتا لەوێیە،“ یان ”ئەمەتا لێرەیە،“ مەڕۆن و بەدوایدا مەچن،"},{"book":"لۆقا","chapter":"17","verse":"24","text":"چونکە وەک ئەو هەورەتریشقەیەی لە لایەکەوە لەژێر ئاسماندا بروسکە دەدات و هەتا لایەکەی دیکە لەژێر ئاسماندا ڕووناک دەکاتەوە، کوڕی مرۆڤیش لە ڕۆژی خۆیدا بەو شێوەیە دەبێت."},{"book":"لۆقا","chapter":"17","verse":"25","text":"بەڵام دەبێت یەکەم جار زۆر ئازار بچێژێت و ئەم نەوەیەش ڕەتی بکەنەوە."},{"book":"لۆقا","chapter":"17","verse":"26","text":"«ڕۆژانی نوح چۆن بوو، لە سەردەمی کوڕی مرۆڤیشدا ئاوا دەبێت."},{"book":"لۆقا","chapter":"17","verse":"27","text":"دەیانخوارد و دەیانخواردەوە، ژنیان دەهێنا و مێردیان دەکرد، تاکو ئەو ڕۆژەی نوح چووە ناو کەشتییەکە، لافاوەکە هات و هەموویانی لەناوبرد."},{"book":"لۆقا","chapter":"17","verse":"28","text":"«دیسان وەک ئەوەی لە سەردەمی لوت بوو، دەیانخوارد و دەیانخواردەوە، دەیانکڕی و دەیانفرۆشت، دەیانچاند و بنیادیان دەنا."},{"book":"لۆقا","chapter":"17","verse":"29","text":"بەڵام لەو ڕۆژەی لوت لە سەدۆم هاتە دەرەوە، خودا لە ئاسمانەوە ئاگر و گۆگردی باراند و هەموویانی لەناوبرد."},{"book":"لۆقا","chapter":"17","verse":"30","text":"«لەو ڕۆژەش کە کوڕی مرۆڤ ئاشکرا دەکرێت، ئاوا دەبێت."},{"book":"لۆقا","chapter":"17","verse":"31","text":"ئەوەی لەو ڕۆژەدا لە سەربانە و شتەکانی لە ناو ماڵە، با نەیەتە خوارەوە بۆ بردنی. ئەوەی لە کێڵگەشە با نەگەڕێتەوە."},{"book":"لۆقا","chapter":"17","verse":"32","text":"ژنەکەی لوتتان بەبیر بێتەوە!"},{"book":"لۆقا","chapter":"17","verse":"33","text":"ئەوەی بیەوێ ژیانی خۆی بباتەوە دەیدۆڕێنێت، بەڵام ئەوەی بیدۆڕێنێت دەیباتەوە."},{"book":"لۆقا","chapter":"17","verse":"34","text":"پێتان دەڵێم: لەو شەوەدا دووان لەناو یەک جێگان، یەکیان دەبردرێت و ئەوی دیکە بەجێدەهێڵدرێت."},{"book":"لۆقا","chapter":"17","verse":"35","text":"دوو ژن دەستاڕ دەگێڕن، یەکیان دەبردرێت و ئەوی دیکە بەجێدەهێڵدرێت. ["},{"book":"لۆقا","chapter":"17","verse":"36","text":"دووان لە کێڵگە دەبن، یەکیان دەبردرێت و ئەوی دیکە بەجێدەهێڵدرێت.]»"},{"book":"لۆقا","chapter":"17","verse":"37","text":"لێیان پرسی: «لەکوێ گەورەم؟»"}]}