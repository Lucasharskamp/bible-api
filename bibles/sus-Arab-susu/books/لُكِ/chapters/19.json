{"data":[{"book":"لُكِ","chapter":"19","verse":"1","text":"عِسَ تٌ سٌ يٍرِكٌ، عَ نُ تَا عِحّرّقٍ."},{"book":"لُكِ","chapter":"19","verse":"2","text":"شّمّ ندٍ نُ نَ نَشَن نُ شِلِ سَكّيّ. دُوتِ مَشِلِيٍ كُنتِفِ نَن نُ عَ رَ، عَ بَننَشِ."},{"book":"لُكِ","chapter":"19","verse":"3","text":"عَ نُ كَتَقٍ نّ عَ شَ عِسَ كٌلٌن، كْنْ عَ مُ نُ نْمَ عَ تٌدٍ حَمَ شَ قٍ رَ، بَرِ مَ مِشِ دُنكٍ نَن نُ عَ رَ."},{"book":"لُكِ","chapter":"19","verse":"4","text":"نَ كُي، عَ نَشَ عَ فِ يَرٍ، عَ سَ تٍ وُرِ بِلِ كْن نَ عَلَكٌ عَ شَ عِسَ تٌ دَنفِ رَ."},{"book":"لُكِ","chapter":"19","verse":"5","text":"عِسَ تٌ عَ يِرٍ لِ، عَ نَشَ عَ يَ رَتٍ، عَ عَ قَلَ عَ بّ، «سَكّيّ، فٌرٌ مَقُرٍن، بَرِ مَ ﭑ سَ يِفِيَمَ عِ شْنيِ نّ تٌ.»"},{"book":"لُكِ","chapter":"19","verse":"6","text":"سَكّيّ نَشَ عَ شُلُن فٌرٌدٍ، عَ عِسَ رَ سّنّ حّلّشِنيِ كُي."},{"book":"لُكِ","chapter":"19","verse":"7","text":"مِشِيٍ تٌ نَ تٌ، عٍ بِرِن نَشَ سٌ عِسَ مَقَلَقٍ، عٍ نُ عَ قَلَ، «عَ بَرَ سَ يِفِيَ يُنُبِتْي شْنيِ.»"},{"book":"لُكِ","chapter":"19","verse":"8","text":"كْنْ سَكّيّ نَشَ تِ، عَ عَ قَلَ عِسَ بّ، «مَرِفِ، ﭑ بَرَ نَتّ تٌنفٌ، ﭑ شَ ﭑ سْتْسٍ تَفِ قِمَ نّ قُشَرِلَيٍ مَ. شَ عَ سَ لِ ﭑ بَرَ سٍ بَ نَشَن يِ قُنمَيَ رَ، ﭑ عَ رَفبِلٍنمَ نّ عَ كَنيِ مَ دْشْ نَانِ.»"},{"book":"لُكِ","chapter":"19","verse":"9","text":"عِسَ قَن نَشَ عَ مَسٍن عَ شَ قٍ رَ، «يِ قْشْي بَرَ كِسِ سْتْ تٌ، بَرِ مَ عِبُرَهِمَ شَ دِ نَن نَ يِ شّمّ قَن نَ."},{"book":"لُكِ","chapter":"19","verse":"10","text":"عَدَ مَ شَ دِ بَرَ قَ عَ شَ مِشِ لْيشِيٍ قٍن، عَ شَ عٍ رَكِسِ.»"},{"book":"لُكِ","chapter":"19","verse":"11","text":"عِسَ تٌ نُ بَرَ مَكْرّ دَرِ سَلَمُ رَ، حَمَ حْشْ نُ عَ مَ، عَ عَلَ شَ مَنفّيَ نِينِ قَقٍ مَكّنّندٍ نّ كٍرٍن نَ. نَ كُي، مِشِيٍ تٌ نُ عِسَ شُي رَ مّقٍ، عَ نَشَ يِ تَالِ وْيّنيِ مَسٍن عٍ بّ."},{"book":"لُكِ","chapter":"19","verse":"12","text":"«كُنتِفِ ندٍ نَشَ سَ بِيَاسِ يِرٍ مَكُيٍ، عَلَكٌ مَنفّ شُنفبٍ نَشَن نُ سَبَتِشِ نَا، عَ شَ عَ تَن كُنتِفِ شْنيِ مَنفّيَ سٌ عَ يِ، عَ مَن شَ فبِلٍن عَ شْنيِ."},{"book":"لُكِ","chapter":"19","verse":"13","text":"بٍينُن عَ شَ سِفَ، عَ نَشَ عَ شَ كٌنيِ مِشِ قُ شِلِ، عَ فبٍتِ كْبِرِ كٌلٍ كّمّ سٌ عٍ بِرِن يِ رَ، عَ قَ عَ قَلَ عٍ بّ، ‹وٌ يُلّيَ رَبَ يِ كْبِرِ رَ بٍينُن ﭑ قَ تّمُي.›»"},{"book":"لُكِ","chapter":"19","verse":"14","text":"«كْنْ عَ تٌ مُ نُ رَقَنشِ عَ شْنيِ مِشِ ندٍيٍ مَ، عٍ قَن نَشَ شّيرَيٍ شّي مَنفّ شُنفبٍ مَ، عٍ شَ عَ قَلَ، ‹مُشُ مُ وَ مَ عَ شْن يِ شّمّ شَ قِندِ مَنفّ رَ مُشُ شُن مَ.›»"},{"book":"لُكِ","chapter":"19","verse":"15","text":"«نَ شّمّ تٌ مَنفّيَ سْتْ، عَ نَشَ فبِلٍن عَ شْنيِ. عَ نَشَ يَامَرِ قِ نَ كٌنيِيٍ شَ شِلِ، عَ نُ بَرَ كْبِرِ سٌ نَشٍيٍ يِ، عَلَكٌ عَ شَ عَ كٌلٌن عٍ فٍينِ نَشَن سْتْشِ يُلّيَ كُي."},{"book":"لُكِ","chapter":"19","verse":"16","text":"كٌنيِ سِنفٍ نَشَ قَ، عَ دّنتّفّ سَ، عَ نَشّ، ‹ﭑ مَرِفِ، عِ عِ شَ فبٍتِ كْبِرِ كٌلٍ كّمّ نَشَن سٌ نّ ﭑ يِ، عَ حْشْي دْشْ قُ بَرَ سَ عَ شُن فٍينِ رَ.›"},{"book":"لُكِ","chapter":"19","verse":"17","text":"مَنفّ نَشَ عَ قَلَ عَ بّ، ‹عِ نُوَلِ! كٌنيِ قَنيِ نَن عِ رَ! عِ تٌ مُ لَنلَنتٍيَ كَنَ قٍ شُرِ كُي، ﭑ بَرَ مَنفّيَ سٌ عِ يِ تَا قُ شُن مَ.›»"},{"book":"لُكِ","chapter":"19","verse":"18","text":"«كٌنيِ قِرِن ندٍ نَشَ قَ، عَ دّنتّفّ سَ، عَ نَشّ، ‹ﭑ مَرِفِ، عِ عِ شَ فبٍتِ كْبِرِ كٌلٍ كّمّ نَشَن سٌ نّ ﭑ يِ، عَ حْشْي دْشْ سُولِ بَرَ سَ عَ شُن فٍينِ رَ.›"},{"book":"لُكِ","chapter":"19","verse":"19","text":"مَنفّ نَشَ عَ قَلَ نَ قَن بّ، ‹ﭑ بَرَ مَنفّيَ سٌ عِ قَن يِ تَا سُولِ شُن مَ!›»"},{"book":"لُكِ","chapter":"19","verse":"20","text":"«كٌنيِ فبّتّ قَن نَشَ قَ، عَ دّنتّفّ سَ، عَ نَشّ، ‹ﭑ مَرِفِ، عَ مَتٌ، عِ شَ فبٍتِ كْبِرِ كٌلٍ كّمّ نَن يَ. ﭑ سَ عَ رَفَتَ دُنكٌبِ نَن كُي،"},{"book":"لُكِ","chapter":"19","verse":"21","text":"بَرِ مَ ﭑ فَاشُ نّ عِ يَ رَ. شّمّ نَن عِ رَ، عِ شَ قٍ مَشْرْشْ. عِ سٍ تٌنفٌمَ عِ فبٍ مُ نَشَن نَ. عِ شّ شَبَمَ عِ مُ نَشَن فَرَنسَن.›"},{"book":"لُكِ","chapter":"19","verse":"22","text":"مَنفّ نَشَ عَ يَابِ، ‹عِ تَن كٌنيِ كٌبِ، ﭑ عِ مَكِيتِمَ عِ يّتّ كَن شُي نَن يَتِ مَ! عَ دِ، عِ مُ عَ قَلَ عَ عِ نُ عَ كٌلٌن عَ ﭑ مَ قٍ مَشْرْشْ؟ عِ نَشّ، عَ ﭑ سٍ تٌنفٌمَ ﭑ فبٍ مُ نَشَن نَ، ﭑ شّ شَبَمَ ﭑ مُ نَشَن فَرَنسَن."},{"book":"لُكِ","chapter":"19","verse":"23","text":"مُنقٍ عَ تٌ عِ مُ ﭑ مَ كْبِرِ سٌ كْبِرِ رَوَلِيٍ يِ رَ، عَلَكٌ ﭑ نَ قَ، عِ عَ رَفبِلٍن ﭑ مَ فٍينِ سَشِ عَ شُن؟›"},{"book":"لُكِ","chapter":"19","verse":"24","text":"عَ نَشَ عَ قَلَ مِشِيٍ بّ نَشٍيٍ نُ تِشِ نَ، ‹وٌ نَ فبٍتِ كْبِرِ كٌلٍ كّمّ رَ سُشُ عَ يِ، وٌ عَ سٌ بٌورٍ يِ نَشَن فبٍتِ كْبِرِ كٌلٍ وُلُ كٍرٍن سْتْشِ.›"},{"book":"لُكِ","chapter":"19","verse":"25","text":"عٍ نَشَ عَ قَلَ مَنفّ بّ، ‹مَرِفِ، فبٍتِ كْبِرِ كٌلٍ وُلُ كٍرٍن حَن نَ عَ يِ!›"},{"book":"لُكِ","chapter":"19","verse":"26","text":"عَ نَشَ عٍ يَابِ، ‹ﭑ شَ عَ قَلَ وٌ بّ، عَ نَ نَشَن يٌ يِ رَ، عَ فبٍ شُن مَسَمَ نّ. كْنْ عَ مُ نَ نَشَن يِ رَ، هَلِ نَشَن دِ نَ عَ يِ، نَ يَتِ بَمَ نّ عَ يِ رَ."},{"book":"لُكِ","chapter":"19","verse":"27","text":"كْنْ ﭑ يَشُييٍ تَن، نَشٍيٍ مُ نُ وَ مَ ﭑ شَ قِندِ مَنفّ رَ عٍ شُن مَ، وٌ قَ عٍ رَ بٍ، وٌ عٍ قَشَ ﭑ يَ شْرِ.›»"},{"book":"لُكِ","chapter":"19","verse":"28","text":"عِسَ تٌ فّ نَ مَسٍنيِ رَ، عَ نَشَ سِفَ يَرٍ، سِفَقٍ رَ دَرِ سَلَمُ."},{"book":"لُكِ","chapter":"19","verse":"29","text":"عَ تٌ مَكْرّ بٍتِقَفٍ نُن بٍتَنِ تَايٍ رَ، عٌلِوِ فٍيَ قّ مَ، عَ نَشَ عَ قْشِرَبِرّيٍ مِشِ قِرِن شّي،"},{"book":"لُكِ","chapter":"19","verse":"30","text":"عَ عَ قَلَ عٍ بّ، «وٌ شَ سٌ تَا كُي نَشَن نَ يَرٍ. وٌ نّقّ سٌ نَا، وٌ سٌقَلٍ لَنمَ لِمَ عَ شِرِشِ نَا، مِشِ مُ نُ دْشْ نَشَن قَرِ. وٌ شَ عَ قُلُن، وٌ قَ عَ رَ بٍ."},{"book":"لُكِ","chapter":"19","verse":"31","text":"شَ مِشِ ندٍ قَ وٌ مَشْرِن، ‹وٌ عَ قُلُنقٍ مُنقٍ رَ› وٌ شَ عَ يَابِ، ‹مَرِفِ نَن هَيِ نَ عَ مَ.›»"},{"book":"لُكِ","chapter":"19","verse":"32","text":"عٍ تٌ سِفَ شّيرَيَ رَبَدٍ، عٍ نَشَ قٍ بِرِن لِ عَلْ عِسَ عَ قَلَ عٍ بّ كِ نَشّ."},{"book":"لُكِ","chapter":"19","verse":"33","text":"عٍ نُ نَ سٌقَلٍ لَنمَ قُلُنقٍ تّمُي نَشّ، عَ كَنيِيٍ نَشَ عٍ مَشْرِن، «وٌ يِ سٌقَلٍ قُلُنقٍ مُنقٍ رَ؟»"},{"book":"لُكِ","chapter":"19","verse":"34","text":"عٍ نَشَ عَ مَسٍن، «مَرِفِ نَن هَيِ نَ عَ مَ.»"},{"book":"لُكِ","chapter":"19","verse":"35","text":"عٍ تٌ سٌقَلٍ شَنِن عِسَ شْن، عٍ نَشَ عٍ شَ دٌنمَيٍ سَ عَ قَرِ، عٍ قَ عِسَ مَلِ عَ شَ عَ مَفٌرٌ عَ مَ."},{"book":"لُكِ","chapter":"19","verse":"36","text":"عَ تٌ نُ سِفَمَ، مِشِيٍ نُ عٍ شَ دٌنمَيٍ عِتَلَمَ كِرَ شْن مَ، عِسَ بِنيَقٍ رَ."},{"book":"لُكِ","chapter":"19","verse":"37","text":"عَ تٌ نُ مَكْرّقٍ دَرِ سَلَمُ رَ، عَ فٌرٌقٍ عٌلِوِ فٍيَ رَ، عَ قْشِرَبِرّ فَلِ بِرِن نَشَ سّيوَ، عٍ سٌ عَلَ مَتْشْقٍ عٍ شُي عِتٍشِ رَ كَابَنَكٌ بِرِن شَ قٍ رَ عٍ نُ بَرَ نَشٍيٍ تٌ."},{"book":"لُكِ","chapter":"19","verse":"38","text":"عٍ نُ عَ قَلَقٍ نّ،"},{"book":"لُكِ","chapter":"19","verse":"39","text":"قَرِ سّنِ ندٍ نَشٍيٍ نُ نَ حَمَ تَفِ، عٍ نَشَ عَ قَلَ عِسَ بّ، «كَرَ مْشْ، وْيّن عِ قْشِرَبِرّيٍ بّ!»"},{"book":"لُكِ","chapter":"19","verse":"40","text":"عِسَ نَشَ عٍ يَابِ، «ﭑ شَ عَ قَلَ وٌ بّ، شَ عٍ تَن عٍ سَبَرِ، فّمّيٍ يَتِ قَمَ نّ عٍ شُي رَ مِنِدٍ.»"},{"book":"لُكِ","chapter":"19","verse":"41","text":"عِسَ تٌ مَكْرّ دَرِ سَلَمُ رَ، عَ نَشَ نَ تَا تٌ، عَ نَشَ وَ قْلْ نَا شَ قٍ رَ،"},{"book":"لُكِ","chapter":"19","verse":"42","text":"عَ عَ مَسٍن، «عِ تَن دَرِ سَلَمُ، تٌ تَن، هَلِ عِ قَن عَ كٌلٌن نّ نُ قٍيٍ نَشٍيٍ بْحّسَ قِمَ! كْنْ نَ بَرَ نْشُن عِ مَ."},{"book":"لُكِ","chapter":"19","verse":"43","text":"تّمُي قَمَ عَ لِدٍ، وٌ يَشُييٍ بّندّ مَلَنمَ نّ تَا تّتّ قَرِ مَ عَلَكٌ عٍ شَ نْ سٌدٍ تَا كُي. عٍ قَمَ وٌ رَبِلِندٍ مَرَشّتّنيِ رَ."},{"book":"لُكِ","chapter":"19","verse":"44","text":"عٍ قَمَ عِ تَن دَرِ سَلَمُ رَبِرَدٍ، عٍ عِ شَ دِيٍ سْنتْ. عِ شَ بَنشِيٍ تِشِ فّمّيٍ نَشٍيٍ رَ، كٍرٍن مُ لُمَ عَ بٌورٍ قَرِ. يِ بِرِن قَمَ عِ تَن دَرِ سَلَمُ لِدٍ بَرِ مَ عَلَ تٌ قَشِ كِسِ رَ عِ شْن، عِ مُ عَ كٌلٌنشِ.»"},{"book":"لُكِ","chapter":"19","verse":"45","text":"عِسَ تٌ سٌ هْرْ مْبَنشِ كُي، عَ نَشَ سَرٍ مَتِيٍ كٍرِ قْلْ،"},{"book":"لُكِ","chapter":"19","verse":"46","text":"عَ عَ قَلَ عٍ بّ، «عَ سّبّشِ، ‹ﭑ مَ بَنشِ شِلِ قَلَمَ نّ، سَلِدٍ بَنشِ،› كْنْ وٌ تَن بَرَ عَ قِندِ مُحّتِيٍ دْشْدٍ رَ.»"},{"book":"لُكِ","chapter":"19","verse":"47","text":"لْشْ يٌ لْشْ عِسَ نُ مِشِيٍ كَوَندِ مَ هْرْ مْبَنشِ كُي. سّرّشّدُبّ كُنتِفِيٍ، سّرِيّ كَرَ مْشْيٍ، نُن حَمَ يَرٍرَتِيٍ نُ نَ قّيرّ قٍنقٍ عٍ نْمَ عِسَ قَشَدٍ كِ نَشّ."},{"book":"لُكِ","chapter":"19","verse":"48","text":"كْنْ عٍ مُ نُ قّيرّ يٌ كٌلٌن بَرِ مَ حَمَ بِرِن نُ عَ تُلِ مَتِشِ عَ رَ."}]}