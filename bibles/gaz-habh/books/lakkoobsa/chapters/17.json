{"data":[{"book":"Lakkoobsa","chapter":"17","verse":"1","text":"Waaqayyo Museedhaan akkana jedhe;"},{"book":"Lakkoobsa","chapter":"17","verse":"2","text":"“Israaʼelootatti dubbadhuutii hooggantoota gosa abbootii isaanii harkaa ulee tokko tokko, walumaa galatti uleewwan kudha lama fuudhi. Maqaa tokkoo tokkoo namaas ulee isaa irratti barreessi."},{"book":"Lakkoobsa","chapter":"17","verse":"3","text":"Sababii tokkoo tokkoo hoogganaa gosa abbootiitiif uleen tokko jiraachuu qabuuf maqaa Aroon ulee Lewwii irratti barreessi."},{"book":"Lakkoobsa","chapter":"17","verse":"4","text":"Uleewwan kanneenis dunkaana wal gaʼii keessa fuula taabota kakuu seeraa dura iddoo ani itti isiniin wal argu sana kaaʼi."},{"book":"Lakkoobsa","chapter":"17","verse":"5","text":"Uleen nama ani filadhuu ni lata; anis guungummii Israaʼeloonni yeroo hunda isinitti guunguman of irraa nan kuta.”"},{"book":"Lakkoobsa","chapter":"17","verse":"6","text":"Museen Israaʼelootatti dubbate; hooggantoonni isaaniis uleewwan kudha lama jechuunis hooggantoota tokkoo tokkoo gosa abbootii isaaniitiif ulee tokko tokko isatti kennan; uleen Aroonis uleewwan sana keessa ture."},{"book":"Lakkoobsa","chapter":"17","verse":"7","text":"Museenis uleewwan sana dunkaana dhuga baʼumsaa keessa fuula Waaqayyoo dura kaaʼe."},{"book":"Lakkoobsa","chapter":"17","verse":"8","text":"Guyyaa itti aanutti Museen dunkaana dhuga baʼumsaa seenee uleen Aroon kan gosa Lewwii iddoo buʼu sun isaa latu qofa utuu hin taʼin hudhee daraaree lawuzii naqate arge."},{"book":"Lakkoobsa","chapter":"17","verse":"9","text":"Museen ulee sana hunda fuula Waaqayyoo duraa alatti gad baasee Israaʼeloota hundatti fide. Isaanis ilaalanii tokkoon tokkoon namaa ulee ofii isaa fudhate."},{"book":"Lakkoobsa","chapter":"17","verse":"10","text":"Waaqayyo Museedhaan akkana jedhe; “Ulee Aroon fuudhiitii akka inni finciltootaaf mallattoo taʼuuf fuula taabota kakuu seeraa dura deebisii kaaʼi. Kun akka isaan hin dhumneef natti guungumuu isaanii sana dhaabachiisa.”"},{"book":"Lakkoobsa","chapter":"17","verse":"11","text":"Museenis akkuma Waaqayyo isa ajaje sana godhe."},{"book":"Lakkoobsa","chapter":"17","verse":"12","text":"Israaʼeloonni Museedhaan akkana jedhan; “Nu ni duuna! Nu badneerra; nu hundinuu badneerra!"},{"book":"Lakkoobsa","chapter":"17","verse":"13","text":"Namni dunkaana qulqulluu Waaqayyootti dhiʼaatu kam iyyuu ni duʼa. Nu amma duʼuuf jirraa?”"}]}