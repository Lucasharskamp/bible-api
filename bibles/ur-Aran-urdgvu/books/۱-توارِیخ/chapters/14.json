{"data":[{"book":"۱-توارِیخ","chapter":"14","verse":"1","text":"ایک دن صور کے بادشاہ حیرام نے داؤد کے پاس وفد بھیجا۔ راج اور بڑھئی بھی ساتھ تھے۔ اُن کے پاس دیودار کی لکڑی تھی تاکہ داؤد کے لئے محل بنائیں۔"},{"book":"۱-توارِیخ","chapter":"14","verse":"2","text":"یوں داؤد نے جان لیا کہ رب نے مجھے اسرائیل کا بادشاہ بنا کر میری بادشاہی اپنی قوم اسرائیل کی خاطر بہت سرفراز کر دی ہے۔"},{"book":"۱-توارِیخ","chapter":"14","verse":"3","text":"یروشلم میں جا بسنے کے بعد داؤد نے مزید شادیاں کیں۔ نتیجے میں یروشلم میں اُس کے کئی بیٹے بیٹیاں پیدا ہوئے۔"},{"book":"۱-توارِیخ","chapter":"14","verse":"4","text":"جو بیٹے وہاں پیدا ہوئے وہ یہ تھے: سموع، سوباب، ناتن، سلیمان،"},{"book":"۱-توارِیخ","chapter":"14","verse":"5","text":"اِبحار، اِلی سوع، اِلفلط،"},{"book":"۱-توارِیخ","chapter":"14","verse":"6","text":"نوجہ، نفج، یفیع،"},{"book":"۱-توارِیخ","chapter":"14","verse":"7","text":"اِلی سمع، بعل یدع اور اِلی فلط۔"},{"book":"۱-توارِیخ","chapter":"14","verse":"8","text":"جب فلستیوں کو اطلاع ملی کہ داؤد کو مسح کر کے اسرائیل کا بادشاہ بنایا گیا ہے تو اُنہوں نے اپنے فوجیوں کو اسرائیل میں بھیج دیا تاکہ اُسے پکڑ لیں۔ جب داؤد کو پتا چل گیا تو وہ اُن کا مقابلہ کرنے کے لئے گیا۔"},{"book":"۱-توارِیخ","chapter":"14","verse":"9","text":"جب فلستی اسرائیل میں پہنچ کر وادیٔ رفائیم میں پھیل گئے"},{"book":"۱-توارِیخ","chapter":"14","verse":"10","text":"تو داؤد نے رب سے دریافت کیا، ”کیا مَیں فلستیوں پر حملہ کروں؟ کیا تُو مجھے اُن پر فتح بخشے گا؟“ رب نے جواب دیا، ”ہاں، اُن پر حملہ کر! مَیں اُنہیں تیرے قبضے میں کر دوں گا۔“"},{"book":"۱-توارِیخ","chapter":"14","verse":"11","text":"چنانچہ داؤد اپنے فوجیوں کو لے کر بعل پراضیم گیا۔ وہاں اُس نے فلستیوں کو شکست دی۔ بعد میں اُس نے گواہی دی، ”جتنے زور سے بند کے ٹوٹ جانے پر پانی اُس سے پھوٹ نکلتا ہے اُتنے زور سے آج اللہ میرے وسیلے سے دشمن کی صفوں میں سے پھوٹ نکلا ہے۔“ چنانچہ اُس جگہ کا نام بعل پراضیم یعنی ’پھوٹ نکلنے کا مالک‘ پڑ گیا۔"},{"book":"۱-توارِیخ","chapter":"14","verse":"12","text":"فلستی اپنے دیوتاؤں کو چھوڑ کر بھاگ گئے، اور داؤد نے اُنہیں جلا دینے کا حکم دیا۔"},{"book":"۱-توارِیخ","chapter":"14","verse":"13","text":"ایک بار پھر فلستی آ کر وادیٔ رفائیم میں پھیل گئے۔"},{"book":"۱-توارِیخ","chapter":"14","verse":"14","text":"اِس دفعہ جب داؤد نے اللہ سے دریافت کیا تو اُس نے جواب دیا، ”اِس مرتبہ اُن کا سامنا مت کرنا بلکہ اُن کے پیچھے جا کر بکا کے درختوں کے سامنے اُن پر حملہ کر۔"},{"book":"۱-توارِیخ","chapter":"14","verse":"15","text":"جب اُن درختوں کی چوٹیوں سے قدموں کی چاپ سنائی دے تو خبردار! یہ اِس کا اشارہ ہو گا کہ اللہ خود تیرے آگے آگے چل کر فلستیوں کو مارنے کے لئے نکل آیا ہے۔“"},{"book":"۱-توارِیخ","chapter":"14","verse":"16","text":"داؤد نے ایسا ہی کیا اور نتیجے میں فلستیوں کو شکست دے کر جِبعون سے لے کر جزر تک اُن کا تعاقب کیا۔"},{"book":"۱-توارِیخ","chapter":"14","verse":"17","text":"داؤد کی شہرت تمام ممالک میں پھیل گئی۔ رب نے تمام قوموں کے دلوں میں داؤد کا خوف ڈال دیا۔"}]}