{"data":[{"book":"2 Wakorintho","chapter":"13","verse":"1","text":"Hii ndiyo mara ya tatu mimi kuja kwenu. “Shtaka lolote lazima lithibitishwe na mashahidi wawili au watatu.”"},{"book":"2 Wakorintho","chapter":"13","verse":"2","text":"Nimekwisha kuwaonya nilipokuwa pamoja nanyi mara ya pili. Sasa narudia wakati sipo, kwamba nikija tena sitawahurumia wale waliokuwa wametenda dhambi hapo awali na wengine wote,"},{"book":"2 Wakorintho","chapter":"13","verse":"3","text":"kwa kuwa mnadai uthibitisho kwamba Kristo anazungumza kwa kunitumia mimi. Yeye si dhaifu katika kushughulika nanyi, bali ana nguvu kati yenu."},{"book":"2 Wakorintho","chapter":"13","verse":"4","text":"Kwa kuwa alisulubiwa katika udhaifu, lakini anaishi kwa nguvu za Mungu. Vivyo hivyo, sisi tu dhaifu kupitia kwake, lakini katika kuwashughulikia ninyi tutaishi pamoja naye kwa nguvu za Mungu."},{"book":"2 Wakorintho","chapter":"13","verse":"5","text":"Jichunguzeni wenyewe mwone kama mnaishi katika imani. Jipimeni wenyewe. Je, hamtambui ya kuwa Yesu Kristo yumo ndani yenu? Kama sivyo, basi, mmeshindwa kufikia kipimo hicho!"},{"book":"2 Wakorintho","chapter":"13","verse":"6","text":"Natumaini mtaona kuwa sisi hatukushindwa."},{"book":"2 Wakorintho","chapter":"13","verse":"7","text":"Lakini tunamwomba Mungu msije mkatenda kosa lolote, si ili sisi tuonekane kuwa tumeshinda hilo jaribio, bali ili ninyi mtende lililo haki, hata kama tutaonekana kuwa tumeshindwa."},{"book":"2 Wakorintho","chapter":"13","verse":"8","text":"Kwa maana hatuwezi kufanya lolote kinyume na kweli, bali kuithibitisha kweli tu."},{"book":"2 Wakorintho","chapter":"13","verse":"9","text":"Tunafurahi wakati wowote sisi tunapokuwa dhaifu, lakini ninyi mkawa na nguvu. Nayo maombi yetu ni kwamba mpate kuwa wakamilifu."},{"book":"2 Wakorintho","chapter":"13","verse":"10","text":"Hii ndiyo sababu nawaandikia mambo haya wakati sipo, ili nikija nisiwe mkali katika kutumia mamlaka yangu, mamlaka Bwana aliyonipa ya kuwajenga ninyi wala si ya kuwabomoa."},{"book":"2 Wakorintho","chapter":"13","verse":"11","text":"Hatimaye, ndugu zangu, kwaherini. Kuweni wakamilifu, mkafarijike, kuweni wa nia moja, kaeni kwa amani. Naye Mungu wa upendo na amani atakuwa pamoja nanyi."},{"book":"2 Wakorintho","chapter":"13","verse":"12","text":"Salimianeni ninyi kwa ninyi kwa busu takatifu."},{"book":"2 Wakorintho","chapter":"13","verse":"13","text":"Watakatifu wote wanawasalimu."},{"book":"2 Wakorintho","chapter":"13","verse":"14","text":"Neema ya Bwana Yesu Kristo, na upendo wa Mungu, na ushirika wa Roho Mtakatifu ukae nanyi nyote. Amen."}]}