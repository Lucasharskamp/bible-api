{"data":[{"book":"Tɔ Sɛʋɛi Velesiɛi","chapter":"6","verse":"1","text":"À wɛlɛ deveiti ba, ta tɔgiti, ta faliiti, nii Ɠɔoɠɔ GALAGI wa-ƓALAGI dèveni ga gè wo ɠala da, nii a kɛ wo so, wo ɗa kɛ, zooi naa zu wo lɔɔzu su, wo seɠe ga wɔnɔ,"},{"book":"Tɔ Sɛʋɛi Velesiɛi","chapter":"6","verse":"2","text":"wo lua Ɠɔoɠɔ GALAGI ʋa, wa-ƓALAGI, wo ɠolo wo-zii ma voloi pɛ su ná-deveiti bɛ, ta ná-tɔgiti, gè ti veai wo ya. Ta ga wɔnɔ, wa wo-lointi ta ti-mavofodaiti, naa ɠa a kɛ wo-zii zuɠooza."},{"book":"Tɔ Sɛʋɛi Velesiɛi","chapter":"6","verse":"3","text":"Naa ɠa é ba, Izilayɛle nuɓusɛiti, à woilo ti ma, wo ɠaaɓa wo ɠolo ti ʋɛ, wo ti ɠɛ, nii a kɛ wo undaanɛ, wo wola mɔin naama yooi zu, ʋɛ nɔnɔi ta kɔin gulɔi ʋooʋaai ná, eɠɛʋelei Ɠɔoɠɔ GALAGI, wo-mɛmɛwolani ta-ƓALAGI boni la wo ma."},{"book":"Tɔ Sɛʋɛi Velesiɛi","chapter":"6","verse":"4","text":"À woilo, Izilayɛle nuɓusɛiti! Ɠɔoɠɔ GALAGI ada-ƓALAGI ɠa é ga GALA gila kpegi.6:4 Ɠɔoɠɔ GALAGI ada-ƓALAGI ɠa é ga GALA gila kpegi: Tati pelei taɠiligaa ɓalaa ka ga niiti: Ɠɔoɠɔ GALAGI nɔ ɠa é ga ada-ƓALAGI ɓaa Ɠɔoɠɔ GALAGI ada-ƓALAGI ɠa ɠila"},{"book":"Tɔ Sɛʋɛi Velesiɛi","chapter":"6","verse":"5","text":"Ɗa Ɠɔoɠɔ GALAGI ɗa-ƓALAGI nɛɛ ʋɛ ga è-yii pɛ, è-yɛnvui pɛ, ta è-zuvikɛi pɛ."},{"book":"Tɔ Sɛʋɛi Velesiɛi","chapter":"6","verse":"6","text":"Wooi niiti gè ti veezu è ya za, ta ɠɛ è-yiimaʋɛ."},{"book":"Tɔ Sɛʋɛi Velesiɛi","chapter":"6","verse":"7","text":"È-lointi kala ga tiye, è yɛpɛ la ti ma, ɗa ɠɛna zeini ɗa-ʋɛlɛi wu, ta ɗa ɠɛna ziaa pelei zu, ɗa ɠɛna laa, ta ɗa wuzeɠena."},{"book":"Tɔ Sɛʋɛi Velesiɛi","chapter":"6","verse":"8","text":"Ti ɠili è-yeeiti ba eɠɛ poogi, ti ɠɛ ga poogi è-loʋalaʋɛ."},{"book":"Tɔ Sɛʋɛi Velesiɛi","chapter":"6","verse":"9","text":"Ɗa sɛʋɛ ɗa-ʋɛlɛi ma laamasagi ma, ta ɗa-laa ziɠidaʋɛ ma."},{"book":"Tɔ Sɛʋɛi Velesiɛi","chapter":"6","verse":"10","text":"Siɛgi zu Ɠɔoɠɔ GALAGI wa-ƓALAGI lɛɛzu la ga woye zooi naa zu, nii é ma ɠonai woni wo-mɛmɛwolani bɛ, Abalaame, ta Izaake, naa ʋɛɛ Zakɔɓe ʋa, ga é fe wo ʋɛ, ta taa wolaiti ti ʋagai, niiti wo la ti loni,"},{"book":"Tɔ Sɛʋɛi Velesiɛi","chapter":"6","verse":"11","text":"pɛlɛiti ti laavegai ga ani ʋagɔiti, wa laade wo ʋa naati pu ti wu, kɔlɔyeɠeiti ti wɔai, wa laade wo ʋa ti wɔ, leezɛn ɓeleiti, ta wolive wuluiti, wa laade wo ʋa ti zin,"},{"book":"Tɔ Sɛʋɛi Velesiɛi","chapter":"6","verse":"12","text":"siɛgi zu wo laamiizu la, wo yiɠo, à dama ga ɓɔɠɔ, wa ʋa yeema Ɠɔoɠɔ GALAGI ma, nii é wo ɠulaai Ezipete yooi ʋa, duɔla ʋɛlɛi wu."},{"book":"Tɔ Sɛʋɛi Velesiɛi","chapter":"6","verse":"13","text":"À lua Ɠɔoɠɔ GALAGI ʋa, wa-ƓALAGI, tɔ ɠila kpe ka wa dɛbi, wo ɠona daaseigi zu."},{"book":"Tɔ Sɛʋɛi Velesiɛi","chapter":"6","verse":"14","text":"À mina ʋɔɔpɛɛ gala kiligiti ta-vaa ʋa, nuɓusɛiti ti wo-maaɠoolii zu ta-ɠalagiti,"},{"book":"Tɔ Sɛʋɛi Velesiɛi","chapter":"6","verse":"15","text":"mazɔlɔɔ Ɠɔoɠɔ GALAGI wa-ƓALAGI ɠa wo zaama, ga GALAGI nii toloai. Toɠa yiiɠaawana wo laalɔɠɔma, é wo-ma zuwu ɠaaleʋe eteai zu."},{"book":"Tɔ Sɛʋɛi Velesiɛi","chapter":"6","verse":"16","text":"À mina Ɠɔoɠɔ GALAGI wa-ƓALAGI zuɠɔɠɔ, eɠɛʋelei wo kɛɛni la Masa.6:16 Ɛgz 17:1-7."},{"book":"Tɔ Sɛʋɛi Velesiɛi","chapter":"6","verse":"17","text":"Kɛlɛ à ɠolo Ɠɔoɠɔ GALAGI wa-ƓALAGI ná-deveiti ta ná-tɔgiti bɛ, ta faliiti è ti woni wo ma."},{"book":"Tɔ Sɛʋɛi Velesiɛi","chapter":"6","verse":"18","text":"Wa naa ɠɛ, nii Ɠɔoɠɔ GALAGI devezu ga sɔlegɛ, ta pagɛ, naa ɠa a kɛ wo undaanɛ, wo zoo wo zou ʋagɔi zɔlɔɔ ga wɔnɔ, nii Ɠɔoɠɔ GALAGI ma ɠona woni wo-mɛmɛwolani bɛ,"},{"book":"Tɔ Sɛʋɛi Velesiɛi","chapter":"6","verse":"19","text":"é wo zili nuiti kpein kpɛ wo luɠɔ, eɠɛʋelei Ɠɔoɠɔ GALAGI boni la."},{"book":"Tɔ Sɛʋɛi Velesiɛi","chapter":"6","verse":"20","text":"Siɛgi zu, ʋelela ʋelei, wo-loun zunuiti ti wo ɠaazaɠasu da ga: «Lee vaa zu Ɠɔoɠɔ GALAGI da-ƓALAGI kala gooi niiti, ta deveiti, ta tɔgiti feai wo ya?»,"},{"book":"Tɔ Sɛʋɛi Velesiɛi","chapter":"6","verse":"21","text":"wa ti wooɠaaʋote ga: «Gi ɠɛni ga duɔiti Falaɠɔn ya Ezipete yooi zu, Ɠɔoɠɔ GALAGI ɠa é gi ɠulani ná ga ná-zɛbɛi."},{"book":"Tɔ Sɛʋɛi Velesiɛi","chapter":"6","verse":"22","text":"É laavɔɔ vaiti kɛɛni gi ɠaazu, ta poo golaiti, nii é ɠɛni ga Ezipete yooi nimiza vai, é ɠɛɛni Falaɠɔn ta ná-pɛlɛyeɠei kpein daalɔɠɔma."},{"book":"Tɔ Sɛʋɛi Velesiɛi","chapter":"6","verse":"23","text":"Kɛlɛ gɔun, é gi ɠulani ná ʋa, é ʋa ga giye ʋɛ, é zooi ve gi ʋɛ, nii é ma minazeɠegi woni, é ɠona gi-mɛmɛwolani bɛ."},{"book":"Tɔ Sɛʋɛi Velesiɛi","chapter":"6","verse":"24","text":"Ɠɔoɠɔ GALAGI devei veeni ade ya, ga de tɔgi tɛiti so, de kɛ, de lua Ɠɔoɠɔ GALAGI da-ƓALAGI ʋa, naa ɠa a kɛ de undaanɛ eyɛsu ɠɔ, é de-yɛnvui makɛ, eɠɛʋelei é kɛɛzu la zaaɠaza."},{"book":"Tɔ Sɛʋɛi Velesiɛi","chapter":"6","verse":"25","text":"Adɔun de letema, toɠa ga telebo faa, ni da Ɠɔoɠɔ GALAGI da-ƓALAGI ná-deveiti sona, de makɛ, eɠɛʋelei é boni la de ma.»"}]}