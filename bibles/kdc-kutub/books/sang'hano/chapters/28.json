{"data":[{"book":"Sang'hano","chapter":"28","verse":"1","text":"Vituvikile kuna imwhani kuno twa wagima, tujuwa kamba kisiwa kija chokemigwa Malita."},{"book":"Sang'hano","chapter":"28","verse":"2","text":"Wenekae wa aho watunogela ng'hani. Mvula isonga kutowa na kukala na beho, avo wabwinha moto na kutugoneka."},{"book":"Sang'hano","chapter":"28","verse":"3","text":"Paulo kadondola ngodi kakala yozika muumoto, mbuli ya umoto awo mgendela hasi kalawa mzingodi kamuluma Paulo na kuizingiliza mumkono wake."},{"book":"Sang'hano","chapter":"28","verse":"4","text":"Wenekae wa aho viwamone mgendela hasi mumkono wa Paulo wailongela, “Vitukona munhu ino kokuwa mkomaji, hamoja kahonyeka kufa mbahali, nhaguso ya milungu haimulekile yagendelele kuwa mgima.”"},{"book":"Sang'hano","chapter":"28","verse":"5","text":"Lakini Paulo kamwasila muumoto mgendela hasi ayo na hamulumize bule."},{"book":"Sang'hano","chapter":"28","verse":"6","text":"Wanhu waja wakala omulola kamba yahavimbile hebu yalagale hasi na kufa. Lakini viwabetele kwa kipindi kitali na kona haduhu kinhu kimulawilile, wagaluka na kulonga, “Heyo kakala mulungu!”"},{"book":"Sang'hano","chapter":"28","verse":"7","text":"Behi na hanhu aho hakala na migunda ya mkulu wa ikisiwa yakemigwe Pubulio. Avo katugoneka, kwa kipindi cha siku ndatu tukala ukae kuwake."},{"book":"Sang'hano","chapter":"28","verse":"8","text":"Tatake Pubulio kakala yawasile mulusazi kolumwa homa na kuhala. Paulo kachola kumulola, viyamambukize kumpula Imulungu, kamwikila makono gake, kamuhonya."},{"book":"Sang'hano","chapter":"28","verse":"9","text":"Viyamambukize kutenda avo, wanhu wayagwe wakalile watamu mkisiwa acho weza na wahonyigwa."},{"book":"Sang'hano","chapter":"28","verse":"10","text":"Wanhu watugwaa nhunza nyingi na kipindi vitusongile mwanza kabili, weka mwiimeli kila kinhu kitulondile."},{"book":"Sang'hano","chapter":"28","verse":"11","text":"Viibitile miyezi midatu tusonga kabili mwanza kwa meli ilawile Alekizandilia, ikemigwe, “Milungu Pacha.” Meli ayo ikala imile mkisiwa acho kwa kipindi chose cha kihuhwe."},{"book":"Sang'hano","chapter":"28","verse":"12","text":"Tuvika kudibuga da Silakusa, na tukala baho kwa siku ndatu."},{"book":"Sang'hano","chapter":"28","verse":"13","text":"Kulawa aho tugendelela na mwanza na tuvika mwiisi ya Legio. Imitondo yake beho disonga kubuma kulawa kusini, vizibitile siku mbili tuvika kudibuga da Potioli."},{"book":"Sang'hano","chapter":"28","verse":"14","text":"Ako tuwavika wayetu wamtogole Yesu, wao watupula tukale nao siku saba. Abaho tuvika Lumi."},{"book":"Sang'hano","chapter":"28","verse":"15","text":"Waetu wamtogole Yesu ako Lumi viwatuhulike tuvika, wayagwe weza kutubokela Kudigulilo da Apio na wayagwe hanhu hokemigwa Ng'anda Ndatu za wageni. Paulo viyawonile kamgwaa nhogolwa Imulungu."},{"book":"Sang'hano","chapter":"28","verse":"16","text":"Vituvikile kudibuga da Lumi, Paulo katogoleligwa kukala yaiyeka hamoja na mkalizi imoja wa kumkaliza."},{"book":"Sang'hano","chapter":"28","verse":"17","text":"Vizibitile siku ndatu, Paulo kawakema hamoja vilongozi wa Kiyahudi wa hanhu aho. Viwaiting'hane kawalongela, “Waizilaeli wayangu, hamoja sitendile mbuli yoyose ihile kwa wanhu zetu hebu kwa vihendo vetu vitubokele kwa wahenga zetu, ngodekigwa ako Yelusalemu na ngeligwa mmakono ga Walumi."},{"book":"Sang'hano","chapter":"28","verse":"18","text":"Viwaniuzile na kona sitendile mbuli yoyose ihile ya kung'homela, walonda kunifungulila."},{"book":"Sang'hano","chapter":"28","verse":"19","text":"Lakini Wayahudi viwailemile mbuli ino, niye nyhola kumwande kwa Mndewa mkulu wa Lumi, hamoja ng'hala nabule kitala chochose kwa wanhu zangu."},{"book":"Sang'hano","chapter":"28","verse":"20","text":"Lekaavo niwapula mwize nonge na mweye, niye nigodekigwa minyololo kamba vino, kwavija notogola Mkombola iwakalile ombeta wanhu wa Izilaeli keza.”"},{"book":"Sang'hano","chapter":"28","verse":"21","text":"Wao wamulongela, “Siye hatubokele baluwa yoyose kulawa Yudea mbuli yako wala kuduhu munhu yoyose yezile hano na kulonga mbuli zako hebu yalonge chochose kihile kumwako."},{"book":"Sang'hano","chapter":"28","verse":"22","text":"Lakini yokuwa vinoga tukuhulike mwenyego ulonge magesa gako, kwavija siye tojuwa kamba kila hanhu wanhu okilema kibumbila kino.”"},{"book":"Sang'hano","chapter":"28","verse":"23","text":"Avo wapanga kuiting'hana, na wanhu wengi wavika kuyakalile. Toka imitondo mbaka ichungulo Paulo kawasimulila na kuwafambulila mbuli za Undewa wa Imulungu kageza kuwatenda wamtogole Yesu kwa kusoma Malagizo ga Musa na maandiko ga watula ndagu wa Imulungu."},{"book":"Sang'hano","chapter":"28","verse":"24","text":"Wanhu wayagwe wazitogola mbuli zake, ila wayagwe hawamtogole bule."},{"book":"Sang'hano","chapter":"28","verse":"25","text":"Viwalekile kuilumba wenyego, wasegela, Paulo viyamalile kulonga mbuli ino, “Loho Yang'alile kalonga goya kwa wahenga zenu kubitila mtula ndagu wa Imulungu Isaya!"},{"book":"Sang'hano","chapter":"28","verse":"26","text":"Kalonga,"},{"book":"Sang'hano","chapter":"28","verse":"27","text":"Kwavija mizoyo ya wanhu wano midala,"},{"book":"Sang'hano","chapter":"28","verse":"28","text":"Paulo kamambukiza kulonga, “Avo mujuwe kamba usenga wa Imulungu kuwakombola wanhu, ugaligwa kwa wanhu haweli Wayahudi na wao ohulika."},{"book":"Sang'hano","chapter":"28","verse":"29","text":"Paulo viyamambukize kulonga avo, Wayahudi wachola mzikae zao kuno oibamilila.”"},{"book":"Sang'hano","chapter":"28","verse":"30","text":"Kwa kipindi cha miyaka mibili Paulo kakala mng'anda iyapangile, mumo kawagoneka wanhu wose wezile kumulamusa."},{"book":"Sang'hano","chapter":"28","verse":"31","text":"Kawapetela wanhu mbuli za Undewa wa Imulungu na kuwafundiza mbuli za Mndewa Yesu Kilisito, kalonga kwa kugangamala na kubwihila."}]}