{"data":[{"book":"Matayo","chapter":"20","verse":"1","text":"“Kingwana chu kumbengu kilandine andi yene. Mundu nkola nng'onda gwa mizabibu, jwenio ngaboka kindabi kilokilo kabeka bandu akamwa maengo mung'onda gwakwe."},{"book":"Matayo","chapter":"20","verse":"2","text":"Ngapangana nabo kalepa uloi kulichoba penia ngabapeleka kunng'onda gwa mizabibu."},{"book":"Matayo","chapter":"20","verse":"3","text":"Ngaboka kindabi saa tatu, ngababona bange bandu bajemite kuchoko, banga mahengo."},{"book":"Matayo","chapter":"20","verse":"4","text":"Ngabalenge, ‘Nnyendange na mangweto makakamu mahengo munng'onda gwango nenga manannepa pipaligwe.’"},{"book":"Matayo","chapter":"20","verse":"5","text":"Ngabajabula."},{"book":"Matayo","chapter":"20","verse":"6","text":"Na kimuyo saa komi na jimwe, ngababoka kabele, ngabakolela bandu bajemite pachoko pala. Ngabakonyanga, ‘Mboni nnyemangite pambano mui joa na chankamwaje?’"},{"book":"Matayo","chapter":"20","verse":"7","text":"Na ngweto ngabajanga, ‘Kwa magambu abije mundu jukutupe mahengo.’ Bombe ngabalenge, ‘Namangweto nnyendange kunng'onda gwango gwa mizabibu.’"},{"book":"Matayo","chapter":"20","verse":"8","text":"“Apiika kimuyo, akola nng'onda ngabannenge ojwabeka uloi gwabe, ‘Makeme akamwa mahengo malepange uloi gwabe, katumbula ababakabe bukujomolela, na kajomolela abatumbalaga.’"},{"book":"Matayo","chapter":"20","verse":"9","text":"Ngabaikanga abakemigwa saa komi na jimwe, ngabapokela kila mundu uloi gwakwe gwa lichoba limwe."},{"book":"Matayo","chapter":"20","verse":"10","text":"Abatumbula bala pabaika, bapemelela bapata tondoba. Nambu nangweto ngabapata uyo uloi gwa lichoba limwe."},{"book":"Matayo","chapter":"20","verse":"11","text":"Pabapokela uloi gwabe, ngabatumbu kakokalakea akola nng'onda."},{"book":"Matayo","chapter":"20","verse":"12","text":"Ngabalenga, ‘Bandu bamba abamakemita bukujomolela bakamula mahengo kukingobu cha saa jimwe tu, mboni mutubekite tela nabombe natwe tuimbalile liengo linakanonopa mui joa na lumu?’"},{"book":"Matayo","chapter":"20","verse":"13","text":"“Nambu ngabannyanga jumwe katijabe, ‘Aganja, namponjiteje. Bo, tulagineje kunnepa uloi gwa lichoba limwe?"},{"book":"Matayo","chapter":"20","verse":"14","text":"Ntole uloi gwinu, nnyabule. Mbala kunnepa uyo mundu jukujomolela kunkema tela na mwe."},{"book":"Matayo","chapter":"20","verse":"15","text":"Bo, mbaligwije ukamwa genia muloi gwango pambala? Bo, umone lwina magambu ne mbi namwojo gwa mbone?’ ”"},{"book":"Matayo","chapter":"20","verse":"16","text":"Yesu ngajomole kulenga, “Yene, ababi bukujomolela ngoe bapakube bukutumbula na bukutumbula bapakube bukujomolela.”"},{"book":"Matayo","chapter":"20","verse":"17","text":"Yesu pakiba akajenda kukilambo cha Kuyelusalemu, ngabatola akinapunji komi na abele bala kuntemela, undela ngabalengela,"},{"book":"Matayo","chapter":"20","verse":"18","text":"“Mpenakiange! Tujenda Kuyelusalemu, na kwenio Mwana jwa Mundu apabakamuigwa kwa akakung'i akolo na akaboli ba Malagilo, na angweto bapa kunhukumu akomigwe."},{"book":"Matayo","chapter":"20","verse":"19","text":"Bapankamuya kwa bandu bangabe Akayahudi bapa mmekanga nhwenyo, aputigwe bokola na bapankoma kukummamba panchalaba, nambu lichoba lya tatu mayoigwa.”"},{"book":"Matayo","chapter":"20","verse":"20","text":"Penia aanaba Zebedayo ngabannyendele Yesu bakiba pamwe ningota yabe, ngabakilakitila nu kunnyopa kilebe."},{"book":"Matayo","chapter":"20","verse":"21","text":"Yesu ngabakonya, “Bo, mpala nike?”"},{"book":"Matayo","chapter":"20","verse":"22","text":"Yesu ngaijanga ikakombo “Mmanyije nnyopanga ni. Bo, nhwotwile kunywe kikombe cha malago chambakunywe nenga?”"},{"book":"Matayo","chapter":"20","verse":"23","text":"Yesu ngabalengela, “Kweli manywa kikombe chango, nambu kutama kalelo andaje kangeja liengo lyangoje kubeka, kilebe chenia mabapata babala ababekiligwe tayali na Awawa bango.”"},{"book":"Matayo","chapter":"20","verse":"24","text":"Pabajoa genia akinapunji bange komi bala, ngaba chimwanga benia akabena."},{"book":"Matayo","chapter":"20","verse":"25","text":"Yene Yesu ngabakemanga boa ngalenga, “Mmanyi kube akiilongoi ba bandu ba ilambo batawala bandu babe kwa makakala, na akiilongoi babe bakweti amuli ngolongwa kwabe."},{"book":"Matayo","chapter":"20","verse":"26","text":"Nambu mangwetomwe ikabe yeneje. Nambu mundu ojwapala kube nkolongwa panakati jinu abe oti mpakachi jwa mmoa,"},{"book":"Matayo","chapter":"20","verse":"27","text":"na mundu ojwapala kube jukutumbula, panakati jinu mpaka oti abe mmanda jwinu."},{"book":"Matayo","chapter":"20","verse":"28","text":"Na uyo ne Mwana jwa Mundu nhikila kutumikigwaje, nambu kutumika na kuboya bwomi gwango ibe nakombole bandu ajingi.”"},{"book":"Matayo","chapter":"20","verse":"29","text":"Yesu paboka kukilambo cha Yeliko na akinapunji bakwe, nkengeni nkolongwa gwa bandu ngugunkengama."},{"book":"Matayo","chapter":"20","verse":"30","text":"Penia pakiba na bangalola akabena batamangite umbwega ja undela, na pabajoa kube Yesu apeta penia, ngabatondabeya lilobe. “Angwana, Mwana jwa Daudi, mutubone kia!”"},{"book":"Matayo","chapter":"20","verse":"31","text":"Nkenga gwa bandu ngugwakalapila na kalenge bakotokange. Nambu angweto ngabayanga kuchobela, “Angwana, Mwana jwa Daudi, mutubone kia!”"},{"book":"Matayo","chapter":"20","verse":"32","text":"Yesu ngajema, ngabakemanga na kakonya, “Mpalanga nantendelange nike?”"},{"book":"Matayo","chapter":"20","verse":"33","text":"Ngabannyanga, “Angwana, tujopa tuoto kulola!”"},{"book":"Matayo","chapter":"20","verse":"34","text":"Yesu ngababone kia ngabakunyula mio gabe, na kingobu ucho ngabaotolanga kulola, ngabankengama."}]}