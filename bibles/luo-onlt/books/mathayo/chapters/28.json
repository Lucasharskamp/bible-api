{"data":[{"book":"Mathayo","chapter":"28","verse":"1","text":"Bangʼ Sabato, kogwen mar odiechiengʼ mokwongo mar juma, Maria ma aa Magdala gi Maria machielo nodhi limo liel."},{"book":"Mathayo","chapter":"28","verse":"2","text":"To piny noyiengni matek, nimar malaika mar Ruoth nolor piny koa e polo, mi nodhi nyaka e liel mongʼielo kidi oko e dho liel kendo obetie."},{"book":"Mathayo","chapter":"28","verse":"3","text":"Kite ne chalo gi mil polo, kendo lepe ne rachar ka pe."},{"book":"Mathayo","chapter":"28","verse":"4","text":"Jorito ne luoro omako ahinya konene, mine gikirni, kendo negidoko machal gi joma otho."},{"book":"Mathayo","chapter":"28","verse":"5","text":"Malaika nowachone mon-go niya, “Weuru luor, nikech angʼeyo ni umanyo Yesu mane ogur."},{"book":"Mathayo","chapter":"28","verse":"6","text":"Oonge ka; osechier, mana kaka nowacho. Biuru une kama noninde."},{"book":"Mathayo","chapter":"28","verse":"7","text":"Eka mondo udhi mapiyo unyis jopuonjrene ni, ‘Osechier oa kuom joma otho kendo otelo e nyimu odhi Galili. Kuno ema ubiro nenee.’ Ero koro asenyisou.”"},{"book":"Mathayo","chapter":"28","verse":"8","text":"Omiyo mon-go noa e liel ka gireto, ka giluor to bende ka gipongʼ gi mor, kendo negiringo gidhi mondo ginyis jopuonjrene."},{"book":"Mathayo","chapter":"28","verse":"9","text":"To apoya nono Yesu norado kodgi, mowachonegi niya, “Misawauru.” Kendo negisudo bute mi gimoko e tiendene, kendo gilame."},{"book":"Mathayo","chapter":"28","verse":"10","text":"Eka Yesu nowachonegi niya, “Kik ubed maluor. Dhiuru unyis owetena mondo gidhi Galili; kuno ema gibiro nena.”"},{"book":"Mathayo","chapter":"28","verse":"11","text":"Kane oyudo mon-go ne ni e yo dhi, moko kuom jorito nodhi e dala monyiso jodolo madongo gik moko duto mane osetimore."},{"book":"Mathayo","chapter":"28","verse":"12","text":"Kane jodolo madongo oseromo gi jodongo mi gichano gima negidwaro timo, negimiyo askeche pesa mangʼeny,"},{"book":"Mathayo","chapter":"28","verse":"13","text":"ka giwachonegi niya, “Wachuru ni, ‘Jopuonjrene nobiro gotieno mi okwale sa mane wanindo.’"},{"book":"Mathayo","chapter":"28","verse":"14","text":"Kapo ni wachni ochopo e it ruoth, to wangʼeyo gima wabiro timone, mondo kik uyud chandruok moro amora.”"},{"book":"Mathayo","chapter":"28","verse":"15","text":"Omiyo askeche nokawo pesago, kendo negitimo kaka nonyisgi. Kendo wachni koro oselandore kuonde mathoth e dier jo-Yahudi nyaka odiechiengni."},{"book":"Mathayo","chapter":"28","verse":"16","text":"Eka jopuonjre apar gachielgo nodhi Galili, ewi got kama Yesu nonyisogi ni gidhiye."},{"book":"Mathayo","chapter":"28","verse":"17","text":"Kane ginene to negilame; to moko kuomgi noriwo gi kiawa."},{"book":"Mathayo","chapter":"28","verse":"18","text":"Eka Yesu nobiro irgi mowachonegi niya, “Teko duto manie polo kod manie piny osemiya."},{"book":"Mathayo","chapter":"28","verse":"19","text":"Kuom mano, dhiuru ulos jopuonjre e ogendini duto, kubatisogi e nying Wuoro gi Wuowi kod Roho Maler,"},{"book":"Mathayo","chapter":"28","verse":"20","text":"kendo kupuonjogi mondo gitim gik moko duto ma asechikou. To awachonu adier ni an kodu ndalo duto, nyaka giko mar ndalo.”"}]}