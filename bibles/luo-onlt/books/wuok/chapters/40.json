{"data":[{"book":"Wuok","chapter":"40","verse":"1","text":"Eka Jehova Nyasaye nowacho ne Musa niya,"},{"book":"Wuok","chapter":"40","verse":"2","text":"Chiel laru mar Hemb Romo, ma en Hemb Lemo maler chiengʼ mokwongo mar dwe mokwongo."},{"book":"Wuok","chapter":"40","verse":"3","text":"Ket Sandug Muma e iye kendo igengʼe gi pasia."},{"book":"Wuok","chapter":"40","verse":"4","text":"Kel mesa kendo ichanie gik moko duto monego bedi e wiye. Bangʼe ikel rachungi taya kendo imok teynige."},{"book":"Wuok","chapter":"40","verse":"5","text":"Ket kendo mar misango miwangʼoe ubani molos gi dhahabu e nyim Sandug Muma kendo iket pasia e dhood Hemb Romo."},{"book":"Wuok","chapter":"40","verse":"6","text":"Ket kendo mar misango miwangʼo pep e nyim dhood hekalu mar Hemb Romo;"},{"book":"Wuok","chapter":"40","verse":"7","text":"bende ket karaya e kind Hemb Romo gi kendo mar misango mi iolie pi."},{"book":"Wuok","chapter":"40","verse":"8","text":"Bangʼe chielne laru alwora pasia bangʼe ilier pasia moro mondo ogengʼ dhoranga laru."},{"book":"Wuok","chapter":"40","verse":"9","text":"Kaw mor pwodhruok mondo ipwodhgo Hemb Romo kod gik moko duto mantie; iwale kod gigene duto kendo obiro bedo maler."},{"book":"Wuok","chapter":"40","verse":"10","text":"Eka iwir kendo mar misango miwangʼo pep kod gik moko duto mitiyogo e kendono, iwal kendo mar misangono to obiro bedo maler."},{"book":"Wuok","chapter":"40","verse":"11","text":"Wir karaya kod rachungine kendo iwalgi."},{"book":"Wuok","chapter":"40","verse":"12","text":"Kel Harun kod yawuote e dho Hemb Romo kendo ilwokgi gi pi."},{"book":"Wuok","chapter":"40","verse":"13","text":"Bangʼe rwak Harun gi lepe maler mag dolo, wire kendo wale mondo otina kaka jadolo."},{"book":"Wuok","chapter":"40","verse":"14","text":"Kel yawuote kendo irwaknegi kandho moro ka moro."},{"book":"Wuok","chapter":"40","verse":"15","text":"Wirgi mana kaka ne iwiro wuon-gi mondo mi gitina kaka jodolo. Wir margi biro miyo gibedo jodolo maga kuom tiengegi duto manyaka chiengʼ"},{"book":"Wuok","chapter":"40","verse":"16","text":"Omiyo Musa notimo gik moko duto mana kaka ne Jehova Nyasaye ochike."},{"book":"Wuok","chapter":"40","verse":"17","text":"Kuom mano Hemb Romo nochungi chiengʼ mokwongo mar dwe mokwongo e higa mar ariyo."},{"book":"Wuok","chapter":"40","verse":"18","text":"Kane Musa ochungo Hema noketo rachungi kargi morwako bepe kendo ochungo sirni."},{"book":"Wuok","chapter":"40","verse":"19","text":"Eka noyaro hema ewi Hemb Romo mi oketo raum e wiye kaka Jehova Nyasaye nochike."},{"book":"Wuok","chapter":"40","verse":"20","text":"Nokawo Kite mag Rapar moketo ei Sanduk Muma; norwako ludhe e chumbe molworore mag Sanduk eka noyieyo raum e wiye."},{"book":"Wuok","chapter":"40","verse":"21","text":"Eka nokelo Sandug Muma ei Hemb Romo mogengʼe gi pasia kendo nogengʼo Sandug Muma kaka Jehova Nyasaye nochike."},{"book":"Wuok","chapter":"40","verse":"22","text":"Noketo rachungi taya ei Hemb Romo kochomo yo nyandwat mar oko mar laru,"},{"book":"Wuok","chapter":"40","verse":"23","text":"kendo noketo makati miketo e nyim Jehova Nyasaye kaka Jehova Nyasaye nochike."},{"book":"Wuok","chapter":"40","verse":"24","text":"Noketo rachungi taya ei Hemb Romo komanyore gi mesa man yo milambo mar Hemb Romo"},{"book":"Wuok","chapter":"40","verse":"25","text":"kendo noketo teyni kuome e nyim Jehova Nyasaye mana kaka Jehova Nyasaye nochike."},{"book":"Wuok","chapter":"40","verse":"26","text":"Musa noketo kendo mar misango molos gi dhahabu ei Hemb Romo e nyim pasia"},{"book":"Wuok","chapter":"40","verse":"27","text":"mi nowangʼo ubani madum mangʼwe ngʼar kaka Jehova Nyasaye nochike."},{"book":"Wuok","chapter":"40","verse":"28","text":"Eka noketo pasia e dho Hemb Romo."},{"book":"Wuok","chapter":"40","verse":"29","text":"Noketo kendo mar misango miwangʼo pep machiegni gi dhood Hemb Romo mi nochiwoe misengni miwangʼo gi chiwo mag cham kaka Jehova Nyasaye nochike."},{"book":"Wuok","chapter":"40","verse":"30","text":"Noketo karaya mar logo e kind Hemb Romo gi kendo mar misango mi noolo pi e iye."},{"book":"Wuok","chapter":"40","verse":"31","text":"Kendo Musa gi Harun kod yawuote notiyo kode kaluoko lwetegi gi tiendegi."},{"book":"Wuok","chapter":"40","verse":"32","text":"Sa moro amora mane gidonjo e Hemb Romo kata kane gidhi machiegni gi kendo mar misango to ne gilwoko lwetgi gi tiendegi mana kaka Jehova Nyasaye nochiko Musa."},{"book":"Wuok","chapter":"40","verse":"33","text":"Eka Musa nochungo laru molworo Hemb Romo kod kendo mar misango mi noketo pasia e dhoranga laru. Omiyo Musa notieko tich."},{"book":"Wuok","chapter":"40","verse":"34","text":"Eka bor polo noumo Hemb Romo kendo duongʼ mar Jehova Nyasaye nopongʼo Hemb Romono."},{"book":"Wuok","chapter":"40","verse":"35","text":"Musa ne ok nyal donjo ei Hemb Romo nikech bor polo ne nitie kendo duongʼ mar Jehova Nyasaye nopongʼo kar lemo."},{"book":"Wuok","chapter":"40","verse":"36","text":"E wuodhe duto mag jo-Israel, e kinde moro amora ma bor polo ne oa ewi Hemb Romo negichako wuoth,"},{"book":"Wuok","chapter":"40","verse":"37","text":"to ka bor polo ne ok otingʼore malo ne ok gichak wuoth nyaka chop odiechiengʼ motingʼore."},{"book":"Wuok","chapter":"40","verse":"38","text":"Kuom mano bor polo mar Jehova Nyasaye ne nitie ewi Hemb Romo godiechiengʼ, to mach ne nitie ei bor polono gotieno e nyim jo-Israel duto e wuodhegi."}]}