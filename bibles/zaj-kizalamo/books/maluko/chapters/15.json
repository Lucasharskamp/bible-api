{"data":[{"book":"MALUKO","chapter":"15","verse":"1","text":"Ulukwili, wakulu wa wakulu wa nhambiko waiting'hana hima na iwakulu, wafundiza Malagizo ga Musa, na Ikitala chose Kikulu cha Isi ya Wayahudi, na kugelegeza vondawatende. Wamdaza Yesu minyolo, wamgala na kumgwelela Pilato."},{"book":"MALUKO","chapter":"15","verse":"2","text":"Pilato kamuuza, “Gweye iyo Mndewa wa Wayahudi?”"},{"book":"MALUKO","chapter":"15","verse":"3","text":"Wakulu wa wakulu wa nhambiko wamtagusa Yesu vinhu bwando,"},{"book":"MALUKO","chapter":"15","verse":"4","text":"avo, Pilato kamuuza mwanza uyagwe, “Hulonda kwidika? Tegeleza mbuli zao zose zowokutagusa!”"},{"book":"MALUKO","chapter":"15","verse":"5","text":"Mwanza uyagwe Yesu halongile mbuli, na Pilato kakanganya."},{"book":"MALUKO","chapter":"15","verse":"6","text":"Kila Lusona lwa Pasaka Pilato kakala yazoele kumfungulila mfungigwa imwe, ija wanhu iwamulondile."},{"book":"MALUKO","chapter":"15","verse":"7","text":"Kipigiti kija munhu yakemigwe Balaba kakala mkifungo sama ya kuwadulukila wanhu wa silikali, na kukoma mkipigiti cha umzahimzahi wa kuilema silikali."},{"book":"MALUKO","chapter":"15","verse":"8","text":"Dale da wanhu dimwizila Pilato, wasonga kumuuza yawatendele kamba viyawatendelaga."},{"book":"MALUKO","chapter":"15","verse":"9","text":"Kawauza, “Molonda niwalekesele Mndewa wa Wayahudi?”"},{"book":"MALUKO","chapter":"15","verse":"10","text":"Kwavija heyo kavitanga kamba, wakulu wa wakulu wa nhambiko wakala wamgalile Yesu kumwake sama ya migongo."},{"book":"MALUKO","chapter":"15","verse":"11","text":"Ila wakulu wa wakulu wa nhambiko wawaswagiza didale da wanhu dimulongele Pilato yawafungulile Balaba."},{"book":"MALUKO","chapter":"15","verse":"12","text":"Pilato kalonga mwanza uyagwe, “Molonda nimtende choni munhu ino imumkema Mndewa wa Wayahudi?”"},{"book":"MALUKO","chapter":"15","verse":"13","text":"Watoa nyangi walonga, “Muwambe mumsalaba!”"},{"book":"MALUKO","chapter":"15","verse":"14","text":"Pilato kauza, “Ila choni chayatendile munhu ino?”"},{"book":"MALUKO","chapter":"15","verse":"15","text":"Pilato kalonda yawanogeze ididale da wanhu, avo, kawalekesela Balaba. Abaho, kalagiza Yesu yalanhigwe abaho kamgela mmakono ga asikali wakamuwambe mumsalaba."},{"book":"MALUKO","chapter":"15","verse":"16","text":"Asikali wamsola Yesu wamwingiza mdikonhi da iding'anda da kindewa na kuwakema hamoja asikali wasigale."},{"book":"MALUKO","chapter":"15","verse":"17","text":"Wam'vaza Yesu guo da zambalau, waluka mkungo wa mizomola, wam'vaza mditwi jake."},{"book":"MALUKO","chapter":"15","verse":"18","text":"Abaho, wasonga kumulamsa mumzihaka, “Kwa mpile, Mndewa wa Wayahudi!”"},{"book":"MALUKO","chapter":"15","verse":"19","text":"Wamtoatoa na ludete mditwi, wamtemela mate, wamfugamila mavindi na kumwinamila."},{"book":"MALUKO","chapter":"15","verse":"20","text":"Viwamambukize kumtendela uponela, wam'vula idiguo da zambalau, abaho, wam'vaza vivalo vake. Abaho, wamulava hanze ya idiwambo wakamuwambe mumsalaba."},{"book":"MALUKO","chapter":"15","verse":"21","text":"Munhu imwe kulawa isi ya Kilene yokemigwa Simoni, tata wa Alekizanda na Lufo, kakala yokwingila mdiwambo kulawa kumigunda, asikali wamshulutiza yaupape msalaba wa Yesu."},{"book":"MALUKO","chapter":"15","verse":"22","text":"Wamsola Yesu wamgala hanhu hakemigwe Goligota, nhegulo yake, “Hanhu ha Fulu da Pala.”"},{"book":"MALUKO","chapter":"15","verse":"23","text":"Wageza kumgwelela divai igeligwe manemane,15:23 Manemane iyo dawa ya kuhunguza usungu mulukuli. ila Yesu haing'wile."},{"book":"MALUKO","chapter":"15","verse":"24","text":"Abaho, wamuwamba mumsalaba na kuigolela vivalo vake wenyego kwa wenyego, watoa kula walamule yalihi yapate kivalo kilihi."},{"book":"MALUKO","chapter":"15","verse":"25","text":"Ikala saa ndatu ya imitondo viwamuwambile mumsalaba."},{"book":"MALUKO","chapter":"15","verse":"26","text":"Lupwilili lwa nhaguso yake lwandikigwa vino, “mndewa wa wayahudi.”"},{"book":"MALUKO","chapter":"15","verse":"27","text":"Na vivija wabavi wabili wawawamba mumsalaba hamoja na Yesu, imwe ng'ambu yake ya ukulume na iyagwe ng'ambu yake ya ukumoso."},{"book":"MALUKO","chapter":"15","verse":"28","text":"Na Nyandiko Zing'alile zolonga, “Kapetigwa hamoja na watenda gehile,” zivikila."},{"book":"MALUKO","chapter":"15","verse":"29","text":"Wanhu wabitile behi na haja wamwasila maligo watigisa mapala gao na kulonga, “Aha! Gweye ulondile kuibananga Ng'anda ya Mulungu na kuizenga mmazua madatu,"},{"book":"MALUKO","chapter":"15","verse":"30","text":"uikombole mwenyego, uhumuluke mumsalaba!”"},{"book":"MALUKO","chapter":"15","verse":"31","text":"Vivija wakulu wa wakulu wa nhambiko na wafundiza Malagizo ga Musa wamtendela uponela, wenyego kwa wenyego wolonga, “Kawakombola wayagwe, ila hadahile kukiikombola mwenyego!"},{"book":"MALUKO","chapter":"15","verse":"32","text":"Tumulole Kilisto Mkombola, Mndewa wa Islaeli, yahumuluke kulawa mumsalaba, na tweye tumtogole!”"},{"book":"MALUKO","chapter":"15","verse":"33","text":"Viivikile saa sita imisi, isi yose ikala igubikwe na ziza mbaka saa tisa ichungulo."},{"book":"MALUKO","chapter":"15","verse":"34","text":"Viivikile saa tisa, Yesu kenula dizwi kalila yolonga, “Eloi, Eloi, lama sabakitani?” nhegulo yake “Mulungu wangu, Mulungu wangu, habali undekile?”"},{"book":"MALUKO","chapter":"15","verse":"35","text":"Wanhu wakalile behi wahulika mbuli zija, walonga, “Tegeleza, komkema Eliya!”"},{"book":"MALUKO","chapter":"15","verse":"36","text":"Munhu imwe kakimbila, kazabika siponji15:36 Siponji nhegulo yake kinhu chochose kifyonza mazi. mdivai igwaduke kaika kuisota ya lumango, na kumgwelela Yesu yang'we, yolonga, “Beta tulole kamba Eliya kokwiza kumuhumulusa kulawa mumsalaba!”"},{"book":"MALUKO","chapter":"15","verse":"37","text":"Yesu kenula dizwi kaguta ng'hani, abaho, kadanganhika."},{"book":"MALUKO","chapter":"15","verse":"38","text":"Guo ditungikwe Mng'anda ya Mulungu didegeka vidanga vibili, kulawa uchana mbaka hasi."},{"book":"MALUKO","chapter":"15","verse":"39","text":"Mkulu wa asikali mia wa Loma yakalile yemile haja haulongozi wa Yesu, kahulika avija viyakalile yolila na kumona vija viyodanganhika, kalonga, “Kweli munhu ino kakala Mwana wa Mulungu.”"},{"book":"MALUKO","chapter":"15","verse":"40","text":"Kukala na watwanzi wolola kutalitali. Mmwanza wao wakala Maliamu wa kiwambo cha Magidala, Salome, Maliamu mamaake Usufu na Yakobo mdodo."},{"book":"MALUKO","chapter":"15","verse":"41","text":"Watwanzi wano wakala womkweleleza Yesu na kumsang'hanikila viyakalile Galilaya. Vivija watwanzi bwando wayagwe wakalile wokwela hamoja na heyo kwiza Yelusalemu, wakala bahaja."},{"book":"MALUKO","chapter":"15","verse":"42","text":"Dikala disigale zua dimwe kuvikila Zua da Mhumulo ajo dikemigwa zua da msasalo. Avo ichungulo vuikwenhuke,"},{"book":"MALUKO","chapter":"15","verse":"43","text":"Usufu kulawa mdiwambo da Alimataya, yakalile imwe wa wanhu wa Ikitala Kikulu cha Isi ya Wayahudi, yakalile yobeta kwiza kwa Undewa wa Mulungu, bila kudumba kachola ha Pilato kulupula lukuli lwa Yesu."},{"book":"MALUKO","chapter":"15","verse":"44","text":"Pilato kakanganya kuhulika kamba Yesu kesha kudanganhika. Kamkema mkulu wa asikali mia wa Loma, kamuuza kamba Yesu kadanganhika kamala."},{"book":"MALUKO","chapter":"15","verse":"45","text":"Viyahulike kulawa ha ija imkulu wa asikali mia wa Loma kamba Yesu kadanganhika, Pilato kamulongela Usufu yakalusole ulukuli."},{"book":"MALUKO","chapter":"15","verse":"46","text":"Abaho, Usufu kagula sanda, kaluhumulusa ulukuli, kaluzingiliza sanda na kulutambalika mdipanga dipukigwe mdibwe, abaho, kadibimbilisa dibwe kadika hamulomo wa idipanga."},{"book":"MALUKO","chapter":"15","verse":"47","text":"Maliamu wa kiwambo cha Magidala na Maliamu mamaake Usufu wahona halwikigwe lukuli lwa Yesu."}]}