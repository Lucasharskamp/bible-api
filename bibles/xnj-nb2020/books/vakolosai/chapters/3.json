{"data":[{"book":"Vakolosai","chapter":"3","verse":"1","text":"Hinu, yikavyai muyukiswi pamonga na Kilisitu, mlondayi gegavi kunani kweavili Kilisitu, atamili upandi wa kulyelela wa Chapanga."},{"book":"Vakolosai","chapter":"3","verse":"2","text":"Mholalela mambu ga kunani, na lepi mambu ga pamulima apa."},{"book":"Vakolosai","chapter":"3","verse":"3","text":"Muni nyenye mfwili na wumi winu ufiyiki pamonga na Kilisitu mugati ya Chapanga."},{"book":"Vakolosai","chapter":"3","verse":"4","text":"Wumi winu wa chakaka ndi Kilisitu, na lukumbi lwaki peihumila na nyenye mewa yati mwivya pamonga nayu muukulu."},{"book":"Vakolosai","chapter":"3","verse":"5","text":"Hinu, mkoma mnogo uhakau wa pamulima zemuvelekiwi nazu ngati, ukemi, uhakau, mnogo uhakau uhutulu ngati kufugamila vimong'omong'o."},{"book":"Vakolosai","chapter":"3","verse":"6","text":"Ndava ya mambu genago ligoga laki Chapanga likuvabwelela voha vangamyidakila mwene."},{"book":"Vakolosai","chapter":"3","verse":"7","text":"Lukumbi lumonga nyenye mweatamili kulandana na mnogo wa mambu ago gahakau gemvelikwi nagu."},{"book":"Vakolosai","chapter":"3","verse":"8","text":"Nambu hinu yikuvagana kuleka mambu ago goha, ligoga na mnogo na uhakau, kuvevesa amala maligu gakotoka kuhuma mu milomo yinu."},{"book":"Vakolosai","chapter":"3","verse":"9","text":"Mkoto kujovelana udese, muni nyenye mmali kuwula mnogo uhakau wemuvelikwi nawu pamonga na matendu gaki goha,"},{"book":"Vakolosai","chapter":"3","verse":"10","text":"muwala wumi wa mupya, wiwiyendelela wihengewa upya na Chapanga muwumba. Muni avakitayi kummanya bwina na kuvya ngati mwene."},{"book":"Vakolosai","chapter":"3","verse":"11","text":"Chenichi ndi, kawaka kangi kulekengana Myawudi na anga Myawudi, mweadumwili jandu na mwangadumula jandu, mweasomili na mweangasoma mvanda na mwealekekisiwi. Nambu Kilisitu ndi vyoha, avi muvyoha."},{"book":"Vakolosai","chapter":"3","verse":"12","text":"Nyenye ndi vandu vaki Chapanga, mwene avaganili na kuvahagula. Hinu ndi, muvya na mtima wa lipyana, ubwina na unngolongondi, uhiluka na ukangamala."},{"book":"Vakolosai","chapter":"3","verse":"13","text":"Msindimalinanayi na kulekekesana mmonga winu peivya na lijambu loloha kwa muyaki. Mganikiwa kulekekesana ngati Bambu winu cheavalekisi nyenye."},{"book":"Vakolosai","chapter":"3","verse":"14","text":"Mukuyonjokesa genago, muyendelela kukamulila uganu, muni uganu wikunga kila chindu muumonga wa uchakaka."},{"book":"Vakolosai","chapter":"3","verse":"15","text":"Na uteke wa Kilisitu ulongosa mumitima yinu, muni ndava Chapanga avakemili nyenye mvya na uteke mwakemeliwi kuvya higa yimonga. Kavili kusengusa!"},{"book":"Vakolosai","chapter":"3","verse":"16","text":"Ujumbi wa Kilisitu utama kwa umahele mugati yinu. Muwulanayi na kuhakalilana kwa luhala lwoha. Muyimba nyimbu za zabuli na nyimbu za kumsengusa Chapanga na nyimbu za kumuyupa Chapanga, mumyimbila Chapanga nyimbu za kusengusa."},{"book":"Vakolosai","chapter":"3","verse":"17","text":"Na kila chindu chemwikita kwa malovi amala litendu, mkita goha kwa kumtopesa Bambu Yesu na kumsengusa Chapanga Dadi mu njila yaki."},{"book":"Vakolosai","chapter":"3","verse":"18","text":"Nyenye vadala, muvayuwanila vagosi vinu, muni ndi cheigana Chapanga."},{"book":"Vakolosai","chapter":"3","verse":"19","text":"Na vagosi nyenye, muvagana vadala vinu, na mkoto kuvaywangila."},{"book":"Vakolosai","chapter":"3","verse":"20","text":"Vana nyenye, mvakitila gabwina vadadi na vanyina vinu magono goha ndi yikumganisa Bambu."},{"book":"Vakolosai","chapter":"3","verse":"21","text":"Vadadi na vanyina nyenye, mkoto kuvakitila luhonda vana vinu, nambu yati videnyeka mtima."},{"book":"Vakolosai","chapter":"3","verse":"22","text":"Vavanda nyenye muvayuwanila vakulu vinu mugoha, lepi pevakuvalola ndu mwigana mulolekanayi vabwina nambu mkita genago kwa mtima woha ndava ya kumlumba Bambu."},{"book":"Vakolosai","chapter":"3","verse":"23","text":"Kila chemwihenga muhenga kwa mtima winu woha, ndava ya kumuhengela Bambu lepi ndava ya kumuhengela mundu."},{"book":"Vakolosai","chapter":"3","verse":"24","text":"Mukumbuka kuvya Bambu yati akuvapela njombi yila yeavavikili vandu vaki. Ndava munu mwemukuhegela ndi Kilisitu Bambu!"},{"book":"Vakolosai","chapter":"3","verse":"25","text":"Mweikita gahakau yati ipokela kulandana na uhakau waki, Chapanga ibagula lepi."}]}