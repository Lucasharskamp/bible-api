{"data":[{"book":"யாத்திராகமம்","chapter":"31","verse":"1","text":"பின்னும் யெகோவா மோசேயிடம் சொன்னதாவது:"},{"book":"யாத்திராகமம்","chapter":"31","verse":"2","text":"“பார், நான் யூதா கோத்திரத்தைச் சேர்ந்த ஊர் என்பவனுடைய பேரனும் ஊரியின் மகனுமான பெசலெயேலைத் தெரிந்திருக்கிறேன்."},{"book":"யாத்திராகமம்","chapter":"31","verse":"3","text":"நான் அவனை இறைவனுடைய ஆவியானவரால் நிரப்பியிருக்கிறேன். அத்துடன் எல்லா வகையான வேலைகளையும் பற்றிய ஞானத்தையும், புரிந்துகொள்ளுதலையும், அறிவையும் கொடுத்திருக்கிறேன்."},{"book":"யாத்திராகமம்","chapter":"31","verse":"4","text":"நான் அவனுக்குத் தங்கத்தினாலும், வெள்ளியினாலும், வெண்கலத்தினாலும், சித்திர வேலைப்பாடுகளைச் செய்வதற்கும்,"},{"book":"யாத்திராகமம்","chapter":"31","verse":"5","text":"இரத்தினக் கற்களை வெட்டிப் பதிப்பதற்கும், மரத்தைச் செதுக்கி வேலை செய்வதற்கும், இன்னும் பல வகையான வேலைப்பாடுகளில் ஈடுபடுவதற்கும் திறமைகளைக் கொடுத்திருக்கிறேன்."},{"book":"யாத்திராகமம்","chapter":"31","verse":"6","text":"மேலும் தாண் கோத்திரத்து அகிசாமாகின் மகன் அகோலியாபை அவனுக்கு உதவியாக நியமித்திருக்கிறேன்.”"},{"book":"யாத்திராகமம்","chapter":"31","verse":"7","text":"“சபைக் கூடாரத்தையும், சாட்சிப்பெட்டியையும்,"},{"book":"யாத்திராகமம்","chapter":"31","verse":"8","text":"மேஜையையும், அதன் பொருட்களையும்,"},{"book":"யாத்திராகமம்","chapter":"31","verse":"9","text":"தகன பலிபீடத்தையும், அதன் எல்லா பாத்திரங்களையும்,"},{"book":"யாத்திராகமம்","chapter":"31","verse":"10","text":"அத்துடன் ஆசாரியனான ஆரோனும் அவன் மகன்களும்,"},{"book":"யாத்திராகமம்","chapter":"31","verse":"11","text":"அபிஷேக எண்ணெயையும், பரிசுத்த இடத்திற்குத் தேவையான நறுமணத்தூளையும் செய்ய அவர்களுக்குத் திறமையையும் கொடுத்திருக்கிறேன்."},{"book":"யாத்திராகமம்","chapter":"31","verse":"12","text":"பின்னும் யெகோவா மோசேயிடம்,"},{"book":"யாத்திராகமம்","chapter":"31","verse":"13","text":"“நீ இஸ்ரயேலரிடம் சொல்லவேண்டியது இதுவே: நீங்கள் என் ஓய்வுநாட்களைக் கைக்கொள்ளவேண்டும். உங்களைப் பரிசுத்தப்படுத்துகிற யெகோவா நானே என்பதை நீங்கள் தலைமுறைதோறும் அறியும்படி, இது உங்களுக்கும் எனக்கும் இடையில் ஒரு அடையாளமாய் இருக்கும்."},{"book":"யாத்திராகமம்","chapter":"31","verse":"14","text":"“ ‘இந்த ஓய்வுநாள், உங்களுக்குப் பரிசுத்த நாள் என்பதால் அதைக் கைக்கொள்ளுங்கள். அதைத் தூய்மைக்கேடாக்கும் எவனும் கொல்லப்படவேண்டும். அந்த நாளில் வேலைசெய்யும் எவனும் தன் மக்களிலிருந்து அகற்றப்படவேண்டும்."},{"book":"யாத்திராகமம்","chapter":"31","verse":"15","text":"ஆறுநாட்கள் வேலைசெய்யவேண்டும். ஆனால் ஏழாம்நாளோ, யெகோவாவுக்கு பரிசுத்தமான ஓய்வுநாள். இந்த ஓய்வுநாளில் எந்தவித வேலையைச் செய்கிற எவனும் கொல்லப்படவேண்டும்."},{"book":"யாத்திராகமம்","chapter":"31","verse":"16","text":"இஸ்ரயேலர் தலைமுறைதோறும், ஓய்வுநாளை கைக்கொண்டு நிரந்தர உடன்படிக்கையாக அதைக் கொண்டாடவேண்டும்."},{"book":"யாத்திராகமம்","chapter":"31","verse":"17","text":"அது என்றென்றைக்கும் எனக்கும், இஸ்ரயேலருக்கும் இடையில் ஒரு அடையாளமாய் இருக்கும். ஏனெனில், யெகோவா வானங்களையும், பூமியையும் ஆறு நாட்களில் படைத்து, ஏழாம்நாளில் வேலைசெய்யாமல் ஓய்ந்திருந்தார்.’ ”"},{"book":"யாத்திராகமம்","chapter":"31","verse":"18","text":"இவ்வாறு சீனாய் மலையில் யெகோவா மோசேயோடு பேசி முடித்தபின், இறைவனின் விரலால் எழுதப்பட்ட கற்பலகைகளாலான இரண்டு சாட்சிப்பலகைகளை அவனிடம் கொடுத்தார்."}]}