{"data":[{"book":"1 TIMOTHY","chapter":"2","verse":"1","text":"Taku mee mua e mee atu raa, teenaa kootou ki kauake ki TeAtua i te vasi naa tama hakkaatoa ni aa kootou e kainnoo, naa taku kootou, naa taku kootou i te vasi aaraa tama, aa naa taratara hiahia kootou;"},{"book":"1 TIMOTHY","chapter":"2","verse":"2","text":"kootou ki taku i te vasi naa tuku ma naa tama hakamaatua, teenaa ki nnoho hakaraaoi taatou ka meemee hakapaa aa ki lotu tonu taatou i TeAtua ma te tiputipu e taukareka."},{"book":"1 TIMOTHY","chapter":"2","verse":"3","text":"Teenei ko te ara e taukareka teelaa e hiihai ai TeAtua, Ttama e hakasao taatou."},{"book":"1 TIMOTHY","chapter":"2","verse":"4","text":"TeAtua e hiihai maa naa tama hakkaatoa ki hakassaoria aa ki oomai no illoa i tana hakamaaoni."},{"book":"1 TIMOTHY","chapter":"2","verse":"5","text":"I te aa, i teelaa se Atua koi tokotasi, aa TeAtua ma naa tama hakkaatoa i te maarama nei e hakapaaria te tama tokotasi, teenaa ko Jesus Christ, ttama te kerekere nei,"},{"book":"1 TIMOTHY","chapter":"2","verse":"6","text":"ttama ni hookii tana ora ki hakasao te henua hakkaatoa i naa mahi te haisara. Teenei te mee TeAtua ni hakailoa mai i tana saaita ni vana maa e taukareka, maa Ia e hiihai maa te henua hakkaatoa ki hakassaoria,"},{"book":"1 TIMOTHY","chapter":"2","verse":"7","text":"Aa teenei ko taku vana ni heunatia mai ma se aposol aa ma se tisa naa tama naa henua sara, teenaa ki hakaea naa taratara i te lotu maaoni. Nau e taratara atu maaoni iloo; nau see hakareeresi!2.7 2 Tim 1.11"},{"book":"1 TIMOTHY","chapter":"2","verse":"8","text":"I naa saaita katoo naa tama te lotu e kkutu no lotu raa, nau e hiihai maa naa taanata raa ki taku; teenaa ko naa taanata e lotu maaoni i TeAtua teelaa e lavaa te ssau naa rima laatou ma naa manava see llau te loto aa see hakatautau tama."},{"book":"1 TIMOTHY","chapter":"2","verse":"9","text":"Nau e hiihai hoki maa naa haahine raa ki see hakatilotilo ki naa hekau laatou e hakao, aa laatou hoki ki see firiffiri naa lauru laatou ka hailaakei ki te kau pini e makilakkila sara ka hakao ki naa hekau e taavi mmaha.2.9 1 Pet 3.3"},{"book":"1 TIMOTHY","chapter":"2","verse":"10","text":"Naa haahine raa ki hailaakei are naa tinotama laatou ki naa sosorina e taukalleka."},{"book":"1 TIMOTHY","chapter":"2","verse":"11","text":"Naa haahine raa ki nnoho seemuu ka hakannoo ki illoa laatou."},{"book":"1 TIMOTHY","chapter":"2","verse":"12","text":"Nau see hiihai maa naa haahine raa ki ttuu no akonaki naa tama te lotu, aa maa laatou ki mee ni vana hakamaatua i aruna naa taanata; laatou ki nnoho seemuu koi."},{"book":"1 TIMOTHY","chapter":"2","verse":"13","text":"I te aa, TeAtua ni penapena i Adam imua, ki oti raa penapena iloo i Eve.2.13 Gen 2.7,21-22"},{"book":"1 TIMOTHY","chapter":"2","verse":"14","text":"Aa teelaa seai ko Adam raa ni lavaa te hakarereesia Satan; teelaa ko te ffine are raa ni lavaa te hakarereesia no hakasara te Loo TeAtua.2.14 Gen 3.1-6"},{"book":"1 TIMOTHY","chapter":"2","verse":"15","text":"Tevana iaa TeAtua ma ki hakasaoria a Ia naa haahine raa i laatou naa e hahannau mai naa tamalliki, aa ki mee hoki maa naa haahine raa e lotu maaoni iaa Ia, e manava laaoi i aaraa tama, aa e mallama naa ora laatou ka ttonu naa sosorina laatou."}]}