{"data":[{"book":"Рындоря","chapter":"11","verse":"1","text":"Апостолоря и пхрала андэ Иудея ашундэ, со авэр народоря прилинэ лав Дэвлэско."},{"book":"Рындоря","chapter":"11","verse":"2","text":"Колэсти, кала о Пэтро авиля андо Иерусалимо, патикунэ андай обшындэ иудеёря ашыле тэ пхэнэн лэсти, со лэнди када на чялёл."},{"book":"Рындоря","chapter":"11","verse":"3","text":"— Ту пхирдян кай найобшындэ и хасас лэнца, — пхэнэнас онэ."},{"book":"Рындоря","chapter":"11","verse":"4","text":"Тунчи Пэтро ашыля екх пала аврэстэ тэ роспхэнэн лэнди, сар вся тердяпэ."},{"book":"Рындоря","chapter":"11","verse":"5","text":"— Мэ сымас андо форо Яфа и мангавас Дэвлэс, — пхэндя вов, — и андэ кодья вряма манди сас дикхимос: варисо, сар баро паринд, саво подритярдёласпэ штарэ ригэндар, змукэласпэ пав болыбэн ворта кордэ, кай мэ сас."},{"book":"Рындоря","chapter":"11","verse":"6","text":"Мэ задикхлем кордэ и дикхлем штарэпэрнэнго черутнэско и вэшэско ското, сапэн и чириклен."},{"book":"Рындоря","chapter":"11","verse":"7","text":"Тунчи мэ ашундэм гласо, саво пхэнэлас манди: «Пэтро, вщи, зашын и ха»."},{"book":"Рындоря","chapter":"11","verse":"8","text":"Ай мэ пхэндэм: «Нисар нащи, Рай! Мэ никала на хавас нисо магрисардо и найжужо»."},{"book":"Рындоря","chapter":"11","verse":"9","text":"Гласо пав болыбэн пхэндя манди дуйто моло: «На акхар магрисардэса кода, со Дэл жужардя»."},{"book":"Рындоря","chapter":"11","verse":"10","text":"Кадя сас трин молоря, и тунчи када вся сас вазгло упалэ пэ болыбэн."},{"book":"Рындоря","chapter":"11","verse":"11","text":"Андэ кодья ж вряма пашав чер, кай мэ сымас, тэрдиле трин мануша, бишалдэ манди андай Кесария."},{"book":"Рындоря","chapter":"11","verse":"12","text":"Духо пхэндя манди тэ жав лэнца и ни пала со тэ на пушав. Акэ, кала шов пхрала жыле манца, и амэ авиле андо чер колэстэ, ко ман акхардя."},{"book":"Рындоря","chapter":"11","verse":"13","text":"Вов роспхэндя амэнди пала кода, сар вов дикхля пашай пэстэ ангелос, саво тэрдёлас и пхэнэлас лэсти: «Бишал манушэн андэ Яфа палав Симоно, савэс бушон Пэтро,"},{"book":"Рындоря","chapter":"11","verse":"14","text":"и вов пхэнэла тути лава, сар ту и всаворо тиро йири авэна фэрисардэ»."},{"book":"Рындоря","chapter":"11","verse":"15","text":"Кала мэ ашылем тэ дав дума, пэр лэндэ сжыля Свэнто Духо кадя ж, сар Вов сжыля майанглал пэ амэндэ."},{"book":"Рындоря","chapter":"11","verse":"16","text":"Тунчи манди авиле по гындо лава Раестирэ: «Иоано болэлас андо паи, ай тумэ авэна болдэ Свэнтонэ Духоса»."},{"book":"Рындоря","chapter":"11","verse":"17","text":"Колэсти, сар о Дэл дя лэнди кодва ж даро, со и амэнди, савэ патяйле андо Рай Исусо Христосо, ай ко мэ кацаво, кай тэ на домукав лэ Дэвлэс?"},{"book":"Рындоря","chapter":"11","verse":"18","text":"Кала онэ када выашундэ, онэ вся полинэ и лашардэ лэ Дэвлэс тай пхэндэ:"},{"book":"Рындоря","chapter":"11","verse":"19","text":"Ай кола, савэн рострадэ, кала гонинас палав Стэфано, дожыле кай Финикия, Кипро и Антиохия и роспхэнэнас лав Дэвлэско качи иудеёнди."},{"book":"Рындоря","chapter":"11","verse":"20","text":"Коисавэ лэндар сас андай Кипро и Киринея. Онэ авиле андэ Антиохия и роспхэнэнас Радосаво Лав палав Рай Исусо кадя ж и лэ элинистонэнди."},{"book":"Рындоря","chapter":"11","verse":"21","text":"Васт лэ Раеско сас лэнца, и фартэ бут патяйле и обрисайле кав Рай."},{"book":"Рындоря","chapter":"11","verse":"22","text":"Лав пала када дожыля кай кхандири андо Иерусалимо. Котар бишалдэ андэ Антиохия Варнавас."},{"book":"Рындоря","chapter":"11","verse":"23","text":"Кала Варнава авиля и дикхля мищимос Дэвлэско, вов радосайля и мангэлас всаворэн тэ ашэнпэ андэ пэстирэ водя чячюнэ англав Рай."},{"book":"Рындоря","chapter":"11","verse":"24","text":"Варнава сас лашо мануш, пхэрдярдо Свэнтонэ Духоса и патявимаса. И бут мануша ашыле тэ патян андо Рай."},{"book":"Рындоря","chapter":"11","verse":"25","text":"Тунчи Варнава жыля андо Тарсо, кай тэ аракхэл котэ лэ Савлос."},{"book":"Рындоря","chapter":"11","verse":"26","text":"Вов аракхля лэс тай андя андэ Антиохия. Всаворо бэрш онэ ашэнаспэ андэ антиохийско кхандири и сытярэнас бутэ манушэн. Андэ Антиохия майанглал лэ сытярнэн линэ тэ акхарэн христианоря."},{"book":"Рындоря","chapter":"11","verse":"27","text":"Андэ кадья вряма андав Иерусалимо андэ Антиохия авиле коисавэ пророкоря."},{"book":"Рындоря","chapter":"11","verse":"28","text":"Екх лэндар, савэс акхарэнас Агаво, вщиля и пхэндя лэ Духостар, со пай всавори пхув авэла баро бокхалимос, со и тердиля андэ вряма, кала сас императоро Клавдиё."},{"book":"Рындоря","chapter":"11","verse":"29","text":"Колэсти сытярнэ закамле тэ подритярэн ловэнца лэ пхралэн, савэ жувэнас андэ Иудея, кастэ скачи выжалас."},{"book":"Рындоря","chapter":"11","verse":"30","text":"Онэ кадя и стердэ, тай бишалдэ лэ Варнавас и Савлос тэ андярэн ловэ, савэ онэ стидэ, и тэ отдэн пхурэдэрэнди."}]}