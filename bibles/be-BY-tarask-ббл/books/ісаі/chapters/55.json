{"data":[{"book":"ІСАІ","chapter":"55","verse":"1","text":"Спрагненыя! ідзеце ўсе да водаў; нават і вы, у каго няма срэбра, ідзеце, купляйце і ежце; ідзеце, купляйце бяз срэбра і бяз платы віно і малако."},{"book":"ІСАІ","chapter":"55","verse":"2","text":"Навошта вам наважваць срэбра за тое, што ня хлеб, і заробак свой за тое, што не насычае? Паслухайце ўважліва і ежце дабро, і душа вашая хай раскашуецца тлушчам."},{"book":"ІСАІ","chapter":"55","verse":"3","text":"Прыхілеце вуха ваша і прыйдзеце да Мяне; паслухайце, і жывая будзе душа вашая, - і дам вам запавет вечны, нязьменныя міласьці, абяцаныя Давіду."},{"book":"ІСАІ","chapter":"55","verse":"4","text":"Вось, Я даў Яго ў сьведкі народам, у правадыры і настаўнікі народам."},{"book":"ІСАІ","chapter":"55","verse":"5","text":"Вось, ты заклічаш народ, якога ты ня ведаў, і народы, якія цябе ня ведалі, пасьпяшаюцца да цябе дзеля Госпада Бога твайго і дзеля Сьвятога Ізраілевага, бо Ён праславіў цябе."},{"book":"ІСАІ","chapter":"55","verse":"6","text":"Шукайце Госпада, калі можна знайсьці Яго; клічце Яго, калі Ён блізка."},{"book":"ІСАІ","chapter":"55","verse":"7","text":"Хай пакіне бязбожнік дарогу сваю і беззаконьнік - намыслы свае, і хай зьвернецца да Госпада, - і Ён памілуе яго, і да Бога нашага, - бо Ён мілажальны."},{"book":"ІСАІ","chapter":"55","verse":"8","text":"Мае думкі - ня вашыя думкі, ні вашыя шляхі - не Мае шляхі, кажа Гасподзь."},{"book":"ІСАІ","chapter":"55","verse":"9","text":"Але Як неба вышэй за зямлю, так дарогі Мае вышэй за дарогі вашыя, і думкі Мае вышэй за думкі вашыя."},{"book":"ІСАІ","chapter":"55","verse":"10","text":"Як дождж і сьнег зыходзяць зь неба і туды не вяртаюцца, а напойваюць зямлю і робяць яе здольнаю радзіць і вырошчваць, каб яна давала насеньне таму, хто сее, і хлеб таму, хто есьць,"},{"book":"ІСАІ","chapter":"55","verse":"11","text":"так і слова Маё, якое зыходзіць з вуснаў Маіх, - яно не вяртаецца да Мяне марным, а выконвае тое, што Мне заўгодна, і зьдзяйсьняе тое, на што Я паслаў яго."},{"book":"ІСАІ","chapter":"55","verse":"12","text":"Дык вось, вы выйдзеце зь весялосьцю і вас правядуць зь мірам; горы і пагоркі будуць сьпяваць перад вамі песьню, і ўсе дрэвы ў полі - папляскаюць вам."},{"book":"ІСАІ","chapter":"55","verse":"13","text":"Замест цярноўніку вырасьце кіпарыс; замест крапівы вырасьце мірт; і гэта будзе на славу Госпаду, на знак вечны, непарушны."}]}