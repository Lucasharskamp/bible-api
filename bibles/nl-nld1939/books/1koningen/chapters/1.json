{"data":[{"book":"1 Koningen","chapter":"1","verse":"1","text":"Toen koning David heel oud geworden was, kon hij maar niet warm worden, hoe men hem ook met dekens toedekte."},{"book":"1 Koningen","chapter":"1","verse":"2","text":"Daarom zeiden zijn hovelingen tot hem: Laat men voor mijn heer en koning een jonge maagd zoeken, die hem voortdurend ten dienste staat, hem verzorgt en bij hem slaapt; dan zal mijn heer en koning wel warm worden."},{"book":"1 Koningen","chapter":"1","verse":"3","text":"In het hele gebied van Israël zocht men nu naar een mooi meisje, en vond Abisjag van Sjoenem, die men bij den koning bracht."},{"book":"1 Koningen","chapter":"1","verse":"4","text":"Het was een bijzonder mooi meisje; ze verzorgde den koning en diende hem, maar de koning hield geen gemeenschap met haar."},{"book":"1 Koningen","chapter":"1","verse":"5","text":"Intussen dacht Adoni-ja, de zoon van Chaggit, in zijn overmoed: Ik zal koning worden. Daarom schafte hij zich een wagen en ruiters aan, en vijftig man, die voor hem uitliepen;"},{"book":"1 Koningen","chapter":"1","verse":"6","text":"ondanks dit alles viel zijn vader hem nooit lastig met de vraag:Waarom doet ge dat? Bovendien was Adoni-ja zeer knap van uiterlijk, en volgde in leeftijd op Absalom."},{"book":"1 Koningen","chapter":"1","verse":"7","text":"Hij onderhandelde dus met Joab, den zoon van Seroeja, en den priester Ebjatar, en dezen kozen de partij van Adoni-ja."},{"book":"1 Koningen","chapter":"1","verse":"8","text":"Maar de priester Sadok, Benajáhoe, de zoon van Jehojada, de profeet Natan en Sjimi met zijn krijgsmakkers, Davids helden, hielden het niet met Adoni-ja."},{"book":"1 Koningen","chapter":"1","verse":"9","text":"Toen Adoni-ja dan ook schapen runderen en mestvee bij de Slangensteen naast de bron Rogel offerde, en daarbij al zijn broers en al de koninklijke beambten uit de stam van Juda uitnodigde,"},{"book":"1 Koningen","chapter":"1","verse":"10","text":"vroeg hij den profeet Natan, Benajáhoe, de helden en zijn broer Salomon niet."},{"book":"1 Koningen","chapter":"1","verse":"11","text":"Toen sprak Natan tot Bat-Sjéba, de moeder van Salomon: Hebt ge niet gehoord, dat Adoni-ja, de zoon van Chaggit, buiten medeweten van onzen heer David koning is geworden?"},{"book":"1 Koningen","chapter":"1","verse":"12","text":"Laat mij u nu een raad geven, hoe gij uw eigen leven en dat van uw zoon Salomon kunt redden."},{"book":"1 Koningen","chapter":"1","verse":"13","text":"Ga binnen bij koning David en zeg hem: Hebt gij, mijn heer en koning, uw dienstmaagd niet onder ede beloofd “Uw zoon Salomon zal na mij koning worden en op mijn troon zitten?” Waarom is Adoni-ja dan koning geworden?"},{"book":"1 Koningen","chapter":"1","verse":"14","text":"Terwijl gij dan nog met den koning spreekt, zal ik na u binnenkomen en uw woorden kracht bijzetten."},{"book":"1 Koningen","chapter":"1","verse":"15","text":"Bat-Sjéba ging dus het vertrek van den koning binnen; de koning was zeer oud en Abisjag van Sjoenem diende hem."},{"book":"1 Koningen","chapter":"1","verse":"16","text":"Bat-Sjéba boog voor den koning, en wierp zich voor hem neer. Hij zeide tot haar: Wat verlangt ge?"},{"book":"1 Koningen","chapter":"1","verse":"17","text":"Zij antwoordde: Mijn heer, gij hebt uw dienares bij Jahweh, uw God, gezworen: “Uw zoon Salomon zal na mij koning worden en op mijn troon zitten”."},{"book":"1 Koningen","chapter":"1","verse":"18","text":"En zie, nu is Adoni-ja koning geworden, zonder dat gij, mijn heer en koning, het weet."},{"book":"1 Koningen","chapter":"1","verse":"19","text":"Hij heeft een grote menigte runderen, mestvee en schapen geofferd, en al de zonen des konings genodigd, met den priester Eb-jatar en den legeroverste Joab, maar uw dienaar Salomon niet."},{"book":"1 Koningen","chapter":"1","verse":"20","text":"Thans zijn de ogen van heel Israël op u gericht, mijn heer en koning, opdat gij het te kennen geeft, wie na u op de troon van mijn heer en koning moet zitten."},{"book":"1 Koningen","chapter":"1","verse":"21","text":"Anders zullen ik en mijn zoon Salomon als misdadigers behandeld worden, wanneer mijn heer en koning bij zijn vaderen zal te ruste gaan."},{"book":"1 Koningen","chapter":"1","verse":"22","text":"Terwijl zij nog met den koning sprak, kwam de profeet Natan;"},{"book":"1 Koningen","chapter":"1","verse":"23","text":"en men meldde den koning: Daar is de profeet Natan. Deze kwam bij den koning binnen, wierp zich voor hem op zijn aangezicht ter aarde,"},{"book":"1 Koningen","chapter":"1","verse":"24","text":"en sprak: Mijn heer en koning, gij hebt dus gezegd, dat Adoni-ja na u koning zal worden en op uw troon zal zitten?"},{"book":"1 Koningen","chapter":"1","verse":"25","text":"Want hij is vandaag een grote menigte runderen, mestvee en schapen gaan offeren, en heeft daarbij al de zonen des konings met de legeroversten en den priester Ebjatar uitgenodigd; nu eten en drinken ze bij hem en roepen: Leve koning Adoni-ja!"},{"book":"1 Koningen","chapter":"1","verse":"26","text":"Maar mij, uw dienaar, en den priester Sadok, heeft hij niet uitgenodigd; evenmin Benajáhoe, den zoon van Jehojada, en uw dienaar Salomon."},{"book":"1 Koningen","chapter":"1","verse":"27","text":"Is dit alles werkelijk op last van mijn heer en koning gebeurd, zonder dat gij uw dienaar hebt laten weten, wie na u op de troon van mijn heer en koning zal zitten?"},{"book":"1 Koningen","chapter":"1","verse":"28","text":"Nu sprak koning David: Roept Bat-Sjéba hier. Toen zij binnen gekomen was en voor den koning stond,"},{"book":"1 Koningen","chapter":"1","verse":"29","text":"zwoer hij: Zo waar Jahweh leeft, die mij uit alle nood heeft gered;"},{"book":"1 Koningen","chapter":"1","verse":"30","text":"wat ik u bij Jahweh, Israëls God, gezworen heb, dat uw zoon Salomon na mij koning zal worden en in mijn plaats op mijn troon zal zitten, dat breng ik vandaag nog ten uitvoer."},{"book":"1 Koningen","chapter":"1","verse":"31","text":"Toen boog Bat-Sjéba het aangezicht ter aarde, wierp zich voor den koning neer en zeide: Leve mijn heer, koning David. in eeuwigheid!"},{"book":"1 Koningen","chapter":"1","verse":"32","text":"Nu sprak koning David: Roept den priester Sadok, den profeet Natan en Benajáhoe, den zoon van Jehojada. Toen dezen voor den koning waren verschenen,"},{"book":"1 Koningen","chapter":"1","verse":"33","text":"zeide hij hun: Neemt de dienaren van uw heer mee, zet mijn zoon Salomon op mijn eigen muildier, en leidt hem naar de Gichon"},{"book":"1 Koningen","chapter":"1","verse":"34","text":"Daar moeten de priester Sadok en de profeet Natan hem tot koning over Israël zalven. Steekt dan de bazuin en roept: Leve koning Salomon!"},{"book":"1 Koningen","chapter":"1","verse":"35","text":"Trekt daarop in zijn gevolg de stad binnen, en laat hem dan op mijn troon gaan zitten. Zo zal hij koning zijn in mijn plaats; want hem stel ik aan tot vorst over Israël en Juda."},{"book":"1 Koningen","chapter":"1","verse":"36","text":"Toen sprak Benajáhoe, de zoon van Jehojada, tot den koning: Zo zij het! Moge Jahweh de woorden van mijn heer en koning bekrachtigen."},{"book":"1 Koningen","chapter":"1","verse":"37","text":"Zoals Jahweh met mijn heer en koning geweest is, zo moge Hij ook met Salomon zijn, en zijn troon nog verhevener maken dan die van mijn heer en koning David."},{"book":"1 Koningen","chapter":"1","verse":"38","text":"Toen gingen de priester Sadok, de profeet Natan en Benajáhoe, de zoon van Jehojada, met de Kretenzen en de Peletiërs heen, zetten Salomon op het muildier van koning David, en leidden hem naar de Gichon."},{"book":"1 Koningen","chapter":"1","verse":"39","text":"Daar nam de priester Sadok de hoorn met olie, die hij uit de verbondstent had meegenomen, en zalfde Salomon. Nu stak men de bazuin, en heel het volk riep: Leve koning Salomon!"},{"book":"1 Koningen","chapter":"1","verse":"40","text":"Daarop trok al het volk achter hem aan de stad in, en men speelde op de fluit en jubelde van vreugde, zodat de grond er van dreunde."},{"book":"1 Koningen","chapter":"1","verse":"41","text":"Adoni-ja en al de gasten, die bij hem waren, hoorden dit, juist toen de maaltijd ten einde was. Ook Joab hoorde de klank der bazuinen en vroeg: Vanwaar dat luid gejoel in de stad?"},{"book":"1 Koningen","chapter":"1","verse":"42","text":"Terwijl hij nog sprak, kwam Jonatan, de zoon van den priester Ebjatar aangelopen, en Adoni-ja riep: Kom hier; ge zijt een flink man, en zult wel een goede tijding brengen."},{"book":"1 Koningen","chapter":"1","verse":"43","text":"Maar Jonatan antwoordde: Integendeel; onze heer, koning David, heeft Salomon koning gemaakt."},{"book":"1 Koningen","chapter":"1","verse":"44","text":"Hij heeft hem den priester Sadok, den profeet Natan, en Benajáhoe, den zoon van Jehojada met de Kretenzen en de Peletiërs meegegeven. Dezen hebben hem op het muildier van den koning gezet,"},{"book":"1 Koningen","chapter":"1","verse":"45","text":"en de priester Sadok en de profeet Natan hebben hem bij de Gichon tot koning gezalfd. Vandaar zijn ze jubelend de stad ingegaan, die in rep en roer geraakte. Dit is het rumoer, dat ge gehoord hebt."},{"book":"1 Koningen","chapter":"1","verse":"46","text":"Salomon heeft zich op de koninklijke troon neergezet,"},{"book":"1 Koningen","chapter":"1","verse":"47","text":"en de dienaren van den koning zijn binnengekomen, om onzen heer, koning David, geluk te wensen. Ze zeiden: Moge uw God de naam van Salomon nog roemrijker maken dan de uwe, en zijn troon nog verhevener dan uw troon. En de koning boog zich op zijn rustbed neer"},{"book":"1 Koningen","chapter":"1","verse":"48","text":"en sprak: Gezegend zij Jahweh, Israëls God, die heden een van mijn zonen op mijn troon heeft geplaatst, en het mij met eigen ogen heeft laten zien."},{"book":"1 Koningen","chapter":"1","verse":"49","text":"Toen stonden de gasten van Adoni-ja ontsteld op, en zochten allen een goed heenkomen."},{"book":"1 Koningen","chapter":"1","verse":"50","text":"Ook Adoni-ja liep uit vrees voor Salomon weg, en greep de hoornen van het altaar"},{"book":"1 Koningen","chapter":"1","verse":"51","text":"En men berichtte aan Salomon, dat Adoni-ja uit vrees voor koning Salomon de hoornen van het altaar had vastgegrepen en gezegd: Eerst moet koning Salomon mij zweren, dat hij zijn dienaar niet met het zwaard zal doden."},{"book":"1 Koningen","chapter":"1","verse":"52","text":"Maar Salomon zei: Wanneer het blijkt, dat hij een eerlijk man is, zal geen haar van hem ter aarde vallen; maar wordt hij op iets slechts betrapt, dan zal hij sterven."},{"book":"1 Koningen","chapter":"1","verse":"53","text":"Daarop liet koning Salomon hem van het altaar halen; hij kwam en wierp zich voor koning Salomon neer. En Salomon sprak tot hem: Ga naar huis."}]}