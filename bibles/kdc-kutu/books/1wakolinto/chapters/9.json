{"data":[{"book":"1 Wakolinto","chapter":"9","verse":"1","text":"Vino, niye silekesigwe bule? Vino, niye sili mtumigwa bule? Vino, niye simonile bule Mndewa wetu Yesu? Vino mweye siyo ulawililo wa sang'hano yangu kwa Mndewa?"},{"book":"1 Wakolinto","chapter":"9","verse":"2","text":"Hata kamba wanhu wayagwe hawatogola kuwa niye na mtumigwa, lakini kumwenu mweye na mtumigwa! Mweye awo kilaguso cha utumigwa wangu, kwavija muilumba na Mndewa."},{"book":"1 Wakolinto","chapter":"9","verse":"3","text":"Munhu yoyose yononga vihile, vino vivo vonda niigombele."},{"book":"1 Wakolinto","chapter":"9","verse":"4","text":"Vino, silondeka kuja na kung'wa kwa sang'hano yangu?"},{"book":"1 Wakolinto","chapter":"9","verse":"5","text":"Vino, silondeka kukweleleza viwotenda watumigwa wayagwe na Kefa na ndugu zake Mndewa, kwa kumsola mwehe Mkilisito mna imiyanza yetu?"},{"book":"1 Wakolinto","chapter":"9","verse":"6","text":"Hebu niye niiyeka na Balinaba wao tulondeka kusang'hana muladi tupate gaja gatulondeka?"},{"book":"1 Wakolinto","chapter":"9","verse":"7","text":"Vino, mkalizi gani yoilipa mwenyego kwa sang'hano yake? Vino, mulimaji gani yoleka kuja matunda ga mgunda? Vino, msusilaji gani yoleka kung'wa maziwa ga fugo yake?"},{"book":"1 Wakolinto","chapter":"9","verse":"8","text":"Silonga ulonzi uno kwa udahi wa kiunhu, kwavija Malagizo ga Musa golonga vivo."},{"book":"1 Wakolinto","chapter":"9","verse":"9","text":"Yandikigwa mna Gamalagizo ga Musa, “Sekeumfunge ng'ombe mulomo wahamsang'hanila kuhulula uhemba.” Vino lelo, tulonge Mulungu kosang'hanila ng'ombe?"},{"book":"1 Wakolinto","chapter":"9","verse":"10","text":"Vino, hakalile kotugesa tweye viyalongile avo? Ona, gano gandikigwa mbuli ya tweye, kwavija mulimaji na msengaji wose wotamanila kuigolela kija kisengigwe."},{"book":"1 Wakolinto","chapter":"9","verse":"11","text":"Tweye tuhanda mbeyu ya Loho mgati mwenu. Vino mbuli ng'hulu twahapata vinhu vitulondeka?"},{"book":"1 Wakolinto","chapter":"9","verse":"12","text":"Kamba wayagwe wolondeka kupata vinhu avo kwa kutamanila kulawa kumwenu, vino tweye hatulondeka kupata ng'hani kubanza wao?"},{"book":"1 Wakolinto","chapter":"9","verse":"13","text":"Vino hamujuwile kuwa waja wosang'hana Mng'anda ya Mulungu, wopata lujo lwao kulawa mumo, na waja wolava nhosa muupango wopata fungu kulawa mwiinhosa ayo?"},{"book":"1 Wakolinto","chapter":"9","verse":"14","text":"Vivo ili kwa Mndewa, kalagiza waja wopeta Mbuli Inogile wapate lujo lwao kulawa mumo."},{"book":"1 Wakolinto","chapter":"9","verse":"15","text":"Lakini niye sisang'hanile hata dimoja dinilondeka kupata, na wala sikwandika muladi mhate zinondeke kupata. Kumwangu niye nokona vinoga kufa, kubanza munhu yoyose yanyone noigoda kwa mulomo wiiyeka!"},{"book":"1 Wakolinto","chapter":"9","verse":"16","text":"Lakini nopeta Mbuli Inogile, siyo mbuli ya kuigoda kwa mulomo. Ino ayo sang'hano inigweleligwe. Nojona nahaleka kuwapetela wanhu Mbuli Inogile!"},{"book":"1 Wakolinto","chapter":"9","verse":"17","text":"Maza niisagule sang'hano ino kwa kulonda mwenyego, nahatamanile fungu, lakini noisang'hana siyo kwa kulonda niye kwavija Mulungu ayo yanisagule nimsang'hanile."},{"book":"1 Wakolinto","chapter":"9","verse":"18","text":"Vino, nopata fungu gani? Fungu jangu ni kuwapetela Mbuli Inogile bila kupula sente, bila kupula kinondeka kupata kwa kuwapetela wanhu Mbuli Inogile."},{"book":"1 Wakolinto","chapter":"9","verse":"19","text":"Niye sili mtumwa wa munhu yoyose bule, lakini niitenda mwenyego mtumwa wa kila munhu, muladi mhate wanhu bwando wamtogole Kilisito."},{"book":"1 Wakolinto","chapter":"9","verse":"20","text":"Vinikalile nosang'hana na Wayahudi ng'hala kamba Muyahudi muladi niwapate Wayahudi, hamoja niye silongozigwa na Malagizo ga Musa, lakini ng'hala kamba viwakalile wao muladi niwapate waja wolongozigwa na Malagizo ga Musa."},{"book":"1 Wakolinto","chapter":"9","verse":"21","text":"Vivo ili, vinisang'hane kwa waja weliduhu Malagizo ga Musa, ng'hala kamba viwokala wao, muladi niwapate waja weliduhu Malagizo ga Musa. Ino hainhenda sekenilongozigwe na Malagizo ga Mulungu, lakini nolongozigwa na Malagizo ga Kilisito."},{"book":"1 Wakolinto","chapter":"9","verse":"22","text":"Kwa waja wanyolile, naniye ninyolila muladi niwapate wao. Avo niitenda kila kinhu kwa wanhu wose muladi nidahe kuwatenda wayagwe wakomboligwe kwa nzila yoyose idahika."},{"book":"1 Wakolinto","chapter":"9","verse":"23","text":"Notenda gano gose kwa mbuli ya Mbuli Inogile muladi mhate fungu mna ivinhu vake vinogile."},{"book":"1 Wakolinto","chapter":"9","verse":"24","text":"Vino, hamujuwile bule kuna ulubuga lwa kukimbilila wanhu bwando wokimbila, lakini ija yonda yahume kobokela fungu? Avo kolondeka ukimbile muladi ubokele fungu."},{"book":"1 Wakolinto","chapter":"9","verse":"25","text":"Kila mkimbilaji kowamba kuitanda goya muladi yapate taji dibanangika, lakini tweye totenda avo tupate taji dileka kubanangika."},{"book":"1 Wakolinto","chapter":"9","verse":"26","text":"Lekaavo, nowamba kukimbila nidahe kuvika kuuhelelo, niye niigala na munhu yoitowa, yoleka kwagiza ng'honde zake."},{"book":"1 Wakolinto","chapter":"9","verse":"27","text":"Lekaavo, nolugangamiza lukuli lwangu muladi nilutawale ludahe kusang'hana muladi sekenyoneke sifaya nahakomeleza kuwapetela wayagwe."}]}