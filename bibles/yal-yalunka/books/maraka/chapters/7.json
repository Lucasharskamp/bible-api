{"data":[{"book":"Maraka","chapter":"7","verse":"1","text":"Awa, Farisi muxuna ndee nun sariya karamɔxɔna ndee yi e malan Yesu rabilinni sa keli Yerusalɛn taani."},{"book":"Maraka","chapter":"7","verse":"2","text":"E yi a to fa fala a xarandiina ndee e dɛgema, e yiine mi yi sariɲan lan Yahudiyane dinan kiin ma. Na bunna nɛɛn fa fala e mi e yiin naxaxi."},{"book":"Maraka","chapter":"7","verse":"3","text":"Anu, Farisi muxune nun Yahudiyane birin mi yi donseen donɲɛ xa e mi e yiin naxa lan e dinan kiin ma, amasɔtɔ e yi kankanxi e benbane namun feene ma."},{"book":"Maraka","chapter":"7","verse":"4","text":"E na keli lɔxɔ tideni, xa e mi e fatin maxa lan e dinan kiin ma, e mi e dɛgɛ. Namun fe wuyaxi mɔn e yii, alo igelengenna nun tunden nun sulan goronne maxana."},{"book":"Maraka","chapter":"7","verse":"5","text":"Farisi muxune nun sariya karamɔxɔne yi Yesu maxɔdin, e naxa, “Nanfera, i ya xarandiine mi en benbane namunna suxuma? E donseen donma e yiin mi raxaxi lan en ma dinan kiin ma!”"},{"book":"Maraka","chapter":"7","verse":"6","text":"Yesu yi e yabi, a naxa, “Nabi Esayi waliyiya falan naxan ti ɛ fe yi, a ɲɔndin nan yi a ra, ɛ tan nafigine, bayo a sɛbɛxi, a naxa, ‘Yamani ito n binyama e dɛɛn nin, koni e bɔɲɛn makuya n na pon!"},{"book":"Maraka","chapter":"7","verse":"7","text":"E n batuma fuyan! Amasɔtɔ e xaranna findixi adamadiyaan yamari xaranxine nan gbansan na.’7.7 Esayi 29.13 ”"},{"book":"Maraka","chapter":"7","verse":"8","text":"Yesu naxa, “Ɛ bata Alaa yamarine beɲin, ɛ adamadiine namun feene suxu."},{"book":"Maraka","chapter":"7","verse":"9","text":"Ɛ fatan Alaa yamarine kaladeni alogo ɛ xa kankan ɛ gbee namun feene ma!"},{"book":"Maraka","chapter":"7","verse":"10","text":"Amasɔtɔ Musa a fala nɛn, a naxa, ‘I baba nun i nga binya,’ a mɔn naxa, ‘Naxan na a baba danga hanma a nga, ɛ na kanna faxa.’7.10 Xɔrɔyaan 20.12 nun 21.17 e nun Sariyane 5.16"},{"book":"Maraka","chapter":"7","verse":"11","text":"Koni ɛ tan a falama, ɛ naxa, a naxan na a fala a fafe xa hanma a nga xa, a naxa, ‘I yi maliin naxan sɔtɔma n yii nun, na bata findi Ala gbeen na,’ e yi na falama e kon xuini, fa fala ‘korobanna.’"},{"book":"Maraka","chapter":"7","verse":"12","text":"Xa a na fala, ɛ mi fa tinma a xa sese liga a fafe nun a nga xa."},{"book":"Maraka","chapter":"7","verse":"13","text":"Nayi, ɛ Alaa falan kalama ɛ namun feene xɔn ɛ yamaan xaranma naxanye ma. Ɛ na fe sifa wuyaxi gbɛtɛye ligama.”"},{"book":"Maraka","chapter":"7","verse":"14","text":"Na xanbi ra, Yesu mɔn yi yamaan xili a fɛma. A yi a fala e xa, a naxa, “Ɛ birin xa ɛ tuli mati n xuiin na, ɛ yi ito famu."},{"book":"Maraka","chapter":"7","verse":"15","text":"Muxun seen naxan birin donma, na mi a sariɲanna kalama. Koni feen naxan kelima a bɔɲɛni, na nan a sariɲanna kalama."},{"book":"Maraka","chapter":"7","verse":"16","text":"Awa, xa tunla naxan xɔn, a xa feen mɛ, na xa a tuli mati!”"},{"book":"Maraka","chapter":"7","verse":"17","text":"A keli yamaan fɛma waxatin naxan yi, a so banxini, a xarandiine yi a maxɔdin na sandan bunna ma."},{"book":"Maraka","chapter":"7","verse":"18","text":"Yesu yi a fala e xa, a naxa, “Ɛ fan munma xaxili sɔtɔ ba? Ɛ mi a to, muxuna sariɲanna mi kalama donseen xan xɔn naxan soma a dɛ?"},{"book":"Maraka","chapter":"7","verse":"19","text":"Amasɔtɔ a mi soma a bɔɲɛn xan yi, fɔ a godo a kui, na xanbi ra, a yi mini a fatini.” Yesu to ito fala, a yi a falama nɛn fa fala donse yo mi haramuxi."},{"book":"Maraka","chapter":"7","verse":"20","text":"A yi a fala, a naxa, “Naxan kelima muxun bɔɲɛni, na nan a sariɲanna kalama."},{"book":"Maraka","chapter":"7","verse":"21","text":"Bayo feen naxanye kelima a bɔɲɛni, ne nan itoe ra, miriya ɲaxin nun yanga suxun nun muɲan nun muxu faxana"},{"book":"Maraka","chapter":"7","verse":"22","text":"e nun yalunyaan nun milan nun fe ɲaxin nun yanfantenyaan nun haramu feene nun xɔxɔlɔnyaan nun muxu makonbin nun wason nun xaxilitareyana."},{"book":"Maraka","chapter":"7","verse":"23","text":"Fe ɲaxin sifani itoe birin kelima muxun bɔɲɛn nin, e yi a sariɲanna kala.”"},{"book":"Maraka","chapter":"7","verse":"24","text":"Yesu yi keli na yi, a siga Tire yamanani, a sa so banxina nde kui. A mi yi waxi a xɔn ma, muxu yo xa a yiren kolon. Koni a mi yi nɔɛ a luxunɲɛ."},{"book":"Maraka","chapter":"7","verse":"25","text":"Ɲaxanla nde yi na, yinna ɲaxin yi naxan ma dii tɛmɛn fɔxɔ ra. Na to Yesu a fe mɛ tun, a fa bira a sanna bun ma."},{"book":"Maraka","chapter":"7","verse":"26","text":"Girɛki kaan nan yi na ɲaxanla ra, a bari Siriya-Fenisa yamanan nin. A yi Yesu mafan, a xa yinnan kedi a dii tɛmɛn fɔxɔ ra."},{"book":"Maraka","chapter":"7","verse":"27","text":"Koni Yesu yi sandan sa a xa, a naxa, “En diidine dɛge singen han e lugo. A mi lan en yi diidine donseen tongo, en yi a sa e barene bun ma.”7.27 Yesu ɲaxanli ito a dɛnkɛlɛyaan nan fɛsɛfɛsɛma sandani ito xɔn. Sandan kui, siya gbɛtɛne findixi barene ra, diidine fan yi lu alo Isirayila kaane."},{"book":"Maraka","chapter":"7","verse":"28","text":"Ɲaxanla yi a yabi, a naxa, “N fafe, baren naxanye tabanla bun ma, ne donse yolonxine nan donma, diidine naxanye rayolonma bɔxɔni!”"},{"book":"Maraka","chapter":"7","verse":"29","text":"A yi a fala a xa, a naxa, “I bata n yabi ki faɲi. Nayi, siga i konni, yinnan bata xɛtɛ i ya dii tɛmɛn fɔxɔ ra!”"},{"book":"Maraka","chapter":"7","verse":"30","text":"Nayi, a yi xɛtɛ a konni, a yi a diin to saxi a sadeni, yinnan bata xɛtɛ a fɔxɔ ra fefe!"},{"book":"Maraka","chapter":"7","verse":"31","text":"Na xanbi ra, Yesu yi keli Tire yamanani a dangu Sidɔn yamanani. A yi gidi Galile Daraan binni Taa Xun Fune yamanani."},{"book":"Maraka","chapter":"7","verse":"32","text":"Muxuna ndee yi fa xɛmɛ tuli xɔrina nde ra a fɛma fala ti feen yi xɔdɔxɔ naxan ma. E yi Yesu mafan, a xa a yiin sa a ma."},{"book":"Maraka","chapter":"7","verse":"33","text":"Nanara, Yesu yi a tongo a keli yamaan yɛ. A yi a yii sonla raso a tunle kui, a yi a dɛgen namini, a yi a sa xɛmɛn lɛnna ma."},{"book":"Maraka","chapter":"7","verse":"34","text":"Na xanbi ra, Yesu yi a yɛɛn nate kore, a yi kutun sununi! A yi a xui ramini a kon xuini, a naxa, “Epafata.” Na bunna nɛɛn “A xa rabi!”"},{"book":"Maraka","chapter":"7","verse":"35","text":"Na waxatin yɛtɛni xɛmɛn tunle yi raba ayi, a lɛnna yi fulun, a falan ti fɔlɔ ki faɲi."},{"book":"Maraka","chapter":"7","verse":"36","text":"Yesu yi e birin yamari, a e nama a fala muxu yo xa. Koni a yi danna sama na falan ma kii naxan yi, falan yi sigama ayi na kii nin."},{"book":"Maraka","chapter":"7","verse":"37","text":"Yamaan yi kabɛ kati, e naxa, “A feen birin ligama ki faɲi! Hali tuli xɔrine, a ne tunla rabama ayi, bobone yi falan ti.”"}]}