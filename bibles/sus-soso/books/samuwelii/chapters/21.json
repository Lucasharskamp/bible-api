{"data":[{"book":"Samuweli I","chapter":"21","verse":"1","text":"Na dangi xanbi, Dawuda naxa siga Nobo, Yonatan naxa gbilen taa kui."},{"book":"Samuweli I","chapter":"21","verse":"2","text":"Dawuda to Nobo li, a naxa siga sɛrɛxɛdubɛ Aximeleki xɔnyi. A to Dawuda to, a naxa gaaxu, a fa a maxɔrin, «I keren nan a ra? Mixi yo mu na i fɔxɔ ra?»"},{"book":"Samuweli I","chapter":"21","verse":"3","text":"Dawuda naxa Aximeleki yaabi, a naxɛ, «Mangɛ nan n xɛɛxi, kɔnɔ a a fala n bɛ, a mixi yo naxa a kolon a n xɛɛxi fe naxan ma. N bara a fala n ma sɔɔrie bɛ, e xa n naralan yire nde."},{"book":"Samuweli I","chapter":"21","verse":"4","text":"Donse nde na na? Taami suuli so n yi ra, xa na mu donse gbɛtɛ.»"},{"book":"Samuweli I","chapter":"21","verse":"5","text":"Sɛrɛxɛdubɛ naxa a yaabi, «Taami yo mu na n yi ra, fo taami sɛniyɛnxi naxan baxi sɛrɛxɛ ra. I xa sɔɔrie nɔma na donde xa a sa li e nun ginɛe mu saxi yire keren yi saxanyi.»"},{"book":"Samuweli I","chapter":"21","verse":"6","text":"Dawuda naxa a fala a bɛ, «Tɔnyi ɲan dɔxɔxi muxu ma ginɛ fe rabafe ma muxu sigama gere sode tɛmui naxɛ. N ma sɔɔrie marasɛniyɛnyi rabama e nɛ sigama dɛdɛ. Yi biyaasi tide to gbo biyaasi gbɛtɛe bɛ, e birin sɛniyɛnxi ki fanyi ra.»"},{"book":"Samuweli I","chapter":"21","verse":"7","text":"Na kui sɛrɛxɛdubɛ naxa sɛrɛxɛ taami so a yi ra, barima taami gbɛtɛ yo mu nu na. Na sɛrɛxɛ taami nu masarama taami nɛɛnɛ ra lɔxɔɛ birin Alatala ya i."},{"book":"Samuweli I","chapter":"21","verse":"8","text":"Na lɔxɔɛ Sɔlu xa mixi nde nu na mɛnni sali xa fe ra. Edonka nan nu a ra, naxan xili Dowege, naxan findixi Sɔlu xa xuruse kantɛe xunyi ra."},{"book":"Samuweli I","chapter":"21","verse":"9","text":"Dawuda naxa a fala Aximeleki bɛ, a naxɛ, «Tanbɛ yo mu na i yi ra, xa na mu santidɛgɛma? N to gbataxi mangɛ xa xɛɛraya xa fe ra, n mu faxi n ma santidɛgɛma nun n ma geresose ra.»"},{"book":"Samuweli I","chapter":"21","verse":"10","text":"Sɛrɛxɛdubɛ naxa a yaabi, «Goliyati Filisitaka xa santidɛgɛma na be, i naxan faxa Ela gulunba kui. A mafilinxi dugi nde kui, a saxi sɛrɛxɛdubɛe xa donma xanbi ra. Xa i wama a xɔn, a tongo. Gbɛtɛ mu na be.» Dawuda naxa a fala, «A so n yi ra, a maniyɛ yo mu na.»"},{"book":"Samuweli I","chapter":"21","verse":"11","text":"Na lɔxɔɛ Dawuda naxa keli, a a gi Sɔlu ya ra. A naxa siga Gati mangɛ Akisi xɔnyi."},{"book":"Samuweli I","chapter":"21","verse":"12","text":"Akisi xa mixie naxa a fala a bɛ, «Isirayila mangɛ Dawuda xa mu yi ki, naxan xa fe falama, ‹Sɔlu bara mixi wulu wulu faxa. Dawuda tan bara mixi wulu wulu dɔxɔ fu faxa›?»"},{"book":"Samuweli I","chapter":"21","verse":"13","text":"Dawuda to na fe mɛ, a naxa gaaxu ki fanyi Gati mangɛ Akisi ya ra."},{"book":"Samuweli I","chapter":"21","verse":"14","text":"Na kui a naxa a niya ɲama xa a maɲɔxun daxui ra. A naxa daxuɲa raba e tagi, a se korin naadɛ ma, a dɛye nu goro a dɛ xabe ma."},{"book":"Samuweli I","chapter":"21","verse":"15","text":"Akisi naxa a fala a xa mixie bɛ, a naxɛ, «Wo mu a toxi a findixi daxui nan na yi ki. Wo faxi yi xɛmɛ ra n xɔn ma munfe ra?"},{"book":"Samuweli I","chapter":"21","verse":"16","text":"N hayi na daxui ma n xɔnyi? Yi mixi mɔɔli xa so n ma banxi kui?»"}]}