{"data":[{"book":"مزامیر","chapter":"64","verse":"1","text":"ای خدا، به ناله‌های شِکوه‌آمیز من گوش فرا ده و جانم را از دست دشمنان حفظ فرما."},{"book":"مزامیر","chapter":"64","verse":"2","text":"در مقابل توطئهٔ شریران که فتنه بر پا می‌کنند، از من محافظت کن."},{"book":"مزامیر","chapter":"64","verse":"3","text":"آنها زبان خود را همچون شمشیر، تیز کرده‌اند و به جای تیر و کمان با سخنان تلخ مجهز شده‌اند"},{"book":"مزامیر","chapter":"64","verse":"4","text":"تا از کمینگاههای خود ناگهان به انسان بی‌گناه شبیخون زنند."},{"book":"مزامیر","chapter":"64","verse":"5","text":"آنها یکدیگر را در انجام دادن نقشه‌های شرورانهٔ خود تشویق می‌کنند. دربارهٔ اینکه کجا دامهای خود را کار بگذارند با هم مشورت می‌نمایند، و می‌گویند: «هیچ‌کس نمی‌تواند اینها را ببیند.»"},{"book":"مزامیر","chapter":"64","verse":"6","text":"آنها نقشهٔ شوم طرح می‌کنند و می‌گویند: «نقشهٔ ما نقصی ندارد!» فکر و دل انسان چقدر حیله‌گر است!"},{"book":"مزامیر","chapter":"64","verse":"7","text":"اما خدا این بدکاران را هدف تیرهایش قرار خواهد داد و آنها در یک چشم به هم زدن نقش زمین خواهند شد."},{"book":"مزامیر","chapter":"64","verse":"8","text":"آری، آنها طعمهٔ سخنان زشت خود خواهند شد. کسانی که آنها را بینند با تمسخر سر خود را تکان خواهند داد."},{"book":"مزامیر","chapter":"64","verse":"9","text":"ایشان خواهند ترسید و دربارهٔ کارهای خدا تفکر خواهند نمود و آنها را برای دیگران تعریف خواهند کرد."},{"book":"مزامیر","chapter":"64","verse":"10","text":"عادلان در خداوند شادی کنند و بر او توکل نمایند؛ همهٔ پاکدلان او را ستایش کنند!"}]}