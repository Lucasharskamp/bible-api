{"data":[{"book":"Markús","chapter":"12","verse":"1","text":"Hér eru nokkrar af dæmisögunum sem Jesús sagði fólkinu þessa daga: „Maður nokkur gerði sér víngarð. Hann hlóð vegg umhverfis garðinn, bjó til þró til að pressa í vínberin og reisti eftirlitsturn. Að því búnu leigði hann vínyrkjubændum garðinn og fluttist sjálfur í annað land."},{"book":"Markús","chapter":"12","verse":"2","text":"Þegar uppskerutíminn kom, sendi hann einn af mönnum sínum til að ná í sinn hluta uppskerunnar."},{"book":"Markús","chapter":"12","verse":"3","text":"En bændurnir börðu manninn og sendu hann heim tómhentan."},{"book":"Markús","chapter":"12","verse":"4","text":"Eigandinn sendi þá annan mann, en sá fékk jafnvel enn verri útreið, því að þeir börðu hann í höfuðið og særðu hann."},{"book":"Markús","chapter":"12","verse":"5","text":"Sá þriðji sem hann sendi, var drepinn, og seinna voru fleiri ýmist barðir eða drepnir."},{"book":"Markús","chapter":"12","verse":"6","text":"Nú átti víngarðseigandinn aðeins einkason sinn eftir. Hann ákvað að senda hann, því hann taldi að þeir myndu áreiðanlega sýna honum virðingu."},{"book":"Markús","chapter":"12","verse":"7","text":"En þegar bændurnir sáu hann koma, sögðu þeir hver við annan: „Þessi er sonur víngarðseigandans og hann mun erfa víngarðinn þegar faðir hans deyr. Komið, við skulum drepa hann – og þá eigum við garðinn.“"},{"book":"Markús","chapter":"12","verse":"8","text":"Og þeir gripu hann og myrtu og fleygðu líkinu út fyrir vegginn."},{"book":"Markús","chapter":"12","verse":"9","text":"Hvað haldið þið að eigandinn geri þegar hann fær fréttirnar? Hann kemur og drepur þá alla og leigir öðrum víngarðinn."},{"book":"Markús","chapter":"12","verse":"10","text":"Munið þið eftir þessu versi í Biblíunni: „Steinninn, sem smiðirnir höfnuðu, var gerður að hornsteini og hlaut þar með mesta heiður allra steina í byggingunni.“"},{"book":"Markús","chapter":"12","verse":"11","text":"Þetta gerði Drottinn og það er stórkostlegt að vita.“"},{"book":"Markús","chapter":"12","verse":"12","text":"Leiðtogar þjóðarinnar vildu nú ólmir handtaka Jesú, því þeir skildu að dæmisagan var um þá – þeir voru bændaófétin í sögunni. Þeir þorðu samt ekki að taka hann, af ótta við uppþot. Þeir fóru því burt,"},{"book":"Markús","chapter":"12","verse":"13","text":"en sendu aðra í staðinn – menn úr hópi faríseanna og flokki Heródesarsinna. Þessir reyndu nú að fá hann til að segja eitthvað sem hægt væri að handtaka hann fyrir."},{"book":"Markús","chapter":"12","verse":"14","text":"„Meistari, við vitum að þú segir sannleikann, hver sem í hlut á!“ sögðu þeir. „Þú lætur þig engu varða skoðanir eða viðhorf annarra, þú kennir veg Guðs í sannleika. Segðu okkur eitt: Er rétt af okkur að greiða Rómverjum skatta?“"},{"book":"Markús","chapter":"12","verse":"15","text":"Jesús sá slægð þeirra og sagði: „Sýnið mér peninginn sem þið borgið skattinn með og þá skal ég segja ykkur það.“"},{"book":"Markús","chapter":"12","verse":"16","text":"Þeir réttu honum myntina og hann spurði: „Hvaða mynd og nafn er á henni?“ „Keisarans,“ svöruðu þeir."},{"book":"Markús","chapter":"12","verse":"17","text":"„Nú, já“ svaraði hann, „gjaldið þá keisaranum það sem keisarinn á og Guði það sem Guð á.“ Þeir urðu undrandi. Á slíku svari áttu þeir síst von."},{"book":"Markús","chapter":"12","verse":"18","text":"Þá gengu saddúkearnir fram. Þeir álíta að upprisa dauðra sé ekki til. Spurning þeirra var á þessa leið:"},{"book":"Markús","chapter":"12","verse":"19","text":"„Meistari! Móse setti lög sem segja að deyi maður barnlaus, skuli bróðir hans kvænast ekkjunni og eignast börn sem beri nafn látna bróðurins."},{"book":"Markús","chapter":"12","verse":"20-22","text":"Einu sinni voru sjö bræður. Sá elsti kvæntist og dó barnlaus. Annar bróðirinn kvæntist ekkjunni, en dó líka barnlaus stuttu síðar. Þriðji bróðirinn gekk einnig að eiga ekkjuna, en hann dó einnig barnlaus, og þannig gekk það koll af kolli þar til allir bræðurnir voru dánir, en enginn hafði látið eftir sig barn. Að lokum dó konan líka."},{"book":"Markús","chapter":"12","verse":"23","text":"Nú langar okkur að vita hver þeirra muni fá hana fyrir eiginkonu í upprisunni, fyrst hún var gift þeim öllum!“"},{"book":"Markús","chapter":"12","verse":"24","text":"Jesús svaraði: „Vandi ykkar er sá að þið þekkið ekki Biblíuna og skiljið því ekki mátt Guðs."},{"book":"Markús","chapter":"12","verse":"25","text":"Konan og bræðurnir sjö munu ekki ganga í hjónaband, þegar þau rísa upp frá dauðum, heldur munu þau verða eins og englarnir."},{"book":"Markús","chapter":"12","verse":"26","text":"En varðandi það hvort um upprisu verði að ræða, vil ég spyrja: Hafið þið aldrei lesið um logandi þyrnirunnann í annarri Mósebók? Guð sagði við Móse: „Ég er Guð Abrahams, ég er Guð Ísaks, og ég er Guð Jakobs.“"},{"book":"Markús","chapter":"12","verse":"27","text":"Guð var að undirstrika fyrir Móse að þessir menn væru lifandi, enda þótt þeir hefðu dáið mörgum öldum áður, því væru þeir ekki á lífi, hefði hann ekki sagt: „Ég er Guð þeirra.“ Þið hafið misskilið þetta hrapallega.“"},{"book":"Markús","chapter":"12","verse":"28","text":"Lögfræðingi nokkrum, sem þar stóð og hlustað hafði á samræðurnar, fannst Jesús hafa svarað vel. Hann spurði því Jesú: „Hvaða boðorð er mikilvægast?“"},{"book":"Markús","chapter":"12","verse":"29","text":"„Þetta,“ svaraði Jesús: „ „Heyr Ísrael! Drottinn, Guð þinn, er hinn eini og sanni Guð,"},{"book":"Markús","chapter":"12","verse":"30","text":"þú skalt elska hann af öllu hjarta þínu og allri sálu þinni, huga þínum og mætti.“"},{"book":"Markús","chapter":"12","verse":"31","text":"Því næst er þetta: „Þú skalt elska meðbræður þína eins og sjálfan þig.“ Þetta eru æðstu boðorðin.“"},{"book":"Markús","chapter":"12","verse":"32","text":"„Þetta var gott svar, herra,“ sagði fræðimaðurinn. „Og satt er það að aðeins er til einn Guð og enginn annar."},{"book":"Markús","chapter":"12","verse":"33","text":"Ég veit, að það að elska hann af öllu hjarta, huga og mætti og elska aðra eins og sjálfan sig, er langtum mikilvægara en færa allar þessar fórnir á altari musterisins.“"},{"book":"Markús","chapter":"12","verse":"34","text":"Þegar Jesús sá hve skilningsríkur maðurinn var, sagði hann: „Þú ert ekki fjarri guðsríkinu.“ Eftir þetta þorði enginn að spyrja hann neins."},{"book":"Markús","chapter":"12","verse":"35","text":"Seinna, þegar Jesús var að kenna fólkinu á musterissvæðinu, sagði hann: „Segið mér eitt. Hvers vegna segja fræðimenn ykkar að Kristur verði að vera afkomandi Davíðs konungs?"},{"book":"Markús","chapter":"12","verse":"36","text":"Davíð sagði fyrir áhrif heilags anda: „Guð sagði við minn Drottin, sittu mér til hægri handar, uns ég legg alla óvini þína að fótum þér.“"},{"book":"Markús","chapter":"12","verse":"37","text":"Fyrst Davíð kallar hann „sinn Drottin“ hvernig getur hann þá verið sonur hans?“"},{"book":"Markús","chapter":"12","verse":"38","text":"Jesús hélt áfram að fræða fólkið og sagði: „Gætið ykkar á fræðimönnunum! Þeir hafa unun af að klæðast skikkjum að hætti ríkra menntamanna, og þegar þeir ganga um bæinn, vilja þeir að allir hneigi sig fyrir þeim."},{"book":"Markús","chapter":"12","verse":"39","text":"Þeir sækjast eftir að sitja í heiðurssætum samkomuhúsanna og við háborðið í veislunum."},{"book":"Markús","chapter":"12","verse":"40","text":"Þeir flæma ekkjur út af heimilum þeirra og þykjast guðræknir með því að biðja langar bænir á almannafæri. Þess vegna munu þeir fá enn þyngri dóm.“"},{"book":"Markús","chapter":"12","verse":"41","text":"Að því búnu fékk Jesús sér sæti hjá söfnunarbaukunum í musterinu og virti fyrir sér fólkið sem var að leggja í þá gjafir sínar. Sumir auðmenn gáfu mikið."},{"book":"Markús","chapter":"12","verse":"42","text":"Þá kom fátæk ekkja og gaf tvo smápeninga í samskotin."},{"book":"Markús","chapter":"12","verse":"43-44","text":"Jesús kallaði þá á lærisveina sína og sagði: „Þessi fátæka ekkja gaf meira en allir auðmennirnir samanlagt! Þeir gáfu aðeins lítið brot af eigum sínum, en hún gaf aleiguna.“"}]}