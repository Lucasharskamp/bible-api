{"data":[{"book":"Mateyi","chapter":"6","verse":"1","text":"“Mwivavali mukotoo kugola figoli fyenu fya ugoleki pawulongulu ya vandu ili mumanyiki. Pamugola naha Tati wenu yaveli kumbindi davapi ng'odu fupu."},{"book":"Mateyi","chapter":"6","verse":"2","text":"“Topi pawumtanga mgaju, kotoo kulandusha kwa vandu. Kotoo kugola kucha mfyangu wagola munyumba sha kudadavila na mudeha ili vandu vavajumi. Nakaka nguvawombela, ava vapata kala fupu shawu."},{"book":"Mateyi","chapter":"6","verse":"3","text":"Lakini yumwi pamuvatanga vagaju, hata wa chimbundi chimu akotoo kumanya, lakini pawumtanga, hata mundu yuummanyili akotoo kumanya chiwugolili."},{"book":"Mateyi","chapter":"6","verse":"4","text":"Tawuli utangi waku kwa chifisu na tati waku yalola findu fifisikili fiwugola, dakufupi."},{"book":"Mateyi","chapter":"6","verse":"5","text":"“Pamudadava mukotoo kugola kucha vafyangu. Veni vakudayila kuwoloka na kudadava munyumba sha kudadavila na mumaleka ili vandu vavaloli, nakaka muvawombeli ava vapata kala fupu shawu shosi."},{"book":"Mateyi","chapter":"6","verse":"6","text":"Lakini yuwi pawudadava, wingili munyumba yaku, tati mlyangu, pambeli muluvi Tati waku yangajila kuwoneka. Na mweni yalola fifisikili daakufupi."},{"book":"Mateyi","chapter":"6","verse":"7","text":"“Pamudadava, mukotoo kudeta fitangalili fingajila nongwa kucha vandu vangajila kumumanya Chapanga. Veni vakwihola kucha vamulungu vawu daavapikanishi kwanongwa ya filongu fyawu fitangalili."},{"book":"Mateyi","chapter":"6","verse":"8","text":"Mukotoo kuva kucha veni. Tati wenu kamanya fimudayila hata yumwi mukalihela kumuluva."},{"book":"Mateyi","chapter":"6","verse":"9","text":"Topi, tudadavi nga nahawu."},{"book":"Mateyi","chapter":"6","verse":"10","text":"Wutwa waku wisi,"},{"book":"Mateyi","chapter":"6","verse":"11","text":"Utugayili filivi fya nalelu."},{"book":"Mateyi","chapter":"6","verse":"12","text":"Tupomeli fituvifyili,"},{"book":"Mateyi","chapter":"6","verse":"13","text":"Kotoo kututaya munyeshiwu,"},{"book":"Mateyi","chapter":"6","verse":"14","text":"“Kwanongwa pamuvapomela vandu fyavavifyili na yumwi wuwowu Tati wenu wa kumbindi davapomeli."},{"book":"Mateyi","chapter":"6","verse":"15","text":"Lakini pamuvapomela ng'odu vandu fyavavifyili na yumwi Tati wenu davapomeli ng'odu fimuvifyili."},{"book":"Mateyi","chapter":"6","verse":"16","text":"“Pamuyikaja kulya, mukotoo kuva na lung'ongu kucha vafyangu, veni vakukikinala kuwushu ili vandu vavawoni kucha veni vakwikaja kulya, nguvawombela nakaka, ava vapata kala fupu yawu."},{"book":"Mateyi","chapter":"6","verse":"17","text":"Lakini yuwi pawuyikaja kulya navi wushu waku na shaghi mafuta mutwi waku,"},{"book":"Mateyi","chapter":"6","verse":"18","text":"ili mundu yoyosi akotoo kumanya kucha yuwi ukwikaja kulya. Ili umanyiki hela na Tati waku yangajila kuwoneka na yalola fifisikili na mweni dakugayili fupu."},{"book":"Mateyi","chapter":"6","verse":"19","text":"“Mukotoo kulunda mali apa pamlima pavelili sondu na kutu fikuyananga na vefi vakwingila na kuhija."},{"book":"Mateyi","chapter":"6","verse":"20","text":"Mulundi mali kumbindi kwa Chapanga kungajila sondu na kutu ya kuyananga, wala vefi kuyingila na kuhija."},{"book":"Mateyi","chapter":"6","verse":"21","text":"Kwa nongwa pala pawulundili mali shaku na moyu waku dawuvi bahala."},{"book":"Mateyi","chapter":"6","verse":"22","text":"“Lisu kucha lwengi lwa mvili waku. Leki lisu lyaku linofu na mvili waku wosi dawuvi mulwengi."},{"book":"Mateyi","chapter":"6","verse":"23","text":"Lakini lisu lyaku palivifya, muvili waku wosi dawuvi mulwisa. Topi, payiva lwengi luveli mugati yaku luva mulwisa, topi ndi lwisa totolu!"},{"book":"Mateyi","chapter":"6","verse":"24","text":"“Kwahela mundu yawesha kuvakimbanikila vabambu vavili. Mana damuleki yumu na kumutama yula monga, awu damukovikeli yumu na kumubedala yula yumu. Muweshi ng'odu kumukimbanikila Chapanga na mbiya kwa chipindi chimu."},{"book":"Mateyi","chapter":"6","verse":"25","text":"“Ndi nongwa nguvawombela, mukotoo kuva na chipwembwi kucha damulyi liki na damlandi liki ili mwikali awu kucha damufwali yingwa liki, unofu ndi utalama pitu filivi. Na mvili utalama pitu filivi na yingwa?"},{"book":"Mateyi","chapter":"6","verse":"26","text":"Muvaloli vambongu, vakukweta ng'odu, wala vakubena ng'odu na vavahela lusanja. Hata naha, Tati wenu wa kumbindi akuvakutisha. Topi, yumwi mtalama pitu ava."},{"book":"Mateyi","chapter":"6","verse":"27","text":"Wuli? Ghani gati ya yumwi kwanongwa ya chipwembwi chikomi, akuwesha kuyongesha mweni majuva va kuyikala?"},{"book":"Mateyi","chapter":"6","verse":"28","text":"Nongwa liki mukuyihola kuyilata yingwa? Muloli uluva ndambu yiwukula na pawunemuna. Wukugola ha chichuku wala kugola."},{"book":"Mateyi","chapter":"6","verse":"29","text":"Lakini nguvawombela, hata Solumoni mweni na ulundamali waki wosi kafwala kamu ha fivayilili kucha uluva wumu."},{"book":"Mateyi","chapter":"6","verse":"30","text":"Leki payiva Chapanga akulifwalisha lidasi livelili nalelu na chilawu likuyasiwa mumotu, ponopa akuvagolela yumwi vandu finofu nendu? Yumwi vandu yimuvelili na ujumilwa mdokwa!"},{"book":"Mateyi","chapter":"6","verse":"31","text":"“Topi, mukotoo kuyihosha kucha ‘datulyi liki? Datulandi liki? Na datufwali liki?"},{"book":"Mateyi","chapter":"6","verse":"32","text":"Nongwa fyosi afi ndi fikudayiliwa na vandu vangajila kumumanya Chapanga. Lakini yumwi Tati wenu wa kumbindi kamanya kucha mukudayila findu fyosi afi."},{"book":"Mateyi","chapter":"6","verse":"33","text":"Topi, muyiholi tanila wutwa wa kumbindi kwa Chapanga na fila fyadayila Chapanga na mweni davagayili fimonga fyosi."},{"book":"Mateyi","chapter":"6","verse":"34","text":"Topi, mukotoo kuva na chipwembwi kwa chilawu, chilawu kuuveli msayisayi waki. Misayisayi ya lijuva limu, vakukwila kwa lijuva ali."}]}