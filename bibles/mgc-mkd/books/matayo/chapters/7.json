{"data":[{"book":"Matayo","chapter":"7","verse":"1","text":"O'dɔ vurë 'ba vïdï maako dë na mbërë. Ëzë o'dɔ ku, ako'dɔ vurë 'bëyï kpa here."},{"book":"Matayo","chapter":"7","verse":"2","text":"Gërï ma ëdï ko'dɔ vurë 'ba vïdï mo aba ne, ako'dɔ vurë 'bëyï kpa mo aba. Ndï me'do ma ëdï yeri mo ra vïdï ne akayeri 'bëyï kpa here."},{"book":"Matayo","chapter":"7","verse":"3","text":"Kö'du a'di ongɔ bi da wa mati komo öndu yï, kazi bi kongɔ da kulugbu kyedre ma komo yï ne."},{"book":"Matayo","chapter":"7","verse":"4","text":"Hala akiya zi öndu yï, “Ï'dï ma yago ngayo nenye yaga ta komo yï,” mora ëdï 'bëyï gbï kulugbu aba komo yï?"},{"book":"Matayo","chapter":"7","verse":"5","text":"Yï vo komo kandi nenye, ayago kulugbu ne dero dagba yaga ta komo yï, zi bi kongɔ na laka zi yago ngayo yaga ta komo öndu yï."},{"book":"Matayo","chapter":"7","verse":"6","text":"Ï'dï wa 'ba Wïrï dë zi wïhïye. U'du wa ma teme 'bëyï dë da komo wa'do 'e akalasinnï ta dɔ mo, akizannï mï yï sisisi yaga."},{"book":"Matayo","chapter":"7","verse":"7","text":"Ako'jo akï'dï zi yï, oma aki'ja, akökö, akayëhu haloko zi yï."},{"book":"Matayo","chapter":"7","verse":"8","text":"Zë ma ti'de ako'jonnï akï'dï zi zë. Zë ma ti'de omannï, aki'jannï. Zë ma akökönnï akayëhu."},{"book":"Matayo","chapter":"7","verse":"9","text":"Ëyï ra ëzë wisi 'bɔmo ako'jo mangɔlɔ'bɔ, mo ënyï ïrï yïtö ï'dï zi mo?"},{"book":"Matayo","chapter":"7","verse":"10","text":"Ëzë wisi maako ako'jo kyenze ma mo akïrï wiri kï'dï zi mo."},{"book":"Matayo","chapter":"7","verse":"11","text":"Vo kö'du kyënyë ko'dɔ'e, ëzë ï'dï 'e wakï'dï 'be'e zi gisi 'be'e. 'Bu 'ba komorïyë akï'dï wa ma laka ndra kyɔ zi ye."},{"book":"Matayo","chapter":"7","verse":"12","text":"Wa ma omba oka yï 'e ko'dɔ mo zi yï ne o'dɔ kpa zi zë, nenye kö'du kise 'ba kö'du kï'dï 'dö nëbï kö'du ëtï."},{"book":"Matayo","chapter":"7","verse":"13","text":"Ödu 'e ta ha resi ma tisi ne, ha resi ma kyedre ne ï'bë bi 'ba koli. Gërï ma kyedre ne, vïdï ma ëdï tï'bënnï ta gɔ mo ne zë na kayo."},{"book":"Matayo","chapter":"7","verse":"14","text":"Ha loko ma ëdï tï'bë bi 'ba dïdï ma ŋburu ŋburu ne nje tisiwa. Vïdï ma i'jannï ne, toto tisiwa."},{"book":"Matayo","chapter":"7","verse":"15","text":"Ï'dï 'e komo'e mandi laka, kazi nëbï kö'du 'ba Wïrï mambërë ne'e, ga kö'du usunnï bɔngɔ ma o'dɔ tëmï yëvu 'ba tïmëlë ne ta rë nnï yaga, mora mï di'di zë na tuku wölïwölï ma kyënyë."},{"book":"Matayo","chapter":"7","verse":"16","text":"Akayɔlɔ'e zë tëmï wa ma zë ëdïnnï ko'dɔ mo. Kaga kono ana oha dë, ana kyëlu dë."},{"book":"Matayo","chapter":"7","verse":"17","text":"Mora kpa here, kaga laka ana gbï lɔgɔ laka. Mora kaga ma kyënyë ana gbï lɔgɔ kyënyë."},{"book":"Matayo","chapter":"7","verse":"18","text":"Kaga laka ana lɔgɔ kyënyë dë. Kaga kyënyë ana lɔgɔ laka dë."},{"book":"Matayo","chapter":"7","verse":"19","text":"Kaga ma ti'de ana lɔgɔ ma laka dë ne akiga akaŋo aku'du mï wa'do."},{"book":"Matayo","chapter":"7","verse":"20","text":"Akayɔlɔ zë nje tara lɔgɔ 'bëzë ma ana ne."},{"book":"Matayo","chapter":"7","verse":"21","text":"Anza vïdï biya ma ëdïnnï ko'jo ma, “Yere Yere,” ne akatödunnï mï damöku 'ba Wïrï, nje zë ma o'dɔnnï wa ma 'Bu ma komorïyë omba zë zi ko'dɔ."},{"book":"Matayo","chapter":"7","verse":"22","text":"Mï kadra 'ba vurë nani, vïdï ma kayo akiyannï zi ma henye, Yere, Yere, ze ra dëdï kumë kö'du dakyikyi kore aba yaga tara vïdï mï ru yï?"},{"book":"Matayo","chapter":"7","verse":"23","text":"Ma kaya'ba, ma kiya zi zë henye, “Ma yɔlɔ 'e dë. Ï'bë'e yaga tara ma, 'e vo kö'du kyënyë ko'du ne'e.”"},{"book":"Matayo","chapter":"7","verse":"24","text":"Ëzë vïdï ma owo kö'du yandi 'bama ku koro mo aba, atëdï kaa vo kö'du yɔlɔ ma o'ba loko ënï da ṛï'dï."},{"book":"Matayo","chapter":"7","verse":"25","text":"Ëzë mïrë a'di wini oso le, ëzë buluku aluku le akyëtï rë nï le ra loko nani alöru dë, ga kö'du o'ba hu mo ku da ṛï'dï."},{"book":"Matayo","chapter":"7","verse":"26","text":"Ëzë vïdï ma owo kö'du yandi 'bama ne dë koro mo aba, atëdï kaa vo lumë ma o'ba loko ënï da yayi."},{"book":"Matayo","chapter":"7","verse":"27","text":"Mïrë a'di wini oso, buluku aluku ra loko nani alöru ku na löru kyënyë."},{"book":"Matayo","chapter":"7","verse":"28","text":"Mati Yësu inde kö'du yëtï ku zi vïdï kayo nani 'e zë ku na rakaga ga kö'du wa yandi 'bɔmo ne."},{"book":"Matayo","chapter":"7","verse":"29","text":"Ga kö'du mo ëdï kala konda aba. Anza dë kaa vo komoyandi 'ba vo kö'du kida'e."}]}