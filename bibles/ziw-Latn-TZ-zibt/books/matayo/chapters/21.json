{"data":[{"book":"Matayo","chapter":"21","verse":"1","text":"Umo Yesu na wanampina wakwe weze waisogeile Yelusalemu, wabula Betifage mo Lugulu lwa Mizeituni. Uko Yesu kawasigila wanampina wakwe waidi walongole,"},{"book":"Matayo","chapter":"21","verse":"2","text":"awagamba, “Hitani hekaya ikulongozi kwenyu, aho nambwile mpunda italizwe na mwana mpunda ywakwe. Zifunguleni mnigaile."},{"book":"Matayo","chapter":"21","verse":"3","text":"Uneva mntu anawauzani chochose, mgambeni, ‘Zumbe awaunga,’ naye nawalekele aho.”"},{"book":"Matayo","chapter":"21","verse":"4","text":"Mbuli ino ilaila chani yadya yalongigwe ni muwoni yachinte."},{"book":"Matayo","chapter":"21","verse":"5","text":"“Ugambileni umzi wa Sayuni."},{"book":"Matayo","chapter":"21","verse":"6","text":"Ivyo, wadya wanampina waita niyo wadamanya saviya Yesu awasigile wadamanye."},{"book":"Matayo","chapter":"21","verse":"7","text":"Wegala mpunda na mwana mpunda, watandika izi suche zawo mlanga mwe zimpunda, Yesu naye niyo ekala mlanga."},{"book":"Matayo","chapter":"21","verse":"8","text":"Fyo kulu dya wantu ditandika izisuche zawo mwe isila, watuhu wafyola matambi ya miti na kuyatandaza mwe isila."},{"book":"Matayo","chapter":"21","verse":"9","text":"Mafyo ya wantu ya mlongwela Yesu, wadya nawo wakumtimila hanyuma wagutila, “Jimbiko kwa mwana ywa Daudi! Ajimbikwe uyo akwiza kwa zina dya Zumbe! Jimbiko kwa Chohile!”"},{"book":"Matayo","chapter":"21","verse":"10","text":"Umo Yesu akengila Yelusalemu, wantu wo umzi umjima wabwikana moto. Wantu wauza, “Yuno ni yuhi?”"},{"book":"Matayo","chapter":"21","verse":"11","text":"Amafyo yahitula, “Yuno ni muwoni Yesu, kalawa Nazaleti si ya Galilaya.”"},{"book":"Matayo","chapter":"21","verse":"12","text":"Yesu engila mwe Nyumba nkulu ya Chohile, awabalaziza kuse wantu wendile wakataga na kugula vintu mndani umo. Kahitula izimeza za wadya wendile wakavunjizana hela na vigoda vya wadya wendile wakataga wasuwamanga."},{"book":"Matayo","chapter":"21","verse":"13","text":"Awagamba, “Iwandikwa mwa Mawandiko Yakukile kugamba Chohile kalonga, ‘Nyumba ya Chohile naitangwe nyumba ya kumlombeza Chohile.’ Mna nyuwe mwitenda ‘Nyumba ya kwefisiza wabavi.’ ”"},{"book":"Matayo","chapter":"21","verse":"14","text":"Matuntu na waholomale wambasaga uko kwe Nyumba nkulu ya Chohile, niyo awahonya."},{"book":"Matayo","chapter":"21","verse":"15","text":"Wakulu wa walavyantambiko na wahinya Sigilizi wehiwa weze wawone izimpituko adamanye Yesu, hamwenga na wana wakuguta mwe Nyumba nkulu ya Chohile, “Ntunyo kwa Mwana ywa Daudi!”"},{"book":"Matayo","chapter":"21","verse":"16","text":"Ivyo wamuza Yesu, “Togola, weva icho wakulonga?”"},{"book":"Matayo","chapter":"21","verse":"17","text":"Yesu awasa nakubula kuse ko mzi wa Besaniya, agona uko."},{"book":"Matayo","chapter":"21","verse":"18","text":"Umo Yesu emwesila akauya komzi nomtondo nakalumwa nisala."},{"book":"Matayo","chapter":"21","verse":"19","text":"Awona mtini umwenga mnkanda mwe isila, niyo aubasa mna kaubwila hewina tunda dyodyose, na mani ayodu. Ivyo augamba, “Haweleke naho matunda mazuwa yose!” Aho udya umtini unyala."},{"book":"Matayo","chapter":"21","verse":"20","text":"Wanampina weze wawone niyo wehelwa, wauza, “Umtini uno usunguza kunyala vivihi?”"},{"book":"Matayo","chapter":"21","verse":"21","text":"Yesu ahitula, “Nawagambilani chindedi, uneva mnazumila hemwina nkama, namdahe kudamanya vino nidamanye mo mtini uno. Naho sivyo vino du, mna namdahe hata kulonga ko lugulu luno, ‘Ng'oka ukedule mwe bahali,’ naho navitende ivyo."},{"book":"Matayo","chapter":"21","verse":"22","text":"Uneva mwazumila, namhokele chochose mkulombeza mo kumlombeza Chohile.”"},{"book":"Matayo","chapter":"21","verse":"23","text":"Yesu engilaga mwe Nyumba nkulu ya Chohile, umo akahinya, wakulu wa walavyantambiko na wadalahala wa wantu wambasa wamuza, “Wadamanya mbuli zino kwa udahi wa yuhi? Naho ni yuhi akwinkile udahi uno?”"},{"book":"Matayo","chapter":"21","verse":"24","text":"Yesu awahitula, “Naniwauzeni swali dimwenga, mnanihitula, naniwagambileni nadamanya mbuli zino kwa udahi wa yuhi."},{"book":"Matayo","chapter":"21","verse":"25","text":"Nigambilani, udahi wa Yohana wo kubatiza walawaga kuhi? Walawaga kwa Chohile hegu walawaga kwa wantu?”"},{"book":"Matayo","chapter":"21","verse":"26","text":"Mna chinagamba, “kulaila kwa wantu, chogoha wantu viya nawatende, kwaviya wantu wose wamzumila Yohana kugamba ni muwoni.”"},{"book":"Matayo","chapter":"21","verse":"27","text":"Ivyo wamhitula Yesu, “Hachivimanyize.”"},{"book":"Matayo","chapter":"21","verse":"28","text":"“Haluse, mwafanyanya vihi kwa dino? Kwendaga na mntu yumwenga endaga na wanawe waidi. Uyo niyo amgamba mwanawe ywa nkongo kugamba, ‘Mwanagu, dyelo hita ukadamanye ndima kwe nkonde ye mizabibu.’"},{"book":"Matayo","chapter":"21","verse":"29","text":"Niyo ahitula, ‘Sikunga,’ Mna nyumani niyo ahitwila fanyanyi zakwe niyo aita."},{"book":"Matayo","chapter":"21","verse":"30","text":"Yudya tati ya mntu niyo ambasa mwanawe ywa kaidi amgambila seiviya amgambile yudya ywe nkongo. Uyo niyo amhitula, ‘Heye Zumbe,’ mna haitile."},{"book":"Matayo","chapter":"21","verse":"31","text":"Togolani, niyuhi mgati mwa wano waidi adamanye viungile tati yakwe?”"},{"book":"Matayo","chapter":"21","verse":"32","text":"Kwaviya Yohana ezaga kwenyu kuwalagisa sila ya kuwoneka wedi, nyuwe hamumzumile, mna wachisanya kodi na wachilanga wamzumilaga. Hata umo mwawonaga yano, hamweile fanyanyi zenyu na kumzumila.”"},{"book":"Matayo","chapter":"21","verse":"33","text":"Yesu agamba, “Tegelezani mliganyo mtuhu, kwendaga na mntu mta nkonde ahandaga mizabibu, niyo aizungulusiza mnulu, asimba bome dya kufumbwila zabibu nakuzenga mnala. Niyo alekeila walimi inkonde iyo nakutamba."},{"book":"Matayo","chapter":"21","verse":"34","text":"Chipindi cho uvuni chize chibule, asigila wandima wakwe kwa wadya walimi, wakachisanye ulozo wakwe."},{"book":"Matayo","chapter":"21","verse":"35","text":"Wadya walimi niyo wawagwila wandima wakwe, wamtowa uyumwenga, mtuhu wamkoma, mtuhu naye wamtowa mayuwe."},{"book":"Matayo","chapter":"21","verse":"36","text":"Yudya mntu naho egala wandima watuhu walozize, kujinka wadya we nkongo, wadya walimi wawausa chisimo saichiya."},{"book":"Matayo","chapter":"21","verse":"37","text":"Kokukomeleza amwigala mwanawe kwawo, akagamba, ‘Ichindedi nawamtunye mwanangu.’"},{"book":"Matayo","chapter":"21","verse":"38","text":"Mna wadya walimi weze wamwone yudya mwana, wegamba, ‘Yuno nuyo mlisi we nkonde. Chimkomeni chiguhe ulisi wakwe!’"},{"book":"Matayo","chapter":"21","verse":"39","text":"Ivyo wamgwila, wamdula kuse kwe nkonde ye mizabibu niyo wamkoma.”"},{"book":"Matayo","chapter":"21","verse":"40","text":"Yesu auza, “Haluse, aho akwizila Zumbe mwenye nkonde ye mizabibu nawadamanye chibwani wadya walimi?”"},{"book":"Matayo","chapter":"21","verse":"41","text":"Wahitula, “Ichindedi nawakome wadya wantu wehi, niyo enka inkonde ye mizabibu walimi watuhu, wakunga wamwinke ulozo wakwe mwe chipindi chikungwa.”"},{"book":"Matayo","chapter":"21","verse":"42","text":"Yesu awagamba, Hamwasomaga viya Mawandiko Yakukile yakulonga?"},{"book":"Matayo","chapter":"21","verse":"43","text":"“Yesu ajeleka, Ivyo nawagambilani, namhokwe Useuta wa Chohile niyo wenkwa wantu watuhu sawo Wayahudi weleke matunda yawagile."},{"book":"Matayo","chapter":"21","verse":"44","text":"Akunga agwe mwe diyuwe naavunike vunike, na uyo dikunga dimfunte nadimtiginte tiginte.” Mawandiko matuhu hayana uno msitali."},{"book":"Matayo","chapter":"21","verse":"45","text":"Wakulu wa walavyantambiko na Mafalisayo, weva miliganyo ya Yesu, wabunkula kugamba awalonga wowo."},{"book":"Matayo","chapter":"21","verse":"46","text":"Ivyo wazungula ubala wakumgwila. Mna nawakogoha amafyo ya wantu wakumwona Yesu sa muwoni."}]}