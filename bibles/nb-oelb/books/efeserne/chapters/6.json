{"data":[{"book":"Efeserne","chapter":"6","verse":"1","text":"Dere som er barn, skal være lydige mot foreldrene deres, for det ønsker Herren Jesus at dere er."},{"book":"Efeserne","chapter":"6","verse":"2","text":"Det står i Skriften6:2 ”Skriften” for jødene er Bibelens første del, den som vi kaller Det gamle testamente.: ”Vis respekt for foreldrene dine.” Dette er det første av de ti budene som blir fulgt opp av et løfte:"},{"book":"Efeserne","chapter":"6","verse":"3","text":"”så skal du få et langt og lykkelig liv på jorden.”6:3 Se Andre Mosebok 20:12 og Femte Mosebok 5:16."},{"book":"Efeserne","chapter":"6","verse":"4","text":"Dere som er fedre skal ikke misbruke makten og gjøre barna bitre, men oppdra og undervise dem slik som Herren Jesus vil."},{"book":"Efeserne","chapter":"6","verse":"5","text":"Dere som er slaver skal være lydige mot deres jordiske herrer. Vis ærlig og oppriktig respekt, på samme måten som dere ærer og er lydige mot Kristus."},{"book":"Efeserne","chapter":"6","verse":"6","text":"Pass på at dere alltid gjør jobben dere skal, også når ingen ser dere. Vær tjenere for Kristus, slik at dere gjør Guds vilje av et helt hjerte."},{"book":"Efeserne","chapter":"6","verse":"7","text":"Arbeid hardt og med godt humør, som om dere gjorde det for Herren Jesus og ikke for mennesker."},{"book":"Efeserne","chapter":"6","verse":"8","text":"Husk på at Herren en dag vil gi oss lønn for alt godt vi har gjort. Det gjelder enten vi er slaver eller frie."},{"book":"Efeserne","chapter":"6","verse":"9","text":"Dere som er slaveeiere, må vise respekt for slavene deres og behandle dem godt. Snakk vennlig og uten trussel. Husk på at både dere og slavene har den samme Herre i himmelen. Han gjør ingen forskjell på mennesker."},{"book":"Efeserne","chapter":"6","verse":"10","text":"Til slutt: La troen bli sterk gjennom fellesskapet med Herren Jesus og den enorme kraften som finnes hos ham."},{"book":"Efeserne","chapter":"6","verse":"11","text":"Ta på dere Guds komplette rustning, slik at dere kan stå imot de lumske angrepene fra djevelen."},{"book":"Efeserne","chapter":"6","verse":"12","text":"Det er ikke mennesker vi kjemper mot, men mot ondskapens åndemakter i den åndelige verden, mot herskere, makter og krefter som styrer vår desorienterte verden."},{"book":"Efeserne","chapter":"6","verse":"13","text":"Ta derfor på dere Guds komplette rustning, slik at dere kan stå imot når dere blir angrepet av ondskapen. Hold stillingen til kampene er over."},{"book":"Efeserne","chapter":"6","verse":"14","text":"Ja, hold stillingen! Spenn fast troskapen mot Jesus som et belte rundt livet og lojalitet til ham som et skjold for brystet."},{"book":"Efeserne","chapter":"6","verse":"15","text":"Skoene på føttene skal være iveren for å spre budskapet om at Gud har sluttet fred med alle mennesker."},{"book":"Efeserne","chapter":"6","verse":"16","text":"I hver trefning må dere holde troens skjold foran dere, for med det kan dere slokke alle de brennende pilene som kommer fra den onde."},{"book":"Efeserne","chapter":"6","verse":"17","text":"Ta imot Guds frelse, for den er hjelmen som beskytter hodene. Ta imot Guds budskap, for det er selve sverdet som Guds Ånd utruster dere med."},{"book":"Efeserne","chapter":"6","verse":"18","text":"Mens dere står i kampen, skal dere stadig be til Gud og appellere om hans hjelp. Be alltid i den kraft Guds Ånd gir dere. Tap ikke konsentrasjonen, men be for alle de troende uten å bli trette."},{"book":"Efeserne","chapter":"6","verse":"19","text":"Be også for meg, at Gud skal gi meg de rette ordene, slik at jeg uten frykt kan fortelle det glade budskapet om Jesus, som Gud nå vil gjøre kjent for alle mennesker."},{"book":"Efeserne","chapter":"6","verse":"20","text":"Ja, jeg er en Guds representant her i mitt fangenskap.6:20 Paulus satt sannsynligvis i husarrest i Roma, der han hadde full frihet å fortelle budskapet om Jesus. Se Apostlenes gjerninger – historien om de første troende 28:16,30-31. Be at jeg kan spre budskapet uten frykt, på den måten som jeg har fått i oppdrag å gjøre."},{"book":"Efeserne","chapter":"6","verse":"21","text":"Min kjære bror Tykikus, han som trofast sprer budskapet om Herren Jesus sammen med meg, vil komme for å fortelle dere hvordan jeg har det og hvordan situasjonen er."},{"book":"Efeserne","chapter":"6","verse":"22","text":"Jeg har sendt ham til dere, for at dere skal få vite hvordan det står til med oss, og for at han skal oppmuntre dere."},{"book":"Efeserne","chapter":"6","verse":"23","text":"Mine kjære søsken6:23 På gresk: brødre., jeg ber at Gud, vår Far, og Herren Jesus Kristus vil la dere leve i fred og kjærlighet med hverandre, etter som dere tror på Kristus."},{"book":"Efeserne","chapter":"6","verse":"24","text":"Med ønske om at Guds godhet og kjærlighet må være med dere alle, dere som elsker vår Herre Jesus Kristus med den kjærligheten som aldri dør."}]}