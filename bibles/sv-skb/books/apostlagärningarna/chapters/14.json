{"data":[{"book":"Apostlagärningarna","chapter":"14","verse":"1","text":"I Ikonium hände samma sak. De [Paulus och Barnabas] gick till judarnas synagoga och predikade så att många, både judar och greker, kom till tro."},{"book":"Apostlagärningarna","chapter":"14","verse":"2","text":"Men de judar som vägrade tro [att Jesus var Messias] hetsade upp hedningarna och förgiftade deras sinnen (fick dem att tänka onda tankar) mot syskonen [bröder och systrar i tron, både judar och hedningar]."},{"book":"Apostlagärningarna","chapter":"14","verse":"3","text":"Paulus och Barnabas stannade där en längre tid och talade frimodigt i förtröstan på Herren, som bekräftade sitt nåderika ord genom att låta tecken och under ske genom deras händer."},{"book":"Apostlagärningarna","chapter":"14","verse":"4","text":"Men folket i staden delade [mer och mer] sig så att vissa höll med [de icke-troende] judarna och andra med apostlarna (sändebuden)."},{"book":"Apostlagärningarna","chapter":"14","verse":"5","text":"När både hedningarna och [de icke-troende] judarna med sina ledare gjorde upp en plan att misshandla och stena dem,"},{"book":"Apostlagärningarna","chapter":"14","verse":"6","text":"fick apostlarna reda på det och flydde [sydost] till städerna Lystra och Derbe i Lykaonien och trakten däromkring."},{"book":"Apostlagärningarna","chapter":"14","verse":"7","text":"Där fortsatte de att förkunna evangeliet."},{"book":"Apostlagärningarna","chapter":"14","verse":"8","text":"I Lystra satt en man som inte kunde använda sina fötter. Han var förlamad i benen från födseln och hade aldrig kunnat gå."},{"book":"Apostlagärningarna","chapter":"14","verse":"9","text":"Han lyssnade när Paulus predikade [antagligen ute på stadens torg]. Paulus fäste sin blick på honom, och när han såg att mannen hade tro så att han kunde bli botad"},{"book":"Apostlagärningarna","chapter":"14","verse":"10","text":"sade han med hög röst: ”Res dig upp och stå på dina ben!” Då hoppade han upp och började gå omkring."},{"book":"Apostlagärningarna","chapter":"14","verse":"11","text":"När folket såg vad Paulus hade gjort, ropade de på lykaoniska: ”Gudarna har kommit ner till oss i mänsklig gestalt!”"},{"book":"Apostlagärningarna","chapter":"14","verse":"12","text":"De kallade Barnabas för Zeus och Paulus för Hermes, eftersom det var han som förde ordet. [Paulus och Barnabas hade ännu inte förstått vad folket sagt eftersom de talade på sitt eget folkmål.]"},{"book":"Apostlagärningarna","chapter":"14","verse":"13","text":"Prästen i Zeustemplet utanför staden förde fram tjurar och kransar till portarna och ville offra tillsammans med folket. [Arkeologiska fynd av skulpturarbeten från Antiokia i Pisidien avbildar offertjurar med hornen smyckade med blommor.]"},{"book":"Apostlagärningarna","chapter":"14","verse":"14","text":"När apostlarna (sändebuden) Barnabas och Paulus fick höra detta rev de sönder sina kläder [för att visa sorg och fasa, se Matt 26:65, de tog tag i halslinningen med sina händer och rev upp sina tunikor någon decimeter] och sprang ut bland folkskaran och ropade:"},{"book":"Apostlagärningarna","chapter":"14","verse":"15","text":"”Ni män, vad håller ni på med? [Invånarna i staden Lystra ville offra till Barnabas och Paulus när de genom Guds kraft hade botat en lam man, se vers 8-13.] Vi är människor av samma natur som ni [vi är inga gudar]. Vi förkunnar evangelium för er, för att ni ska vända er bort från dessa meningslösa ting [avgudar] till den levande Guden, han som har skapat himmel och jord och hav och allt vad de rymmer."},{"book":"Apostlagärningarna","chapter":"14","verse":"16","text":"Under tidigare generationer har han tillåtit hednafolken att gå sina egna vägar."},{"book":"Apostlagärningarna","chapter":"14","verse":"17","text":"Ändå gav han vittnesbörd om att han fanns, genom allt gott han gjorde. Han gav er regn från himlen, och fruktbara tider, han har fyllt era hjärtan med mat och glädje.”"},{"book":"Apostlagärningarna","chapter":"14","verse":"18","text":"Med dessa ord kunde de nätt och jämnt lugna folket och hindra dem från att offra till dem."},{"book":"Apostlagärningarna","chapter":"14","verse":"19","text":"Från Antiokia [i Pisidien] och Ikonium [städerna där Paulus och Barnabas nyligen varit i] kom det nu några judar. De lyckades få med sig folket, och man stenade Paulus och släpade [efter det] ut honom ur staden i tron att han var död."},{"book":"Apostlagärningarna","chapter":"14","verse":"20","text":"Men när lärjungarna samlades omkring honom, reste han sig och gick in i staden."},{"book":"Apostlagärningarna","chapter":"14","verse":"21","text":"De förkunnade evangeliet i staden och vann många lärjungar."},{"book":"Apostlagärningarna","chapter":"14","verse":"22","text":"och styrkte lärjungarnas själar och uppmuntrade (uppmanade) dem att stå fasta i tron. De sade: ”Vi måste gå igenom många lidanden för att komma in i Guds rike.”"},{"book":"Apostlagärningarna","chapter":"14","verse":"23","text":"I varje församling utsåg de äldste (ledare) åt dem, och efter bön och fasta överlämnade de dem åt Herren som de hade kommit till tro på."},{"book":"Apostlagärningarna","chapter":"14","verse":"24","text":"Sedan tog apostlarna vägen genom Pisidien och kom till Pamfylien."},{"book":"Apostlagärningarna","chapter":"14","verse":"25","text":"De predikade ordet i Perge och gick ner till [hamnstaden] Attaleia [dagens Antalya på Turkiets sydkust]."},{"book":"Apostlagärningarna","chapter":"14","verse":"26","text":"Därifrån seglade de tillbaka mot Antiokia, där de hade blivit överlämnade åt Guds nåd (kraft) för det uppdrag som de nu hade fullgjort."},{"book":"Apostlagärningarna","chapter":"14","verse":"27","text":"När de [Paulus och Barnabas] hade kommit fram, samlade de församlingen och berättade om allt som Gud hade gjort genom dem och hur han hade öppnat trons dörr för hedningarna."},{"book":"Apostlagärningarna","chapter":"14","verse":"28","text":"Där stannade de en längre tid hos lärjungarna."}]}