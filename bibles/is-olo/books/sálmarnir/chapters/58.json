{"data":[{"book":"Sálmarnir","chapter":"58","verse":"1-2","text":"Þið konungar og leiðtogar þjóðanna, talið þið sannleika? Er réttlæti í dómum ykkar og úrskurðum?"},{"book":"Sálmarnir","chapter":"58","verse":"3","text":"Nei, svo er ekki. Þið eruð allir svikarar sem seljið „réttlæti“ fyrir mútur."},{"book":"Sálmarnir","chapter":"58","verse":"4","text":"Slíkir menn hafa allt frá fæðingu vikið af réttum vegi. Þeir hafa talað lygi frá því þeir fengu málið."},{"book":"Sálmarnir","chapter":"58","verse":"5-6","text":"Eiturnöðrur eru þeir, slöngur sem daufheyrast við skipunum særingamannsins."},{"book":"Sálmarnir","chapter":"58","verse":"7","text":"Drottinn, slíttu úr þeim eiturbroddinn! Dragðu vígtennurnar úr þessum vörgum, ó Guð."},{"book":"Sálmarnir","chapter":"58","verse":"8","text":"Láttu þá hverfa eins og jörðin hafi gleypt þá. Sláðu vopnin úr höndum þeirra."},{"book":"Sálmarnir","chapter":"58","verse":"9","text":"Láttu þá þorna upp eins og snigla og ekki sjá sólina frekar en þeir sem andvana eru fæddir."},{"book":"Sálmarnir","chapter":"58","verse":"10","text":"Guð mun svipta þeim burt, eyða þeim skjótar en pottur hitnar yfir eldi."},{"book":"Sálmarnir","chapter":"58","verse":"11","text":"Þá munu hinir guðhræddu fagna, þegar réttlætið sigrar og þeir fá að ganga um blóðidrifin stræti fallinna óvina."},{"book":"Sálmarnir","chapter":"58","verse":"12","text":"Þá munu menn sjá að réttlætið sigrar og að Guð dæmir jörðina með réttvísi."}]}