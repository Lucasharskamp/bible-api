{"data":[{"book":"Itendwa","chapter":"25","verse":"1","text":"Festo paika ku Kaisalia kuboka pa machoba matatu ngaboka ku Kaisalia, ngaika Kuyelusalemu,"},{"book":"Itendwa","chapter":"25","verse":"2","text":"akakung'i akolongwa pamwe na akiilongoi ba Akayahudi ngabannete lukumbi lwa Paulo. Ngabampembe Festo,"},{"book":"Itendwa","chapter":"25","verse":"3","text":"batendele gambone kukunneta Paulo Kuyelusalemu, bakiba bapangine njama ja kunkoma undela."},{"book":"Itendwa","chapter":"25","verse":"4","text":"Nambu Festo ngajanga, “Paulo abi kukipungo ku Kaisalia, na nenga namwene manyenda kwenio machoba uganga."},{"book":"Itendwa","chapter":"25","verse":"5","text":"Malekange akiilongoi binu bajende ku Kaisalia pamwe na nenga kwenio bakapiange uchaili gwa lukumbi lwenio anda atei chochoa kibaja.”"},{"book":"Itendwa","chapter":"25","verse":"6","text":"Festo ngatama nangweto kukingobu cha machoba nane andaje komi, kuboka penia ngabuja ku Kaisalia. Kindambi jakwe ngajenda kukitamo cha akinahota, ngaamulicha Paulo aletigwe unyumba."},{"book":"Itendwa","chapter":"25","verse":"7","text":"Kingobu Paulo apaika, Akayahudi abaikanga kuboke Kuyelusalemu ngabantindila ngabatumbu kulenga ngumbi ndu ngolongolo kuntakiana jwenio nambu baotwije kuchalakicha."},{"book":"Itendwa","chapter":"25","verse":"8","text":"Nambu kwa kukikombola, Paulo ngalenga, “Nenga ndeije lilemwa lyalyoa nhwalo gwa Malagilo ga Akayahudi, andaje nhwalo gwa nyumba ja Nnoongo, andaje nhwalo gwa nngwana nkolongwa jwa Loma.”"},{"book":"Itendwa","chapter":"25","verse":"9","text":"Nambu Festo apala kube jwambone kwa Akayahudi na kuyenie ngankonya Paulo, “Bo, mpaile kujenda Kuyelusalemu na kwenio makahukumuligwe nnongi jango nhwalo gwa lukumbi londo?”"},{"book":"Itendwa","chapter":"25","verse":"10","text":"Paulo ngalenga, “Nyemite nnongi ja mahakama ga nngwana nkolongwa jwa Loma, nga pambaligwa kupata hukumu. Ne nalemwitije ubaja gwagoa Akayahudi mwe umanyi kipola."},{"book":"Itendwa","chapter":"25","verse":"11","text":"Anda nemwite magambu gwa malagilo na ndeile kile chambaligwa komigwa, nyopaje kulekekekigwa magambu gwa chenie. Nambu andi kweli jibeje nhwalo gu lukumbi londo, abije mundu ojwapakumbeleka kwabe. Nyopa lufaa kwa nngwana nkolongwa jwa Loma.”"},{"book":"Itendwa","chapter":"25","verse":"12","text":"Festo kuboka pu kulongela na kitamo cha akinahota bakwe, ngannengela Paulo, “Nnyopite lufa kwa angwana ba Loma, mikikombola kangwana ba Loma.”"},{"book":"Itendwa","chapter":"25","verse":"13","text":"Machoba nduje kuboka penia, Nngwana Agilipa na Benike ngabajenda ku Kaisalia kumpata abali nu kumpoke Festo."},{"book":"Itendwa","chapter":"25","verse":"14","text":"Kuboka pukutama machoba machoko kwenio, Festo ngalandulila lukumbi lwa Paulo, “Abi mundu jumwe pamba Felisi anneka mikipungo,"},{"book":"Itendwa","chapter":"25","verse":"15","text":"na apanajenda Kuyelusalemu, Akakung'i akolongwa ba Akayahudi na akinanhota ngabanete lukumbi kuntakiana Paulo bakapala nunhukumu."},{"book":"Itendwa","chapter":"25","verse":"16","text":"Nambu nenga nganalengela kutenda lukoboje kwa bandu ba Loma kumpia mundu ahukumigwe panga jwatakiinigwe anakonganaje na bandu abantakiine kumio nu kumio nu kumpe kingobu cha kukikombola nhwalo gwa lukumbi lwenio."},{"book":"Itendwa","chapter":"25","verse":"17","text":"Kingobu apabaika pamba, nenga nachelwiteje, nambu malabo jakwe ngandama pikitamo chakananhota nu kuamulicha mundu jwenio aletigwe."},{"book":"Itendwa","chapter":"25","verse":"18","text":"Bandu abantakiana ngabajema nambu bapiiteje lukumbi lubaja anda apannolela."},{"book":"Itendwa","chapter":"25","verse":"19","text":"Nambu kukiba na mitau kachoko pamwe na jwenio nhwalo gwa dini jabe na nhwalo gwa mundu jumwe ojwakemigwa Yesu, ojwawile, nambu Paulo ngakachana kulenga abi momi."},{"book":"Itendwa","chapter":"25","verse":"20","text":"Namanyije chukamula nhwalo gwa kile chenie, kuyenie nganankonya Paulo anda kabi apaile kujenda kukitamo chakananhota ba Kuyelusalemu magambu gwa lukumbi lwenio."},{"book":"Itendwa","chapter":"25","verse":"21","text":"Nambu Paulo ngajopa lufaa, ngajopa banneke mikipungo mpaka angwana ba Loma pabakujomola lukumbi lwenio. Kuyenie ngaamua atame mikipungo mpaka apambakumpeleka kwa angwana ba Loma.”"},{"book":"Itendwa","chapter":"25","verse":"22","text":"Agilipa ngannengela Festo, “Mbala kumpenakia mundu jwenio namwene.”"},{"book":"Itendwa","chapter":"25","verse":"23","text":"Malabo jakwe Agilipa na Benike ngabaika pamwe na ilulu ku nchana gwa lukumbi kongo balongwine na akakolongwa ba manjolinjoli na akiilongoi ba kilambo. Festo ngaamulicha Paulo aletigwe unyumba."},{"book":"Itendwa","chapter":"25","verse":"24","text":"Festo ngalenga, “Nngwana Agilipa na mmoa mammilingite pamba pamwe na twenga! Nnongi jinu abi mundu jwenio Akayahudi boa ba pamba na ba ku Kuyelusalemu ngabakwajalila nu kutenda manjega kutenda apaligwije kulama."},{"book":"Itendwa","chapter":"25","verse":"25","text":"Nambu nenga nikibwenije kilebe echateile echikibi kibaja chukupaligwa komigwa. Nambu magambu Paulo mwene ngajopa lufaa ku nkolongwa jwa Loma, ngaamua kumpeleka."},{"book":"Itendwa","chapter":"25","verse":"26","text":"Nambu kingonu chango ngwetije uchaili gu nhwalo gwenio gukuoto kunhwandikila nkolongwa jwa Loma. Ne nga nannetite pamba nnongi jinu na kwinu mangwana ana Agilipa, ibe kuboka pa kunhwingakia, nhotole kube na chukuandika nngwana jwa ku Loma."},{"book":"Itendwa","chapter":"25","verse":"27","text":"Mbemelela kube chwapije mbakamu chukuomongwa kumpeleka ojwajigiligwe panga lenga kipola lukumbi olubantakiana.”"}]}