{"data":[{"book":"1 VaKorinde","chapter":"16","verse":"1","text":"Zvino pamusoro pezvipo zvakaunganidzirwa vanhu vaMwari: Itaiwo sezvandakarayira kereke dzavaGaratia kuti dziite."},{"book":"1 VaKorinde","chapter":"16","verse":"2","text":"Nomusi wokutanga wevhiki roga roga, mumwe nomumwe wenyu ngaakamure mari kubva pamari yake zvichienderana napaanowana napo, muiunganidze pamwe chete, kuitira kuti pandinouya kurege kuzounganidzwa zvipo."},{"book":"1 VaKorinde","chapter":"16","verse":"3","text":"Zvino, kana ndasvika, ndichazopa matsamba okuzivisa kuvarume vamunenge masarudza uye ndichavatuma nechipo chenyu kuJerusarema."},{"book":"1 VaKorinde","chapter":"16","verse":"4","text":"Kana zvakafanira kuti ndiendewo, vachaenda neni."},{"book":"1 VaKorinde","chapter":"16","verse":"5","text":"Mushure mokupfuura nokuMasedhonia, ndichauya kwamuri, nokuti ndichapfuura nokuMasedhonia."},{"book":"1 VaKorinde","chapter":"16","verse":"6","text":"Zvimwe ndichagara nemi kwechinguva, kana kutopedza nguva yechando, kuitira kuti mugondibatsirawo parwendo rwangu, kwose kwandinoenda."},{"book":"1 VaKorinde","chapter":"16","verse":"7","text":"Nokuti handidi kukuonai zvino nokukushanyirai ndichingopfuura bedzi; ndine tariro yokuva nemi kwechinguvana, kana Ishe akatendera."},{"book":"1 VaKorinde","chapter":"16","verse":"8","text":"Asi ndichati garei paEfeso kusvikira paPendekosti,"},{"book":"1 VaKorinde","chapter":"16","verse":"9","text":"nokuti ndazarurirwa musuo mukuru wokuita basa guru, uyewo kune vazhinji vanondipikisa."},{"book":"1 VaKorinde","chapter":"16","verse":"10","text":"Kana Timoti akauya, chenjerai kuti agare nemi asina chaangatya ari pakati penyu nokuti anobata basa raShe, sezvandinoita neniwo."},{"book":"1 VaKorinde","chapter":"16","verse":"11","text":"Naizvozvo, ngakurege kuva nomumwe anoramba kumugamuchira. Muperekedzei parwendo rwake norugare kuti akwanise kuuya kwandiri. Ndiri kumutarisira pamwe chete nehama."},{"book":"1 VaKorinde","chapter":"16","verse":"12","text":"Zvino pamusoro pehama yedu Aporosi: Ndakamukurudzira kwazvo kuti auye kwamuri pamwe chete nedzimwe hama. Akanga asingadi kuuya iye zvino, asi achauya kana awana mukana."},{"book":"1 VaKorinde","chapter":"16","verse":"13","text":"Rindai; mirai nesimba mukutenda; ivai varume vakashinga; ivai nesimba."},{"book":"1 VaKorinde","chapter":"16","verse":"14","text":"Itai zvinhu zvose murudo."},{"book":"1 VaKorinde","chapter":"16","verse":"15","text":"Munoziva kuti mhuri yaStefanasi ndivo vakava vatendi vokutanga muAkaya, uye vakazvipira kushumira vatsvene. Ndinokukurudzirai hama,"},{"book":"1 VaKorinde","chapter":"16","verse":"16","text":"kuti muzviise pasi pevakadai seava nepasi pavose vanobatana nesu pabasa, uye nevanoshingaira pariri."},{"book":"1 VaKorinde","chapter":"16","verse":"17","text":"Ndakafara pakasvika Stefanasi, naFochunatusi naAkayikasi, nokuti vakandiitira zvamakanga musingagoni kundiitira imi."},{"book":"1 VaKorinde","chapter":"16","verse":"18","text":"Nokuti vakazorodza mweya wangu neyenyuwo. Varume vakadai vanofanira kukudzwa."},{"book":"1 VaKorinde","chapter":"16","verse":"19","text":"Kereke dziri mudunhu reEzhia dzinokukwazisai. Akwira naPirisira vanokukwazisai zvikuru muna She, uyewo nekereke inoungana mumba mavo."},{"book":"1 VaKorinde","chapter":"16","verse":"20","text":"Hama dzose dziri kuno dzinokukwazisai. Kwazisanai nokutsvoda kutsvene."},{"book":"1 VaKorinde","chapter":"16","verse":"21","text":"Ini Pauro, ndanyora kwaziso iyi noruoko rwangu."},{"book":"1 VaKorinde","chapter":"16","verse":"22","text":"Kana mumwe munhu asingadi Ishe, kutukwa ngakuve pamusoro pake. Uyai, imi Ishe!"},{"book":"1 VaKorinde","chapter":"16","verse":"23","text":"Nyasha dzaIshe Jesu ngadzive nemi."},{"book":"1 VaKorinde","chapter":"16","verse":"24","text":"Rudo rwangu ngaruve nemi mose muna Kristu Jesu. Ameni."}]}