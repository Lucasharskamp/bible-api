{"data":[{"book":"1 कोरिंथ","chapter":"14","verse":"1","text":"इसलिये प्रेम का स्वभाव रखते हुए आत्मिक वरदानों की बड़ी इच्छा करते रहो—विशेष रूप से भविष्यवाणी करने के वर की."},{"book":"1 कोरिंथ","chapter":"14","verse":"2","text":"वह, जो अन्य भाषा में विचार प्रकट करता है, मनुष्यों से नहीं, परमेश्वर से बातें करता है. सच्चाई तो यह है कि कोई भी सुननेवाला उसकी भाषा नहीं समझता—वह पवित्र आत्मा की अगुवाई के द्वारा गूढ़ सच्चाई प्रकट करता है."},{"book":"1 कोरिंथ","chapter":"14","verse":"3","text":"किंतु वह, जो भविष्यवाणी करता है, आत्मिक उन्‍नति, प्रोत्साहन तथा धीरज के लिए मनुष्यों को संबोधित करता है;"},{"book":"1 कोरिंथ","chapter":"14","verse":"4","text":"वह, जो अन्य भाषा में संदेश सुनाता है, मात्र स्वयं को उन्‍नत करता है किंतु वह, जो भविष्यवाणी करता है, कलीसिया को उन्‍नत करता है."},{"book":"1 कोरिंथ","chapter":"14","verse":"5","text":"मैं चाहता तो हूं कि तुममें से हर एक को अन्य भाषाओं की क्षमता प्राप्‍त हो किंतु इसकी बजाय बेहतर यह होगा कि तुम्हें भविष्यवाणी की क्षमता प्राप्‍त हो; क्योंकि वह, जो भविष्यवाणी करता है, उस अन्य भाषा बोलनेवाले से, जो अनुवाद किए बिना अन्य भाषा में बातें करता है, बेहतर है क्योंकि अनुवाद किए जाने पर ही कलीसिया की उन्‍नति संभव हो सकती है."},{"book":"1 कोरिंथ","chapter":"14","verse":"6","text":"प्रिय भाई बहनो, यदि मैं तुमसे अन्य भाषाओं में बातें करूं तो मैं इसमें तुम्हारा क्या भला करूंगा यदि इसमें तुम्हारे लिए कोई प्रकाशन या ज्ञान या भविष्यवाणी या शिक्षा न हो?"},{"book":"1 कोरिंथ","chapter":"14","verse":"7","text":"निर्जीव वस्तुएं भी ध्वनि उत्पन्‍न करती हैं, चाहे बांसुरी हो या कोई तार-वाद्य. यदि उनसे उत्पन्‍न स्वरों में भिन्‍नता न हो तो यह कैसे मालूम होगा कि कौन सा वाद्य बजाया जा रहा है?"},{"book":"1 कोरिंथ","chapter":"14","verse":"8","text":"यदि बिगुल का स्वर अस्पष्ट हो तो युद्ध के लिए तैयार कौन होगा?"},{"book":"1 कोरिंथ","chapter":"14","verse":"9","text":"इसी प्रकार यदि अन्य भाषा में बातें करते हुए तुम्हारे बोले हुए शब्द साफ़ न हों तो कौन समझेगा कि क्या कहा जा रहा है? यह तो हवा से बातें करना हुआ."},{"book":"1 कोरिंथ","chapter":"14","verse":"10","text":"विश्व में न जाने कितनी भाषाएं हैं और उनमें से कोई भी व्यर्थ नहीं."},{"book":"1 कोरिंथ","chapter":"14","verse":"11","text":"यदि मैं किसी की भाषा न समझ पाऊं तो मैं उसके लिए और वह मेरे लिए विदेशी हुआ."},{"book":"1 कोरिंथ","chapter":"14","verse":"12","text":"इसी प्रकार तुम भी, जो आत्मिक वरदानों के प्रति इतने उत्सुक हो, उन क्षमताओं के उपयोग के लिए ऐसे प्रयासरत रहो कि उनसे कलीसिया का पूरी तरह विकास हो."},{"book":"1 कोरिंथ","chapter":"14","verse":"13","text":"इसलिये वह, जो अन्य भाषा में बातें करता है, प्रार्थना करे कि उसे उसका वर्णन तथा अनुवाद करने की क्षमता भी प्राप्‍त हो जाए."},{"book":"1 कोरिंथ","chapter":"14","verse":"14","text":"जब मैं अन्य भाषा में प्रार्थना करता हूं तो मेरी आत्मा तो प्रार्थना करती रहती है किंतु मेरा मस्तिष्क निष्फल रहता है,"},{"book":"1 कोरिंथ","chapter":"14","verse":"15","text":"तो सही क्या है? यही न कि मैं आत्मा से प्रार्थना करूं और समझ से भी. मैं आत्मा से गाऊंगा और समझ से भी गाऊंगा."},{"book":"1 कोरिंथ","chapter":"14","verse":"16","text":"यदि तुम सिर्फ आत्मा में स्तुति करते हो तो वहां उपस्थित अनजान व्यक्ति तुम्हारे धन्यवाद के अंत में “आमेन” कैसे कहेगा, क्योंकि उसे तो यह मालूम ही नहीं कि तुम कह क्या रहे हो?"},{"book":"1 कोरिंथ","chapter":"14","verse":"17","text":"निःसंदेह तुमने तो सुंदर रीति से धन्यवाद प्रकट किया किंतु इससे उस व्यक्ति का कुछ भी भला नहीं हुआ."},{"book":"1 कोरिंथ","chapter":"14","verse":"18","text":"मैं परमेश्वर का आभारी हूं कि मैं तुम सबसे अधिक अन्य भाषाओं में बातें करता हूं."},{"book":"1 कोरिंथ","chapter":"14","verse":"19","text":"फिर भी कलीसिया सभा में शिक्षा देने के उद्देश्य से मैं सोच समझकर मात्र पांच शब्द ही कहना सही समझता हूं इसकी बजाय कि मैं अन्य भाषा के दस हज़ार शब्द कहूं."},{"book":"1 कोरिंथ","chapter":"14","verse":"20","text":"प्रिय भाई बहनो, तुम्हारी समझ बालकों के समान नहीं, सयानों के समान हो. तुम सिर्फ बुराई के लिए बालक बने रहो."},{"book":"1 कोरिंथ","chapter":"14","verse":"21","text":"पवित्र शास्त्र का लेख है:"},{"book":"1 कोरिंथ","chapter":"14","verse":"22","text":"इसलिये अन्य भाषाओं में बातें करना विश्वासियों के लिए नहीं परंतु अविश्वासियों के लिए चिह्न का रूप है किंतु भविष्यवाणी करना अविश्वासियों के लिए नहीं परंतु मसीह के विश्वासियों के लिए चिह्न स्वरूप है."},{"book":"1 कोरिंथ","chapter":"14","verse":"23","text":"यदि सारी कलीसिया इकट्ठा हो और प्रत्येक व्यक्ति अन्य भाषा में बातें करने लगे और उसी समय वहां ऐसे व्यक्ति प्रवेश करें, जो ये भाषाएं नहीं समझते या अविश्वासी हैं, तो क्या वे तुम्हें पागल न समझेंगे?"},{"book":"1 कोरिंथ","chapter":"14","verse":"24","text":"किंतु यदि सभी भविष्यवाणी करें और वहां कोई ऐसा व्यक्ति प्रवेश करे, जिसे यह क्षमता प्राप्‍त न हो, या वहां कोई अविश्वासी प्रवेश करे तो उसे अपनी पाप की अवस्था का अहसास हो जाएगा, वह अपने विवेक को टटोलेगा"},{"book":"1 कोरिंथ","chapter":"14","verse":"25","text":"और उसके हृदय के भेद खुल जाएंगे. तब वह यह घोषणा करते हुए कि निश्चय ही परमेश्वर तुम्हारे बीच मौजूद हैं, दंडवत हो परमेश्वर की वंदना करने लगेगा."},{"book":"1 कोरिंथ","chapter":"14","verse":"26","text":"तब, प्रिय भाई बहनो, निष्कर्ष क्या निकला? जब तुम आराधना के लिए इकट्ठा होते हो, तो तुममें से कोई तो गीत प्रस्तुत करता है, कोई उपदेश देता है, कोई प्रभु के द्वारा दिया गया प्रकाशन प्रस्तुत करता है, कोई अन्य भाषा में बातें करता तथा कोई उसका अनुवाद करता है. प्रिय भाई बहनो, तुम जो कुछ करो वह कलीसिया की उन्‍नति के लिए हो."},{"book":"1 कोरिंथ","chapter":"14","verse":"27","text":"जहां तक अन्य भाषा में बातें करने का प्रश्न है, अधिक से अधिक दो या तीन व्यक्ति ही क्रमानुसार यह करें तथा कोई व्यक्ति उसका अनुवाद भी करे."},{"book":"1 कोरिंथ","chapter":"14","verse":"28","text":"यदि वहां कोई अनुवाद करनेवाला न हो तो वे चुप रहें और उनकी बातें उनके तथा परमेश्वर के बीच सीमित रहे."},{"book":"1 कोरिंथ","chapter":"14","verse":"29","text":"भविष्यवाणी मात्र दो या तीन व्यक्ति ही करें और बाकी उनके वचन को परखें."},{"book":"1 कोरिंथ","chapter":"14","verse":"30","text":"यदि उसी समय किसी पर ईश्वरीय प्रकाशन हो, तो वह, जो इस समय भविष्यवाणी कर रहा है, शांत हो जाए,"},{"book":"1 कोरिंथ","chapter":"14","verse":"31","text":"तुम सब एक-एक करके भविष्यवाणी कर सकते हो कि सभी को शिक्षा और प्रोत्साहन प्राप्‍त हो सके."},{"book":"1 कोरिंथ","chapter":"14","verse":"32","text":"भविष्यद्वक्ताओं का अपनी आत्मा पर पूरा नियंत्रण रहता है."},{"book":"1 कोरिंथ","chapter":"14","verse":"33","text":"परमेश्वर गड़बड़ी के नहीं, शांति के परमेश्वर हैं—पवित्र लोगों की सभी आराधना सभाओं के लिए सही यही है,"},{"book":"1 कोरिंथ","chapter":"14","verse":"34","text":"कि सभाओं में स्त्रियां चुप रहें—उनको वहां बात करने की अनुमति नहीं है. व्यवस्था के अनुसार सही है कि वे अधीन बनी रहें."},{"book":"1 कोरिंथ","chapter":"14","verse":"35","text":"यदि वास्तव में उनकी जिज्ञासा का कोई विषय हो तो वे घर पर अपने पति से पूछ लिया करें; क्योंकि आराधना सभा में स्त्री का कुछ भी बोलना ठीक नहीं है."},{"book":"1 कोरिंथ","chapter":"14","verse":"36","text":"क्या परमेश्वर का वचन तुमसे निकला है? या सिर्फ तुम पर ही परमेश्वर के वचन का प्रकाशन हुआ है?"},{"book":"1 कोरिंथ","chapter":"14","verse":"37","text":"यदि कोई स्वयं को भविष्यवक्ता या आत्मिक व्यक्ति समझता है तो वह यह जान ले कि मैं तुम्हें जो कुछ लिख रहा हूं, वे सब प्रभु की आज्ञाएं हैं."},{"book":"1 कोरिंथ","chapter":"14","verse":"38","text":"यदि कोई इस सच्चाई को नहीं मानता है, वह स्वयं भी माना न जाएगा."},{"book":"1 कोरिंथ","chapter":"14","verse":"39","text":"इसलिये, प्रिय भाई बहनो, भविष्यवाणी करने की क्षमता की इच्छा करते रहो, अन्य भाषा बोलने से मना न करो."},{"book":"1 कोरिंथ","chapter":"14","verse":"40","text":"तुम जो कुछ करो, वह शालीनता तथा व्यवस्थित रूप में किया जाए."}]}