{"data":[{"book":"KUUƊE SAHAABAAƁE ƁEN","chapter":"10","verse":"1","text":"Tawi goɗɗo no Seezariiya ɗon kadi wi'eteeɗo Korneliyuusu, on ko yeesoojo goo e nder dental suufaaɓe wi'eteengal dental ɓe Italii."},{"book":"KUUƊE SAHAABAAƁE ƁEN","chapter":"10","verse":"2","text":"Tawi on ko dewo, kanko e yimɓe suudu makko ndun fow hiɓe hulaynoo Alla, awa kadi himo wallaynoo miskinɓe fota, duumoo e toragol Alla."},{"book":"KUUƊE SAHAABAAƁE ƁEN","chapter":"10","verse":"3","text":"Fewndo ka ɓaawo fanaa, o feɲɲinanaa, o yi'i ko laaɓi poy, malaa'ikaajo Alla no naata ka makko. On malaa'ikaajo noddi mo, wi'i: «Korneliyuusu!»"},{"book":"KUUƊE SAHAABAAƁE ƁEN","chapter":"10","verse":"4","text":"Kanko Korneliyuusu o punnii mo e hoore himo huli. O wi'i malaa'ikaajo on: «Ko honɗun waɗi Koohoojo?»"},{"book":"KUUƊE SAHAABAAƁE ƁEN","chapter":"10","verse":"5","text":"Jooni immin woɓɓe ko yaha Jaffaa addanoye goɗɗo no ton no wi'ee Sim'uunu jammaaɗo Petruusu."},{"book":"KUUƊE SAHAABAAƁE ƁEN","chapter":"10","verse":"6","text":"Himo weeri ka garankeejo wi'eteeɗo kadi Sim'uunu, on no hoɗi ka daande baharu.»"},{"book":"KUUƊE SAHAABAAƁE ƁEN","chapter":"10","verse":"7","text":"Nde on malaa'ikaajo yewtuɗo mo ɗun yahirnoo, kanko Korneliyuusu o noddi kisan kurkaaduuɓe makko ɗiɗo e suufaajo dewo Alla goo tawanooɗo e ɓen ɓe o halfinaa."},{"book":"KUUƊE SAHAABAAƁE ƁEN","chapter":"10","verse":"8","text":"Ɓay o gaynii ɓe sifanaade ɗun fow, o immini ɓe Jaffaa."},{"book":"KUUƊE SAHAABAAƁE ƁEN","chapter":"10","verse":"9","text":"Bimbi nden ɲande nde tawnoo hiɓe ka laawol, awa kadi ɓe ɓadike saare nden, Petruusu kadi ƴawi ka fowtorde hoore suudu tumbere ɲalorma fii toragol Alla."},{"book":"KUUƊE SAHAABAAƁE ƁEN","chapter":"10","verse":"10","text":"O weelaa, o faalaa ko o ɲaama. Wa fewndo ko o defantee, o feɲɲinanaa goɗɗun,"},{"book":"KUUƊE SAHAABAAƁE ƁEN","chapter":"10","verse":"11","text":"o yi'i kammu ngun no udditii, o haynii huunde nanditaynde e sollewol fontiingol njanol jogaangol e coɓɓi ɗin nay no tippoo waaloo ka hoore leydi."},{"book":"KUUƊE SAHAABAAƁE ƁEN","chapter":"10","verse":"12","text":"Tawi no e maggol kulle yaarayɗe koyɗe nay ɗen fow e kala kulle daasotooɗe ka hoore leydi e colli wiirooji ɗin fow."},{"book":"KUUƊE SAHAABAAƁE ƁEN","chapter":"10","verse":"13","text":"O nani hawa no wi'a mo: «Petruusu! Immo waraa, ɲaamaa!»"},{"book":"KUUƊE SAHAABAAƁE ƁEN","chapter":"10","verse":"14","text":"Kono kanko Petruusu o wi'i: «Oo'o Joomiraaɗo! Ko fii mi ɲaamaali haa hande ko tuuni maa ko laaɓaa!»"},{"book":"KUUƊE SAHAABAAƁE ƁEN","chapter":"10","verse":"15","text":"Ka ɗimmun o nani hawa kan no wi'a mo: «Wota a jogor ko Allaahu on laɓɓini kon wa ko tuuni.»"},{"book":"KUUƊE SAHAABAAƁE ƁEN","chapter":"10","verse":"16","text":"Ɗun waɗiri non haa laabi tati. Ɓawto ɗun, nden huunde ƴentinaa kisan ka kammu."},{"book":"KUUƊE SAHAABAAƁE ƁEN","chapter":"10","verse":"17","text":"Wa fewndo ko kanko Petruusu o jiɓii fii ko o feɲɲinanaa kon, tawi e hino yimɓe ka dambugal, ɗun ko ɓee ɓe Korneliyuusu immini, humpitiiɓe fii nduu suudu Sim'uunu."},{"book":"KUUƊE SAHAABAAƁE ƁEN","chapter":"10","verse":"18","text":"Ɓe noddi, ɓe landii si ko ɗoo oo wi'eteeɗo Sim'uunu jammaaɗo Petruusu weeri."},{"book":"KUUƊE SAHAABAAƁE ƁEN","chapter":"10","verse":"19","text":"Fewndo ko Petruusu miijotoo fii ko o feɲɲinanaa kon, Ruuhu Allaahu on wi'i mo: «E hino yimɓe tato ka landotoo fii maa."},{"book":"KUUƊE SAHAABAAƁE ƁEN","chapter":"10","verse":"20","text":"Immo tippoɗaa, yaadaa e maɓɓe, hara a sikkitaaki, ko fii ko min immini ɓe.»"},{"book":"KUUƊE SAHAABAAƁE ƁEN","chapter":"10","verse":"21","text":"Onsay kanko Petruusu o tippii, o wi'i ɓe: «E hino lan. Ko min wonɗon landaade fii mun. Ko fii honɗun addi on ɗoo?»"},{"book":"KUUƊE SAHAABAAƁE ƁEN","chapter":"10","verse":"22","text":"Ɓe jaabii mo, ɓe wi'i: «Ko hooreejo dental suufaaɓe wi'eteeɗo Korneliyuusu, aaden feewuɗo, huloowo Alla, mo jamaa Yahuudiyanke fow joganii kongol moƴƴol, woni ko malaa'ikaajo laaɓuɗo andini wonde yo o adde ka suudu makko fii heɗagol konguɗi maa ɗin.»"},{"book":"KUUƊE SAHAABAAƁE ƁEN","chapter":"10","verse":"23","text":"Onsay kanko Petruusu o werni ɓe."},{"book":"KUUƊE SAHAABAAƁE ƁEN","chapter":"10","verse":"24","text":"Bimbiti nden ɲande o hewtoyi Seezariiya, tawi kanko Korneliyuusu himo habbii ɓe, tawi himo nodditi siɓɓe makko ɓen e yiɓɓe makko hiɓɓuɓe ɓen ka makko."},{"book":"KUUƊE SAHAABAAƁE ƁEN","chapter":"10","verse":"25","text":"Ɓay kanko Petruusu o hewtii, Korneliyuusu yahi jaɓɓagol mo, yani ka ley koyɗe makko, o sujjani mo."},{"book":"KUUƊE SAHAABAAƁE ƁEN","chapter":"10","verse":"26","text":"Kono kanko Petruusu o ɓanti mo, o wi'i: «Immo, min kadi ko mi neɗɗo!»"},{"book":"KUUƊE SAHAABAAƁE ƁEN","chapter":"10","verse":"27","text":"E nder ko o yewtidata e makko kon, ɓay ɓe naatii, ɓe tawi yimɓe buy no mooɓii ton."},{"book":"KUUƊE SAHAABAAƁE ƁEN","chapter":"10","verse":"28","text":"Onsay kanko Petruusu o wi'i ɓe: «Hiɗon andi Yahuudiyankeejo no toŋanaa ka takkondira e mo wonaa Yahuudiyanke maa ka on naata ka makko. Kono min, Alla hollii lan, haanaa ka goɗɗo wi'a hay gooto no tuuni maa laaɓaa."},{"book":"KUUƊE SAHAABAAƁE ƁEN","chapter":"10","verse":"29","text":"Ko ɗun waɗi, ɓay on imminii ko yahanammi, mi arii e hoore mi sattinaali. Jooni non mi landike on, ko fii honɗun addirɗon mi?»"},{"book":"KUUƊE SAHAABAAƁE ƁEN","chapter":"10","verse":"30","text":"Korneliyuusu wi'i mo: «Hari miɗo toroo Alla ka suudu an ka ɓaawo fanaa, mi yi'i gorko ɓorniiɗo conci jalbuɗi no darii yeeso an, gila ɗun waɗii nii balɗe nay."},{"book":"KUUƊE SAHAABAAƁE ƁEN","chapter":"10","verse":"31","text":"On wi'immi: ‹Korneliyuusu, torndeeji maa ɗin jaɓaama, Alla kadi maanditike dokke ɗe okkorɗaa miskinɓe ɓen."},{"book":"KUUƊE SAHAABAAƁE ƁEN","chapter":"10","verse":"32","text":"Jooni immin ko yaha Jaffaa, addane oo wi'eteeɗo Sim'uunu jammaaɗo Petruusu. On no weeri e suudu garankeejo no wi'ee kadi Sim'uunu ka daande baharu.›"},{"book":"KUUƊE SAHAABAAƁE ƁEN","chapter":"10","verse":"33","text":"Ɗon kisan mi immini ko yahane, an kadi a moƴƴinii ko arɗaa kon. Jooni non, men fow meɗen ɗoo yeeso Alla fii heɗagol ko Joomiraaɗo on yamir-maa kon fow.»"},{"book":"KUUƊE SAHAABAAƁE ƁEN","chapter":"10","verse":"34","text":"Onsay Petruusu ƴetti haala kan, wi'i: «Ka haqiiqa mi faamii ɗun, fow no fota yeeso Alla."},{"book":"KUUƊE SAHAABAAƁE ƁEN","chapter":"10","verse":"35","text":"E nder leƴƴi ɗin fow, kala huluɗo mo, jokki peewal, o jaɓanay ontigi."},{"book":"KUUƊE SAHAABAAƁE ƁEN","chapter":"10","verse":"36","text":"O tippinanii *Banii-Isra'iila'en daaluyee on, fii ko feɲɲinana ɓe Kibaaru Moƴƴo wonduɗo e ɓuttu on, rewrude e Iisaa Almasiihu on, on Joomi yimɓe ɓen fow."},{"book":"KUUƊE SAHAABAAƁE ƁEN","chapter":"10","verse":"37","text":"Onon tigi hiɗon andi ko feƴƴunoo kon Jaliilu, haa hewtoyi diiwal Yahuuda ngal fow, ɓawto *lootagol maande tuubuubuyee ko Yaayaa waajinoo fii mun kon."},{"book":"KUUƊE SAHAABAAƁE ƁEN","chapter":"10","verse":"38","text":"E ko honno Allaahu on yeɗiri Iisaa, oo jeyaaɗo Naasirata, *Ruuhu Seniiɗo on wondude e bawgal, ɗun ko on yahaynooɗo hen fow, waɗa moƴƴere, sellina ɓe jinna nangunoo fow, sabu tawde Alla no wondunoo e makko."},{"book":"KUUƊE SAHAABAAƁE ƁEN","chapter":"10","verse":"39","text":"«Ko men seedee kadi ko o waɗi kon fow e nder ndii leydi Yahuudiyankeeɓe haa naɓani Yerusalaam. Ɓe wariri mo fempugol mo e leggal, wenga."},{"book":"KUUƊE SAHAABAAƁE ƁEN","chapter":"10","verse":"40","text":"Allaahu on immintini mo ka ɲalaande tammere, o newnani mo kadi hollitagol,"},{"book":"KUUƊE SAHAABAAƁE ƁEN","chapter":"10","verse":"41","text":"hinaa non e yimɓe ɓen fow, kono e seedeeɓe ɓe Allaahu on suɓinoo aranun ɓen, ɗun ko menen ɓee ɲaamiduɓe e makko, yaridi ɓawto immintineede makko e hakkunde mayɓe ɓen."},{"book":"KUUƊE SAHAABAAƁE ƁEN","chapter":"10","verse":"42","text":"Kanko Iisaa o yamiri men waajagol jamaa on, fellintinana ɓe wonde Allaahu on toɗɗike mo kanko tigi ɲaawoowo wurɓe e mayɓe."},{"book":"KUUƊE SAHAABAAƁE ƁEN","chapter":"10","verse":"43","text":"Awa kadi annabaaɓe ɓen fow seeditaninoke mo wonde kala gomɗinɗo mo heɓay yaafuyee junuubaaji e innde makko.»"},{"book":"KUUƊE SAHAABAAƁE ƁEN","chapter":"10","verse":"44","text":"Nde tawnoo Petruusu no waajaade fii ɗun, Ruuhu Seniiɗo on tippii e ɓen wonnooɓe heɗaade ngol kongol ɗon fow."},{"book":"KUUƊE SAHAABAAƁE ƁEN","chapter":"10","verse":"45","text":"Gomɗinnooɓe sunninaa ɓen fow, ɗun ko ɓee ɓe Petruusu ardii, ŋalɗi fii ko ɓe wonaa Yahuudiyanke ɓen okkaa kon Ruuhu Seniiɗo on."},{"book":"KUUƊE SAHAABAAƁE ƁEN","chapter":"10","verse":"46","text":"Ko fii hari hiɓe nanaynoo hiɓe wowla e *haalaaji janani, manta Alla."},{"book":"KUUƊE SAHAABAAƁE ƁEN","chapter":"10","verse":"47","text":"«E hara en salanto ɓee heɓuɓe Ruuhu Seniiɗo on ndiyan ko ɓe lootora maande kisiyee wano heɓirɗen non enen kadi?»"},{"book":"KUUƊE SAHAABAAƁE ƁEN","chapter":"10","verse":"48","text":"Onsay o yamiri yo ɓe loote maande kisiyee e innde Iisaa Almasiihu on. Kamɓe kadi ɓe torii mo wondugol e maɓɓe e nder balɗe."}]}