{"data":[{"book":"Kutoka","chapter":"33","verse":"1","text":"Kisha Bwana akamwambia Mose, “Ondoka mahali hapa, wewe pamoja na hao watu uliowapandisha kutoka Misri, mpande mpaka nchi niliyomwahidi Abrahamu, Isaki na Yakobo kwa kiapo, nikisema, ‘Nitawapa wazao wenu nchi hii.’"},{"book":"Kutoka","chapter":"33","verse":"2","text":"Nitamtuma malaika mbele yenu, naye atawafukuza Wakanaani, Waamori, Wahiti, Waperizi, Wahivi na Wayebusi."},{"book":"Kutoka","chapter":"33","verse":"3","text":"Pandeni mwende katika nchi itiririkayo maziwa na asali. Lakini mimi sitakwenda pamoja nanyi, kwa sababu ninyi ni watu wenye shingo ngumu, nisije nikawaangamiza njiani.”"},{"book":"Kutoka","chapter":"33","verse":"4","text":"Watu waliposikia habari hizo za huzuni, wakaanza kuomboleza wala hakuna mtu aliyevaa mapambo yoyote."},{"book":"Kutoka","chapter":"33","verse":"5","text":"Kwa kuwa Bwana alikuwa amemwambia Mose, “Waambie Waisraeli, ‘Ninyi ni watu wenye shingo ngumu. Kama ningefuatana nanyi hata kwa muda mfupi, ningewaangamiza. Sasa vueni mapambo yenu, nami nitaamua nitakalowatendea.’ ”"},{"book":"Kutoka","chapter":"33","verse":"6","text":"Hivyo Waisraeli wakavua mapambo yao katika Mlima wa Horebu."},{"book":"Kutoka","chapter":"33","verse":"7","text":"Basi Mose alikuwa na desturi ya kuchukua hema na kuliweka wakfu nje ya kambi umbali kiasi, akaliita “Hema la Kukutania.” Kila aliyekuwa akiulizia shauri kwa Bwana, angelikwenda katika Hema la Kukutania nje ya kambi."},{"book":"Kutoka","chapter":"33","verse":"8","text":"Wakati wowote Mose alipokwenda kwenye Hema, watu wote waliinuka na kusimama kwenye maingilio ya mahema yao, wakimwangalia Mose mpaka aingie kwenye Hema."},{"book":"Kutoka","chapter":"33","verse":"9","text":"Kila mara Mose alipoingia ndani ya hema, nguzo ya wingu ingeshuka chini na kukaa kwenye ingilio, wakati Mungu akizungumza na Mose."},{"book":"Kutoka","chapter":"33","verse":"10","text":"Kila mara watu walipoona hiyo nguzo ya wingu ikiwa imesimama kwenye ingilio la hema, wote walisimama wakaabudu, kila mmoja kwenye ingilio la hema lake."},{"book":"Kutoka","chapter":"33","verse":"11","text":"Bwana angezungumza na Mose uso kwa uso, kama vile mtu azungumzavyo na rafiki yake. Kisha Mose angerudi kambini, lakini msaidizi wake kijana Yoshua mwana wa Nuni hakuondoka mle Hemani."},{"book":"Kutoka","chapter":"33","verse":"12","text":"Mose akamwambia Bwana, “Umekuwa ukiniambia, ‘Ongoza watu hawa,’ lakini hujanifahamisha ni nani utakayemtuma pamoja nami. Umesema, ‘Ninakujua wewe kwa jina lako, nawe umepata kibali mbele zangu.’"},{"book":"Kutoka","chapter":"33","verse":"13","text":"Ikiwa umependezwa nami, nifundishe njia zako ili nipate kukujua, nami nizidi kupata kibali mbele zako. Kumbuka kuwa taifa hili ni watu wako.”"},{"book":"Kutoka","chapter":"33","verse":"14","text":"Bwana akajibu, “Uso wangu utakwenda pamoja nawe, nami nitakupa raha.”"},{"book":"Kutoka","chapter":"33","verse":"15","text":"Kisha Mose akamwambia, “Kama Uso wako hauendi pamoja nasi, usituondoe hapa."},{"book":"Kutoka","chapter":"33","verse":"16","text":"Mtu yeyote atajuaje kuwa mimi pamoja na watu wako tumepata kibali mbele zako, usipokwenda pamoja nasi? Ni nini kingine kitakachoweza kututofautisha mimi na watu wako miongoni mwa watu wengine wote walio katika uso wa dunia?”"},{"book":"Kutoka","chapter":"33","verse":"17","text":"Bwana akamwambia Mose, “Nitakufanyia jambo lile uliloomba, kwa sababu ninapendezwa nawe, nami ninakujua kwa jina lako.”"},{"book":"Kutoka","chapter":"33","verse":"18","text":"Kisha Mose akasema, “Basi nionyeshe utukufu wako.”"},{"book":"Kutoka","chapter":"33","verse":"19","text":"Ndipo Bwana akasema, “Nitapitisha wema wangu wote mbele yako, nami nitalitangaza Jina langu, Bwana, mbele ya uso wako. Nitamrehemu yeye nimrehemuye, na pia nitamhurumia yeye nimhurumiaye.”"},{"book":"Kutoka","chapter":"33","verse":"20","text":"Lakini Mungu akasema, “Hutaweza kuuona uso wangu, kwa kuwa hakuna mtu yeyote awezaye kuniona akaishi.”"},{"book":"Kutoka","chapter":"33","verse":"21","text":"Kisha Bwana akasema, “Kuna mahali karibu nami ambapo unaweza kusimama juu ya mwamba."},{"book":"Kutoka","chapter":"33","verse":"22","text":"Utukufu wangu unapopita, nitakuweka gengeni kwenye mwamba na kukufunika kwa mkono wangu mpaka nitakapokwisha kupita."},{"book":"Kutoka","chapter":"33","verse":"23","text":"Kisha nitaondoa mkono wangu nawe utaona mgongo wangu; lakini kamwe uso wangu hautaonekana.”"}]}