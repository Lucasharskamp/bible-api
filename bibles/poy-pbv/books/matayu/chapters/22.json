{"data":[{"book":"Matayu","chapter":"22","verse":"1","text":"Yesu katakuliti nawomberi kayi kwa mfanu."},{"book":"Matayu","chapter":"22","verse":"2","text":"“Ufalumi wa kumpindi ulifana ntambu ayi. Kuweriti na mfalumi yakamtandiriti mwana gwakuwi mpalu msambu gwa ndowa."},{"book":"Matayu","chapter":"22","verse":"3","text":"Su, kawatumiti wantumintumi wakuwi wakawashemi walii yawashemiritwi wizi kumsambu, kumbiti walii yawashemiritwi walemiti kwiza."},{"book":"Matayu","chapter":"22","verse":"4","text":"Kawatuma kayi wantumintumi wamonga, pakatakula, ‘Muwagambiri yawawashemiriti kuwera msambu gwangu vinu gwa kala, wang'ombi wangu na wandama waherepa wawalikitula kala. Shila shintu shiwera kala, su mwizi mumsambu gwa ndowa!’"},{"book":"Matayu","chapter":"22","verse":"5","text":"Kumbiti wahenga yawashemiritwi walishera ndiri, su wendereyiti na vitwatira vyawu, yumu kagenditi kulirambu kwakuwi na yumonga kagenditi kutenda biyashala yakuwi,"},{"book":"Matayu","chapter":"22","verse":"6","text":"na wamonga wawakamula wantumintumi walii, wawakomanga na kuwalaga."},{"book":"Matayu","chapter":"22","verse":"7","text":"Mfalumi ulii kakalariti nentu, su kawatuma wanjagila wakuwi wakawalagi woseri yawatenditi hangu na kapambira motu lushi zyawu."},{"book":"Matayu","chapter":"22","verse":"8","text":"Shakapanu kawagambira wantumintumi wakuwi, ‘Msambu gwa ndowa gwa kala, kumbiti yawashemiritwi walema kwiza."},{"book":"Matayu","chapter":"22","verse":"9","text":"Vinu mgendi munjira pamwawona wantu woseri mwashemi wizi mumsambu gwa ndowa.’"},{"book":"Matayu","chapter":"22","verse":"10","text":"Su wantumintumi walii wawuka na wagenda munjira, wawashemera wantu woseri yawawoniti, wadoda na waheri, numba yoseri ya msambu ivuwiti wahenga."},{"book":"Matayu","chapter":"22","verse":"11","text":"“Mfalumi pakayingiriti kuwalola wahenga, kamwona muntu kavala ndiri nguwu ya ndowa."},{"book":"Matayu","chapter":"22","verse":"12","text":"Mfalumi kamkosiya, ‘Ganja, gwingira hashi panu pota kuvala nguwu ya ndowa?’ Kumbiti yomberi kawankula ndiri."},{"book":"Matayu","chapter":"22","verse":"13","text":"Palaa palii mfalumi kawagambira wantumintumi, ‘Mumtawi magulu na mawoku, mwakamwasi kunja muntiti. Aku hakalili na kugayagaya menu gakuwi.’ ”"},{"book":"Matayu","chapter":"22","verse":"14","text":"Na Yesu kamalira kwa kutakula, “Yawashemiritwi wavuwa, kumbiti yawasyagulitwi ndo wadidini.”"},{"book":"Matayu","chapter":"22","verse":"15","text":"Shakapanu Mafalisayu wagenda zawu na wapangiti ntambu ya kumgomiziya Yesu kwa visoweru vyakuwi."},{"book":"Matayu","chapter":"22","verse":"16","text":"Su, womberi wawatuma wafundwa wawu pamuhera na wantumini wa shipinga sha Herodi kugenda kwa Yesu. Womberi walonga, “mfunda, tuvimana handa gwenga gutakula nakaka. Gwenga gufunda nakaka kuusu mafiliru ga Mlungu kwa wantu, gutira ndiri shawalihola wamonga, toziya gulishera ndiri ukulu wa muntu."},{"book":"Matayu","chapter":"22","verse":"17","text":"Su, gutugambiri, gwenga gulihola shishi? Lagaliru ama lagaliru ndiri kulipa kodi kwa Kaisari?”"},{"book":"Matayu","chapter":"22","verse":"18","text":"Kumbiti Yesu kavimana ukondola wawu yawalihola, su kawagambira, “Mwawafyangu mwenga! Iwera hashi mwankujera kungomiziya?"},{"book":"Matayu","chapter":"22","verse":"19","text":"Munanguziyi mpiya zya kulipira kodi!”"},{"book":"Matayu","chapter":"22","verse":"20","text":"na Yesu kawakosiya, “Sheni na malembu aga mumpiya ga gaa?”"},{"book":"Matayu","chapter":"22","verse":"21","text":"Womberi wamwankula, “Ga mfalumi gwa Rumi.”"},{"book":"Matayu","chapter":"22","verse":"22","text":"Pawapikaniriti hangu, walikangasha na wamleka wagenditi zawu."},{"book":"Matayu","chapter":"22","verse":"23","text":"Lishaka liraa lilii, Masadukayu wamu ndo yawatakulaga wantu yawahowiti hapeni wazyuki, wamgenderiti Yesu."},{"book":"Matayu","chapter":"22","verse":"24","text":"Su wamgambira, “mfunda, Musa katakuriti kuwera muntu yakayugiti pakahowa pota kuleka mwana, ndo mlongu gwakuwi kamyugi mdala mkenja uliya, su kamleleri wana mlongu gwakuwi yakahowiti."},{"book":"Matayu","chapter":"22","verse":"25","text":"Vinu petu panu, paweriti na walongu saba. Mlongu mkulu kayugiti mdala na kahowiti pota kupata mwana, su mlongu gwakuwi kamuhala mkenja ulii."},{"book":"Matayu","chapter":"22","verse":"26","text":"Iwera ntambu ira kwa mlongu gwa pili na gwa tatu mpaka kwa woseri saba."},{"book":"Matayu","chapter":"22","verse":"27","text":"Lupeleru na mdala uliya kahowiti viraa."},{"book":"Matayu","chapter":"22","verse":"28","text":"Vinu, mulishaka lya kuzyuka kwa yawahowiti, hashi, mdala ayu hakaweri mdala gwa gaa? Toziya mkenja ayu kaweriti mdala wa walongu woseri saba.”"},{"book":"Matayu","chapter":"22","verse":"29","text":"Yesu kawankula, “Mwenga mwagamila nakaka! Mwagamila toziya mgamana ndiri Malembu Mananagala ama makakala ga Mlungu."},{"book":"Matayu","chapter":"22","verse":"30","text":"Toziya yawahowiti pawazyuka, hawalifani gambira wantumintumi wa kumpindi kwa Mlungu na wantu hapeni wayugi ama kuyugwa."},{"book":"Matayu","chapter":"22","verse":"31","text":"Kumbiti kuusu kuzyuka kwa yawahowiti, hashi, hamwenibetuli galaa Mlungu gakawagambiriti? Mlungu kawagambiriti,"},{"book":"Matayu","chapter":"22","verse":"32","text":"‘Neni ndo Mlungu gwa Aburahamu, ndo Mlungu gwa Isaka, ndo Mlungu gwa Yakobu!’ Yomberi Mlungu gwa wahowiti ndiri, ira Mlungu gwa wakomu.”"},{"book":"Matayu","chapter":"22","verse":"33","text":"Lipinga lya wantu palipikaniriti hangu walikangasha mafundu gakuwi."},{"book":"Matayu","chapter":"22","verse":"34","text":"Mafalisayu pawapikaniriti handa Yesu kawawankula Masadukayu mpaka wasinditi kumkosiya kayi, su womberi waliwoniti pamuhera."},{"book":"Matayu","chapter":"22","verse":"35","text":"Yumu gwawu, mfunda gwa Malagaliru, kamkosiya Yesu kwa kufira kumgomiziya,"},{"book":"Matayu","chapter":"22","verse":"36","text":"“mfunda, lilagaliru lyoshi ndo likulu Mumalagaliru?”"},{"book":"Matayu","chapter":"22","verse":"37","text":"Yesu kamwankula, “Gumfiri Mtuwa Mlungu gwaku kwa moyu gwaku gwoseri, kwa rohu yaku yoseri na kwa mahala gaku goseri.”"},{"book":"Matayu","chapter":"22","verse":"38","text":"Ali ndo lilagaliru likulu lya kwanja."},{"book":"Matayu","chapter":"22","verse":"39","text":"Na lya pili lilifana na ali, “Gumfiri gwapakwegera gwaku ntambu yagulifira gumweni.”"},{"book":"Matayu","chapter":"22","verse":"40","text":"Malagaliru goseri ga Musa na malembu ga wambuyi wa Mlungu gankulitumbira malagaliru mawili aga."},{"book":"Matayu","chapter":"22","verse":"41","text":"Mafalisayu pawaweriti pamuhera, Yesu kawakosiiti,"},{"book":"Matayu","chapter":"22","verse":"42","text":"“Mwenga mulihola hashi kuusu Kristu Mlopoziya? Hashi, yomberi ndo gwa shiyiwuku shagaa?”"},{"book":"Matayu","chapter":"22","verse":"43","text":"Yesu kawagambira, “Su, iwezekana hashi kwa likakala lya Rohu Mnanagala Dawudi kamshemi yomberi ‘Mtuwa’? Dawudi katakuliti,"},{"book":"Matayu","chapter":"22","verse":"44","text":"‘Mtuwa kamgambiriti Mtuwa gwangu,"},{"book":"Matayu","chapter":"22","verse":"45","text":"Payiwera Dawudi kamshemiti yomberi ‘Mtuwa,’ su iwezakana hashi kuwera Kristu ndo gwa shiyiwuku sha Dawudi?”"},{"book":"Matayu","chapter":"22","verse":"46","text":"Kwahera muntu yoseri yakaweziti kumwankula Yesu na kwanjira lishaka lilii kwahera yakajeriti kayi kukosiya shoseri."}]}