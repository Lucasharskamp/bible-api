{"data":[{"book":"عَننَبِ عٍسٍكِيٍلِ","chapter":"41","verse":"1","text":"نَ شّمّ نَشَ ﭑ شَنِن هْرْ مْبَنشِ يِرٍ سّنِيّنشِ كُي. عَ نَشَ عَ كِنكِيٍ مَنِيَ نَشٍيٍ نُ نَ نَادّ سّيتِيٍ مَ. كَنكَن شَ فبٌي نَشَ لَن نْنفْن يَ سٍننِ مَ."},{"book":"عَننَبِ عٍسٍكِيٍلِ","chapter":"41","verse":"2","text":"سٌدٍ دّ شَ فبٌي لَن نْنفْن يَ قُ نَن مَ. بَنشِ شّلّ نَشٍيٍ نُ نَ نَ سّيتِ قِرِنيِيٍ مَ، عٍ لَن نْنفْن يَ سُولِ نَن مَ. عَ نَشَ نَ هْرْ مْبَنشِ مَنِيَ. عَ شَ كُيّ لَن نْنفْن يَ تٌنفٌ نَانِ نَن مَ، عَ شَ فبٌي لَن نْنفْن يَ مْشْحّن نَن مَ."},{"book":"عَننَبِ عٍسٍكِيٍلِ","chapter":"41","verse":"3","text":"نَ تّمُي، نَ شّمّ نَشَ سٌ هْرْ مْبَنشِ يِرٍ سّنِيّنشِ قِسَمَنتٍ كُي. عَ نَشَ عَ كِنكِيٍ مَنِيَ نَشٍيٍ نُ نَ نَادّ سّيتِيٍ مَ. كَنكَن شَ فبٌي نَشَ لَن نْنفْن يَ قِرِن مَ. عَ سٌدٍ دّ لَن نْنفْن يَ سٍننِ نَن مَ. بَنشِ شّلّ نَشٍيٍ نُ نَ نَ سّيتِ قِرِنيِيٍ مَ، عٍ لَن نْنفْن يَ سٌلٌقٍرٍ نَن مَ."},{"book":"عَننَبِ عٍسٍكِيٍلِ","chapter":"41","verse":"4","text":"عَ نَشَ عَ شَ كُيّ نُن عَ شَ فبٌي مَنِيَ، كَنكَن نَشَ لَن نْنفْن يَ مْشْحّن مَ. عَ نَشَ عَ قَلَ ﭑ بّ، «يِرٍ سّنِيّنشِ قِسَمَنتٍ نَن يِ كِ.»"},{"book":"عَننَبِ عٍسٍكِيٍلِ","chapter":"41","verse":"5","text":"عَ نَشَ هْرْ مْبَنشِ شّلّ مَنِيَ. عَ شَ مَرَبِنيٍ نَشَ لَن نْنفْن يَ سٍننِ مَ. يِرٍ نَشٍيٍ نُ نَ هْرْ مْبَنشِ رَبِلِنيِ مَ، كَنكَن شَ فبٌي لَن نْنفْن يَ نَانِ نَن مَ."},{"book":"عَننَبِ عٍسٍكِيٍلِ","chapter":"41","verse":"6","text":"نَ يِرٍيٍ نُ دْشْشِ عٍ بٌرٍ نَن كْن نَ دّكِ سَشَن نَ. كٌنكٌي تٌنفٌ سَشَن نَن نُ نَ نَ دّكِ كٍرٍن كٍرٍن بِرِن مَ. بُن سٍ نُ نَ هْرْ مْبَنشِ رَبِلِنيِ، كْنْ عٍ مُ نُ رَ سٌشِ هْرْ مْبَنشِ شّلّ تَن كُي."},{"book":"عَننَبِ عٍسٍكِيٍلِ","chapter":"41","verse":"7","text":"دّكِيٍ نُ تٍ عِفبٌ رَ عٍ بٌرٍ بّ عَلَكٌ نَشَن نَ كٌورٍ مَ نَشَ عِفبٌ دَنفِ لَنبَنيِ دَاشِ رَ. تٍدٍيٍ نُ نَ كٍلِ لَنبَنيِ مَ عَ سَ دْشْ دّكِ دْنشْي رَ."},{"book":"عَننَبِ عٍسٍكِيٍلِ","chapter":"41","verse":"8","text":"ﭑ نَشَ عَ رَبّن، سَنبُنيِ نُ نَ هْرْ مْبَنشِ رَبِلِنيِ مَ، نَشَن كُيَ نْنفْن يَ سٍننِ. نَ يِرٍ نَشٍيٍ نُ نَ هْرْ مْبَنشِ رَبِلِنيِ، عٍ نُ تِشِ نَ سَنبُنيِ قَرِ."},{"book":"عَننَبِ عٍسٍكِيٍلِ","chapter":"41","verse":"9","text":"نَ يِرٍيٍ شّلّ شَ مَرَبِنيٍ لَن نْنفْن يَ سُولِ نَن مَ. كّنّ نَشَن نُ نَ هْرْ مْبَنشِ"},{"book":"عَننَبِ عٍسٍكِيٍلِ","chapter":"41","verse":"10","text":"نُن سّرّشّدُبّيٍ شَ كٌنكٌي تَفِ، عَ لَن نْنفْن يَ مْشْحّن نَن مَ، عَ رَبِلِنيِ بِرِن نَ."},{"book":"عَننَبِ عٍسٍكِيٍلِ","chapter":"41","verse":"11","text":"نَ يِرٍ نَشٍيٍ نُ نَ هْرْ مْبَنشِ رَبِلِنيِ، عٍ سٌدٍ دّ كٍرٍن نُ نَ كْولَ مَ، كٍرٍن قَن نُ نَ يِرٍقَنيِ مَ. كّنّ نُ نَ عٍ رَبِلِنيِ مَ، نَشَن لَن نْنفْن يَ سُولِ مَ."},{"book":"عَننَبِ عٍسٍكِيٍلِ","chapter":"41","verse":"12","text":"بَنشِ فبّتّ ندٍ نُ نَ هْرْ مْبَنشِ سٌفٍفٌرٌدٍ مَبِرِ، نَشَن شَ مَءِفبٌي نُ لَنشِ نْنفْن يَ تٌنفٌ سٌلٌقٍرٍ مَ، عَ شَ كُيّ نُ لَنشِ نْنفْن يَ تٌنفٌ سٌلٌمَنَانِ نَن مَ. عَ شّلّ شَ مَرَبِنيٍ نُ لَنشِ نْنفْن يَ سُولِ نَن مَ."},{"book":"عَننَبِ عٍسٍكِيٍلِ","chapter":"41","verse":"13","text":"نَ شّمّ نَشَ هْرْ مْبَنشِ مَنِيَ. عَ شَ كُيّ لَن نْنفْن يَ كّمّ نَن مَ. كّنّ، بَنشِ، نُن عَ شّلّ، نٍيٍ قَن شَ كُيّ لَن نْنفْن يَ كّمّ نَن مَ."},{"book":"عَننَبِ عٍسٍكِيٍلِ","chapter":"41","verse":"14","text":"كّنّ نَشَن نُ نَ هْرْ مْبَنشِ سٌفٍتٍدٍ مَبِرِ، عَ لَن نْنفْن يَ كّمّ نَن مَ."},{"book":"عَننَبِ عٍسٍكِيٍلِ","chapter":"41","verse":"15","text":"نَ شّمّ نَشَ بَنشِ مَنِيَ، نَشَن نُ نَ هْرْ مْبَنشِ شَنبِ رَ، نُن دَنفِدٍ نَشٍيٍ نُ نَ عَ سّيتِ قِرِنيِ مَ، نَ لَن نْنفْن يَ كّمّ نَن مَ."},{"book":"عَننَبِ عٍسٍكِيٍلِ","chapter":"41","verse":"16","text":"عَ سٌدٍ دّيٍ، نُن عَ وُندّرِيٍ، نَ بِرِن نُ رَتٌقَنشِ وُرِ قَنيِ نَن نَ، كٍلِقٍ لَنبَنيِ مَ هَن كٌورٍ."},{"book":"عَننَبِ عٍسٍكِيٍلِ","chapter":"41","verse":"17","text":"سٌدٍ دّ شُن مَ نُن بَنشِ شّلّ بِرِن نَبِلِنيِ، عَ كُي نُن عَ قَرِ،"},{"book":"عَننَبِ عٍسٍكِيٍلِ","chapter":"41","verse":"18","text":"مَلٍكّيٍ نُن تُفِ قّنسّيٍ نَن نُ مَسٌلِشِ عَ مَ عَ رَشُنمَسٍ رَ. تُفِ قّنسّ كٍرٍن نَن نُ مَسٌلِشِ مَلٍكّ قِرِن تَفِ. يَتَفِ قِرِن نَن نُ نَ نَ مَلٍكّ بِرِن بّ،"},{"book":"عَننَبِ عٍسٍكِيٍلِ","chapter":"41","verse":"19","text":"عَ مِشِ دَاشِ نُن عَ يّتّ دَاشِ. نَ مِشِ يَتَفِ نُ رَقِندِشِ تُفِ قّنسّ نَن مَ، نَ يّتّ يَتَفِ نُ رَقِندِشِ تُفِ قّنسّ نَن مَ بٌورٍ سّيتِ مَبِرِ."},{"book":"عَننَبِ عٍسٍكِيٍلِ","chapter":"41","verse":"20","text":"مَلٍكّيٍ نُن تُفِ قّنسّيٍ نُ مَسٌلِشِ كٍلِقٍ هْرْ مْبَنشِ لَنبَنيِ مَ هَن كٌورٍ."},{"book":"عَننَبِ عٍسٍكِيٍلِ","chapter":"41","verse":"21","text":"سٌدٍ دّ نُ نَ هْرْ مْبَنشِ شَ يِرٍ سّنِيّنشِ مَ، عَ مَنِيّ قَن نُ نَ عَ شَ يِرٍ سّنِيّنشِ قِسَمَنتٍ مَ."},{"book":"عَننَبِ عٍسٍكِيٍلِ","chapter":"41","verse":"22","text":"سّرّشّبَدٍ ندٍ نُ نَ مّننِ، نَشَن نُ رَقَلَشِ وُرِ رَ، عَ شَ مَءِتٍ لَن نْنفْن يَ سَشَن نَن مَ، عَ شَ كُيّ لَن نْنفْن يَ قِرِن نَن مَ، عَ شَ مَءِفبٌي نُ لَنشِ نْنفْن يَ قِرِن نَن مَ. عَ تُنشُنيِيٍ، عَ دّ كِرِيٍ، نُن عَ سّيتِيٍ بِرِن نُ يَءِلَنشِ وُرِ نَن نَ. نَ شّمّ نَشَ عَ قَلَ ﭑ بّ، «يِ تٍيبِلِ نَن نَ عَلَتَلَ يَ عِ.»"},{"book":"عَننَبِ عٍسٍكِيٍلِ","chapter":"41","verse":"23","text":"نَادّ قِرِن نَن نُ نَ هْرْ مْبَنشِ يِرٍ سّنِيّنشِ سٌدٍ دّ رَ، نَادّ قِرِن نَن نُ نَ هْرْ مْبَنشِ يِرٍ سّنِيّنشِ قِسَمَنتٍ سٌدٍ دّ رَ."},{"book":"عَننَبِ عٍسٍكِيٍلِ","chapter":"41","verse":"24","text":"نَادّ بّلَ قِرِن نَن نُ نَ نَ سٌدٍ دّ قِرِنيِ، نَشٍيٍ نُ رَفَلِمَ سٌدٍ دّ مَ."},{"book":"عَننَبِ عٍسٍكِيٍلِ","chapter":"41","verse":"25","text":"مَلٍكّيٍ نُن تُفِ قّنسّيٍ نُ مَسٌلِشِ هْرْ مْبَنشِ نَادّيٍ مَ، عَلْ عَ نُ مَسٌلِشِ عَ شّلّيٍ مَ كِ نَشّ. وُرِيٍ قَن نُ نَ بُنتُنيِ مَ كٌورٍ مَ."},{"book":"عَننَبِ عٍسٍكِيٍلِ","chapter":"41","verse":"26","text":"وُندّرِيٍ نُ نَ بُنتُنيِ شّلّ مَ عَ سّيتِيٍ مَ، تُفِ قّنسّيٍ نُ مَسٌلِشِ وُندّرِيٍ سّيتِيٍ مَ. وُرِيٍ قَن نُ نَ نَ يِرٍيٍ شُن نَ، نَشٍيٍ نُ تِشِ هْرْ مْبَنشِ رَبِلِنيِ."}]}