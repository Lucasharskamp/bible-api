{"data":[{"book":"Mariko","chapter":"16","verse":"1","text":"Bangʼ ka Sabato oserumo, Maria ma aa Magdala gi Maria min Jakobo kod Salome nokelo modhi mangʼwe ngʼar mondo giwirgo ringre Yesu."},{"book":"Mariko","chapter":"16","verse":"2","text":"Okinyi mangʼich, odiechiengʼ mokwongo mar juma ka chiengʼ osewuok, negichako wuoth mar dhi kar liel,"},{"book":"Mariko","chapter":"16","verse":"3","text":"kendo negipenjore ngʼato gi ngʼato niya, “En ngʼa mabiro ngʼielonwa kidi e dho liel oko?”"},{"book":"Mariko","chapter":"16","verse":"4","text":"To kane gitingʼo wangʼ-gi, negineno ka kidi mangʼongono nosengʼiel oko."},{"book":"Mariko","chapter":"16","verse":"5","text":"Kane gidonjo ei bur, negineno wuowi moro matin morwako kandho marachar kobet e bath bur korachwich, kendo ne gibuok ahinya."},{"book":"Mariko","chapter":"16","verse":"6","text":"Wuowino nokwerogi niya, “Weuru bwok. Umanyo Yesu ja-Nazareth, mane ogur. Oonge ka, osechier! Neuru kamane gipiele."},{"book":"Mariko","chapter":"16","verse":"7","text":"To wuoguru udhi unyis jopuonjrene, kaachiel gi Petro ni, ‘Otelo nyimu odhi Galili. Kuno ema ubiro nenee mana kaka nosenyisou motelo.’ ”"},{"book":"Mariko","chapter":"16","verse":"8","text":"Mon-go nowuok moringo oa e liel kanyo ka gitetni kendo dhogi omoko, ne ok giwachone ngʼato gimoro amora e yo nikech negiluor."},{"book":"Mariko","chapter":"16","verse":"9","text":"Kane Yesu ochier kogwen, chiengʼ mokwongo mar juma, nofwenyore mokwongo ne Maria ma aa Magdala, mane ogolo jochiende abiriyo kuome."},{"book":"Mariko","chapter":"16","verse":"10","text":"Maria nodhi monyiso jogo mane ni kode, jogo mane ywak kendo jogo mane dengo."},{"book":"Mariko","chapter":"16","verse":"11","text":"Kane giwinjo ni Yesu ngima, kendo ni Maria nosenene ne ok giyie."},{"book":"Mariko","chapter":"16","verse":"12","text":"Bangʼe Yesu nofwenyore ne ji ariyo kuomgi kinde machielo, ka giwuotho e gwengʼ."},{"book":"Mariko","chapter":"16","verse":"13","text":"Jogi noduogo monyiso joma moko wachni; to kata kamano ne ok giyie kodgi."},{"book":"Mariko","chapter":"16","verse":"14","text":"Achien Yesu nofwenyore ni joote apar gachiel kane oyudo gichiemo; noseyogi nikech yie mane giongego, kendo nikech chunygi ne tek mane ok ginyal yie jogo mane osenene bangʼ kane osechier."},{"book":"Mariko","chapter":"16","verse":"15","text":"Nowachonegi niya, “Dhiuru e piny duto mondo uyal Injili ne chwech duto."},{"book":"Mariko","chapter":"16","verse":"16","text":"Ngʼato angʼata moyie kendo obatisi nokwo, to ngʼat ma ok oyie bura nolo."},{"book":"Mariko","chapter":"16","verse":"17","text":"To ranyisigi noluw joma oyie: E nyinga giniriemb jochiende; giniwuo gi dhok manyien;"},{"book":"Mariko","chapter":"16","verse":"18","text":"ginimak thuonde gi lwetgi, kendo ginimodhi kwiri mager, to ok ginihinyre ngangʼ, giniket lwetgi kuom joma tuo, to jotuo nobed mangima.”"},{"book":"Mariko","chapter":"16","verse":"19","text":"Bangʼ ka Ruoth Yesu nosewuoyo kodgi nokawe motere e polo, mobedo e bat korachwich mar Nyasaye."},{"book":"Mariko","chapter":"16","verse":"20","text":"Eka jopuonjre nowuok odhi oko kendo oyalo kuonde duto, to Ruoth notiyo kodgi kendo nosiro wachne gi honni mane oluwore kod yalo.]16:20 Loko moko machon mag Muma kata joneno moko machon ne ok ondiko Mar 16:9-20."}]}