{"data":[{"book":"KUUƊE SAHAABAAƁE ƁEN","chapter":"26","verse":"1","text":"Onsay Agiriipa wi'i Puulusa: «Hiɗa newnanaa yewtangol hoore maa.»"},{"book":"KUUƊE SAHAABAAƁE ƁEN","chapter":"26","verse":"2","text":"«Hande miɗo weltori heɓugol feere weeɓitangol on jaabannde an nden, yo onon Agiriipa Lanɗo, fii ɗee tooɲe ɗe Yahuudiyankeeɓe ɓen liɓi e hoore an fow."},{"book":"KUUƊE SAHAABAAƁE ƁEN","chapter":"26","verse":"3","text":"Ko fii hiɗon andi haa yaltoyi naamuuji Yahuudiyankeeɓe ɓen fow e yeddondire maɓɓe ɗen fow. Ko ɗun waɗi si mi torike on, jebbilagol heɗoo lan."},{"book":"KUUƊE SAHAABAAƁE ƁEN","chapter":"26","verse":"4","text":"«Yahuudiyankeeɓe ɓen fow no andi ko honno mi wuurirnoo Yerusalaam e ka leydi an gila ka fuɗɗoode cukaaku an."},{"book":"KUUƊE SAHAABAAƁE ƁEN","chapter":"26","verse":"5","text":"Hiɓe andunoo lan gila ko neeɓi, hiɓe waawi non seeditaade. Miɗo wuurirnoo wa *Fariisiyaajo, mo fedde mun ɓurnoo cataade e diina amen kan."},{"book":"KUUƊE SAHAABAAƁE ƁEN","chapter":"26","verse":"6","text":"Jooni non, miɗo ɲaaweede sabu tama'u fodaari ndi Allaahu on fodi baabiraaɓe amen ɓen ndin."},{"book":"KUUƊE SAHAABAAƁE ƁEN","chapter":"26","verse":"7","text":"Bolondaaji* amen ɗin sappoo e ɗiɗi, ɗin duumiiɗi e rewugol Alla jemma e ɲalorma, no tanƴinii yi'ugol laatagol ndin fodaari. Yaa an Lanɗo, ko fii nden tanƴinaare Yahuudiyankeeɓe ɓen tooɲirimmi."},{"book":"KUUƊE SAHAABAAƁE ƁEN","chapter":"26","verse":"8","text":"Ko honno waawuɗon miijorde wonde Alla immintintaa mayɓe ɓen?"},{"book":"KUUƊE SAHAABAAƁE ƁEN","chapter":"26","verse":"9","text":"«Min tigi hari miɗo miijoo wonde miɗo haani rewude pehe ɗen fow fii liddagol ndee innde Iisaa, oo jeyaaɗo Naasirata."},{"book":"KUUƊE SAHAABAAƁE ƁEN","chapter":"26","verse":"10","text":"Ko ɗun mi waɗi Yerusalaam. Min tigi mi sokii gomɗinɓe mo buy ka kasooji, wano hooreeɓe *yottinooɓe sadaka ɓen newniranimmi non. Nde ɓe ɲaawetenoo fii wareede woo, min kadi tawayno miɗo wonani nden fewjoore."},{"book":"KUUƊE SAHAABAAƁE ƁEN","chapter":"26","verse":"11","text":"Awa kadi mi jokkayno ɓe soono woo e juulirɗe ɗen fow fii donkingol ɓe, miɗo ɓittinaynoo ɓe fii no ɓe yeddira gomɗinal maɓɓe ngal. E nder ko mi monantoo ɓe haa feƴƴita kon kadi, mi cukkotono ɓe haa ka ca'e janane."},{"book":"KUUƊE SAHAABAAƁE ƁEN","chapter":"26","verse":"12","text":"«Ko e nder ɗun mi yahi Damaasi e hoore nelal e yamiroore hooreeɓe yottinooɓe sadaka ɓen."},{"book":"KUUƊE SAHAABAAƁE ƁEN","chapter":"26","verse":"13","text":"E nder yaadu ndun tumbere ɲalorma, mi yi'i jalbeendi no hundi lan, min e ɓe mi yaadaynoo ɓen ka ɗatal, ɗun ko ndaygu iwrungu ka kammu, ɓurngu naange ngen jalbude, yo Lanɗo on."},{"book":"KUUƊE SAHAABAAƁE ƁEN","chapter":"26","verse":"14","text":"Men fow men yani ka leydi. Onsay mi nani hawa no wi'ammi e haala Yahuudiyanke: ‹Saawulu! Saawulu! Ko fii honɗun wonɗaa mi cukkanaade? Ko fii no mettan-maa fii dartorgol wa ngaari dartotoondi soggirdu jom mun.›"},{"book":"KUUƊE SAHAABAAƁE ƁEN","chapter":"26","verse":"15","text":"«Mi jaabii mo: ‹Ko an hombo nii, yaa an Joomi an?›"},{"book":"KUUƊE SAHAABAAƁE ƁEN","chapter":"26","verse":"16","text":"Kono immo daroɗaa e hoore koyɗe maa ɗen. Ko fii e hino ko mi feeɲiran-maa kon: Miɗo suɓaade ma fii yo a wonu kurkaadu an, e yo a wonu seedee piiji ɗi yi'uɗaa ɗin e hoore an, e ɗi mi hollay-maa ɗin."},{"book":"KUUƊE SAHAABAAƁE ƁEN","chapter":"26","verse":"17","text":"Mi jattinoyte e hakkunde oo jamaa Yahuudiyanke, e ɓe wonaa Yahuudiyanke, ɓe mi imminoyay maa haa e mun, kamɓe ɓe wonaa Yahuudiyanke ɓen,"},{"book":"KUUƊE SAHAABAAƁE ƁEN","chapter":"26","verse":"18","text":"fii udditugol gite maɓɓe ɗen, ɓe yiltoo ka niɓe, ɓe arda ka ndaygu, ɓe iwa e laamu Ibuliisa, ɓe fewta Alla, ɓe heɓa yaafuyee junuubaaji, ɓe tawdee e yimɓe Alla ɓen, ɓay ɓe gomɗinii lan.›"},{"book":"KUUƊE SAHAABAAƁE ƁEN","chapter":"26","verse":"19","text":"«Ko ɗun waɗi yo Agiriipa Lanɗo on, si mi salaaki ɗoftaade ko mi feɲɲinanaa iwrude ka kammu kon."},{"book":"KUUƊE SAHAABAAƁE ƁEN","chapter":"26","verse":"20","text":"Mi fuɗɗorani feɲɲinangol ɓee ɓe Damaasi taho, si mi arani ɓee ɓe Yerusalaam, haa naɓani e diiwal Yahuuda ngal fow, e ɓe wonaa Yahuudiyanke ɓen, fii yo ɓe tuubu, ɓe ruttoo e Alla, ɓe waɗa kuuɗe holluɗe wonde ɓe tuubii."},{"book":"KUUƊE SAHAABAAƁE ƁEN","chapter":"26","verse":"21","text":"Awa ko fii ɗunɗoo Yahuudiyankeeɓe ɓen yaniri e an ka *juulirde mawnde, haa ɓe etii no ɓe mulirammi."},{"book":"KUUƊE SAHAABAAƁE ƁEN","chapter":"26","verse":"22","text":"«Kono haa hande Alla no wallimmi, ko ɗun waɗi si miɗo darii, miɗo seeditaade e yeeso sewɓe ɓen e mawɓe ɓen, e hoore mi alaa wowlude hay huunde ko wonaa ko Muusaa e annabaaɓe ɓen wi'unoo waɗay kon"},{"book":"KUUƊE SAHAABAAƁE ƁEN","chapter":"26","verse":"23","text":"wonde *Almasiihu on tampoyay, awa kadi o attee immintineede e hakkunde mayɓe ɓen, o ɓanginana jamaa Yahuudiyankeeɓe ɓen e ɓe wonaa Yahuudiyanke ɓen, ndaygu ngun.»"},{"book":"KUUƊE SAHAABAAƁE ƁEN","chapter":"26","verse":"24","text":"Nde tawnoo ko nii o wonnoo jaaborde, Festuusa ewnii no tiiɗiri, o wi'i: «Puulusa a feetii! Gandal maa tiiɗungal ngal feetinii ma!»"},{"book":"KUUƊE SAHAABAAƁE ƁEN","chapter":"26","verse":"25","text":"Puulusa jaabii mo, wi'i: «Yaa an Festuusa tedduɗo, mi feetaa. Ko konguɗi goongaaji holniiɗi mi yewti."},{"book":"KUUƊE SAHAABAAƁE ƁEN","chapter":"26","verse":"26","text":"Lanɗo on no humpitii fii koo ko waɗi, mi yewtiray mo woni pellital. Ko fii miɗo hoolii o majjaaka huunde, ɓay ɗun wonaa e qunuutu waɗi."},{"book":"KUUƊE SAHAABAAƁE ƁEN","chapter":"26","verse":"27","text":"Agiriipa Lanɗo on, wonaa hiɗon gomɗini annabaaɓe ɓen? Miɗo andi pellet hiɗon gomɗini ɓe.»"},{"book":"KUUƊE SAHAABAAƁE ƁEN","chapter":"26","verse":"28","text":"Onsay Agiriipa wi'i Puulusa: «Hiɗa sikka ko e nder saa'ihun nii waawataami wattude *Almasiiyaajo?»"},{"book":"KUUƊE SAHAABAAƁE ƁEN","chapter":"26","verse":"29","text":"Puulusa kadi jaabii mo, wi'i: «Woni ko jooni woni ko onsay, ko mi torii Alla, ko yo onon e heɗiiɓe lan ɓen fow hande, on wa'u wano mi wa'i nii, hara hinaa e sifa ɗee jolkanɗe ɗoo.»"},{"book":"KUUƊE SAHAABAAƁE ƁEN","chapter":"26","verse":"30","text":"Onsay lanɗo on e yeesoojo diiwal ngal e Bereniise e jooɗodunooɓe e maɓɓe ɓen immii."},{"book":"KUUƊE SAHAABAAƁE ƁEN","chapter":"26","verse":"31","text":"Ko ɓe pottitotoo, ɓe woni e wi'indirgol: «Oo neɗɗo waɗaali hay huunde ko foddi e wareede maa jolkeede.»"},{"book":"KUUƊE SAHAABAAƁE ƁEN","chapter":"26","verse":"32","text":"Agiriipa kadi wi'i Festuusa: «Si oo neɗɗo feƴƴinaano hoore mun ka lanɗo mawɗo Roomu on, hanno himo haanaa acciteede.»"}]}