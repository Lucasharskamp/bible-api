{"data":[{"book":"UZakhariya","chapter":"12","verse":"1","text":"Isiphrofethi: ilizwi likaThixo mayelana lo-Israyeli."},{"book":"UZakhariya","chapter":"12","verse":"2","text":"“Ngizakwenza iJerusalema ibe njengenkezo ezadakisa bonke abantu abakhelene layo. UJuda uzavinjezelwa laye njengeJerusalema."},{"book":"UZakhariya","chapter":"12","verse":"3","text":"Ngalelolanga, lapho izizwe zonke zomhlaba sezihlangene ukulwa laye, ngizakwenza iJerusalema ibe lidwala elingagudlukiyo elezizwe zonke. Bonke abazama ukulitshedisa bazazilimaza."},{"book":"UZakhariya","chapter":"12","verse":"4","text":"Ngalelolanga ngizakwenza wonke amabhiza ethuke labagadi bawo bahlanye,” kutsho uThixo. “Indlu kaJuda ngizahlala ngiyiqaphele, kodwa ngizaphumputhekisa wonke amabhiza ezizwe."},{"book":"UZakhariya","chapter":"12","verse":"5","text":"Lapho abakhokheli bakoJuda bazakuthi ezinhliziyweni zabo, ‘Abantu baseJerusalema baqinile, ngoba uThixo uSomandla unguNkulunkulu wabo.’"},{"book":"UZakhariya","chapter":"12","verse":"6","text":"Ngalelolanga ngizakwenza abakhokheli bakoJuda babe njengebhodo phezu kwezikhuni, njengobhaqa oluvuthayo phakathi kwezithungo. Bazathungela ngapha langapha kutshe bonke abantu abakhelene labo, kodwa iJerusalema izasala imi injalo endaweni yayo."},{"book":"UZakhariya","chapter":"12","verse":"7","text":"UThixo uzasindisa imizi yakoJuda kuqala ukuze udumo lwendlu kaDavida lolwezakhamizi zaseJerusalema lungabi lukhulu kulolukaJuda."},{"book":"UZakhariya","chapter":"12","verse":"8","text":"Ngalelolanga uThixo uzabavikela labo abahlala eJerusalema, kuze kuthi lobuthakathaka kakhulu phakathi kwabo uzakuba njengoDavida, lendlu kaDavida izakuba njengoNkulunkulu, njengeNgilosi kaThixo ihamba phambi kwabo."},{"book":"UZakhariya","chapter":"12","verse":"9","text":"Ngalelolanga ngizaphuma ngiyebhubhisa zonke izizwe ezihlasela iJerusalema.”"},{"book":"UZakhariya","chapter":"12","verse":"10","text":"“Ngizathululela phezu kwendlu kaDavida laphezu kwabakhileyo eJerusalema umoya womusa lobubele. Bazakhangela kimi, mina abamgwazayo, bangililele njengomuntu elilela umntanakhe ozelwe yedwa, bamkhalele kabuhlungu njengomuntu ekhalela indodana yakhe elizibulo."},{"book":"UZakhariya","chapter":"12","verse":"11","text":"Ngalelolanga isililo eJerusalema sizakuba sikhulu njengesililo sikaHadadi-Rimoni emagcekeni aseMegido."},{"book":"UZakhariya","chapter":"12","verse":"12","text":"Ilizwe lizalila, yilesosizwana sisodwa, labafazi babo bebodwa; isizwana sendlu kaDavida labafazi babo, isizwana sendlu kaNathani labafazi babo,"},{"book":"UZakhariya","chapter":"12","verse":"13","text":"isizwana sendlu kaLevi labafazi babo, isizwana sikaShimeyi labafazi babo,"},{"book":"UZakhariya","chapter":"12","verse":"14","text":"lazozonke izizwana labafazi bazo.”"}]}