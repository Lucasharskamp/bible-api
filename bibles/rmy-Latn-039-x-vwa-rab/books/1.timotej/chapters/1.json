{"data":[{"book":"1. Timotej","chapter":"1","verse":"1","text":"Me, o Pavle, o apostoli e Hriste Isusesoro pali naredba e Devlesiri, amare Spasiteljesiri, hem e Hriste Isusesiri kovai amari nada,"},{"book":"1. Timotej","chapter":"1","verse":"2","text":"pisinava e Timotejese, mle čačikane čhavese ani vera:"},{"book":"1. Timotej","chapter":"1","verse":"3","text":"Angleder so te džav ki Makedonija, rodinđum tutar te ačhove ano Efes, te naredine nesave manušenđe te na sikaven nesave avera sikaviba,"},{"book":"1. Timotej","chapter":"1","verse":"4","text":"hem te ačhaven pe oto verujiba ano paramiza hem ano bare rodoslovija. Sa adava više anela rasprave, nego so mothovela e Devlesoro plan savo ćerela pe veraja."},{"book":"1. Timotej","chapter":"1","verse":"5","text":"O cilj oti akaja naredbai manglipe taro čisto vilo, tari šukar savest hem tari čačikani vera."},{"book":"1. Timotej","chapter":"1","verse":"6","text":"Nesave cidinde pe adalestar, hem irinde pe ko beskorisna vaćeriba."},{"book":"1. Timotej","chapter":"1","verse":"7","text":"On mangena te oven učitelja e Zakonestar, a na haljovena ni so vaćerena ni so zorale tvrdinena."},{"book":"1. Timotej","chapter":"1","verse":"8","text":"Džanaja dai o Zakoni šukar te neko ićeri le sar so valjani."},{"book":"1. Timotej","chapter":"1","verse":"9","text":"Džanaja hem adava da o Zakoni nane dindo zako pravednici, nego zako okola kola na ićerena le hem kolai protiv o Devel, zako nepobožna hem zako grešnici, zako nesveta hem zako biedevlesere, zako okola kola mudarena e dade ili e daja, zako okola kola mudarena e manušen,"},{"book":"1. Timotej","chapter":"1","verse":"10","text":"zako bludnici, zako murša kola sovena e muršencar, zako okola kola činena hem biknena e manušen, zako okola kola hovavena, zako okola kola hovavne hana pe sovli hem zako sa kola ćerena okova so protivini pe e saste sikavibnase."},{"book":"1. Timotej","chapter":"1","verse":"11","text":"Akava sikavibai palo slavno evanđelje amare blagoslovime Devlestar savoi maje poverime te vaćerav."},{"book":"1. Timotej","chapter":"1","verse":"12","text":"Zahvalinava e Hriste Isusese, amare Gospodese, kova dinđa man zoralipe, so inole poverenje ana mande hem čhivđa man ani pli služba,"},{"book":"1. Timotej","chapter":"1","verse":"13","text":"iako angleder injumle hulitelji, progonitelji hem nasilniko. Ali ov smilujinđa pe maje, adalese so adava ćerđum ano bidžandipe, sar neverniko."},{"book":"1. Timotej","chapter":"1","verse":"14","text":"Amaro Gospod mothovđa maje but bari milost! Pherđa man veraja hem manglipnaja savei ano Hrist Isus."},{"book":"1. Timotej","chapter":"1","verse":"15","text":"Akavai lafi čačipe hem zaslužini pherdeste te ovel prihvatime: O Hrist Isus alo ki phuv te spasini e grešnikonen, kolendar me injum najbaro."},{"book":"1. Timotej","chapter":"1","verse":"16","text":"Ali, adalese mothovđa pe milost maje, e najbare grešnikose, te šaj upra mande o Hrist Isus mothoj pli bari strpljivost, sar primer okolenđe kola ka verujinen ano leste te priminen o večno dživdipe."},{"book":"1. Timotej","chapter":"1","verse":"17","text":"A e večnone Carose, e jekhe Devlese, kova našti merel, kova na dičhola, čast hem slava zauvek! Amen."},{"book":"1. Timotej","chapter":"1","verse":"18","text":"Timotej, mlo čhavo, poverinava će akava uputstvo palo proroštvija save pana angleder inele tutar vaćerde. Te ićerđan tut upro lende, ka mare šukar mariba,"},{"book":"1. Timotej","chapter":"1","verse":"19","text":"ađahar so ka ovel tut vera hem šukar savest. Nesave odbacinde akava hem uništinde pumari vera."},{"book":"1. Timotej","chapter":"1","verse":"20","text":"Maškar olendei o Imenej hem o Aleksandar, kolen predinđum e Sotonese te sikljoven te na hulinen."}]}