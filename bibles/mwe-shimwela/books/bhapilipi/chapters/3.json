{"data":[{"book":"Bhapilipi","chapter":"3","verse":"1","text":"Bhai ashaalongo ajangunji, nng'angalalanje nkulundana na Bhakulungwa. Nne ikandotoya kunjandishilanga indu ila pe ila, pabha shiimpwaanje mmanganyanji."},{"book":"Bhapilipi","chapter":"3","verse":"2","text":"Mwiiteiganje na bhandunji bhaatendanga yangali ya mmbone, bhandunji bha malinga mbwa, bhaakomelesheyanga ga kwaapotekanga bhandunji, gwangali ligongo."},{"book":"Bhapilipi","chapter":"3","verse":"3","text":"Pabha tujalwishe ukoto ni uwe, tukwaatindibhalila a Nnungu kwa Mbumu jwabho na kwiipuna ga lundana na a Yeshu Kilishitu. Wala tukaakulupalila ga nshiilu."},{"book":"Bhapilipi","chapter":"3","verse":"4","text":"Nkali nne mbingaga, ngunakombola kukulupalila ya nshiilu. Monaga apali mundu akwete ligongo lya kulupalila ya nshiilu, nne njipunda."},{"book":"Bhapilipi","chapter":"3","verse":"5","text":"Nne punajalwishe lyubha lya nane ngabhelekweje, nne ni jwa a Ishilaeli kabhila ja a Bhenjamini, Nanng'ebhulania jwa Bhaebhulania, ga kagulila shalia ja a Musha, nne Nampalishayo,"},{"book":"Bhapilipi","chapter":"3","verse":"6","text":"natendaga tumbila kwa kaje mpaka nikulipoteka likanisha, na kwa ngani ja uguja gwa kagulila shalia ja a Musha, ngakweteje shilebho."},{"book":"Bhapilipi","chapter":"3","verse":"7","text":"Ikabheje kwa indu inaganishiyaga ya mbwaa nne, njikwibhona nngabha shindu kupunda kwaapinga a Kilishitu."},{"book":"Bhapilipi","chapter":"3","verse":"8","text":"Elo, nngabha genegope, ikabhe indu yowe ngunakwibhona nngabha shindu, kwa ligongo lya mmbone lya kwaamanya a Kilishitu Yeshu, Bhakulungwa bhangu. Kwa ligongo lya Bhenebho njileka kila shindu, nikwiibhona mbuti mai, nkupinga naapate a Kilishitu,"},{"book":"Bhapilipi","chapter":"3","verse":"9","text":"nilundana nabho kaje. Nne ngunakole aki jipatikana kwa kunda shalia. Ikabheje nnaino njikola aki pungwaakulupalila a Kilishitu, aki jikopoka kwa a Nnungu kwa ligongo lya ngulupai."},{"book":"Bhapilipi","chapter":"3","verse":"10","text":"Shingupinga naamanye a Kilishitu na kugabhona mashili ga yuka kwabho, na kundikanywa mmboteko yabho nililandanywa nshiwo shabho,"},{"book":"Bhapilipi","chapter":"3","verse":"11","text":"numbe nne ngulikulupalila kuti ng'waga shinyuywe."},{"book":"Bhapilipi","chapter":"3","verse":"12","text":"Nngabha kuti njimaliya eu njitimilila, ng'oo! Ikabhe ngunatumbila ga mwanja nkupinga mbate shene shiindenda ngamulwe na a Yeshu Kilishitu."},{"book":"Bhapilipi","chapter":"3","verse":"13","text":"Mwashaalongo ajangunji, ngaganishiya kuti mbatile shenesho, ikabheje shingutenda shimo, ngunalibhala gapitile gala, nitumbilila gali mmujo."},{"book":"Bhapilipi","chapter":"3","verse":"14","text":"Bhai, ngunatumbila na mwanja kuloya kundumbilile, nkupinga mbate upo injemelwe na a Nnungu kopoka ku nnungu, kupitila a Yeshu Kilishitu."},{"book":"Bhapilipi","chapter":"3","verse":"15","text":"Bhai, uwe tubhowe tukomele mmitima, uwe tuganishiye genego, na ibhaga nnganishiyangaga muna, bhai a Nnungu shibhannanguyanje genego."},{"book":"Bhapilipi","chapter":"3","verse":"16","text":"Bhai apano putuishile pano tunaleshelele, ikabheje tupunde kwenda mmujo."},{"book":"Bhapilipi","chapter":"3","verse":"17","text":"Ashaalongo ajangunji, nngaguyanje ingutenda nne, na mwaalolanje bhene bhaakaguyanga gutunnjigenyenje gala."},{"book":"Bhapilipi","chapter":"3","verse":"18","text":"Nammalanjilenje genego papagwinji, nnaino ngunakummalanjilanga akuno nilikopoka minyoi kuti, bhandu bhabhagwinji bhanatamangana mbuti bha magongo, bha shiwo sha a Kilishitu munshalabha."},{"book":"Bhapilipi","chapter":"3","verse":"19","text":"Mpelo gwabhonji ni kuobha, na nnungu jwabhonji ni ilokoli ya shiilu, na bhanakwiipunilanga ya tokomala, ibhaganishiyanga ya pa shilambolyope."},{"book":"Bhapilipi","chapter":"3","verse":"20","text":"Ikabheje uwe ushilambo gwetu kuuli kunnungu, koposhela kweneko tunakwaalolela kwa lilaka, Bhaatapula na Bhakulungwa bhetu a Yeshu Kilishitu."},{"book":"Bhapilipi","chapter":"3","verse":"21","text":"Bhaapinga tindiganya iilu yetu yangali mashili ino, nkupinga ilandane na shiilu shabho sha ukonjelo, kwa gene mashiligo shibhaibhishe indu yowe, ibhe muukulungwa gwabho."}]}