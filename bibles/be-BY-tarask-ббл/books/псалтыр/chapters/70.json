{"data":[{"book":"ПСАЛТЫР","chapter":"70","verse":"1","text":"На Цябе, Госпадзе, спадзяюся; хай ня буду вавек пасаромлены."},{"book":"ПСАЛТЫР","chapter":"70","verse":"2","text":"Праўдай Тваёй мяне вызвалі і выбаві; прыхілі вуха Тваё да мяне, і ўратуй мяне."},{"book":"ПСАЛТЫР","chapter":"70","verse":"3","text":"Будзь мне трывалым прыстанішчам, куды я заўсёды мог бы схавацца; Ты наказаў уратаваць мяне, бо цьвярдыня мая і моцнасьць мая - Ты."},{"book":"ПСАЛТЫР","chapter":"70","verse":"4","text":"Божа мой! вызвалі мяне з рук бязбожніка, з рук бязбожніка і прыгнятальніка."},{"book":"ПСАЛТЫР","chapter":"70","verse":"5","text":"Бо Ты - надзея мая, Госпадзе Божа, спадзяваньне маё зь юнацтва майго."},{"book":"ПСАЛТЫР","chapter":"70","verse":"6","text":"На Цябе апіраўся я быў ад улоньня; Ты вывеў мяне з чэрава маці маёй; Табе хвала мая ня спыніцца."},{"book":"ПСАЛТЫР","chapter":"70","verse":"7","text":"Многім я стаўся нібыта дзівам; але Ты - цьвёрдая надзея мая."},{"book":"ПСАЛТЫР","chapter":"70","verse":"8","text":"Няхай вусны мае хвалою напоўняцца, каб я Табе славу сьпяваў, кожны дзень апяваў Тваю веліч."},{"book":"ПСАЛТЫР","chapter":"70","verse":"9","text":"Не адкідай мяне на час старасьці; як пачне мая сіла слабнуць, не пакінь мяне,"},{"book":"ПСАЛТЫР","chapter":"70","verse":"10","text":"бо ворагі мае супраць мяне змаўляюцца, і тыя, што цікуюць душу маю, - ладзяць нарады,"},{"book":"ПСАЛТЫР","chapter":"70","verse":"11","text":"кажучы: «Бог яго кінуў; даганеце і схапеце яго; бо няма таго, хто б яго ўратаваў»."},{"book":"ПСАЛТЫР","chapter":"70","verse":"12","text":"Божа! не аддаляйся ад мяне; Божа мой! пасьпяшайся мне на дапамогу."},{"book":"ПСАЛТЫР","chapter":"70","verse":"13","text":"Хай пасаромяцца і зьнікнуць супастаты душы маёй; хай сорам і ганьба пакрые тых, што зычаць мне ліха!"},{"book":"ПСАЛТЫР","chapter":"70","verse":"14","text":"А я заўсёды буду на Цябе спадзявацца і памнажаць Тваю славу."},{"book":"ПСАЛТЫР","chapter":"70","verse":"15","text":"Вусны мае абвяшчацьмуць праўду Тваю, кожны дзень Твае добрыя дзеі; бо я ня ведаю ліку ім."},{"book":"ПСАЛТЫР","chapter":"70","verse":"16","text":"Буду славіць усемагутнасьць Госпада Бога; згадаю праўду Тваю - адзіна Тваю."},{"book":"ПСАЛТЫР","chapter":"70","verse":"17","text":"Божа! Ты навучаў мяне зь дзён маёй маладосьці, і да сёньня дзівосы Твае я абвяшчаю."},{"book":"ПСАЛТЫР","chapter":"70","verse":"18","text":"І да старасьці, і да сівізны не пакінь мяне, Божа, пакуль не абвяшчу Тваю сілу гэтаму роду і ўсім будучым магутнасьць Тваю."},{"book":"ПСАЛТЫР","chapter":"70","verse":"19","text":"Праўда Твая, Божа, да найвышэйшых; вялікія дзеі ўчыніў Ты; Божа, хто падобны да Цябе?"},{"book":"ПСАЛТЫР","chapter":"70","verse":"20","text":"Ты пасылаў на мяне многія і лютыя беды, але і зноў ажыўляў мяне і зь бездані зямлі зноў выводзіў мяне."},{"book":"ПСАЛТЫР","chapter":"70","verse":"21","text":"Ты ўзвышаў мяне і суцяшаў мяне, і зь бездані зямлі выводзіў мяне."},{"book":"ПСАЛТЫР","chapter":"70","verse":"22","text":"І я буду славіць Цябе на псалтыры, Тваю праўду, Божа мой; буду Цябе апяваць на арфе, Сьвяты Ізраілеў!"},{"book":"ПСАЛТЫР","chapter":"70","verse":"23","text":"Радуюцца вусны мае, калі я сьпяваю Табе, і душа мая, якую Ты вызваліў;"},{"book":"ПСАЛТЫР","chapter":"70","verse":"24","text":"і язык мой кожны дзень будзе абвяшчаць праўду Тваю, бо пасаромленыя, бо паганьбёныя тыя, што ліха шукаюць мне."}]}