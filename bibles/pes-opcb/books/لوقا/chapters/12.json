{"data":[{"book":"لوقا","chapter":"12","verse":"1","text":"هنگامی که هزاران نفر جمع شده بودند، به طوری که یکدیگر را پایمال می‌کردند، عیسی نخست رو به شاگردان کرد و به ایشان فرمود: «از خمیرمایۀ فریسی‌ها، یعنی از ریاکاری برحذر باشید!"},{"book":"لوقا","chapter":"12","verse":"2","text":"زمان آن خواهد رسید که هر آنچه پنهان است، آشکار شود، و همگان از آنچه مخفی است، آگاه گردند."},{"book":"لوقا","chapter":"12","verse":"3","text":"هرآنچه در تاریکی گفته‌اید، در روشنایی شنیده خواهد شد، و آنچه که در اتاقهای دربسته زمزمه کرده‌اید، بر بامها اعلام خواهد شد تا همه بشنوند!"},{"book":"لوقا","chapter":"12","verse":"4","text":"«ای دوستان من، از آنانی نترسید که قادرند فقط جسمتان را بکُشند، چون بعد از آن نمی‌توانند کاری بکنند!"},{"book":"لوقا","chapter":"12","verse":"5","text":"اما به شما خواهم گفت از که بترسید: از خدایی بترسید که هم قدرت دارد بکُشَد و هم به جهنم بیندازد. بله، از او باید ترسید."},{"book":"لوقا","chapter":"12","verse":"6","text":"«قیمت پنج گنجشک چقدر است؟ دو پول سیاه.12‏:6 «پول سیاه» ترجمۀ واژۀ یونانی «اَسَریون» است. با وجود این، خدا حتی یکی از آنها را فراموش نمی‌کند!"},{"book":"لوقا","chapter":"12","verse":"7","text":"حتی موهای سر شما نیز شمارش شده است. پس نگران نباشید، زیرا ارزش شما بیشتر از هزاران گنجشک است."},{"book":"لوقا","chapter":"12","verse":"8","text":"«به شما می‌گویم، هر که نزد مردم مرا اقرار کند، من نیز که پسر انسان هستم، او را در حضور فرشتگان خدا، اقرار خواهم کرد."},{"book":"لوقا","chapter":"12","verse":"9","text":"اما هر که مرا نزد مردم انکار کند، در حضور فرشتگان خدا انکار خواهد شد."},{"book":"لوقا","chapter":"12","verse":"10","text":"با این حال، هر سخنی که برضد پسر انسان گفته شود، قابل بخشایش است، اما هر که برضد روح‌القدس سخن گوید، هرگز آمرزیده نخواهد شد."},{"book":"لوقا","chapter":"12","verse":"11","text":"«هنگامی که شما را برای محاکمه، به کنیسه‌های یهود و نزد بزرگان و حاکمان می‌برند، نگران نباشید که برای دفاع از خود، چه بگویید،"},{"book":"لوقا","chapter":"12","verse":"12","text":"چون روح‌القدس همان لحظه به شما خواهد آموخت که چه بگویید.»"},{"book":"لوقا","chapter":"12","verse":"13","text":"در این هنگام، شخصی از میان جمعیت به او گفت: «استاد، به برادرم بفرما که ارث پدرم را با من تقسیم کند!»"},{"book":"لوقا","chapter":"12","verse":"14","text":"عیسی در پاسخ فرمود: «ای مرد، چه کسی مرا تعیین کرده که در میان شما قضاوت و حَکَمیّت کنم؟»"},{"book":"لوقا","chapter":"12","verse":"15","text":"سپس فرمود: «مراقب باشید! از هر نوع طمع بپرهیزید، زیرا زندگی حقیقی به فراوانی ثروت بستگی ندارد.»"},{"book":"لوقا","chapter":"12","verse":"16","text":"سپس این حکایت را برای ایشان بیان کرد: «شخصی ثروتمند از مزرعۀ خود محصولی فراوان به دست آورد."},{"book":"لوقا","chapter":"12","verse":"17","text":"پس با خود اندیشیده، گفت: ”چه باید بکنم؟ جایی برای انبار کردن محصول خود ندارم.“"},{"book":"لوقا","chapter":"12","verse":"18","text":"سپس به خود گفت: ”دانستم چه کنم. انبارهای خود را خراب کرده، انبارهای بزرگتری خواهم ساخت، و تمام غلات و اموال خود را در آنها ذخیره خواهم کرد."},{"book":"لوقا","chapter":"12","verse":"19","text":"آنگاه به خود خواهم گفت: ای مردِ خوشبخت، تو برای چندین سال، محصول فراوان ذخیره کرده‌ای! حالا دیگر آسوده باش و به عیش و نوش بپرداز و خوش بگذران!“"},{"book":"لوقا","chapter":"12","verse":"20","text":"«اما خدا به او فرمود: ”ای نادان! همین امشب جانت را خواهم گرفت. آنگاه اموالی که اندوخته‌ای، به چه کسی خواهد رسید؟“"},{"book":"لوقا","chapter":"12","verse":"21","text":"«این است سرنوشت کسی که در این دنیا مال و ثروت جمع کند، اما رابطه‌ای غنی با خدا نداشته باشد.»"},{"book":"لوقا","chapter":"12","verse":"22","text":"آنگاه به شاگردان خود فرمود: «پس نصیحت من این است که نگران زندگی روزمره خود نباشید، که آیا به اندازۀ کافی خوراک و پوشاک دارید یا نه."},{"book":"لوقا","chapter":"12","verse":"23","text":"زیرا زندگی از خوراک و بدن از پوشاک با ارزشتر است!"},{"book":"لوقا","chapter":"12","verse":"24","text":"به کلاغها نگاه کنید؛ نه می‌کارند، نه درو می‌کنند و نه انبار دارند تا خوراک را ذخیره کنند، زیرا خدا روزی آنها را می‌رساند. اما شما با ارزشتر از پرندگان هستید!"},{"book":"لوقا","chapter":"12","verse":"25","text":"آیا همۀ نگرانی‌هایتان می‌تواند یک لحظه به عمرتان بیفزاید؟"},{"book":"لوقا","chapter":"12","verse":"26","text":"پس اگر با غصه خوردن، حتی قادر به انجام کوچکترین کار هم نیستید، پس چرا برای امور بزرگتر نگران و مضطرب می‌شوید؟"},{"book":"لوقا","chapter":"12","verse":"27","text":"«به گلهای وحشی نگاه کنید که چگونه رشد و نموّ می‌کنند. آنها نه کار می‌کنند و نه برای خود لباس می‌دوزند. با این حال به شما می‌گویم که سلیمان نیز با تمام فرّ و شکوه خود، هرگز لباسی به زیبایی آنها بر تن نکرد."},{"book":"لوقا","chapter":"12","verse":"28","text":"پس اگر خدا به فکر گلهای وحشی است که امروز هستند و فردا در تنور انداخته می‌شوند، چقدر بیشتر، ای کم‌ایمانان، به فکر شماست."},{"book":"لوقا","chapter":"12","verse":"29","text":"برای خوراک نیز نگران نباشید که چه بخورید و چه بنوشید! غصه نخورید، چون خدا روزی شما را می‌رساند."},{"book":"لوقا","chapter":"12","verse":"30","text":"زیرا بی‌ایمانان برای این چیزها غصه می‌خورند، اما پدر آسمانی شما از قبل می‌داند به اینها نیاز دارید."},{"book":"لوقا","chapter":"12","verse":"31","text":"پس شما به‌دنبال ملکوت خدا باشید، و او همهٔ نیازهای شما را برآورده خواهد ساخت."},{"book":"لوقا","chapter":"12","verse":"32","text":"«پس ای گله کوچک من، نترسید! چون رضای خاطر پدر شما در این است که ملکوت را به شما عطا فرماید."},{"book":"لوقا","chapter":"12","verse":"33","text":"بنابراین، هر چه دارید بفروشید و به فقرا بدهید و گنج خود را در آسمان بیندوزید. در آسمان کیسه‌ها هرگز پوسیده نمی‌شوند و به سرقت نمی‌روند و بید آنها را از بین نمی‌برد."},{"book":"لوقا","chapter":"12","verse":"34","text":"زیرا گنجتان هر جا باشد، دلتان نیز همان جا خواهد بود."},{"book":"لوقا","chapter":"12","verse":"35","text":"«همواره لباس بر تن، برای خدمت آماده باشید و چراغدان خود را فروزان نگاه دارید!"},{"book":"لوقا","chapter":"12","verse":"36","text":"مانند خدمتکارانی باشید که منتظرند اربابشان از جشن عروسی بازگردد، و حاضرند هر وقت که برسد و در بزند، در را به رویش باز کنند."},{"book":"لوقا","chapter":"12","verse":"37","text":"خوشا به حال آن خدمتکارانی که وقتی اربابشان می‌آید، بیدار باشند. یقین بدانید که او خود لباس کار بر تن کرده، آنان را بر سر سفره خواهد نشاند و به پذیرایی از ایشان خواهد پرداخت."},{"book":"لوقا","chapter":"12","verse":"38","text":"بله، خوشا به حال آن غلامانی که وقتی اربابشان می‌آید، بیدار باشند، خواه نیمه‌شب باشد، خواه سپیده دم!"},{"book":"لوقا","chapter":"12","verse":"39","text":"اگر صاحب خانه می‌دانست که دزد در چه ساعتی می‌آید، نمی‌گذاشت دزد وارد خانه‌اش شود."},{"book":"لوقا","chapter":"12","verse":"40","text":"پس شما نیز آماده باشید، زیرا پسر انسان هنگامی باز خواهد گشت که کمتر انتظارش را دارید.»"},{"book":"لوقا","chapter":"12","verse":"41","text":"پطرس از عیسی پرسید: «خداوندا، آیا این را فقط برای ما می‌گویی یا برای همه؟»"},{"book":"لوقا","chapter":"12","verse":"42","text":"عیسای خداوند در جواب فرمود: «خدمتگزار وفادار و دانا کسی است که اربابش بتواند او را به سرپرستی سایر خدمتگزاران خانه‌اش بگمارد تا خوراک آنان را به‌موقع بدهد."},{"book":"لوقا","chapter":"12","verse":"43","text":"خوشا به حال چنین خدمتگزاری که وقتی اربابش باز می‌گردد، او را در حال انجام وظیفه ببیند."},{"book":"لوقا","chapter":"12","verse":"44","text":"یقین بدانید که او را ناظر تمام دارایی خود خواهد ساخت."},{"book":"لوقا","chapter":"12","verse":"45","text":"«ولی اگر آن خدمتگزار با خود فکر کند که ”اربابم به این زودی نمی‌آید،“ و به آزار همکارانش بپردازد و وقت خود را به عیش و نوش و میگساری بگذراند،"},{"book":"لوقا","chapter":"12","verse":"46","text":"آنگاه در روزی که انتظارش را ندارد، اربابش باز خواهد گشت و او را به سختی تنبیه کرده، به سرنوشت خیانتکاران دچار خواهد ساخت."},{"book":"لوقا","chapter":"12","verse":"47","text":"«آن خدمتکاری که وظیفه خود را بداند و به آن عمل نکند، به سختی مجازات خواهد شد."},{"book":"لوقا","chapter":"12","verse":"48","text":"اما اگر کسی ندانسته عمل خلافی انجام دهد، کمتر مجازات خواهد شد. به هر که مسئولیت بزرگتری سپرده شود، بازخواست بیشتری نیز از او به عمل خواهد آمد. و نزد هر که امانت بیشتری گذاشته شود، از او مطالبه بیشتری نیز خواهد شد."},{"book":"لوقا","chapter":"12","verse":"49","text":"«من آمده‌ام تا بر روی زمین آتش داوری بیفروزم، و کاش هر چه زودتر این کار انجام شود!"},{"book":"لوقا","chapter":"12","verse":"50","text":"اما پیش از آن، باید از تجربیاتی سخت بگذرم، و چقدر در اندوه هستم، تا آنها به پایان برسند!"},{"book":"لوقا","chapter":"12","verse":"51","text":"«آیا گمان می‌برید که آمده‌ام تا صلح به زمین بیاورم؟ نه! بلکه آمده‌ام تا میان مردم جدایی اندازم."},{"book":"لوقا","chapter":"12","verse":"52","text":"از این پس خانواده‌ها از هم خواند پاشید، دو نفر به جانب من خواهند بود و سه نفر بر ضد من."},{"book":"لوقا","chapter":"12","verse":"53","text":"پدر علیه پسر و پسر علیه پدر، مادر علیه دختر و دختر علیه مادر، مادر شوهر علیه عروس و عروس علیه مادر شوهر.»"},{"book":"لوقا","chapter":"12","verse":"54","text":"سپس رو به جماعت کرد و فرمود: «وقتی می‌بینید ابرها از سوی مغرب می‌آیند، می‌گویید که باران خواهد آمد و همان‌طور نیز می‌شود."},{"book":"لوقا","chapter":"12","verse":"55","text":"و هنگامی که باد جنوبی می‌وزد، می‌گویید که امروز هوا گرم خواهد شد، و همان‌گونه نیز می‌شود."},{"book":"لوقا","chapter":"12","verse":"56","text":"ای ریاکاران، شما می‌توانید نشانه‌های هوای زمین و آسمان را تعبیر کنید، اما نمی‌دانید چگونه زمان حاضر را تعبیر نمایید!"},{"book":"لوقا","chapter":"12","verse":"57","text":"چرا نمی‌خواهید حقیقت را بپذیرید؟"},{"book":"لوقا","chapter":"12","verse":"58","text":"«وقتی کسی از تو شاکی است و تو را به دادگاه می‌بَرَد، سعی کن پیش از رسیدن به نزد قاضی، با او صلح کنی، مبادا تو را پیش قاضی بکشاند و قاضی تو را به مأمور تحویل دهد و مأمور تو را به زندان بیفکند."},{"book":"لوقا","chapter":"12","verse":"59","text":"و اگر چنین شود، در زندان خواهی ماند، و تا دینار آخر را نپرداخته باشی، بیرون نخواهی آمد!»"}]}