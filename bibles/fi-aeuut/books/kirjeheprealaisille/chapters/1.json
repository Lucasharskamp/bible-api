{"data":[{"book":"Kirje heprealaisille","chapter":"1","verse":"1","text":"Jumala puhui esi-isillemme kauan sitten profeettojen välityksellä monin eri tavoin."},{"book":"Kirje heprealaisille","chapter":"1","verse":"2","text":"Nyt hän on puhunut meille Poikansa välityksellä. Hän on antanut Pojalleen kaiken ja luonut hänen kauttaan koko maailman."},{"book":"Kirje heprealaisille","chapter":"1","verse":"3","text":"Jumalan Poika säteilee Jumalan kirkkautta. Hänen olemuksensa ja tekonsa osoittavat, että hän on Jumala. Hän ohjaa maailmankaikkeutta sanansa voimalla. Hän kuoli puolestamme puhdistaakseen meidät kaikesta synnistä. Nyt hän on taivaassa ja istuu siellä kunniapaikalla suuren Jumalan oikealla puolella."},{"book":"Kirje heprealaisille","chapter":"1","verse":"4","text":"Tämän vuoksi hän on enkeleitä paljon korkea-arvoisempi. Kutsuuhan Jumala häntä Pojakseen,"},{"book":"Kirje heprealaisille","chapter":"1","verse":"5,6","text":"eikä Jumala ole koskaan sanonut kenellekään enkelille: »Sinä olet minun Poikani, joka tänään synnyit minusta.» Mutta Jeesuksesta Jumala sanoi niin. Hän sanoi myös: »Minä olen hänen Isänsä ja hän minun Poikani.» Ja vielä uudelleen, kun hänen esikoisensa tuli maailmaan, Jumala sanoi: »Kaikki enkelit palvelkoot häntä.»"},{"book":"Kirje heprealaisille","chapter":"1","verse":"7","text":"Jumala nimittää enkeleitään läheteiksi, jotka ovat nopeita kuin tuuli, ja palvelijoiksi, jotka ovat kuin tulenliekit."},{"book":"Kirje heprealaisille","chapter":"1","verse":"8","text":"Mutta Pojastaan hän sanoo: »Jumala, sinun valtakuntasi kestää ikuisesti. Sinä hallitset aina oikeudenmukaisesti."},{"book":"Kirje heprealaisille","chapter":"1","verse":"9","text":"Rakastat oikeutta ja vihaat vääryyttä. Siksi Jumala, sinunkin Jumalasi, on antanut sinulle iloa enemmän kuin kenellekään muulle.»"},{"book":"Kirje heprealaisille","chapter":"1","verse":"10","text":"Jumala on käyttänyt hänestä myös nimeä Herra: »Herra, sinä teit alussa maan, ja taivaat ovat sinun käsialaasi."},{"book":"Kirje heprealaisille","chapter":"1","verse":"11","text":"Kerran ne tuhoutuvat olemattomiin, mutta sinä olet olemassa ikuisesti. Ne kuluvat loppuun kuin vanha vaate,"},{"book":"Kirje heprealaisille","chapter":"1","verse":"12","text":"ja tulee päivä, jona sinä käärit ne kokoon ja siirrät syrjään. Mutta sinä itse et muutu eikä sinun aikasi lopu.»"},{"book":"Kirje heprealaisille","chapter":"1","verse":"13","text":"Onko Jumala sanonut kenellekään enkelille: »Istu tähän viereeni kunniapaikalle, niin murskaan kaikki vihollisesi jalkoihisi»? Pojalleen hän sanoi näin."},{"book":"Kirje heprealaisille","chapter":"1","verse":"14","text":"Enkelit sen sijaan ovat palvelevia henkiä. Jumala on lähettänyt heidät auttamaan niitä ihmisiä, jotka hän pelastaa."}]}