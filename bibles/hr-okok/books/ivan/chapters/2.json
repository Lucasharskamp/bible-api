{"data":[{"book":"Ivan","chapter":"2","verse":"1","text":"Dva dana poslije bila je svadba u Kani Galilejskoj, a ondje bijaše i Isusova majka."},{"book":"Ivan","chapter":"2","verse":"2","text":"Isus i njegovi učenici također su bili pozvani."},{"book":"Ivan","chapter":"2","verse":"3","text":"Za vrijeme slavlja potrošila se sva zaliha vina, pa majka reče Isusu: “Nemaju vina.”"},{"book":"Ivan","chapter":"2","verse":"4","text":"“A što bi ti od mene htjela?” odgovori joj Isus. “Moje vrijeme još nije došlo.”"},{"book":"Ivan","chapter":"2","verse":"5","text":"Njegova majka reče slugama: “Učinite sve što vam kaže!”"},{"book":"Ivan","chapter":"2","verse":"6","text":"Bilo je ondje šest kamenih posuda. Njih su Židovi rabili za obredno pranje, a u svaku je stalo stotinjak litara.2:6 U grčkome: dvije do tri mjere (75 do 113 litara). Psalam 69:10."},{"book":"Ivan","chapter":"2","verse":"7","text":"Isus reče slugama da posude do vrha napune vodom."},{"book":"Ivan","chapter":"2","verse":"8","text":"Kad su to učinili, reče im: “Sada zahvatite i odnesite ravnatelju stola.” I oni odnesu vino."},{"book":"Ivan","chapter":"2","verse":"9","text":"Ravnatelj stola nije znao odakle je vino, ali sluge jesu. Ravnatelj okusi vodu pretvorenu u vino i pozove mladoženju."},{"book":"Ivan","chapter":"2","verse":"10","text":"“Vino je izvrsno”, reče. “Ti nisi kao drugi. Domaćin obično najprije nudi najbolje vino, a poslije, kad se svi napiju, daje im lošije. Ali ti si čuvao najbolje vino za kraj!”"},{"book":"Ivan","chapter":"2","verse":"11","text":"To čudo u Kani Galilejskoj bilo je prvo javno očitovanje Isusove slave i božanske sile. I njegovi učenici povjeruju da je on zaista Mesija."},{"book":"Ivan","chapter":"2","verse":"12","text":"Nakon svadbe Isus ode na nekoliko dana u Kafarnaum sa svojom majkom, braćom i učenicima."},{"book":"Ivan","chapter":"2","verse":"13","text":"Približila se godišnja svetkovina, židovska Pasha, pa Isus ode u Jeruzalem."},{"book":"Ivan","chapter":"2","verse":"14","text":"U dvorištu Hrama zatekne trgovce kako prodaju žrtvene volove, ovce i golubove te mjenjače novca kako sjede za stolovima."},{"book":"Ivan","chapter":"2","verse":"15","text":"Isus zasuče uže u bič te ih sve istjera iz Hrama, istjera ovce i volove, mjenjačima prospe sav novac po podu, a stolove im prevrne."},{"book":"Ivan","chapter":"2","verse":"16","text":"Prodavačima golubova reče: “Nosite to odavde! Ne pravite sajmište od kuće mojega Oca!”"},{"book":"Ivan","chapter":"2","verse":"17","text":"Njegovi se učenici tada prisjete proročanstva iz Svetog pisma: “Izjeda me revnost za tvoj dom.”"},{"book":"Ivan","chapter":"2","verse":"18","text":"“Kojim ih pravom tjeraš van?” pitali su ga Židovi. “Ako imaš ovlast za to, pokaži nam neko čudo kao dokaz.”"},{"book":"Ivan","chapter":"2","verse":"19","text":"Isus im odgovori: “Srušite ovaj Hram, a ja ću ga za tri dana podignuti.”"},{"book":"Ivan","chapter":"2","verse":"20","text":"“Što?!” poviču oni. “Taj se Hram gradio četrdeset šest godina, a ti ćeš ga podignuti u tri dana?”"},{"book":"Ivan","chapter":"2","verse":"21","text":"Ali Isus je govorio o hramu svojega tijela."},{"book":"Ivan","chapter":"2","verse":"22","text":"Kad je uskrsnuo, njegovi su se učenici sjetili da je to htio reći, pa su shvatili da se ono što je naveo iz Svetog pisma zaista odnosilo na njega i da se sve obistinilo."},{"book":"Ivan","chapter":"2","verse":"23","text":"Mnogi su povjerovali da je on zaista Mesija jer su vidjeli čuda koja je učinio u Jeruzalemu u vrijeme Pashe."},{"book":"Ivan","chapter":"2","verse":"24","text":"Ali Isus u njih nije imao povjerenja jer ih je dobro poznavao."},{"book":"Ivan","chapter":"2","verse":"25","text":"Nitko mu nije trebao govoriti kakav je čovjek jer je dobro poznavao ljudsku nutrinu."}]}