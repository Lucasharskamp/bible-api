{"data":[{"book":"1 Kolinto","chapter":"7","verse":"1","text":"Mu diambu di mambu ma lusonika mu nkandꞌeno “didi diambu dimboti kuidi bakala mu bika simba nketo”7.1 Bika simba nketo : dinsundula ti kadi bundana ayi nketo.."},{"book":"1 Kolinto","chapter":"7","verse":"2","text":"Vayi mu diambu di tina kitsuza, bika kadika bakala kaba ayi nketo andi ayi kadika nketo kaba ayi bakala diandi."},{"book":"1 Kolinto","chapter":"7","verse":"3","text":"Bika bakala kavangila nketo andi mamo ma kafueti kumvangila ayi nketo mamvandi bobuawu kafueti vangila bakala diandi."},{"book":"1 Kolinto","chapter":"7","verse":"4","text":"Bila nitu yi nketo yisiedi yandi ko ; yidi mu diambu di bakala diandi. Bobuawu nitu yi bakala yisiedi yandi ko ; yidi mu diambu di nketo andi."},{"book":"1 Kolinto","chapter":"7","verse":"5","text":"Lubika tinasananga ; botula kaka bu luwizani mu kambu bundana mu thangu yi khufi mu diambu di kukiyekula mu lusambulu, bosi luvutuka buela bundana muingi satana kabika kuluvukumuna mu diambu di kambu kueno ku kukiyala."},{"book":"1 Kolinto","chapter":"7","verse":"6","text":"Luzaba ti thubidi bobo banga minsua vayi luisi lutumunu ko."},{"book":"1 Kolinto","chapter":"7","verse":"7","text":"Thidi batu boso baba banga minu, vayi kadika mutu wutambula diandi dikaba di nlemvo kuidi Nzambi : kuidi wunkaka dikaba diadi, kuidi wunkaka dikaba dina."},{"book":"1 Kolinto","chapter":"7","verse":"8","text":"Kuidi batu bakambu kuela ayi mafuola bulutidi mboti baba banga minu."},{"book":"1 Kolinto","chapter":"7","verse":"9","text":"Vayi enati balendi nunga ko mu kukiyala, buna mboti bakuela bila bulutidi mboti mu kuela ayi mu banga kadika thangu ku tsi zinzinunu."},{"book":"1 Kolinto","chapter":"7","verse":"10","text":"Kuidi bakuela ndimvana lutumunu lualu : bika sia ti minu vayi niandi veka Pfumu veni luawu : nketo dikuela kalendi vambana ayi bakala diandi ko."},{"book":"1 Kolinto","chapter":"7","verse":"11","text":"Vayi enati nketo dikuela beni vambini ayi bakala diandi, buna, nketo wowo kabika buela kuela voti kavutuka wizana ayi bakala diandi. Bobuawu bakala kalendi botula nketo andi ko."},{"book":"1 Kolinto","chapter":"7","verse":"12","text":"Kuidi bankaka, minu thubidi bika sia ti Pfumu : enati khomba yi bakala widi ayi nketo wukambu wilukila ayi enati nketo beni tidi kuandi zinga yandi buna kabika vambana ayi nketo beni."},{"book":"1 Kolinto","chapter":"7","verse":"13","text":"Bobuawu diaka, enati nketo widi ayi bakala dikambu wilukila ayi enati bakala beni tidi kuandi zinga yandi buna kabika vambana ayi bakala diandi."},{"book":"1 Kolinto","chapter":"7","verse":"14","text":"Bila bakala dikambu wilukila wukitulu wunlongo mu diambu di nketo andi ; ayi nketo wukambu wilukila wukitulu wunlongo mu diambu di bakaladiandi. Bila enati buawu ko buna bana beno bela tangulu bana basumuka. Vayi buabu badi banlongo."},{"book":"1 Kolinto","chapter":"7","verse":"15","text":"Enati mutu wowo wukambu wilukila, tidi vambana buna wulenda kuandi vambana. Mu nzila yoyo khomba yi bakala voti khomba yi nketo wowo basiedibakangama ko bila Nzambi wututela mu zingilanga mu ndembama."},{"book":"1 Kolinto","chapter":"7","verse":"16","text":"Bila, mbi zebi ngeyo nketo e ? Mananga ngeyo wela vukisa bakala diaku ? Voti mbi zebi ngeyo bakala ? Mananga ngeyo wela vukisa nketo aku ?"},{"book":"1 Kolinto","chapter":"7","verse":"17","text":"Muaki bulutidi mboti kadika mutu kadiatila boso Pfumu kamvanina ayi boso Nzambi kantedila. Bobo buididi lutumunu lu ndieti vana muidi mabundu moso."},{"book":"1 Kolinto","chapter":"7","verse":"18","text":"Mutu sumbu katelo, wuba wuzengo e ? Kabika tomba vutuka mu ba wukambu zengo. Mutu sumbu katelo buna widi wukambu zengo e ? Kabika zengoso."},{"book":"1 Kolinto","chapter":"7","verse":"19","text":"Wuba wuzengo voti wukambu wuzengo disi diambu di mfunu ko. Vayi diambu di lutidi mfunu diawu diadi : kinzika zithumunu zi Nzambi."},{"book":"1 Kolinto","chapter":"7","verse":"20","text":"Bika kadika mutu katatamana ba banga bu katuama bela mu thangu katelo."},{"book":"1 Kolinto","chapter":"7","verse":"21","text":"Wuba mvika bu wutelo e ? Kadi kudibela mayindu. Vayi enati wulenda kuluka mu buvika beni, buna sadila buawu."},{"book":"1 Kolinto","chapter":"7","verse":"22","text":"Bila mvika wowo wutelo mu Pfumu widi mutu wu kiphuanza mu Pfumu. Bobuawu mutu wu kiphuanza wowo wutelo widi mvika wu Klisto."},{"book":"1 Kolinto","chapter":"7","verse":"23","text":"Beno lusumbu mu thalu yinneni. Diawu lubika buela kituka bavika ba batu."},{"book":"1 Kolinto","chapter":"7","verse":"24","text":"Bakhomba baama, bika kadika mutu katatamana ba va ntuala Nzambibanga bu katuama bela mu thangu katelo."},{"book":"1 Kolinto","chapter":"7","verse":"25","text":"Mu diambu di bobo bakambu kuela, ndisi ko kadi thumunu yi Pfumuvayi ndieka kuba kamba diyindu diama banga mutu wumosi wumonono kiadi kuidi Nzambi mu ba wukuikama."},{"book":"1 Kolinto","chapter":"7","verse":"26","text":"Mu diambu di ziphasi zi thangu yayi, ndimmona ti bulutidi fuana kuidi kadika mutu mu ba boso bu kadidi."},{"book":"1 Kolinto","chapter":"7","verse":"27","text":"Nketo widi yaku ? Kadi tomba vambana. Enati wisiko nketo bunakadi tomba nketo."},{"book":"1 Kolinto","chapter":"7","verse":"28","text":"Muaki enati kuedidi buna wusi vola masumu ko. Enati nketo wukambu kuela kuedidi, buna kasi vola masumu ko. Vayi bobo bamvanga bobo bela mona ziphasi mu nsuni vayi thidi lubika mona ziawu."},{"book":"1 Kolinto","chapter":"7","verse":"29","text":"Tala diambu ndituba : bakhomba, luzaba ti thangu yeka yikhufi. Diawu bobo badi ayi baketo bika baba banga basi ayi baketo ko."},{"book":"1 Kolinto","chapter":"7","verse":"30","text":"Batu bobo bandila, baba banga basi ndila ko, bobo balembo moni khini, banga ti basi mona khini ko ayi bobo balembo sumbi baba, banga ti basi kadi kima ko."},{"book":"1 Kolinto","chapter":"7","verse":"31","text":"Kuidi bawu bansadilanga ntoto wawu, bika baba banga ti basadilanga wawu ko. Bila ntoto wawu vioka wumvioka."},{"book":"1 Kolinto","chapter":"7","verse":"32","text":"Thidi ti lubika ba mayindu. Bila mayindu ma mutu wukambu kuela madi mu diambu di Pfumu ayi mayindu mandi moso madi mu zaba buevi kafueti yangidikila Pfumu."},{"book":"1 Kolinto","chapter":"7","verse":"33","text":"Vayi mayindu ma mutu wukuela madi mu diambu ntoto wawu madi muzaba ; buevi kafueti yangidikila nketo andi."},{"book":"1 Kolinto","chapter":"7","verse":"34","text":"Niandi widi wuvasuka. Mayindu ma nketo wukambu kuela voti mayinduma muana ndumba madi mu diambu di Pfumu muingi baba wunlongo mu nitu ayi mu Pheve. Vayi mayindu ma nketo wukuela madi mu mambu ma ntotowawu madi mu zaba ; buevi kafueti yangidikila bakala diandi."},{"book":"1 Kolinto","chapter":"7","verse":"35","text":"Thubidi bobo mu diambu di kulusadisa, bika sia ti mu diambu di ku lutambila ntambu vayi mu diambu luba ayi khadulu yisonga ayi luba bakangama mu sadila Pfumu."},{"book":"1 Kolinto","chapter":"7","verse":"36","text":"Enati bakala yindudi ti weti vangila muanꞌandi wu ndumba mambu makambulu fuana, enati weti diatusu kuidi zinzinunu ayi enati weti banzila ti bakuelana kaka buna dimboti kuandi ; kasi vola masumu ko ; bika bakuelana."},{"book":"1 Kolinto","chapter":"7","verse":"37","text":"Vayi enati bakala, zebi kanga ntima ayi vasiko mutu wukunkuika vayiniandi veka beki lukanu mu kambu buela kuela ndumba beni ; buna niandi vengi bufuana, kabika kuela."},{"book":"1 Kolinto","chapter":"7","verse":"38","text":"Diawu woso mutu kuedidi vengi diambu dimboti ayi woso mengi kuandi kuela, vengi diambu dilutidi mboti."},{"book":"1 Kolinto","chapter":"7","verse":"39","text":"Nketo wukuela widi wukangama kuidi bakala diandi mu thangu bakaladiandi kakidi zingi. Vayi enati bakala diandi difuidi, nketo wowo wulenda kuandi buela kuela dioso bakala di katidi, vayi kafueti kuedila mu Pfumu kaka."},{"book":"1 Kolinto","chapter":"7","verse":"40","text":"Vayi kuidi minu mbueni ti nketo wowo wufuilu bakala, wela luta mona khini ti kakadi buela kuela. Ayi tsidi diana ti minu mamvama Pheve yi Nzambi yidi yama."}]}