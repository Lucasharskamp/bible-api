{"data":[{"book":"Soudců","chapter":"8","verse":"1","text":"Muži pak Efraim řekli jemu: Co jsi nám to učinil, že jsi nepovolal nás, když jsi táhl k boji proti Madianským? A tuze se na něj domlouvali."},{"book":"Soudců","chapter":"8","verse":"2","text":"Jimž odpověděl: Zdaž jsem co takového provedl, jako vy? Zdaliž není lepší paběrování Efraimovo, než vinobraní Abiezerovo?"},{"book":"Soudců","chapter":"8","verse":"3","text":"V ruce vaše dal Bůh knížata Madianská Goréba a Zéba, a co jsem já mohl takového učiniti, jako vy? I spokojil se duch jejich k němu, když mluvil ta slova."},{"book":"Soudců","chapter":"8","verse":"4","text":"Když pak přišel Gedeon k Jordánu, přešel jej, a tři sta mužů, kteříž byli s ním, ustalí, honíce nepřátely."},{"book":"Soudců","chapter":"8","verse":"5","text":"Protož řekl mužům Sochot: Dejte, prosím, po pecníku chleba lidu, kterýž za mnou jde, nebo ustali, a já honím Zebaha a Salmuna, krále ty Madianské."},{"book":"Soudců","chapter":"8","verse":"6","text":"I řekl jemu jeden z knížat Sochot: Což již moc Zebahova a Salmunova jest v ruce tvé, abychom dali vojsku tvému chleba?"},{"book":"Soudců","chapter":"8","verse":"7","text":"Jimž řekl Gedeon: Z té příčiny, když dá Hospodin Zebaha a Salmuna v ruku mou, tehdy zmrskám těla vaše trním a bodláčím z pouště té."},{"book":"Soudců","chapter":"8","verse":"8","text":"I táhl odtud do Fanuel, a podobně mluvil k nim, ale obyvatelé Fanuel odpověděli jemu tolikéž, jako muži Sochot."},{"book":"Soudců","chapter":"8","verse":"9","text":"I řekl obyvatelům Fanuel: Když se navrátím v pokoji, zbořím věži tuto."},{"book":"Soudců","chapter":"8","verse":"10","text":"Zebah pak a Salmun byli v Karkara spolu s vojsky svými, takměř patnácte tisíců, všickni, což jich bylo pozůstalo ze všeho vojska národů východních, zbitých pak bylo sto a dvadceti tisíc mužů bojovníků."},{"book":"Soudců","chapter":"8","verse":"11","text":"I táhna Gedeon cestou bydlících v staních od východní strany Nobe a Jegbaa, udeřil na to vojsko, kteréžto vojsko sobě počínalo bezpečně."},{"book":"Soudců","chapter":"8","verse":"12","text":"Když pak utíkali Zebah a Salmun, honil je, a jal oba dva ty krále Madianské, Zebaha a Salmuna, a všecko vojsko jejich předěsil."},{"book":"Soudců","chapter":"8","verse":"13","text":"I navracel se Gedeon syn Joasův z bitvy před východem slunce."},{"book":"Soudců","chapter":"8","verse":"14","text":"I jav mládence z obyvatelů Sochotských, vyptával se ho; kterýž sepsal mu knížata Sochot a starší jeho, sedmdesáte sedm mužů."},{"book":"Soudců","chapter":"8","verse":"15","text":"Přišed pak k obyvatelům Sochot, řekl: Aj, Zebah a Salmun, pro něž jste mi utrhali, řkouce: Zdali moc Zebaha a Salmuna jest v ruce tvé, abychom dali ustalým mužům tvým chleba?"},{"book":"Soudců","chapter":"8","verse":"16","text":"Protož vzav starší města a trní s bodláčím z pouště té, dal na nich příklad jiným mužům Sochot."},{"book":"Soudců","chapter":"8","verse":"17","text":"I věži Fanuel rozbořil, a pobil muže města."},{"book":"Soudců","chapter":"8","verse":"18","text":"Potom řekl Zebahovi a Salmunovi: Jací to byli muži, kteréž jste pobili na hoře Tábor? Odpověděli oni: Takoví jako ty, jeden každý na pohledění byl jako syn královský."},{"book":"Soudců","chapter":"8","verse":"19","text":"I dí: Bratří moji, synové matky mé byli. Živť jest Hospodin, byste byli živili je, nepobil bych vás."},{"book":"Soudců","chapter":"8","verse":"20","text":"Tedy řekl k Jeter prvorozenému svému: Vstaň, pobí je. Ale mládenček nevytáhl meče svého, proto že se bál, nebo byl ještě mládenček."},{"book":"Soudců","chapter":"8","verse":"21","text":"I řekl Zebah a Salmun: Vstaň ty a oboř se na nás, nebo jaký jest muž, taková i síla jeho. Vstav tedy Gedeon, zabil Zebaha a Salmuna, a vzal halže, kteréž byly na hrdlech velbloudů jejich."},{"book":"Soudců","chapter":"8","verse":"22","text":"Potom řekli muži Izraelští Gedeonovi: Panuj nad námi i ty i syn tvůj, také syn syna tvého, nebo vysvobodil jsi nás z ruky Madianských."},{"book":"Soudců","chapter":"8","verse":"23","text":"I odpověděl jim Gedeon: Nebuduť já panovati nad vámi, aniž panovati bude nad vámi syn můj, Hospodin panovati bude nad vámi."},{"book":"Soudců","chapter":"8","verse":"24","text":"Řekl jim také Gedeon: Žádost tuto vzložím toliko na vás, abyste mi dali jeden každý náušnici z loupeží svých; (nebo náušnice zlaté měli, proto že Izmaelitští byli.)"},{"book":"Soudců","chapter":"8","verse":"25","text":"I odpověděli: Rádi dáme. A prostřevše roucho, metali na ně každý náušnici z loupeží svých."},{"book":"Soudců","chapter":"8","verse":"26","text":"Byla pak váha náušnic zlatých, kteréž vyžádal, tisíc a sedm set lotů zlata, kromě halží a zlatých jableček, i roucha šarlatového, kteréž na sobě měli králové Madianští, a kromě halží, kteréž byly na hrdlech velbloudů jejich."},{"book":"Soudců","chapter":"8","verse":"27","text":"I udělal z toho Gedeon efod, a složil jej v městě svém Ofra. I smilnil tam všecken Izrael, chodě za ním, a byl Gedeonovi i domu jeho osídlem."},{"book":"Soudců","chapter":"8","verse":"28","text":"Madianští pak sníženi jsou před syny Izraelskými, aniž potom pozdvihli hlavy své; a tak byla v pokoji země za čtyřidceti let ve dnech Gedeonových."},{"book":"Soudců","chapter":"8","verse":"29","text":"A odšed Jerobál syn Joasův, přebýval v domě svém."},{"book":"Soudců","chapter":"8","verse":"30","text":"Měl pak Gedeon sedmdesáte synů, kteříž pošli z bedr jeho; nebo měl žen mnoho."},{"book":"Soudců","chapter":"8","verse":"31","text":"Ženina také jeho, kterouž měl v Sichem, i ta porodila jemu syna, a dala mu jméno Abimelech."},{"book":"Soudců","chapter":"8","verse":"32","text":"A když umřel Gedeon syn Joasův v starosti dobré, pochován jest v hrobě Joasa otce svého v Ofra Abiezeritského."},{"book":"Soudců","chapter":"8","verse":"33","text":"Stalo se pak po smrti Gedeonově, že se odvrátili synové Izraelští a smilnili, jdouce za modlami, a vzali sobě Bále Berit za boha."},{"book":"Soudců","chapter":"8","verse":"34","text":"A nerozpomenuli se synové Izraelští na Hospodina Boha svého, kterýž je vytrhl z ruky všech nepřátel jejich vůkol."},{"book":"Soudců","chapter":"8","verse":"35","text":"A neučinili milosrdenství s domem Jerobále Gedeona, jako on všecko dobré činil Izraelovi."}]}