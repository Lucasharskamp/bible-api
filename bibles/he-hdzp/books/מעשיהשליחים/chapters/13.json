{"data":[{"book":"מעשי השליחים","chapter":"13","verse":"1","text":"אלה האנשים שנמנו עם המורים והנביאים בקהילת אנטיוכיה: בר־נבא, שמעון (המכונה ”כושי“), לוקיוס (מקוריניה), מנחם (אחיו החורג של הורדוס) ושאול (פולוס)."},{"book":"מעשי השליחים","chapter":"13","verse":"2","text":"יום אחד בשעה שהתפללו לאלוהים וצמו, אמר להם רוח הקודש: ”הקדישו לי את בר־נבא ואת שאול לביצוע משימה מיוחדת!“"},{"book":"מעשי השליחים","chapter":"13","verse":"3","text":"הם הוסיפו להתפלל ולצום, ולאחר מכן סמכו את ידיהם על ראשיהם של שאול ובר־נבא, ברכו אותם ושלחו אותם לדרכם."},{"book":"מעשי השליחים","chapter":"13","verse":"4","text":"בהדרכת רוח הקודש ירדו השניים לסלוקיא, ומשם הפליגו לקפריסין."},{"book":"מעשי השליחים","chapter":"13","verse":"5","text":"הם עגנו בעיר סלמיס, ובישרו את דבר אלוהים בבתי־הכנסת (יוחנן מרקוס היה העוזר שלהם)."},{"book":"מעשי השליחים","chapter":"13","verse":"6","text":"לאחר מכן המשיכו לבשר בכל רחבי האי, עד שהגיעו לעיר פפוס. בעיר זאת פגשו יהודי אחד, בר־ישוע שמו, שהיה נביא שקר ועסק בכישוף."},{"book":"מעשי השליחים","chapter":"13","verse":"7","text":"בר־ישוע היה ידיד למושל המקומי, סרגיוס פולוס. המושל, שהיה אדם נבון מאוד, הזמין את בר־נבא ופולוס לבקר אותו, משום שרצה לשמוע מפיהם את דבר האלוהים."},{"book":"מעשי השליחים","chapter":"13","verse":"8","text":"אולם המכשף הזה, שנקרא ”אלימס“, לא רצה שהמושל יגיע לאמונה, ולכן התערב בשיחה ודרש מהמושל לא לשים לב לדבריהם של שאול ובר־נבא."},{"book":"מעשי השליחים","chapter":"13","verse":"9","text":"אך שאול (הנקרא גם ”פולוס“), אשר היה מלא ברוח הקודש, הביט בנביא השקר וקרא:"},{"book":"מעשי השליחים","chapter":"13","verse":"10","text":"”בן בלייעל שכמוך! אתה מלא מרמה ופשע, ואויב מושבע של כל דבר טוב! האם לעולם לא תפסיק לסלף את דרכי האלוהים הישרים?"},{"book":"מעשי השליחים","chapter":"13","verse":"11","text":"עתה שים לב כיצד יעניש אותך אלוהים: תוכה בעיוורון זמני, ולא תראה את אור השמש.“"},{"book":"מעשי השליחים","chapter":"13","verse":"12","text":"כשראה המושל את הנעשה, האמין באדון והשתומם על הכוח העצום של בשורת האלוהים."},{"book":"מעשי השליחים","chapter":"13","verse":"13","text":"פולוס ומלוויו עזבו את פפוס, והפליגו בספינה לעיר פרגי שבמדינת פמפוליה. יוחנן מרקוס עזב אותם שם וחזר לירושלים,"},{"book":"מעשי השליחים","chapter":"13","verse":"14","text":"ואילו פולוס ובר־נבא המשיכו לאנטיוכיה אשר בפיסידיה."},{"book":"מעשי השליחים","chapter":"13","verse":"15","text":"לאחר קריאת פרשת השבוע מן התורה, וההפטרה מהנביאים, שלחו אליהם ראשי בית־הכנסת הודעה: ”אחים, אם יש לכם דבר עידוד והדרכה בשבילנו, אתם מוזמנים לדבר!“"},{"book":"מעשי השליחים","chapter":"13","verse":"16","text":"פולוס קם על רגליו, סימן לקהל שהוא עומד לדבר, ואמר: ”אנשי ישראל, וכל הבוטחים בה׳ והמכבדים אותו, הרשו לי לפתוח בסקירה היסטורית קצרה."},{"book":"מעשי השליחים","chapter":"13","verse":"17","text":"אלוהי העם הזה – אלוהי ישראל – בחר באבותינו וברך אותם מאוד בתקופת שהותם במצרים. ביד חזקה ובזרוע נטויה הוא הוציא אותם מעבדות לחירות,"},{"book":"מעשי השליחים","chapter":"13","verse":"18","text":"וטיפל בהם במשך ארבעים שנות נדודיהם במדבר."},{"book":"מעשי השליחים","chapter":"13","verse":"19","text":"לאחר שהשמיד שבעה עמים בארץ כנען, הוא נתן לעם ישראל את הארץ לנחלה. כל זה ארך כ־450 שנה."},{"book":"מעשי השליחים","chapter":"13","verse":"20","text":"”לאחר מכן מינה עליהם אלוהים שופטים עד ימיו של שמואל הנביא."},{"book":"מעשי השליחים","chapter":"13","verse":"21","text":"”בימיו של שמואל ביקש העם מלך, וה׳ נתן לו את שאול בן־קיש משבט בנימין, שמלך ארבעים שנה."},{"book":"מעשי השליחים","chapter":"13","verse":"22","text":"אולם ה׳ הוריד אותו מכסא מלכותו, והמליך תחתיו את דוד המלך, זה שה׳ אמר עליו: ’דוד בן־ישי הוא איש כלבבי, והוא יעשה את רצוני‘."},{"book":"מעשי השליחים","chapter":"13","verse":"23","text":"ומזרעו של דוד הקים ה׳ לישראל את המושיע המובטח, את ישוע המשיח!"},{"book":"מעשי השליחים","chapter":"13","verse":"24","text":"”עוד לפני בואו של ישוע קרא יוחנן לעם ישראל לשוב מחטאיו, לפנות אל ה׳ ולהיטבל במים."},{"book":"מעשי השליחים","chapter":"13","verse":"25","text":"כשסיים יוחנן את תפקידו, שאל את העם: ’האם אתם חושבים שאני המשיח? לא, אינני המשיח! אבל הוא עומד לבוא, ואיני ראוי אף להתיר את שרוכי נעליו!‘"},{"book":"מעשי השליחים","chapter":"13","verse":"26","text":"”אחי בני אברהם, ואחי הגויים היראים את האלוהים: ישועה זאת נועדה לכולנו!"},{"book":"מעשי השליחים","chapter":"13","verse":"27","text":"תושבי ירושלים ומנהיגיהם לא הכירו את המשיח, ולא הבינו את דברי הנביאים אשר נקראו מדי שבת בבית־הכנסת. אף־על־פי־כן, כשהרגו אותו הם קיימו למעשה את דברי הנביאים."},{"book":"מעשי השליחים","chapter":"13","verse":"28","text":"למרות שלא הייתה להם כל סיבה מוצדקת להוציא את ישוע להורג, דרשו מפילטוס לצלוב אותו."},{"book":"מעשי השליחים","chapter":"13","verse":"29","text":"לאחר שקיימו את כל הנבואות הקשורות במותו, בלי שידעו זאת, הורידו אותו מעל הצלב וקברוהו."},{"book":"מעשי השליחים","chapter":"13","verse":"30","text":"”אולם אלוהים הקים את ישוע מן המתים,"},{"book":"מעשי השליחים","chapter":"13","verse":"31","text":"ובימים שלאחר מכן הוא נראה פעמים רבות לעיני האנשים שליוו אותו מן הגליל לירושלים. מאז ועד היום לא פסקו האנשים האלה להעיד על כך בפומבי."},{"book":"מעשי השליחים","chapter":"13","verse":"32","text":"”בר־נבא ואני מבשרים לכם עתה את הבשורה הטובה הזאת: את אשר הבטיח אלוהים לאבותינו,"},{"book":"מעשי השליחים","chapter":"13","verse":"33","text":"הוא הגשים לנו, צאציהם, על ידי תקומת ישוע. לכך מתכוון המזמור השני בתהלים: ’בני אתה, אני היום ילדתיך‘."},{"book":"מעשי השליחים","chapter":"13","verse":"34","text":"”אלוהים הבטיח להחזירו לחיים, כדי שלא ימות עוד לעולם. אלוהים ייתן לכם את הבטחותיו הנפלאים לדוד כמו שכתוב בישעיה.13‏.34 יג 34 ישעיה נה 3"},{"book":"מעשי השליחים","chapter":"13","verse":"35","text":"במזמור טז כתוב: ’לא תיתן חסידך לראות שחת‘."},{"book":"מעשי השליחים","chapter":"13","verse":"36","text":"פסוק זה אינו מתייחס לדוד, שהרי לאחר שדוד שרת את בני דורו לפי רצון ה׳, הוא מת, נקבר וגופו נרקב."},{"book":"מעשי השליחים","chapter":"13","verse":"37","text":"פסוק זה מתייחס למישהו אחר – למישהו שאלוהים החזירו לחיים ושגופו כלל לא ניזוק מריקבון המוות."},{"book":"מעשי השליחים","chapter":"13","verse":"38","text":"”אחים, הקשיבו! באמצעות ישוע זה אתם יכולים לקבל סליחת חטאים."},{"book":"מעשי השליחים","chapter":"13","verse":"39","text":"כל מי שמאמין ובוטח בו משתחרר מכל אשמה, ואלוהים מצדיק אותו. התורה מעולם לא יכלה לשחרר אתכם מחטא ולהצדיקכם בעיני אלוהים."},{"book":"מעשי השליחים","chapter":"13","verse":"40","text":"היזהרו! אל תתנו לדברי הנביאים להתגשם בכם:"},{"book":"מעשי השליחים","chapter":"13","verse":"41","text":"’ראו בוגדים והביטו,"},{"book":"מעשי השליחים","chapter":"13","verse":"42","text":"כשיצאו פולוס ובר־נבא מבית־הכנסת, הזמינו אותם האנשים לשוב ולדבר אליהם בשבת הבאה."},{"book":"מעשי השליחים","chapter":"13","verse":"43","text":"בתום האסיפה בבית־הכנסת הלכו אחרי פולוס ובר־נבא הרבה יהודים וגויים יראי אלוהים. השניים שוחחו איתם ועודדו אותם לבטוח בחסדו של אלוהים."},{"book":"מעשי השליחים","chapter":"13","verse":"44","text":"בשבת שלאחר מכן התקהלה כמעט כל העיר בבית־הכנסת, כדי לשמוע את דבר ה׳ מפי פולוס ובר־נבא."},{"book":"מעשי השליחים","chapter":"13","verse":"45","text":"אולם כשראו מנהיגי היהודים את ההמון, נמלאו קנאה והכחישו את דבריו של פולוס בקללות ובגידופים."},{"book":"מעשי השליחים","chapter":"13","verse":"46","text":"אך פולוס ובר־נבא דיברו באומץ והצהירו: ”הרגשנו שמחובתנו לבשר את דבר ה׳ קודם כל לכם – היהודים, אולם מכיוון שדחיתם אותו והוכחתם שאינכם ראויים לחיי נצח, נציע אותו לגויים!"},{"book":"מעשי השליחים","chapter":"13","verse":"47","text":"כי כך ציווה עלינו אלוהים:13‏.47 יג 47 ישעיהו מט 6"},{"book":"מעשי השליחים","chapter":"13","verse":"48","text":"הגויים שמחו מאוד לשמוע את בשורת ה׳ מפי פולוס, וכל מי שנבחר לחיי נצח האמין."},{"book":"מעשי השליחים","chapter":"13","verse":"49","text":"וכך התפשט דבר ה׳ בכל הארץ."},{"book":"מעשי השליחים","chapter":"13","verse":"50","text":"אולם מנהיגי היהודים קוממו את הנשים המכובדות ואצילות נגד פולוס ובר־נבא. הם עוררו את ההמון לרדוף את פולוס ובר־נבא ולגרשם מן העיר."},{"book":"מעשי השליחים","chapter":"13","verse":"51","text":"השניים ניערו את אבק העיר מעל רגליהם והלכו לעיר איקניון,"},{"book":"מעשי השליחים","chapter":"13","verse":"52","text":"ותלמידיהם באנטיוכיה נמלאו שמחה ורוח הקודש."}]}