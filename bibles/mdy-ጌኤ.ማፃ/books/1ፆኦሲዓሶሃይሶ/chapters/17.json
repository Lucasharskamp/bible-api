{"data":[{"book":"1 ፆኦሲ ዓሶ ሃይሶ","chapter":"17","verse":"1","text":"ካኣቲ ዳውቴ ካኣቱሞ ማኣሮይዳ ዓኣዖ ፔቴ ኬሊ ፆኦሲ ማሊፆ ኬኤዛ፥ ናኣታኣኔ ዔኤሊሲ፦ «ታኣኒ ሃሢ ዚቢቂና ማዦና ማኣሪዳ ናንጋኔ፤ ናንጊና ናንጋ ጎዳኮ ጫኣቁሞ ሳኣፂና ጋዓንቴ ዓፒሎና ማዢንቴ ማኣሮይዳ ጌሢንቴንቴሞ!» ጌዔኔ።"},{"book":"1 ፆኦሲ ዓሶ ሃይሶ","chapter":"17","verse":"2","text":"ዬያሮ ናኣታኣኔ፦ «ፆኦሲ ኔኤና ዎላታሢሮ ኔ ዒኖና ኔኤኒ ማሌ ባኮ ቢያ ማማዼ» ጌዔኔ።"},{"book":"1 ፆኦሲ ዓሶ ሃይሶ","chapter":"17","verse":"3","text":"ጋዓንቴ ዬኖ ዋንቴሎ ፆኦሲ ናኣታኣኔም፦"},{"book":"1 ፆኦሲ ዓሶ ሃይሶ","chapter":"17","verse":"4","text":"«ታ ዓይላሢ፥ ዳውቴ ኮይላ ዓኣዺጋፓ ሂዚ ጌዔ፤ ‹ታኣኒ ናንጋንዳ ጌኤዦ ማኣሮ ታኣም ማዣንዳሢ ኔናቱዋሴ፤"},{"book":"1 ፆኦሲ ዓሶ ሃይሶ","chapter":"17","verse":"5","text":"ዒስራዔኤሌ ዴሮ ጊብፄ ዓጮ ዓይላታፓ ታኣኒ ኬሴስካፓ ሃኖ ሄላንዳኣና ታኣኒ ማኣሪዳ ናንጊ ቤቂባኣሴ፤ ቢያ ዎዴ ታኣኒ ዓፒላና ማዦና ማኣሪዳ ማዒ ፔቴ ቤዛፓ ሜሌ ቤሲ ሃንቲ ሃንቲ ናንጌኔ፤"},{"book":"1 ፆኦሲ ዓሶ ሃይሶ","chapter":"17","verse":"6","text":"ዒስራዔኤሌ ዴሮና ታ ሃንቴ ዎዶ ቢያይዳ ታኣኒ ዶኦሬ፥ ሱኡጎ ባኣካፓ ፔቴ ዓሲታዖ ዚቢቂና ጌኤሺ ማኣሪ ታኣም ማዦም ጌዒ ታ ዓይሢባኣሴ›"},{"book":"1 ፆኦሲ ዓሶ ሃይሶ","chapter":"17","verse":"7","text":"«ዬያሮ ሃሢ ታኣኒ፥ ቢያ ባኮ ዎይሣ ጎዳ ታ ዓይላሢ ዳውቴም ጋዓ ባኮ ሂዚ ጌዒ ኬኤዜ፦ ‹ኔኤኒ ማራይ ሄንቃንቴ ታ ኔና ዔኪ ታ ዴሮ ዒስራዔኤሌኮ ሱኡጌ ማሂ ጌሤኔ፤"},{"book":"1 ፆኦሲ ዓሶ ሃይሶ","chapter":"17","verse":"8","text":"ኔ ዓኣዼ ቤዞ ቢያይዳ ታ ኔኤና ዎላ ዓኣያ ማዔኔ፤ ኔኤኮ ቤርታፓ ሞርኮ ቢያ ታኣኒ ኔኤም ዖሊ ባሼኔ፤ ሃሢያ ዓጮይዳ ዓኣ ዼኤፖ ዼኤፖ ካኣታፓ ቢያ ባሼ ዔርቴ ካኣቲ ታ ኔና ማሃንዳኔ።"},{"book":"1 ፆኦሲ ዓሶ ሃይሶ","chapter":"17","verse":"9-10","text":"ታ ዴሮ፥ ዒስራዔኤሌም ዔያታ ናንጋንዳ ቤሲ ታ ዒንጋንዳኔ፤ ዒኢካ ዔያታ ጌላዖ ኮሺ ናንጋንዳጉዲ ታ ማሃንዳኔ፤ ፑርቶ ማዻ ዓሳ ቤርታኣሲጉዲ ማይ ዔያቶ ፔቴታዖ ሜታሳዓኬ፤ ሃያኮ ቤርታ ታ ዔያቶ ዑፃ ሱኡጌ ዶኦሬ ዎዶና ዔያታ ሜታዼ ሜቶጉዴያ ላምዓንሦ ዔያቶ ሄላዓኬ፤ ኔ ሞርካ ቢያ ኔኤም ዎርቃንዳጉዲ ታ ማሃንዳኔ።"},{"book":"1 ፆኦሲ ዓሶ ሃይሶ","chapter":"17","verse":"11","text":"ኔኤኒ ናንጊ ጋርቺ ኔኤኮ ቤርታኣ ዓዶንሢጉዲ ሃይቃዛ፥ ኔ ናኣቶ ባኣካፓ ፔቴ ታኣኒ ካኣታሣንዳኔ፤ ዒዛኮ ካኣቱሞ ታኣኒ ዶዲሻንዳኔ።"},{"book":"1 ፆኦሲ ዓሶ ሃይሶ","chapter":"17","verse":"12","text":"ጌኤዦ ማኣሮ ታኣም ማዣንዳሢ ዒዛኬ፤ ዒዛኮ ካኣቱማኣ ናንጊና ዶዲ ዴዓንዳጉዲ ታ ማሃንዳኔ፤"},{"book":"1 ፆኦሲ ዓሶ ሃይሶ","chapter":"17","verse":"13","text":"ታ ዒዛኮ ዓዶ ማዓንዳኔ፤ ዒዚ ታኣኮ ናዖ ማዓንዳኔ፤ ኔኤኒ ሳኣዖኦሌ ቤዛ ካኣታዻንጉዲ ካኣቱማፓ ታኣኒ ሳኣዖኦሌ ኬይሳዖ ዒዛይዳ ማዼ ጎይፆ ታኣኮ ማኣሪፆ ኔ ናኣዚፓ ሺኢሺ፥ ታ ዒዛ ሃሻዓኬ። 17፡13 2ቆሮ. 6፡18፤ ዔብ. 1፡5።"},{"book":"1 ፆኦሲ ዓሶ ሃይሶ","chapter":"17","verse":"14","text":"ታ ዴሮና ታ ካኣቱሞናይዳ ናንጊና ታ ዒዛ ዶኦራንዳኔ፤ ዒዛ ካኣቱማ ጋፑዋ ካኣታቶ ማዓንዳኔ› » ጌዔኔ።"},{"book":"1 ፆኦሲ ዓሶ ሃይሶ","chapter":"17","verse":"15","text":"ፆኦሲ ዒዛም ፔጋሲ ዻዌ ባኮ ቢያ ዬያይዲ ናኣታኣኔ ዳውቴም ኬኤዜኔ።"},{"book":"1 ፆኦሲ ዓሶ ሃይሶ","chapter":"17","verse":"16","text":"ዬካፓ ካኣቲ፥ ዳውቴ ዓፒሎና ማዢንቴ ናንጊና ናንጋ ጎዳ ዴሮና ካኣማ ማኣሮ ዴንዴኔ፤ ዒኢካ ዒ ዴዓዖ፦ «ናንጊና ናንጋ ጎዳ ማዔ ፆኦዛሢዮ! ታኣኒ ሃያ ቢያ ኔ ታኣም ማዻኒ ኮይሳ ዓሲቱዋሴ፤ ታ ማኣሮ ዓሳ ዓይጎ ዓሲዳይ?"},{"book":"1 ፆኦሲ ዓሶ ሃይሶ","chapter":"17","verse":"17","text":"ናንጊና ናንጋ ጎዳ ማዔ ፆኦዛሢዮ! ኔ ታኣም ሃሢ ዑሣ ዓኣዼ ባኣዚ ማዺ ማዺኬ፤ ሙካ ዎዶይዳ ኬስካንዳ ታ ዜርፆም ቢያ ማዓንዳ ዎዛ ቃኣላ ታኣም ኔ ኬኤዜኔ፤ ሃሣ ታና ኔ ዼኤፒ ዓሲ ማሄኔ።"},{"book":"1 ፆኦሲ ዓሶ ሃይሶ","chapter":"17","verse":"18","text":"ዓካሪ ታ ኔኤም ሃያፓ ዑሣ ዓይጎ ባኣዚ ኬኤዛኒ ዳንዳዓይ? ኔኤኒ ታና ዔዔራኔ፤ ያዺ ማዔቴያ ኔ ታና ቦንቺሴኔ፤"},{"book":"1 ፆኦሲ ዓሶ ሃይሶ","chapter":"17","verse":"19","text":"ዬያ ኔ ታኣም ማዻኒ፤ ሃሣ ሃካፓ ሴካ ኔኤኒ ታና ዼኤፒ ዓሲ ማሃንዳሢ ዔርዛኒ ኔኤኮ ኮሺ ማሊሢ ማዔኔ፤"},{"book":"1 ፆኦሲ ዓሶ ሃይሶ","chapter":"17","verse":"20","text":"ናንጊና ናንጋ ጎዳሢዮ! ኔጉዴይ ዖኦኒያ ፔቴታዖ ባኣሴ፤ ኑ ዋይዜ ጎይፆና ኔጊዳፓ ዓቴም ሜሌ ፆኦሲ ባኣሴ።"},{"book":"1 ፆኦሲ ዓሶ ሃይሶ","chapter":"17","verse":"21","text":"ኔ ዓሲ ኔ ዔያቶ ማሃኒ ዓይሉማፓ ኔ ዔያቶ ኬሴ፥ ዒስራዔኤሌ ዴሮጉዴ ዴሬ ፔቴታዖ ባኣሴ፤ ኔኤኮ ዴሮ ጊብፄፓ ኬሳኒ ኔ ዔያቶ ዓውሲ፤ ሃሣ ዼኤፒ ዼኤፒ ማዾ ማዼሢሮ ኔኤኮ ሱንፃ ዓጮ ቢያይዳ ዋይዚንቴኔ።"},{"book":"1 ፆኦሲ ዓሶ ሃይሶ","chapter":"17","verse":"22","text":"ዒስራዔኤሌ ዴሮ ናንጊና ኔ ዴሬ ኔ ማሄኔ፤ ናንጊና ናንጋ ጎዳሢዮ! ኔኤኒ ዔያቶኮ ፆኦዛሢ ማዔኔ።»"},{"book":"1 ፆኦሲ ዓሶ ሃይሶ","chapter":"17","verse":"23","text":"«ሃሢያ ናንጊና ናንጋ ጎዳ ማዔ ፆኦዛሢዮ! ታናንታ ታ ዜርፆንታም ኔ ኬኤዜ ዎዞ ቃኣሎ ቢያ ማዺ ኩንሤ፤ ‹ታ ማዻንዳኔ› ኔኤኒ ጌዔ ባኮ ቢያ ማዼ፤"},{"book":"1 ፆኦሲ ዓሶ ሃይሶ","chapter":"17","verse":"24","text":"ዬያ ኔ ማዻንዳሢ ሱንፃ ኔኤኮ ዶዲ ናንጋንዳጉዲና ናንጊና ዼኤፒ ማዒ ናንጋንዳጉዲኬ፤ ዬካፓ ዴራ፦ ቢያ ባኮ ማዤ ጎዳሢ ዒስራዔኤሌ ዓሶኮ ፆኦሲኬ! ጋዓንዳኔ፤ ኔ ዓይላሢ ዳውቴኮ ካኣቱማኣ ኔ ቤርታ ዶዲ ናንጋያ ማዓንዳኔ።»"},{"book":"1 ፆኦሲ ዓሶ ሃይሶ","chapter":"17","verse":"25","text":"«ታ ፆኦዛሢዮ! ኔ ዓይላሢ፥ ታኣም ኔኤኒ ሃያ ቢያ ፔጋሴሢሮና ዜርፆዋ ታኣኮ ኔ ካኣታሣኒ ኬኤዜሢሮ ታኣኒ ኔና ጫርቂ ሺኢቃኒ ዳንዳዔኔ።"},{"book":"1 ፆኦሲ ዓሶ ሃይሶ","chapter":"17","verse":"26","text":"ናንጊና ናንጋ ጎዳሢዮ! ኔኤኒ ጎኔ ፆኦሲኬ፤ ሃያ ዲቃሢ ሄርሺሳ ዎዞ ቃኣሎ ኔ ታኣም ጉሙርሲ ኬኤዜኔ፤"},{"book":"1 ፆኦሲ ዓሶ ሃይሶ","chapter":"17","verse":"27","text":"ቢያ ዎዴ ኔ ቤርታ ዓኣያ ማዒ ናንጋንዳጉዲ፥ ኔ ዓይላሢ ማኣሮ ኔ ዓንጃንዳጉዲ ታ ሺኢቃኔ፤ ናንጊና ናንጋ ጎዳሢዮ! ኔኤኒ ኔ ዴሮ ዓንጄሢሮ ዔያታ ናንጊና ዓንጂንቴያ ማዓንዳኔ» ጌዔኔ።"}]}