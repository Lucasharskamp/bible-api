{"data":[{"book":"4 Mose","chapter":"26","verse":"1","text":"Ɔyaredɔm no akyi no, Awurade ka kyerɛɛ Mose ne ɔsɔfoɔ Aaron babarima Eleasa sɛ,"},{"book":"4 Mose","chapter":"26","verse":"2","text":"“Monkan Israelfoɔ mmarima a wɔadi mfeɛ aduonu ne deɛ ɛboro saa nyinaa na monhwɛ dodoɔ a wɔbɛtumi akɔ ɔsa wɔ abusua biara mu.”"},{"book":"4 Mose","chapter":"26","verse":"3","text":"Saa ɛberɛ no, na Israelman no nyinaa abɔ atenaeɛ wɔ Moab tata so, wɔ Asubɔnten Yordan ho a na wɔne Yeriko di nhwɛanimu. Enti Mose ne ɔsɔfoɔ Eleasa kaa nhyehyɛeɛ a ɛfa nnipakan no ho kyerɛɛ Israelfoɔ ntuanofoɔ no sɛ,"},{"book":"4 Mose","chapter":"26","verse":"4","text":"“Monkan mmarima a wɔwɔ Israel a wɔadi mfeɛ aduonu ne deɛ ɛboro saa sɛdeɛ Awurade hyɛɛ Mose no.”"},{"book":"4 Mose","chapter":"26","verse":"5","text":"Yeinom ne mmusua a wɔyɛ Yakob babarima panin Ruben asefoɔ:"},{"book":"4 Mose","chapter":"26","verse":"6","text":"Hesronfoɔ abusua, wɔde too wɔn tete agya Hesron;"},{"book":"4 Mose","chapter":"26","verse":"7","text":"Mmarima a na wɔwɔ Ruben mmusua nyinaa mu no dodoɔ yɛ mpem aduanan mmiɛnsa ahanson aduasa (43,730)."},{"book":"4 Mose","chapter":"26","verse":"8","text":"Na Palu yɛ Eliab aseni,"},{"book":"4 Mose","chapter":"26","verse":"9","text":"na Nemuel na ɔwoo Eliab, Datan ne Abiram. Saa Datan ne Abiram yi ara na wɔyɛ nnipa no ntuanofoɔ a wɔne Kora yɛɛ adwene tiaa Mose ne Aaron, de buu Awurade animtia."},{"book":"4 Mose","chapter":"26","verse":"10","text":"Na asase mu bue menee wɔn ne Kora. Egya firi Awurade nkyɛn bɛsɛee wɔn akyidifoɔ ahanu aduonum. Yei yɛɛ kɔkɔbɔ maa Israelman nyinaa."},{"book":"4 Mose","chapter":"26","verse":"11","text":"Nanso, Kora mmammarima deɛ, wɔanwuwu da no."},{"book":"4 Mose","chapter":"26","verse":"12","text":"Yeinom ne mmusua a wɔfiri Simeon mmammarima mu:"},{"book":"4 Mose","chapter":"26","verse":"13","text":"Serafoɔ abusua, wɔde too wɔn tete agya Serah;"},{"book":"4 Mose","chapter":"26","verse":"14","text":"Mmarima a na wɔwɔ Simeon mmusua mu nyinaa dodoɔ yɛ mpem aduonu mmienu ne ahanu."},{"book":"4 Mose","chapter":"26","verse":"15","text":"Yeinom ne mmusua a wɔfiri Gad mmammarima mu:"},{"book":"4 Mose","chapter":"26","verse":"16","text":"Osnifoɔ abusua, wɔde too wɔn tete agya Osni."},{"book":"4 Mose","chapter":"26","verse":"17","text":"Arodfoɔ abusua, wɔde too wɔn agya Arod."},{"book":"4 Mose","chapter":"26","verse":"18","text":"Mmarima a na wɔwɔ Gad mmusua mu no dodoɔ yɛ mpem aduanan ne ahanum (40,500)."},{"book":"4 Mose","chapter":"26","verse":"19","text":"Na Yuda wɔ mmammarima baanu a wɔn edin de Er ne Onan a na wɔawuwu wɔ Kanaan asase so."},{"book":"4 Mose","chapter":"26","verse":"20","text":"Nanso, mmusua a ɛdidi so yi firi Yuda mmammarima a na wɔte ase no ase."},{"book":"4 Mose","chapter":"26","verse":"21","text":"Yeinom ne mmusua nketewa wɔfiri Peresfoɔ ase."},{"book":"4 Mose","chapter":"26","verse":"22","text":"Mmarima a na wɔwɔ Yuda mmusua mu no nyinaa dodoɔ yɛ mpem aduɔson nsia ne ahanum."},{"book":"4 Mose","chapter":"26","verse":"23","text":"Yeinom ne mmusua a wɔfiri Isakar mmammarima ase:"},{"book":"4 Mose","chapter":"26","verse":"24","text":"Yasubfoɔ abusua, wɔde too wɔn tete agya Yasub."},{"book":"4 Mose","chapter":"26","verse":"25","text":"Mmarima a na wɔwɔ Isakar mmusua no mu no nyinaa dodoɔ yɛ mpem aduosia nan ne ahasa (64,300)."},{"book":"4 Mose","chapter":"26","verse":"26","text":"Yeinom ne mmusua a wɔfiri Sebulon mmammarima ase:"},{"book":"4 Mose","chapter":"26","verse":"27","text":"Mmarima a na wɔwɔ Sebulon mmusua no mu no nyinaa dodoɔ yɛ mpem aduosia ne ahanum."},{"book":"4 Mose","chapter":"26","verse":"28","text":"Ɛnam Manase ne Efraim so na mmusua mmienu firii Yosef mu baeɛ."},{"book":"4 Mose","chapter":"26","verse":"29","text":"Manase asefoɔ:"},{"book":"4 Mose","chapter":"26","verse":"30","text":"Yeinom ne mmusua nketewa a wɔfiri Gileadfoɔ ase:"},{"book":"4 Mose","chapter":"26","verse":"31","text":"Asrielfoɔ abusua, wɔde too wɔn tete agya Asriel."},{"book":"4 Mose","chapter":"26","verse":"32","text":"Semidafoɔ abusua, wɔde too wɔn tete agya Semida."},{"book":"4 Mose","chapter":"26","verse":"33","text":"Na Hefer babarima Selofehad annya mmammarima nanso na ɔwɔ mmammaa a wɔn edin de Mahla, Noa, Hogla, Milka ne Tirsa."},{"book":"4 Mose","chapter":"26","verse":"34","text":"Mmarima a na wɔwɔ Manase mmusua no nyinaa mu dodoɔ yɛ mpem aduonum mmienu ne ahanson (52,700)."},{"book":"4 Mose","chapter":"26","verse":"35","text":"Yeinom ne mmusua a wɔfiri Efraim mmammarima ase:"},{"book":"4 Mose","chapter":"26","verse":"36","text":"Na yei yɛ abusua nketewa a wɔfiri Sutela ase:"},{"book":"4 Mose","chapter":"26","verse":"37","text":"Mmarima a na wɔwɔ Efraim mmusua nketewa no nyinaa mu dodoɔ yɛ mpem aduasa mmienu ne ahanum (32,500)."},{"book":"4 Mose","chapter":"26","verse":"38","text":"Yeinom ne mmusua a wɔfiri Benyamin mmammarima mu."},{"book":"4 Mose","chapter":"26","verse":"39","text":"Sufamfoɔ abusua no, wɔde too wɔn tete agya Sufam."},{"book":"4 Mose","chapter":"26","verse":"40","text":"Yeinom ne mmusua a wɔfiri Belafoɔ mu."},{"book":"4 Mose","chapter":"26","verse":"41","text":"Na mmarima a na wɔwɔ Benyamin mmusua no mu nyinaa dodoɔ yɛ mpem aduanan enum ne ahansia (45,600)."},{"book":"4 Mose","chapter":"26","verse":"42","text":"Yei ne abusua a ɛfiri Dan babarima asefoɔ mu."},{"book":"4 Mose","chapter":"26","verse":"43","text":"Mmarima a na wɔwɔ saa mmusua no mu nyinaa dodoɔ yɛ mpem aduosia ɛnan ne ahanan (64,400)."},{"book":"4 Mose","chapter":"26","verse":"44","text":"Yeinom ne mmusua a wɔfiri Aser mmammarima mu."},{"book":"4 Mose","chapter":"26","verse":"45","text":"Yeinom ne mmusua a wɔfiri Beriafoɔ mu."},{"book":"4 Mose","chapter":"26","verse":"46","text":"Na Aser wɔ ɔbabaa bi a ne din de Sera."},{"book":"4 Mose","chapter":"26","verse":"47","text":"Mmarima a na wɔwɔ Aser mmusua nyinaa mu no dodoɔ yɛ mpem aduonum mmiɛnsa ne ahanan (53,400)."},{"book":"4 Mose","chapter":"26","verse":"48","text":"Yeinom ne mmusua a wɔfiri Naftali mmammarima mu."},{"book":"4 Mose","chapter":"26","verse":"49","text":"Yeserfoɔ abusua no, wɔde too wɔn tete agya Yeser."},{"book":"4 Mose","chapter":"26","verse":"50","text":"Mmarima a na wɔwɔ Naftali mmusua nyinaa mu no dodoɔ yɛ mpem aduanan enum ne ahanan (45,400)."},{"book":"4 Mose","chapter":"26","verse":"51","text":"Enti, nnipa dodoɔ a wɔkan wɔn no ano si mpem ahansia ne baako ahanson aduasa (601,730)."},{"book":"4 Mose","chapter":"26","verse":"52","text":"Afei, Awurade ka kyerɛɛ Mose sɛ,"},{"book":"4 Mose","chapter":"26","verse":"53","text":"“Kyekyɛ asase no ma mmusua no sɛdeɛ wɔn dodoɔ teɛ."},{"book":"4 Mose","chapter":"26","verse":"54","text":"Ma abusua a ɛso no asase kɛseɛ na abusua a ɛsua no asase ketewa."},{"book":"4 Mose","chapter":"26","verse":"55","text":"Hwɛ sɛ wɔnam ntontobɔ so bɛkyekyɛ asase no. Deɛ ɛsɛ sɛ ekuo biara nya no bɛgyina nʼagyanom abusuakuo edin dodoɔ so."},{"book":"4 Mose","chapter":"26","verse":"56","text":"Ɛsɛ sɛ wɔbɔ ntonto wɔ agyapadeɛ no kyekyɛ so wɔ akuo akɛseɛ ne nketewa no mu.”"},{"book":"4 Mose","chapter":"26","verse":"57","text":"Nnipakan no, na Lewifoɔ mmusua no mu nnipa nie:"},{"book":"4 Mose","chapter":"26","verse":"58","text":"Yeinom nso yɛ Lewifoɔ mmusua:"},{"book":"4 Mose","chapter":"26","verse":"59","text":"Ɛberɛ a Lewi wɔ Misraim no, wɔwoo ɔbabaa a ne din de Yokebed. Kehat babarima Amram waree no. Wɔn na wɔwoo Aaron, Mose ne Miriam."},{"book":"4 Mose","chapter":"26","verse":"60","text":"Aaron woo Nadab, Abihu, Eleasa ne Itamar."},{"book":"4 Mose","chapter":"26","verse":"61","text":"Nanso, ɛberɛ a Nadab ne Abihu de ogya a ɛnyɛ kronkron brɛɛ Awurade no, wɔwuwuiɛ."},{"book":"4 Mose","chapter":"26","verse":"62","text":"Nnipakan no mu na Lewifoɔ nyinaa dodoɔ yɛ mpem aduonu mmiɛnsa (23,000). Wɔkan mmarima a wɔadi firi bosome kɔsi mpanimfoɔ so. Nanso, wɔammu Lewifoɔ no ano anka Israel nnipakan no ho, ɛfiri sɛ, wɔrekyɛ nsase no ama mmusuakuo no, wɔamma Lewifoɔ no bi."},{"book":"4 Mose","chapter":"26","verse":"63","text":"Enti, sɛdeɛ Mose ne ɔsɔfoɔ Eleasa fa kyerɛɛ nnipa no ano wɔ Moab bepɔ a ɛbɛn Asubɔnten Yordan na ɛne Yeriko di nhwɛanimu no ne no."},{"book":"4 Mose","chapter":"26","verse":"64","text":"Saa nnipa yi nyinaa, wɔn mu baako mpo nni hɔ a nnipakan a ɛdi ɛkan no, wɔkan no wɔ Sinai ɛserɛ so hɔ,"},{"book":"4 Mose","chapter":"26","verse":"65","text":"ɛfiri sɛ, na mfeɛ aduanan atwam enti na wɔn a wɔkan wɔn kane no nyinaa awuwu sɛdeɛ Awurade kaeɛ sɛ. “Wɔbɛwuwu wɔ ɛserɛ so” no. Wɔn a ɛkaa wɔn ara ne Yefune ba Kaleb ne Nun babarima Yosua."}]}