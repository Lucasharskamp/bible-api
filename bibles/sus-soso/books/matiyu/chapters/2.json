{"data":[{"book":"Matiyu","chapter":"2","verse":"1","text":"Isa bari Bɛtɛlɛɛmu taa nan kui, Yudaya bɔxi ma, mangɛ Herode xa ɲamanɛ. Na waxati, karamɔxɔ ndee naxa fa Darisalamu keli sogetede biri ra,"},{"book":"Matiyu","chapter":"2","verse":"2","text":"e naxa maxɔrinyi ti, e naxɛ, «Yuwifie xa mangɛ naxan baxi baride, a na minden? Muxu faxi nɛ muxu xa fa suyidi a bɛ, barima muxu bara a xa tunbui to sogetede biri.»"},{"book":"Matiyu","chapter":"2","verse":"3","text":"Mangɛ Herode to na fe mɛ, a tan nun Darisalamuka birin naxa kɔntɔfili."},{"book":"Matiyu","chapter":"2","verse":"4","text":"A naxa sɛrɛxɛdubɛ kuntigie nun sɛriyɛ karamɔxɔe malan, a xa e maxɔrin Ala xa Mixi Sugandixi barima dɛnnaxɛ."},{"book":"Matiyu","chapter":"2","verse":"5","text":"E naxa a yaabi, «A barima Bɛtɛlɛɛmu taa nan kui, Yudaya bɔxi ma, barima namiɲɔnmɛ a sɛbɛxi,"},{"book":"Matiyu","chapter":"2","verse":"6","text":"‹I tan Bɛtɛlɛɛmu, naxan na Yudaya bɔxi ma,"},{"book":"Matiyu","chapter":"2","verse":"7","text":"Na kui, Herode naxa na karamɔxɔe xili gundo ra, a e maxɔrin tunbui minixi waxati naxan ma."},{"book":"Matiyu","chapter":"2","verse":"8","text":"Na dangi xanbi, a naxa e xɛɛ Bɛtɛlɛɛmu yi xɛɛraya ra, «Wo siga, wo xa sa wakili yi diyɔrɛ fenfe ra. Wo na a to, wo xa fa n nakolon alako n fan xa sa suyidi a bɛ.»"},{"book":"Matiyu","chapter":"2","verse":"9","text":"Karamɔxɔe to gɛ mangɛ xui ramɛde, e naxa siga. E man naxa tunbui to, e sa naxan to sogetede biri ra. Tunbui naxa ɲɛrɛ e ya ra han a naxa ti diyɔrɛ yire xun ma."},{"book":"Matiyu","chapter":"2","verse":"10","text":"E to tunbui to, e naxa sɛɛwa ki fanyi ra."},{"book":"Matiyu","chapter":"2","verse":"11","text":"E naxa so banxi kui, e naxa diyɔrɛ to a nga Mariyama yi ra. E naxa e magoro bɔxi, e suyidi diyɔrɛ bɛ. Na tɛmui, e naxa sanbasee ramini e xa kote kui, e xɛɛma, surayi fanyi, nun miri labundɛ fi diyɔrɛ ma."},{"book":"Matiyu","chapter":"2","verse":"12","text":"Na dangi xanbi, Ala to nu bara e rakolon xiye kui a a mu lanma e xa gbilen Herode yire, e naxa gbilen e xa bɔxi ma kira gbɛtɛ ra."},{"book":"Matiyu","chapter":"2","verse":"13","text":"Karamɔxɔe siga xanbi, Marigi xa malekɛ naxa mini Yusufu ma xiye kui, a a masen a bɛ, «Keli. Diyɔrɛ nun a nga xanin Misira bɔxi ma. Wo xa lu mɛnni han n wɔyɛnma i bɛ tɛmui naxɛ, barima Herode diyɔrɛ fenma nɛ alako a xa a faxa.»"},{"book":"Matiyu","chapter":"2","verse":"14","text":"Yusufu naxa keli kɔɛ ra, a diyɔrɛ nun a nga xanin Misira."},{"book":"Matiyu","chapter":"2","verse":"15","text":"E naxa lu mɛnni han Herode naxa faxa, alako Marigi naxan masen namiɲɔnmɛ saabui ra, a xa kamali,"},{"book":"Matiyu","chapter":"2","verse":"16","text":"Herode to a kolon a karamɔxɔe bara a madaxu, a bɔɲɛ naxa te a ɲaaxi ra. A naxa yaamari fi, di xɛmɛ birin xa faxa Bɛtɛlɛɛmu nun a rabilinyi birin, naxee mu nu ɲɛ saxan sɔtɔ sinden. A na natɛ tongo na karamɔxɔe xa tunbui to tɛmui nan ma."},{"book":"Matiyu","chapter":"2","verse":"17","text":"Na kui, Annabi Yeremi xa masenyi naxa kamali,"},{"book":"Matiyu","chapter":"2","verse":"18","text":"«Xui nde bara mɛ Rama,"},{"book":"Matiyu","chapter":"2","verse":"19","text":"Herode to faxa, Marigi xa malekɛ naxa mini Yusufu ma xiye kui Misira bɔxi ma."},{"book":"Matiyu","chapter":"2","verse":"20","text":"A naxa a masen a bɛ, «Keli, diyɔrɛ nun a nga tongo, i xa gbilen e ra Isirayila bɔxi ma, barima naxee nu waxi diyɔrɛ faxafe, e bara faxa.»"},{"book":"Matiyu","chapter":"2","verse":"21","text":"Yusufu naxa keli, a naxa diyɔrɛ nun a nga tongo, e gbilen Isirayila bɔxi ma."},{"book":"Matiyu","chapter":"2","verse":"22","text":"Kɔnɔ Yusufu to a mɛ a Araxelusi nan findixi Yudaya mangɛ ra a baba Herode ɲɔxɔɛ ra, a naxa gaaxu sode naa. Ala to wɔyɛn a ra xiye kui, a naxa siga Galile bɔxi ma,"},{"book":"Matiyu","chapter":"2","verse":"23","text":"a sa sabati Nasarɛti. Na raba nɛ alako namiɲɔnmɛe xa masenyi xa kamali, naxan a masenxi, «A xili falama nɛ, ‹Nasarɛtika.›»"}]}