{"data":[{"book":"2 Corinthians","chapter":"13","verse":"1","text":"Etiya ami apnikhan logote ahile etu tin bar hobo. “Sob kotha te, duijon nohoile tinjon pora sakhi korile he khara koribi.”"},{"book":"2 Corinthians","chapter":"13","verse":"2","text":"Ami dusra bar aha homoi te hoshiar kotha koi dise, etiya ami apnikhan majote nai; hoile bhi kunkhan poila te paap kori thakise, aru dusra sob jon, jodi moi aru bhi taikhan logote ahile, ami kunke bhi nacharibo,"},{"book":"2 Corinthians","chapter":"13","verse":"3","text":"Kilekoile apnikhan to Khrista ami dwara kotha koi ase na nai etu janibole bisari ase. Tai apnikhan phale komjur nohoi, hoilebi apnikhan majot te takot ase."},{"book":"2 Corinthians","chapter":"13","verse":"4","text":"Kilekoile Taike komjur hoi kene Cross te morai dise, hoilebi Tai Isor laga takot pora jinda ase. Kilekoile amikhan bhi Tai bhitor te komjur ase, hoilebi amikhan tai logote Isor laga takot pora apnikhan phale jinda thakibo."},{"book":"2 Corinthians","chapter":"13","verse":"5","text":"Apnikhan biswas bhitor te ase na nai, nijorke porikha koribi. Apnikhan nije ke nije pora porikha koribi. Na apnikhan bhitor te Jisu Khrista ase koi kene najane- apnikhan nijor pora porikha te gira nai koile?"},{"book":"2 Corinthians","chapter":"13","verse":"6","text":"Hoilebi porikha kora homoi te, moi khan gira nai koi kene apnikhan janibole moi laga asha ase."},{"book":"2 Corinthians","chapter":"13","verse":"7","text":"Etiya ami Isor logot prathana kori ase apnikhan pora eku bhi biya nakoribole, amikhan porikha te jitise eneka dikha bole karone nohoi, hoilebi apnikhan juntu hosa ase etu he kori bole lage, amikhan porikha te gira nisena hoilebi."},{"book":"2 Corinthians","chapter":"13","verse":"8","text":"Kilekoile amikhan hosa ke biya paikena eku bhi kori bole napare, hoilebi hosa nimite he kore."},{"book":"2 Corinthians","chapter":"13","verse":"9","text":"Kilekoile amikhan khushi kore, jitia amikhan komjur ase, apnikhan logote takot ase. Aru amikhan etu bhi prathana kori ase: apnikhan ekdom thik hobo karone."},{"book":"2 Corinthians","chapter":"13","verse":"10","text":"Etu nimite ami nathakikena eitu khan likhi ase, hobole pare ami thakile ami laga adhikar kara pora nacholabo pare- utu adhikar pora juntu amike Malik dise, bona bole nimite, aru bhanga bole nimite nohoi."},{"book":"2 Corinthians","chapter":"13","verse":"11","text":"Hekh te, bhai khan, khushi kori thakibi! Nijorke thik koribi, mon dangor thakibi, ekta bhabona kori kene thakibi, shanti pora thakibi; aru morom laga aru shanti laga Isor apnikhan logote thakibo."},{"book":"2 Corinthians","chapter":"13","verse":"12","text":"Pobitro chuma pora ek-dusra ke salaam dibi."},{"book":"2 Corinthians","chapter":"13","verse":"13","text":"Sant-khan sob apunikhan ke salaam dise."},{"book":"2 Corinthians","chapter":"13","verse":"14","text":"Probhu Jisu Khrista laga anugraha, aru Isor laga morom, aru Pobitro Atma laga sangoti apnikhan sob logote thaki bole dibi. Amen."}]}