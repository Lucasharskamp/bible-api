{"data":[{"book":"१ तीमुथियुस","chapter":"2","verse":"1","text":"ईग ना सब से पयले ईद आग्रह माळतीन कि विनती, प्रार्थना, निवेदन, अदिक धन्यवाद सप्पा मंळसागोळ साटी माळकु आगुल."},{"book":"१ तीमुथियुस","chapter":"2","verse":"2","text":"राजागोळ अदिक सप्पा धोळ अधिकारीगोळ्द निमित्त इदुरसाटी कि नाव शांती अदिक चैन इन सांगुळ परमेश्वर उक आदर कोळतेला अदिक पवित्रता देल जीवन बीतुसेव"},{"book":"१ तीमुथियुस","chapter":"2","verse":"3","text":"ईद नाम उद्धारकर्ता परमेश्वर उक वळ्लीसा हततद अदिक प्रसन्न भी माळतद,"},{"book":"१ तीमुथियुस","chapter":"2","verse":"4","text":"जो ईद चाहासतान कि सप्पा मंळसागोळ ऊळ्सकु आगुल, अदिक आंदुर सच्चाई इन ग्यान इक जान्स कोमुल."},{"book":"१ तीमुथियुस","chapter":"2","verse":"5","text":"यतिकी परमेश्वर ऊंद अच आन, अदिक परमेश्वर अदिक मंळसागोळ न्याड्या दा भी ऊंद अच मध्यस्थ भी आन, मतलब मसीह यीशु जो मंळसा हुन."},{"book":"१ तीमुथियुस","chapter":"2","verse":"6","text":"यीशु नाम सप्पा मुंदरी छुटकारा कोळोर साटी तान बलिदान कोटकु आजादी कोंडुन, अदिक आऊन गवाही सही समय मा कोटकु आत."},{"book":"१ तीमुथियुस","chapter":"2","verse":"7","text":"२:७ २ तीमुथियुस १:११ना सही अनतीन, ख्वाटा माताळालीन, कि ना ईदा उद्देश देल प्रचारक अदिक प्रेरित अदिक गैरयहूदीगोळ साटी खरा विश्वास इन उपदेशक ठहरूस्कु आदीन."},{"book":"१ तीमुथियुस","chapter":"2","verse":"8","text":"इदुरसाटी मंडली दा आराधना हाळाहोती ना चाहसतीन कि हर जागा मंळसा, बिना सिट्ट अदिक विवाद इन पवित्र कयगोळी नेगुकु प्रार्थना माळतोगुल."},{"book":"१ तीमुथियुस","chapter":"2","verse":"9","text":"२:९ १ पतरस ३:३हांग अच आर्तेर भी नम्रता अदिक खुद: नियंत्रण इन सांगुळ साधासुधा कपळागोळ देल तान तान इक सवारसुल; ना कि चुट्टी सवारसकु अदिक ना व्हान्ना अदिक मोती अदिक किमती कपळा देल,"},{"book":"१ तीमुथियुस","chapter":"2","verse":"10","text":"लेकीन भला क्याल्सा देल, यतिकी परमेश्वर उन भक्ति माळावळतेर आर्तेरी भी ईदा वळ्लीद आद."},{"book":"१ तीमुथियुस","chapter":"2","verse":"11","text":"आर्त इक शांतता देल अदिक पुरा हात्‍ती ता देल कलु पायजे."},{"book":"१ तीमुथियुस","chapter":"2","verse":"12","text":"ना आर्तेरी ईजाजत कोळालीन कि आर्त ना शिक्षा कोळुल अदिक ना मंळसा मा अधिकार जतुसुल, लेकीन सुंगा मुंगा ईरूल."},{"book":"१ तीमुथियुस","chapter":"2","verse":"13","text":"यतिकी आदम पयले, आऊन बाद्दा हवा माळकु आदुर;"},{"book":"१ तीमुथियुस","chapter":"2","verse":"14","text":"अदिक आदम ईला जो बहकुसकु आगीदुन, लेकीन आ आर्त हुळ जो बहकुसकु आगिदुर अदिक पापी ठहरूसदुर."},{"book":"१ तीमुथियुस","chapter":"2","verse":"15","text":"२:१५ चिकोरी पैदा माळकु उद्धार ताकोंडार: या चिकोरी हाळाहोती सुरक्षित ईटकु आदार.  तरी भी आर्त इक चिकोर पैदा माळोर द्वारा उद्धार सिक्‍कीत, अगर आक संयम सांगुळ विश्वास, प्यार, अदिक पवित्रता दा संची ईरूल."}]}