{"data":[{"book":"خروج","chapter":"1","verse":"1","text":"ذیل میں اُن بیٹوں کے نام ہیں جو اپنے باپ یعقوب اور اپنے خاندانوں سمیت مصر میں آئے تھے:"},{"book":"خروج","chapter":"1","verse":"2","text":"روبن، شمعون، لاوی، یہوداہ،"},{"book":"خروج","chapter":"1","verse":"3","text":"اِشکار، زبولون، بن یمین،"},{"book":"خروج","chapter":"1","verse":"4","text":"دان، نفتالی، جد اور آشر۔"},{"book":"خروج","chapter":"1","verse":"5","text":"اُس وقت یعقوب کی اولاد کی تعداد 70 تھی۔ یوسف تو پہلے ہی مصر آ چکا تھا۔"},{"book":"خروج","chapter":"1","verse":"6","text":"مصر میں رہتے ہوئے بہت دن گزر گئے۔ اِتنے میں یوسف، اُس کے تمام بھائی اور اُس نسل کے تمام لوگ مر گئے۔"},{"book":"خروج","chapter":"1","verse":"7","text":"اسرائیلی پھلے پھولے اور تعداد میں بہت بڑھ گئے۔ نتیجے میں وہ نہایت ہی طاقت ور ہو گئے۔ پورا ملک اُن سے بھر گیا۔"},{"book":"خروج","chapter":"1","verse":"8","text":"ہوتے ہوتے ایک نیا بادشاہ تخت نشین ہوا جو یوسف سے ناواقف تھا۔"},{"book":"خروج","chapter":"1","verse":"9","text":"اُس نے اپنے لوگوں سے کہا، ”اسرائیلیوں کو دیکھو۔ وہ تعداد اور طاقت میں ہم سے بڑھ گئے ہیں۔"},{"book":"خروج","chapter":"1","verse":"10","text":"آؤ، ہم حکمت سے کام لیں، ورنہ وہ مزید بڑھ جائیں گے۔ ایسا نہ ہو کہ وہ کسی جنگ کے موقع پر دشمن کا ساتھ دے کر ہم سے لڑیں اور ملک کو چھوڑ جائیں۔“"},{"book":"خروج","chapter":"1","verse":"11","text":"چنانچہ مصریوں نے اسرائیلیوں پر نگران مقرر کئے تاکہ بیگار میں اُن سے کام کروا کر اُنہیں دباتے رہیں۔ اُس وقت اُنہوں نے پتوم اور رعمسیس کے شہر تعمیر کئے۔ اِن شہروں میں فرعون بادشاہ کے بڑے بڑے گودام تھے۔"},{"book":"خروج","chapter":"1","verse":"12","text":"لیکن جتنا اسرائیلیوں کو دبایا گیا اُتنا ہی وہ تعداد میں بڑھتے اور پھیلتے گئے۔ آخرکار مصری اُن سے دہشت کھانے لگے،"},{"book":"خروج","chapter":"1","verse":"13","text":"اور وہ بڑی بےرحمی سے اُن سے کام کرواتے رہے۔"},{"book":"خروج","chapter":"1","verse":"14","text":"اسرائیلیوں کا گزارہ نہایت مشکل ہو گیا۔ اُنہیں گارا تیار کر کے اینٹیں بنانا اور کھیتوں میں مختلف قسم کے کام کرنا پڑے۔ اِس میں مصری اُن سے بڑی بےرحمی سے پیش آتے رہے۔"},{"book":"خروج","chapter":"1","verse":"15","text":"اسرائیلیوں کی دو دائیاں تھیں جن کے نام سِفرہ اور فوعہ تھے۔ مصر کے بادشاہ نے اُن سے کہا،"},{"book":"خروج","chapter":"1","verse":"16","text":"”جب عبرانی عورتیں تمہیں مدد کے لئے بُلائیں تو خبردار رہو۔ اگر لڑکا پیدا ہو تو اُسے جان سے مار دو، اگر لڑکی ہو تو اُسے جیتا چھوڑ دو۔“"},{"book":"خروج","chapter":"1","verse":"17","text":"لیکن دائیاں اللہ کا خوف مانتی تھیں۔ اُنہوں نے مصر کے بادشاہ کا حکم نہ مانا بلکہ لڑکوں کو بھی جینے دیا۔"},{"book":"خروج","chapter":"1","verse":"18","text":"تب مصر کے بادشاہ نے اُنہیں دوبارہ بُلا کر پوچھا، ”تم نے یہ کیوں کیا؟ تم لڑکوں کو کیوں جیتا چھوڑ دیتی ہو؟“"},{"book":"خروج","chapter":"1","verse":"19","text":"اُنہوں نے جواب دیا، ”عبرانی عورتیں مصری عورتوں سے زیادہ مضبوط ہیں۔ بچے ہمارے پہنچنے سے پہلے ہی پیدا ہو جاتے ہیں۔“"},{"book":"خروج","chapter":"1","verse":"20","text":"چنانچہ اللہ نے دائیوں کو برکت دی، اور اسرائیلی قوم تعداد میں بڑھ کر بہت طاقت ور ہو گئی۔"},{"book":"خروج","chapter":"1","verse":"21","text":"اور چونکہ دائیاں اللہ کا خوف مانتی تھیں اِس لئے اُس نے اُنہیں اولاد دے کر اُن کے خاندانوں کو قائم رکھا۔"},{"book":"خروج","chapter":"1","verse":"22","text":"آخرکار بادشاہ نے اپنے تمام ہم وطنوں سے بات کی، ”جب بھی عبرانیوں کے لڑکے پیدا ہوں تو اُنہیں دریائے نیل میں پھینک دینا۔ صرف لڑکیوں کو زندہ رہنے دو۔“"}]}