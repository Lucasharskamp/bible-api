{"data":[{"book":"Sálmarnir","chapter":"31","verse":"1-2","text":"Drottinn, þér einum treysti ég. Láttu ekki óvini mína yfirbuga mig. Bjargaðu mér, því að þú ert réttlátur í öllum hlutum."},{"book":"Sálmarnir","chapter":"31","verse":"3","text":"Svara mér í skyndi, nú þegar ég hrópa til þín. Beygðu þig niður að mér og hlustaðu á bæn mína. Vertu mér verndarbjarg, skjól fyrir óvinum."},{"book":"Sálmarnir","chapter":"31","verse":"4","text":"Já, þú ert klettur minn og vígi, sýndu mátt þinn og gerðu nafn þitt dýrlegt og bjargaðu mér."},{"book":"Sálmarnir","chapter":"31","verse":"5","text":"Forða fæti mínum frá snörunni sem óvinir mínir hafa lagt fyrir mig. Þú einn getur frelsað mig."},{"book":"Sálmarnir","chapter":"31","verse":"6","text":"Í þínar hendur fel ég anda minn. Þú, Guð, sem stendur við öll þín orð, þú hefur bjargað mér. Þig einan lofa ég."},{"book":"Sálmarnir","chapter":"31","verse":"7","text":"Ég hata alla þá sem dýrka fánýt falsgoð en Drottni treysti ég."},{"book":"Sálmarnir","chapter":"31","verse":"8","text":"Ég gleðst mjög, því að þú hefur miskunnað mér, þú gafst gaum að þrengingum mínum og sálarneyð."},{"book":"Sálmarnir","chapter":"31","verse":"9","text":"Þú framseldir mig ekki óvinum mínum, heldur rýmkaðir um mig á alla vegu."},{"book":"Sálmarnir","chapter":"31","verse":"10-11","text":"Ó, Drottinn, miskunna mér í neyð minni. Augu mín eru grátbólgin, heilsa mín brostin af sorg."},{"book":"Sálmarnir","chapter":"31","verse":"12","text":"Ár mín líða í harmi, hryggðin styttir ævi mína. Syndirnar draga úr mér allan þrótt. Hokinn stend ég – sneyptur af skömm. Óvinirnir spotta mig og nágrannarnir hæða mig. Óhug slær að vinum mínum. Þeir, jafnvel þeir, forðast að mæta mér og líta undan þegar ég geng hjá."},{"book":"Sálmarnir","chapter":"31","verse":"13","text":"Ég er gleymdur eins og líkið í gröf sinni – eins og brotið ker sem fleygt hefur verið á haug."},{"book":"Sálmarnir","chapter":"31","verse":"14","text":"Ég frétti hvað um mig var sagt – um baktal óvina minna. Ógn og skelfing var hvert sem ég leit, svik og prettir í öllum hornum!"},{"book":"Sálmarnir","chapter":"31","verse":"15-16","text":"En Drottinn, þér treysti ég! Ég sagði: „Þú einn ert minn Guð,“ þú ákveður ævilengd mína. Frelsaðu mig Drottinn, undan þeim sem ofsækja mig."},{"book":"Sálmarnir","chapter":"31","verse":"17","text":"Láttu velþóknun þína aftur verða augljósa á þjóni þínum. Frelsa mig því að þú ert góður!"},{"book":"Sálmarnir","chapter":"31","verse":"18","text":"Drottinn, láttu mig ekki verða til skammar þegar ég ákalla þig um hjálp. Láttu illmennin blygðast sín fyrir það sem þau treysta á. Já, sendu þá sneypta og þegjandi í gröfina"},{"book":"Sálmarnir","chapter":"31","verse":"19","text":"lygarana sem ásaka réttláta með hroka og fyrirlitningu."},{"book":"Sálmarnir","chapter":"31","verse":"20","text":"Mikil er miskunn þín við þá sem treysta þér og vitna um trúfesti þína, þá sem elska þig og heiðra í augsýn annarra."},{"book":"Sálmarnir","chapter":"31","verse":"21","text":"Vertu ástvinum þínum skjól gegn svikráðum manna, verndaðu þá fyrir illum tungum."},{"book":"Sálmarnir","chapter":"31","verse":"22","text":"Lofaður sé Drottinn, því að hann hefur sýnt mér dásamlega náð og verndað mig gegn illu."},{"book":"Sálmarnir","chapter":"31","verse":"23","text":"Í fljótfærni sagði ég: „Drottinn hefur yfirgefið mig.“ En hann heyrði samt bæn mína og svaraði mér!"},{"book":"Sálmarnir","chapter":"31","verse":"24","text":"Elskið Drottin, öll þið sem honum treystið, því að Drottinn verndar trúfasta, en refsar harðlega þeim sem hafna honum í hroka."},{"book":"Sálmarnir","chapter":"31","verse":"25","text":"Verið því glöð og hughraust, öll þið sem vonið á Drottin!"}]}