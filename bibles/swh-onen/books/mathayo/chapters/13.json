{"data":[{"book":"Mathayo","chapter":"13","verse":"1","text":"Siku iyo hiyo Yesu akatoka nje ya nyumba, akaketi kando ya bahari."},{"book":"Mathayo","chapter":"13","verse":"2","text":"Umati mkubwa mno wa watu ukakusanyika kumzunguka, hata ikabidi aingie katika chombo na kuketi humo, nao watu wote wakawa wamesimama ukingoni mwa bahari."},{"book":"Mathayo","chapter":"13","verse":"3","text":"Ndipo akawaambia mambo mengi kwa mifano, akisema: “Mpanzi alitoka kwenda kupanda mbegu zake."},{"book":"Mathayo","chapter":"13","verse":"4","text":"Alipokuwa akitawanya mbegu, nyingine zilianguka kando ya njia, nao ndege wakaja na kuzila."},{"book":"Mathayo","chapter":"13","verse":"5","text":"Nyingine zilianguka kwenye ardhi yenye mwamba isiyo na udongo wa kutosha. Zikaota haraka, kwa kuwa udongo ulikuwa haba."},{"book":"Mathayo","chapter":"13","verse":"6","text":"Lakini jua lilipozidi, mimea ikanyauka na kukauka kwa kuwa mizizi yake haikuwa na kina."},{"book":"Mathayo","chapter":"13","verse":"7","text":"Mbegu nyingine zilianguka kwenye miiba, nayo miiba hiyo ikakua, ikaisonga hiyo mimea."},{"book":"Mathayo","chapter":"13","verse":"8","text":"Mbegu nyingine zilianguka kwenye udongo mzuri ambapo zilitoa mazao, nyingine mara mia moja, nyingine mara sitini, na nyingine mara thelathini."},{"book":"Mathayo","chapter":"13","verse":"9","text":"Mwenye masikio ya kusikia, na asikie.”"},{"book":"Mathayo","chapter":"13","verse":"10","text":"Wanafunzi wake wakamwendea, wakamuuliza, “Kwa nini unasema na watu kwa mifano?”"},{"book":"Mathayo","chapter":"13","verse":"11","text":"Akawajibu, “Ninyi mmepewa kuzifahamu siri za Ufalme wa Mbinguni, lakini wao hawajapewa."},{"book":"Mathayo","chapter":"13","verse":"12","text":"Kwa maana yule aliye na kitu atapewa zaidi, naye atakuwa navyo tele. Lakini yule asiye na kitu, hata kile alicho nacho atanyangʼanywa."},{"book":"Mathayo","chapter":"13","verse":"13","text":"Hii ndiyo sababu nasema nao kwa mifano:"},{"book":"Mathayo","chapter":"13","verse":"14","text":"Kwao unatimia ule unabii wa Isaya aliposema:"},{"book":"Mathayo","chapter":"13","verse":"15","text":"Kwa kuwa mioyo ya watu hawa imekuwa migumu;"},{"book":"Mathayo","chapter":"13","verse":"16","text":"Lakini heri macho yenu kwa sababu yanaona, na heri masikio yenu kwa sababu yanasikia."},{"book":"Mathayo","chapter":"13","verse":"17","text":"Amin, nawaambia, manabii wengi na wenye haki walitamani kuona yale mnayoyaona lakini hawakuyaona, na walitamani kusikia yale mnayoyasikia lakini hawakuyasikia."},{"book":"Mathayo","chapter":"13","verse":"18","text":"“Sikilizeni basi maana ya ule mfano wa mpanzi:"},{"book":"Mathayo","chapter":"13","verse":"19","text":"Mtu yeyote anaposikia neno la Ufalme naye asilielewe, yule mwovu huja na kunyakua kile kilichopandwa moyoni mwake. Hii ndiyo ile mbegu iliyopandwa kando ya njia."},{"book":"Mathayo","chapter":"13","verse":"20","text":"Ile mbegu iliyopandwa kwenye sehemu yenye mawe ni mtu yule ambaye hulisikia neno na mara hulipokea kwa furaha."},{"book":"Mathayo","chapter":"13","verse":"21","text":"Lakini kwa kuwa hana mizizi yenye kina ndani yake, lile neno hudumu kwa muda mfupi tu. Kisha dhiki au mateso yanapoinuka kwa ajili ya lile neno, yeye mara huchukizwa."},{"book":"Mathayo","chapter":"13","verse":"22","text":"Ile mbegu iliyopandwa katika miiba ni yule mtu alisikiaye neno, lakini masumbufu ya maisha haya na udanganyifu wa mali hulisonga lile neno na kulifanya lisizae matunda."},{"book":"Mathayo","chapter":"13","verse":"23","text":"Lakini ile mbegu iliyopandwa kwenye udongo mzuri ni yule mtu ambaye hulisikia neno na kulielewa. Naye hakika huzaa matunda, akizaa mara mia, au mara sitini, au mara thelathini ya mbegu iliyopandwa.”"},{"book":"Mathayo","chapter":"13","verse":"24","text":"Yesu akawaambia mfano mwingine, akasema: “Ufalme wa Mbinguni unaweza kufananishwa na mtu aliyepanda mbegu nzuri katika shamba lake."},{"book":"Mathayo","chapter":"13","verse":"25","text":"Lakini wakati kila mtu alipokuwa amelala, adui yake akaja na kupanda magugu katikati ya ngano, akaenda zake."},{"book":"Mathayo","chapter":"13","verse":"26","text":"Ngano ilipoota na kutoa masuke, magugu nayo yakatokea."},{"book":"Mathayo","chapter":"13","verse":"27","text":"“Watumishi wa yule mwenye shamba wakamjia na kumwambia, ‘Bwana, si tulipanda mbegu nzuri shambani mwako? Basi, magugu yametoka wapi?’"},{"book":"Mathayo","chapter":"13","verse":"28","text":"“Akawajibu, ‘Adui ndiye alifanya jambo hili.’"},{"book":"Mathayo","chapter":"13","verse":"29","text":"“Lakini akasema, ‘Hapana, msiyangʼoe, kwa maana wakati mkingʼoa magugu mnaweza mkangʼoa na ngano pamoja nayo."},{"book":"Mathayo","chapter":"13","verse":"30","text":"Acheni ngano na magugu vikue vyote pamoja mpaka wakati wa mavuno. Wakati huo nitawaambia wavunaji wayakusanye magugu kwanza, wayafunge matita matita ili yachomwe moto; kisha wakusanye ngano na kuileta ghalani mwangu.’ ”"},{"book":"Mathayo","chapter":"13","verse":"31","text":"Akawaambia mfano mwingine, akasema, “Ufalme wa Mbinguni ni kama punje ya haradali, ambayo mtu aliichukua, akaipanda shambani mwake."},{"book":"Mathayo","chapter":"13","verse":"32","text":"Ingawa mbegu hiyo ni ndogo kuliko mbegu zote, lakini inapokua ni mmea mkubwa kuliko yote ya bustanini, nao huwa mti mkubwa, hadi ndege wa angani wanakuja na kutengeneza viota katika matawi yake.”"},{"book":"Mathayo","chapter":"13","verse":"33","text":"Akawaambia mfano mwingine, “Ufalme wa Mbinguni unafanana na chachu ambayo mwanamke aliichukua akaichanganya katika kiasi kikubwa cha unga mpaka wote ukaumuka.”"},{"book":"Mathayo","chapter":"13","verse":"34","text":"Yesu alinena mambo haya yote kwa makutano kwa mifano. Wala hakuwaambia lolote pasipo mfano."},{"book":"Mathayo","chapter":"13","verse":"35","text":"Hii ilikuwa ili kutimiza lile lililonenwa kwa kinywa cha nabii aliposema:"},{"book":"Mathayo","chapter":"13","verse":"36","text":"Kisha Yesu akaagana na makutano, akaingia nyumbani. Wanafunzi wake wakamjia wakamwambia, “Tueleze maana ya ule mfano wa magugu shambani.”"},{"book":"Mathayo","chapter":"13","verse":"37","text":"Akawaambia, “Aliyepanda mbegu nzuri ni Mwana wa Adamu."},{"book":"Mathayo","chapter":"13","verse":"38","text":"Shamba ni ulimwengu na mbegu nzuri ni wana wa Ufalme. Magugu ni wana wa yule mwovu."},{"book":"Mathayo","chapter":"13","verse":"39","text":"Yule adui aliyepanda magugu ni ibilisi. Mavuno ni mwisho wa dunia, nao wavunaji ni malaika."},{"book":"Mathayo","chapter":"13","verse":"40","text":"“Kama vile magugu yangʼolewavyo na kuchomwa motoni, ndivyo itakavyokuwa wakati wa mwisho wa dunia."},{"book":"Mathayo","chapter":"13","verse":"41","text":"Mwana wa Adamu atawatuma malaika zake, nao watakusanya kutoka Ufalme wake kila kitu kinachosababisha dhambi na watenda maovu wote."},{"book":"Mathayo","chapter":"13","verse":"42","text":"Nao watawatupa katika tanuru la moto ambako kutakuwa na kilio na kusaga meno."},{"book":"Mathayo","chapter":"13","verse":"43","text":"Ndipo wenye haki watangʼaa kama jua katika Ufalme wa Baba yao. Yeye aliye na masikio, na asikie."},{"book":"Mathayo","chapter":"13","verse":"44","text":"“Ufalme wa Mbinguni unafanana na hazina iliyofichwa shambani, ambayo mtu mmoja alipoiona akaificha tena. Kisha katika furaha yake, akaenda akauza vyote alivyokuwa navyo, akalinunua lile shamba.”"},{"book":"Mathayo","chapter":"13","verse":"45","text":"“Tena, Ufalme wa Mbinguni unafanana na mfanyabiashara aliyekuwa akitafuta lulu safi."},{"book":"Mathayo","chapter":"13","verse":"46","text":"Alipoipata lulu moja ya thamani kubwa, alikwenda akauza vyote alivyokuwa navyo akainunua.”"},{"book":"Mathayo","chapter":"13","verse":"47","text":"“Tena, Ufalme wa Mbinguni ni kama wavu wa kuvua samaki uliotupwa baharini ukavua samaki wa kila aina."},{"book":"Mathayo","chapter":"13","verse":"48","text":"Ulipojaa, wavuvi wakavuta pwani, wakaketi na kukusanya samaki wazuri kuwaweka kwenye vyombo safi, lakini wale samaki wabaya wakawatupa."},{"book":"Mathayo","chapter":"13","verse":"49","text":"Hivi ndivyo itakavyokuwa wakati wa mwisho wa dunia. Malaika watakuja na kuwatenganisha watu waovu na watu wenye haki."},{"book":"Mathayo","chapter":"13","verse":"50","text":"Nao watawatupa hao waovu katika tanuru la moto ambako kutakuwa na kilio na kusaga meno.”"},{"book":"Mathayo","chapter":"13","verse":"51","text":"Yesu akauliza, “Je, mmeyaelewa haya yote?”"},{"book":"Mathayo","chapter":"13","verse":"52","text":"Akawaambia, “Basi kila mwalimu wa sheria aliyefundishwa elimu ya Ufalme wa Mbinguni ni kama mwenye nyumba anayetoa kutoka ghala yake mali mpya na mali ya zamani.”"},{"book":"Mathayo","chapter":"13","verse":"53","text":"Yesu alipomaliza kutoa mifano hii, akaondoka."},{"book":"Mathayo","chapter":"13","verse":"54","text":"Alipofika mji wa kwao, akawafundisha watu katika sinagogi lao. Nao wakastaajabu, wakauliza, “Mtu huyu amepata wapi hekima hii na uwezo huu wa kufanya miujiza?”"},{"book":"Mathayo","chapter":"13","verse":"55","text":"“Huyu si yule mwana wa seremala? Mama yake si yeye aitwaye Maria, nao ndugu zake si Yakobo, Yosefu, Simoni na Yuda?"},{"book":"Mathayo","chapter":"13","verse":"56","text":"Nao dada zake wote, hawako hapa pamoja nasi? Mtu huyu amepata wapi basi mambo haya yote?”"},{"book":"Mathayo","chapter":"13","verse":"57","text":"Wakachukizwa naye."},{"book":"Mathayo","chapter":"13","verse":"58","text":"Naye hakufanya miujiza mingi huko kwa sababu ya kutokuamini kwao."}]}