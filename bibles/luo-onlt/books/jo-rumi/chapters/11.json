{"data":[{"book":"Jo-Rumi","chapter":"11","verse":"1","text":"Koro apenjo niya, Ne Nyasaye okwedo jogo koso? Ooyo, ok kamano ngangʼ! An awuon an ja-Israel ma nyakwar Ibrahim, kendo ma ja-dhood Benjamin."},{"book":"Jo-Rumi","chapter":"11","verse":"2","text":"Nyasaye ne ok okwedo joge mane ongʼeyo chakre chon. Donge ungʼeyo gima Ndiko wacho kuom Elija, kaka noywagore ni Nyasaye nikech wach jo-Israel:"},{"book":"Jo-Rumi","chapter":"11","verse":"3","text":"“Ruoth, gisenego jonabi magi kendo gisemuko kendeni mag misango ma an kenda ema adongʼ, kendo gidwaro nega?”11:3 1Ruo 19:10,14"},{"book":"Jo-Rumi","chapter":"11","verse":"4","text":"To Nyasaye to nodwoke niya, “An gi joga alufu abiriyo marito mapok okulore ka go chong-gi ne Baal.”11:4 1Ruo 19:18"},{"book":"Jo-Rumi","chapter":"11","verse":"5","text":"Kuom mano, kata sani bende pod nitie jomodongʼ, moyier kuom ngʼwono."},{"book":"Jo-Rumi","chapter":"11","verse":"6","text":"To ka en kuom ngʼwono, to mano nyiso ni koro ok yude kuom tim, nono to ngʼwono koro ok dibed ngʼwono adier."},{"book":"Jo-Rumi","chapter":"11","verse":"7","text":"To koro nadi? Gima Israel ne manyo gi tekrene duto ne ok onwangʼo, to joma oyier ema noyude. Joma moko duto chunygi nodoko matek,"},{"book":"Jo-Rumi","chapter":"11","verse":"8","text":"mana kaka ondiki niya,"},{"book":"Jo-Rumi","chapter":"11","verse":"9","text":"Daudi bende wacho ni:"},{"book":"Jo-Rumi","chapter":"11","verse":"10","text":"Mad wengegi dinre mondo kik ginen,"},{"book":"Jo-Rumi","chapter":"11","verse":"11","text":"Apenjo kendo ni: Dibed ni negipodho ma ok nyal resgi koso? Ok kamano ngangʼ! To nikech ketho mag-gi, warruok koro osebiro ne joma ok jo-Yahudi mondo omi Israel obed gi nyiego."},{"book":"Jo-Rumi","chapter":"11","verse":"12","text":"To ka kethogi kelo mwandu ni piny kamano kendo ka rem margi kelo mwandu ne joma ok jo-Yahudi, to mano kaka warruok margi nobed mwandu maduongʼ moloyo manade?"},{"book":"Jo-Rumi","chapter":"11","verse":"13","text":"To koro awuoyo kodu un joma ok jo-Yahudi. Kaka an Jaote ne joma ok jo-Yahudi, amiyo tichna duongʼ,"},{"book":"Jo-Rumi","chapter":"11","verse":"14","text":"ka an gi geno ni anyalo miyo ogandana awuon nyiego maki mi awar moko kuomgi."},{"book":"Jo-Rumi","chapter":"11","verse":"15","text":"Nimar ka dagi mane Nyasaye odagi gigo ema omiyo koro osiep obetie kind Nyasaye gi piny duto, donge rwakgi to nokel mana chier aa kuom joma otho?"},{"book":"Jo-Rumi","chapter":"11","verse":"16","text":"Ka bath mogo modwal ochiw kaka olemo mokwongo ler, to mano nyiso ni mogo modwal duto ler; kendo ka tiend yath ler, to bede yath bende ler."},{"book":"Jo-Rumi","chapter":"11","verse":"17","text":"To ka bede yath moko nolwer oko, mondo un, ma un kaka yadh bungu, ochomu kargi, eka omi un bende ucham mwandu kaachiel kodgi koa e tiend yadh Zeituni maduongʼ,"},{"book":"Jo-Rumi","chapter":"11","verse":"18","text":"to kik usungru ne bede yath mamoko. To kapo ni utimo kamano, to paraneuru wachni: Ok un ema utingʼo tiend yath, to tiend yath ema otingʼou."},{"book":"Jo-Rumi","chapter":"11","verse":"19","text":"Inyalo wacho niya, “To donge notongʼ bede yath moko oko mondo ochoma kargi?”"},{"book":"Jo-Rumi","chapter":"11","verse":"20","text":"Mano en adier. To ngʼeni notongʼ-gi oko nikech ne gidagi yie, to un to udongʼ ka uchungʼ nikech yie. Omiyo weuru pakoru, to ubed moluor."},{"book":"Jo-Rumi","chapter":"11","verse":"21","text":"Nimar ka Nyasaye ne ok okecho bede madier, to kata un bende ok obi weyou."},{"book":"Jo-Rumi","chapter":"11","verse":"22","text":"Kuom mano, neye ngʼwono kod gero mar Nyasaye: oger gi joma ne opodho, to onyiso ngʼwonone ne un, to mana ka usiko e ngʼwonone; nono to un bende ibiro ngʼadou oko."},{"book":"Jo-Rumi","chapter":"11","verse":"23","text":"To gin bende, ka ok gisiko e tamruok yie, to ibiro chomogi kendo, nimar Nyasaye nigi teko mar chomogi kendo."},{"book":"Jo-Rumi","chapter":"11","verse":"24","text":"To bende kata kane ongʼadu kuom yiend Zeituni moti e bungu, ochomu e kor yadh Zeituni mopidhi, ma en gima ok timre pile e yo mayot to donge en gima yot moloyo mondo gin bede yath hie odog ochomgi e kor yadh Zeituni ma margi giwegi."},{"book":"Jo-Rumi","chapter":"11","verse":"25","text":"Owetena ok adwar ni ubed ka ukia tiend wach mopondoni, adwaro ni uwinj tiend wach mopondoni mondo kik ukawru ni uriek moloyo kaka uchal: Jo-Israel moko konchiel osemi chunygi odoko matek nyaka chop kar kwan mowinjore mar joma ok jo-Yahudi odonji."},{"book":"Jo-Rumi","chapter":"11","verse":"26","text":"Kamano Israel duto ibiro war, mana kaka ondiki niya,"},{"book":"Jo-Rumi","chapter":"11","verse":"27","text":"Kendo ma e singruokna kodgi,"},{"book":"Jo-Rumi","chapter":"11","verse":"28","text":"Kaluwore gi weche mag Injili, to gin wasik Nyasaye, nikech un, to kaluwore gi yiero, to ohergi nikech kweregi"},{"book":"Jo-Rumi","chapter":"11","verse":"29","text":"nimar mich Nyasaye kod luongne ok lokre."},{"book":"Jo-Rumi","chapter":"11","verse":"30","text":"Mana kaka un ma kinde moko ne ok uluoro Nyasaye, to koro osekechu nikech tamruok yie margi,"},{"book":"Jo-Rumi","chapter":"11","verse":"31","text":"e kaka gin bende sani gingʼanyo, mondo kuom kech mosekechugo, gin bende koro okechgi."},{"book":"Jo-Rumi","chapter":"11","verse":"32","text":"Nimar Nyasaye osemiyo ji duto obedo joma otamore winje mondo okech ji duto."},{"book":"Jo-Rumi","chapter":"11","verse":"33","text":"Yaye mano kaka mwandu kendo rieko gi ngʼeyo mar Nyasaye tut miwuoro!"},{"book":"Jo-Rumi","chapter":"11","verse":"34","text":"“En ngʼa mosengʼeyo pach Jehova Nyasaye?"},{"book":"Jo-Rumi","chapter":"11","verse":"35","text":"En ngʼa mosemiyo Nyasaye gimoro"},{"book":"Jo-Rumi","chapter":"11","verse":"36","text":"Nimar gik moko duto oa kuome, kendo gintie nikech en,"}]}