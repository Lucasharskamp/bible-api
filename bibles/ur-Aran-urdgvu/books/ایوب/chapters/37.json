{"data":[{"book":"ایوب","chapter":"37","verse":"1","text":"یہ سوچ کر میرا دل لرز کر اپنی جگہ سے اُچھل پڑتا ہے۔"},{"book":"ایوب","chapter":"37","verse":"2","text":"سنیں اور اُس کی غضب ناک آواز پر غور کریں، اُس غُراتی آواز پر جو اُس کے منہ سے نکلتی ہے۔"},{"book":"ایوب","chapter":"37","verse":"3","text":"آسمان تلے ہر مقام پر بلکہ زمین کی انتہا تک وہ اپنی بجلی چمکنے دیتا ہے۔"},{"book":"ایوب","chapter":"37","verse":"4","text":"اِس کے بعد کڑکتی آواز سنائی دیتی، اللہ کی رُعب دار آواز گرج اُٹھتی ہے۔ اور جب اُس کی آواز سنائی دیتی ہے تو وہ بجلیوں کو نہیں روکتا۔"},{"book":"ایوب","chapter":"37","verse":"5","text":"اللہ انوکھے طریقے سے اپنی آواز گرجنے دیتا ہے۔ ساتھ ساتھ وہ ایسے عظیم کام کرتا ہے جو ہماری سمجھ سے باہر ہیں۔"},{"book":"ایوب","chapter":"37","verse":"6","text":"کیونکہ وہ برف کو فرماتا ہے، ’زمین پر پڑ جا‘ اور موسلادھار بارش کو، ’اپنا پورا زور دکھا۔‘"},{"book":"ایوب","chapter":"37","verse":"7","text":"یوں وہ ہر انسان کو اُس کے گھر میں رہنے پر مجبور کرتا ہے تاکہ سب جان لیں کہ اللہ کام میں مصروف ہے۔"},{"book":"ایوب","chapter":"37","verse":"8","text":"تب جنگلی جانور بھی اپنے بھٹوں میں چھپ جاتے، اپنے گھروں میں پناہ لیتے ہیں۔"},{"book":"ایوب","chapter":"37","verse":"9","text":"طوفان اپنے کمرے سے نکل آتا، شمالی ہَوا ملک میں ٹھنڈ پھیلا دیتی ہے۔"},{"book":"ایوب","chapter":"37","verse":"10","text":"اللہ پھونک مارتا تو پانی جم جاتا، اُس کی سطح دُور دُور تک منجمد ہو جاتی ہے۔"},{"book":"ایوب","chapter":"37","verse":"11","text":"اللہ بادلوں کو نمی سے بوجھل کر کے اُن کے ذریعے دُور تک اپنی بجلی چمکاتا ہے۔"},{"book":"ایوب","chapter":"37","verse":"12","text":"اُس کی ہدایت پر وہ منڈلاتے ہوئے اُس کا ہر حکم تکمیل تک پہنچاتے ہیں۔"},{"book":"ایوب","chapter":"37","verse":"13","text":"یوں وہ اُنہیں لوگوں کی تربیت کرنے، اپنی زمین کو برکت دینے یا اپنی شفقت دکھانے کے لئے بھیج دیتا ہے۔"},{"book":"ایوب","chapter":"37","verse":"14","text":"اے ایوب، میری اِس بات پر دھیان دیں، رُک کر اللہ کے عظیم کاموں پر غور کریں۔"},{"book":"ایوب","chapter":"37","verse":"15","text":"کیا آپ کو معلوم ہے کہ اللہ اپنے کاموں کو کیسے ترتیب دیتا ہے، کہ وہ اپنے بادلوں سے بجلی کس طرح چمکنے دیتا ہے؟"},{"book":"ایوب","chapter":"37","verse":"16","text":"کیا آپ بادلوں کی نقل و حرکت جانتے ہیں؟ کیا آپ کو اُس کے انوکھے کاموں کی سمجھ آتی ہے جو کامل علم رکھتا ہے؟"},{"book":"ایوب","chapter":"37","verse":"17","text":"جب زمین جنوبی لُو کی زد میں آ کر چپ ہو جاتی اور آپ کے کپڑے تپنے لگتے ہیں"},{"book":"ایوب","chapter":"37","verse":"18","text":"تو کیا آپ اللہ کے ساتھ مل کر آسمان کو ٹھونک ٹھونک کر پیتل کے آئینے کی مانند سخت بنا سکتے ہیں؟ ہرگز نہیں!"},{"book":"ایوب","chapter":"37","verse":"19","text":"ہمیں بتائیں کہ اللہ سے کیا کہیں! افسوس، اندھیرے کے باعث ہم اپنے خیالات کو ترتیب نہیں دے سکتے۔"},{"book":"ایوب","chapter":"37","verse":"20","text":"اگر مَیں اپنی بات پیش کروں تو کیا اُسے کچھ معلوم ہو جائے گا جس کا پہلے علم نہ تھا؟ کیا کوئی بھی کچھ بیان کر سکتا ہے جو اُسے پہلے معلوم نہ ہو؟ کبھی نہیں!"},{"book":"ایوب","chapter":"37","verse":"21","text":"ایک وقت دھوپ نظر نہیں آتی اور بادل زمین پر سایہ ڈالتے ہیں، پھر ہَوا چلنے لگتی اور موسم صاف ہو جاتا ہے۔"},{"book":"ایوب","chapter":"37","verse":"22","text":"شمال سے سنہری چمک قریب آتی اور اللہ رُعب دار شان و شوکت سے گھرا ہوا آ پہنچتا ہے۔"},{"book":"ایوب","chapter":"37","verse":"23","text":"ہم تو قادرِ مطلق تک نہیں پہنچ سکتے۔ اُس کی قدرت اعلیٰ اور راستی زورآور ہے، وہ کبھی انصاف کا خون نہیں کرتا۔"},{"book":"ایوب","chapter":"37","verse":"24","text":"اِس لئے آدم زاد اُس سے ڈرتے اور دل کے دانش مند اُس کا خوف مانتے ہیں۔“"}]}