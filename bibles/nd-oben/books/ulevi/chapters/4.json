{"data":[{"book":"ULevi","chapter":"4","verse":"1","text":"UThixo wathi kuMosi,"},{"book":"ULevi","chapter":"4","verse":"2","text":"“Tshela abantu bako-Israyeli ukuthi: ‘Nxa umuntu esona kodwa engoni ngabomo, njalo esenza konke okwalelwa yimilayo kaThixo,"},{"book":"ULevi","chapter":"4","verse":"3","text":"Nxa umphristi ogcotshiweyo angona, besekuletha icala ebantwini, kumele alethe kuThixo ijongosi elingelasici njengomnikelo wesono ngenxa yesono ayabe esenzile."},{"book":"ULevi","chapter":"4","verse":"4","text":"Kalethe inkunzi esangweni lethente lokuhlangana, phambi kukaThixo. Uzabeka isandla sakhe ekhanda layo, abeseyihlaba phambi kukaThixo."},{"book":"ULevi","chapter":"4","verse":"5","text":"Umphristi ogcotshiweyo uzathatha elinye igazi lenkunzi alise ethenteni lokuhlangana."},{"book":"ULevi","chapter":"4","verse":"6","text":"Kagxamuze umunwe wakhe egazini, abesechela elinye lakhona kasikhombisa phambi kukaThixo, phambi kwekhetheni lendlu engcwele."},{"book":"ULevi","chapter":"4","verse":"7","text":"Umphristi uzafaka elinye igazi empondweni ze-alithare lempepha elephunga elimnandi eliphambi kukaThixo ethenteni lokuhlangana. Igazi lenkunzi eliseleyo uzalithela phansi kwe-alithari lomnikelo wokutshiswa, esangweni lethente lokuhlangana."},{"book":"ULevi","chapter":"4","verse":"8","text":"Kumele akhuphe wonke amahwahwa enkunzi yomnikelo wesono, idanga lonke lawo wonke amahwahwa embese ezangaphakathi."},{"book":"ULevi","chapter":"4","verse":"9","text":"Izinso zombili, lamahwahwa azo aseduzane lesinqe, lamahwahwa aphezu kwesibindi kuzakhutshwa ndawonye lezinso,"},{"book":"ULevi","chapter":"4","verse":"10","text":"njengalokho okwenziwa nxa ihwahwa likhutshwa enkabini eyabe ingumnikelo wobudlelwano. Umphristi uzakutshisela e-alithareni lomnikelo wokutshiswa."},{"book":"ULevi","chapter":"4","verse":"11","text":"Kodwa isikhumba senkunzi kanye lenyama yayo yonke, inhloko, amangqina, ezangaphakathi lamathumbu,"},{"book":"ULevi","chapter":"4","verse":"12","text":"okutsho ingxenye yonke yenkunzi, kumele akukhuphele phandle kwezihonqo endaweni ehlanzekileyo ngokomkhuba, lapho okuchithelwa khona umlotha, abesekutshisela emlilweni wenkuni oyabe usenqumbini yomlotha."},{"book":"ULevi","chapter":"4","verse":"13","text":"Nxa uzulu wonke wako-Israyeli angona, engoni ngabomo, abesesenza konke okwalelwa yimilayo kaThixo, lanxa uzulu lowo engazilutho ngodaba lolu, ulecala."},{"book":"ULevi","chapter":"4","verse":"14","text":"Nxa bangavele bazi ngesono abasenzileyo, ibandla kumele lilethe inkunzi eliguqa njengomnikelo wesono, liyethule phambi kwethente lokuhlangana."},{"book":"ULevi","chapter":"4","verse":"15","text":"Abadala bakuleyondawo bazabeka izandla zabo ekhanda lenkunzi phambi kukaThixo, njalo inkunzi izahlatshelwa phambi kukaThixo."},{"book":"ULevi","chapter":"4","verse":"16","text":"Umphristi ogcotshiweyo uzathatha elinye igazi lenkunzi angene lalo ethenteni lokuhlangana."},{"book":"ULevi","chapter":"4","verse":"17","text":"Uzacwilisa umunwe wakhe egazini, abeselichela phambi kukaThixo kasikhombisa phambi kwekhetheni."},{"book":"ULevi","chapter":"4","verse":"18","text":"Kaninde elinye igazi empondweni ze-alithare eliphambi kukaThixo ethenteni lokuhlangana. Igazi eliseleyo uzalithela phansi kwe-alithari lomnikelo wokutshiswa, esangweni lethente lokuhlangana."},{"book":"ULevi","chapter":"4","verse":"19","text":"Kakhuphe wonke amahwahwa abesewatshisela e-alithareni,"},{"book":"ULevi","chapter":"4","verse":"20","text":"abesesenza enkunzini le lokho akwenza enkunzini yomnikelo wesono. Ngalokho umphristi uzabenzela indlela yokubuyisana phakathi kwabo, njalo bazathethelelwa."},{"book":"ULevi","chapter":"4","verse":"21","text":"Kakhuphele inkunzi phandle kwezihonqo, abeseyitshisa njengalokho akwenza inkunzi yakuqala. Lo ngumnikelo wesono okazulu wonke."},{"book":"ULevi","chapter":"4","verse":"22","text":"Nxa umkhokheli angona engakunxwanelanga enze okwaliwa yimilayo kaThixo uNkulunkulu, ulecala."},{"book":"ULevi","chapter":"4","verse":"23","text":"Nxa angatshelwa ngesono asenzileyo kumele alethe umnikelo wempongo engelasici."},{"book":"ULevi","chapter":"4","verse":"24","text":"Kabeke isandla sakhe ekhanda lembuzi abeseyihlabela lapho okuhlatshelwa khona umnikelo wokutshiswa phambi kukaThixo. Kungumnikelo wesono."},{"book":"ULevi","chapter":"4","verse":"25","text":"Umphristi uzathatha elinye igazi lomnikelo wesono abeselininda empondweni ze-alithari lomnikelo wokutshiswa abesethela elinye lonke igazi phansi kwe-alithari."},{"book":"ULevi","chapter":"4","verse":"26","text":"Uzatshisela wonke amahwahwa e-alithareni njengalokhu akwenza amahwahwa omnikelo wobudlelwano. Ngale indlela umphristi uzakwenza indlela yokubuyisana ngesono somuntu abesethethelelwa."},{"book":"ULevi","chapter":"4","verse":"27","text":"Nxa omunye umuntu phakathi kwendawo angona engakunxwanelanga ukona, enze okwaliwa yimilayo kaThixo, uyabe elecala."},{"book":"ULevi","chapter":"4","verse":"28","text":"Nxa angatshelwa ngesono ayabe esenzile, kumele alethe umnikelo wesono sakhe, umnikelo wembuzi ensikazi engelasici."},{"book":"ULevi","chapter":"4","verse":"29","text":"Kabeke isandla sakhe ekhanda lomnikelo wesono, abesewuhlabela endaweni yomnikelo wokutshiswa."},{"book":"ULevi","chapter":"4","verse":"30","text":"Umphristi kumele athathe elinye igazi ngomunwe wakhe, abeselininda empondweni ze-alithare lomnikelo wokutshiswa, abesethela elinye eliseleyo phansi kwe-alithari."},{"book":"ULevi","chapter":"4","verse":"31","text":"Uzakhupha amahwahwa wonke njengalokhu okwenziwa emnikelweni wobudlelwano, njalo umphristi uzawutshisela e-alithareni njengoqhatshi olulephunga elimnandi kuThixo. Ngaleyondlela, umphristi uzamenzela indlela yokubuyisana, abesethethelelwa."},{"book":"ULevi","chapter":"4","verse":"32","text":"Nxa angaletha imvu njengomnikelo wesono, kumele alethe ensikazi engelasici."},{"book":"ULevi","chapter":"4","verse":"33","text":"Kumele abeke isandla sakhe ekhanda layo, abeseyihlaba njengomnikelo wesono endaweni lapho okuhlatshelwa khona umnikelo wokutshiswa."},{"book":"ULevi","chapter":"4","verse":"34","text":"Emva kwalokho, umphristi uzathatha elinye igazi lomnikelo wesono ngomunwe, alininde empondweni ze-alithare lomnikelo wokutshiswa, abesethela elinye igazi eliseleyo ngaphansi kwe-alithari."},{"book":"ULevi","chapter":"4","verse":"35","text":"Bazakhupha wonke amahwahwa, njengalokhu okwenziwa emvini yomnikelo wobudlelwano, njalo umphristi uzayitshisela e-alithareni phezu kwemihlatshelo yokudla enikelwa kuThixo. Ngalokho umphristi uzamenzela indlela yokubuyisana ngesono asenzileyo abesethethelelwa.’ ”"}]}