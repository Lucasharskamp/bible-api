{"data":[{"book":"СУДЗЬДЗЯЎ","chapter":"12","verse":"1","text":"Яфрэмавыя сабраліся і перайшлі ў Сэвіну і сказалі Ефтаю: навошта ты хадзіў ваяваць з Аманіцянамі, а нас не паклікаў з сабою? мы спалім дом твой агнём і з табою разам."},{"book":"СУДЗЬДЗЯЎ","chapter":"12","verse":"2","text":"Ефтай сказаў ім: я і народ мой мелі з Аманіцянамі вялікую зваду; я клікаў вас, але вы не ўратавалі мяне ад рукі іхняй;"},{"book":"СУДЗЬДЗЯЎ","chapter":"12","verse":"3","text":"бачачы, што ты не ратуеш мяне, я паставіў пад пагрозу жыцьцё маё і пайшоў на Аманіцянаў, і аддаў іх Гасподзь у рукі мае; навошта ж вы прыйшлі сёньня ваяваць са мною?"},{"book":"СУДЗЬДЗЯЎ","chapter":"12","verse":"4","text":"І сабраў Ефтай усіх жыхароў Галаадскіх і біўся зь Яфрэмлянамі, і пабілі жыхары Галаадскія Яфрэмавых, кажучы: вы ўцекачы Яфрэмавыя, а Галаад сярод Яфрэма і сярод Манасіі."},{"book":"СУДЗЬДЗЯЎ","chapter":"12","verse":"5","text":"І перахапілі Галаадыцяне пераправу церазь Ярдан у Яфрэмавых, і калі хто з ацалелых Яфрэмавых казаў: «дазвольце мне пераправіцца», дык жыхары Галаадскія казалі яму: ці не Яфрэмаў ты? Той казаў: не."},{"book":"СУДЗЬДЗЯЎ","chapter":"12","verse":"6","text":"Яны казалі яму: «скажы: «шыбалет», а ён казаў: «сыбалет», і ня мог інакш вымавіць. Тады яны, узяўшы яго, заколвалі каля пераправы церазь Ярдан. І загінула тым часам зь Яфрэмавых сорак дзьве тысячы."},{"book":"СУДЗЬДЗЯЎ","chapter":"12","verse":"7","text":"Ефтай быў судзьдзёю Ізраіля шэсьць гадоў, і памёр Ефтай Галаадыцянін і пахаваны ў адным з гарадоў Галаадскіх."},{"book":"СУДЗЬДЗЯЎ","chapter":"12","verse":"8","text":"Пасьля яго быў судзьдзя Ізраіля Эсэвон зь Віфляема."},{"book":"СУДЗЬДЗЯЎ","chapter":"12","verse":"9","text":"У яго было трыццаць сыноў, і трыццаць дочак адпусьціў ён з дому, а трыццаць дочак узяў збоку за сыноў сваіх, і быў судзьдзя Ізраіля сем гадоў."},{"book":"СУДЗЬДЗЯЎ","chapter":"12","verse":"10","text":"І памёр Эсэвон і пахаваны ў Віфляеме."},{"book":"СУДЗЬДЗЯЎ","chapter":"12","verse":"11","text":"Пасьля яго быў судзьдзя Ізраіля Элон Завулонаў і судзіў Ізраіля дзесяць гадоў."},{"book":"СУДЗЬДЗЯЎ","chapter":"12","verse":"12","text":"І памёр Элон Завулонаў і пахаваны ў Аялоне, у зямлі Завулонавай."},{"book":"СУДЗЬДЗЯЎ","chapter":"12","verse":"13","text":"Пасьля яго быў судзьдзя Ізраіля Аўдон, сын Гілелаў, Піратанянін."},{"book":"СУДЗЬДЗЯЎ","chapter":"12","verse":"14","text":"У яго было сорак сыноў і трыццаць унукаў, якія езьдзілі на сямідзесяці маладых аслах; ён судзіў Ізраіля восем гадоў."},{"book":"СУДЗЬДЗЯЎ","chapter":"12","verse":"15","text":"І памёр Аўдон, сын Гілела, Піратанянін, і пахаваны ў Піратоне ў зямлі Яфрэмавай, на гары Амалікавай."}]}