{"data":[{"book":"مکاشفه","chapter":"3","verse":"1","text":"«این پیام را برای فرشتۀ کلیسای ساردس بنویس:"},{"book":"مکاشفه","chapter":"3","verse":"2","text":"پس بیدار شو و به خود بیا و نگذار آنچه باقی مانده، از بین برود، چون آن هم در شرف نابودی است؛ زیرا رفتارت در نظر خدا پر از عیب و نقص است."},{"book":"مکاشفه","chapter":"3","verse":"3","text":"به سوی آن پیغامی که در ابتدا شنیدی و ایمان آوردی، بازگرد و به آن پایبند باش؛ نزد من بازگرد، و گرنه مانند دزد خواهم آمد و تو غافلگیر خواهی شد."},{"book":"مکاشفه","chapter":"3","verse":"4","text":"با این همه، در ساردس کسانی هستند که لباس خود را با لکه‌های این دنیا آلوده نکرده‌اند؛ ایشان شایستگی خواهند داشت که در لباس سفید در کنار من گام بردارند."},{"book":"مکاشفه","chapter":"3","verse":"5","text":"هر که پیروز شود، لباس سفید بر تن خواهد نمود. من نیز هرگز نام او را از دفتر حیات پاک نخواهم کرد، بلکه در حضور پدرم خدا و فرشتگانش اعلام خواهم نمود که او از آن من است."},{"book":"مکاشفه","chapter":"3","verse":"6","text":"هر که این را می‌شنود، خوب توجه کند که روح خدا به کلیساها چه می‌گوید."},{"book":"مکاشفه","chapter":"3","verse":"7","text":"«این پیام را برای فرشتۀ کلیسای فیلادلفیه بنویس:"},{"book":"مکاشفه","chapter":"3","verse":"8","text":"تو را خوب می‌شناسم؛ می‌دانم که چندان نیرومند نیستی، اما تلاش خود را کرده‌ای تا از احکام من اطاعت نمایی؛ نام مرا نیز انکار نکرده‌ای. پس من نیز دری به روی تو گشوده‌ام که کسی نمی‌تواند ببندد."},{"book":"مکاشفه","chapter":"3","verse":"9","text":"اینک آنانی را که از کنیسۀ شیطانند و خود را یهودی می‌خوانند، اما نیستند، مجبور خواهم ساخت تا آمده، به پاهای تو بیفتند و بدانند که من تو را دوست داشته‌ام."},{"book":"مکاشفه","chapter":"3","verse":"10","text":"تو از من اطاعت کردی، گرچه این امر به قیمت اذیت و آزارت تمام شد، اما تو در تمام مشکلاتت، صبر و تحمل نشان دادی. از این رو، من نیز تو را از دورهٔ آزمایش سخت حفظ خواهم نمود، تا از بلایی که بر سر تمام مردم دنیا خواهد آمد، در امان باشی."},{"book":"مکاشفه","chapter":"3","verse":"11","text":"من به‌زودی خواهم آمد. پس آنچه داری محکم نگاه دار تا کسی نتواند تاج و پاداش عظیم تو را برباید."},{"book":"مکاشفه","chapter":"3","verse":"12","text":"هر که پیروز شود، او را ستونی محکم در معبد خدایم خواهم ساخت تا همواره در حضور خدا باشد و دیگر هرگز بیرون نرود. نام خدای خود را نیز بر او خواهم نهاد تا متعلق به شهر خدایم، اورشلیم جدید گردد که از آسمان از جانب خدایم می‌آید. همچنین نام جدید خود را بر او خواهم نهاد."},{"book":"مکاشفه","chapter":"3","verse":"13","text":"هر که این را می‌شنود، خوب توجه کند که روح خدا به کلیساها چه می‌گوید."},{"book":"مکاشفه","chapter":"3","verse":"14","text":"«این پیام را برای فرشتۀ کلیسای لائودیکیه بنویس:"},{"book":"مکاشفه","chapter":"3","verse":"15","text":"من تو را خوب می‌شناسم؛ می‌دانم که نه سرد هستی و نه گرم. کاش یکی از این دو بودی!"},{"book":"مکاشفه","chapter":"3","verse":"16","text":"اما چون نه سرد هستی و نه گرم، تو را از دهان خود قی کرده، بیرون خواهم ریخت."},{"book":"مکاشفه","chapter":"3","verse":"17","text":"تو گمان می‌کنی که ثروتمند هستی و هر چه می‌خواهی، بدون کم و کاست در اختیار داری. اما غافلی از اینکه بدبخت و بیچاره و بینوا و کور و عریان هستی."},{"book":"مکاشفه","chapter":"3","verse":"18","text":"بنابراین، به تو نصیحت می‌کنم که از من طلای ناب را بخری، طلایی که با آتش تصفیه شده است، تا ثروت واقعی را به دست آوری. از من لباس سفید و پاک را بخر و بپوش تا برهنه و شرمسار نباشی. از من دارو بخر و به چشمانت بمال تا بینا شوی."},{"book":"مکاشفه","chapter":"3","verse":"19","text":"من آنانی را که دوست می‌دارم، تأدیب و تنبیه می‌کنم. تو را نیز تنبیه می‌کنم تا از لاقیدی دست کشیده، برای خدا غیور شوی."},{"book":"مکاشفه","chapter":"3","verse":"20","text":"اکنون در مقابل در ایستاده، در را می‌کوبم. هر که صدای مرا بشنود و در را بگشاید، داخل شده، با او همسفره خواهم شد و او نیز با من."},{"book":"مکاشفه","chapter":"3","verse":"21","text":"من به هر که پیروز شود، اجازه خواهم داد که بر تخت سلطنتی‌ام، در کنار من بنشیند، همان‌طور که من نیز پیروز شدم و در کنار پدرم بر تخت او نشستم."},{"book":"مکاشفه","chapter":"3","verse":"22","text":"هر که این را می‌شنود، خوب توجه کند که روح خدا به کلیساها چه می‌گوید.»"}]}