{"data":[{"book":"Fe Fɔlɔ Fɔlɛ","chapter":"34","verse":"1","text":"Yaxuba xa di ginɛ Dina, Leya naxan barixi a bɛ, na naxa siga Sikemi taa kui ginɛe xɛɛbude."},{"book":"Fe Fɔlɔ Fɔlɛ","chapter":"34","verse":"2","text":"Mangɛ Hamori Hiwika xa di Sikemi to Dina to, a naxa a madutun, a naxa a futi kana."},{"book":"Fe Fɔlɔ Fɔlɛ","chapter":"34","verse":"3","text":"Na kui Yaxuba xa di ginɛ Dina xa xanunteya naxa lu Sikemi fate. Sikemi naxa wɔyɛn Dina bɛ marafanyi kui."},{"book":"Fe Fɔlɔ Fɔlɛ","chapter":"34","verse":"4","text":"Na tɛmui Sikemi naxa a fala a baba Hamori bɛ, «Yi tɛmɛdi maxandi n bɛ alako n xa a dɔxɔ.»"},{"book":"Fe Fɔlɔ Fɔlɛ","chapter":"34","verse":"5","text":"Yaxuba a mɛ tɛmui naxɛ Sikemi bara a xa di ginɛ Dina futi kana, a xa di xɛmɛe nu na xɛ ma xurusee fɔxɔ ra. A mu sese fala han nee so tɛmui."},{"book":"Fe Fɔlɔ Fɔlɛ","chapter":"34","verse":"6","text":"Sikemi baba Hamori naxa siga Yaxuba xɔnyi a xa sa wɔyɛn a bɛ."},{"book":"Fe Fɔlɔ Fɔlɛ","chapter":"34","verse":"7","text":"Yaxuba xa die to a mɛ naxan dangixi, e naxa keli xɛ ma keren na, e gbilen banxi. E bɔɲɛ naxa te ki fanyi ra barima Sikemi fe mayaagixi nan nabaxi Isirayila bɔxi ma, a fe niya Yaxuba xa di ginɛ ra naxan mu lanma a xa raba."},{"book":"Fe Fɔlɔ Fɔlɛ","chapter":"34","verse":"8","text":"Hamori naxa a fala e bɛ, «Wo xa di ginɛ bara rafan n ma di Sikemi ma. N bara wo maxandi, wo xa a fi a ma, a xa findi a xa ginɛ ra."},{"book":"Fe Fɔlɔ Fɔlɛ","chapter":"34","verse":"9","text":"Won xa lu fe keren, wo wo xa di ginɛe fi muxu ma alako muxu xa e dɔxɔ. Na tɛmui wo fan nɔma muxu gbee dɔxɔde."},{"book":"Fe Fɔlɔ Fɔlɛ","chapter":"34","verse":"10","text":"Wo xa sabati yi bɔxi ma muxu sɛɛti ma. Be xa findi wo xɔnyi ra, wo xa yulɛya raba, wo xa harige sɔtɔ.»"},{"book":"Fe Fɔlɔ Fɔlɛ","chapter":"34","verse":"11","text":"Sikemi naxa a fala Dina baba nun a taarae bɛ, «Wo xa hinnɛ n na. Wo wama se naxan yo xɔn, n a fima wo ma."},{"book":"Fe Fɔlɔ Fɔlɛ","chapter":"34","verse":"12","text":"Wo nɔma fe belebele maxɔrinde n ma naxan findima kote dɔxɔse ra, sa se gbegbe fan fari. Wo na se naxan birin maxɔrin n ma, n nɔma a birin fide wo ma alako n xa yi sungbutunyi dɔxɔ.»"},{"book":"Fe Fɔlɔ Fɔlɛ","chapter":"34","verse":"13","text":"Yaxuba xa die naxa wɔyɛn furuxi fala Sikemi nun a baba Hamori bɛ, barima Sikemi nu bara e xunya Dina rayaagi."},{"book":"Fe Fɔlɔ Fɔlɛ","chapter":"34","verse":"14","text":"E naxa a fala e bɛ, «Muxu mu nɔma muxu xunya ginɛma fide mixi ma naxan mu sunnaxi. A findima yaagi nan na muxu bɛ."},{"book":"Fe Fɔlɔ Fɔlɛ","chapter":"34","verse":"15","text":"Muxu mu nɔma wo waxɔnfe rabade, fo wo xa lu alɔ muxu tan. Mixi naxan birin na wo xɔnyi, e lan nɛ e xa sunna alɔ muxu tan."},{"book":"Fe Fɔlɔ Fɔlɛ","chapter":"34","verse":"16","text":"Na tɛmui muxu nɔma muxu xa di ginɛe fide wo ma, wo xa e dɔxɔ. Muxu fan wo gbee dɔxɔ. Muxu luma wo sɛɛti ma na tɛmui. Won birin findi ɲama keren na."},{"book":"Fe Fɔlɔ Fɔlɛ","chapter":"34","verse":"17","text":"Kɔnɔ xa wo mu fa sa tin wo sunnade, muxu muxu xunya ginɛma rasuxuma nɛ, muxu keli be.»"},{"book":"Fe Fɔlɔ Fɔlɛ","chapter":"34","verse":"18","text":"Hamori nun a xa di Sikemi naxa tin e xa masenyi ra."},{"book":"Fe Fɔlɔ Fɔlɛ","chapter":"34","verse":"19","text":"Na sɛgɛtala mu bu na fe rabafe ra, barima Yaxuba xa di ginɛ bara rafan a ma. A tan nan nu wurugente ra a ngaxakerenyie tagi."},{"book":"Fe Fɔlɔ Fɔlɛ","chapter":"34","verse":"20","text":"Hamori nun Sikemi naxa siga e xa malan yire taa sode dɛ ra. E naxa a masen e xa ɲama bɛ,"},{"book":"Fe Fɔlɔ Fɔlɛ","chapter":"34","verse":"21","text":"«Yi mixie won ma fe fanyi na e bɛ. E xa lu yi bɔxi ma, e xa yulɛya raba, barima won ma bɔxi gbo. Won nɔma e xa di ginɛe dɔxɔde, won fan won ma di ginɛe fima e ma."},{"book":"Fe Fɔlɔ Fɔlɛ","chapter":"34","verse":"22","text":"Xa yi mixie sabatima be, won xa findi ɲama keren na, fo won xa yi nan naba. Xɛmɛ naxan birin na won xɔnyi be, e birin lan nɛ e xa sunna alɔ e tan."},{"book":"Fe Fɔlɔ Fɔlɛ","chapter":"34","verse":"23","text":"Xa won bara tin e xa masenyi ra, na tɛmui e sabatima won xɔnyi. E xa xurusee nun e sɔtɔse birin findi won birin gbe ra.»"},{"book":"Fe Fɔlɔ Fɔlɛ","chapter":"34","verse":"24","text":"Mixi naxan birin nu na taa sode dɛ ra na lɔxɔɛ, e birin naxa tin Hamori nun a xa di Sikemi xa masenyi ra. Xɛmɛ naxan birin nu na taa kui, e birin naxa e sunna."},{"book":"Fe Fɔlɔ Fɔlɛ","chapter":"34","verse":"25","text":"E xa sunnɛ xi saxan lɔxɔɛ, yi xɛmɛe sunnade to nu na e xɔnɔfe, Yaxuba xa di xɛmɛ firinyie Simeyɔn nun Lewi, Dina taara xɛmɛmae naxa e xa santidɛgɛmae tongo, e so taa kui, e xɛmɛ birin faxa santidɛgɛma ra tɛrɛnna ra."},{"book":"Fe Fɔlɔ Fɔlɛ","chapter":"34","verse":"26","text":"E naxa Hamori nun a xa di Sikemi fan faxa. E naxa Dina tongo Sikemi xɔnyi, e naxa fa a ra."},{"book":"Fe Fɔlɔ Fɔlɛ","chapter":"34","verse":"27","text":"Yaxuba xa di booree naxa se birin tongo naxee findi na mixi faxaxie gbe ra, barima e nu bara e xunya ginɛma futi kana."},{"book":"Fe Fɔlɔ Fɔlɛ","chapter":"34","verse":"28","text":"E naxa e xa yɛxɛɛe tongo a nun e xa sie, e xa ningee nun e xa sofalee, naxee nu na taa kui a nun daaxa."},{"book":"Fe Fɔlɔ Fɔlɛ","chapter":"34","verse":"29","text":"Se naxan birin nu na, e naxa a birin xanin. E naxa dimɛe nun ginɛe xanin. Banxi naxan birin nu na, e naxa a birin kana."},{"book":"Fe Fɔlɔ Fɔlɛ","chapter":"34","verse":"30","text":"Yaxuba naxa a fala Simeyɔn nun Lewi bɛ, «Wo bara kɔntɔfili ti n ma n lufe ra xɔnnanteya dɔxɔɛ kui Kanaankae nun Peresikae tagi. Xɛmɛ gbegbe mu na n yi ra. E fama nɛ lande n xun ma, e n bɔnbɔ, e n xabilɛ birin halaki.»"},{"book":"Fe Fɔlɔ Fɔlɛ","chapter":"34","verse":"31","text":"E naxa a yaabi, «A nu lanma yi mixi xa muxu xunya findi langoe ra?»"}]}