{"data":[{"book":"Ivan","chapter":"10","verse":"1","text":"“Zaista vam kažem, svatko tko u ovčinjak ne ulazi na vrata, nego se šulja preko zida, sigurno je lopov i razbojnik."},{"book":"Ivan","chapter":"10","verse":"2","text":"Jer pastir ulazi na vrata."},{"book":"Ivan","chapter":"10","verse":"3","text":"Njemu vratar otvara vrata, a ovce slušaju njegov glas i dolaze mu. On svoje ovce zove imenom te ih izvodi van."},{"book":"Ivan","chapter":"10","verse":"4","text":"Ide pred njima, a one ga slijede jer mu poznaju glas."},{"book":"Ivan","chapter":"10","verse":"5","text":"Za strancem neće poći, već će od njega pobjeći jer ne poznaju glas tuđinca.”"},{"book":"Ivan","chapter":"10","verse":"6","text":"Oni koji su čuli tu Isusovu prispodobu nisu shvatili što je njome htio reći."},{"book":"Ivan","chapter":"10","verse":"7","text":"Zato im ju on objasni: “Zaista vam kažem, ja sam vrata ovcama."},{"book":"Ivan","chapter":"10","verse":"8","text":"Svi koji su došli prije mene bili su lopovi i razbojnici. Ali prave ih ovce nisu poslušale."},{"book":"Ivan","chapter":"10","verse":"9","text":"Ja sam vrata. Koji su ušli kroz vrata, bit će spašeni, ulazit će i izlaziti te nalaziti zelenu pašu."},{"book":"Ivan","chapter":"10","verse":"10","text":"Nakana je lopova da ukrade, zakolje i uništi. Ja sam došao da dadem vječni život, i to da ga imaju u izobilju."},{"book":"Ivan","chapter":"10","verse":"11","text":"Ja sam dobri pastir. Dobri pastir daje svoj život za ovce."},{"book":"Ivan","chapter":"10","verse":"12","text":"Najamnik će pobjeći i napustiti ovce kad vidi da dolazi vuk jer nisu njegove i jer on nije njihov pastir. Vuk ih onda grabi i razgoni stado."},{"book":"Ivan","chapter":"10","verse":"13","text":"Najamnik bježi jer je unajmljen i ne mari za ovce."},{"book":"Ivan","chapter":"10","verse":"14","text":"Ja sam dobri pastir. Poznajem svoje ovce i one poznaju mene,"},{"book":"Ivan","chapter":"10","verse":"15","text":"kao što Otac poznaje mene i kao što ja poznajem Oca. Ja dajem svoj život za ovce."},{"book":"Ivan","chapter":"10","verse":"16","text":"Imam i drugih ovaca, koje nisu iz ovog ovčinjaka. I njih mi valja dovesti. One će čuti moj glas, pa će tako biti jedno stado s jednim pastirom."},{"book":"Ivan","chapter":"10","verse":"17","text":"Otac me voli jer dajem svoj život da bih ga opet mogao uzeti."},{"book":"Ivan","chapter":"10","verse":"18","text":"Nitko mi ga ne može oduzeti bez mojega pristanka; dobrovoljno dajem svoj život. Imam vlast dati ga i uzeti ga natrag. Tu mi je zapovijed dao Otac.”"},{"book":"Ivan","chapter":"10","verse":"19","text":"Kad to reče, Židovi opet ostanu podijeljenih mišljenja."},{"book":"Ivan","chapter":"10","verse":"20","text":"Neki su govorili: “Opsjednut je zloduhom i luduje. Čemu slušati takvog čovjeka?”"},{"book":"Ivan","chapter":"10","verse":"21","text":"“Ne govori kao da je opsjednut”, govorili su drugi. “Zar bi zloduh mogao slijepcu vratiti vid?”"},{"book":"Ivan","chapter":"10","verse":"22","text":"U Jeruzalemu bijaše zima. Svetkovao se blagdan Posvete Hrama."},{"book":"Ivan","chapter":"10","verse":"23","text":"Isus je prolazio Salomonovim trijemom u Hramu."},{"book":"Ivan","chapter":"10","verse":"24","text":"Opkole ga židovski vođe i upitaju ga: “Dokle ćeš nas držati u nedoumici? Ako si ti Krist, otvoreno nam to reci!”"},{"book":"Ivan","chapter":"10","verse":"25","text":"“Već sam vam rekao pa mi niste vjerovali”, odgovori im Isus. “Dokaz su djela koja činim u ime svojeg Oca."},{"book":"Ivan","chapter":"10","verse":"26","text":"Ali vi mi ne vjerujete jer niste od mojega stada."},{"book":"Ivan","chapter":"10","verse":"27","text":"Moje ovce slušaju moj glas, ja ih poznajem i one me slijede."},{"book":"Ivan","chapter":"10","verse":"28","text":"Dajem im vječni život te neće nikad propasti. Nitko ih neće oteti iz moje ruke."},{"book":"Ivan","chapter":"10","verse":"29","text":"Otac moj, koji mi ih je dao, je jači od svih. Zato ih nitko ne može ugrabiti iz Očeve ruke."},{"book":"Ivan","chapter":"10","verse":"30","text":"Ja i Otac jedno smo.”"},{"book":"Ivan","chapter":"10","verse":"31","text":"Tada židovski vođe opet pograbe kamenje da ga kamenuju."},{"book":"Ivan","chapter":"10","verse":"32","text":"Isus im reče: “Po Božjemu sam nalogu učinio mnoga dobra djela da pomognem narodu. Za koje me od tih djela želite kamenovati?”"},{"book":"Ivan","chapter":"10","verse":"33","text":"“Ne činimo to zbog dobrih djela,” odgovore oni, “već zbog svetogrđa. Običan si čovjek, a praviš se Bogom!”"},{"book":"Ivan","chapter":"10","verse":"34","text":"“Ne piše li u vašem Zakonu: ‘Ja rekoh, vi ste bogovi!’”10:34 Psalam 82:6. Isus je Židovima govorio na hebrejskome. Riječ elohim u ovome je kontekstu osim bogovi mogla značiti i suci. odgovori on."},{"book":"Ivan","chapter":"10","verse":"35","text":"“Ako dakle Sveto pismo, koje se ne može promijeniti, bogovima naziva ljude kojima je upućena Božja riječ,"},{"book":"Ivan","chapter":"10","verse":"36","text":"zašto meni, koga je Otac poslao u svijet i posvetio, kažete da hulim zato što kažem: ‘Sin sam Božji’?"},{"book":"Ivan","chapter":"10","verse":"37","text":"Nemojte mi vjerovati ako ne činim djela svojega Oca."},{"book":"Ivan","chapter":"10","verse":"38","text":"Ali ako ih činim, vjerujte barem tim djelima kad već meni ne vjerujete. Uvjerite se da je Otac u meni i ja u njemu.”"},{"book":"Ivan","chapter":"10","verse":"39","text":"Tada ga opet pokušaju uhvatiti, no on im umakne."},{"book":"Ivan","chapter":"10","verse":"40","text":"Prijeđe na drugu stranu Jordana, na mjesto gdje je prije Ivan krstio, i ondje ostane."},{"book":"Ivan","chapter":"10","verse":"41","text":"Mnogi pođu za njim. “Ivan nije činio čudesa,” govorili su ljudi među sobom, “ali sve što je prorekao za ovog čovjeka bila je istina.”"},{"book":"Ivan","chapter":"10","verse":"42","text":"I mnogi ondje povjeruju u njega."}]}