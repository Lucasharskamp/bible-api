{"data":[{"book":"Filipai","chapter":"4","verse":"1","text":"Hagi nenfugata nensarogta, nagra navesi neramante'na tamage'naku nehumotma, tamagra nagri musezane, eri'zama eri'noazamofo nena'a mani'naze. E'ina hu'negu arone'nimota tamage hutma Ramofonte tamagra mani hanavetita maniho."},{"book":"Filipai","chapter":"4","verse":"2","text":"Nagra tanasmuanki, Yuodia'ene Sintikigata'a Ramofo suza mani'naku mago tanarimpa hutna mani'o."},{"book":"Filipai","chapter":"4","verse":"3","text":"Nagra kantahinegoe, magoka eri'za e'nerumoka, ama a'trena zanaza huo, zanagra hanavetine nagrane megi'a vahera Knare Musenkea zamasmi'none. Ana nehuke zanagra Klemeni ene mago'a eri'za vahe'enena, zamagia asimu eri avontafepi krente'ne."},{"book":"Filipai","chapter":"4","verse":"4","text":"Hakare zupa Ramofonkura muse hiho, ete mago ene neramasmue, muse hiho!"},{"book":"Filipai","chapter":"4","verse":"5","text":"Tamagra atrenke'za knare agazone tamavu'tmavara vahe'mo'za keho, Ramo esia kna tva'o nehie."},{"book":"Filipai","chapter":"4","verse":"6","text":"Mago'a zankura tamagesa ontahitma, hakare zankura nunamu nehutma, upama hu'nesaza zanku Anumzamofo nesamitma, hakare zama huramante'nea zankura, Anumzamofona muse hunteho."},{"book":"Filipai","chapter":"4","verse":"7","text":"Anumzamofo rimpa frumo'a, agtere'neankitma vahe'mota antahita keta osuga hu'nonankino, tamagu'ane, antahintahi tamia Krais Jisasi kva huramantegahie."},{"book":"Filipai","chapter":"4","verse":"8","text":"Hagi vagare nanekea nafuhetane nasarhetma maka knafina tamavutamavama hanazana, na'amo tamage zana me'ne, na'ante vahe'mo'a antahi nemie, na'amo fatgoa hu'ne, na'amo avu sese hu'ne, na'amo vahe'mofona asane hugahie. Na'amo agi'a erisaga hugahie. So'e zantfama me'neniane, husga hunte'zama me'nesiana, anazante antahintahi nehutma hampona hutma maniho."},{"book":"Filipai","chapter":"4","verse":"9","text":"Nagrama nehugetma rempi nehutma e'neritma, nentahitma ke'naza avu'avaza nehinkeno, rimpa fru Anumzamo'a tamagrane manigahie."},{"book":"Filipai","chapter":"4","verse":"10","text":"Tamagrama nagriku'ma maka zupa tamagesa mago'ene antahi nenamiza zankura, nagra tusiza hu'na Ramofona muse hunentoe. Hianagi atupa knafina tamagrama nazahu kankamuna omane'ne."},{"book":"Filipai","chapter":"4","verse":"11","text":"Mago'a zanku atupama nehu'na ama kea nosue, nagra antahi'noe, mago'a zana rama'a antesuo, osi'a ante'nesuana, musenke hugahue."},{"book":"Filipai","chapter":"4","verse":"12","text":"Nagra maka zanku atupa'ma huanknafine, mika'zama meknafinena, nagra hakare oku'a me'nea kankmuna rempi nehue. Namu hanio, nagatesio, rama'a antesuo ontesuana akohena fru hu'na manigahue."},{"book":"Filipai","chapter":"4","verse":"13","text":"Kraisi'a hanavea nenamigena, Agri hanavefi maka'zana amne hugahue."},{"book":"Filipai","chapter":"4","verse":"14","text":"Hu'neanagi nagri knazampina tragotetma, knare hutma tamagra naza hu'naze."},{"book":"Filipai","chapter":"4","verse":"15","text":"Tamagra Filipai kumate vahe'motma antahi'naze, Knare Musenkema pusante Masedonia atrete'na huama'ma hu'noana, mago mono nomo'e huno nagranena eme tragoteno, zagonazana eme onamizagena e'orinoe. Hagi tamagrake nami'naze."},{"book":"Filipai","chapter":"4","verse":"16","text":"Tesalonaika mani'nogetma anahukna hutma mago'a zupa muse'zana atupamahure nami'naze."},{"book":"Filipai","chapter":"4","verse":"17","text":"Ama kema nehuana mago museza namihogu meme huna tamantahinogoe, hagi veva'ma hu'nare, Anumzamoma henka mizama tamamisigu nehue."},{"book":"Filipai","chapter":"4","verse":"18","text":"Na'ankure rama'aza nagrira namizageno avite'ne, atupa'ma hu'noa zama'a mika eri'noe. Na'ankure Epafrotitusi musezama antageno erino e'nefina mananentake zama, Kresramana vu ofagna nehigeno, Anumzamo'a muse huno e'inahu musezana e'nerie."},{"book":"Filipai","chapter":"4","verse":"19","text":"Nagri Anumzamo, hakare atupa'ma hanaza zana tamigahie. Agri'a hanave'amo avite'negeno Krais Jisasimpi runtanino tamigahie."},{"book":"Filipai","chapter":"4","verse":"20","text":"Menina tagri Anumzana tafati'mofo ra agia ami vava hanune. Tamage."},{"book":"Filipai","chapter":"4","verse":"21","text":"Hagi Krais Jisasi naga'mota musenke huneramantoe. Nafuhe'zane, nagrane magopi nemanizamo'za musenke hurmantaze."},{"book":"Filipai","chapter":"4","verse":"22","text":"Maka Anumzamofo naga'mo'za musenke hurmantaze. Sisa nompi nemanizamo'za musenke hurmantaze."},{"book":"Filipai","chapter":"4","verse":"23","text":"Ranti Jisas Kraisi asunku'zamo magoke magokemotma tamagrane mesnie."}]}