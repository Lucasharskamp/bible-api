{"data":[{"book":"Kholosithek","chapter":"2","verse":"1","text":"Ji-è gu è nathek chiih-è Laodisea pha bran nane zab gai hanyie gu shii athieg ba pho chiang gu ne khama diig blia rek pha ji gu nathek shii yao riig."},{"book":"Kholosithek","chapter":"2","verse":"2","text":"Gu è ji rek phane ithek ne lububo rek ne miie shii ò rey yi pha rek phi, chiih-è izai ìd pha yao pha ji è yi khani thazang shii bajo bukho rey ruii, ji èrek ne Hamangkhung-aphuii ro ug pha ji ìd mua, ug nyie yi Masi awai ro."},{"book":"Kholosithek","chapter":"2","verse":"3","text":"Ai ne Hamangkhung-aphuii ro ug pha khani nane ìd pha thazang ji hong pha ziu ro."},{"book":"Kholosithek","chapter":"2","verse":"4","text":"Chiihphado, Gu nathek shii yao, ithek ne khama khie doh magunde hanyi è de nathek shii biidiie pha khnaing ji è khinrin arek yi rabo."},{"book":"Kholosithek","chapter":"2","verse":"5","text":"Chiih-è gu ne siu shii oi magungde, thuh de gu ne ragung shii ne nathek rog shii ro, chiih-è nathek ro migi ne Masi rog shii ò wie chuh rek pha ji riig ne gu ne sang ro."},{"book":"Kholosithek","chapter":"2","verse":"6","text":"Nathek è Masi Isu ne Ithong rone nyanuii shii, nathek ne ai rog shii ò rek ne rai bo."},{"book":"Kholosithek","chapter":"2","verse":"7","text":"Nathek iriingthek ne ai rog shii jam ruii bo, ai rog shii nathek chai ne rung bo, chiih-è nathek è yua pha duiine nawaithek migi shii gang rek ne rai bo. Chiih-è laso è ley ne rai bo."},{"book":"Kholosithek","chapter":"2","verse":"8","text":"Chiihphado, riig bo, hanyie è de bran ro adunmey pha khinrin pha khani è nathek shii khiao arab yi rabo, nyie yi Masi è asi pha jishii bran è yua pha nane hamangnyiak pha khohpho pha ragungthek è thog ro."},{"book":"Kholosithek","chapter":"2","verse":"9","text":"Masi siu shii Hamangkhung-aphuii ro chai ne zab um ro."},{"book":"Kholosithek","chapter":"2","verse":"10","text":"Chiih-è nathek ne ai rog ò rek ne rai bone ley chai phijong ro. Ai ne zab pha luruak pha khohphothek nane riichai è khrug ba ro."},{"book":"Kholosithek","chapter":"2","verse":"11","text":"Masi rog shii ò rek pha ji è nathek de migiangkheg, nathek ne tharothamangthek è rab pha ji è Migiang-akheg ro, jishii Masi miirab ji è kheg, nyie yi gethek ro layog pha blu shii de ichad rek phi ro."},{"book":"Kholosithek","chapter":"2","verse":"12","text":"2:12: Rom 6:4Chiih-è nathek è khowo yi shii, nathek shii de masi rog shii wiengjong, chiih è hanyie è aishii hòi din yi pha, Hamangkhung-aphuii blu khowo shii nathek ro migi è Masi rog hòi din ro."},{"book":"Kholosithek","chapter":"2","verse":"13","text":"2:13: Iphi 2:1-5Nathek ne luang jia ne ragung shii iy dun nyieliieshii nathek ro layog è chiih-è nyieliieshii nathek ne Iphey oi pha Gaibran ro. Jishii thuh Hamangkhung-aphuii è nathek shii Masi rog chai yi phi. Hamangkhung-aphuii è gethek ro zab layog khungjong phi;"},{"book":"Kholosithek","chapter":"2","verse":"14","text":"2:14: Iphi 2:15 ai è gethek ro anyu pha muruiithek sasab shii iphey è phang ne ruii pha ji shii thoh muii ne bai shii ziin muii pha chiang è zab ruang rek phi."},{"book":"Kholosithek","chapter":"2","verse":"15","text":"Chiih-è ji pha bai è Masi ne blu pha luruak khohphothek nane riichaithek è awai shii ichad rek ge; chiih-è zab pha moe ithek shii khiao rab ne airo yang pha lubo pha ji shii noh dun."},{"book":"Kholosithek","chapter":"2","verse":"16","text":"Ji-è hanyie de nyie chie niing dinne gang inai dinne Iwo Habie sai dinne Jewthek thung pha inai chiang shii Iphey arab haro."},{"book":"Kholosithek","chapter":"2","verse":"17","text":"Zab jithek pha mana ne phariang ne ragia bie phro; chiih-è isbang ne Masi ro."},{"book":"Kholosithek","chapter":"2","verse":"18-19","text":"Nyieliieshii wie è miiramthek nane hanyie ne biidiie pha tharothamang rey ne chiih-è hamangkhliiethek shii sia ne nawaithek shii ne hanyie è boh rone yao pho è athe yi rabo. Zai branthek ne ithek ro tharothamang è now pha jihà ne wiangwe rek pha nane hanyie yi siu pha khrug rone Masi shii khoh pha ji ne thoh muii. Masi è phriie pha zab siu shii ran ne miak chiih-è rung pha ji è ò shii khoh dun, chiih-è Hamangkhung-aphuii è chid pha ji sieng dun."},{"book":"Kholosithek","chapter":"2","verse":"20","text":"Nathek ne Masi rog shii iy ne hamangnyiak pha ragungthek khohthek pha ji è ichad rek phi. Nyie, chiihphado è nathek ne ichiih sohjambling è rey pha duiine rai habey? Nyie rek ne nathek ne ji è rek pha Iphey ji nuii phlei"},{"book":"Kholosithek","chapter":"2","verse":"21","text":"“Ji akhoh rabo,” ji achai rabo, gai shii akhoh rabo?"},{"book":"Kholosithek","chapter":"2","verse":"22","text":"Zab hì pha mana ne ithek è khoh jishii adunmey pha mana rey dun ro hì pha mana chiang è yao ro. Ithek ne bran Iphey nane muyuathek ro."},{"book":"Kholosithek","chapter":"2","verse":"23","text":"Hamangkhliiethek shii sia pha bangchiie nane biidiie pha jum, chiih-è siu shii diigchiao phi pha hì thek zab ne khani ji è ipheythek shii khia, jishii ithek shii ne siu è chid pha ji shii phriie rek phane zai igong oi ro."}]}