{"data":[{"book":"Waefeso","chapter":"1","verse":"1","text":"Paulo, mtume wa Kristo Yesu, kwa mapenzi ya Mungu:"},{"book":"Waefeso","chapter":"1","verse":"2","text":"Neema na amani itokayo kwa Mungu Baba yetu na kwa Bwana wetu Yesu Kristo iwe nanyi."},{"book":"Waefeso","chapter":"1","verse":"3","text":"Ahimidiwe Mungu na Baba wa Bwana wetu Yesu Kristo, aliyetubariki sisi kwa baraka zote za rohoni, katika ulimwengu wa roho ndani ya Kristo."},{"book":"Waefeso","chapter":"1","verse":"4","text":"Kwa maana alituchagua katika yeye kabla ya kuumbwa ulimwengu ili tuwe watakatifu na bila lawama mbele zake. Kwa upendo"},{"book":"Waefeso","chapter":"1","verse":"5","text":"alitangulia kutuchagua tuwe wanawe kwa njia ya Yesu Kristo kwa furaha yake na mapenzi yake mwenyewe."},{"book":"Waefeso","chapter":"1","verse":"6","text":"Kwa hiyo tunamsifu Mungu kwa huruma zake kuu alizotumiminia sisi katika Mwanawe Mpendwa."},{"book":"Waefeso","chapter":"1","verse":"7","text":"Ndani yake tunao ukombozi kwa njia ya damu yake, yaani, msamaha wa dhambi, sawasawa na wingi wa neema yake"},{"book":"Waefeso","chapter":"1","verse":"8","text":"aliyotumiminia kwa wingi, kwa hekima yote na maarifa yote."},{"book":"Waefeso","chapter":"1","verse":"9","text":"Naye alitujulisha siri ya mapenzi yake sawasawa na uradhi wa mapenzi yake, ambayo alikusudia katika Kristo,"},{"book":"Waefeso","chapter":"1","verse":"10","text":"ili yapate kutimizwa wakati mkamilifu utakapowadia, yaani, kuvitia vitu vyote vya mbinguni na vya duniani pamoja, chini ya kiongozi mmoja, ndiye Kristo."},{"book":"Waefeso","chapter":"1","verse":"11","text":"Katika Kristo sisi nasi tumepata urithi, tukisha kuchaguliwa sawasawa na kusudi la Mungu, yeye ambaye hufanya mambo yote kulingana na kusudi la mapenzi yake,"},{"book":"Waefeso","chapter":"1","verse":"12","text":"ili kwamba, sisi tuliokuwa wa kwanza kuweka tumaini katika Kristo, tupate kuishi kwa sifa ya utukufu wake."},{"book":"Waefeso","chapter":"1","verse":"13","text":"Ninyi pia mliingia ndani ya Kristo mliposikia Neno la kweli, Injili ya wokovu wenu. Mkiisha kuamini, ndani yake mlitiwa muhuri, yaani, Roho Mtakatifu mliyeahidiwa,"},{"book":"Waefeso","chapter":"1","verse":"14","text":"yeye ambaye ni amana yetu akituhakikishia urithi wetu hadi ukombozi wa wale walio milki ya Mungu kwa sifa ya utukufu wake."},{"book":"Waefeso","chapter":"1","verse":"15","text":"Kwa sababu hii, tangu niliposikia juu ya imani yenu katika Bwana Yesu na upendo wenu kwa watakatifu wote,"},{"book":"Waefeso","chapter":"1","verse":"16","text":"sijaacha kumshukuru Mungu kwa ajili yenu, nikiwakumbuka katika maombi yangu."},{"book":"Waefeso","chapter":"1","verse":"17","text":"Nazidi kumwomba Mungu wa Bwana wetu Yesu Kristo, Baba wa utukufu, awajalieni ninyi roho ya hekima na ya ufunuo, ili mpate kumjua zaidi."},{"book":"Waefeso","chapter":"1","verse":"18","text":"Ninaomba pia kwamba macho ya mioyo yenu yatiwe nuru ili mpate kujua tumaini mliloitiwa, utajiri wa urithi wa utukufu wake kwa watakatifu"},{"book":"Waefeso","chapter":"1","verse":"19","text":"na uweza wake mkuu usiolinganishwa kwa ajili yetu sisi tuaminio. Uweza huo unaofanya kazi ndani yetu, ni sawa na ile nguvu kuu mno"},{"book":"Waefeso","chapter":"1","verse":"20","text":"aliyoitumia katika Kristo alipomfufua kutoka kwa wafu, na akamketisha mkono wake wa kuume huko mbinguni,"},{"book":"Waefeso","chapter":"1","verse":"21","text":"juu sana kuliko falme zote na mamlaka, enzi na milki, na juu ya kila jina litajwalo, si katika ulimwengu huu tu, bali katika ule ujao pia."},{"book":"Waefeso","chapter":"1","verse":"22","text":"Naye Mungu ameweka vitu vyote viwe chini ya miguu yake na amemfanya yeye awe kichwa cha vitu vyote kwa ajili ya Kanisa,"},{"book":"Waefeso","chapter":"1","verse":"23","text":"ambalo ndilo mwili wake, ukamilifu wake yeye aliye yote katika yote."}]}