{"data":[{"book":"Kwan","chapter":"8","verse":"1","text":"Jehova Nyasaye nowacho ne Musa niya,"},{"book":"Kwan","chapter":"8","verse":"2","text":"“Wuo gi Harun kendo iwachne kama: ‘Ka iketo teyni abiriyo kuonde mowinjore, to nyaka ler margi meny nyim rachung taya.’ ”"},{"book":"Kwan","chapter":"8","verse":"3","text":"Harun notimo kamano; noketo teyni kuonde mowinjore ka gimenyo nyim rachung taya, mana kaka Jehova Nyasaye nosechiko Musa."},{"book":"Kwan","chapter":"8","verse":"4","text":"Ma e kaka rachung taya nolosi: Nolose gi dhahabu mothedhi chakre e bwoye nyaka wiye malo. Rachung taya nolosi mana kaka ranyisi mane Jehova Nyasaye osenyiso Musa."},{"book":"Kwan","chapter":"8","verse":"5","text":"Jehova Nyasaye nowacho ne Musa niya,"},{"book":"Kwan","chapter":"8","verse":"6","text":"“Wal jo-Lawi e kind jo-Israel mamoko kendo pwodhgi gibed maler."},{"book":"Kwan","chapter":"8","verse":"7","text":"Kipwodhogi, to itim kama: Kwo pi mipwodhogigo kuomgi; bangʼe giliel yie dendgi duto kendo giluok lepgi, eka gibed joma opwodhi."},{"book":"Kwan","chapter":"8","verse":"8","text":"Nyisgi gikaw nyarwath kaachiel gi misango mar cham mar mogo mayom moru gi mo; bangʼe ikaw nyarwath matin mar ariyo kaka misango mar golo richo."},{"book":"Kwan","chapter":"8","verse":"9","text":"Kel jo-Lawi e nyim Hemb Romo kendo ichok oganda duto mar dhood Israel."},{"book":"Kwan","chapter":"8","verse":"10","text":"Nyaka ikel jo-Lawi e nyim Jehova Nyasaye, mondo jo-Israel nyaka oyie lwetgi kuomgi."},{"book":"Kwan","chapter":"8","verse":"11","text":"Harun nyaka kel jo-Lawi e nyim Jehova Nyasaye kaka misango mifwayo koa kuom jo-Israel, mondo omi gibed moikore ne tij Jehova Nyasaye."},{"book":"Kwan","chapter":"8","verse":"12","text":"“Bangʼ ka jo-Lawi oseketo lwetgi ewi rwedhigo, to chiw achiel kuomgi ne Jehova Nyasaye kaka misango mar golo richo, to machielo chiw kaka misango miwangʼo pep mipwodhogo jo-Lawi mondo ngʼwon-nigi."},{"book":"Kwan","chapter":"8","verse":"13","text":"Ket jo-Lawi ochungʼ e nyim Harun kod yawuote bangʼe ichiwgi kaka misango mifwayo ne Jehova Nyasaye."},{"book":"Kwan","chapter":"8","verse":"14","text":"Ma e kaka onego iwal jo-Lawi e kind jo-Israel mamoko mondo obed maga."},{"book":"Kwan","chapter":"8","verse":"15","text":"“Bangʼ ka isepwodho jo-Lawi kendo ichiwogi kaka misango mifwayo, to nyaka gibi mondo gitim tijgi e Hemb Romo."},{"book":"Kwan","chapter":"8","verse":"16","text":"Gin e jo-Israel manyaka chiw chuth ne an. Asekawogi kaka meka awuon e lo kayo ma en nyodo mokwongo ma wuowi mar ja-Israel."},{"book":"Kwan","chapter":"8","verse":"17","text":"Nyathi moro amora ma wuowi mokwongo ma ja-Israel bed ni en dhano kata chiayo, en mara. Kane anego kayo duto man Misri, ne awalogi gibedo maga."},{"book":"Kwan","chapter":"8","verse":"18","text":"Bende aseketo jo-Lawi duto obedo e lo yawuowi makayo e Israel."},{"book":"Kwan","chapter":"8","verse":"19","text":"Kuom jo-Israel duto, asechiwo jo-Lawi kaka mich ne Harun gi yawuote mondo giti tij lemo e Hemb Romo e lo jo-Israel kendo mondo gikelnegi resruok kuom masira manyalo mako jo-Israel ka gisudo machiegni gi kama ler mar lemo.”"},{"book":"Kwan","chapter":"8","verse":"20","text":"Musa gi Harun kod oganda jo-Israel duto notimone jo-Lawi gigo duto mane Jehova Nyasaye ochiko Musa."},{"book":"Kwan","chapter":"8","verse":"21","text":"Jo-Lawi nopwodhore giwegi kendo negiluoko lepgi. Bangʼ mano Harun nochiwogi e nyim Jehova Nyasaye kaka misango mifwayo mi notimonegi misango mondo opwodhgigo."},{"book":"Kwan","chapter":"8","verse":"22","text":"Bangʼ mano, jo-Lawi nobiro tiyo tijgi e Hemb Romo kotelnegi gi Harun kod yawuote. Negitimone jo-Lawi mana kaka Jehova Nyasaye nochiko Musa."},{"book":"Kwan","chapter":"8","verse":"23","text":"Jehova Nyasaye nowacho ne Musa niya,"},{"book":"Kwan","chapter":"8","verse":"24","text":"“Ma e kaka jo-Lawi biro tiyo: Joma chwo mahikgi piero ariyo gabich kata moloyo kanyo nobi mondo obed achiel kuom jotich e Hemb Romo,"},{"book":"Kwan","chapter":"8","verse":"25","text":"to ka giromo higni piero abich, to giniwe tich."},{"book":"Kwan","chapter":"8","verse":"26","text":"Ginyalo konyo owetegi e tije mag Hemb Romo, to gin giwegi ok onego gimul tich moro amora. Ma e kaka ibiro pogo tije ne jo-Lawi.”"}]}