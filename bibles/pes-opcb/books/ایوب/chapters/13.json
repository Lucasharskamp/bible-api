{"data":[{"book":"ایوب","chapter":"13","verse":"1-2","text":"من آنچه را که شما می‌گویید به چشم خود دیده و به گوش خود شنیده‌ام. من حرفهای شما را می‌فهمم. آنچه را که شما می‌دانید من نیز می‌دانم و کمتر از شما نیستم."},{"book":"ایوب","chapter":"13","verse":"3","text":"ای کاش می‌توانستم مستقیم با خدای قادر مطلق سخن گویم و با خود او بحث کنم."},{"book":"ایوب","chapter":"13","verse":"4","text":"و اما شما، درد مرا با دروغهایتان می‌پوشانید. شما طبیبان کاذب هستید."},{"book":"ایوب","chapter":"13","verse":"5","text":"اگر حکمت داشتید حرف نمی‌زدید."},{"book":"ایوب","chapter":"13","verse":"6","text":"حال به من گوش بدهید و به دلایلم توجه نمایید."},{"book":"ایوب","chapter":"13","verse":"7","text":"آیا مجبورید به جای خدا حرف بزنید و چیزهایی را که او هرگز نگفته است از قول او بیان کنید؟"},{"book":"ایوب","chapter":"13","verse":"8-9","text":"می‌خواهید به طرفداری از او حقیقت را وارونه جلوه دهید؟ آیا فکر می‌کنید او نمی‌داند شما چه می‌کنید؟ خیال می‌کنید می‌توانید خدا را هم مثل انسان گول بزنید؟"},{"book":"ایوب","chapter":"13","verse":"10","text":"بدانید شما را توبیخ خواهد کرد، اگر پنهانی طرفداری کنید."},{"book":"ایوب","chapter":"13","verse":"11","text":"آیا عظمت و هیبت خدا، ترسی به دل شما نمی‌اندازد؟"},{"book":"ایوب","chapter":"13","verse":"12","text":"بیانات شما پشیزی ارزش ندارد. استدلال‌هایتان چون دیوار گلی، سست و بی‌پایه است."},{"book":"ایوب","chapter":"13","verse":"13","text":"حال ساکت باشید و بگذارید من سخن بگویم. هر چه می‌خواهد بشود!"},{"book":"ایوب","chapter":"13","verse":"14","text":"بله، جانم را در کف می‌نهم و هر چه در دل دارم می‌گویم."},{"book":"ایوب","chapter":"13","verse":"15","text":"اگر خدا برای این کار مرا بکشد، باز به او امیدوار خواهم بود و حرفهای خود را به او خواهم زد."},{"book":"ایوب","chapter":"13","verse":"16","text":"من آدم شروری نیستم، پس با جرأت به حضور خدا می‌روم شاید این باعث نجاتم گردد."},{"book":"ایوب","chapter":"13","verse":"17","text":"حال به دقت به آنچه که می‌گویم گوش دهید و حرفهایم را بشنوید."},{"book":"ایوب","chapter":"13","verse":"18","text":"دعوی من این است: «من می‌دانم که بی‌تقصیرم.»"},{"book":"ایوب","chapter":"13","verse":"19","text":"کیست که در این مورد بتواند با من بحث کند؟ اگر بتوانید ثابت نمایید که من اشتباه می‌کنم، آنگاه از دفاع خود دست می‌کشم و می‌میرم."},{"book":"ایوب","chapter":"13","verse":"20","text":"ای خدا، اگر این دو درخواست مرا اجابت فرمایی در آن صورت خواهم توانست با تو روبرو شوم:"},{"book":"ایوب","chapter":"13","verse":"21","text":"مرا تنبیه نکن و مرا با حضور مهیب خود به وحشت نیانداز."},{"book":"ایوب","chapter":"13","verse":"22","text":"آنگاه وقتی مرا بخوانی جواب خواهم داد و با هم گفتگو خواهیم نمود."},{"book":"ایوب","chapter":"13","verse":"23","text":"حال، به من بگو که چه خطایی کرده‌ام؟ گناهم را به من نشان بده."},{"book":"ایوب","chapter":"13","verse":"24","text":"چرا روی خود را از من برمی‌گردانی و مرا دشمن خود می‌شماری؟"},{"book":"ایوب","chapter":"13","verse":"25","text":"آیا برگی را که از باد رانده شده است می‌ترسانی؟ آیا پر کاه را مورد هجوم قرار می‌دهی؟"},{"book":"ایوب","chapter":"13","verse":"26","text":"تو اتهامات تلخی بر من وارد می‌آوری و حماقت‌های جوانی‌ام را به رخ من می‌کشی."},{"book":"ایوب","chapter":"13","verse":"27-28","text":"مرا محبوس می‌کنی و تمام درها را به رویم می‌بندی. در نتیجه مانند درختی افتاده و لباسی بید خورده، می‌پوسم و از بین می‌روم."}]}