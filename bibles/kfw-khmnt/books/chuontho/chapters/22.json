{"data":[{"book":"Chuontho","chapter":"22","verse":"1","text":"“Ule-nai khat-um pa ngai, kei'n tuun nangni diangnga ka-inngaakna chong kiril narangaipiru.”"},{"book":"Chuontho","chapter":"22","verse":"2","text":"Ama'n inmani diang Hebrew chongnga irilkha injetpha, inmani'n injuo omchian; halli Paul in ati:"},{"book":"Chuontho","chapter":"22","verse":"3","text":"“Kei Cilicia ram Tarsus ah innei Jihudi inkhat ka-eii, takkha hiwa khuopui Jerusalem hin Gamaliel diang ka-inchu ah hongkalok ka-eii, kei nipi nipu ngai Sinadan kacheet ah kajuiya kahong-inchu, nangni rakip in wini ningtho angnga, kei innum Pathian sik bitkhan ka-inpesuok.” Chuon 5:34-39"},{"book":"Chuontho","chapter":"22","verse":"4","text":"Halli pasal numeisa rakip kasurra mikhumna khan kada-ah, inmani thina katung kei'n hiwa Pathian minchuna Lam kajui mi ngaikha kaleiminpoong-kaleiminraal. Chuon 8:3; 26:9-11"},{"book":"Chuontho","chapter":"22","verse":"5","text":"Hiwa jarra Thiampu Kalian khat-um sanhedrin rakip in kei sakhi in-eii. Inmani diangnga inphut kei'n ule-nai ngai diangnga pesik chemajia ngaikha kamu ah, Damascus ah kaom hiwa mi ngai kha um rachaaknasik, khat-um khit-ah Jerusalem tiang juoruoinasik kei'n khawakhan kaleisi."},{"book":"Chuontho","chapter":"22","verse":"6","text":"Kei'n hinthoa kasiya Damascus kaheinai pha hintia asuokjei, kani hong-inding siktiang, jetlei-theileiya kasir kapangnga marwaanna inphut akawartak ra-ang inkhat in ajuowarjei."},{"book":"Chuontho","chapter":"22","verse":"7","text":"Halli kei nuoipilla kapurjei, halli rasa inkhat in keidiang, Saul, Saul, nang in kei angsikme ninaminpoong? iti kei'n kaleijet."},{"book":"Chuontho","chapter":"22","verse":"8","text":"Kei'n kamasang, nang tu na-eme Pumi? halli ama'n keidiang ati, keichu nang in ninaminpoong Nazareth Jisu kha ka-eii."},{"book":"Chuontho","chapter":"22","verse":"9","text":"Keile hei-inruoi mi ngaikhan ra-ang khachu inmu, takkha kei diangnga iril ama rasa khachu inmani'n leijetmu."},{"book":"Chuontho","chapter":"22","verse":"10","text":"Halli kei'n kati, kei'n angme kathosik, Pumi? halli ama'n keidiang ati, inthei-inlang Damascus ah luutro, khawa munkhan Pathian in ikadangsa nathosik chuon rakip jarra nangdiang namindik inte."},{"book":"Chuontho","chapter":"22","verse":"11","text":"Khawa kawar ra-ang khan kamit leimumongnga, kihei-inruoipui ngaikhan kakut inma-ouwa, kei'n Damascus ah kaheiwajei."},{"book":"Chuontho","chapter":"22","verse":"12","text":"Khawa munna kaom Jihudi rakip in khoya intho, eini Sinadan kajui Pathian kangamna araming Ananias Jihudi inkhat aleiom."},{"book":"Chuontho","chapter":"22","verse":"13","text":"Ama kakoolla aheiwali, kakoolla angirra keidiang ati, Kasuopui Saul, nang mutaro! khawapha takkhan kei'n woikhat muna kaneiya amadiang kahong-enjei."},{"book":"Chuontho","chapter":"22","verse":"14","text":"Halli ama'n ati, nipi-nipu ngai Pathian khan nang in ama lungdou jetnasik ah, ama Asuok kadik kha munasik ah, khat-um arasatak kha jetnasik ah anakadangjei."},{"book":"Chuontho","chapter":"22","verse":"15","text":"Ajarchu nang in mirakip maikuungnga nimu nijet rakip karilpisik sakhi na-esik eii."},{"book":"Chuontho","chapter":"22","verse":"16","text":"Tuun angsikme nilangaak? intheiro, ama raming koi-inlang baptize thoro halli namanu insuthiangtaro ati."},{"book":"Chuontho","chapter":"22","verse":"17","text":"Kei'n Jerusalemma kaheikirli, Biak-inn khan Pathian kanilai, kei'n mangtalar inkhat kaleimu,"},{"book":"Chuontho","chapter":"22","verse":"18","text":"innotro, Jerusalem makheiya innot ah suokro, ajarchu kei jarra nang sakhi inmani'n leinunujei, tia keidiang kati Pumi kha kaleimu."},{"book":"Chuontho","chapter":"22","verse":"19","text":"Kei'n katia, Pumi, inmani rakip in injetwiak, kei'n synagogue rakip ah nang kanangamna ngaikha mikhumna ah kaleida halli kawuok um kaleiwuok."},{"book":"Chuontho","chapter":"22","verse":"20","text":"Halli nang nasakhi ka-eii Stephen inthatlai, kei um khawakhan kaomma, inthat kha kaleizoot khat-um akathat ngai puondiar kha kareiipi kalei-eii. Chuon 7:58"},{"book":"Chuontho","chapter":"22","verse":"21","text":"Halli ama'n keidiang ati, suokro; ajarchu kei'n nanghi hiwahinna inphut kalaak ah zaatlop ngaidiang kanatirsik eii."},{"book":"Chuontho","chapter":"22","verse":"22","text":"Inmani'n hiwa katung achonghi inrangaili; inmani rasa inringnga inkheek ah inti, hiwa ka-ang mi hi nuoipilchung makheiya thatru, ajarchu ama karing sik rahoi suokmak."},{"book":"Chuontho","chapter":"22","verse":"23","text":"Inmani'n inkheek ah, inpuondiar inkalek ah marwaan tiang rahut inwor pha,"},{"book":"Chuontho","chapter":"22","verse":"24","text":"Rome raalmi lamkakeipa in ama chungnga hituk Jihudi ngai'n inkheekna jar kha jetna sik, ama kha wuokna sik chong apeya, amakha raalmi ngai omna innkhan ruoitaru tia chong apejei."},{"book":"Chuontho","chapter":"22","verse":"25","text":"Inmani'n ama kha inkhit ah inwuok pha, Paul in akoolla kangir raalmi rajakhat lamkakeipa diang ati, “Rome mi ngaihi iteii amasialna muleiya ningwuok hi nangni chongtanbe?”"},{"book":"Chuontho","chapter":"22","verse":"26","text":"Rajakhat lamkakeipa khan khawa ajetpha, ama'n raalmi lamkakeipa diang asiya aleiti, “Nang angme natho sik? ajarchu hiwa mi hi Rome miring eii!”"},{"book":"Chuontho","chapter":"22","verse":"27","text":"Khawa jarra raalmi lamkakeipa khan asiya Paul diang aleirakel, keidiang tiro, nang Rome miring na-ebe?"},{"book":"Chuontho","chapter":"22","verse":"28","text":"Raalmi lamkakeipa khan ati, “Kei'n aman katamtak kapeya Rome miring inkhat kihongchang eii.”"},{"book":"Chuontho","chapter":"22","verse":"29","text":"Khawa phatak ama diangnga chongkarakel sik ngaikha nuktiang inkirjei; halli raalmi lamkakeipa innum ama Rome mi eii ti ajetpha, ama um Paul aleikhit jarra achijei."},{"book":"Chuontho","chapter":"22","verse":"30","text":"Takkha ziingkhuo ahongwarli Jihudi ngai'n angjarra amasialna inpeme ti inthiangnga ajetzoot ah, ama kha amasuojei, halli thiampu kalian ngaile uparup rakip intuupru tia chong apeli, Paul ajuoruoiya, inmani maikuungnga amin-ngirjei."}]}