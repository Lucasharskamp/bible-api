{"data":[{"book":"Iyyaasuu","chapter":"3","verse":"1","text":"Iyyaasuu fi Israaʼeloonni hundinuu ganama barii Shixiim keessaa baʼanii gara Laga Yordaanos dhufan. Utuu gamatti hin ceʼin duras achi qubatan."},{"book":"Iyyaasuu","chapter":"3","verse":"2","text":"Bultii sadii booddee ajajjoonni loltootaa qubata keessa dedeemanii,"},{"book":"Iyyaasuu","chapter":"3","verse":"3","text":"akkana jedhanii namoota ajajan: “Isin yommuu taabota kakuu Waaqayyo Waaqa keessaniitii fi Lewwota luboota taʼan isaanii taaboticha baatan argitanitti iddoo keessanii kaatanii taaboticha faana buʼuu qabdu."},{"book":"Iyyaasuu","chapter":"3","verse":"4","text":"Isin sababii duraan karaa kanaan hin darbiniif, karaa deemuun isinii malu ni beektu. Garuu isinii fi taaboticha gidduutti gargari fageenya gara dhundhuma kuma lama hambisaa; ittis hin dhiʼaatinaa.”"},{"book":"Iyyaasuu","chapter":"3","verse":"5","text":"Iyyaasuunis uummataan, “Of qulqulleessaa; Waaqayyo bor gidduu keessanitti wantoota dinqisiisaa ni hojjetaatii” jedhe."},{"book":"Iyyaasuu","chapter":"3","verse":"6","text":"Iyyaasuunis lubootaan, “Taabota kakuu fuudhaatii uummata dura darbaa” jedhe. Kanaafuu isaan taaboticha fuudhanii uummata dura darban."},{"book":"Iyyaasuu","chapter":"3","verse":"7","text":"Waaqayyos Iyyaasuudhaan akkana jedhe; “Akka isaan akka ani akkuman Musee wajjin ture sana si wajjin jiru beekaniif, ani harʼa fuula Israaʼeloota hundaa duratti nama guddaa si gochuu nan jalqaba."},{"book":"Iyyaasuu","chapter":"3","verse":"8","text":"Atis luboota taabota kakuu baataniin, ‘Isin yommuu qarqara bishaan Yordaanos geessanitti, dhaqaatii laga keessa dhadhaabadhaa’ jedhi.”"},{"book":"Iyyaasuu","chapter":"3","verse":"9","text":"Iyyaasuunis Israaʼelootaan akkana jedhe; “As kottaatii dubbii Waaqayyo Waaqa keessanii dhagaʼaa."},{"book":"Iyyaasuu","chapter":"3","verse":"10","text":"Akki isin itti akka Waaqni jiraataan gidduu keessan jiruu fi akka inni dhugumaan Kanaʼaanota, Heetota, Hiiwota, Feerzota, Girgaashota, Amoorotaa fi Yebuusota fuula keessan duraa ariʼee baasu beektan kanaa dha."},{"book":"Iyyaasuu","chapter":"3","verse":"11","text":"Kunoo, taabonni kakuu Gooftaa lafa hundumaa isin duraan Yordaanos ni seena."},{"book":"Iyyaasuu","chapter":"3","verse":"12","text":"Kanaafuu amma gosoota Israaʼel keessaa nama kudha lama jechuunis tokkoo tokkoo gosaa keessaa nama tokko tokko filadhaa."},{"book":"Iyyaasuu","chapter":"3","verse":"13","text":"Akkuma luboonni taabota Waaqayyo Gooftaa lafa hundaa baatan miilla isaanii Yordaanos keessa seensisaniin, bishaan isaa kan gubbaadhaa gad yaaʼu ni cita; tuulamees ol dhaabata.”"},{"book":"Iyyaasuu","chapter":"3","verse":"14","text":"Kanaaf yommuu namoonni laga Yordaanos ceʼuuf qubata isaanii keessaa baʼanitti, luboonni taabota kakuu baatanii isaan dura darbanii deeman."},{"book":"Iyyaasuu","chapter":"3","verse":"15","text":"Yeroo midhaan galfamu hunda lagni Yordaanos guutee irra dhangalaʼa. Taʼus akkuma luboonni taaboticha baatan Yordaanos gaʼanii miilli isaanii qarqara bishaanii tuqeen,"},{"book":"Iyyaasuu","chapter":"3","verse":"16","text":"bishaan burqaa oliitii dhufu yaaʼuu dhiise. Iddoo magaalaa Addaam jedhamu kan Zaaretaan biraa sana irraa fagaatee tuulamee dhaabate; bishaan gara Galaana Arabbaatti yookaan Galaana soogiddaatti gad yaaʼus guutumaan guutuutti cite. Kanaafuu namoonni fuullee Yerikootiin gara gamaatti ceʼan."},{"book":"Iyyaasuu","chapter":"3","verse":"17","text":"Yeroo Israaʼeloonni hundi darbaa turanitti luboonni taabota kakuu Waaqayyoo baatan sun hamma sabni guutumaan guutuutti lafa goggogaa irra ceʼutti walakkaa Yordaanos keessa qajeelanii lafa goggogaa irra dhaabatan."}]}