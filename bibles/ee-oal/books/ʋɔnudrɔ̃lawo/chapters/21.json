{"data":[{"book":"Ʋɔnudrɔ̃lawo","chapter":"21","verse":"1","text":"Israel ƒe kplɔlawo ka atam na Yehowa le Mizpa be yewomatsɔ yewoƒe ɖetugbiwo ana Benyamin ƒe to la ƒe ŋutsuwo woaɖe gbeɖegbeɖe o."},{"book":"Ʋɔnudrɔ̃lawo","chapter":"21","verse":"2","text":"Azɔ la, Israelviwo ƒe kplɔlawo kpe ta le Betel eye wofa avi na Mawu vevie va se ɖe fiẽ."},{"book":"Ʋɔnudrɔ̃lawo","chapter":"21","verse":"3","text":"Wofa avi gblɔ be, “Oo, Yehowa, Israel ƒe Mawu, nu ka ta wòva eme be míaƒe towo dometɔ ɖeka le bubum le mía dome?”"},{"book":"Ʋɔnudrɔ̃lawo","chapter":"21","verse":"4","text":"Woɖi vɔsamlekpui aɖe le gbe ma gbe ƒe ŋdi kanya eye wosa akpedavɔ le edzi."},{"book":"Ʋɔnudrɔ̃lawo","chapter":"21","verse":"5","text":"Wogblɔ na wo nɔewo be, “Ɖe Israel ƒe to aɖe li si meva takpekpe si míewɔ le Yehowa ŋkume le Mizpa oa?” Wobia nya sia elabena woka atam ɖe edzi do ŋgɔ be ame si agbe vava la aku kokoko."},{"book":"Ʋɔnudrɔ̃lawo","chapter":"21","verse":"6","text":"Israelviwo katã fa konyi le ale si Benyamin ƒe to la tsrɔ̃ le wo dome la ta eye wogblɔ be, “Israel ƒe to blibo ɖeka tsrɔ̃ le mía dome."},{"book":"Ʋɔnudrɔ̃lawo","chapter":"21","verse":"7","text":"Afi ka míakpɔ nyɔnuwo le na ŋutsu ʋɛ siwo tsi agbe esi míetsɔ Yehowa ka atam be míatsɔ míaƒe vinyɔnuwo na woƒe ɖekakpuiwo woaɖe o?”"},{"book":"Ʋɔnudrɔ̃lawo","chapter":"21","verse":"8","text":"Eye wobia be, “Israel ƒe to ka me tɔwoe meva takpekpea me le Yehowa ŋkume le Mizpa o?” Wokpɔe be, ame aɖeke metso Yabes Gilead va asaɖa la me na takpekpe la o."},{"book":"Ʋɔnudrɔ̃lawo","chapter":"21","verse":"9","text":"Esi woxlẽ ameawo la, wokpɔe be Yabes Gileadtɔ aɖeke menɔ afi ma o."},{"book":"Ʋɔnudrɔ̃lawo","chapter":"21","verse":"10","text":"Ale woɖe gbe na aʋawɔla kalẽtɔ akpe wuieve (12,000) be, “Miyi miawu amewo le Yabes Gilead."},{"book":"Ʋɔnudrɔ̃lawo","chapter":"21","verse":"11","text":"Miwu ŋutsuwo katã kple nyɔnu siwo katã dɔ ŋutsu gbɔ kpɔ.”"},{"book":"Ʋɔnudrɔ̃lawo","chapter":"21","verse":"12","text":"Wokpɔ ɖetugbi alafa ene siwo medɔ ŋutsu gbɔ kpɔ o la le ame siwo nɔ Yabes Gilead la dome eye wokplɔ wo va asaɖa la me le Silo, le Kanaanyigba dzi."},{"book":"Ʋɔnudrɔ̃lawo","chapter":"21","verse":"13","text":"Israelvi bubuawo ɖo ame ɖe Benyamin ƒe to la ƒe ŋutsu siwo tsi agbe eye wole Rimon kpe la gbɔ."},{"book":"Ʋɔnudrɔ̃lawo","chapter":"21","verse":"14","text":"Wotsɔ ɖetugbi alafa eneawo na wo woɖe eye wotrɔ yi woƒe aƒewo me. Ke ɖetugbiawo mede ŋutsuawo katã nu o."},{"book":"Ʋɔnudrɔ̃lawo","chapter":"21","verse":"15","text":"Nublanuinya gã aɖee wònye le Israel le ŋkeke mawo me elabena Yehowa de mama Israel ƒe toawo dome."},{"book":"Ʋɔnudrɔ̃lawo","chapter":"21","verse":"16","text":"Israelviwo ƒe kplɔlawo gblɔ be, “Aleke míawɔ akpɔ srɔ̃ na ŋutsu bubuawo esi Benyamin ƒe to la ƒe nyɔnuwo katã ku?"},{"book":"Ʋɔnudrɔ̃lawo","chapter":"21","verse":"17","text":"Ele be míato mɔ aɖe nu adi srɔ̃ na wo kokoko ale be, Israel ƒe to blibo ɖeka mabu gbidii o."},{"book":"Ʋɔnudrɔ̃lawo","chapter":"21","verse":"18","text":"Ke míate ŋu atsɔ míawo ŋutɔ ƒe vinyɔnuwo na wo o elabena mí Israelviwo míeka atam be, Yehowa ƒe fiƒode nava ame sia ame si awɔ nu sia la dzi.”"},{"book":"Ʋɔnudrɔ̃lawo","chapter":"21","verse":"19","text":"Ke ame aɖe ɖo ŋku Yehowa ƒe ŋkekenyui si woɖuna ƒe sia ƒe la dzi. Woɖua ŋkekenyui sia le Silo, si le Betel ƒe anyiehe kple mɔ si tso Betel yi Sekem ƒe ɣedzeƒe lɔƒo kpakple Lebona ƒe dziehe la dzi."},{"book":"Ʋɔnudrɔ̃lawo","chapter":"21","verse":"20","text":"Wogblɔ na Benyamin ƒe to la ƒe ŋutsu siwo mekpɔ srɔ̃ ɖe haɖe o la be, “Miyi miaɣla mia ɖokui ɖe waingblewo me"},{"book":"Ʋɔnudrɔ̃lawo","chapter":"21","verse":"21","text":"eye ne Silo ɖetugbiwo va yina ɣeɖuƒe la, mialũ ɖe wo dzi, mialé wo sesẽ ayi miaƒe aƒewo me ne woazu mia srɔ̃wo!"},{"book":"Ʋɔnudrɔ̃lawo","chapter":"21","verse":"22","text":"Ne wo fofowo kple wo nɔviŋutsuwo va nya he ge ɖe mía ŋu la, míagblɔ na wo be, ‘Míeɖe kuku na mi; mise nu gɔme eye miaɖe mɔ woaɖe mia vinyɔnuwo elabena míekpɔ ɖetugbiwo na ŋutsuawo katã esi míetsrɔ̃ Yabes Gilead o. Nenye miawo ŋutɔe tsɔ mia vinyɔnuwo na wo la, eya ko hafi miaɖi fɔ.’ ”"},{"book":"Ʋɔnudrɔ̃lawo","chapter":"21","verse":"23","text":"Ale Benyamin ƒe to la ƒe ŋutsuwo wɔ ɖe nya si wogblɔ na wo la dzi, wolé nyɔnuvi siwo va ŋkekenyui la ɖu ge, eye wokplɔ wo yi woawo ŋutɔ ƒe anyigba dzi. Wogbugbɔ woƒe duwo tu eye wonɔ wo me."},{"book":"Ʋɔnudrɔ̃lawo","chapter":"21","verse":"24","text":"Israelvi bubuawo hã trɔ yi wo de."},{"book":"Ʋɔnudrɔ̃lawo","chapter":"21","verse":"25","text":"Le ɣe ma ɣiwo me la, fia aɖeke menɔ Israel si o, eye ame sia ame wɔa nu si dzea eŋu."}]}