{"data":[{"book":"Mateusza","chapter":"11","verse":"1","text":"Kiedy Jezus skończył rozkazywać swoim dwunastu uczniom, odszedł stamtąd, aby nauczać i głosić w ich miastach."},{"book":"Mateusza","chapter":"11","verse":"2","text":"A gdy Jan usłyszał w więzieniu o czynach Chrystusa, posłał dwóch ze swoich uczniów;"},{"book":"Mateusza","chapter":"11","verse":"3","text":"Z pytaniem: Czy ty jesteś tym, który ma przyjść, czy mamy oczekiwać innego?"},{"book":"Mateusza","chapter":"11","verse":"4","text":"A Jezus odpowiedział im: Idźcie i oznajmijcie Janowi, co słyszycie i widzicie."},{"book":"Mateusza","chapter":"11","verse":"5","text":"Ślepi widzą, chromi chodzą, trędowaci zostają oczyszczeni, głusi słyszą, umarli zmartwychwstają, a ubogim opowiadana jest ewangelia."},{"book":"Mateusza","chapter":"11","verse":"6","text":"A błogosławiony jest ten, kto się nie zgorszy z mojego powodu."},{"book":"Mateusza","chapter":"11","verse":"7","text":"A gdy odeszli, Jezus zaczął mówić do tłumów o Janie: Co wyszliście oglądać na pustyni? Trzcinę kołyszącą się na wietrze?"},{"book":"Mateusza","chapter":"11","verse":"8","text":"Ale co wyszliście zobaczyć? Człowieka ubranego w miękkie szaty? Oto ci, którzy noszą miękkie szaty, są w domach królewskich."},{"book":"Mateusza","chapter":"11","verse":"9","text":"Ale co wyszliście zobaczyć? Proroka? Owszem, mówię wam, nawet więcej niż proroka."},{"book":"Mateusza","chapter":"11","verse":"10","text":"Bo on jest tym, o którym jest napisane: Oto ja posyłam mego posłańca przed twoim obliczem, który przygotuje twoją drogę przed tobą."},{"book":"Mateusza","chapter":"11","verse":"11","text":"Zaprawdę powiadam wam: Nie powstał z tych, którzy rodzą się z kobiet, większy od Jana Chrzciciela. Ale ten, kto jest najmniejszy w królestwie niebieskim, jest większy niż on."},{"book":"Mateusza","chapter":"11","verse":"12","text":"A od dni Jana Chrzciciela aż dotąd królestwo niebieskie doznaje gwałtu i gwałtownicy je zdobywają."},{"book":"Mateusza","chapter":"11","verse":"13","text":"Bo wszyscy Prorocy i Prawo prorokowali aż do Jana."},{"book":"Mateusza","chapter":"11","verse":"14","text":"A jeśli chcecie"},{"book":"Mateusza","chapter":"11","verse":"15","text":"Kto ma uszy do słuchania, niech słucha."},{"book":"Mateusza","chapter":"11","verse":"16","text":"Ale do kogo przyrównam to pokolenie? Podobne jest do dzieci, które siedzą na rynku i wołają na swoich towarzyszy:"},{"book":"Mateusza","chapter":"11","verse":"17","text":"Graliśmy wam na flecie, a nie tańczyliście; śpiewaliśmy pieśni żałobne, a nie płakaliście."},{"book":"Mateusza","chapter":"11","verse":"18","text":"Przyszedł bowiem Jan, nie jadł i nie pił, a mówią: Ma demona."},{"book":"Mateusza","chapter":"11","verse":"19","text":"Przyszedł Syn Człowieczy, jedząc i pijąc, a mówią: Oto żarłok i pijak, przyjaciel celników i grzeszników. Lecz usprawiedliwiona jest mądrość przez swoje dzieci."},{"book":"Mateusza","chapter":"11","verse":"20","text":"Wtedy zaczął ganić miasta, w których działo się najwięcej jego cudów, że nie pokutowały,"},{"book":"Mateusza","chapter":"11","verse":"21","text":"Biada tobie, Korozain! Biada tobie, Betsaido! Bo gdyby w Tyrze i Sydonie działy się te cuda, które się w was dokonały, dawno by w worze i popiele pokutowały."},{"book":"Mateusza","chapter":"11","verse":"22","text":"Ale mówię wam: Lżej będzie Tyrowi i Sydonowi w dniu sądu niż wam."},{"book":"Mateusza","chapter":"11","verse":"23","text":"A ty, Kafarnaum, które jesteś wywyższone aż do nieba, aż do piekła będziesz strącone. Bo gdyby w Sodomie działy się cuda, które się w tobie dokonały, przetrwałaby aż do dziś."},{"book":"Mateusza","chapter":"11","verse":"24","text":"Ale mówię wam: Lżej będzie ziemi Sodomy w dzień sądu niż tobie."},{"book":"Mateusza","chapter":"11","verse":"25","text":"W tym czasie Jezus powiedział: Wysławiam cię, Ojcze, Panie nieba i ziemi, że zakryłeś te sprawy przed mądrymi i roztropnymi, a objawiłeś je niemowlętom."},{"book":"Mateusza","chapter":"11","verse":"26","text":"Tak, Ojcze, gdyż tak się tobie upodobało."},{"book":"Mateusza","chapter":"11","verse":"27","text":"Wszystko zostało mi dane od mego Ojca i nikt nie zna Syna, tylko Ojciec, ani nikt nie zna Ojca, tylko Syn i ten, komu Syn zechce objawić."},{"book":"Mateusza","chapter":"11","verse":"28","text":"Przyjdźcie do mnie wszyscy, którzy jesteście spracowani i obciążeni, a ja wam dam odpoczynek."},{"book":"Mateusza","chapter":"11","verse":"29","text":"Weźcie na siebie moje jarzmo i uczcie się ode mnie, że jestem cichy i pokornego serca, a znajdziecie odpoczynek dla waszych dusz."},{"book":"Mateusza","chapter":"11","verse":"30","text":"Moje jarzmo bowiem jest przyjemne, a moje brzemię lekkie."}]}