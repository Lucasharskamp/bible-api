{"data":[{"book":"ЛУКАША","chapter":"14","verse":"1","text":"Давялося Яму ў суботу прыйсьці ў дом аднаго начальніка фарысэйскага з'есьці хлеба, і яны цікавалі за Ім;"},{"book":"ЛУКАША","chapter":"14","verse":"2","text":"і вось, стаў перад Ім чалавек, які цярпеў ад вадзянкі."},{"book":"ЛУКАША","chapter":"14","verse":"3","text":"З гэтай нагоды Ісус спытаўся ў законьнікаў і фарысэяў: ці дазваляецца лекаваць у суботу?"},{"book":"ЛУКАША","chapter":"14","verse":"4","text":"Яны маўчалі. І дакрануўшыся, ацаліў таго і адпусьціў."},{"book":"ЛУКАША","chapter":"14","verse":"5","text":"Пры гэтым сказаў ім: калі ў каго-небудзь з вас асёл альбо вол упадзе ў калодзеж, ці ж не адразу і выцягне яго і ў суботу?"},{"book":"ЛУКАША","chapter":"14","verse":"6","text":"І не маглі запярэчыць яму на гэта."},{"book":"ЛУКАША","chapter":"14","verse":"7","text":"А заўважаючы, як запрошаныя выбіралі першыя месцы, сказаў ім прытчу:"},{"book":"ЛУКАША","chapter":"14","verse":"8","text":"калі ты будзеш пакліканы кім-небудзь на вясельле, не сядай на першае месца, каб не надарыўся хто з запрошаных ім больш ганаровы за цябе,"},{"book":"ЛУКАША","chapter":"14","verse":"9","text":"і той, хто запрашаў цябе і яго, падышоўшы, не сказаў бы табе: «саступі яму месца»; і тады з сорамам павінен будзеш заняць апошняе месца."},{"book":"ЛУКАША","chapter":"14","verse":"10","text":"А калі запрошаны будзеш, прыйшоўшы, сядай на апошняе месца, каб той, хто цябе запрасіў, падышоўшы, сказаў: «дружа! перасядзь вышэй»; тады будзе табе пашана перад тымі, хто сядзіць з табою:"},{"book":"ЛУКАША","chapter":"14","verse":"11","text":"бо кожны, хто ўзвышае сам сябе, паніжаны будзе, а хто паніжае сябе, узвысіцца."},{"book":"ЛУКАША","chapter":"14","verse":"12","text":"Сказаў жа і таму, хто запрасіў Яго: калі спраўляеш абед альбо вячэру, ня кліч сяброў тваіх, ні братоў тваіх, ні родзічаў тваіх, ні суседзяў багатых, каб і яны цябе калі не паклікалі, і не дастаў бы ты аддачы."},{"book":"ЛУКАША","chapter":"14","verse":"13","text":"Але калі спраўляеш гасьціну, кліч убогіх, калекаў, кульгавых, сьляпых,"},{"book":"ЛУКАША","chapter":"14","verse":"14","text":"і дабрашчасны будзеш, што яны ня могуць аддаць табе, бо аддасца табе ў дзень уваскрэсеньня праведных."},{"book":"ЛУКАША","chapter":"14","verse":"15","text":"Пачуўшы гэта, нехта з тых, што ўзьляжалі зь Ім, сказаў Яму: дабрашчасны, хто з'есьць хлеба ў Царстве Божым!"},{"book":"ЛУКАША","chapter":"14","verse":"16","text":"А Ён сказаў яму: адзін чалавек зладзіў вялікую вячэру і склікаў многіх;"},{"book":"ЛУКАША","chapter":"14","verse":"17","text":"і калі настаў час бяседы, паслаў раба свайго сказаць запрошаным: ідзеце, бо ўжо ўсё гатова."},{"book":"ЛУКАША","chapter":"14","verse":"18","text":"І пачалі ўсе, як бы змовіўшыся, перапрашацца. Першы сказаў яму: я купіў зямлю, і мне трэба пайсьці і агледзець яе; прашу цябе, прабач мне."},{"book":"ЛУКАША","chapter":"14","verse":"19","text":"Другі сказаў: я купіў пяць пар валоў і іду выпрабаваць іх; прашу цябе, прабач мне."},{"book":"ЛУКАША","chapter":"14","verse":"20","text":"Трэйці сказаў: я ажаніўся і таму не магу прыйсьці."},{"book":"ЛУКАША","chapter":"14","verse":"21","text":"І вярнуўшыся, раб той данёс пра гэта гаспадару свайму. Тады, угневаўшыся, гаспадар дома сказаў рабу свайму: ідзі хутчэй па вуліцах і завулках горада, і прывядзі сюды ўбогіх, калекаў, кульгавых і сьляпых."},{"book":"ЛУКАША","chapter":"14","verse":"22","text":"І сказаў раб: спадару! зроблена, як загадаў ты, і яшчэ ёсьць месца."},{"book":"ЛУКАША","chapter":"14","verse":"23","text":"Гаспадар сказаў рабу: ідзі па дарогах і ўздоўж платоў і ўгавары прыйсьці, каб напоўніўся дом мой;"},{"book":"ЛУКАША","chapter":"14","verse":"24","text":"бо кажу вам, што ніхто з тых запрошаных ня з'есьць маёй вячэры: бо шмат пакліканых, ды мала выбраных."},{"book":"ЛУКАША","chapter":"14","verse":"25","text":"Зь Ім ішло мноства людзей; і Ён, зьвярнуўшыся, сказаў ім:"},{"book":"ЛУКАША","chapter":"14","verse":"26","text":"калі хто прыходзіць да Мяне, і не зьненавідзіць бацькі свайго і маці, і жонкі і дзяцей, і сірот і сёстраў, а пры гэтым і самога жыцьця свайго, той ня можа быць Маім вучнем;"},{"book":"ЛУКАША","chapter":"14","verse":"27","text":"і хто не нясе крыжа свайго і ня ідзе за Мною, ня можа быць Маім вучнем."},{"book":"ЛУКАША","chapter":"14","verse":"28","text":"Бо хто з вас, хочучы збудаваць вежу, ня сядзе сьпярша і не палічыць выдатакаў, ці мае ён, што трэба на будову яе,"},{"book":"ЛУКАША","chapter":"14","verse":"29","text":"каб, калі закладзе падмурак і ня зможа закончыць, усе, хто гэта бачыць, не пасьмяяліся зь яго,"},{"book":"ЛУКАША","chapter":"14","verse":"30","text":"кажучы: гэты чалавек пачаў будаваць і ня мог закончыць?"},{"book":"ЛУКАША","chapter":"14","verse":"31","text":"Альбо які цар, ідучы на вайну супроць іншага цара, ня сядзе і не параіцца папярэдне, ці моцны ён зь дзесяцьцю тысячамі стаць супроць таго, хто ідзе на яго з дваццацьцю тысячамі?"},{"book":"ЛУКАША","chapter":"14","verse":"32","text":"інакш, пакуль той яшчэ далёка, ён пашле да яго пасольства - прасіць міру."},{"book":"ЛУКАША","chapter":"14","verse":"33","text":"Так кожны з вас, хто не адцураецца ўсяго, што мае, ня можа быць Маім вучнем."},{"book":"ЛУКАША","chapter":"14","verse":"34","text":"Соль - добрая рэч; але калі соль страціць сілу, чым асаліць яе?"},{"book":"ЛУКАША","chapter":"14","verse":"35","text":"ні ў зямлю, ні ў гной ня прыдасца; прэч выкідаюць яе. Хто мае вушы, каб чуць, няхай чуе!"}]}