{"data":[{"book":"Exodus","chapter":"1","verse":"1","text":"Dit zijn de namen van de zonen van Israël, die met Jakob naar Egypte waren gekomen, ieder met zijn gezin:"},{"book":"Exodus","chapter":"1","verse":"2","text":"Ruben, Simeon, Levi en Juda,"},{"book":"Exodus","chapter":"1","verse":"3","text":"Issakar, Zabulon en Benjamin,"},{"book":"Exodus","chapter":"1","verse":"4","text":"Dan en Neftali, Gad en Aser."},{"book":"Exodus","chapter":"1","verse":"5","text":"In het geheel waren het zeventig rechtstreekse afstammelingen van Jakob; Josef was toen reeds in Egypte."},{"book":"Exodus","chapter":"1","verse":"6","text":"Nadat Josef met al zijn broers en heel dat geslacht was gestorven,"},{"book":"Exodus","chapter":"1","verse":"7","text":"werden de kinderen Israëls vruchtbaar en vermenigvuldigden zij zich; ze werden zó talrijk en een zó grote menigte, dat het land met hen overstroomd werd."},{"book":"Exodus","chapter":"1","verse":"8","text":"Toen kwam er een nieuwe koning in Egypte aan het bewind, die Josef niet meer had gekend."},{"book":"Exodus","chapter":"1","verse":"9","text":"Hij sprak tot zijn volk: Zie, het volk van Israël is talrijker dan wij en wordt ons te sterk."},{"book":"Exodus","chapter":"1","verse":"10","text":"We moeten dus met beleid tegen hen optreden, anders worden zij nog talrijker en sluiten ze zich, als wij in oorlog raken, bij onze vijanden aan, gaan ons bestrijden, en trekken dan weg uit het land."},{"book":"Exodus","chapter":"1","verse":"11","text":"Men stelde dus slavendrijvers over hen aan, om hen met dwangarbeid er onder te houden; en zo moesten zij voor Farao de opslagplaatsen Pitom en Raämses bouwen."},{"book":"Exodus","chapter":"1","verse":"12","text":"Maar hoe meer men ze verdrukte, hoe talrijker ze werden en hoe sterker zij zich vermenigvuldigden, zodat men de Israëlieten begon te vrezen."},{"book":"Exodus","chapter":"1","verse":"13","text":"Zo maakten de Egyptenaren de kinderen Israëls met geweld tot hun slaven;"},{"book":"Exodus","chapter":"1","verse":"14","text":"zij verbitterden hun leven door ze zwaar in leem en tichels te laten werken en door allerlei veldarbeid: allemaal slavenwerk, waartoe men hen met geweld dwong."},{"book":"Exodus","chapter":"1","verse":"15","text":"Nu sprak de koning van Egypte tot de vroedvrouwen Sjifra en Poea, die de hebreeuwse vrouwen hielpen:"},{"book":"Exodus","chapter":"1","verse":"16","text":"Wanneer gij de hebreeuwse vrouwen bij de bevalling helpt, let dan op het geslacht van het kind. Als het een jongen is, moet ge het doden; is het een meisje, dan mag het blijven leven."},{"book":"Exodus","chapter":"1","verse":"17","text":"Maar de vroedvrouwen vreesden God; ze deden niet wat de koning van Egypte haar had bevolen en lieten ook de jongens in leven."},{"book":"Exodus","chapter":"1","verse":"18","text":"Daarom liet de koning van Egypte de vroedvrouwen roepen, en zeide tot haar: Waarom doet gij dit, en laat ge de jongens in leven?"},{"book":"Exodus","chapter":"1","verse":"19","text":"De vroedvrouwen gaven Farao ten antwoord: De hebreeuwse vrouwen zijn niet als die van Egypte, maar eerder als dieren; voordat de vroedvrouw bij haar is, hebben zij het kind al gebaard."},{"book":"Exodus","chapter":"1","verse":"20","text":"En God beloonde de vroedvrouwen. En terwijl het volk zich vermenigvuldigde en hoe langer hoe talrijker werd,"},{"book":"Exodus","chapter":"1","verse":"21","text":"maakte God de vroedvrouwen tot stammoeders, omdat ze Hem hadden gevreesd."},{"book":"Exodus","chapter":"1","verse":"22","text":"Toen gaf Farao aan heel zijn volk het bevel: Werpt iederen jongen, die bij de Hebreën geboren wordt, in de Nijl, maar laat de meisjes in leven."}]}