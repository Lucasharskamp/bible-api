{"data":[{"book":"Isambulo","chapter":"2","verse":"1","text":"“Ingilosi yebandla lase-Efesu ilobele uthi:"},{"book":"Isambulo","chapter":"2","verse":"2","text":"Ngiyazazi izenzo zakho lokusebenza kwakho nzima kanye lokubekezela kwakho. Ngiyakwazi ukuthi awungeke ubabekezelele abantu abaxhwalileyo lokuthi ubahlolile labo abathi bangabapostoli, kodwa bengayisibo, njalo wabafumana bengabalamanga."},{"book":"Isambulo","chapter":"2","verse":"3","text":"Ubekezele waqinisela ebunzimeni ngenxa yebizo lami, kawaze wadinwa."},{"book":"Isambulo","chapter":"2","verse":"4","text":"Kodwa ngilale insolo ngawe: Usuludelile uthando lwakho obulalo kuqala."},{"book":"Isambulo","chapter":"2","verse":"5","text":"Khumbula isiqongo owe kuso! Phenduka wenze izinto owawuzenza kuqala. Nxa ungaphenduki, ngizakuza kuwe, ngisuse uluthi lwakho lwesibane endaweni yalo."},{"book":"Isambulo","chapter":"2","verse":"6","text":"Kodwa ulalokhu okuhle ngawe: Uyayizonda imikhuba yamaNikholayitha, engiyizondayo lami."},{"book":"Isambulo","chapter":"2","verse":"7","text":"Lowo olendlebe, akezwe okutshiwo nguMoya emabandleni. Lowo onqobayo ngizamnika ilungelo lokudla esihlahleni sokuphila esisepharadise kaNkulunkulu.”"},{"book":"Isambulo","chapter":"2","verse":"8","text":"“Ingilosi yebandla laseSimina ilobele uthi:"},{"book":"Isambulo","chapter":"2","verse":"9","text":"Ngiyazazi inhlupheko zakho kanye lobuyanga bakho, kanti-ke unothile! Ngiyakwazi ukuhlambaza kwalabo abathi bangamaJuda bengayisiwo, kodwa beyisinagogu kaSathane."},{"book":"Isambulo","chapter":"2","verse":"10","text":"Ungazesabi inhlupheko esezizakwehlela. Ngiyakutshela ukuthi uSathane uzabeka abanye benu entolongweni ukuba alilinge njalo lizahlukuluzwa okwensuku ezilitshumi. Thembeka, lanxa kuselungeni lokufa, mina ngizakupha umqhele wokuphila."},{"book":"Isambulo","chapter":"2","verse":"11","text":"Lowo olendlebe, akezwe okutshiwo nguMoya emabandleni. Lowo onqobayo kasoze alinyazwe lakancane yikufa kwesibili.”"},{"book":"Isambulo","chapter":"2","verse":"12","text":"“Ingilosi yebandla lasePhegamami ilobele uthi:"},{"book":"Isambulo","chapter":"2","verse":"13","text":"Ngiyakwazi lapho ohlala khona, lapho uSathane alesihlalo sakhe. Ikanti wena uqhubeke uqotho ebizweni lami. Kawukuphikanga ukukholwa kwakho kimi, lasezinsukwini zika-Antiphasi, ufakazi wami othembekileyo, owabulawayo edolobheni lakini, lapho uSathane ahlala khona."},{"book":"Isambulo","chapter":"2","verse":"14","text":"Kodwa-ke, kulezinto ezimbalwa engilensolo ngazo kuwe: Kulabantu khonapho ababambelele emfundisweni kaBhalamu, owafundisa uBhalaki ukuhugela abako-Israyeli ekwenzeni isono ngokudla ukudla okwakunikelwe ezithombeni kanye langokuxhwala kobufebe."},{"book":"Isambulo","chapter":"2","verse":"15","text":"Njalo ulabanye ababambelele emfundisweni yamaNikholayitha."},{"book":"Isambulo","chapter":"2","verse":"16","text":"Ngakho-ke, phenduka! Hlezi ngize kuwe ngilwe labo ngenkemba yomlomo wami."},{"book":"Isambulo","chapter":"2","verse":"17","text":"Lowo olendlebe, akezwe okutshiwo nguMoya emabandleni. Lowo onqobayo, ngizamupha enye yemana efihliweyo. Ngizamupha lelitshe elimhlophe okulotshwe kulo ibizo elitsha, elaziwa ngulowo kuphela olamukelayo.”"},{"book":"Isambulo","chapter":"2","verse":"18","text":"“Ingilosi yebandla laseThiyathira ilobele uthi:"},{"book":"Isambulo","chapter":"2","verse":"19","text":"Ngiyayazi imisebenzi yakho, uthando lokholo lwakho, kanye lokuthi khathesi ususenza okunengi kulakuqala."},{"book":"Isambulo","chapter":"2","verse":"20","text":"Kodwa-ke, ngilale insolo ngawe: Uyambekezelela owesifazane lowana uJezebheli, ozibiza ngokuthi ngumphrofethikazi. Ngemfundiso yakhe udukisela izinceku zami ekuxhwaleni kobufebe lekudleni ukudla okunikelwe ezithombeni."},{"book":"Isambulo","chapter":"2","verse":"21","text":"Ngimnike isikhathi ukuba aphenduke ekuxhwaleni kwakhe, kodwa kafuni."},{"book":"Isambulo","chapter":"2","verse":"22","text":"Ngakho ngizamphosela phezu kombheda wokuhlupheka, njalo labo afeba labo ngizabenza bahlupheke kakhulu, ngaphandle kokuba baphenduke ezindleleni zakhe."},{"book":"Isambulo","chapter":"2","verse":"23","text":"Abantwabakhe ngizabatshaya bafe. Ngakho-ke, amabandla wonke azakwazi ukuthi mina nginguye ohlola inhliziyo lezingqondo njalo ngizavuza omunye lomunye wenu ngemisebenzi yenu."},{"book":"Isambulo","chapter":"2","verse":"24","text":"Manje-ke, ngithi kwabanye benu eThiyathira, kini elingabambelelanga emfundisweni yakhe njalo lingafundanga okuthiwa zimfihlo ezizikileyo zikaSathane, ‘Kangiyikulethesa omunye umthwalo,"},{"book":"Isambulo","chapter":"2","verse":"25","text":"lina bambelelani kuphela kulokho elilakho ngize ngifike.’"},{"book":"Isambulo","chapter":"2","verse":"26","text":"Lowo onqobayo esenza intando yami kuze kube sekupheleni ngizamnika amandla phezu kwezizwe,"},{"book":"Isambulo","chapter":"2","verse":"27","text":"‘Uzazibusa ngentonga yensimbi; aziphahlaze zibe yizicucu njengokwenziwa ngebumba,’2.27 AmaHubo 2.9 njengalokhu ngiphiwe amandla avela kuBaba."},{"book":"Isambulo","chapter":"2","verse":"28","text":"Ngizamupha lendonsakusa."},{"book":"Isambulo","chapter":"2","verse":"29","text":"Lowo olendlebe, akezwe okutshiwo nguMoya emabandleni.”"}]}