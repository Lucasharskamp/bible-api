{"data":[{"book":"Zjevení","chapter":"14","verse":"1","text":"A tu jsem spatřil Beránka, jak stojí na hoře Sijónu, a kolem něho sto čtyřicet čtyři tisíce těch, jejichž čela jsou označena jménem Beránka a jeho Otce."},{"book":"Zjevení","chapter":"14","verse":"2","text":"Z nebe se ke mně donesl zvuk nejprve jako mohutného vodopádu nebo burácení hromu, potom jako hra na mnohé harfy."},{"book":"Zjevení","chapter":"14","verse":"3","text":"Těch sto čtyřiačtyřicet tisíc začalo zpívat před Božím trůnem, před čtyřmi bytostmi a čtyřiadvaceti starci docela novou píseň. Nikdo jiný se k ní nemohl připojit, uměli ji jen tito vykoupení."},{"book":"Zjevení","chapter":"14","verse":"4","text":"To jsou ti, kteří nejsou poskvrněni modloslužbou a následují Beránka všude. Byli jako první sklizeň vykoupeni pro Boha a pro Beránka."},{"book":"Zjevení","chapter":"14","verse":"5","text":"Jsou čistí a mají čistá ústa – nepropůjčili je nikdy lži."},{"book":"Zjevení","chapter":"14","verse":"6","text":"Pak jsem viděl anděla, jak letěl vysoko nad nebeskou klenbou. Nesl radostnou zprávu o vykoupení, zprávu, která nikdy neztratí svou platnost. Ohlašoval ji všem obyvatelům země, lidem všech ras, kmenů, jazyků i národností."},{"book":"Zjevení","chapter":"14","verse":"7","text":"Volal silným hlasem: „Bojte se Boha, vzdejte mu čest! Chvíle jeho konečného soudu nastává. Poklekněte před Stvořitelem nebe i země, moře i pramenů vod!“"},{"book":"Zjevení","chapter":"14","verse":"8","text":"Následoval ho druhý anděl a ten volal: „Padl, padl mocný Babylón, který opájel národy, aby zrazovaly Boha. Jeho číše se teď změnila v pohár Božího hněvu.“"},{"book":"Zjevení","chapter":"14","verse":"9","text":"Za nimi letěl třetí anděl s důležitou zprávou: „Kdo uctívá šelmu a její sochu, kdo nese na čele nebo na ruce její znak,"},{"book":"Zjevení","chapter":"14","verse":"10","text":"ten okusí víno Božího rozhořčení; už se nalévá nezředěné do poháru Božího hněvu. Ctitelé šelmy, její sochy a nositelé jejího znaku propadnou před svatými anděly a před Beránkem soudu."},{"book":"Zjevení","chapter":"14","verse":"11","text":"V jejich utrpení nebude pro ně úleva ve dne ani v noci."},{"book":"Zjevení","chapter":"14","verse":"12","text":"Vyplatí se vytrvalost těch, kdo zachovali Boží přikázání a věrnost Kristu!“"},{"book":"Zjevení","chapter":"14","verse":"13","text":"K tomu se připojil hlas z nebe: „Piš! Ti, kdo umírají s Kristem a zůstávají mu věrní, mohou se od této chvíle radovat. Boží Duch jim dává odpočinek i zadostiučinění.“"},{"book":"Zjevení","chapter":"14","verse":"14","text":"Tu vidím sněhobílý oblak a na něm muže – ano, je to sám Kristus! Na hlavě má zlatou korunu a v ruce ostrý srp."},{"book":"Zjevení","chapter":"14","verse":"15","text":"Z chrámu vyšel anděl a volá na něj hlasitě: „Začni svou žeň, chvíle pro ni nastala, úroda země už dozrála!“"},{"book":"Zjevení","chapter":"14","verse":"16","text":"Pán z oblaku mávl srpem po zemi a země byla rázem požnutá."},{"book":"Zjevení","chapter":"14","verse":"17","text":"Z chrámu vyšel jiný anděl s ostrým vinařským nožem v ruce."},{"book":"Zjevení","chapter":"14","verse":"18","text":"Od oltáře vyšel další anděl, ten který měl moc nad ohněm. Hlasitě zavolal na anděla se srpem a vybídl ho: „Sklízej hrozny, vinice země dozrály k soudu!“"},{"book":"Zjevení","chapter":"14","verse":"19","text":"Anděl odřezával hrozny pozemské révy a házel je do obrovského lisu Božího hněvu za hradbami města."},{"book":"Zjevení","chapter":"14","verse":"20","text":"Tam byly hrozny tlačeny, až víno rudé jako krev se rozlévalo do nedohledna."}]}