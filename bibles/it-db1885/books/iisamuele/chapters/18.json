{"data":[{"book":"II SAMUELE","chapter":"18","verse":"1","text":"Or Davide fece la rassegna della gente ch'era con lui, e costituì sopra loro de' capitani di migliaia, e dei capitani di centinaia."},{"book":"II SAMUELE","chapter":"18","verse":"2","text":"E Davide mandò il popolo, il terzo sotto la condotta di Ioab, l'altro terzo sotto la condotta di Abisai, figliuolo di Seruia, fratello di Ioab, e l'altro terzo, sotto la condotta d'Ittai Ghitteo18.2 Ghitteo 2 Sam. 15.19.. Poi il re disse al popolo: Anch'io del tutto uscirò con voi."},{"book":"II SAMUELE","chapter":"18","verse":"3","text":"Ma il popolo rispose: Tu non uscirai18.3 uscirai 2 Sam. 21.17.; perciocchè, se pur noi fuggiamo, essi non ne terran conto; ed avvegnachè morisse la metà di noi, che siamo pur ora intorno a diecimila, non ne terrebbero conto; ora dunque meglio è che tu ci dia soccorso dalla città."},{"book":"II SAMUELE","chapter":"18","verse":"4","text":"E il re disse loro: Io farò ciò che vi par bene. Così il re si fermò allato alla porta, mentre tutto il popolo usciva, a centinaia ed a migliaia."},{"book":"II SAMUELE","chapter":"18","verse":"5","text":"E il re comandò, e disse a Ioab, e ad Abisai, e ad Ittai: Trattatemi dolcemente il giovane Absalom. E tutto il popolo udì, quando il re diede questo comandamento a tutti i capitani intorno ad Absalom."},{"book":"II SAMUELE","chapter":"18","verse":"6","text":"Il popolo adunque uscì fuori in campagna incontro ad Israele; e la battaglia si diede nella selva di Efraim."},{"book":"II SAMUELE","chapter":"18","verse":"7","text":"E quivi fu sconfitto il popolo d'Israele dalla gente di Davide; e in quel dì la sconfitta fu grande in quel luogo, cioè, di ventimila uomini."},{"book":"II SAMUELE","chapter":"18","verse":"8","text":"E la battaglia si sparse quivi per tutto il paese; e la selva consumò in quel giorno del popolo assai più che la spada non ne avea consumato."},{"book":"II SAMUELE","chapter":"18","verse":"9","text":"Ed Absalom s'incontrò nella gente di Davide. Or egli cavalcava un mulo, e il mulo entrò sotto il folto di una gran quercia, e il capo di Absalom si appese alla quercia, ed egli restò sospeso fra cielo e terra; e il mulo, ch'egli avea sotto di sè, passò oltre."},{"book":"II SAMUELE","chapter":"18","verse":"10","text":"Ed un uomo lo vide, e lo rapportò a Ioab, e disse: Ecco, io ho veduto Absalom appeso ad una quercia."},{"book":"II SAMUELE","chapter":"18","verse":"11","text":"E Ioab disse a colui che gli rapportava questo: Ecco, poichè tu l'hai veduto, perchè non l'hai percosso, e messo per terra in quel luogo stesso? e a me sarebbe stato il darti dieci sicli d'argento e una cintura. Ma quell'uomo disse a Ioab:"},{"book":"II SAMUELE","chapter":"18","verse":"12","text":"Quantunque io avessi nelle palme delle mani mille sicli d'argento contanti, non però metterei la mano addosso al figliuolo del re: perciocchè il re ha dato comandamento, udenti noi, a te, e ad Abisai, e ad Ittai, dicendo: Guardate che alcun di voi non metta la mano sopra il giovane Absalom."},{"book":"II SAMUELE","chapter":"18","verse":"13","text":"E se io avessi fatta questa fraude contro alla mia vita, poichè cosa niuna è occulta al re, tu te ne staresti lontan da me."},{"book":"II SAMUELE","chapter":"18","verse":"14","text":"E Ioab rispose: Io non me ne starò così a bada in presenza tua. E prese tre dardi in mano, e li ficcò nel petto di Absalom, ch'era ancora vivo in mezzo della quercia."},{"book":"II SAMUELE","chapter":"18","verse":"15","text":"Poi dieci fanti, scudieri di Ioab, circondarono Absalom, e lo percossero, e l'ammazzarono."},{"book":"II SAMUELE","chapter":"18","verse":"16","text":"Allora Ioab sonò con la tromba, e il popolo se ne ritornò dalla caccia d'Israele; perciocchè Ioab rattenne il popolo."},{"book":"II SAMUELE","chapter":"18","verse":"17","text":"Poi presero Absalom, e lo gittarono nella selva, dentro una gran fossa; e alzarono sopra quella un grandissimo mucchio di pietre18.17 pietre Gios. 7.26; 8.29.; e tutto Israele fuggì, ciascuno alle sue stanze."},{"book":"II SAMUELE","chapter":"18","verse":"18","text":"Or Absalom, mentre era in vita, avea preso il piliere ch'è nella Valle del re, e se l'avea rizzato; perciocchè diceva: Io non ho figliuoli18.18 figliuoli 2 Sam. 14.27., per conservar la memoria del mio nome; e chiamò quel piliere del suo nome. Laonde infino a questo giorno è stato chiamato: Il piliere di Absalom."},{"book":"II SAMUELE","chapter":"18","verse":"19","text":"ED Ahimaas, figliuolo di Sadoc, disse: Deh! ch'io corra, e porti al re queste buone novelle, che il Signore gli ha fatto ragione, liberandolo dalla mano de' suoi nemici."},{"book":"II SAMUELE","chapter":"18","verse":"20","text":"Ma Ioab gli disse: Tu non saresti oggi portatore di buone novelle; un altro giorno porterai le novelle; ma oggi tu non porteresti buone novelle; perciocchè il figliuolo del re è morto."},{"book":"II SAMUELE","chapter":"18","verse":"21","text":"E Ioab disse ad un Etiopo: Va', rapporta al re ciò che tu hai veduto. E l'Etiopo s'inchinò a Ioab, e poi si mise a correre."},{"book":"II SAMUELE","chapter":"18","verse":"22","text":"E Ahimaas, figliuolo di Sadoc, disse di nuovo a Ioab: Checchè sia, lascia, ti prego, che ancora io corra dietro all'Etiopo. E Ioab gli disse: Perchè vuoi così correre, figliuol mio, poichè non ti si presenta alcuna buona novella a portare?"},{"book":"II SAMUELE","chapter":"18","verse":"23","text":"Ed egli disse: Checchè sia, io correrò. E Ioab gli disse: Corri. Ahimaas adunque si mise a correre per la via della pianura, ed avanzò l'Etiopo."},{"book":"II SAMUELE","chapter":"18","verse":"24","text":"Or Davide sedeva fra le due porte; e la guardia ch'era alla veletta salì in sul tetto della porta, in sul muro, ed alzò gli occhi, e riguardò; ed ecco un uomo che correva tutto solo."},{"book":"II SAMUELE","chapter":"18","verse":"25","text":"E la guardia gridò, e lo fece assapere al re. E il re disse: Se egli è solo, egli porta novelle. E colui si andava del continuo accostando."},{"book":"II SAMUELE","chapter":"18","verse":"26","text":"Poi la guardia vide un altro uomo che correva; e gridò al portinaio, e disse: Ecco un altro uomo che corre tutto solo. E il re disse: Anche costui porta novelle."},{"book":"II SAMUELE","chapter":"18","verse":"27","text":"E la guardia disse: Il correr del primo mi pare il correre di Ahimaas, figliuolo di Sadoc. E il re disse: Costui è uomo da bene; egli deve venire per alcuna buona novella."},{"book":"II SAMUELE","chapter":"18","verse":"28","text":"Allora Ahimaas gridò, e disse al re: Bene stii. E, dopo essersi inchinato in terra davanti al re sopra la sua faccia, disse: Benedetto sia il Signore Iddio tuo, il quale ti ha dati nelle mani quegli uomini che aveano levate le mani loro contro al re, mio signore."},{"book":"II SAMUELE","chapter":"18","verse":"29","text":"E il re disse: Il giovane Absalom è egli sano e salvo? Ed Ahimaas disse: Io vidi una gran calca, quando Ioab mandò il fante del re, e me, tuo servitore; ma io non ho saputo che cosa si fosse."},{"book":"II SAMUELE","chapter":"18","verse":"30","text":"E il re gli disse: Va' da canto, e fermati là. Egli adunque andò da canto, e si fermò."},{"book":"II SAMUELE","chapter":"18","verse":"31","text":"Ed ecco, l'Etiopo giunse, e disse: Il re, mio signore, riceva queste buone novelle, che il Signore ti ha oggi fatto ragione, liberandoti delle mani di tutti coloro che si erano levati contro a te."},{"book":"II SAMUELE","chapter":"18","verse":"32","text":"E il re disse all'Etiopo: Il giovane Absalom è egli sano e salvo? E l'Etiopo rispose: Sieno i nemici del re, mio signore, e tutti quelli che si levano contro a te per male, come il giovane."},{"book":"II SAMUELE","chapter":"18","verse":"33","text":"Allora il re si conturbò, e salì nella sala della porta, e pianse; e, mentre andava, diceva così: Figliuol mio Absalom! figliuol mio, figliuol mio Absalom! oh! fossi io pur morto in luogo tuo, figliuol mio Absalom, figliuol mio!"}]}