{"data":[{"book":"Ester","chapter":"9","verse":"1","text":"Potom dvanáctého měsíce, (jenž jest měsíc Adar), třináctého dne téhož měsíce, když přišel čas poručení královského a výpovědi jeho, aby se vyplnila, v ten den, v kterýž se nadáli nepřátelé Židovští, že budou panovati nad nimi, stalo se na odpor, že panovali Židé nad těmi, kteříž je v nenávisti měli."},{"book":"Ester","chapter":"9","verse":"2","text":"Nebo se byli shromáždili Židé v městech svých, po všech krajinách krále Asvera, aby vztáhli ruku na ty, kteříž hledali jejich zlého. A žádný před nimi neostál, nebo připadl strach jejich na všecky národy."},{"book":"Ester","chapter":"9","verse":"3","text":"A všickni hejtmané krajin, i knížata a vývodové, i správcové díla královského v poctivosti měli Židy; nebo strach Mardocheův na ně připadl."},{"book":"Ester","chapter":"9","verse":"4","text":"Byl zajisté Mardocheus veliký v domě královském, a rozcházela se pověst o něm po všech krajinách; nebo muž ten Mardocheus vždy více rostl."},{"book":"Ester","chapter":"9","verse":"5","text":"A tak zbili Židé všecky nepřátely své, mečem hubíce, mordujíce a vyhlazujíce je, a nakládajíce s těmi, kteříž je v nenávisti měli, podlé líbosti své."},{"book":"Ester","chapter":"9","verse":"6","text":"Ano i v Susan městě královském zmordovali Židé a vyhladili pět set mužů."},{"book":"Ester","chapter":"9","verse":"7","text":"A Parsandata, Dalfona i Aspata,"},{"book":"Ester","chapter":"9","verse":"8","text":"A Porata, Adalia i Aridata,"},{"book":"Ester","chapter":"9","verse":"9","text":"I Parimasta, Arisai i Aridai a Vajezata,"},{"book":"Ester","chapter":"9","verse":"10","text":"Deset synů Amana syna Hammedatova, nepřítele Židovského, zmordovali. Ale k loupeži nevztáhli ruky své."},{"book":"Ester","chapter":"9","verse":"11","text":"Dne toho, když se donesl krále počet zmordovaných v Susan městě královském,"},{"book":"Ester","chapter":"9","verse":"12","text":"Řekl král Esteře královně: V Susan městě královském zmordovali Židé a vyhladili pět set mužů, a deset synů Amanových. Co pak učinili v jiných krajinách královských? Již tedy jaká jest žádost tvá? A dánoť bude. Aneb která prosba tvá ještě? A staneť se."},{"book":"Ester","chapter":"9","verse":"13","text":"Odpověděla Ester: jestliže se králi za dobré vidí, nechť jest dopuštěno ještě zítra Židům, kteříž jsou v Susan, učiniti podlé výpovědi dnešní, a deset synů Amanových zvěšeti na šibenici."},{"book":"Ester","chapter":"9","verse":"14","text":"I přikázal král, aby se tak stalo. Tedy vyhlášena jest výpověd v Susan, a tak deset synů Amanových zvěšeli."},{"book":"Ester","chapter":"9","verse":"15","text":"A shromáždivše se Židé, kteříž byli v Susan, také i čtrnáctého dne měsíce Adar, zmordovali v Susan tři sta mužů. Ale k loupeži nevztáhli ruky své."},{"book":"Ester","chapter":"9","verse":"16","text":"Jiní také Židé, kteříž byli v krajinách královských, shromáždivše se, a zastávajíce života svého, tak odpočinuli od nepřátel svých. Zmordovali pak těch, jenž je v nenávisti měli, sedmdesáte pět tisíc. Ale k loupeži nevztáhli ruky své."},{"book":"Ester","chapter":"9","verse":"17","text":"Stalo se to dne třináctého měsíce Adar. I odpočinuli čtrnáctého dne téhož měsíce, a učinili sobě v ten den hody a veselé."},{"book":"Ester","chapter":"9","verse":"18","text":"Ale Židé, kteříž byli v Susan, shromáždili se třináctého dne téhož měsíce a též čtrnáctého, a odpočinuli patnáctého, a učinili sobě na ten den hody a veselé."},{"book":"Ester","chapter":"9","verse":"19","text":"Protož Židé, kteříž bydlí ve vsech a v městečkách nehrazených, světí den čtrnáctý měsíce Adar, majíce veselé, hody a dobrou vůli, a posílajíce částky pokrmů jedni druhým."},{"book":"Ester","chapter":"9","verse":"20","text":"Nebo rozepsal Mardocheus ty věci, a rozeslal listy ke všem Židům, kteříž byli ve všech krajinách krále Asvera, blízkým i dalekým,"},{"book":"Ester","chapter":"9","verse":"21","text":"Ustavuje jim, aby slavili den čtrnáctý měsíce Adar, a den patnáctý téhož měsíce každého roku,"},{"book":"Ester","chapter":"9","verse":"22","text":"Podlé dnů těch, v nichž odpočinuli Židé od nepřátel svých, a měsíce toho, kterýž se jim obrátil z zámutku v radost, a z kvílení v dobrou vůli, aby ty dni slavili, hodujíce a veselíce se, a posílajíce částky pokrmů jeden druhému, i dary chudým."},{"book":"Ester","chapter":"9","verse":"23","text":"I přijali to všickni Židé, že budou činiti to, což začali, a což jim psal Mardocheus:"},{"book":"Ester","chapter":"9","verse":"24","text":"Jak Aman syn Hammedatův Agagský, protivník všech Židů, ukládal o Židech, aby je vyhubil a uvrhl pur, totiž los, k setření a zahlazení jejich."},{"book":"Ester","chapter":"9","verse":"25","text":"Ale jak ona vešla před oblíčej krále, poručil král v listech, aby obráceni byli úkladové jeho nešlechetní, kteréž vymyslil proti Židům, na hlavu jeho, a aby ho oběsili i syny jeho na šibenici."},{"book":"Ester","chapter":"9","verse":"26","text":"I nazvali ty dny Purim, totiž losů, od jména toho pur. A tak z příčiny všech slov listu toho, a což viděli při tom, i což přišlo k nim,"},{"book":"Ester","chapter":"9","verse":"27","text":"Ustavili a přijali Židé na sebe i na símě své, i na všecky připojené k sobě, aby to nepominulo, že budou slaviti ty dva dni podlé vypsání jejich, a podlé určitého času jejich každého roku."},{"book":"Ester","chapter":"9","verse":"28","text":"A že ti dnové budou pamětní a slavní v každém věku, rodině, krajině a městě; k tomu, že ti dnové Purim nepominou z prostředku Židů, a památka jejich nepřestane u potomků jejich."},{"book":"Ester","chapter":"9","verse":"29","text":"Psala také Ester královna, dcera Abichailova, i Mardocheus Žid pro větší upevnění psání z strany dnů Purim po druhé."},{"book":"Ester","chapter":"9","verse":"30","text":"A on rozeslal to psání ke všem Židům, do sta dvadcíti sedmi krajin království Asverova, vzkazuje jim pozdravení,"},{"book":"Ester","chapter":"9","verse":"31","text":"Aby tuze drželi dny ty Purim v určité časy jich, jakž je nařídil jim Mardocheus Žid a Ester královna, a jakž to přijali na sebe a na símě své, na pamět postů a křiku jejich."},{"book":"Ester","chapter":"9","verse":"32","text":"A tak výpověd Estery potvrdila ustanovení dnů Purim, což zapsáno jest v knize této."}]}