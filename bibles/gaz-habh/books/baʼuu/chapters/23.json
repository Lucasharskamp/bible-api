{"data":[{"book":"Baʼuu","chapter":"23","verse":"1","text":"“Oduu sobaa hin odeessin; dhuga baʼuu jalʼaa kennuudhaan nama balleessaa hojjete hin gargaarin."},{"book":"Baʼuu","chapter":"23","verse":"2","text":"“Waan hamaa hojjechuuf jettee nama baayʼee faana hin buʼin. Fuula seeraa duratti yommuu dhugaa baatu, gara nama baayʼee gortee murtii hin jalʼisin;"},{"book":"Baʼuu","chapter":"23","verse":"3","text":"murtii irratti hiyyeessaaf hin loogin."},{"book":"Baʼuu","chapter":"23","verse":"4","text":"“Yoo sangaa yookaan harree diina keetii kan baduutti jiru argite deebisii geessiif."},{"book":"Baʼuu","chapter":"23","verse":"5","text":"Yoo harree nama si jibbu tokkoo utuu isheen baʼaa baattee kuftee jirtuu argite achitti hin dhiisin; isa gargaarii ol kaasi."},{"book":"Baʼuu","chapter":"23","verse":"6","text":"“Murtii irratti hiyyeessa saba keetii jalaa murtii hin dabsin."},{"book":"Baʼuu","chapter":"23","verse":"7","text":"Himata sobaa keessatti hin hirmaatin; waan ani nama balleessaa hojjete hin qulqulleessineef nama yakka hin qabne yookaan nama qajeelaa hin ajjeesin."},{"book":"Baʼuu","chapter":"23","verse":"8","text":"“Ati mattaʼaa hin fudhatin; mattaʼaan ogeeyyii ni jaamsaatii; dubbii qajeeltotaas jalʼisa."},{"book":"Baʼuu","chapter":"23","verse":"9","text":"“Alagaa hin cunqursin; isin waan biyya Gibxiitti alagaa turtaniif alagaa taʼuun maal akka taʼe isin mataan keessan ni beektuutii."},{"book":"Baʼuu","chapter":"23","verse":"10","text":"“Waggaa jaʼa lafa qotiisaa kee facaafadhu; midhaanis galfadhu;"},{"book":"Baʼuu","chapter":"23","verse":"11","text":"waggaa torbaffaatti garuu lafa sana boqochiisi malee hin qotin. Akkasiin hiyyeeyyiin saba keetii laficha irraa nyaata argatu; waan isaan irraa hafe immoo bineensi haa nyaatu. Muka wayinii keetiitii fi muka ejersa keetiis akkasuma godhi."},{"book":"Baʼuu","chapter":"23","verse":"12","text":"“Guyyaa jaʼa hojii kee hojjetadhu; akka sangaan keetii fi harreen kee boqotaniif, akka garbichi mana keetti dhalatee fi alagaan aara galfataniif guyyaa torbafaatti hin hojjetin."},{"book":"Baʼuu","chapter":"23","verse":"13","text":"“Waan ani isinitti hime hunda eegaa; maqaa waaqota biraa hin waammatinaa; afaan keessanii iyyuu hin baʼin."},{"book":"Baʼuu","chapter":"23","verse":"14","text":"“Ati waggaatti yeroo sadii ayyaana naa ayyaaneffadhu."},{"book":"Baʼuu","chapter":"23","verse":"15","text":"“Ayyaana Maxinoo Ayyaaneffadhu; akkuma ani si ajaje sana bultii torba Maxinoo nyaadhu. Waan kanas jiʼa Abiibii keessa yeroo murtaaʼetti godhi; ati jiʼa sana keessa Gibxii baateetii."},{"book":"Baʼuu","chapter":"23","verse":"16","text":"“Mataa midhaan keetii kan lafa qotiisaa keetti facaafatteen Ayyaana Galchaa Midhaanii ayyaaneffadhu."},{"book":"Baʼuu","chapter":"23","verse":"17","text":"“Dhiirri hundi waggaatti yeroo sadii fuula Waaqayyoo Gooftaa duratti haa dhiʼaatu."},{"book":"Baʼuu","chapter":"23","verse":"18","text":"“Dhiiga aarsaa waan raacitii qabu wajjin naa hin dhiʼeessin."},{"book":"Baʼuu","chapter":"23","verse":"19","text":"“Mataa midhaan lafa keetii keessaa filatamaa isaa gara mana Waaqayyo Waaqa keetii fidi."},{"book":"Baʼuu","chapter":"23","verse":"20","text":"“Akka inni karaa irratti si eegee iddoo ani qopheessetti si galchuuf kunoo ani fuula kee dura ergamaa koo tokko nan erga."},{"book":"Baʼuu","chapter":"23","verse":"21","text":"Xiyyeeffadhuutii waan inni jedhu dhaggeeffadhu. Isatti hin fincilin; inni waan Maqaa koo of irraa qabuuf fincila kee siif hin dhiisuutii."},{"book":"Baʼuu","chapter":"23","verse":"22","text":"Yoo ati waan inni jedhu akka gaarii dhaggeeffatee waan ani dubbadhu hunda goote, ani diinota keetti diina nan taʼa; warra siin mormaniinis nan morma."},{"book":"Baʼuu","chapter":"23","verse":"23","text":"Ergamaan koos fuula kee dura deemee biyya Amoorotaatti, Heetotaatti, Feerzotaatti, Kanaʼaanotaatti, Hiiwotaattii fi Yebuusotaatti si galcha; anis jara nan balleessa."},{"book":"Baʼuu","chapter":"23","verse":"24","text":"Waaqota isaaniitiif hin sagadin; hin waaqeffatinis; hojii isaanii faanas hin buʼin. Ati isaan balleessitee soodduu waaqeffannaa isaanii illee caccabsuu qabda."},{"book":"Baʼuu","chapter":"23","verse":"25","text":"Waaqayyo Waaqa kee waaqeffadhu; innis midhaan keetii fi bishaan kee ni eebbisa. Dhukkubas isin gidduudhaa nan balleessa;"},{"book":"Baʼuu","chapter":"23","verse":"26","text":"biyya kee keessatti dubartiin ulfi irraa baʼu yookaan dhabduun tokko iyyuu hin argamtu. Jireenya guutuus siif nan kenna."},{"book":"Baʼuu","chapter":"23","verse":"27","text":"“Ani sodaachisuu koo si dura ergee saba ati itti dhuftu hunda nan burjaajessa. Akka diinonni kee hundinuu dugda sitti galanii baqatanis nan godha."},{"book":"Baʼuu","chapter":"23","verse":"28","text":"Akka inni Hiiwota, Kanaʼaanotaa fi Heetota karaa kee irraa ariʼuuf ani si duraan sonsa nan erga."},{"book":"Baʼuu","chapter":"23","verse":"29","text":"Akka lafti onee bineensi wal horee sitti hin baayʼanneef ani waggaa tokko keessatti saba kana si duraa ariʼee hin baasu."},{"book":"Baʼuu","chapter":"23","verse":"30","text":"Hamma ati baayʼattee biyyattii dhaaltutti ani xinnoo xinnoon fuula kee duraa isaan nan baasa."},{"book":"Baʼuu","chapter":"23","verse":"31","text":"“Anis daarii kee Galaana Diimaadhaa jalqabee hamma Galaana Filisxeemiitti, lafa alootii jalqabee hamma Laga Efraaxiisiitti siifin dhaaba. Namoota biyya sana jiraatanis dabarsee harka keetti nan kenna; ati immoo of duraa ariitee isaan baafta."},{"book":"Baʼuu","chapter":"23","verse":"32","text":"Ati isaan wajjin yookaan waaqota isaanii wajjin kakuu tokko illee hin galin."},{"book":"Baʼuu","chapter":"23","verse":"33","text":"Akka isaan biyya kee keessa jiraatan hin eeyyamaniif; yoo akkas taʼe isaan akka ati cubbuu natti hojjettu si godhu; ati waaqota isaanii waaqeffannaan kun dhugumaan kiyyoo sitti taʼaatii.”"}]}