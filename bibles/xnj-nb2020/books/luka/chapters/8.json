{"data":[{"book":"Luka","chapter":"8","verse":"1","text":"Pagamaliki ago Yesu akahamba mumiji na muhijiji hingi kuvajovela vandu Lilovi la Bwina la Unkosi wa Chapanga. Vawuliwa vaki kumi na vavili vakalongosana nayu."},{"book":"Luka","chapter":"8","verse":"2","text":"Pamonga na vadala vevawusiwi mizuka na vevalamisiwi matamu na Yesu, venavo vavi, Maliya mkolonjinji wa Magidala mweawusiwi mizuka saba yihakau,"},{"book":"Luka","chapter":"8","verse":"3","text":"na Yoana mdala waki Kuza, Kuza mweavi myimilila nyumba ya Helodi, Susana na vadala vangi vamahele. Vevawusili vindu yavi ndava ya kumtangatila Yesu na vawuliwa vaki vayendelela na lihengu lavi."},{"book":"Luka","chapter":"8","verse":"4","text":"Vandu vamahele vambwelalili Yesu kuhuma kukila muji, na msambi uvaha pawakonganiki, Yesu akavajovela luhumu ulu."},{"book":"Luka","chapter":"8","verse":"5","text":"Mundu mweahambili kumija mbeyu zaki. Na peamija mbeyu, zingi zikagwilila munjila na vandu vakazilivatila, na videge vikahola."},{"book":"Luka","chapter":"8","verse":"6","text":"Zingi zikagwilila paludaka luna maganga pezatumbulayi kumela zikanyala muni pavi lepi na manji."},{"book":"Luka","chapter":"8","verse":"7","text":"Zingi zikagwilila muminga, ndi minga zikamela pamonga nazu, zikazihinya."},{"book":"Luka","chapter":"8","verse":"8","text":"Zingi zagwili paludaka lwabwina, zikamela limonga likapambika ng'onyo."},{"book":"Luka","chapter":"8","verse":"9","text":"Vawuliwa vaki vakamkota Yesu, luhumu lula mana yaki kyani."},{"book":"Luka","chapter":"8","verse":"10","text":"Mwene akavayangula, “Nyenye muhotiswi kumanya ufiyu wa Unkosi wa Chapanga, nambu lepi kwa avo vangi, vene vijoviwa kwa luhumu, muni vakalolayi nakuhotola kulola na vakayuwana nakumanya.”"},{"book":"Luka","chapter":"8","verse":"11","text":"“Luhumu ulu mana yaki. Mbeyu ndi lilovi la Chapanga."},{"book":"Luka","chapter":"8","verse":"12","text":"Chechihumili kwa mbeyu zezagwili munjila, ndi luhumu lwa vandu veviyuwana lilovi la Chapanga, kangi Setani peibwela na kuliwusa mumitima yavi vakotoka kusadika na kusanguliwa."},{"book":"Luka","chapter":"8","verse":"13","text":"Mewawa chechehumili kwa mbeyu zezagwili pamaganga, ndi luhumu wa vandu veviyuwana lilovi na kulipokela kwa luheku. Nambu vandu vangali mikiga mugati yavi, na lukumbi pevilingiwa vikotoka."},{"book":"Luka","chapter":"8","verse":"14","text":"Kangi chechihumili kwa mbeyu zezagwili paminga, ndi luhumu wa vandu veviyuwana lilovi la Chapanga, pa lukumbi luhupi peviyendelela na Lilovi lenilo, vene vihinyiwa na mahengu ga kuvya na vindu vyamahele na mambu ga bwina ga pamulima, ndi na kupambika matunda gakakangala."},{"book":"Luka","chapter":"8","verse":"15","text":"Ndi mbeyu zezagwili paludaka lwabwina, ndi luhumu wa vandu vevayuwini lilovi na kulivika mumitima yavi na kuyidakila bwina. Vikangamala mumitima mbaka kupambika matunda.”"},{"book":"Luka","chapter":"8","verse":"16","text":"“Vandu vipambika lepi hahi na kuyigubika na chiviga amala kuyivika kuhi kuchitanda. Nambu vandu vivika hahi panani pachibokoselu, muni vandu veviyingila mugati valola bwina.”"},{"book":"Luka","chapter":"8","verse":"17","text":"“Muni chochoha chechifiyiki, yati chigubukuliwa na chindu chochoha cha mfiyu yati chimanyikana na voha.”"},{"book":"Luka","chapter":"8","verse":"18","text":"“Mujiyangalilayi chemwiyuwana, muni mweavi nachu yati iyonjokeswa, nambu mundu mwanga chindu, hati chila chidebe cheihololela kuvya nachu yati chinyagiwa.”"},{"book":"Luka","chapter":"8","verse":"19","text":"Nyina waki na valongo vaki Yesu vakamuhambalila, ndava ya msambi wa vandu wula nakuhotola kumuhegelela."},{"book":"Luka","chapter":"8","verse":"20","text":"Mundu mmonga akamjovela Yesu, “Nyina waku na valongo vaku vayimili kuvala, vigana kukulola.”"},{"book":"Luka","chapter":"8","verse":"21","text":"Nambu Yesu akavajovela vandu, “Nyina wangu na valongo vangu ndi vala veviyuwana lilovi la Chapanga na kulikamula.”"},{"book":"Luka","chapter":"8","verse":"22","text":"Na kavili ligono limonga Yesu peakweli muwatu pamonga na vawuliwa vaki, akavajovela, “Tikupuka kumwambu ya nyanja.” Vakatumbula kukupuka."},{"book":"Luka","chapter":"8","verse":"23","text":"Pavahambayi muwatu wula, Yesu agonili lugono. Ndi chimbungululu chikatumbula kutova munyanja mula na manji gakatumbula kuyingila muwatu wavi mkulemala neju."},{"book":"Luka","chapter":"8","verse":"24","text":"Vawuliwa vaki vamhambali vakamuyumusa na vakamjovela, “Bambu, Bambu Tifwa!” Yesu akayumuka, akachilakalila chimbungululu chila na luyuga lwa manji ndi vikaguna na kukavya teke."},{"book":"Luka","chapter":"8","verse":"25","text":"Kangi akavajovela vawuliwa vaki, “Kusadika kwinu kuvi koki?”"},{"book":"Luka","chapter":"8","verse":"26","text":"Vakakupuka na kuhika kumbwani ya kumuji wa mulima wa Vagelasi wewalolasini na Galilaya kumwambu ya nyanja."},{"book":"Luka","chapter":"8","verse":"27","text":"Yesu peahulwiki muwatu na kulivatila mbwani, mundu mmonga wa muji wula, mweavi na mizuka ambwelalili. Mundu mwenuyo kwa magono gamahele awala lepi nyula wala atamili lepi munyumba yoyoha yila, ndi atamali mumbugu la kuzikila vandu."},{"book":"Luka","chapter":"8","verse":"28","text":"Peamuweni Yesu akavemba kwa lwami luvaha na kumgwilila pamagendelu, “Wa, Yesu veve Mwana wa Chapanga Mkulu! Una kyani na nene? Pepayi chonde kotoka kuning'aha!”"},{"book":"Luka","chapter":"8","verse":"29","text":"Ajovili genago muni Yesu amali kuuhakalila mzuka wula umuwukayi mundu yula. Pamahele mzuka wamzangila mundu yula pamonga na vandu kumuvika mugati na kumkunga minyololo mu mawoko na mumagendelu nambu pamahele adenyayi vifungo vyenivyo, na kujumbiswa kwa makakala ga mzuka wenuwo mbaka kulugangatu."},{"book":"Luka","chapter":"8","verse":"30","text":"Yesu akamkota, “Liina laku yani?” Akayangula, “Liina langu Msambi.” Ndava mizuka yamahele yamuyingili."},{"book":"Luka","chapter":"8","verse":"31","text":"Mizuka yila yikamjovela Yesu pepayi chonde akotoka kuyipeleka kuligodi langali mwishu."},{"book":"Luka","chapter":"8","verse":"32","text":"Kwavi na maguluvi gamahele gevadimayi kuchitumbi pandu penapo, ndi mizuka yila yikamuyupa Yesu yihamba kuyingila mumaguluvi gala. Yesu akayileka yihamba."},{"book":"Luka","chapter":"8","verse":"33","text":"Ndi mizuka yila yikamuwuka mundu yula yikagayingila maguluvi gala, na msambi wa maguluvi ukahelela munyanja na kuyongomela, gakafwa mumanji."},{"book":"Luka","chapter":"8","verse":"34","text":"Vadimaji va maguluvi pevaloli gegahumali vakajumba, kuhamba kumuji na kumigunda kuvajovela vandu ujumbi."},{"book":"Luka","chapter":"8","verse":"35","text":"Vandu vakabwela kulola gegahumalili, vakamuhambalila Yesu, vamuwene mundu mwe yamuhumili mizuka yula, atamili papipi na magendelu ga Yesu, awali nyula, na avi na luhala lwaki bwina. Voha vakayogopa."},{"book":"Luka","chapter":"8","verse":"36","text":"Vandu vevagaweni mambu genago, vakavajovela vayavi chealamiswi mundu yula."},{"book":"Luka","chapter":"8","verse":"37","text":"Vakolonjinji voha wa ku Gelasi vakavya na wogohi neju. Vakamuyupa Yesu awukayi ahamba kungi. Yesu akakwela muwatu akawuka."},{"book":"Luka","chapter":"8","verse":"38","text":"Mundu mweamuwusi mizuka yula, amuyupili Yesu valongosanayi."},{"book":"Luka","chapter":"8","verse":"39","text":"“Wuya kunyumba yaku ukavajovelayi gaakuhengili Chapanga.”"},{"book":"Luka","chapter":"8","verse":"40","text":"Yesu paawuyili kumwambu yingi ya nyanja, avakoli msambi wa vandu vampokali chaluheku, ndava voha vamlindilayi."},{"book":"Luka","chapter":"8","verse":"41","text":"Penapo akabwela mundu mmonga liina laki Yailusi avi chilongosi wa nyumba ya kukonganekela akamfugamila Yesu mumagendelu, akamuyupa Yesu ahamba kunyumba yaki,"},{"book":"Luka","chapter":"8","verse":"42","text":"muni msikana waki ngayuyoyo mmonga, wa miiyaka kumi na yivili avi mtamu papipi kufwa."},{"book":"Luka","chapter":"8","verse":"43","text":"Kwavi na mdala mmonga pagati ya msambi wula wa vandu, avi na utamu wa kuhuma ngasi miyaka kumi na yivili, amalili kuwusa vindu vyaki vyoha kuvapela valamisa, kawaka mweahotwili kumlamisa."},{"book":"Luka","chapter":"8","verse":"44","text":"Mdala yula akamlanda Yesu mumbele akapamisa lugunyilu lwa pahi lwa nyula ya Yesu. Bahapo akalama."},{"book":"Luka","chapter":"8","verse":"45","text":"Yesu akajova, “Yani mweanipamisi?”"},{"book":"Luka","chapter":"8","verse":"46","text":"Nambu Yesu akajova, “Avili mundu mweanipamisi, muni nijiyuwini makakala ganihumili.”"},{"book":"Luka","chapter":"8","verse":"47","text":"Mdala yula paajiloli nakuhotola kujifiha, akabwela kuni hivagaya akamfugamila Yesu mumagendelu. Akamjovela pavandu voha ndava ya kumpamisa Yesu na chaalami bahapo."},{"book":"Luka","chapter":"8","verse":"48","text":"Yesu akamjovela, “Msikana wangu, kusadika kwaku kukulamisi, uhamba na uteke.”"},{"book":"Luka","chapter":"8","verse":"49","text":"Yesu paavi akona ilongela, akabwela mundu kuhuma kunyumba ya Yailo, akamjovela Yailo, “Leka kumung'aha Muwula, mwana waku mwene afwili.”"},{"book":"Luka","chapter":"8","verse":"50","text":"Yesu peayuwini genago, akamjovela Yailo, “Kotoka kuyogopa, sadika ndu, yati ilama.”"},{"book":"Luka","chapter":"8","verse":"51","text":"Peahikili panyumba pala, akavatola Petili na Yohani na Yakobo pamonga na dadi na nyina wa msikana yula akayingila nawu mugati, vandu vangi avalekili kuvala."},{"book":"Luka","chapter":"8","verse":"52","text":"Vandu voha vavembayi na malilu kwa lipyanda ndava ya mwana yula. Nambu Yesu akavajovela, “Mkotoka kuvemba, muni mwana uyu afwili lepi, agonili ndu.”"},{"book":"Luka","chapter":"8","verse":"53","text":"Voha vakamuheka, muni vamanyili kuvya mwana yula afwili."},{"book":"Luka","chapter":"8","verse":"54","text":"Kangi Yesu akamkamula chiwoko mwana yula na kumkemela, “Mwana yimuka!”"},{"book":"Luka","chapter":"8","verse":"55","text":"Mpungu waki ukamuwuyila, bahapo akayimuka. Yesu akavajovela mumpela chakulya."},{"book":"Luka","chapter":"8","verse":"56","text":"Dadi na nyina wa mwana yula vakakangasa, Nambu Yesu akavajovela vakotoka kumjovela mundu yoyoha mambu gala gegahengiki."}]}