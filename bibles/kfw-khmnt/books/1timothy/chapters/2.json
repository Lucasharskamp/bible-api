{"data":[{"book":"1 Timothy","chapter":"2","verse":"1","text":"Kei'n kanati, mansakhet ah, kanipi, Pathian kani, kabiak, halli minpaakna kamalar hi mirakip sik-ah Pathian diang thopiru;"},{"book":"1 Timothy","chapter":"2","verse":"2","text":"halli reng rakipsik khat-um aleilaak ranak kanei rakip sik, khawakha e-inchu einirakip in omchan katha khat-um Pathian kachi tak-ah kahoi kadaiya ringna neinite."},{"book":"1 Timothy","chapter":"2","verse":"3","text":"Hiwahi akatha eii halli kanakatanpa Pathian izoot kha um eii,"},{"book":"1 Timothy","chapter":"2","verse":"4","text":"mi rakip ngaihi sanringnasik khat-um akadik minjetsik hi ama inmanuom kha eii."},{"book":"1 Timothy","chapter":"2","verse":"5","text":"Khale inruoiya Pathian inkhat bit aom, halli Pathian li miring ngai minchunna sik-ah mi inkhat aom, miringpa khachu Christa Jisu eii,"},{"book":"1 Timothy","chapter":"2","verse":"6","text":"ama'n miringngai rakip nakatanasik apum takkha inpesuok, khawakha'n mirakip kha Pathian in aphakacha ah sanzootna sakhi eii."},{"book":"1 Timothy","chapter":"2","verse":"7","text":"Khat-um kei'n maleisei kiril emak, inthiang kha kiril eii, hiwajarra kei'n ingamna khat-um kadik hi rilsuok nasik ah kei'n zaatlop ngai tirton khat-um karu sik-ah innajuotir eii! 2 Tim 1:11"},{"book":"1 Timothy","chapter":"2","verse":"8","text":"Pasal rakip in biak-inn chubeithona rakip ah Pathian kanihi kei'n kamanuom, halli Pathian diang amalung inpesuok Pasal rakip in inkut thaangnga khat-um karaang li murruolsiak tholekleiya nisik kei'n kamanuom."},{"book":"1 Timothy","chapter":"2","verse":"9","text":"Kei'n kamanuom, numeisa ngai'n inpuondiar ngaikha enzootkaom khat-um kathatak ah inluknasik-ah jetrasu, kahurthei samchoi inlak, emakli enzoot omnasik soonna katonhut, emakli aman katam kuorbet, raka kaor emakli puondiar aman katam inluk emaru, 1 Pet 3:3"},{"book":"1 Timothy","chapter":"2","verse":"10","text":"takkha akatha chuon katho numeisa in Pathian kajet numeisa eii tia injetna."},{"book":"1 Timothy","chapter":"2","verse":"11","text":"Numeisa rakip nunchan inchuol kha omchian inlang inchu rasu."},{"book":"1 Timothy","chapter":"2","verse":"12","text":"Halli numeisa ngai'n pasal ngai chungnga minchusik khat-um waikaroon esik hi kei'n zootmong, takkha inmani'n inomchian sik eii."},{"book":"1 Timothy","chapter":"2","verse":"13","text":"Tichu Adam kha mansakhet ah abool halli Eve abool. Inphut 2:7; Inphut 2:21,22"},{"book":"1 Timothy","chapter":"2","verse":"14","text":"Halli Adam kha emak matheemna ah kaleichul, takkha numeisanu kha eii matheemna ah leichulla halli Pathian Dan kamakoi. Inphut 3:1-6"},{"book":"1 Timothy","chapter":"2","verse":"15","text":"Takkha 2:15: nai inneina chungnga sanna aneisik eii nai kanei makheiya katha tak ah asansik eii.numeisa ngai'n 2:15: numeisanu in apong inraal innum; emakli inpoong inraal innum.inpoong inraal innnum inngamna, minriang, khat-um nunchan katha kha insongnga inom-inchu inmani kha nai inneichungnga sanna aneisik eii."}]}