{"data":[{"book":"Yakobi","chapter":"5","verse":"1","text":"Ponopa mumbikanishi yumwi valundamali! Mulili na kwidedeka kwanongwa ya tabu dasivayisili."},{"book":"Yakobi","chapter":"5","verse":"2","text":"Mali shenu siwola na yingwa shenu valya umehi."},{"book":"Yakobi","chapter":"5","verse":"3","text":"Chumang'andu na mbiya shenu siva na kutu. Na kutu ayi ndi dayivi chilangushilu chenu na cheni dachigwijushi njimba shenu ngimu wula motu. Mwilundikila akiba mumajuva ava va mbelu!"},{"book":"Yakobi","chapter":"5","verse":"4","text":"Yumwi muvahomba ha lipundawayi vandumindumi venu yivavagolilili fichuku mufitava fyenu. Mpikanishi chowu chawu! Chivembu cha ava yivabena fitava fyenu chifika mumajeji va Bambu wa vangandawu."},{"book":"Yakobi","chapter":"5","verse":"5","text":"Mwikala mumlima ngalilu ya kusekilela na mungalilu ya kufwama na kufitama findu finofu. Mununa kala kwa lijuva lya kusinjiwa."},{"book":"Yakobi","chapter":"5","verse":"6","text":"Muvahigha na kuvawulagha vandu vangajila uvifyi, hata leki veni vavalimba ha!"},{"book":"Yakobi","chapter":"5","verse":"7","text":"Topi, valongu vangu muvi na ng'unishilu pavetela mbaka Bambu payisa. Muloli mlimi pavetela kwa ng'unishilu pamuveta chitava chaki chiyeghi fivelekwa fitawukili. Mweni akuveta kwa kuyiwunishila ndonya sha mbinga mbaka shampeta."},{"book":"Yakobi","chapter":"5","verse":"8","text":"Na yumwi wuwowu muyiwunishili pamuvetela na muwoloki uswanu muujumilwa wenu, kwanongwa lijuva lya Bambu liva pabehi."},{"book":"Yakobi","chapter":"5","verse":"9","text":"Valongu vangu mukotoo kwing'ong'utekela ili Chapanga akotoo kuvahigha. Mweni ndi muhigha kava pabehi, samba kengila."},{"book":"Yakobi","chapter":"5","verse":"10","text":"Valongu pamudayila kulola chilangushilu cha kuvetela na kuyiwunishila mukugobuleka, muvayiholi vambuyi va Chapanga yivadetili kwa litawa lya Bambu."},{"book":"Yakobi","chapter":"5","verse":"11","text":"Tukuvakema vandu ava vana usangi kwanongwa vayiwunishilili. Mupikanila filongu fya ng'unishilu ya Ayubu na mumanya ndambu Bambu wamgolilili mumbelu. Nongwa Bambu kamema lusungu na usangi."},{"book":"Yakobi","chapter":"5","verse":"12","text":"Lakini chamunu, valongu vangu, mukotoo kwilapila kwa kumbindi kwa Chapanga awu kwa mlima litawa lya chindu chingi chochonda. Mudeti “Yina” leki pamudayila kudeta yina na “Ng'odu” leki pamudayila kudeta ng'odu ili mukotoo kuhighiwa na Chapanga."},{"book":"Yakobi","chapter":"5","verse":"13","text":"Wuli, kuna mundu yoyosi gati ya yumwi yavelili akugoboka? Topi, adadavi kwa Chapanga. Awu kwavelili mundu yavelili na seku? Topi, asomoli misambu ya jumu kwa Chapanga."},{"book":"Yakobi","chapter":"5","verse":"14","text":"Wuli kwaveli mundu mtami gati ya yumwi? Avakemi vavaha va lipinga lya vandu yivamjumilili Kilistu na veni vamdadavili na kumshagha mafuta kwa litawa lya Bambu."},{"book":"Yakobi","chapter":"5","verse":"15","text":"Na veni pavadadava kwa ujumilwa, mtami yula danani, kwanongwa Bambu damtandamuli na leki agolili sambi yoyosi dapomiliwi."},{"book":"Yakobi","chapter":"5","verse":"16","text":"Topi, mwipeti sambi shenu na kwidadavila ili munani, dadavu sha goleki sina liwovi lya kugola fitangalili."},{"book":"Yakobi","chapter":"5","verse":"17","text":"Eliya aveli mundu nga yufwi, mweni adadavili kwa ndima yaki yosi ndonya yikotoo kutonya na yitonya ha mumlima awu kwa chipindi cha myaka mitatu na myesi sita."},{"book":"Yakobi","chapter":"5","verse":"18","text":"Pambeli kadadava kandi, ndonya yitonya na mlima wumela fivelekwa fyaki."},{"book":"Yakobi","chapter":"5","verse":"19","text":"Valongu vangu, mundu yumu gati yenu payaghamila muunakaka na muyaki pamuwuyisha,"},{"book":"Yakobi","chapter":"5","verse":"20","text":"mumanyi kucha, yula yamuwuyisha mundu yaveli na sambi kufuma mudeha yaki ya wafu, damulowoli kufuma munjifwa na Chapanga daampomeli sambi shaki sitangalili."}]}