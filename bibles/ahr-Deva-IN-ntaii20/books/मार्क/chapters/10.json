{"data":[{"book":"मार्क","chapter":"10","verse":"1","text":"मंग येशु तठेन निंघीसन यहूदीयाना प्रदेशमातीन यार्देन नदीना पलीकडे वना अनी तठे लोकसनी गर्दी एकत्र व्हईन परत त्यानाकडे वनी, अनी त्यानी पध्दतमा तो त्यासले शिकाडू लागना."},{"book":"मार्क","chapter":"10","verse":"2","text":"तवय काही परूशीसनी त्याले शब्दसमा पकडाकरता तठे ईसन त्याले प्रश्न ईचारा की, “नवरानी बायकोले सुटपत्र देवानं, नियमप्रमाणे हाई योग्य शे का?”"},{"book":"मार्क","chapter":"10","verse":"3","text":"येशुनी त्यासले उत्तर दिधं की, “मोशेनी तुमले काय आज्ञा देयल शे?”"},{"book":"मार्क","chapter":"10","verse":"4","text":"त्या बोलणात, “नवरानी बायकोले सुटपत्र दिसन सोडानं, अशी आज्ञा मोशेनी देयल शे.”"},{"book":"मार्क","chapter":"10","verse":"5","text":"पण येशुनी त्यासले सांगं, “त्यानी हाई आज्ञा देवानं कारण मी तुमले सांगस, तुमनं निर्दय मनमुये मोशेनी तुमले हाई आज्ञा दिधी,"},{"book":"मार्क","chapter":"10","verse":"6","text":"पण जसं वचनमा लिखेल शे, पृथ्वीनी निर्मिती पाईनच देवनी पुरूष अनी स्त्रीले बनाडं."},{"book":"मार्क","chapter":"10","verse":"7","text":"या कारणमुयेच पुरूष त्याना माय बापले सोडिसन त्यानी बायकोसंगेच राही,"},{"book":"मार्क","chapter":"10","verse":"8","text":"पुढे त्या दोन नहीत तर एक शरीर शेतस."},{"book":"मार्क","chapter":"10","verse":"9","text":"यामुये देवनी जे जोडेल शे ते मनुष्यनी तोडानं नही.”"},{"book":"मार्क","chapter":"10","verse":"10","text":"त्या परत घर वनात तवय येशुना शिष्यसनी त्याच विषयबद्दल परत ईचारं."},{"book":"मार्क","chapter":"10","verse":"11","text":"१०:११ मत्तय ५:३२; १ करिंथ ७:१०,११तवय येशुनी त्यासले सांगं, “जो कोणी आपली बायकोले सुटपत्र दिसन दुसरीसंगे लगीन करस तर तो आपली बायकोसंगे व्यभिचार करस."},{"book":"मार्क","chapter":"10","verse":"12","text":"अनी जर बायको आपला पहिला नवराले सुटपत्र दिसन दुसरासंगे लगीन करस तर ती तिना आपला नवरासंगे व्यभिचार करस.”"},{"book":"मार्क","chapter":"10","verse":"13","text":"येशुनी पोऱ्यासले आशिर्वाद देवाले पाहिजे म्हणीन काही लोके आपला पोऱ्यासले येशुकडे लई वनात पण शिष्यसनी त्यासले दताडं."},{"book":"मार्क","chapter":"10","verse":"14","text":"ते दखीसन येशुले भलतं वाईट वाटनं अनी तो शिष्यसले बोलना, “धाकलासले मनाजवळ येऊ द्या त्यासले मना करू नका, कारण देवनं राज्य धाकलासना मायकच शे."},{"book":"मार्क","chapter":"10","verse":"15","text":"१०:१५ मत्तय १८:३मी तुमले सत्य सांगस, जो कोणी धाकलासना मायक व्हईसन देवना राज्यना स्विकार कराव नही त्याना त्यामा प्रवेश व्हवाव नही.”"},{"book":"मार्क","chapter":"10","verse":"16","text":"तवय त्यानी धाकलासले कवटाळीन अनी त्यासवर हात ठेईन त्यासले आशिर्वाद दिधा."},{"book":"मार्क","chapter":"10","verse":"17","text":"मंग येशु निंघीन वाटले लागना इतलामा एक पोऱ्या पयत वना अनी त्यानापुढे गुडघा टेकीसन त्याले ईचारू लागना, “चांगला गुरजी, सार्वकालिक जिवन मिळाकरता मी काय करू?”"},{"book":"मार्क","chapter":"10","verse":"18","text":"येशुनी त्याले सांगं, “माले चांगला का बरं म्हणस? देवना शिवाय कोणीच चांगला नही."},{"book":"मार्क","chapter":"10","verse":"19","text":"तुले तर देवन्या आज्ञा माहित शेतस; ‘मनुष्यहत्या करू नको, व्यभिचार करू नको, चोरी करू नको, खोटी साक्ष देऊ नको, फसाडु नको,’ ‘आपला बाप अनी माय यासना मान राख.’”"},{"book":"मार्क","chapter":"10","verse":"20","text":"त्यानी उत्तर दिधं, “गुरजी, मी तरूणपणपाईन या सर्व आज्ञा पाळेल शेतस.”"},{"book":"मार्क","chapter":"10","verse":"21","text":"येशुना मनमा त्यानाबद्दल प्रेम निर्माण व्हयनं त्यानी त्यानाकडे दखीन सांगं, “तुनामा एक कमी शे. जा, तुनं सर्वकाही ईकी टाक अनी येल पैसा गरीबसमा वाटी दे म्हणजे तुले स्वर्गमा धन भेटी; अनी मंग मनामांगे ये.”"},{"book":"मार्क","chapter":"10","verse":"22","text":"पण हाई ऐकीसन त्यानं तोंड उतरी गयं अनी तो नाराज व्हईन निंघी गया कारण तो भलता श्रीमंत व्हता."},{"book":"मार्क","chapter":"10","verse":"23","text":"तवय येशुनी चारीबाजु दखीसन आपला शिष्यसले सांगं, “श्रीमंतसले देवना राज्यमा प्रवेश करनं कितलं कठीण शे!”"},{"book":"मार्क","chapter":"10","verse":"24","text":"हाई ऐकीसन शिष्यसले आश्चर्य वाटणं, येशुनी त्यासले परत सांगं, “मना पोऱ्यासवन, देवना राज्यमा प्रवेश करनं कितलं कठीण शे!"},{"book":"मार्क","chapter":"10","verse":"25","text":"श्रीमंत माणुसले देवना राज्यमा प्रवेश करानं यानापेक्षा उंटले सुईना नाकमातीन जाणं सोपं शे.” व्यापारी उंटसनासंगे शहरनी भिंत अनी दरवाजा बाहेर"},{"book":"मार्क","chapter":"10","verse":"26","text":"शिष्य भलताच आश्चर्यचकीत व्हयनात अनी ईचारू लागनात, “तर मंग तारण व्हई तरी कोणं?”"},{"book":"मार्क","chapter":"10","verse":"27","text":"येशुनी त्यासनाकडे दखीन सांगं, “मनुष्यकरता हाई अशक्य शे, पण देवकरता नही; कारण देवले सर्वकाही शक्य शे.”"},{"book":"मार्क","chapter":"10","verse":"28","text":"पेत्र त्याले बोलना, “तुमना शिष्य व्हवाकरता आम्हीन आमनं बठं काही सोडी देयल शे.”"},{"book":"मार्क","chapter":"10","verse":"29","text":"यावर येशुनी उत्तर दिधं, “मी तुमले खरंखरं सांगस की, ज्यानी मनाकरता अनी सुवार्ता प्रचार करता घरदार, भाऊ, बहिणी, माय, बाप, पोऱ्या किंवा वावरसले सोडी देयल शे."},{"book":"मार्क","chapter":"10","verse":"30","text":"त्याले घर, भाऊ, बहिणी, माय, बाप, पोऱ्या अनी वावर या सर्व गोष्टी याच जिवनमा शंभरपटमा भेटी. यानासंगेच त्याले मनाकरता छळ बी सोसना पडी पण येणारा युगमा त्याले सार्वकालिक जिवन भेटी."},{"book":"मार्क","chapter":"10","verse":"31","text":"१०:३१ मत्तय २०:१६; लूक १३:३०पण तरी बराच जणससंगे अस व्हई की, ज्या पहिला शेतस त्या शेवटला व्हतीन अनी ज्या शेवटला शेतस त्या पहिला व्हतीन.”"},{"book":"मार्क","chapter":"10","verse":"32","text":"मंग येशु अनी त्याना शिष्य यरूशलेमले जाई राहींतात, अनी येशु शिष्यसना पुढे चाली राहिंता, त्या घाबरेल व्हतात; अनी ज्या मांगे चाली राहींतात त्यासना मनमा भिती भराई जायेल व्हती. तवय परत येशुनी बारा शिष्यसले जोडे बलाईन जे त्यानासंगे घडाव शे, ते."},{"book":"मार्क","chapter":"10","verse":"33","text":"त्यासले तो सांगु लागना, “दखा, आपण यरूशलेमले जाई राहिनुत मनुष्यना पोऱ्याले प्रमुख याजक १०:३३ याजक धर्मगुरू अनी शास्त्री ह्यासले सोपी देतीन. त्या त्याले मरणदंडकरता दोषी ठराईसन गैरयहूदीसना हवाले करतीन,"},{"book":"मार्क","chapter":"10","verse":"34","text":"त्या त्यानी थट्टा करतीन, त्यानावर थुंकतीन, त्याले फटका मारतीन अनं त्याले मारी टाकतीन; अनी तीन दिनमा तो परत जिवत व्हई.”"},{"book":"मार्क","chapter":"10","verse":"35","text":"जब्दीना पोऱ्या याकोब अनी योहान येशुजोडे ईसन बोलणात, “गुरजी, जे काही आम्हीन तुमनाकडे मांगसूत ते तुम्हीन आमनाकरता करा अशी आमनी ईच्छा शे.”"},{"book":"मार्क","chapter":"10","verse":"36","text":"येशुनी त्यासले ईचारं, “मी तुमनाकरता काय करू अशी तुमनी ईच्छा शे?”"},{"book":"मार्क","chapter":"10","verse":"37","text":"त्या बोलणात, “जवय तु तुना वैभवशाली राज्यमा राजासनवर बसशी तवय एकले तुना उजवी बाजुले अनी एकले तुना डावी बाजुले बसाड अशी आमनी ईच्छा शे.”"},{"book":"मार्क","chapter":"10","verse":"38","text":"येशुनी त्यासले सांगं, “तुम्हीन काय मांगी राहिनात हाईच तुमले समजी नही राहीनं. जो दुःखना प्याला मी पेवाव शे तो तुमले पिता ई का? जो मृत्युना बाप्तिस्मा मी लेणार शे तो तुमनाघाई लेवावणार काय?”"},{"book":"मार्क","chapter":"10","verse":"39","text":"त्या बोलणात, “लेता ई.”"},{"book":"मार्क","chapter":"10","verse":"40","text":"पण मना डावा अनी मना उजवा बाजुले बसाडानं, हाऊ अधिकार माले नही. हाई जागा त्यासनाच करता शे ज्यासनाकरता देवनी ती तयार करी ठेयल शे.”"},{"book":"मार्क","chapter":"10","verse":"41","text":"याकोब अनी योहान यासनी येशुजोडे काय मांग हाई जवय बाकीना दहा शिष्यसले समजनं तवय त्यासले भलता राग वना."},{"book":"मार्क","chapter":"10","verse":"42","text":"१०:४२ लूक २२:२५,२६येशुनी त्यासले बलाईसन सांगं, “गैरयहूदी ज्यासले अधिकारी मानतस, त्यासनाच त्यासनावर अधिकार चालस, अनी त्यासनाच मोठा लोके त्यासनावर राज्य करतस हाई तुमले माहित शे."},{"book":"मार्क","chapter":"10","verse":"43","text":"१०:४३ मत्तय २३:११; मार्क ९:३५; लूक २२:२६पण तुमनामा तसं नही, तर ज्याले तुमनामा महान व्हणं शे त्यानी पहिले सर्वासना सेवक व्हवाले पाहिजे."},{"book":"मार्क","chapter":"10","verse":"44","text":"अनी ज्याले तुमनामा पहिला व्हवानी ईच्छा शे त्यानी पहिले सर्वासना दास व्हवाले पाहिजे"},{"book":"मार्क","chapter":"10","verse":"45","text":"कारण मनुष्यना पोऱ्या पण सेवा करी लेवाले नही तर सेवा कराले अनी लोकसना पापनं मोल म्हणीन आपला जीव देवाले येल शे.”"},{"book":"मार्क","chapter":"10","verse":"46","text":"नंतर त्या यरीहो शहरमा वनात, येशु, त्याना शिष्य अनी लोकसनी मोठी गर्दी, हाई यरीहोतीन बाहेर जाई राहींती तीच वाटवर तीमयाना पोऱ्या बार्तीमय हाऊ आंधया भिकारी बशेल व्हता."},{"book":"मार्क","chapter":"10","verse":"47","text":"तवय हाऊ नासरेथ गावना येशु शे, हाई ऐकीन तो वरडीन बोलना, “हे येशु, दावीदना पोऱ्या, मनावर दया कर!”"},{"book":"मार्क","chapter":"10","verse":"48","text":"तवय त्याले बराच जणसनी धमकाडीन सांगं, गप्प ऱ्हाय. पण तो जास्तच वरडाले लागणा, “हे दावीदना पोऱ्या, मनावर दया कर!”"},{"book":"मार्क","chapter":"10","verse":"49","text":"तवय येशुनी थांबीसन सांगं, “त्याले बलावा”"},{"book":"मार्क","chapter":"10","verse":"50","text":"तवय तो पांघरेल कपडा बाजुले फेकीसन, उडी मारीन ऊठना अनी लगेच येशुकडे वना."},{"book":"मार्क","chapter":"10","verse":"51","text":"येशुनी त्याले ईचारं, “मी तुनाकरता काय करू अशी तुनी ईच्छा शे?”"},{"book":"मार्क","chapter":"10","verse":"52","text":"येशुनी त्याले सांगं, जा, “तुना ईश्वासनी तुले बरं करेल शे.”"}]}