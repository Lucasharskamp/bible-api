{"data":[{"book":"2 Ihe E Mere","chapter":"21","verse":"1","text":"Mgbe ahụ, Jehoshafat sooro nna nna ya ha dina nʼọnwụ, e lie ya nʼebe e liri ha nʼobodo Devid. Jehoram nwa ya ghọrọ eze nʼọnọdụ ya."},{"book":"2 Ihe E Mere","chapter":"21","verse":"2","text":"Ụmụnne Jehoram, ndị bụkwa ụmụ Jehoshafat bụ ndị a: Azaraya, Jehiel, Zekaraya, Azarayu, Maikel na Shefataya. Ndị a niile bụ ụmụ Jehoshafat, bụ eze Izrel."},{"book":"2 Ihe E Mere","chapter":"21","verse":"3","text":"Nna ha nyere onye ọbụla nʼime ha ọtụtụ onyinye nke ọlaọcha, na ọlaedo, na ihe ndị dị oke ọnụahịa, tinyere obodo e wusiri ike nʼime Juda. Ma o mere Jehoram eze, nʼihi na ọ bu ọkpara ya."},{"book":"2 Ihe E Mere","chapter":"21","verse":"4","text":"Mgbe Jehoram mere onwe ya ka o guzosie ike nʼebe alaeze nna ya dị, o weere mma agha gbuo ụmụnne ya ndị ikom niile, tinyere ụfọdụ nʼime ndịisi Izrel."},{"book":"2 Ihe E Mere","chapter":"21","verse":"5","text":"Jehoram gbara iri afọ atọ na abụọ mgbe ọ malitere ịbụ eze. Ọ chịrị afọ asatọ na Jerusalem."},{"book":"2 Ihe E Mere","chapter":"21","verse":"6","text":"O soro ụzọ ndị eze Izrel, dịka ụlọ Ehab mere, nʼihi na ọ lụrụ ada Ehab. O mere ihe dị njọ nʼanya Onyenwe anyị."},{"book":"2 Ihe E Mere","chapter":"21","verse":"7","text":"Ma nʼagbanyeghị nke a, Onyenwe anyị achọghị ibibi ụlọ Devid, nʼihi ọgbụgba ndụ ahụ Onyenwe anyị na Devid nwere. Nʼihi na o kwere ya nkwa ime ka oriọna dịịrị ya na ụmụ ụmụ ya ruo mgbe ebighị ebi."},{"book":"2 Ihe E Mere","chapter":"21","verse":"8","text":"Nʼoge Jehoram bụ eze, ka Edọm si nʼokpuru Juda nupu isi, họpụtara onwe ha eze."},{"book":"2 Ihe E Mere","chapter":"21","verse":"9","text":"Ya mere, Jehoram duuru ndịisi agha ya na ụgbọ agha ya niile gaa nʼebe ahụ. O biliri nʼabalị tigbuo ndị Edọm ahụ gbara ya na ndị ọchịagha ụgbọ agha ya gburugburu."},{"book":"2 Ihe E Mere","chapter":"21","verse":"10","text":"Ya mere, Edọm ka na-enupu isi megide Juda, ruo taa."},{"book":"2 Ihe E Mere","chapter":"21","verse":"11","text":"O wukwara ọtụtụ ebe dị elu nʼọtụtụ ugwu nke Juda, mee ka ndị bi na Jerusalem were onwe ha nye ife arụsị. O si otu a duhiekwa Juda."},{"book":"2 Ihe E Mere","chapter":"21","verse":"12","text":"Jehoram natara akwụkwọ ozi site nʼaka Ịlaịja onye amụma, nke sịrị:"},{"book":"2 Ihe E Mere","chapter":"21","verse":"13","text":"kama ị sooro ụzọ niile nke ndị eze Izrel, meekwa ka ndị Juda na ndị Jerusalem fee chi ọzọ, dịka ụlọ Ehab mere. Ị gbuola ụmụnne nke gị, ndị bụ ndị si nʼezinaụlọ nke gị onwe gị, ndị ikom bụ ndị dị mma karịa gị."},{"book":"2 Ihe E Mere","chapter":"21","verse":"14","text":"Ya mere, ugbu a, Onyenwe anyị ga-eji ihe otiti nke ọrịa tie ndị gị, ụmụ gị ndị ikom, na ndị nwunye gị, na ihe niile i nwere."},{"book":"2 Ihe E Mere","chapter":"21","verse":"15","text":"Gị onwe gị kwa ga-ada nʼoke ọrịa, ọrịa afọ nke na-agaghị ekwe ngwọta. Ọrịa a ga-eme ka eriri afọ gị na-enupụta kwa ụbọchị.’ ”"},{"book":"2 Ihe E Mere","chapter":"21","verse":"16","text":"Onyenwe anyị mekwara ka ndị Filistia, na ndị Arab, ndị bi nso ndị Kush, bịa lụso Jehoram agha."},{"book":"2 Ihe E Mere","chapter":"21","verse":"17","text":"Ha ji ike bata Juda, buru ihe niile dị mma ha hụrụ nʼụlọeze, tinyere ụmụ nwoke ya niile na ndị nwunye ya niile. Ọ bụ naanị Ahazaya, nwa ya nwoke nke nta ka ha hapụrụ."},{"book":"2 Ihe E Mere","chapter":"21","verse":"18","text":"Ọ bụ mgbe nke a gasịrị ka Onyenwe anyị mere ka ọrịa afọ nke a na-apụghị ịgwọta agwọta bịakwasị Jehoram."},{"book":"2 Ihe E Mere","chapter":"21","verse":"19","text":"Mgbe afọ abụọ gasịrị, eriri afọ ya nupụtara nʼihi ọrịa ahụ. Ọ nwụkwara nʼoke ihe mgbu. Mgbe e liri ya, e meghị omenaala ịkwanye ọkụ olili dịka a na-eme nʼoge a na-eli ndị eze."},{"book":"2 Ihe E Mere","chapter":"21","verse":"20","text":"Ọ gbara iri afọ atọ na abụọ mgbe ọ malitere ịbụ eze Jerusalem. Ọ chịrị afọ asatọ nwụọ. Ọnwụ ya abụghị ihe mwute nye onye ọbụla. E liri ya nʼobodo Devid ma ọ bụghị nʼime ili a na-eli ndị eze."}]}