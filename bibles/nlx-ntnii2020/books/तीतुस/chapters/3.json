{"data":[{"book":"तीतुस","chapter":"3","verse":"1","text":"माणहाह एर केराव काय सारकार एने आदिकारीन ताबाम रेती, एने तान उकुम मानी, एने आखा हाजो काम केरनेन केरता तियार रेती,"},{"book":"तीतुस","chapter":"3","verse":"2","text":"कुणीन बी ईजुत नाय वेरी, लेड़ाणार नाय रेणे जुवे; पुण हुवाला सोबावान रेणे जुवे, एने आखा माणहा हेऱ्यो मोटली गेरबोड़ाय हेऱ्यो रेय।"},{"book":"तीतुस","chapter":"3","verse":"3","text":"काहाकाय आपु बी पेल विणएकल्या, एने उकुम नाह माणनारे, ब्रम माय पोड़ीन आलेग आलेग बातीन अबिलाषाम एने हुकान पावराय माय एता, एने बेदबाव, एने कुयराय केरनेम जीवन जीवताला, एने खाराब एता, एने एका दिहरा हेऱ्या दुसमोनाय केरताला।"},{"book":"तीतुस","chapter":"3","verse":"4","text":"पुण जेवी आपणो सुटकारो आपणार बोगवानान गीण एने माणहा माय तान मोंग आवो,"},{"book":"तीतुस","chapter":"3","verse":"5","text":"ते तो आपुह सुटकारो आप्यो; एने ज्या देरमान कामान कारीन नाह जा आमु केऱ्या, पुण तान गीणान गेत नोवाला जेल्मान उंगेलनेन नेम एने चोखालो जीव आपुह नोवालो बाणावणेन द्‍वारा एनोह।"},{"book":"तीतुस","chapter":"3","verse":"6","text":"बोगवान आपु पोर चोखालो जीवाह सुटकारो आपणार यीशु मसीन द्‍वारा आपु पोर बोरपुर माय रोचवेल हे।"},{"book":"तीतुस","chapter":"3","verse":"7","text":"काय तान गीण ने द्‍वारा आपु देरमी ठेरायेन जेलेमक्यो जीवणान आसान गेत वोस बोणी।"},{"book":"तीतुस","chapter":"3","verse":"8","text":"ज्‍यु वातु खेरल्यु हेत्यु, एने ज्‍यु वातुन बाराम तु मोजबुत माय बोली ओहली मार मोरजी हे, ज्यानकेरता काय जा बोगवाना पोर बुरहो किरेल हेते, ता हाज हाजा कामे केरनेम द्यान देय। ज्‍यु वातु हाजी एने माणहान फायदान हेत्यु।"},{"book":"तीतुस","chapter":"3","verse":"9","text":"पुण फोगान बोलाचाल, एने वोस ने, एने विरोद एने राड़ जा कायदान बाराम हेते, वोचीन रे; काहाकाय ता विणफोल एने फालतुक हेते।"},{"book":"तीतुस","chapter":"3","verse":"10","text":"फुट पाड़णार माणहाह एक दुय वारीन सोमजाड़ीन ताह रेन आलेग रे।"},{"book":"तीतुस","chapter":"3","verse":"11","text":"ज्यो जाणीन काय ओहलो माणुह खाराब एय गीयोह, एने सोताह दोसी ठेरावीन पाप केरती रीथे।"},{"book":"तीतुस","chapter":"3","verse":"12","text":"जेवी मी तार फाय अरतिमासाह नाहते तुखीकुसाह मोकलुह, ते मार फाय निकुपुलीस वोर आवणेन कोसीत किरजे, काहाकाय ता मी हियालाम रेणेन निर्णय लियेल हे।"},{"book":"तीतुस","chapter":"3","verse":"13","text":"3:13 प्रेरितान काम 18:24; 1 कुरिंथीयो 16:12जेनास देरेमगुरूह एने अपुल्लोसाह कोसीत केरीन ओंगाण पोचाड़ दे, एने देख काय ताह काल्ली बी वोस्तुन कोमी नाय पोड़ने जुवे।"},{"book":"तीतुस","chapter":"3","verse":"14","text":"आपणा माणहे बी जोरवतीह पुरी केरनेन केरता हाजा कामाम लागीन रेणे हिके काय फालतुक जीवाय नाय जीवे।"},{"book":"तीतुस","chapter":"3","verse":"15","text":"मारा आखा हातीन उगे रेन तुवाह नमस्‍कार। जा बोरहान वोजेसे आमुह मोंग केरतेह, ताह नमस्‍कार।"}]}