{"data":[{"book":"Maatosa","chapter":"25","verse":"1","text":"He wode salo kawotethi mishira mokanas xomppe oykidi kezida tammu gellaota milataysu."},{"book":"Maatosa","chapter":"25","verse":"2","text":"He tammatappe ichachu gela7oti eyata, hankko ichachati qasse eraata."},{"book":"Maatosa","chapter":"25","verse":"3","text":"Eyati kuraze xomppe oykida shin wurikko qolana hara nagge lamba oykibeytena."},{"book":"Maatosa","chapter":"25","verse":"4","text":"Erati gidkko ba kurazezara wurikko gujana lagge lammba hara xarmusen oykidda."},{"book":"Maatosa","chapter":"25","verse":"5","text":"Machiyo ekkana mishiray yonta gam7in dhiskoy dexin asay wurikka dhiskidees."},{"book":"Maatosa","chapter":"25","verse":"6","text":"Gidi gidoth gidishin mishrazi yes kezidi moki ekitte giza xeyssa qalay siyetidees."},{"book":"Maatosa","chapter":"25","verse":"7","text":"Hessa wode gela7oti wurikka dendidi ba xomppe xomppe oythethone gigeteth oykida."},{"book":"Maatosa","chapter":"25","verse":"8","text":"Dogati erata nu xomppey to7ana giza gish inte lambappe nus immitte gida."},{"book":"Maatosa","chapter":"25","verse":"9","text":"Era gela7oti istas zaridi nuss diza lambay nusara intessaranne intesara gidonta gish bidi lamba bayzizaytappe intess shamitte gida."},{"book":"Maatosa","chapter":"25","verse":"10","text":"Isti lamba shamna bida wode mishrazi gakiwodhidees. Kasse gigeti utidda gela7oti bulacha so izara gelida, kareykka gordetidees."},{"book":"Maatosa","chapter":"25","verse":"11","text":"Guth gam7ishe hakko gela7oti yidi “Godo Godo kare nuss doy7a” gida."},{"book":"Maatosa","chapter":"25","verse":"12","text":"Izikka zaridi “ta intess tumu gays ta intena erikke” gidees."},{"book":"Maatosa","chapter":"25","verse":"13","text":"Hessa gish yana galasa woykko sateza inte eronta gish gigetidi nagite."},{"book":"Maatosa","chapter":"25","verse":"14","text":"Xoossa kawotethi bess dizaz wursi ba ashikaratas hadara immidi hara dere bana dendida issi ass milatees."},{"book":"Maatosa","chapter":"25","verse":"15","text":"ashikaratas isas issas istta wolqama mala gigisidi issas ichachu shi birra, issas namm7u shi bira, hankoysas qasse issi shi birra immidi bidees."},{"book":"Maatosa","chapter":"25","verse":"16","text":"Ichachu shi birra ekida adezi herakka mishan zal7e oykidi hara ichachu shi birra tirpisidees."},{"book":"Maatosa","chapter":"25","verse":"17","text":"Qssekka namm7u shi birra ekidaysi hara namm7u shi birra wodhisidees."},{"book":"Maatosa","chapter":"25","verse":"18","text":"Issi shi birra ekidaysi ba goda bira bitan magidi qotidees."},{"book":"Maatosa","chapter":"25","verse":"19","text":"Ashikarata goday ba bidason daro wode gamm7i simidi misha istara shalagetidees."},{"book":"Maatosa","chapter":"25","verse":"20","text":"Ichachu shi birra ekida ashikaray hara ichachu shi birra wodhsidaysa ekki yidi godo ne tass ichachu shi birra imadasa shin hekko hayssa ta harra ichachu shi bira wodhisadis gidees."},{"book":"Maatosa","chapter":"25","verse":"21","text":"Iza godaykka lo7o othadasa neno lo7o ammanetida ashikarazo ne gutha mishan amanetida ass gidida gish ta nena daro misha bolla shuumana, gede ne goda ufaysaso gela gidees."},{"book":"Maatosa","chapter":"25","verse":"22","text":"Hessathokka namm7u shi birra ekkidaysi godazakko shiqidi godo ne tass namm7u shi birra immadasa shin hekko hara namm7u shi birra wodhisadis gidees."},{"book":"Maatosa","chapter":"25","verse":"23","text":"Godazikka lo7ethadasa hayso loo7one tass ammanetida ashikarazo neni guthan amanetidade gidida gish ta nena daro misha bolla shuumays, gede ne goda ufaysaso gela gidees."},{"book":"Maatosa","chapter":"25","verse":"24","text":"Issi shi birra ekkida ashikaray sniqidi godo neni zeronta soppe maxizadene lalonta soppe shishiza minxe iita ass gididaysa ta erays."},{"book":"Maatosa","chapter":"25","verse":"25","text":"Hessa gish ta babada bitta bokkada ne birra bokkida ollan mogada qotadis, ne miish nesssa beya he7i gidees"},{"book":"Maatosa","chapter":"25","verse":"26","text":"Iza goday zaridi hayso iita azala ashikarazo tani zerontasoppe maxizade lalontasoppe shishizade gididaysa ne eray?"},{"book":"Maatosa","chapter":"25","verse":"27","text":"Histin ta simma yiza wode ta misha yelora ta ekkana mala tirpisi zal7iza asas ne immanas besseseshin gidees."},{"book":"Maatosa","chapter":"25","verse":"28","text":"Ane ha7i iza shi birra ekidi tammu shi biray dizadess immitte."},{"book":"Maatosa","chapter":"25","verse":"29","text":"Dizades gujistanane dari dari bana bayndadeppe he diza guthayiyakka izappe ekista gidana."},{"book":"Maatosa","chapter":"25","verse":"30","text":"Haysa go7ay baynda ashikara gede yekizasone achey garcetizaso heni karen diza dhumman kesi yegitte gidees."},{"book":"Maatosa","chapter":"25","verse":"31","text":"Assa nay ba kitanchata wursora bonchon yiza wode ba boncho zuppane bolla utana."},{"book":"Maatosa","chapter":"25","verse":"32","text":"Derey wuri iza sinthi shiqana izikka mehe hemiza uray desh dorsappe qori shkiza mala asa issa issape qori shakana."},{"book":"Maatosa","chapter":"25","verse":"33","text":"Dorsata izas oshacha bagara deshata hadirsa bagara essana."},{"book":"Maatosa","chapter":"25","verse":"34","text":"He wode kawoy oshacha bagara dizayta “inte ta aaway intena anjidayti ha yite, alamey medhetosoppe intes gigetida kawotetha latitte gana."},{"book":"Maatosa","chapter":"25","verse":"35","text":"Gasoykka tani gafin tana muzidista, ta sametin tana ushidista, ta immatha gidada yin tana moki ekidista."},{"book":"Maatosa","chapter":"25","verse":"36","text":"Ta kalotin tana mayzidista, ta saketin tana hargisidista, ta qashetin tana oychidista."},{"book":"Maatosa","chapter":"25","verse":"37","text":"Xillotikka zaridi “Godo ne gafin nena ayde muzidoni?, woykko ne samotin ayde beydi nena ushidoni?"},{"book":"Maatosa","chapter":"25","verse":"38","text":"Nu ayde nena beydi immathateth mokidoni? woykko ayde ne kalotin beydi nena mayzidoni?"},{"book":"Maatosa","chapter":"25","verse":"39","text":"Hessathokka ne saketin woykko qachetin ayde beydi nena oychidoni gana."},{"book":"Maatosa","chapter":"25","verse":"40","text":"Kawoykka zaridi ta intes tumu gays hayta lafa gidida ta ishatappe isades inte tass othida mala gana."},{"book":"Maatosa","chapter":"25","verse":"41","text":"Qassekka hadirsa bagara dizaytas inteno qangetidayto tappe shaketidi Dabulosasine iza kitanchatas gigetida medhina taman bitte gana."},{"book":"Maatosa","chapter":"25","verse":"42","text":"Gasoykka ta gafin tana muzibeykkista, ta samotin tana ushibeykista,"},{"book":"Maatosa","chapter":"25","verse":"43","text":"tana immathateth mokibeykista. ta kalotin tana mayzibeyketta, ta saketinine qashetin tana oychibeyketta."},{"book":"Maatosa","chapter":"25","verse":"44","text":"Istika zaridi godo ne gafin woykko ne samotin woykko ne immath gidin woykko ne kalotinine ne sakketin woykko ne qachetin nu nenna beydi ayde ness gakibeykoni? gana."},{"book":"Maatosa","chapter":"25","verse":"45","text":"He wode izikka istas zaridi ta intees tumu gays haninta lafa ta ishatappe issadees inte othonta agidaysi tass inte othonta agida mala gana."},{"book":"Maatosa","chapter":"25","verse":"46","text":"Heyti gede medhina pirdan bana xilota gidikko medhina deyokko bana."}]}