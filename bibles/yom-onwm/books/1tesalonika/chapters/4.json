{"data":[{"book":"1 Tesalonika","chapter":"4","verse":"1","text":"Zikhomba, mu manisa, beto tululonga buevi buzingila luzingu lummonisanga Nzambi khini ; ayi buawu bobo lulembo zingila. Buabu tukululomba ayi ku lulubula mu Pfumu Yesu mu luta buela vanga ngolo."},{"book":"1 Tesalonika","chapter":"4","verse":"2","text":"Bila luzebi mboti zithumunu ziozi tuluvana mu Pfumu Yesu."},{"book":"1 Tesalonika","chapter":"4","verse":"3","text":"Bila vava vadi luzolo lu Nzambi : luzingila mu luzingu lunlongo ayi lutina kitsuza ;"},{"book":"1 Tesalonika","chapter":"4","verse":"4","text":"ayi kadika mutu kazaba yadila nitu andi mu bunlongo ayi mu lukinzu,"},{"book":"1 Tesalonika","chapter":"4","verse":"5","text":"bika sia ti mu zinzinunu banga bu mvangilanga Bapakanu, batu bakambulu zaba Nzambi."},{"book":"1 Tesalonika","chapter":"4","verse":"6","text":"Diawu mu diambu diodi, mutu kabika vangila ndiandi mbimbi voti kumvuna bila banga bu tutuama kulukamba ayi kululubula ti Pfumu niandi weti vutula landi mu mambu moso momo."},{"book":"1 Tesalonika","chapter":"4","verse":"7","text":"Bila Nzambi kasia tutela ku tsumukunu ko vayi wututela ku bunlongo."},{"book":"1 Tesalonika","chapter":"4","verse":"8","text":"Diawu woso mutu wunlenza zithumunu ziazi, buna bika sia ti batu kalenzidi vayi Nzambi kalenzidi, mutu wukuluvananga pheve andi yinlongo."},{"book":"1 Tesalonika","chapter":"4","verse":"9","text":"Vayi mu diambu di luzolo lu kikhomba, kadi kuandi mfunu ndilusonikina diaka bila niandi veka Nzambi wululongisa buevi lufueti zolisinina beno na beno."},{"book":"1 Tesalonika","chapter":"4","verse":"10","text":"Ayi buawu bobo lulembo vangila mu diambu di bakhomba ziozo badi mu Maseduani dioso. Vayi tukululubula diaka, bakhomba mu luta buela kuenda ku ntuala ;"},{"book":"1 Tesalonika","chapter":"4","verse":"11","text":"muingi luzingila mu ndembama, mu sala bisalu bieno veka ayi lusala mu mioko mieno banga bu tulutumina."},{"book":"1 Tesalonika","chapter":"4","verse":"12","text":"Mu diambu ludiatila mu bufueni kuidi bobo badi ku nganda4.12 Bobo badi ku nganda : dinsundula ti batu bobo bakambulu mu dikanda di bana ba Nzambi. ayi lubika singimina mutu."},{"book":"1 Tesalonika","chapter":"4","verse":"13","text":"Zikhomba, tumengi ti lubika zaba mu diambu di batu bobo bafua muingi lubika ba mu kiadi banga buididi batu bobo bankaka bakambulu diana."},{"book":"1 Tesalonika","chapter":"4","verse":"14","text":"Bila enati tueti wilukila ti Yesu wufua ayi wufuluka, buna bobuawu batu bobobafua mu Yesu, Nzambi wela kuba nata va kimosi ayi niandi."},{"book":"1 Tesalonika","chapter":"4","verse":"15","text":"Bila diawu diadi diambu tutidi kulukamba boso buididi mambu ma Pfumu : beto tukidi zingi nate Pfumu bu kela vutuka, tulendi ba tuamina batuko bobo bafua."},{"book":"1 Tesalonika","chapter":"4","verse":"16","text":"Bila lutumunu bu luela vanu, mbembo yi nkulutu wu zimbasi bu yela wakana ; tulumbeta yi Nzambi bu yela siku, buna niandi veka Pfumuwela kuluka bu kela totukila ku Diyilu. Buna batu bobo bafuila mu Klisto, bela tuama fuluka theti ;"},{"book":"1 Tesalonika","chapter":"4","verse":"17","text":"bosi beto tunzinga nate mu lumbu kina, buna tuela natu mu matuti vakimosi ayi bawu mu diambu di kuenda dengana Pfumu mu matuti. Buna tuela kalanga va kimosi ayi Pfumu mu zithangu zioso."},{"book":"1 Tesalonika","chapter":"4","verse":"18","text":"Diawu lukikindisanga beno na beno mu mambu mama."}]}