{"data":[{"book":"2 Timoteju","chapter":"1","verse":"1","text":"Ovo je pismo od Pavla, apostola Krista Isusa Božjom voljom, poslanoga da navješćuje život koji je Bog obećao po vjeri u Krista Isusa."},{"book":"2 Timoteju","chapter":"1","verse":"2","text":"Mojemu ljubljenom sinu Timoteju."},{"book":"2 Timoteju","chapter":"1","verse":"3","text":"Timoteju, zahvaljujem za tebe Bogu, kojemu služim čiste savjesti kao i moji preci, dok se bez prestanka, danonoćno, molim za tebe."},{"book":"2 Timoteju","chapter":"1","verse":"4","text":"Kad se sjetim tvojih suza, obuzme me čežnja da te opet vidim i da se razveselim."},{"book":"2 Timoteju","chapter":"1","verse":"5","text":"Znam kakvu iskrenu vjeru u Boga imaš—kao najprije tvoja baka Loida, a zatim i tvoja mati Eunika."},{"book":"2 Timoteju","chapter":"1","verse":"6","text":"Zato te molim: raspiruj duhovni dar koji ti je Bog dao kad sam na tebe položio ruke."},{"book":"2 Timoteju","chapter":"1","verse":"7","text":"Jer Bog nam nije dao duha bojažljivosti, već Duha snage, ljubavi i razboritosti."},{"book":"2 Timoteju","chapter":"1","verse":"8","text":"Ne srami se govoriti o našemu Gospodinu niti o meni, iako sam u zatvoru! Budi spreman sa mnom trpjeti zaradi navješćivanja Radosne vijesti. Bog će ti za to dati snage."},{"book":"2 Timoteju","chapter":"1","verse":"9","text":"On nas je spasio i pozvao nas da živimo svetim životom—ne zato što smo to svojim djelima zaslužili, nego zato što je to bio njegov naum još od vječnosti: da nam daruje svoju milost u Isusu Kristu."},{"book":"2 Timoteju","chapter":"1","verse":"10","text":"Sada nam je sve to objavio dolaskom našega Spasitelja Isusa Krista, koji je skršio moć smrti i učinio da kroz Radosnu vijest zasja život i besmrtnost."},{"book":"2 Timoteju","chapter":"1","verse":"11","text":"Bog me je postavio da budem propovjednik, apostol i učitelj te Radosne vijesti."},{"book":"2 Timoteju","chapter":"1","verse":"12","text":"Zato i trpim ovdje u tamnici. Ali ne stidim se toga jer poznajem onoga u koga se pouzdajem i siguran sam da je on kadar sačuvati povjereno do dana svojega dolaska."},{"book":"2 Timoteju","chapter":"1","verse":"13","text":"Uzor neka ti bude zdravo učenje koje si od mene čuo u vjeri i ljubavi u Kristu Isusu."},{"book":"2 Timoteju","chapter":"1","verse":"14","text":"Dobro čuvaj blago koje ti je povjereno s pomoću Svetoga Duha koji prebiva u nama."},{"book":"2 Timoteju","chapter":"1","verse":"15","text":"Kao što znaš, svi kršćani u Maloj Aziji su me napustili—među njima i Figel i Hermogen."},{"book":"2 Timoteju","chapter":"1","verse":"16","text":"Neka Gospodin milosrđem daruje Oneziforov dom jer me je često znao osvježiti svojim posjetom. Nije se sramio što sam u zatvoru."},{"book":"2 Timoteju","chapter":"1","verse":"17","text":"Naprotiv, kad je došao u Rim, brižno me potražio i pronašao."},{"book":"2 Timoteju","chapter":"1","verse":"18","text":"Neka mu Gospodin daruje milosrđe na dan Kristova dolaska. Znaš koliko mi je puta pomogao u Efezu."}]}