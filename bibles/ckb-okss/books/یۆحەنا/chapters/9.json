{"data":[{"book":"یۆحەنا","chapter":"9","verse":"1","text":"کاتێک کە عیسا بە ڕێگادا تێدەپەڕی، پیاوێکی بینی کە بە زگماک نابینا بوو."},{"book":"یۆحەنا","chapter":"9","verse":"2","text":"قوتابییەکانی لێیان پرسی و گوتیان: «ڕابی، کێ گوناهی کردووە، ئەم پیاوە یان دایک و باوکی، وا بە زگماک نابینایە؟»"},{"book":"یۆحەنا","chapter":"9","verse":"3","text":"عیسا وەڵامی دایەوە: «نە ئەمە گوناهی کردووە نە دایک و باوکیشی، بەڵکو تاکو کارەکانی خودای تێدا دەربکەوێت."},{"book":"یۆحەنا","chapter":"9","verse":"4","text":"هەتا ڕۆژە لەسەرمانە کاری ئەوە بکەین کە ناردوومی، چونکە شەو دادێت و کەس ناتوانێت کاری تێدا بکات."},{"book":"یۆحەنا","chapter":"9","verse":"5","text":"ئەوەندەی لە جیهاندام، من ڕووناکی جیهانم.»"},{"book":"یۆحەنا","chapter":"9","verse":"6","text":"ئەمەی فەرموو و تفی لەسەر زەوی کرد، بە تفەکە قوڕی گرتەوە و چاوی پیاوەکەی پێ سواخ دا."},{"book":"یۆحەنا","chapter":"9","verse":"7","text":"پێی فەرموو: «بڕۆ لە گۆمی سیلوام خۆت بشۆ،» (سیلوام واتا نێردراو). جا ڕۆیشت، خۆی شوشت و بە چاوی ساغەوە گەڕایەوە ماڵەوە."},{"book":"یۆحەنا","chapter":"9","verse":"8","text":"ئینجا دراوسێ و ئەوانەی پێشتر بینیبوویان سواڵ دەکات گوتیان: «ئەمە ئەوە نییە دادەنیشت و سواڵی دەکرد؟»"},{"book":"یۆحەنا","chapter":"9","verse":"9","text":"هەندێک گوتیان: «خۆیەتی.»"},{"book":"یۆحەنا","chapter":"9","verse":"10","text":"ئینجا لێیان پرسی: «ئەی چۆن چاوت کرایەوە؟»"},{"book":"یۆحەنا","chapter":"9","verse":"11","text":"وەڵامی دایەوە: «پیاوێک پێی دەگوترێ عیسا، قوڕی گرتەوە و چاومی سواخ دا، پێی فەرمووم: ”بڕۆ لە گۆمی سیلوام خۆت بشۆ.“ منیش ڕۆیشتم، خۆمم شوشت و پاشان چاوەکانم بینییان.»"},{"book":"یۆحەنا","chapter":"9","verse":"12","text":"لێیان پرسی: «ئەو لەکوێیە؟»"},{"book":"یۆحەنا","chapter":"9","verse":"13","text":"جا ئەوەی پێشتر نابینا بوو بردیانە لای فەریسییەکان."},{"book":"یۆحەنا","chapter":"9","verse":"14","text":"ئەو ڕۆژەی عیسا قوڕەکەی گرتەوە و چاوی کردەوە شەممە بوو."},{"book":"یۆحەنا","chapter":"9","verse":"15","text":"لەبەر ئەوە فەریسییەکان لێیان پرسی کە چۆن چاوی چاک بووەتەوە. پیاوەکە وەڵامی دانەوە: «قوڕی خستە سەر چاوم، منیش شوشتم و ئێستا دەبینم.»"},{"book":"یۆحەنا","chapter":"9","verse":"16","text":"هەندێک لە فەریسییەکان گوتیان: «ئەم پیاوە لە خوداوە نییە، چونکە شەممە ناپارێزێت.9‏:16 بەگوێرەی ڕاسپاردەی تەوراتی موسا نابێت لە ڕۆژی شەممە هیچ کارێک بکرێت، جولەکە زۆر بە توندی پەیڕەویان دەکرد. بڕوانە دەرچوون 20‏:8‏-11.‏‏»"},{"book":"یۆحەنا","chapter":"9","verse":"17","text":"دیسان لە نابیناکەیان پرسی: «تۆ دەربارەی ئەو چی دەڵێی، چونکە چاوی تۆی چاک کردەوە؟»"},{"book":"یۆحەنا","chapter":"9","verse":"18","text":"ڕابەرانی جولەکەکان باوەڕیان نەکرد کە ئەمە نابینا بووە و ئێستا دەبینێت، هەتا ئەوەی دایک و باوکی پیاوەکەیان بانگکرد."},{"book":"یۆحەنا","chapter":"9","verse":"19","text":"لێیان پرسین: «ئایا ئەمە کوڕتانە کە دەڵێن بە زگماک نابینا بووە؟ ئەی ئێستا چۆن دەبینێت؟»"},{"book":"یۆحەنا","chapter":"9","verse":"20","text":"دایک و باوکی وەڵامیان دایەوە: «دەزانین ئەمە کوڕمانە و بە زگماک نابینا بوو."},{"book":"یۆحەنا","chapter":"9","verse":"21","text":"بەڵام نازانین ئێستا چۆن دەبینێت، یان نازانین کێ چاوی چاک کردووەتەوە. لە خۆی بپرسن، ئەو گەورەیە و باسی خۆی دەکات.»"},{"book":"یۆحەنا","chapter":"9","verse":"22","text":"دایک و باوکی لە ترسی ڕابەرانی جولەکە ئەمەیان گوت، چونکە تەگبیریان کردبوو هەرکەسێک دانبنێت کە عیسا مەسیحەکەیە، لە کەنیشت دەریدەکەن."},{"book":"یۆحەنا","chapter":"9","verse":"23","text":"لەبەر ئەوە دایک و باوکی گوتیان: «ئەو گەورەیە، لە خۆی بپرسن.»"},{"book":"یۆحەنا","chapter":"9","verse":"24","text":"دیسان فەریسییەکان ئەو پیاوەی پێشتر نابینا بوو بانگیان کرد و پێیان گوت: «سوێند بە خودا بخۆ کە ڕاستییەکە بڵێیت! دەزانین ئەم پیاوە گوناهبارە.»"},{"book":"یۆحەنا","chapter":"9","verse":"25","text":"کابرا وەڵامی دایەوە: «ئەگەر ئەو گوناهبارە، نازانم، بەڵام یەک شت دەزانم، نابینا بووم و ئێستا دەبینم.»"},{"book":"یۆحەنا","chapter":"9","verse":"26","text":"لەبەر ئەوە لێیان پرسی: «چی لێکردیت؟ چۆن چاوی تۆی کردەوە؟»"},{"book":"یۆحەنا","chapter":"9","verse":"27","text":"وەڵامی دانەوە: «پێم گوتن گوێتان لێ نەگرتم. بۆچی دیسان دەتانەوێ ببیستن؟ ئێوەش دەتانەوێ ببنە قوتابی ئەو؟»"},{"book":"یۆحەنا","chapter":"9","verse":"28","text":"جنێویان پێیدا و گوتیان: «تۆ قوتابی ئەویت! بەڵام ئێمە قوتابی موساین."},{"book":"یۆحەنا","chapter":"9","verse":"29","text":"دەزانین خودا قسەی لەگەڵ موسا کرد، بەڵام نازانین ئەمە لەکوێوە هاتووە.»"},{"book":"یۆحەنا","chapter":"9","verse":"30","text":"کابرا وەڵامی دانەوە: «ئەمە شتێکی سەیرە! ئەو چاوی کردوومەتەوە، ئێوەش نازانن ئەو لەکوێوە هاتووە."},{"book":"یۆحەنا","chapter":"9","verse":"31","text":"ئێمە دەزانین خودا گوێ لە گوناهباران ناگرێت، بەڵام ئەگەر یەکێک لەخواترس بێت و خواستی خودا پەیڕەو بکات، ئەوا گوێی لێ دەگرێت."},{"book":"یۆحەنا","chapter":"9","verse":"32","text":"هەرگیز نەبیستراوە یەکێک چاوی مرۆڤێکی بە زگماک نابینای چاک کردبێتەوە."},{"book":"یۆحەنا","chapter":"9","verse":"33","text":"ئەگەر ئەم کەسە لە خوداوە نەبێت، نەیدەتوانی هیچ بکات.»"},{"book":"یۆحەنا","chapter":"9","verse":"34","text":"پێیان گوت: «تۆ بە تەواوی لە گوناه لەدایک بوویت. تۆ فێرمان دەکەیت؟» جا دەریانکردە دەرەوە9‏:34 دەرکردن لە کەنیشت و پچڕانی پەیوەندی لەگەڵ هەموو جولەکەیەک.‏."},{"book":"یۆحەنا","chapter":"9","verse":"35","text":"عیسا بیستی دەریانکردووە، دۆزییەوە و پێی فەرموو: «باوەڕ بە کوڕی مرۆڤ دەکەیت؟»"},{"book":"یۆحەنا","chapter":"9","verse":"36","text":"کابرا وەڵامی دایەوە: «گەورەم، ئەو کێیە تاکو باوەڕی پێ بکەم؟»"},{"book":"یۆحەنا","chapter":"9","verse":"37","text":"عیسا پێی فەرموو: «تۆ ئەوت بینیوە، ئەو هەمان ئەو کەسەیە کە ئێستا قسەت لەگەڵ دەکات.»"},{"book":"یۆحەنا","chapter":"9","verse":"38","text":"ئەویش گوتی: «گەورەم، باوەڕ دەکەم.» ئینجا کڕنۆشی بۆ برد."},{"book":"یۆحەنا","chapter":"9","verse":"39","text":"عیسا فەرمووی: «بۆ حوکمدان هاتوومەتە ئەم جیهانە، تاکو ئەوانەی نابینان ببینن و ئەوانەی دەبینن کوێر بن.»"},{"book":"یۆحەنا","chapter":"9","verse":"40","text":"هەندێک فەریسی کە لەگەڵی بوون گوێیان لەمە بوو، لێیان پرسی: «ئایا ئێمەش کوێرین؟»"},{"book":"یۆحەنا","chapter":"9","verse":"41","text":"عیسا پێی فەرموون: «ئەگەر ئێوە کوێر بوونایە گوناهتان نەدەبوو. بەڵام ئێستا ئێوە دەڵێن: ”دەبینین،“ لەبەر ئەوە گوناهەکەتان دەمێنێتەوە.»"}]}