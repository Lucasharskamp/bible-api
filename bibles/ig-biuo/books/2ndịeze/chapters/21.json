{"data":[{"book":"2 Ndị Eze","chapter":"21","verse":"1","text":"Manase gbara afọ iri na abụọ mgbe ọ malitere ịbụ eze. Ọ chịrị iri afọ ise na ise na Jerusalem. Aha nne ya bụ Hefziba."},{"book":"2 Ndị Eze","chapter":"21","verse":"2","text":"O mere ihe dị njọ nʼanya Onyenwe anyị, site nʼịgbaso ihe arụ niile nke ndị mba ọzọ bi nʼala ahụ na mbụ mere, bụ ndị Onyenwe anyị chụpụrụ nʼihu ndị Izrel."},{"book":"2 Ndị Eze","chapter":"21","verse":"3","text":"O wugharịrị ebe dị elu niile nke nna ya Hezekaya lara nʼiyi. O wukwara ebe ịchụ aja dị iche iche nye Baal, pịakwa ogidi Ashera, dịka Ehab eze Izrel mere. Ọ kpọrọ isiala nye usuu ihe niile nke dị na mbara eluigwe,21:3 Nke a bụ anyanwụ, ọnwa na kpakpando feekwa ha ofufe."},{"book":"2 Ndị Eze","chapter":"21","verse":"4","text":"O wuru ebe ịchụ aja dị iche iche, nʼime ụlọnsọ Onyenwe anyị, nke Onyenwe anyị, kwuru okwu banyere ya sị, “Ọ bụ na Jerusalem ka m ga-etinye Aha m.”"},{"book":"2 Ndị Eze","chapter":"21","verse":"5","text":"O wuru ebe ịchụ aja nye usuu ihe niile dị na mbara eluigwe,21:5 Nke a bụ anyanwụ, ọnwa na kpakpando nʼogige abụọ nke nʼụlọnsọ Onyenwe anyị."},{"book":"2 Ndị Eze","chapter":"21","verse":"6","text":"O jikwa nwa ya nwoke chụọ aja nʼime ọkụ, ọ gbara aja, chọọ ọsịsa nʼaka ndị mgbaasị, jụta ase nʼaka ndị na-ajụ mmụọ ọjọọ ase, ya na ndị dibịa afa mekọkwara ihe. O mere ihe dị njọ nʼebe ọ dị ukwuu nʼanya Onyenwe anyị, si otu a kpasuo ya iwe."},{"book":"2 Ndị Eze","chapter":"21","verse":"7","text":"O were chi Ashera a pịrị apị, bụ nke o mere, debe nʼime ụlọnsọ ahụ, nke Onyenwe anyị gwara Devid na nwa ya Solomọn okwu, sị, “Nʼụlọnsọ a na nʼime Jerusalem, nke mụ onwe m họpụtara site nʼebo niile nke Izrel, ka m ga-akpọkwasị Aha m ruo mgbe ebighị ebi."},{"book":"2 Ndị Eze","chapter":"21","verse":"8","text":"Ma agaghị emekwa ka ụkwụ ndị Izrel wagharịa ọzọ site nʼala ahụ nke m nyere ndị nna nna ha, naanị ma ọ bụrụ na ha elezie anya debe ihe niile m nyere ha nʼiwu ma debekwa iwu niile nke ohu m bụ Mosis nyere ha.”"},{"book":"2 Ndị Eze","chapter":"21","verse":"9","text":"Ma ha egeghị ntị, Manase duhiere ha, mee ka ha mee ihe dị njọ karịa nke ndị mba niile ndị Onyenwe anyị lara nʼiyi site nʼihu ndị Izrel."},{"book":"2 Ndị Eze","chapter":"21","verse":"10","text":"Mgbe ahụ, Onyenwe anyị kwuru okwu site nʼọnụ ndị amụma ya, sị,"},{"book":"2 Ndị Eze","chapter":"21","verse":"11","text":"“Nʼihi na Manase, eze Juda emeela ihe arụ ndị a, o meela ihe dị njọ karịa nke ndị Amọrait,21:11 Nke a bụ aha ozuzu e ji mara ndị niile bi nʼala Kenan tupu ndị Izrel abịa buso ha agha ma merie ha. bụ ndị bụ ya ụzọ, o werela arụsị ya duba Juda nʼime mmehie."},{"book":"2 Ndị Eze","chapter":"21","verse":"12","text":"Ya mere, nke a bụ ihe Onyenwe anyị, bụ Chineke nke Izrel, sịrị: Lee, ana m aga iweta mbibi dị ukwuu nke ga-adakwasị Jerusalem na Juda, nke ntị ọbụla nụrụ ya ga-azụ wuruwuru."},{"book":"2 Ndị Eze","chapter":"21","verse":"13","text":"Aga m esetipụ eriri ịtụ ọtụtụ nke m ji megide Sameria na ihe ịtụ mgbidi nke m ji megide ụlọ Ehab, nʼelu Jerusalem. Aga m ehichapụ Jerusalem dịka mmadụ si ehichapụ efere, hichaa ya ihu na azụ ma kpuo ya ihu nʼala."},{"book":"2 Ndị Eze","chapter":"21","verse":"14","text":"Aga m agbakụtakwa ndị fọdụrụ nʼihe nketa m azụ, were ha nyefee nʼaka ndị iro ha. Ha ga-aghọ ihe anaara nʼike, ghọọkwa ihe nkwata nʼagha nye ndị iro ha niile,"},{"book":"2 Ndị Eze","chapter":"21","verse":"15","text":"nʼihi na ha emeela ihe dị njọ nʼanya m, kpasukwaa m iwe, site nʼụbọchị nna nna ha si Ijipt pụta ọbụladị ruo taa.”"},{"book":"2 Ndị Eze","chapter":"21","verse":"16","text":"Nke ka nke, Manase gbukwara ọtụtụ ndị aka ha dị ọcha, ruo na ọ wụsaara ọbara ha site nʼotu akụkụ Jerusalem ruo nʼakụkụ nke ọzọ ya, nke a agụnyeghị mmehie ahụ nke o dubara ndị Juda ime, nke mere ka ha mee ihe dị njọ nʼanya Onyenwe anyị."},{"book":"2 Ndị Eze","chapter":"21","verse":"17","text":"Ma banyere ihe ndị ọzọ niile mere nʼoge ọchịchị Manase na ihe niile o mere, tinyere mmehie niile nke o mere, ọ bụ na e deghị ha nʼakwụkwọ akụkọ ihe mere nʼoge ndị eze Juda?"},{"book":"2 Ndị Eze","chapter":"21","verse":"18","text":"Manase soro ndị nna nna ya ha dina nʼọnwụ, e lie ya nʼime ubi a gbara ogige nʼụlọeze ya, bụ ubi Ụza a gbara ogige. Amọn nwa ya ghọrọ eze nʼọnọdụ ya."},{"book":"2 Ndị Eze","chapter":"21","verse":"19","text":"Amọn gbara iri afọ abụọ na abụọ mgbe ọ malitere ịbụ eze. Ọ chịrị afọ abụọ na Jerusalem. Aha nne ya bụ Meshulemet, ada Haruz onye Jotba."},{"book":"2 Ndị Eze","chapter":"21","verse":"20","text":"O mere ihe dị njọ nʼanya Onyenwe anyị dịka nna ya Manase mere."},{"book":"2 Ndị Eze","chapter":"21","verse":"21","text":"Ọ gbasoro ụzọ ahụ niile dị iche nke nna ya gbasoro. O fere arụsị niile nke nna ya fere, kpọọkwa isiala nye ha.21:21 Nkp 2:12-13; 1Ez 11:33"},{"book":"2 Ndị Eze","chapter":"21","verse":"22","text":"Ọ jụrụ iso Onyenwe anyị, bụ Chineke nna nna ya ha, jụkwa ibi ndụ irube isi nye ya."},{"book":"2 Ndị Eze","chapter":"21","verse":"23","text":"Ndị na-ejere Amọn ozi gbara izu megide ya, ha gburu eze nʼime ụlọeze ya."},{"book":"2 Ndị Eze","chapter":"21","verse":"24","text":"Mgbe ahụ, ndị ala ahụ gburu ndị niile ahụ gbara izu megide eze Amọn. Ha mere Josaya nwa ya nwoke eze nʼọnọdụ ya."},{"book":"2 Ndị Eze","chapter":"21","verse":"25","text":"Ma banyere ihe ndị ọzọ niile mere nʼoge ọchịchị Amọn na ihe ndị o mere, ọ bụ na e deghị ha nʼakwụkwọ akụkọ ihe mere nʼoge ndị eze Juda?"},{"book":"2 Ndị Eze","chapter":"21","verse":"26","text":"E liri ya nʼili nke aka ya, dị nʼogige Ụza. Josaya nwa ya ghọrọ eze nʼọnọdụ ya."}]}