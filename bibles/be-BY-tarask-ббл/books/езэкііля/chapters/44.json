{"data":[{"book":"ЕЗЭКІІЛЯ","chapter":"44","verse":"1","text":"І прывёў ён мяне назад да зьнешняй брамы сьвятыні, якая выходзіла на ўсход, і яна была зачыненая."},{"book":"ЕЗЭКІІЛЯ","chapter":"44","verse":"2","text":"І сказаў мне Гасподзь: брама гэтая будзе зачыненая, не адчыніцца, і ніякі чалавек ня ўвойдзе празь яе, бо Гасподзь Бог Ізраілеў увайшоў празь яе, і яна будзе зачыненая."},{"book":"ЕЗЭКІІЛЯ","chapter":"44","verse":"3","text":"Што да князя, ён, як князь, сядзе ў ёй, каб есьці хлеб перад Госпадам; увойдзе праз бабінец гэтай брамы, і той самай дарогаю выйдзе."},{"book":"ЕЗЭКІІЛЯ","chapter":"44","verse":"4","text":"Потым прывёў мяне праз браму паўночную перад аблічча храма, і я бачыў, і вось, слава Госпада напаўняла дом Госпада, і я ўпаў на аблічча маё."},{"book":"ЕЗЭКІІЛЯ","chapter":"44","verse":"5","text":"І сказаў мне Гасподзь: сыне чалавечы! прыкладвай сэрца тваё да ўсяго і глядзі вачыма тваімі і слухай вушамі тваімі ўсё, што Я кажу табе пра ўсе пастановы Дома Госпада і ўсе законы яго; і прыкладвай сэрца тваё да ўваходу ў храм і да ўсіх выхадаў са сьвятыні."},{"book":"ЕЗЭКІІЛЯ","chapter":"44","verse":"6","text":"І скажы мяцежнаму дому Ізраілеваму: так кажа Гасподзь Бог: годзе вам, доме Ізраілеў, рабіць усе мярзоты вашыя,"},{"book":"ЕЗЭКІІЛЯ","chapter":"44","verse":"7","text":"уводзіць сыноў чужое, неабрэзаных сэрцам і неабрэзаных плоцьцю, каб яны былі ў Маёй сьвятыні і апаганьвалі храм Мой, падносіць хлеб Мой, тлушч і кроў, і разбураць запавет Мой рознымі мярзотамі вашымі."},{"book":"ЕЗЭКІІЛЯ","chapter":"44","verse":"8","text":"Вы ня несьлі варты каля сьвятыняў Маіх, а ставілі замест сябе іх на варту ў Маім сьвяцілішчы."},{"book":"ЕЗЭКІІЛЯ","chapter":"44","verse":"9","text":"Так кажа Гасподзь Бог: ніякі сын чужое, неабрэзаны сэрцам і неабрэзаны плоцьцю, не павінен уваходзіць у сьвяцілішча Маё, нават і той сын чужое, які жыве сярод сыноў Ізраіля."},{"book":"ЕЗЭКІІЛЯ","chapter":"44","verse":"10","text":"Гэтак сама і Лявіты, якія адышлі ад Мяне падчас адступніцтва Ізраілевага, якія, пакінуўшы Мяне, блукалі сьледам за ідаламі сваімі, панясуць кару за віну сваю."},{"book":"ЕЗЭКІІЛЯ","chapter":"44","verse":"11","text":"Яны будуць служыць у сьвяцілішчы Маім, як вартаўнікі каля брамы храма і прыслужнікі каля храма; яны будуць калоць народу цэласпаленьне і іншыя ахвяры і будуць стаяць перад імі дзеля слугаваньня ім."},{"book":"ЕЗЭКІІЛЯ","chapter":"44","verse":"12","text":"За тое, што яны слугавалі ім перад ідаламі іхнімі і былі дому Ізраілеваму спакусай да бязбожнасьці, Я падняў на іх руку Маю, кажа Гасподзь Бог, і яны панясуць кару за віну сваю;"},{"book":"ЕЗЭКІІЛЯ","chapter":"44","verse":"13","text":"яны ня будуць набліжацца да Мяне, каб сьвяшчэнадзеяць перад Мною і прыступаць да ўсіх сьвятыняў Маіх, да Сьвятога Сьвятых, а будуць несьці на сабе няславу сваю і мярзоты свае, якія рабілі."},{"book":"ЕЗЭКІІЛЯ","chapter":"44","verse":"14","text":"Зраблю іх вартаўнікамі храма на ўсе службы ягоныя і дзеля ўсяго, што ўчыняецца ў ім."},{"book":"ЕЗЭКІІЛЯ","chapter":"44","verse":"15","text":"А сьвятары з племя Лявіінага, сына Садока, якія падчас адступленьня сыноў Ізраілевых ад Мяне, увесь час стаялі на варце сьвяцілішча Майго, тыя будуць набліжацца да Мяне, каб служыць Мне, і будуць стаяць наперадзе перад абліччам Маім, каб прыносіць Мне тлушч і кроў, кажа Гасподзь Бог."},{"book":"ЕЗЭКІІЛЯ","chapter":"44","verse":"16","text":"Яны будуць уваходзіць у сьвяцілішча Маё і набліжацца да трапезы Маёй, каб служыць Мне і захоўваць варту Маю."},{"book":"ЕЗЭКІІЛЯ","chapter":"44","verse":"17","text":"Калі прыйдуць да брамы ўнутранага двара, тады апрануцца ў вопратку льняную, а ваўнянае не павінна быць на іх падчас іх служэньня ў браме ўнутранага двара і ўсярэдзіне храма."},{"book":"ЕЗЭКІІЛЯ","chapter":"44","verse":"18","text":"Павязкі на іхніх галовах павінны быць таксама льняныя; і сподняе на сьцёгнах іхніх павінна быць таксама льняное; у поце яны не павінны падпяразвацца."},{"book":"ЕЗЭКІІЛЯ","chapter":"44","verse":"19","text":"А калі трэба будзе выйсьці на зьнешні двор, на зьнешні двор да народу, тады яны павінны будуць зьняць вопратку сваю, у якой яны служылі і пакінуць яе ў сьвяшчэнных пакоях і апрануцца ў іншую вопратку, каб сьвяшчэнным адзеньнем сваім не дакранацца да народу."},{"book":"ЕЗЭКІІЛЯ","chapter":"44","verse":"20","text":"І галавы сваёй не павінны яны галіць і не павінны запускаць валасоў, а няхай мусова стрыгуць галовы свае."},{"book":"ЕЗЭКІІЛЯ","chapter":"44","verse":"21","text":"І віна не павінен піць ніводзін сьвятар, калі ідзе ва ўнутраны двор."},{"book":"ЕЗЭКІІЛЯ","chapter":"44","verse":"22","text":"Ні ўдавы, ні разьведзенай з мужам сваім яны не павінны браць сабе за жонку, а толькі могуць браць сабе дзяўчат з племя дома Ізраілевага і ўдаву, якая засталася ўдавою ад сьвятара."},{"book":"ЕЗЭКІІЛЯ","chapter":"44","verse":"23","text":"Яны павінны вучыць народ Мой адрозьніваць сьвяшчэннае ад несьвяшчэннага і тлумачыць ім, што нячыста і што чыста."},{"book":"ЕЗЭКІІЛЯ","chapter":"44","verse":"24","text":"Пры спрэчных справах яны павінны прысутнічаць у судзе і паводле статутаў Маіх судзіць іх, і сачыць за законамі Маімі і за пастановамі Маімі пра ўсе сьвяты Мае і сьвята захоўваць суботы Мае."},{"book":"ЕЗЭКІІЛЯ","chapter":"44","verse":"25","text":"Да мёртвага чалавека ніхто зь іх не павінен падыходзіць, каб не зрабіцца нячыстым; толькі дзеля бацькі і маці, дзеля сына і дачкі, брата і сястры, якая ня была замужам, можна ім зрабіць сябе нячыстымі."},{"book":"ЕЗЭКІІЛЯ","chapter":"44","verse":"26","text":"А пасьля ачышчэньня такога, яшчэ сем дзён належыць адлічыць яму."},{"book":"ЕЗЭКІІЛЯ","chapter":"44","verse":"27","text":"І ў той дзень, калі яму трэба будзе прыступаць да сьвятыні ва ўнутраным двары, каб служыць пры сьвятыні, ён павінен прынесьці ахвяру за грэх, кажа Гасподзь Бог."},{"book":"ЕЗЭКІІЛЯ","chapter":"44","verse":"28","text":"А што да іхняй долі, дык Я - доля іхняя. І валоданьня не давайце ім у Ізраілі: Я - іхняе валоданьне."},{"book":"ЕЗЭКІІЛЯ","chapter":"44","verse":"29","text":"Яны будуць есьці ад хлебнага прынашэньня, ад ахвяры за грэх і ахвяры за злачынства; і ўсё заклятае ў Ізраіля ім жа і належыць."},{"book":"ЕЗЭКІІЛЯ","chapter":"44","verse":"30","text":"І пачаткі з усіх пладоў вашых, і ўсякага роду прынашэньні, з чаго б ні складаліся прынашэньні вашыя, належаць сьвятарам; і пачаткі мліва вашага аддавайце сьвятару, каб над домам тваім пакоілася дабраславеньне."},{"book":"ЕЗЭКІІЛЯ","chapter":"44","verse":"31","text":"Ніякай мярцьвячыны і нічога з разадранага зьверам, ні з птушак, ні з быдла, не павінны есьці сьвятары."}]}