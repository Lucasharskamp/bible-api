{"data":[{"book":"МАРКА","chapter":"15","verse":"1","text":"І адразу раніцай першасьвятары з старэйшынамі і кніжнікамі і ўвесь сынедрыён зрабілі нараду і, зьвязаўшы Ісуса, завялі і перадалі Пілату."},{"book":"МАРКА","chapter":"15","verse":"2","text":"Пілат спытаўся ў Яго: Ты Цар Юдэйскі? А Ён сказаў яму ў адказ: ты кажаш."},{"book":"МАРКА","chapter":"15","verse":"3","text":"І першасьвятары вінавацілі Яго ў многім."},{"book":"МАРКА","chapter":"15","verse":"4","text":"А Пілат зноў спытаўся ў Яго: Ты нічога не адказваеш? бачыш, як многа супроць Цябе скаргаў."},{"book":"МАРКА","chapter":"15","verse":"5","text":"Але Ісус і на гэта нічога не адказваў, так што Пілат зьдзіўляўся."},{"book":"МАРКА","chapter":"15","verse":"6","text":"А на кожнае сьвята ён адпускаў ім аднаго вязьня, за якога прасілі."},{"book":"МАРКА","chapter":"15","verse":"7","text":"Тады быў у кайданах нейкі Варава, са сваімі саўдзельнікамі, якія падчас бунту ўчынілі забойства."},{"book":"МАРКА","chapter":"15","verse":"8","text":"І люд пачаў крычаць і прасіць у Пілата таго, што ён заўсёды рабіў ім."},{"book":"МАРКА","chapter":"15","verse":"9","text":"Ён сказаў ім у адказ: ці хочаце, адпушчу вам Цара Юдэйскага?"},{"book":"МАРКА","chapter":"15","verse":"10","text":"Бо ведаў, што першасьвятары выдалі Яго з зайздрасьці."},{"book":"МАРКА","chapter":"15","verse":"11","text":"Але першасьвятары падбухторылі людзей прасіць, каб адпусьціў ім лепей Вараву."},{"book":"МАРКА","chapter":"15","verse":"12","text":"Пілат, адказваючы, зноў сказаў ім: а што хочаце, каб я зрабіў з Тым, Якога вы называеце Царом Юдэйскім?"},{"book":"МАРКА","chapter":"15","verse":"13","text":"Яны зноў закрычалі: укрыжуй Яго!"},{"book":"МАРКА","chapter":"15","verse":"14","text":"Пілат сказаў ім: якое ж ліха ўчыніў Ён? Але яны яшчэ мацней закрычалі: укрыжуй Яго!"},{"book":"МАРКА","chapter":"15","verse":"15","text":"Тады Пілат, хочучы дагадзіць людзям, адпусьціў ім Вараву, а Ісуса, бічаваўшы, аддаў на крыжаваньне."},{"book":"МАРКА","chapter":"15","verse":"16","text":"А воіны завялі Яго ўсярэдзіну двара, гэта значыцца, у прэторыю, і сабралі цэлы полк;"},{"book":"МАРКА","chapter":"15","verse":"17","text":"і апранулі Яго ў пурпуру і, сплёўшы цярновы вянок, усклалі на Яго;"},{"book":"МАРКА","chapter":"15","verse":"18","text":"і пачалі вітаць Яго: радуйся, Цару Юдэйскі!"},{"book":"МАРКА","chapter":"15","verse":"19","text":"І білі яго па галаве кіем, і плявалі на Яго і, кленчачы, кланяліся Яму."},{"book":"МАРКА","chapter":"15","verse":"20","text":"А калі насьмяяліся зь Яго, зьнялі зь Яго пурпуру, адзелі Яго ў Ягонае адзеньне і павялі Яго, каб крыжаваць Яго."},{"book":"МАРКА","chapter":"15","verse":"21","text":"І прымусілі праходжага нейкага Кірынеяніна Сымона, бацьку Аляксандравага і Руфавага, які ішоў з поля, несьці крыж Ягоны."},{"book":"МАРКА","chapter":"15","verse":"22","text":"І прывялі Яго на месца Галгофу, што азначае: «месца чарапоў»."},{"book":"МАРКА","chapter":"15","verse":"23","text":"І давалі яму піць віно зь сьмірнаю; але Ён ня ўзяў."},{"book":"МАРКА","chapter":"15","verse":"24","text":"Тыя, што ўкрыжавалі Яго, дзялілі вопратку Ягоную, кідаючы жэрабя, каму што ўзяць."},{"book":"МАРКА","chapter":"15","verse":"25","text":"Была гадзіна трэйцяя, і ўкрыжавалі Яго."},{"book":"МАРКА","chapter":"15","verse":"26","text":"І быў надпіс віны Яго: Цар Юдэйскі."},{"book":"МАРКА","chapter":"15","verse":"27","text":"Зь Ім укрыжавалі двух разбойнікаў, аднаго з правага, другога зь левага боку ад Яго."},{"book":"МАРКА","chapter":"15","verse":"28","text":"І збылося слова Пісаньня: «і да зладзеяў залічаны»."},{"book":"МАРКА","chapter":"15","verse":"29","text":"Тыя, што праходзілі міма, зьневажалі Яго, ківаючы галовамі сваімі і кажучы: э! Той, Хто храм разбурае і за тры дні будуе!"},{"book":"МАРКА","chapter":"15","verse":"30","text":"уратуй Сябе Самога і сыйдзі з крыжа."},{"book":"МАРКА","chapter":"15","verse":"31","text":"Падобна і першасьвятары з кніжнікамі, насьміхаючыся, казалі адзін аднаму: іншых ратаваў, а Сябе ня можа ўратаваць!"},{"book":"МАРКА","chapter":"15","verse":"32","text":"Хрыстос, Сын Ізраілеў, хай сыйдзе цяпер з крыжа, каб мы бачылі, і ўверуем. І ўкрыжаваныя зь Ім ганілі Яго."},{"book":"МАРКА","chapter":"15","verse":"33","text":"А на шостай гадзіне настала цемра па ўсёй зямлі аж да гадзіны дзявятай."},{"book":"МАРКА","chapter":"15","verse":"34","text":"На дзявятай гадзіне ўскрыкнуў Ісус моцным голасам: «Элоі, Элоі! ламма савахфані!», што азначае: «Божа, Божа Мой! чаму Ты Мяне пакінуў?»."},{"book":"МАРКА","chapter":"15","verse":"35","text":"Некаторыя, што стаялі тут, пачуўшы, казалі: вось, Ільлю кліча."},{"book":"МАРКА","chapter":"15","verse":"36","text":"А адзін пабег, набраў у губку воцату і, насадзіўшы на кій, даваў Яму піць, кажучы: чакайце, паглядзім, ці прыйдзе Ільля зьняць Яго."},{"book":"МАРКА","chapter":"15","verse":"37","text":"А Ісус, ускрыкнуўшы моцна, выпусьціў дух."},{"book":"МАРКА","chapter":"15","verse":"38","text":"І завеса ў храме разадралася напалам, зьверху данізу."},{"book":"МАРКА","chapter":"15","verse":"39","text":"Сотнік, які стаяў насупраць Яго, убачыўшы, што Ён, так ускрыкнуўшы, выпусьціў дух, сказаў: сапраўды Чалавек Гэты быў Сын Божы."},{"book":"МАРКА","chapter":"15","verse":"40","text":"Былі тут і жанчыны, якія глядзелі здалёк; сярод іх была і Марыя Магдаліна, і Марыя, маці Якава меншага і Ясіі, і Саломія,"},{"book":"МАРКА","chapter":"15","verse":"41","text":"якія і тады, як Ён быў у Галілеі, ішлі сьледам за Ім і служылі Яму, і іншыя многія, што разам зь Ім прыйшлі ў Ерусалім."},{"book":"МАРКА","chapter":"15","verse":"42","text":"І як ужо зьвечарэла, бо была пятніца, гэта значыць - перадсубоцьце,"},{"book":"МАРКА","chapter":"15","verse":"43","text":"прыйшоў Язэп з Арымафеі, знакаміты сябра рады, які і сам чакаў Царства Божага, адважыўся ўвайсьці да Пілата і прасіў Цела Ісусавага."},{"book":"МАРКА","chapter":"15","verse":"44","text":"Пілат зьдзівіўся, што Ён ужо памёр; і паклікаўшы сотніка, спытаўся ў яго: ці даўно памёр?"},{"book":"МАРКА","chapter":"15","verse":"45","text":"І даведаўшыся ад сотніка, аддаў Цела Язэпу."},{"book":"МАРКА","chapter":"15","verse":"46","text":"Ён, купіўшы палатно і зьняўшы Яго, ахінуў палатнінаю і паклаў у магіле, якая была высечана ў скале; і прываліў камень да магільных дзьвярэй."},{"book":"МАРКА","chapter":"15","verse":"47","text":"А Марыя Магдаліна і Марыя Ясіева глядзелі, дзе Яго клалі."}]}