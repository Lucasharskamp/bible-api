{"data":[{"book":"Yohani","chapter":"12","verse":"1","text":"Magono sita kwakona mselebuko wa Pasaka, Yesu ahikili ku Betania kweatamayi Lazalu, mundu yula mweamyukisi."},{"book":"Yohani","chapter":"12","verse":"2","text":"Kwenuko vamtendelakili chakulya cha kimihi, Malita akavya kuvahengela. Lazalu avi mmonga wa vala vevatamili pameza pamonga na Yesu."},{"book":"Yohani","chapter":"12","verse":"3","text":"Kangi Maliya akatola libotolo la pinga la mahuta geginungalila bwina, gegatenganizwi kwa mkongo wa nado, gegiguliswa kwa mashonga gamahele, akamnyala Yesu mumagendelu na kuhungula kwa mayunju gaki. Nyumba yoha yikanungalila mahuta gala."},{"book":"Yohani","chapter":"12","verse":"4","text":"Nambu Yuda Isikalioti mmonga wa vawuliwa vaki kumi na vavili vala ndi mweabweli kumng'anamukila Yesu, akajova,"},{"book":"Yohani","chapter":"12","verse":"5","text":"Ndava kyani mahuta ago gaguliswi lepi kwa hipandi miya zidatu ya madini ga feza, vapewayi vangangu."},{"book":"Yohani","chapter":"12","verse":"6","text":"Ajovili genago lepi ndava ya lipyana kwa vangangu, nambu avi mvika kahaku ka mashonga. Na pamahele ayivayi mashonga gegavikwayi mu kahaku kala muni avi mhiji."},{"book":"Yohani","chapter":"12","verse":"7","text":"Nambu Yesu akajova, “Mkoto kumung'aha mau mwenuyu! Muleka agavika ndava ya ligono la kunizika."},{"book":"Yohani","chapter":"12","verse":"8","text":"Vangangu yati mwivya nawu magono goha, nambu mwivya lepi na nene magono goha.”"},{"book":"Yohani","chapter":"12","verse":"9","text":"Vayawudi vamahele vayuwini kuvya Yesu avi ku Betania. Vakahika kwenuko lepi ndava ya kumlola Yesu ndi ndava ya kumlola Lazalu mweayukiswi na Yesu."},{"book":"Yohani","chapter":"12","verse":"10","text":"Hinu Vamteta vakulu mewawa vayidakilini kumkoma lazalu."},{"book":"Yohani","chapter":"12","verse":"11","text":"Ndava ya kuyukiswa kwa Lazalu Vayawudi vamahele vavabelili vachilongosi wavi, vakamsadika Yesu."},{"book":"Yohani","chapter":"12","verse":"12","text":"Chilau yaki, msambi uvaha wa vandu vevabwelili kumselebuko vakayuwana Yesu avi munjila kubwela pa Yelusalemu."},{"book":"Yohani","chapter":"12","verse":"13","text":"Hinu vakatola matutu ga mavali, vakawuka kuhamba kumpokela, vakajova kwa lwami luvaha. “Chapanga alumbiwa! Amotisiwa mwenuyo mweibwela kwa liina la Bambu. Amotisiwa Nkosi wa Isilaeli.”"},{"book":"Yohani","chapter":"12","verse":"14","text":"Yesu akapewa mwana lipunda, akakwela panani yaki ngati chegijova Mayandiku Gamsopi."},{"book":"Yohani","chapter":"12","verse":"15","text":"“Vandu va muji wa Siyoni mkotoka kuyogopa!"},{"book":"Yohani","chapter":"12","verse":"16","text":"Vawuliwa vaki nakumanya mambu ago, nambu Yesu peamali kupewa ukulu, ndi vakamanya kuvya gala gamali kuyandikwa kumvala mwene, kuvya vandu vamkitili genago."},{"book":"Yohani","chapter":"12","verse":"17","text":"Msambi wa vandu vala vevavi pamonga na Yesu ligono leamkemili Lazalu kuhuma mulitinda, amyukisi. Vavajovili vandu mambu gala gegahumalili."},{"book":"Yohani","chapter":"12","verse":"18","text":"Ndava ya yeniyo msambi wa vandu ukahamba kumpokela, muni vayuwini kuvya akitili chinamtiti chenicho."},{"book":"Yohani","chapter":"12","verse":"19","text":"Hinu Vafalisayu vakakotana vene kwa vene, “Wu, mwilola? Nakuhotola kukita chochoha! Mlolayi, vandu voha va mulima vakumlanda.”"},{"book":"Yohani","chapter":"12","verse":"20","text":"Kwavi na Vagiliki vadebe pagati ya vandu vala vevahikili ku Yelusalemu kumfugamila lukumbi lwa mselebuko wa pasaka."},{"book":"Yohani","chapter":"12","verse":"21","text":"Venavo vamhambili Filipi, mkolonjinji wa Betisaida mweavili pamulima wa Galilaya, vakajova “Mtopeswa tete tigana kumlola Yesu.”"},{"book":"Yohani","chapter":"12","verse":"22","text":"Filipi akahamba kumjovela Andelea, voha vavili vakahamba kumjovela Yesu."},{"book":"Yohani","chapter":"12","verse":"23","text":"Yesu akavajovela, “Saa ya Mwana wa Mundu kupewa ukulu yihikili.”"},{"book":"Yohani","chapter":"12","verse":"24","text":"Chakaka nikujovela, mbeyu ya nganu yisigalila kuvya mbeyu ndu, mbaka yigwai muludaka na kufwa. Ngati yikafwayi ndi yimela na kupambika mbeyu yamahele."},{"book":"Yohani","chapter":"12","verse":"25","text":"Mundu yoyoha mweakuugana wumi waki yati akuuyagisa, nambu mundu yoyoha mweakuuyomela wumi waki pamulima apa, akuuvika wumi wa magono goha gangali mwishu."},{"book":"Yohani","chapter":"12","verse":"26","text":"Mundu mweigana kunihengala yikumgana kunilanda, mewa pala penivya nene, ndi peivya mtangatila wangu. Mundu akanihengelayi nene Dadi wangu yati akumtopesa."},{"book":"Yohani","chapter":"12","verse":"27","text":"“Hinu mpungu wangu uvagaya, nijova wuli? ‘Dadi unisangulayi na lukumbi lwenulo?’ Nambu ndava ya genago nibwelili muni nipitilayi lukumbi ulu lwa mang'ahiso."},{"book":"Yohani","chapter":"12","verse":"28","text":"Dadi, ugubukula ukulu waku.”"},{"book":"Yohani","chapter":"12","verse":"29","text":"Msambi wa vandu vevayimili penapo vayuwini lwami lula, nambu vangi vavi vakajova, mbulumu na vangi vakajova “Mtumu wa kunani kwa Chapanga alongili naku!”"},{"book":"Yohani","chapter":"12","verse":"30","text":"Nambu Yesu akavajovela, “Malovi gemuyuwini lepi ndava ya nene, nambu ndava ya nyenye."},{"book":"Yohani","chapter":"12","verse":"31","text":"Hinu ndi lukumbi lwa vandu va mulima uwu kuhamuliwa, Setani mweavi chilongosi wa mulima uwu yati ivingiwa."},{"book":"Yohani","chapter":"12","verse":"32","text":"Nene peniyinuliwa panani kuhuma pamulima yati kila mmonga yati ihutika kwangu.”"},{"book":"Yohani","chapter":"12","verse":"33","text":"Ajovili genago kulangisa lifwa leifwa."},{"book":"Yohani","chapter":"12","verse":"34","text":"Hinu, msambi wa vandu wula ukamyangula “Tete tijoviwi na malagizu gitu kuvya Kilisitu yati ilama magono goha. Hinu uhotola wuli, kujova yikumgana Mwana wa Mundu kuyinuliwa? Mwana wa mundu mwenuyo ndi yani?”"},{"book":"Yohani","chapter":"12","verse":"35","text":"Yesu akavajovela, “Lumuli lwakona na nyenye mu lukumbi luhupi. Mgenda kwakona muvi nalu lumuli lwenulo muni chitita chikoto kuvakolela, muni mweigenda muchitita angamanya kweihamba."},{"book":"Yohani","chapter":"12","verse":"36","text":"Lukumbi muvi na lumuli mwasadiki lumuli lwenulo muni mpata kuvya vandu va lumuli.”"},{"book":"Yohani","chapter":"12","verse":"37","text":"Nambu pamonga Yesu ahengili gachinamtiti goha palongolo yavi, vene vamsadiki lepi."},{"book":"Yohani","chapter":"12","verse":"38","text":"Hinu malovi geajovili Isaya mweavili mlota wa Chapanga gakatimalila."},{"book":"Yohani","chapter":"12","verse":"39","text":"Mewa vangahotola kusadika ndava Isaya ajovili kavili,"},{"book":"Yohani","chapter":"12","verse":"40","text":"“Chapanga agakoywisi mihu gavi"},{"book":"Yohani","chapter":"12","verse":"41","text":"Isaya ajovili ndava auwene ukulu wa Yesu na kujova ndava ya Yesu."},{"book":"Yohani","chapter":"12","verse":"42","text":"Pamonga na ago, vachilongosi vamahele va Vayawudi vamsadiki Yesu. Nambu ndava ya kuvayogopa Vafalisayu nakujova hotohoto. Vayogwipi kuvingiwa munyumba za kukonganekela Vayawudi."},{"book":"Yohani","chapter":"12","verse":"43","text":"Ndava muni vachilongosi avo vaganili kukwihiwa na vandu kuliku kukwihiwa na Chapanga."},{"book":"Yohani","chapter":"12","verse":"44","text":"Kangi Yesu akajova, kwa lwami luvaha, “Mundu mweakunisadika nene, akunisadika lepi namwene ndu, mewawa akumsadika yula mweanitumili nene."},{"book":"Yohani","chapter":"12","verse":"45","text":"Mweakunilola nene mewawa akumlola yula mweanitumili."},{"book":"Yohani","chapter":"12","verse":"46","text":"Nene nibwelili pamulima muni nivyayi lumuli, mundu yoyoha mweakunisadika akotoka kusigalila muchitita."},{"book":"Yohani","chapter":"12","verse":"47","text":"Mundu yoyoha mweiyuwana malovi gangu, na akugahengela lepi, nene nikumuhamula lepi. Muni nibweli hee ndava ya kuvahamula vandu va mumulima nambu kuvasangula."},{"book":"Yohani","chapter":"12","verse":"48","text":"Yula mweakunibela nene, mweangayidakila malovi gangu avi naku wa kumuhamula. Malovi ga Yesu yati gakuvahamula vandu ligono la mwishu."},{"book":"Yohani","chapter":"12","verse":"49","text":"Nene nakujova kwa uhotola wangu namwene, nambu Dadi mweanitumili ndi mweanijovela nijova kyani na cheyiganikiwa kuvajovela vandu."},{"book":"Yohani","chapter":"12","verse":"50","text":"Nene nimanyili kuvya mihilu yaki yileta wumi wa magono goha gangali mwishu. Hinu nene nijova gala ndu geanilagizi Dadi kujova.”"}]}