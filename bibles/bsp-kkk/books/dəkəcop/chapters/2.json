{"data":[{"book":"Dəkəcop","chapter":"2","verse":"1","text":"Dɔsɔk da camət-tin dadɔkɔ, di d'analəpəs kɔm, antɔf kɔ ca yɛləpəs nyɛ."},{"book":"Dəkəcop","chapter":"2","verse":"2","text":"Tataka ta camət-mɛrəŋ, kɔ yolompəs ya Kanu fəp yelip, k'ɛsak, k'eŋesəm tataka ta camət-mɛrəŋ ta yɛbəc yɔn."},{"book":"Dəkəcop","chapter":"2","verse":"3","text":"Kɔ Kanu kəsɔŋ tataka ta camət-mɛrəŋ pəleli. K'eleləs pi, bawo dɔsɔk dadɔkɔ dɔ Kanu kəsak yɛbəc ya kəlompəs yɔkɔ ɛnayi mɔ."},{"book":"Dəkəcop","chapter":"2","verse":"4","text":"Dəkəyɛfɛ da kɔm k'antɔf dɔ dadɔkɔ, ntɛ awurɛ yi mɔ."},{"book":"Dəkəcop","chapter":"2","verse":"5","text":"ali tɔtɔk pa dalɛ pin pɛnayi fɛ antɔf kəroŋ, ali ayika ŋa dalɛ ŋin ŋɛnapoŋ fɛ tɛm tatɔkɔ. Bawo MARIKI Kanu ɛnatorɛ fɛ wəcafən dəntɔf, fum ɛnayi fɛ sɔ, nwɛ ɛmbəc antɔf mɔ."},{"book":"Dəkəcop","chapter":"2","verse":"6","text":"Mba kifir kəncpɛ dəntɔf, nkɛ kəncdəməs antɔf fəp mɔ."},{"book":"Dəkəcop","chapter":"2","verse":"7","text":"Kɔ MARIKI Kanu ɛsɛlɛ fum kəbof ka dəntɔf. Kɔ Kanu kəfurup kɔ dololəm kifir ka kəyinɛ doru, kɔ fum ɔyɔnɛ paka peŋesəm."},{"book":"Dəkəcop","chapter":"2","verse":"8","text":"Kɔ MARIKI Kanu ɔmbɔf tɔk yokom nde dalɛ da Edeŋ, kəca nkɛ dec dɛmpɛ mɔ, k'ɛmbɛrsɛ di fum nwɛ ɛnasɛl mɔ."},{"book":"Dəkəcop","chapter":"2","verse":"9","text":"Kɔ MARIKI Kanu ɔsɔŋɛ kɔ tɔk yokom yɔbɔt kədi yompoŋəs-poŋəs fəp, kəlɛkɛnɛ kətɔk ka kəyinɛ wəyeŋ katina nkɛ kənacəmɛ nde dalɛ dacɔ mɔ, kɔ kətɔk ka kəcərɛnɛ pətɔt kɔ pəlɛc."},{"book":"Dəkəcop","chapter":"2","verse":"10","text":"Kɔ kəŋgbɔkɔ kəwur Edeŋ, nkɛ kəncdəməs dalɛ mɔ. Kɔ kəŋgbɔkɔ kaŋkɔ kəŋkɔ kəyerənɛ dalɛ disrɛ waca maŋkəlɛ."},{"book":"Dəkəcop","chapter":"2","verse":"11","text":"Kəca kəcɔkɔ-cɔkɔ k'ancwe «Pisɔŋ», ki kənɔŋkər atɔf ŋa Hawila fəp, nde kɛma kəyi mɔ."},{"book":"Dəkəcop","chapter":"2","verse":"12","text":"(Nde ambəp kɛma kəsoku pɛs mɔ, tɔk yobotu ambɔnc,2.12 Labundɛ docuca kənəŋk, di d'aŋwe «bədɛliyɔm.»  kɔ masar mɔtɔt meyim seŋ2.12 Masar mɔtɔt mmɛ aŋwe «ɔnəkəs» mɔ. .)"},{"book":"Dəkəcop","chapter":"2","verse":"13","text":"Kəca ka mɛrəŋ k'aŋwe «Kihɔŋ», ki kənɔŋkər atɔf ŋa Kus.2.13 Dif'aŋwe mɔkɔ Ecopi kɔ Sudaŋ."},{"book":"Dəkəcop","chapter":"2","verse":"14","text":"K'aŋwe kəŋgbɔkɔ ka maas «Tikər»2.14 «Hidekɛl» , ki kəcepər kəca nkɛ dec dɛmpɛ dare da Asur mɔ. Kəŋgbɔkɔ ka maŋkəlɛ kəyɔnɛ «Ɛfərat.»"},{"book":"Dəkəcop","chapter":"2","verse":"15","text":"Kɔ MARIKI Kanu ɛlɛk fum, k'ɛmbɛrsɛ kɔ dalɛ da Edeŋ disrɛ, a pəcbɔfət ca, pəcbumɛnɛ sɔ di."},{"book":"Dəkəcop","chapter":"2","verse":"16","text":"Kɔ MARIKI Kanu entiŋtiŋ fum: «Məntam kədi yeri ya dalɛ dandɛ fəp."},{"book":"Dəkəcop","chapter":"2","verse":"17","text":"Mba ta mədi pokom pa kətɔk ka kəcərɛnɛ pətɔt kɔ pəlɛc de! Bawo dɔsɔk ndɛ məndedi pokom pa ki mɔ, məŋfi!»"},{"book":"Dəkəcop","chapter":"2","verse":"18","text":"Kɔ MARIKI Kanu oloku: «Pəmar fɛ wərkun pəyi sona! Indelompəs wəmarəs kɔn, ntɛ tɔŋsɔŋɛ ŋayi mɛrəŋ mɔ.»"},{"book":"Dəkəcop","chapter":"2","verse":"19","text":"Kɔ MARIKI Kanu ɛŋkɛrɛ sɛm ya dalɛ kɔ bɛmp ya darenc nyɛ ɛnawurɛ dəntɔf mɔ, pədemɔmən ntɛ fum ende pəcwe yi mɔ. Ntɛ tɔŋsɔŋɛ yowurɛ yɔn fəp yɔyɔ mewe mmɛ fum ende pəcwe yi mɔ."},{"book":"Dəkəcop","chapter":"2","verse":"20","text":"Kɔ fum ɔsɔŋ sɛm yɔcɔl fəp mewe, kɔ bɛmp ya darenc kɔ fum ɔsɔŋ sɔ sɛm ya dəkulum fəp mewe. Mba ntɛ tɔyɔnɛ ta fum, ɔsɔtɔ fɛ nwɛ endetam kəcmar kɔ mɔ."},{"book":"Dəkəcop","chapter":"2","verse":"21","text":"Kɔ MARIKI Kanu ɔsɔŋ wərkun mere mɔpɔŋ, k'endirɛ. Kɔ Kanu kəwurɛ wərkun kəbɛnt kəkəsək ka dɛbəkəc. Kɔ kəluksərnɛ sɔ, kɔ kəntaməs dənda."},{"book":"Dəkəcop","chapter":"2","verse":"22","text":"Kɔ MARIKI Kanu olompəsɛ wəran kəbɛnt kəkəsək nkɛ ɛnawurɛ wərkun mɔ, k'eŋkenɛ wərkun wəran nwɛ."},{"book":"Dəkəcop","chapter":"2","verse":"23","text":"Kɔ wərkun oŋkulɛ: «Apayo!»"},{"book":"Dəkəcop","chapter":"2","verse":"24","text":"Ti tɔ wərkun ɛŋsak kas kɔ kɛrɛ pəkɔ pəyi taciŋa kɔ wəran kɔn. Ŋakafəlɛ ŋayɔnɛ tɛsɛm tin."},{"book":"Dəkəcop","chapter":"2","verse":"25","text":"Wərkun kɔ wəran kɔn fəp faŋan kəsɔkər kɔ ŋanayi, ta ŋaŋlapərɛnɛ-ɛ."}]}