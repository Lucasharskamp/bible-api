{"data":[{"book":"ዒሲያሴ ማፃኣፖ","chapter":"27","verse":"1","text":"ዬኖ ዓቦና ናንጊና ናንጋ ጎዳ ፔኤኮ ዶዲ፥ ዼኤፒ፥ ሃሣ ዎልቄና ዓኣ ጬንቾ ዓፓሮና ሌዋታኔ ጎዖ ዶርቢንታ ሾኦዣሢ፥ ማሪንታ ቃራሢ ዎዻንዳኔ፤ ባዞይዳ ናንጋ ዼኤፖ ቦዓሢያ ቲቃንዳኔ። 27፡1 ዒዮ. 41፡1፤ ዓይኑ. 74፡14፤ 104፡26።"},{"book":"ዒሲያሴ ማፃኣፖ","chapter":"27","verse":"2","text":"ዒማና ኮሺ ማዔ ዎይኖ ቱኮ ጎዦ ዛሎ ዓይናዹዋቴ፤"},{"book":"ዒሲያሴ ማፃኣፖ","chapter":"27","verse":"3","text":"ታኣኒ ናንጊና ናንጋ ጎዳ ዬያ ጎዦ ካፓንዳኔ፤ ቢያ ዎዴ ዋኣሢ ታ ዑሻንዳኔ፤ ዓይጎ ዓሲያ ፑርቲሱዋጉዲ ዋኣንቴና ሮኦሪና ታ ካፓንዳኔ።"},{"book":"ዒሲያሴ ማፃኣፖ","chapter":"27","verse":"4","text":"ታኣኒ ዻጋዻዓኬ፤ ዬያ ጎዦ ፑርቲሳኒ ጋውዲንታ ዓንጊሢንታ ኬስካኣባሽ፥ ዖሊ ታ ዔያቶ ታሚና ሚቺባኣታቴ።"},{"book":"ዒሲያሴ ማፃኣፖ","chapter":"27","verse":"5","text":"ዬይ ዔቦ ቱኮ ጎዣ ታ ካፓንዳያ ማዒፆ ጉሙርቄያታቴ ዒዚ ታኣኮ ላጌ ማዓንዳኔ፤ ታኣና ዎላ ኮሺ ናንጋንዳኔ።"},{"book":"ዒሲያሴ ማፃኣፖ","chapter":"27","verse":"6","text":"ሙካ ዎዶይዳ ያይቆኦቤ ፃጲ ዳካንዳኔ፥ ዒስራዔኤሌያ ቶሺ ቡናንዳኔ፤ ዓኣፒያ ዓኣፓንዳኔ፤ ዬይ ዔያቶኮ ዓኣፓ ሳዖ ኩማንዳኔ።"},{"book":"ዒሲያሴ ማፃኣፖ","chapter":"27","verse":"7","text":"ዒስራዔኤሌ ጳዺንቴሢ ዒዞኮ ሞርኮ ናንጊና ናንጋ ጎዳ ጳርቄ ጎይፆቱዋሴ፤ ዒዞ ሞርኮኮ ሃይቄ ዓሶጉዲ ሚርጌ ዓሲያ ዎዺንቲባኣሴ።"},{"book":"ዒሲያሴ ማፃኣፖ","chapter":"27","verse":"8","text":"ናንጊና ናንጋ ጎዳ ፔኤኮ ዴራ ዲዒንቲ ዔውታንዳጉዲ ማሂ ሜታሴኔ፤ ዬይያ ዎልቄና ዓኣ ዓባ ኬስካ ባንፆ ዓልጋሢ ዢባሮጉዲ ፒፂ ዔኪ ዔያቶ ዳኬኔ።"},{"book":"ዒሲያሴ ማፃኣፖ","chapter":"27","verse":"9","text":"ዒኢካ ያይቆኦቤ ናኣታ ፔ ጎሞኮ ማኣሪንቲሢ ዴንቃኒ ዳንዳዓሢ ሜሌ ዴራ ፔ ፆኦዞም ዒንጎ ባኮ ሺኢሻ ሹጮ ቦኦሪንቶ ጎይሢ ጋኣጪ፥ ዑንጆ ጩቢሾ ቤዞንታ ዓሼራ ጌይንታ ላኣሎ ፆኦዜሎ ማላቶዋ ቱጊ ባይዜቴኬ።"},{"book":"ዒሲያሴ ማፃኣፖ","chapter":"27","verse":"10","text":"ኬልቂ ዲርቆና ካታሜላ ሻሂንቴኔ፤ ዓሲ ናንጉዋ ጉሪ ዳውሌ ማዔኔ፤ ባይ ሄንቃ ቤሲ ማዔሢሮ ዒኢካ ናኣሪ ናኣታ ሚፆኮ ካኣፖ ሙዒ ሙዒ ቃኣዓንዳኔ።"},{"book":"ዒሲያሴ ማፃኣፖ","chapter":"27","verse":"11","text":"ዬይ ካኣፓ ሜላዖ ሜቃንዳኔ፤ ላኣላ ዬያ ሃንፂሌ ሃኣካንዳኔ፤ ማሊ ጶቂሥሢ ፓጬ ዴሬታሢሮ ማዤ ፆኦዛሢ ዔያቶ ሚጪንታዓኬ፤ ማኣሪያ ማኣራዓኬ።"},{"book":"ዒሲያሴ ማፃኣፖ","chapter":"27","verse":"12","text":"ጎሽካሢ ዛርጎ ዓኣፖ ዲልባፓ ሺርኪ ጌኤሻሢጉዲ ዬኖ ኬሎና ዔፒራፂሴ ዎራፓ ዓርቃዖ ዴንዲ ጊብፄ ዓጮ ሄላንዳኣና ዓኣ ፔኤኮ ዴሮ፥ ዒስራዔኤሌ ዓሶ ናንጊና ናንጋ ጎዳ ፔቴይዳ ቡኩሳንዳኔ።"},{"book":"ዒሲያሴ ማፃኣፖ","chapter":"27","verse":"13","text":"ዬኖ ዎዶና ዼኤፒ ዛዬ ዋርቂንታንዳኔ፤ ዓሶኦሬ ዓጮይዳ ባይቄዞንሢና ዳውሲንቲ ጊብፄ ዴንዲ ናንጋ ዒስራዔኤሌ ዓሳ ማዒ ሙኪ፥ ዬሩሳላሜይዳ ናንጊና ናንጋ ጎዳም ዱማዼ ዹኮ ዑፃ ዒዛም ዚጋንዳኔ።"}]}