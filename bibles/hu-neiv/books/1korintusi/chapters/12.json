{"data":[{"book":"1 Korintusi","chapter":"12","verse":"1","text":"A lelki ajándékokra nézve pedig nem akarom, atyámfiai, hogy tudatlanok legyetek."},{"book":"1 Korintusi","chapter":"12","verse":"2","text":"Tudjátok, hogy amikor még pogányok voltatok, miként vitt titeket valami ellenállhatatlanul a néma bálványokhoz."},{"book":"1 Korintusi","chapter":"12","verse":"3","text":"Ezért tudtotokra adom nektek, hogy senki, aki Isten Lelke által szól, nem mondja Jézust átkozottnak; és senki sem mondhatja Úrnak Jézust, csakis a Szentlélek által."},{"book":"1 Korintusi","chapter":"12","verse":"4","text":"A kegyelmi ajándékokban különbség van, de ugyanaz a Lélek."},{"book":"1 Korintusi","chapter":"12","verse":"5","text":"A szolgálatokban is különbség van, de ugyanaz az Úr."},{"book":"1 Korintusi","chapter":"12","verse":"6","text":"És különbség van a cselekedetekben is, de ugyanaz az Isten, aki mindezt mindenkiben véghez viszi."},{"book":"1 Korintusi","chapter":"12","verse":"7","text":"A Lélek kijelentése mindenkinek azért adatik, hogy használjon vele."},{"book":"1 Korintusi","chapter":"12","verse":"8","text":"Némelyeknek ugyanis bölcsességnek beszéde adatik a Lélek által. A másiknak pedig az ismeret beszéde, ugyanazon Lélek szerint."},{"book":"1 Korintusi","chapter":"12","verse":"9","text":"Egyiknek hit ugyanazon Lélek által, a másiknak pedig gyógyítás ajándéka ugyanazon egy Lélek által."},{"book":"1 Korintusi","chapter":"12","verse":"10","text":"Némelyek csodatevő hatalmat, némelyek a prófétálás ajándékát kapták, némelyek a lelkek megítélését, mások a nyelvek való szólást, vagy a nyelveken szólás megmagyarázását."},{"book":"1 Korintusi","chapter":"12","verse":"11","text":"De mindezeket egy és ugyanaz a Lélek cselekszi, és osztogatja mindenkinek külön, amint akarja."},{"book":"1 Korintusi","chapter":"12","verse":"12","text":"Amiképpen a test egy, de sok tagja van, az egy testnek tagjai, noha sokan vannak, mégis egy test, ugyanúgy a Krisztus is."},{"book":"1 Korintusi","chapter":"12","verse":"13","text":"Mert hiszen egy Lélek által mi mindnyájan egy testté kereszteltettünk meg, akár zsidók, akár görögök, akár szolgák, akár szabadok. És mindnyájan egy Lélekkel itattattunk meg."},{"book":"1 Korintusi","chapter":"12","verse":"14","text":"Mert a test nem egy tag, hanem sok."},{"book":"1 Korintusi","chapter":"12","verse":"15","text":"Ha ezt mondaná a láb: „Mivel nem kéz vagyok, nem vagyok a testből való“. Vajon azért mégis nem a testből való-e?"},{"book":"1 Korintusi","chapter":"12","verse":"16","text":"És ha a fül ezt mondaná: „Mivel nem vagyok szem, nem vagyok a testből való“. Vajon azért mégis nem a testből való-e?"},{"book":"1 Korintusi","chapter":"12","verse":"17","text":"Ha az egész test szem, hol a hallás? Ha az egész hallás, hol a szaglás?"},{"book":"1 Korintusi","chapter":"12","verse":"18","text":"Már pedig Isten helyezte el a tagokat a testben, egyénként mindegyiket, ahogy akarta."},{"book":"1 Korintusi","chapter":"12","verse":"19","text":"Ha pedig valamennyi egy tag volna, hol volna a test?"},{"book":"1 Korintusi","chapter":"12","verse":"20","text":"Így azonban sok tag van ugyan, de egy test."},{"book":"1 Korintusi","chapter":"12","verse":"21","text":"Nem mondhatja pedig a szem a kéznek: „Nincs rád szükségem“. Vagy viszont a fej a lábaknak: „Nem kelletek nekem“."},{"book":"1 Korintusi","chapter":"12","verse":"22","text":"Sőt sokkal inkább a test legerőtlenebbnek látszó tagjai igen szükségesek."},{"book":"1 Korintusi","chapter":"12","verse":"23","text":"És amelyeket a test tisztességtelenebb tagjainak tartunk, azoknak nagyobb tisztességet tulajdonítunk, és amelyek ékesség nélkül valók, azok nagyobb megbecsülésben részesülnek."},{"book":"1 Korintusi","chapter":"12","verse":"24","text":"Amelyek pedig ékesek bennünk, azoknak nincs erre szükségük. De Isten úgy szerkesztette egybe a testet, hogy az alacsonyabb rendűnek nagyobb tisztességet adott,"},{"book":"1 Korintusi","chapter":"12","verse":"25","text":"hogy ne legyen meghasonlás a testben, hanem a tagok kölcsönösen gondoskodjanak egymásról."},{"book":"1 Korintusi","chapter":"12","verse":"26","text":"Akár szenved egy tag, vele együtt szenvednek a tagok mind, ha megbecsülésben részesül egy tag, vele együtt örülnek a tagok mind."},{"book":"1 Korintusi","chapter":"12","verse":"27","text":"Ti pedig a Krisztus teste vagytok, és egyenként annak tagjai."},{"book":"1 Korintusi","chapter":"12","verse":"28","text":"Isten az anyaszentegyházban némelyeket először apostolokul rendelt, másodszor prófétákul, harmadszor tanítókul; aztán adott csodatevő erőt, aztán a gyógyításnak, irgalmasságnak, vezetésnek, nyelveken szólásnak ajándékát."},{"book":"1 Korintusi","chapter":"12","verse":"29","text":"Vajon mindnyájan apostolok-e? Vajon mindnyájan próféták-e? Vajon mindnyájan tanítók-e? Vagy mindnyájuknak van csodatevő erejük?"},{"book":"1 Korintusi","chapter":"12","verse":"30","text":"Vajon mindnyájuknak van kegyelmi ajándéka a gyógyításra? Vagy mindnyájan szólnak-e nyelveken? Vagy mindnyájan tudják-e azt magyarázni?"},{"book":"1 Korintusi","chapter":"12","verse":"31","text":"Igyekezzetek pedig hasznosabb kegyelmi ajándékokra."}]}