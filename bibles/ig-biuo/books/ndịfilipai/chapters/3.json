{"data":[{"book":"Ndị Filipai","chapter":"3","verse":"1","text":"Na nchịkọta okwu ndị a niile, ụmụnna m, na-aṅụrịnụ ọṅụ nʼime Onyenwe anyị. Ike adịghị agwụ m ịgwa unu ihe ndị a. Ọ bakwaara unu uru ịnụ ụdị okwu a mgbe niile."},{"book":"Ndị Filipai","chapter":"3","verse":"2","text":"Kpachapụrụnụ onwe unu anya nʼebe ndị mmadụ ọjọọ ahụ yiri nkịta nọ. Ndị ahụ na-eyiwasị ahụ ha."},{"book":"Ndị Filipai","chapter":"3","verse":"3","text":"Nʼihi na ọ bụ anyị bụ ndị ezi obibi ugwu ahụ, ọ bụghị ha, nʼihi na anyị bụ ndị na-efe Chineke site na Mmụọ ya. Anyị na-aṅụrị ọṅụ nʼime Kraịst Jisọs. Anyị adịghị atụkwasị obi nʼihe e mere nʼanụ ahụ."},{"book":"Ndị Filipai","chapter":"3","verse":"4","text":"Mụ onwe m nwere ike nwee ntụkwasị obi nʼihe ndị a."},{"book":"Ndị Filipai","chapter":"3","verse":"5","text":"e biri m ugwu nʼabalị nke asatọ site na mgbe a mụrụ m, abụ m onye Izrel, sitere nʼagbụrụ Benjamin; abụ m onye Hibru a mụrụ nʼetiti ndị Hibru; dị ka o si metụta iwu abụ m onye Farisii;"},{"book":"Ndị Filipai","chapter":"3","verse":"6","text":"igosi ịnụ ọkụ nʼobi m, akpagburu m chọọchị, nʼụzọ ezi omume nʼokpuru iwu, abụ m onye zuruoke."},{"book":"Ndị Filipai","chapter":"3","verse":"7","text":"Ma ihe ndị a niile m gụrụ dịka ihe bara uru nʼoge gara aga, bụụrụ m ugbu a, ihe na-abaghị uru nʼihi Kraịst."},{"book":"Ndị Filipai","chapter":"3","verse":"8","text":"E, karịa nke a, akpọọla m ihe ndị a niile ihe efu, nʼihi na a pụghị iji ha tụnyere ịdị oke ọnụahịa nke ịmata Kraịst Jisọs, Onyenwe m. Nʼihi ya, etufuola m ihe ndị a niile, gụọ ha dị ka ihe na-abaghị uru, ka m nwee ike rite Kraịst nʼuru."},{"book":"Ndị Filipai","chapter":"3","verse":"9","text":"Ka e nwee ike hụ m nʼime ya. Enweghị m ezi omume nke aka m, nke dabere nʼiwu, kama ọ bụ nke sitere nʼokwukwe na Kraịst, ezi omume si na Chineke nke dabeere nʼokwukwe."},{"book":"Ndị Filipai","chapter":"3","verse":"10","text":"Naanị ihe m chọrọ bụ ịmara Kraịst na ike dị na mbilite nʼọnwụ ya, na nnwekọ nke isoro ya keta oke nʼahụhụ ya, nakwa ka m yie ya nʼọnwụ."},{"book":"Ndị Filipai","chapter":"3","verse":"11","text":"Ka m si otu a, ruo nʼogo nke inweta mbilite site nʼọnwụ."},{"book":"Ndị Filipai","chapter":"3","verse":"12","text":"Anaghị m ekwu na m etozuola oke, maọbụ nwezuo ihe niile. Ma a na m agbalịsi ike ka m jide ihe ahụ nke Kraịst Jisọs jidere m nʼihi ya."},{"book":"Ndị Filipai","chapter":"3","verse":"13","text":"Ụmụnna m, nʼezie, abụbeghị m ihe ahụ m kwesiri ịbụ. Ma ihe m ji ike m niile na-eme bụ ichefu ihe niile ndị gara aga, na ilekwasị anya nʼihe ahụ m na-agbaso bụ nke dị m nʼihu."},{"book":"Ndị Filipai","chapter":"3","verse":"14","text":"Ana m agbasi ọsọ ike iji gbaruo nʼisi, maka irite ihe ahụ a na-agbata nʼọsọ, bụ ọkpụkpọ ịbanye na ndụ eluigwe ahụ nke Chineke kpọrọ m site na Jisọs Kraịst."},{"book":"Ndị Filipai","chapter":"3","verse":"15","text":"Ka anyị niile, bụ ndị tozuru oke nʼime mmụọ nwee uche dị otu a. Ọ bụrụkwa na ụfọdụ nʼime unu nwere uche ọzọ dị iche, Chineke ga-ekpughere unu nke a."},{"book":"Ndị Filipai","chapter":"3","verse":"16","text":"Ka anyị jidesienụ aka ike naanị nʼihe ahụ anyị nweterela."},{"book":"Ndị Filipai","chapter":"3","verse":"17","text":"Ụmụnna m, na-agbasonu ụdị ndụ m na-ebi, chọpụtakwanụ ndị ọzọ na-adị ndụ dị ka anyị si adị, mee ha ihe ilere anya unu."},{"book":"Ndị Filipai","chapter":"3","verse":"18","text":"Nʼihi na agwala m unu nke a ọtụtụ mgbe, na-achọkwa ịgwa unu ya ọzọ ugbu a. Lee, anya mmiri dị m nʼanya ugbu a m na-ekwu ya sị na e nwere ọtụtụ ndị na-ebi ndụ ha dị ka ha bụ ndị iro obe Kraịst nʼezie."},{"book":"Ndị Filipai","chapter":"3","verse":"19","text":"Ọgwụgwụ ndị dị otu a ga-abụ ịla nʼiyi. Afọ ha bụ chi ha, ndị otuto ha dịkwa nʼihere ha. Ha na-atụkwasị uche naanị nʼihe nke ụwa."},{"book":"Ndị Filipai","chapter":"3","verse":"20","text":"Ma ebe obibi anyị dị nʼeluigwe, ebe anyị na-atụsi anya ike na Onye nzọpụta bụ Onyenwe anyị Jisọs Kraịst ga-esi bịa."},{"book":"Ndị Filipai","chapter":"3","verse":"21","text":"Onye ga-agbanwe ahụ anyị dị ala ka ọ dị ka nke ya dị ebube, site nʼike nke mere ka o debe ihe niile nʼokpuru ya."}]}