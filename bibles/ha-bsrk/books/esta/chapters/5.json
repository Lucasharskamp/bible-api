{"data":[{"book":"Esta","chapter":"5","verse":"1","text":"A rana ta uku, Esta ta sanya rigunanta na sarauta, ta tafi ta tsaya a harabar fada, a gaban zaure sarki. Sarki yana zaune a kan gadon sarautarsa a zauren, yana fuskantar ƙofar shiga."},{"book":"Esta","chapter":"5","verse":"2","text":"Sa’ad da ya ga Sarauniya Esta tsaye a harabar, sai ya ji daɗin ganinta, ya miƙa mata sandan sarauta na zinariya da take hannunsa. Sai Esta ta matsa kusa ta taɓa kan sandan."},{"book":"Esta","chapter":"5","verse":"3","text":"Sai sarki ya ce mata, “Me kike so, Sarauniya Esta? Mene ne roƙonki? Kai, ko rabin masarautata ce, za a ba ki.”"},{"book":"Esta","chapter":"5","verse":"4","text":"Esta ta ce, “In ya gamshi sarki, bari sarki, tare da Haman su zo wurin liyafar da na shirya wa sarki yau.”"},{"book":"Esta","chapter":"5","verse":"5","text":"Sai sarki ya ce, “Maza a kawo Haman don mu yi abin da Esta ta roƙa.”"},{"book":"Esta","chapter":"5","verse":"6","text":"Yayinda suke shan ruwan inabi, sarki ya sāke ce wa Esta, “Yanzu, mece ce bukatarki? Za a biya miki shi. Kuma mene ne roƙonki? Kai, ko rabin masarautata ce, za a ba ki.”"},{"book":"Esta","chapter":"5","verse":"7","text":"Esta ta amsa ta ce, “Bukatata da kuma roƙona shi ne,"},{"book":"Esta","chapter":"5","verse":"8","text":"in na sami tagomashi a wurin sarki, in kuma sarki ya yarda yă biya mini bukatata, yă kuma ji roƙona, bari sarki da Haman su zo gobe wurin liyafar da zan shirya musu. Sa’an nan zan amsa tambayar sarki.”"},{"book":"Esta","chapter":"5","verse":"9","text":"Haman ya fita a ranan da murna, ya kuma ji daɗi. Amma sa’ad da ya ga Mordekai a bakin ƙofar sarki, ya kuma lura cewa bai tashi, ko yă nuna bangirma a gabansa ba, sai ya cika da fushi."},{"book":"Esta","chapter":"5","verse":"10","text":"Duk da haka, Haman ya cije, ya tafi gida."},{"book":"Esta","chapter":"5","verse":"11","text":"ya yi ta taƙama game da ɗumbun wadatarsa, da yawan ’ya’yansa maza, da dukan yadda sarki ya girmama shi, ya kuma ɗaga shi bisan sauran hakimai da shugabanni."},{"book":"Esta","chapter":"5","verse":"12","text":"Haman ya ƙara da cewa, “Ba duka ke nan ba, kai, ni ne kaɗai mutumin da Sarauniya Esta ta gayyata yă tafi tare da sarki zuwa liyafar da ta shirya. Ta sāke gayyace ni tare da sarki gobe."},{"book":"Esta","chapter":"5","verse":"13","text":"Amma dukan wannan bai biya mini bukata ba, muddin ina ganin wannan mutumin Yahudan nan Mordekai, yana zama a bakin ƙofar sarki.”"},{"book":"Esta","chapter":"5","verse":"14","text":"Matarsa Zeresh, da dukan abokansa suka ce masa, “Ka sa a gina wurin rataye mai laifi, mai tsawo, ƙafa saba’in da biyar, da safe kuwa ka ce wa sarki a rataye Mordekai a kansa. Sa’an nan ka tafi cin abincin dare tare da sarki da murna.” Wannan shawarar ta faranta wa Haman rai, ya kuma sa aka gina wurin rataye mai laifi."}]}