{"data":[{"book":"2 Petrova","chapter":"1","verse":"1","text":"Šimun Petar, sluga i apostol Isusa Krista, svima koji dijelite istu dragocjenu vjeru koju smo primili od svojega Boga i Spasitelja Isusa Krista, koji nas je opravdao pred Bogom."},{"book":"2 Petrova","chapter":"1","verse":"2","text":"Želim vam obilje milosti i mira u spoznaji Boga i našega Gospodina Isusa."},{"book":"2 Petrova","chapter":"1","verse":"3","text":"Kako sve bolje upoznajemo Isusa, njegova nam božanska snaga daruje sve što nam je potrebno za pobožan život. Pozvao nas je da budemo dionicima njegove slave i dobrote."},{"book":"2 Petrova","chapter":"1","verse":"4","text":"Time nam je dao najveća, dragocjena obećanja. Obećao je da ćemo umaknuti pokvarenosti koja vlada u svijetu zbog požude te da ćemo biti dionicima njegove božanske naravi."},{"book":"2 Petrova","chapter":"1","verse":"5","text":"Zato se svim silama trudite primijeniti u životu te obećane blagodati. Neka vaša vjera urodi dobrotom, a dobrota znanjem."},{"book":"2 Petrova","chapter":"1","verse":"6","text":"Znanje će uroditi suzdržljivošću, suzdržljivost postojanošću, a postojanost pobožnošću."},{"book":"2 Petrova","chapter":"1","verse":"7","text":"Pobožnost će donijeti ljubav prema drugim vjernicima pa ćete tako naposljetku uzrasti do Božje ljubavi."},{"book":"2 Petrova","chapter":"1","verse":"8","text":"Imate li te vrline i napredujete li u njima, bit ćete marljivi i plodonosni u spoznaji našega Gospodina Isusa Krista."},{"book":"2 Petrova","chapter":"1","verse":"9","text":"Ali tko nema tih vrlina, slijep je, kratkovidan: zaboravio je da ga je Bog očistio od prijašnjih grijeha."},{"book":"2 Petrova","chapter":"1","verse":"10","text":"Zato se, draga braćo, svojski trudite dokazati da zaista pripadate onima koje je Bog pozvao i izabrao. Budete li tako činili, nikada nećete posrnuti."},{"book":"2 Petrova","chapter":"1","verse":"11","text":"I Bog će vam širom otvoriti vrata neba da uđete u vječno kraljevstvo našega Gospodina i Spasitelja Isusa Krista."},{"book":"2 Petrova","chapter":"1","verse":"12","text":"I nadalje ću vas na to podsjećati—iako sve to već znate i čvrsto stojite u istini."},{"book":"2 Petrova","chapter":"1","verse":"13","text":"Smatram da mi je dužnost, dokle god sam u ovomu tijelu, opominjati vas da budete budni."},{"book":"2 Petrova","chapter":"1","verse":"14","text":"Gospodin Isus Krist kazao mi je, doduše, da ću ubrzo napustiti tijelo."},{"book":"2 Petrova","chapter":"1","verse":"15","text":"Ali pobrinut ću se da se i nakon moje smrti sjećate toga u svakoj prilici."},{"book":"2 Petrova","chapter":"1","verse":"16","text":"Jer nismo vam pričali lukavo izmišljene priče o tomu kako je Gospodin Isus Krist bio ovdje i o njegovoj sili, već smo bili očevici njegova veličanstva."},{"book":"2 Petrova","chapter":"1","verse":"17","text":"Primio je slavu od Boga Oca kad se iz njegove uzvišene Slave začuo glas: “Ovo je moj ljubljeni Sin, moja radost!”"},{"book":"2 Petrova","chapter":"1","verse":"18","text":"I sami smo čuli taj glas s neba kad smo bili s njim na Svetoj gori."},{"book":"2 Petrova","chapter":"1","verse":"19","text":"Zato proroštva smatramo još pouzdanijima. Dobro činite što ih pomnjivo proučavate jer su njihove riječi poput svjetiljke što svijetli u mraku—sve dok ne osvane dan i dok Kristovo blistavo svjetlo1:19 U grčkome: šatoru. ne zasja u vašim srcima."},{"book":"2 Petrova","chapter":"1","verse":"20","text":"Ponajprije znajte da se nijedno proroštvo iz Svetoga pisma ne može tumačiti svojevoljno"},{"book":"2 Petrova","chapter":"1","verse":"21","text":"jer ga prorok nije izrekao svojom voljom, već od Boga nadahnut Svetim Duhom."}]}