{"data":[{"book":"Luka","chapter":"15","verse":"1","text":"Lyuŵa limo, ŵakukumbikanya nsongo ŵajinji ni ŵa sambi ŵajinji ŵaiche ku Che Yesu kukwapilikanila."},{"book":"Luka","chapter":"15","verse":"2","text":"Mafalisayo ni ŵakwiganya Malajisyo ga che Musa ŵatandite kunyinyita achitiji, “Munnole mundu ju! Akwapochela ŵaali ni sambi, sooni akulya nawo pamo.”"},{"book":"Luka","chapter":"15","verse":"3","text":"Che Yesu ŵaasalile chitagu chati,"},{"book":"Luka","chapter":"15","verse":"4","text":"“Ana jwapi mwa ŵanyamwe akolaga ngondolo mia moja, amanyililaga kuti jisoŵile jimo, ngakusileka asila tisini na tisa mwitinji ni kwaula kukujisosa jajisoŵile jila mpaka patajione?"},{"book":"Luka","chapter":"15","verse":"5","text":"Ni patajione chajijigale mmakoyo, achisangalalaga."},{"book":"Luka","chapter":"15","verse":"6","text":"Pakwika kumangwao, chachaŵilanga achambusanga ŵao ni ŵapachiŵandi pao kwasalila, ‘Nsangalale pamo ni une, pakuŵa ngondolo jangu jijasoŵile jila najipatile."},{"book":"Luka","chapter":"15","verse":"7","text":"Ngunsalila kuti kwati iyoyo peyo ni kutichiŵa sangalala kwinani kwa ligongo lya mundu jumo jwali ni sambi kuleka sambi, kupunda ŵandu ŵakupanganya yaili yambone paujo pa Akunnungu tisini na tisa ŵangakusaka kuleka sambi."},{"book":"Luka","chapter":"15","verse":"8","text":"“Atamuno tujile, jwankongwe jumpepe jwana mbiya likumi, asoyesyaga mbiya jimo, ngaapamba lumuli ni kupyajila nyuumba achisosaga uchenene mpaka ajisimane?"},{"book":"Luka","chapter":"15","verse":"9","text":"Ajisimanaga, chachaŵilanga achambusanga ŵao ni ŵapachiŵandi pao ni kuti, ‘Nsangalale pamo ni une, pakuŵa mbiya jangu jijasoŵile jila najiweni.’"},{"book":"Luka","chapter":"15","verse":"10","text":"Ngunsalila, kwati iyoyo peyo ni yakuti pakusangalala achikatumetume ŵa kwinani ŵa Akunnungu ligongo lya jumo jwalesile sambi.”"},{"book":"Luka","chapter":"15","verse":"11","text":"Che Yesu ŵapundile kuŵecheta kwa chitagu achitiji, “Jwapali mundu jumo juŵakwete achachanda ŵaŵili."},{"book":"Luka","chapter":"15","verse":"12","text":"Jwannung'una jula ŵansalile atatigwe kuti, ‘Atati mumbe chigaŵanyo cha ipanje chachikung'wilila une.’ Nombewo ŵagaŵanyichisye wose ŵaŵili ipanje iŵakwete."},{"book":"Luka","chapter":"15","verse":"13","text":"Pangakaŵa moŵa, jwannung'una jula ŵajigele yakwe ila ni kwaula kuchilambo cha kutalika ni kweleko ŵatumie ipanje yakwe yose kwa wamba."},{"book":"Luka","chapter":"15","verse":"14","text":"Payamalile yose, kwatyochele sala jajikulungwa mchilambo mo ni ŵatandite kuchenjeuka pakuŵa nganakola chindu."},{"book":"Luka","chapter":"15","verse":"15","text":"Ŵajawile kwa mundu jumo jwa mwele mchilambo kukuŵenda masengo, nombewo ŵanjawisye kungunda ŵao kukugagosa maguluŵe."},{"book":"Luka","chapter":"15","verse":"16","text":"Ŵalajile kulya chakulya cha maguluŵe gala nambo ngapagwa mundu juŵampele chindu."},{"book":"Luka","chapter":"15","verse":"17","text":"Paŵaimanyilile iŵaliji ŵakuloŵela kundanda ŵatite, ‘Ana kwana ŵamasengo ŵalingwa kwa atati ŵangu ŵakulyanga ni kusigasya, none ligongo chi nguwa sala?"},{"book":"Luka","chapter":"15","verse":"18","text":"Chimujile kwa atati ŵangu ni kwasalila, Atati une naleŵele Akunnungu ni nanneŵele nomwe ŵakwe."},{"book":"Luka","chapter":"15","verse":"19","text":"Nganguŵajilwa sooni kuŵilanjikwa mwanagwenu. Mundende mpela jumo jwa ŵamasengo ŵenu.’"},{"book":"Luka","chapter":"15","verse":"20","text":"Ŵatandite ulendo kuuja kwa atati ŵao."},{"book":"Luka","chapter":"15","verse":"21","text":"Mwanagwao jula ŵansalile, ‘Atati, une naleŵele Akunnungu ni nanneŵele nomwe ŵakwe. Nganguŵajilwa sooni kuŵilanjikwa mwanagwenu.’"},{"book":"Luka","chapter":"15","verse":"22","text":"Nambo atatigwe ŵaasalile achikapolo ŵao kuti, ‘Njanguye! Nkajigale chiwalo chambone mumwasye! Mumwasye pete ni italawanda!"},{"book":"Luka","chapter":"15","verse":"23","text":"Nkajijigale ng'ombe jamwana jakunakana jila njisikite, tulye ni kusangalala pamo!"},{"book":"Luka","chapter":"15","verse":"24","text":"Pakuŵa mwanangu ju kwangu une ŵaliji mpela jwamwe, nambo ali jwanjumi, ŵaliji asoŵile nambo sambano awoneche.’ Ni ŵatandite kusangalala pamo."},{"book":"Luka","chapter":"15","verse":"25","text":"“Kele katemako mwanagwao jwankulungwa jula ŵaliji ku ngunda. Paŵaujaga ni kuŵandichila kumangwao, ŵakupikene kwimba ni kutyala."},{"book":"Luka","chapter":"15","verse":"26","text":"Ŵambilasile jwakutumichila jumo ni ŵambusisye kuti, ‘Ana kwana chichi?’"},{"book":"Luka","chapter":"15","verse":"27","text":"Ni kapolo jula ŵanjanjile, ‘Apwenu ausile pamusi ni atati ŵenu asikite ng'ombe jamwana jakunakana ligongo lya ŵelewo pakuŵa ampochele ali jwanjumi.’"},{"book":"Luka","chapter":"15","verse":"28","text":"“Nambo nchanda jwankulungwa jo ŵatumbile ni ŵakanile kwinjila nkati. Nipele atatigwe ŵakopweche ni kunchondelela kuti ajinjile."},{"book":"Luka","chapter":"15","verse":"29","text":"Nambo ŵelewo ŵanjanjile atatigwe kuti, ‘Nnole! Yaka yejinji i nantumichile mpela kapolo ni nganingane kunjitichisya makanyo genu. Mumbele chichi? Nganimumba atamuno kambusi kuti sangalale pamo ni achambusanga ŵangu!"},{"book":"Luka","chapter":"15","verse":"30","text":"Nambo paŵaiche aju mwanagwenu jwajonasile chipanje chenu kwa kulaŵalaŵa, munsikitile jwelejo ng'ombe jamwana jakunakana jila.’"},{"book":"Luka","chapter":"15","verse":"31","text":"Atatigwe ŵanjanjile kuti, ‘Mwanangu, mmwe nndi pamo none moŵa gose ni yose ingwete ili yenu."},{"book":"Luka","chapter":"15","verse":"32","text":"Kwa yele yatuŵajile kutenda chindimba ni kusangalala, ligongo mpwenuju, kwanguune ŵaliji mpela jwamwe nambo sambano ali jwanjumi ni ŵaliji asoŵile nambo sambano awoneche.’ ”"}]}