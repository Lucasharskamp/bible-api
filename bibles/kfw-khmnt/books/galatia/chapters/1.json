{"data":[{"book":"Galatia","chapter":"1","verse":"1","text":"Miring ngai'n emakli miring inkhat in inakoi emak, takkha Jisu Christa diangnga khat-um kathiya inphut ama kha kaminring Pa Pathian in tirton inkhat sik-ah inakoi Paul kei'n,"},{"book":"Galatia","chapter":"1","verse":"2","text":"keile inruoiya hinna kaom kangamna rakip in Galatia koisuok ngaidiang inpaakna chong kinheimathuon."},{"book":"Galatia","chapter":"1","verse":"3","text":"Eini Pa Pathian li Pumi Jisu Christa riangwai khat-um akadai kha nangnidiang naperase."},{"book":"Galatia","chapter":"1","verse":"4","text":"Tuunlai kathamak khang hinna inphut eini ningle-nuomma masuo nasik, eini Pathian khat-um pa Pathian ngaidonna dungjuiya Christa khan eini manu ngaisik jarra apumtak inpesuokjei."},{"book":"Galatia","chapter":"1","verse":"5","text":"Apha rakip ah Pathian lurna echak rase! Amen."},{"book":"Galatia","chapter":"1","verse":"6","text":"Innot theiya, Christa riangwaiya nakakoipa1:6. Christa riangwaiya; manuscript lekkhat in ama riangwai khan ningmathaanli, ningraya-ah chongkahoi aleiilak khat ningleizoomhi kei'n kanangak."},{"book":"Galatia","chapter":"1","verse":"7","text":"Inthiangnga, “Chongkahoi aleiilak,” ommak, takkha hiwa kei'n karilna ajarchu, mi lekkhat in nangni hi aluk alet innathoa halli Christa Chongkahoi kha thuulnasik katho inom jarra eii."},{"book":"Galatia","chapter":"1","verse":"8","text":"Takkha keini kin eii innum, marwaanna inphut marwaan tirton in e-innum matiangnga nangni diangnga kinleiril khawa chongkahoi elekleiya intei chongkahoi inkhat nangnidiang inril inchu, ama kha khomaak saamna kha murase!"},{"book":"Galatia","chapter":"1","verse":"9","text":"Matiang um kinleiriljei, tuunnum rilnookkate; nangni'n ningleikeiluut jei chongkahoi khawa eleiya intei chongkahoi inkhat nangnidiang mi inkhat inhongril inchu, ama kha khomaak saamna kha murase!"},{"book":"Galatia","chapter":"1","verse":"10","text":"Hiwahi kei'n miring zootna kiratokbe? kha emak! Kei Pathian zootna kha kamanuom! Kei mipui ngai najet nasik karatokbe? Kei'n tuun katung mipui ngai zootnasik kalaratok inchu, kei Christa suok inkhat kalei emaksik eii."},{"book":"Galatia","chapter":"1","verse":"11","text":"Ule-nai ngai, kei'n hiwahi narilpikate; kei'n chongkahoi kirilhi miring diangnga inphut emak."},{"book":"Galatia","chapter":"1","verse":"12","text":"Hiwahi miring tuteii in innaminchu emakli miring inkhat diangnga kimu kha-um emak. Hiwa hichu Jisu Christa ama tak-in kei diangnga inamalarpi kha eii."},{"book":"Galatia","chapter":"1","verse":"13","text":"Kei'n Jihudi ngai biaklamtiang kamalung aleiluut laikhan, Pathian koisuok kha minriang jetleiya minmangnasik kimatorseng kileitho kha nangni'n leijetjei ningte. Chuon 8:3; 22:4,5; 26:9-11"},{"book":"Galatia","chapter":"1","verse":"14","text":"Kakum in-angpui Jihudi leiilak ngai karra kei'n Jihudi biaklamtiang omchan kajui mansakhet inkhat kalei eii. Halli nipi-nipu ngai insina dan khan malung kaluutkhet1:14. Malung kaluut khet itihi, kei kapi-kapu ngai sina dan khan mi ngai keiluut nasik malung kaluut khet ah chuon kathopa ka eii tina eii kha-um kalei eii. Chuon 22:3"},{"book":"Galatia","chapter":"1","verse":"15","text":"Takkha Pathian in kanu wonsuungnga kaomlaiya inphut ariangwai khan anakadangnga, ama sepa thona sik-ah kei inakoi kha ka-eii. Chuon 9:3-6; 22:6-10; 26:13-18"},{"book":"Galatia","chapter":"1","verse":"16","text":"Halli ama'n kei kadiang asapa malarnasik angaidonpha, zaatlop ngaidiang ama jarra chongkahoi juoril nasik tu-teii diang kei chong-insiam leisimong."},{"book":"Galatia","chapter":"1","verse":"17","text":"Jerusalemma kaom kei kamatiangnga tirton leika-eii ngaidiang um inmupui leisimong. Khawa rathuulla Arabia ah kaleisi halli woikhat Damascus tiang kaheikirjei."},{"book":"Galatia","chapter":"1","verse":"18","text":"Khawasuo kumthum omli kei'n Jerusalem katung Peter diang chong kalei kajuosiya hapta inni amale kajuo omsuom. Chuon 9:26-30"},{"book":"Galatia","chapter":"1","verse":"19","text":"Takkha Pumi naipa James eleiya kei'n tirton leiilak tuteii inkhat um jomumong."},{"book":"Galatia","chapter":"1","verse":"20","text":"Kei imajia hi akatuun eii. kei maleisei rilmong Pathian in anajet!"},{"book":"Galatia","chapter":"1","verse":"21","text":"Khawasuo Syria li Cilicia mun ngaikhan kaleisi."},{"book":"Galatia","chapter":"1","verse":"22","text":"Khawapha katung khan Judea ramma koisuok mi ngai'n kei kapumtak hi nalajetmu."},{"book":"Galatia","chapter":"1","verse":"23","text":"Inmani'n mi ngai iril bit-kha inleijet, injet khachu, “Eini poongna kanapeii mipa khan tuunchu ama'n leiminmangsik ithojei ngamna chong kha woikhat aril jei,” tihi inleijet."},{"book":"Galatia","chapter":"1","verse":"24","text":"Khan inthoa inmani'n kei jarra Pathian kha inrokpuijei."}]}