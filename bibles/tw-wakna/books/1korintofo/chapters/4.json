{"data":[{"book":"1 Korintofo","chapter":"4","verse":"1","text":"Ɛsɛ sɛ mubu yɛn sɛ Kristo asomfo a wɔde Onyankopɔn ahintasɛm a ɛyɛ nokware no ahyɛ yɛn nsa."},{"book":"1 Korintofo","chapter":"4","verse":"2","text":"Ade baako a wɔrehwehwɛ afi onipa a wɔde ahintasɛm no ahyɛ ne nsa no ne sɛ obedi ne wura no nokware."},{"book":"1 Korintofo","chapter":"4","verse":"3","text":"Sɛ mo anaa onipa bi bu me atɛn mprempren a, ɛmfa me ho. Mʼankasa nso mimmu me ho atɛn."},{"book":"1 Korintofo","chapter":"4","verse":"4","text":"Mʼadwene mu yɛ fann, nanso ɛno nkyerɛ sɛ midi bem fitaa. Awurade nko ara na obu me atɛn."},{"book":"1 Korintofo","chapter":"4","verse":"5","text":"Enti ɛnsɛ sɛ obiara bu ne yɔnko atɛn kosi sɛ bere a ɛsɛ bɛba. Awurade ba mu no na wobebu atɛn a etwa to. Ɔbɛda nea ahintaw wɔ sum mu no adi na wada nea ahintaw wɔ nnipa koma mu no nso adi. Na onipa biara anya nʼayeyi afi Onyankopɔn hɔ."},{"book":"1 Korintofo","chapter":"4","verse":"6","text":"Anuanom, mo nti mede Apolo ne me ayɛ nhwɛso, sɛnea ɛbɛma mo osuahu a ɛka se, “Di mmara pa so” no. Ɛnsɛ sɛ mo mu biara de onipa bi hoahoa ne ho na obu ɔfoforo nso onipa teta."},{"book":"1 Korintofo","chapter":"4","verse":"7","text":"Hena na ɔka kyerɛɛ wo se wokorɔn sen afoforo? Ɛnyɛ Onyankopɔn na ɔde biribiara a wowɔ no maa wo? Na adɛn nti na wode hoahoa wo ho sɛnea ɛnyɛ akyɛde?"},{"book":"1 Korintofo","chapter":"4","verse":"8","text":"Biribiara a mohwehwɛ no, mo nsa aka dedaw! Moyɛ adefo dedaw. Moayeyɛ ahemfo, nanso yɛnyɛ bi! Nokware, anka mepɛ sɛ moyɛ ahemfo na anka yɛn nso yɛyɛ ahemfo bɛka mo ho."},{"book":"1 Korintofo","chapter":"4","verse":"9","text":"Ɛyɛ me sɛ yɛn asomafo yi de, Onyankopɔn de yɛn atwa to sɛ nnipa bi a wɔabu wɔn kumfɔ wɔ bagua mu sɛ nnipa ne wiase abɔfo nyinaa nhwɛ."},{"book":"1 Korintofo","chapter":"4","verse":"10","text":"Kristo nti yɛyɛ nkwaseafo, nanso moyɛ anyansafo wɔ Kristo mu. Yɛyɛ mmerɛw, nanso moyɛ den. Wommu yɛn, nanso wobu mo."},{"book":"1 Korintofo","chapter":"4","verse":"11","text":"Ebesi saa bere yi mu ɔkɔm ne osukɔm de yɛn. Yefura ntamagow; wɔhwe yɛn; yedi atutena;"},{"book":"1 Korintofo","chapter":"4","verse":"12","text":"yɛyɛ adwuma a ɛyɛ den de hwɛ yɛn ho. Wɔdome yɛn a, yehyira; wɔhwe yɛn a yegyina ano."},{"book":"1 Korintofo","chapter":"4","verse":"13","text":"Wɔyaw yɛn a, yɛde kasa pa bua. Yɛte sɛ wiase yi mu wura bi a yɛnka hwee de besi nnɛ."},{"book":"1 Korintofo","chapter":"4","verse":"14","text":"Ɛnyɛ sɛ mepɛ sɛ migu mo anim ase nti na mekyerɛw saa nhoma yi brɛɛ mo. Na mmom mepɛ sɛ mekyerɛ mo ɔkwan sɛ me ara me mma a medɔ wɔn."},{"book":"1 Korintofo","chapter":"4","verse":"15","text":"Na sɛ mowɔ ahwɛfo mpem du mpo wɔ mo asetena mu wɔ Kristo mu a, mowɔ Agya baako pɛ. Na mo nkwa a ɛwɔ Kristo Yesu mu no nti, menam asɛmpa a meka kyerɛɛ mo no so abɛyɛ mo agya."},{"book":"1 Korintofo","chapter":"4","verse":"16","text":"Mesrɛ mo sɛ munsuasua me."},{"book":"1 Korintofo","chapter":"4","verse":"17","text":"Ɛnam eyi so nti, meresoma Timoteo na waba mo nkyɛn. Ɔyɛ mʼankasa me dɔba a odi me nokware wɔ Awurade mu. Ɔbɛkaakae mo mʼakwan foforo a menam so di Kristo Yesu akyi ne nkyerɛkyerɛ a mekyerɛkyerɛ wɔ asafo biara a mekɔ mu no mu."},{"book":"1 Korintofo","chapter":"4","verse":"18","text":"Mo mu bi ayɛ ahantan, susuw sɛ meremmɛsra mo."},{"book":"1 Korintofo","chapter":"4","verse":"19","text":"Sɛ Awurade pɛ a, ɛrenkyɛ biara mɛba mo nkyɛn na mʼankasa mabɛhwɛ dwuma a saa ahantanfo yi betumi adi na ɛnyɛ asɛm a wɔbɛka no."},{"book":"1 Korintofo","chapter":"4","verse":"20","text":"Onyankopɔn Ahenni no nyɛ nsɛnkeka na ɛyɛ tumi."},{"book":"1 Korintofo","chapter":"4","verse":"21","text":"Emu nea ɛwɔ he na mopɛ? Memmɛbɔ mo mmaa anaa koma a ɔdɔ wɔ mu na ebu ade na memfa mmra mo nkyɛn?"}]}