{"data":[{"book":"1 Jo-Korintho","chapter":"9","verse":"1","text":"To donge an thuolo? Donge an jaote? Donge ne aneno Yesu Ruodhwa? Koso donge un olemo mar tichna kuom Ruoth?"},{"book":"1 Jo-Korintho","chapter":"9","verse":"2","text":"Kata ka jomoko ok okawa kaka jaote, to un owinjore ukawa kamano, nikech un e ranyisi mar bedona jaote kuom Ruoth."},{"book":"1 Jo-Korintho","chapter":"9","verse":"3","text":"Joma ngʼadona bura to adwoko kama."},{"book":"1 Jo-Korintho","chapter":"9","verse":"4","text":"Donge wan gi ratiro mondo omiwa chiemo gi math?"},{"book":"1 Jo-Korintho","chapter":"9","verse":"5","text":"Donge wan gi ratiro mar wuotho gi mondewa e wuodhewa mag Injili kaka joote mamoko, kendo kaka jowete Ruoth kod Petro johero timo?"},{"book":"1 Jo-Korintho","chapter":"9","verse":"6","text":"Koso an kod Barnaba ema nyaka wati eka wachiem?"},{"book":"1 Jo-Korintho","chapter":"9","verse":"7","text":"En jalweny mane machulo pokne kende ka en e lweny? En japur mane ma ok cham olemo mowuok e puothe mar mzabibu? Koso jakwath mane makwayo jamni, to ok omadhi cha jamnigo?"},{"book":"1 Jo-Korintho","chapter":"9","verse":"8","text":"Koso awuoyo awuoya ka dhano? Donge Chik bende jiwo wachni?"},{"book":"1 Jo-Korintho","chapter":"9","verse":"9","text":"Nimar ondiki e chik Musa niya, “Kik utwe dho dhiangʼ kaywayo lodi ma idinogo cham.”9:9 Rap 25:4 Uparo ni wach rwedhi ema ne chando chuny Nyasaye koso?"},{"book":"1 Jo-Korintho","chapter":"9","verse":"10","text":"Donge wan ema ne owuoyo kuomwa kowacho wachni? Ee, wachni ne ondiknwa, nikech ka japur puro kendo jakeyo keyo, to gitimo kamano ka gigeno ni ibiro pognigi cham moko."},{"book":"1 Jo-Korintho","chapter":"9","verse":"11","text":"Ka wachwoyo kodhi mar chuny e dieru, to ere rachne ka wakayo kuomu gik mwakonyorego?"},{"book":"1 Jo-Korintho","chapter":"9","verse":"12","text":"Ka joma moko to nigi ratironi mar yudo konyruokgi koa kuomu, donge wan onego wabed gi ratiro makamano moloyogi?"},{"book":"1 Jo-Korintho","chapter":"9","verse":"13","text":"Donge ungʼeyo ni joma tiyo e hekalu yudo chiembgi koa e hekalu, kendo ni joma chiwo misango ewi kendo mar misango ipogonegi misangogo?"},{"book":"1 Jo-Korintho","chapter":"9","verse":"14","text":"Kamano bende e kaka Ruoth Nyasaye nochiko mondo joma lando Injili oyud konyruok duto mag ngimagi koa kuom Injili ma giyalo."},{"book":"1 Jo-Korintho","chapter":"9","verse":"15","text":"An to pok akonyora gi ratiro mawan-gogi kata achiel, kendo kata sani ok andiknu wechegi mondo akwau kony monego ayudi koa kuomu. Dine obedo maberna ka atho moloyo ka ayiene ngʼato oketho sunganani."},{"book":"1 Jo-Korintho","chapter":"9","verse":"16","text":"Kata kamano, ka ayalo Injili, to ok onego asungra, nikech ochuna ni nyaka ayal. Mano kaka dibed malitna ka ok ayalo Injili!"},{"book":"1 Jo-Korintho","chapter":"9","verse":"17","text":"Ka ayalo kuom dwarona to ayudo mich, to ka ok kuom dwarona, to mano nyiso ni achopo ote mano mane omiya."},{"book":"1 Jo-Korintho","chapter":"9","verse":"18","text":"To kara michna en angʼo? En ni mondo ayal Injili maonge gima ochula, mondo kik akonyra gi ratiro ma an-go e tich mar lando Injili."},{"book":"1 Jo-Korintho","chapter":"9","verse":"19","text":"Nikech kata obedo ni an thuolo kendo ok an misumba ngʼato, to aselokora misumba ji duto mondo alok ji mangʼeny oyie kuom Kristo."},{"book":"1 Jo-Korintho","chapter":"9","verse":"20","text":"Ka atiyo e dier jo-Yahudi, to adoko machal kodgi mondo alokgi. Ka atiyo e dier joma luwo chik, to achalo ngʼama luwo chik (kata obedo ni an awuon ok an e bwo chik), eka alok joma luwo chik."},{"book":"1 Jo-Korintho","chapter":"9","verse":"21","text":"Ka atiyo e dier joma onge chik, ne adoko machal kodgi (kata obedo ni chik Nyasaye ok oweya oko nikech an e bwo chik Kristo), eka alok joma onge chik."},{"book":"1 Jo-Korintho","chapter":"9","verse":"22","text":"Joma nyap ne abedonegi manyap eka alokgi. Asetimora gimoro amora ni ji duto mondo atem reso moko kuomgi e yo moro amora manyalore."},{"book":"1 Jo-Korintho","chapter":"9","verse":"23","text":"Magi duto atimo nikech wach Injili, mondo an bende ayud gweth kuom Injilino."},{"book":"1 Jo-Korintho","chapter":"9","verse":"24","text":"Donge ungʼeyo ni e piem mar ngʼwech jongʼwech, duto ringo, to ngʼato achiel kende ema yudo mich? Omiyo ringuru e yo madimi uyud mich."},{"book":"1 Jo-Korintho","chapter":"9","verse":"25","text":"Jangʼwech ka jangʼwech madhi e piem ritore e yore duto. Gitimo kamano mondo giyud osimbo ma ok siki; wan to waritore mondo wayud osimbo mabiro siko nyaka chiengʼ."},{"book":"1 Jo-Korintho","chapter":"9","verse":"26","text":"Emomiyo an ok aringi ka ngʼama okia kuma itieke ngʼwech, bende ok athor diro ngum adira ka gima agoyo yamo nono."},{"book":"1 Jo-Korintho","chapter":"9","verse":"27","text":"Ooyo, asando ringra mondo owinj wachna, mondo kik yud ni an awuon ok ayudo osimb loch, bangʼ yalo Injili ne ji mamoko."}]}