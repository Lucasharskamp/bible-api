{"data":[{"book":"Lukáš","chapter":"4","verse":"1","text":"Ježíš se vrátil od Jordánu naplněn Duchem svatým a ten ho nyní vedl do ústraní na poušť."},{"book":"Lukáš","chapter":"4","verse":"2","text":"Pobyl tam čtyřicet dní a po celou tu dobu nic nejedl. Když už byl vyčerpán hladem, přišel k němu ďábel"},{"book":"Lukáš","chapter":"4","verse":"3","text":"a pokoušel ho: „Jsi-li opravdu Boží Syn, nadělej si chleba z těchto kamenů.“"},{"book":"Lukáš","chapter":"4","verse":"4","text":"Ježíš odpověděl: „Je psáno v zákoně: ‚Člověku nestačí k životu jen chléb, ale Boží slovo potřebuje vždycky.‘ “"},{"book":"Lukáš","chapter":"4","verse":"5","text":"Potom ďábel v jediném okamžiku odkryl moc a bohatství všech království světa"},{"book":"Lukáš","chapter":"4","verse":"6","text":"a řekl: „To všechno mi patří a mohu to rozdávat, komu se mi zlíbí."},{"book":"Lukáš","chapter":"4","verse":"7","text":"Vzdej mi poctu a všechno to bude tvé.“"},{"book":"Lukáš","chapter":"4","verse":"8","text":"Ježíš řekl: „Je psáno, že jedině Boha máme uctívat a jenom jemu se klanět.“"},{"book":"Lukáš","chapter":"4","verse":"9","text":"Nakonec ho ještě ďábel vyvedl na ochoz chrámu a řekl: „Jsi-li Boží Syn, seskoč dolů."},{"book":"Lukáš","chapter":"4","verse":"10","text":"Vždyť je přece psáno,"},{"book":"Lukáš","chapter":"4","verse":"11","text":"a že tě ponesou na rukou,"},{"book":"Lukáš","chapter":"4","verse":"12","text":"Ježíš na to odpověděl: „Ale je také psáno, že nemáme Boží sliby zneužívat, ani Boha pokoušet.“"},{"book":"Lukáš","chapter":"4","verse":"13","text":"Po těchto slovech ho ďábel opustil a čekal na svou další příležitost."},{"book":"Lukáš","chapter":"4","verse":"14","text":"Vyzbrojen mocí Ducha, vrátil se Ježíš do Galileje. Pověst o něm se brzy rozšířila po celém okolí."},{"book":"Lukáš","chapter":"4","verse":"15","text":"Učil v synagogách, lidé se mu obdivovali a pozorně mu naslouchali."},{"book":"Lukáš","chapter":"4","verse":"16","text":"Přišel i do Nazaretu, kde vyrůstal. I tam šel podle svého zvyku v sobotu do synagogy. Povstal, aby dal najevo, že chce číst z Písma."},{"book":"Lukáš","chapter":"4","verse":"17","text":"Podali mu svitek z knihy proroka Izajáše. Rozvinul ho a nalezl místo, kde je psáno:"},{"book":"Lukáš","chapter":"4","verse":"18","text":"„Duch Boží mě vede,"},{"book":"Lukáš","chapter":"4","verse":"19","text":"že teď přichází čas,"},{"book":"Lukáš","chapter":"4","verse":"20","text":"Pak Ježíš stočil svitek, podal ho sluhovi a posadil se. Lidé napjatě čekali na výklad přečteného oddílu."},{"book":"Lukáš","chapter":"4","verse":"21","text":"Obsahem Ježíšova kázání bylo: „Dnes se uskutečňuje to, co jsem právě četl.“"},{"book":"Lukáš","chapter":"4","verse":"22","text":"Všichni souhlasně přikyvovali a divili se, jak pěkně Ježíš hovořil. Říkali: „A to je syn tesaře Josefa!“"},{"book":"Lukáš","chapter":"4","verse":"23","text":"Ježíš ale pokračoval: „Asi byste mi rádi připomněli přísloví: Lékaři, uzdrav se sám! Proč neuděláš doma stejné zázraky, o jakých slyšíme třeba z Kafarnaum? –"},{"book":"Lukáš","chapter":"4","verse":"24","text":"Víte proč? Protože jako každý prorok nacházím nejméně víry u vás doma."},{"book":"Lukáš","chapter":"4","verse":"25","text":"Jen si vzpomeňte, jak to bylo v době proroka Elijáše, kdy tři a půl roku nepršelo."},{"book":"Lukáš","chapter":"4","verse":"26","text":"V Izraeli bylo mnoho vdov, ale Elijáš byl poslán jen k jediné, a to ještě pohanské vdově ze Sarepty v Sidónsku."},{"book":"Lukáš","chapter":"4","verse":"27","text":"Anebo v době proroka Elíši bylo v Izraeli mnoho malomocných, a nakonec byl uzdraven jen Naamán, pohan ze Sýrie.“"},{"book":"Lukáš","chapter":"4","verse":"28","text":"Po těchto slovech se lidé v synagoze rozzuřili,"},{"book":"Lukáš","chapter":"4","verse":"29","text":"popadli Ježíše a vlekli ho za město na sráz hory, odkud ho chtěli svrhnout dolů."},{"book":"Lukáš","chapter":"4","verse":"30","text":"On se jim však ztratil v davu a odešel odtud."},{"book":"Lukáš","chapter":"4","verse":"31","text":"Odešel do Kafarnaum v Galileji a kázal tam v sobotu k lidem."},{"book":"Lukáš","chapter":"4","verse":"32","text":"Na posluchače udělal hluboký dojem, protože z jeho slov vyzařovala zvláštní moc."},{"book":"Lukáš","chapter":"4","verse":"33","text":"V synagoze byl také muž posedlý démonem a ten vykřikoval:"},{"book":"Lukáš","chapter":"4","verse":"34","text":"„Co je ti do nás, Ježíši z Nazaretu? Přišel jsi nás zničit? Znám tě, tebe posílá Bůh.“"},{"book":"Lukáš","chapter":"4","verse":"35","text":"Ježíš démona okřikl: „Buď zticha a ven z něho!“ Zlý duch s tím mužem ještě zalomcoval, ale už mu neublížil. Od té chvíle měl ten muž pokoj."},{"book":"Lukáš","chapter":"4","verse":"36","text":"Lidé se polekali a dohadovali se mezi sebou: „Co je to v jeho slovech? S jakou autoritou poroučí démonům, že ho na slovo poslouchají?“"},{"book":"Lukáš","chapter":"4","verse":"37","text":"A tak se o Ježíši brzy mluvilo po celém okolí."},{"book":"Lukáš","chapter":"4","verse":"38","text":"Ze synagogy odešel Ježíš do domu rybáře Šimona. Tam ho prosili, aby pomohl Šimonově tchyni, která ležela na lůžku s vysokou horečkou."},{"book":"Lukáš","chapter":"4","verse":"39","text":"Ježíš se nad nemocnou sklonil a slovem ji uzdravil. Horečka okamžitě klesla, žena vstala a dokonce byla schopna je pohostit."},{"book":"Lukáš","chapter":"4","verse":"40","text":"Večer přicházeli mnozí k Ježíšovi a přiváděli s sebou svoje blízké postižené nejrůznějšími nemocemi. Kladl na ně ruce a uzdravoval je."},{"book":"Lukáš","chapter":"4","verse":"41","text":"Osvobodil také mnoho lidí od démonů, kteří hrůzou křičeli: „Ty jsi Boží Syn.“ Ježíš je umlčoval, protože nestál o to, aby právě oni zveřejňovali, že je Mesiáš."},{"book":"Lukáš","chapter":"4","verse":"42","text":"Časně ráno opustil Ježíš dům a vyhledal si osamělé místo. Lidé ho všude hledali. Chtěli ho zadržet a zabránit mu, aby od nich odešel."},{"book":"Lukáš","chapter":"4","verse":"43","text":"On jim však řekl: „Musím i v jiných městech hlásat radostnou zprávu o přicházejícím Božím království, vždyť k tomu mne Bůh poslal.“"},{"book":"Lukáš","chapter":"4","verse":"44","text":"A tak kázal v různých synagogách i v Judsku."}]}