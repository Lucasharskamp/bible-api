{"data":[{"book":"ЕЗЭКІІЛЯ","chapter":"46","verse":"1","text":"Так кажа Гасподзь Бог: брама ўнутранага двара, якая выходзіць на ўсход, павінна быць замкнутая шэсьць дзён, а ў суботні дзень яна павінна быць адчыненая і ў дзень маладзіка павінна быць адчыненая."},{"book":"ЕЗЭКІІЛЯ","chapter":"46","verse":"2","text":"Князь пойдзе празь зьнешні бабінец брамы і стане каля вяроўкі гэтае брамы; і сьвятары ўчыняць ягонае цэласпаленьне і ягоную падзякавальную ахвяру; і ён каля парога брамы паклоніцца Госпаду і выйдзе, а брама застанецца незамкнутая да вечара."},{"book":"ЕЗЭКІІЛЯ","chapter":"46","verse":"3","text":"І народ зямлі будзе пакланяцца перад Госпадам пры ўваходзе ў браму, у суботы і ў дні маладзіка."},{"book":"ЕЗЭКІІЛЯ","chapter":"46","verse":"4","text":"Цэласпаленьне, якое князь прынясе Госпаду ў суботні дзень, павінна быць з шасьці ягнят без заганы і з барана без заганы;"},{"book":"ЕЗЭКІІЛЯ","chapter":"46","verse":"5","text":"хлебнага прынашэньня эфа на барана, а на ягнят хлебнага прынашэньня, колькі рука ягоная падасьць, а алею гін на эфу."},{"book":"ЕЗЭКІІЛЯ","chapter":"46","verse":"6","text":"У дзень маладзіка будуць прыносіцца ім са статку валоў цяля без заганы, таксама шэсьць ягнят і баран без заганы."},{"book":"ЕЗЭКІІЛЯ","chapter":"46","verse":"7","text":"Хлебнага прынашэньня ён прынясе эфу на цяля і эфу на барана, а на ягнят, колькі рука ягоная падасьць, і алею гін на эфу."},{"book":"ЕЗЭКІІЛЯ","chapter":"46","verse":"8","text":"І калі будзе прыходзіць князь, дык павінен уваходзіць праз бабінец брамы і тою ж дарогаю выходзіць."},{"book":"ЕЗЭКІІЛЯ","chapter":"46","verse":"9","text":"А калі народ зямлі будзе прыходзіць перад аблічча Госпада на сьвяты, дык той, хто ўвойдзе праз паўночную браму на пакланеньне, павінен выходзіць паўднёваю брамаю, а хто ўвайшоў праз паўднёвую браму, павінен выходзіць паўночнаю брамаю; ён не павінен выходзіць праз тую самую браму, праз якую ўвайшоў, а павінен выходзіць у процілеглую."},{"book":"ЕЗЭКІІЛЯ","chapter":"46","verse":"10","text":"І князь павінен быць сярод іх; калі яны ўваходзяць, уваходзіць і ён; і калі яны выходзяць, выходзіць і ён."},{"book":"ЕЗЭКІІЛЯ","chapter":"46","verse":"11","text":"І на сьвяты і ва ўрачыстыя дні хлебнага прынашэньня ад яго павінна быць па эфе на цяля і па эфе на барана, і на ягнят, колькі падасьць рука ягоная, і алею па гіну на эфу."},{"book":"ЕЗЭКІІЛЯ","chapter":"46","verse":"12","text":"А калі князь, у меру дбаньня свайго, захоча прынесьці цэласпаленьне альбо падзякавальную ахвяру Госпаду, дык павінен адчыніць яму ўсходнюю браму, і ён учыніць сваё цэласпаленьне і сваю падзякавальную ахвяру гэтак сама, як учыніў у суботні дзень, і пасьля гэтага ён выйдзе, і пасьля выхаду яго брама зачыніцца."},{"book":"ЕЗЭКІІЛЯ","chapter":"46","verse":"13","text":"Кожны дзень прынось Госпаду на цэласпаленьне гадавалае ягня без заганы; кожнае раніцы прынось яго."},{"book":"ЕЗЭКІІЛЯ","chapter":"46","verse":"14","text":"А хлебнага прынашэньня дадавай да яго кожнае раніцы шостую частку эфы і алею трэцюю частку гіна, каб распусьціць муку; такая вечная пастанова пра хлебнае прынашэньне Госпаду, назаўсёды."},{"book":"ЕЗЭКІІЛЯ","chapter":"46","verse":"15","text":"Хай прыносяць на цэласпаленьне ягня і хлебнае прынашэньне і алей кожнае раніцы пастаянна."},{"book":"ЕЗЭКІІЛЯ","chapter":"46","verse":"16","text":"Так кажа Гасподзь Бог: калі князь дае каму з сыноў сваіх дарунак, дык гэта павінна пайсьці ў спадчыну і ягоным сынам; гэта валоданьне іх павінна быць спадчынным."},{"book":"ЕЗЭКІІЛЯ","chapter":"46","verse":"17","text":"Калі ж ён дасьць са спадчыны сваёй каму-небудзь з рабоў свой дарунак, дык гэта будзе належаць яму толькі да году вызваленьня, і тады вернецца да князя. Толькі да сыноў ягоных павінна пераходзіць спадчына ягоная."},{"book":"ЕЗЭКІІЛЯ","chapter":"46","verse":"18","text":"Але князь ня можа браць са спадчыннай дзялянкі народу, выцясьняючы іх з валоданьняў іхніх; са свайго толькі валоданьня ён можа выдзяляць дзецям сваім, каб ніхто з народу Майго ня быў гнаны са свайго валоданьня."},{"book":"ЕЗЭКІІЛЯ","chapter":"46","verse":"19","text":"І прывёў ён мяне тым ходам, які з боку брамы, да сьвяшчэнных пакояў для сьвятароў, што на поўнач, і вось там адно месца на краі на захад."},{"book":"ЕЗЭКІІЛЯ","chapter":"46","verse":"20","text":"І сказаў мне; гэта месца, дзе сьвятары павінны гатаваць ахвяру за злачынства і ахвяру за грэх, дзе павінны пячы хлебнае прынашэньне, ня выносячы яго на зьнешні двор, для асьвячэньня народу."},{"book":"ЕЗЭКІІЛЯ","chapter":"46","verse":"21","text":"І вывеў мяне на зьнешні двор і правёў мяне па чатырох рагах двара, і вось у кожным куце двара яшчэ двор."},{"book":"ЕЗЭКІІЛЯ","chapter":"46","verse":"22","text":"Ва ўсіх чатырох кутах двара былі пакрытыя двары ў сорак локцяў даўжыні і трыццаць шырыні, адной меры ва ўсіх чатырох кутах."},{"book":"ЕЗЭКІІЛЯ","chapter":"46","verse":"23","text":"І вакол усіх чатырох - сьцены, а каля сьцен зроблены агмені вакол."},{"book":"ЕЗЭКІІЛЯ","chapter":"46","verse":"24","text":"І сказаў мне: вось кухні, у якіх службіты храма гатуюць ахвяры народныя."}]}