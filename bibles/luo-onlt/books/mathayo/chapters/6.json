{"data":[{"book":"Mathayo","chapter":"6","verse":"1","text":"“Beduru motangʼ mondo kik utim timbeu makare e nyim ji, mondo eka gineu. Kutimo kamano to ok ubi yudo pok moa kuom Wuonu manie polo."},{"book":"Mathayo","chapter":"6","verse":"2","text":"“Kuom mano kuchiwo kony ne joma ochando to kik uland gima utimo gi turumbete, kaka joma wuondore timo ei sinagoke kendo e yore manie kind mier, mondo ji omigi luor. Awachonu adier ni giseyudo pokgi duto."},{"book":"Mathayo","chapter":"6","verse":"3","text":"To kichiwo kony ne joma ochando to kik iyie lweti ma koracham ongʼe gima lweti ma korachwich timo,"},{"book":"Mathayo","chapter":"6","verse":"4","text":"mondo chiwo mari obed malingʼ-lingʼ. Eka Wuonu maneno gima ochiw lingʼ-lingʼ nomiyi pokni."},{"book":"Mathayo","chapter":"6","verse":"5","text":"“Bende ka ulamo, to kik uchal gi joma wuondore, nimar gihero lamo ka gichungʼ ei sinagoke, kendo e akek yore mondo ji onegi. Awachonu adier ni giseyudo pokgi duto."},{"book":"Mathayo","chapter":"6","verse":"6","text":"To kilamo to donji e odi maiye, ilor dhoot eka ilam Wuonu ma ok ne. Eka Wuonu maneno gima otim lingʼ-lingʼ nomiyi pokni."},{"book":"Mathayo","chapter":"6","verse":"7","text":"To kulamo to kik usik kunuoyo weche kayiem kaka jopiny, nimar giparo ni ibiro winjgi nikech wechegi mathoth."},{"book":"Mathayo","chapter":"6","verse":"8","text":"Kik uchal kodgi, nikech Wuonu ongʼeyo gik muchando kata kapok ukwaye."},{"book":"Mathayo","chapter":"6","verse":"9","text":"“Koro kama e kaka onego ulam:"},{"book":"Mathayo","chapter":"6","verse":"10","text":"Pinyruoth mari obi,"},{"book":"Mathayo","chapter":"6","verse":"11","text":"Miwa kawuono chiembwa mapile pile."},{"book":"Mathayo","chapter":"6","verse":"12","text":"Wenwa richowa,"},{"book":"Mathayo","chapter":"6","verse":"13","text":"Bende kik iwe wadonj e tem,"},{"book":"Mathayo","chapter":"6","verse":"14","text":"Nimar ka uweyo ne ji ka gikethonu, eka Wuonu manie polo biro weyonu."},{"book":"Mathayo","chapter":"6","verse":"15","text":"To ka ok uwe ni ji richogi to wuonu manie polo ok bi weyonu richou."},{"book":"Mathayo","chapter":"6","verse":"16","text":"“Ka utweyo chiemo to kik unen malich kaka joma wuondore timo, nimar gimieno wengegi mondo ginyis ni gitweyo chiemo. Awachonu adier ni giseyudo pokgi duto."},{"book":"Mathayo","chapter":"6","verse":"17","text":"To in, kitweyo chiemo to ol mo e wiyi kendo luok wangʼi,"},{"book":"Mathayo","chapter":"6","verse":"18","text":"mondo kik obed gima ongʼere ne ji ni itweyo chiemo, to Wuonu ma ok ne kende ema ongʼe. Eka Wuonu maneno gima otim lingʼ-lingʼ nomiyi pokni."},{"book":"Mathayo","chapter":"6","verse":"19","text":"“Kik ukan mwandu ne un uwegi e piny kama olwenda gi nyal kethoe gik moko, kendo kama jokwoge turoe kendo kweloe."},{"book":"Mathayo","chapter":"6","verse":"20","text":"To kanuru mwandu magu e polo kama olwenda kata nyal ok kethie gik moko kendo jokuo ok turie ma kwelie,"},{"book":"Mathayo","chapter":"6","verse":"21","text":"Nimar kama mwanduni nitie e kama chunyi bende nobedie."},{"book":"Mathayo","chapter":"6","verse":"22","text":"“Wangʼ e taya mar ringri. Ka wengeni neno maber to ringri duto opongʼ gi ler."},{"book":"Mathayo","chapter":"6","verse":"23","text":"To ka wengeni richo to ringri duto biro pongʼ gi mudho. Omiyo ka ler manie iyi en mudho, to mano kaka en mudho maduongʼ miwuoro!"},{"book":"Mathayo","chapter":"6","verse":"24","text":"“Onge jatich manyalo tiyo ne ruodhi ariyo. Nimar obiro chayo achiel to ohero machielo, kata obiro chiwore ne achiel to ochayo machielo. Ok inyal tiyo ne Nyasaye kendo ne pesa."},{"book":"Mathayo","chapter":"6","verse":"25","text":"“Emomiyo awachonu ni, kik uparru kuom ngimau, kata kuom gik ma ubiro chamo kata madho; kata kuom dendu kata gik ma ubiro rwako. Donge ngima duongʼ moloyo chiemo, koso del donge duongʼ moloyo lewni?"},{"book":"Mathayo","chapter":"6","verse":"26","text":"Ranguru ane winy ma huyo e kor polo. Ok chwo cham to bende ok gikee kata giken e dere, to eka Wuonu manie polo pod pidhogi apidha. To un donge un gi nengo mamalo moloyogi?"},{"book":"Mathayo","chapter":"6","verse":"27","text":"En ngʼa kuomu ma parruok moparorego nyalo miyo omed bedo mangima kata mana kuom sa achiel kende?"},{"book":"Mathayo","chapter":"6","verse":"28","text":"“Koso uparoru ne wach lewni nangʼo? Neyeuru kaka ondanyo mag pap dongo. Ok ginyagre gi tich kata gi chwecho."},{"book":"Mathayo","chapter":"6","verse":"29","text":"To kata kamano awachonu ni kata mana Solomon e rwakruokne malich duto ne ok orwakore ka achiel kuomgi."},{"book":"Mathayo","chapter":"6","verse":"30","text":"Ka kamano e kaka Nyasaye rwako lum aluma manie pap, ma kawuono nitie to kiny iwite e mach, donge obiro rwakou maber moloyo, yaye un joma yiegi tin-gi?"},{"book":"Mathayo","chapter":"6","verse":"31","text":"Omiyo kik uparru kuwacho ni, ‘Wabiro chamo angʼo?’ Kata ni, ‘Wabiro madho angʼo?’ Kata ni, ‘Wabiro rwako angʼo?’"},{"book":"Mathayo","chapter":"6","verse":"32","text":"Nimar jopiny ema chandore ka dwaro gigi duto; to bende Wuonu manie polo ongʼeyo ni udwaro gigi duto."},{"book":"Mathayo","chapter":"6","verse":"33","text":"To mokwongo, dwaruru pinyruoth Nyasaye kod timne makare eka gigi duto bende nomiu kaachiel gi mago."},{"book":"Mathayo","chapter":"6","verse":"34","text":"Kuom mano, kik uparru kuom kiny, nikech kiny noparre kuome owuon. Odiechiengʼ kodiechiengʼ nigi chandruokne morome."}]}