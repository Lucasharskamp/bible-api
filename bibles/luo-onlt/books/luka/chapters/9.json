{"data":[{"book":"Luka","chapter":"9","verse":"1","text":"Kane Yesu oseluongo ji apar gariyogo kaachiel, nomiyogi nyalo kod teko mar golo jochiende duto kendo chango tuoche,"},{"book":"Luka","chapter":"9","verse":"2","text":"kendo noorogi oko mondo giyal pinyruoth Nyasaye kendo chango joma tuo."},{"book":"Luka","chapter":"9","verse":"3","text":"Nowachonegi niya, “Kik utingʼ gimoro ka udhi e wuoth obed luth kata ofuku kata chiemo, kata pesa, kata law machielo miloko."},{"book":"Luka","chapter":"9","verse":"4","text":"Ubed e ot moro amora mudonje, nyaka ua e dalano."},{"book":"Luka","chapter":"9","verse":"5","text":"Ka ji ok orwakou, to utengʼ buch tiendeu sa ma uwuok e dalagi mondo obednegi ranyisi ni bura oseloyogi.”"},{"book":"Luka","chapter":"9","verse":"6","text":"Kamano ne giwuok ma gidhiyo e gwengʼ ka gwengʼ, ka giyalo Injili kendo gichango ji kuonde duto."},{"book":"Luka","chapter":"9","verse":"7","text":"Koro Ruoth Herode nowinjo gik moko duto matimore, to noparore, nikech ji moko ne wacho ni Johana osechier oa kuom joma otho."},{"book":"Luka","chapter":"9","verse":"8","text":"Jomoko to ni Elija osefwenyore, to joma moko bende ni achiel kuom jonabi machon osebedo mangima kendo."},{"book":"Luka","chapter":"9","verse":"9","text":"To Herode nowacho niya, “Johana ne asengʼado wiye, koro ma, to en ngʼa ma awinjo gik ma kamagi kuome?” Kendo notemo mondo onene."},{"book":"Luka","chapter":"9","verse":"10","text":"Ka joote noduogo neginyiso Yesu gima negisetimo. Eka nokawogi modhi kodgi ka gin kendgi giwegi e dala miluongo ni Bethsaida,"},{"book":"Luka","chapter":"9","verse":"11","text":"to oganda nowinjo mano kendo ne giluwe. Norwakogi kendo nowuoyo kodgi kuom loch mar pinyruoth Nyasaye, kendo nochango jogo mane dwaro chang."},{"book":"Luka","chapter":"9","verse":"12","text":"Kar seche moko mag odhiambo Jopuonjre apar gariyo nobiro ire kendo negiwachone niya, “We ogandani owuogi mondo gidhi e mier machiegni kod gwenge mondo giyud chiemo kod kuonde nindo, nikech wan e thim.”"},{"book":"Luka","chapter":"9","verse":"13","text":"Yesu nodwoko niya, “Migiuru gimoro gicham un uwegi.”"},{"book":"Luka","chapter":"9","verse":"14","text":"Ne nitie ji machwo kanyo ma dirom alufu abich."},{"book":"Luka","chapter":"9","verse":"15","text":"Jopuonjre notimo kamano kendo giduto negibedo piny."},{"book":"Luka","chapter":"9","verse":"16","text":"Bangʼe nokawo makati abichgo gi rech ariyogo nongʼiyo polo malo, kogoyo erokamano kendo nongʼingogi. Eka nomiyogi jopuonjre mondo opog ji."},{"book":"Luka","chapter":"9","verse":"17","text":"Giduto negichiemo mi giyiengʼ, kendo bangʼ chiemo jopuonjre nochoko ngʼinjo mag chiemo mane ji ochamo oweyo okepe apar gariyo mopongʼ."},{"book":"Luka","chapter":"9","verse":"18","text":"Chiengʼ moro kane Yesu lemo kama opondo kendo ne en gi jopuonjrene, nopenjogi niya, “Oganda wacho ni An ngʼa?”"},{"book":"Luka","chapter":"9","verse":"19","text":"Negidwoke niya, “Jomoko wacho ni in Johana ja-Batiso, to jomoko wacho ni in Elija to jomoko bende wacho ni in achiel kuom jonabi machon ema osedwogo mobedo mangima kendo.”"},{"book":"Luka","chapter":"9","verse":"20","text":"Nopenjogi niya, “To un to uwacho ni an ngʼa?”"},{"book":"Luka","chapter":"9","verse":"21","text":"Yesu nosiemogi matek mondo kik ginyis, ngʼato angʼata wachni."},{"book":"Luka","chapter":"9","verse":"22","text":"Kendo nowacho niya, “Wuod Dhano nyaka yud sand mangʼeny, kendo ibiro kwede gi jodong oganda gi jodolo madongo kod jopuonj chik, bende nyaka nonege kendo chiengʼ mar adek nochiere obed mangima.”"},{"book":"Luka","chapter":"9","verse":"23","text":"Eka nowachonegi duto niya, “Ka ngʼato dwaro luwo bangʼa, to nyaka okwedre owuon kendo otingʼ msalape ndalo duto eka oluwa."},{"book":"Luka","chapter":"9","verse":"24","text":"Nimar ngʼatno madwaro reso ngimane, ngimane biro lalne, to ngʼatno mowito ngimane nikech an, abiro rese."},{"book":"Luka","chapter":"9","verse":"25","text":"Ere ber ma ngʼato yudo ka piny duto obedo mare, to olalo kata owito ngimane."},{"book":"Luka","chapter":"9","verse":"26","text":"Ka ngʼato wiye kuot koda kod wechena, Wuod Dhano bende wiye biro kuot kode ka obiro duogo e duongʼ mare kendo e duongʼ mar Wuoro kod mar malaike maler."},{"book":"Luka","chapter":"9","verse":"27","text":"“Awachonu adier ni nitie jomoko mochungʼ buta ka ma ok nokal e tho kapok gineno pinyruoth Nyasaye.”"},{"book":"Luka","chapter":"9","verse":"28","text":"Kar ndalo ma dirom aboro bangʼ ka Yesu nosewacho mani, nokawo Petro gi Johana kod Jakobo kaachiel kode kendo negidhiyo malo ewi got mondo gilam."},{"book":"Luka","chapter":"9","verse":"29","text":"To kane olamo, kit wangʼe nolokore, kendo lepe nolokore marieny ka ler mar mil polo."},{"book":"Luka","chapter":"9","verse":"30","text":"Ji ariyo, Musa gi Elija, nofwenyore e duongʼ maler, ka giwuoyo gi Yesu."},{"book":"Luka","chapter":"9","verse":"31","text":"Negiwuoyo kuom thone, mane koro ochiegni chopo ei Jerusalem."},{"book":"Luka","chapter":"9","verse":"32","text":"Petro kaachiel gi jowadgi ne nindo oingo ahinya, to kane gichiewo maber, negineno duongʼne kod ji ariyo kochungo kode."},{"book":"Luka","chapter":"9","verse":"33","text":"Kane jogo weyo Yesu, Petro nowachone niya, “Jaduongʼ en gima ber mondo wabed ka eri. We mondo wager kiru achiel mari, achiel mar Musa to machielo mar Elija.” (Ne ok ongʼeyo gino mane owacho.)"},{"book":"Luka","chapter":"9","verse":"34","text":"Kane pod owuoyo, boche polo nobiro apoya moumogi, kendo negiluor kane bor polono noumogi."},{"book":"Luka","chapter":"9","verse":"35","text":"Eka dwol moro noa e boche polo, kawacho niya, “Ma e Wuoda, maseyiero; winjeuru.”"},{"book":"Luka","chapter":"9","verse":"36","text":"Kane dwol osewuoyo, negiyudo ni Yesu ni kende. Jopuonjre nokano wachni e kindgi giwegi kendo ne ok ginyiso ngʼato angʼata kuom gik mane giseneno."},{"book":"Luka","chapter":"9","verse":"37","text":"Kinyne, kane gibiro gilor gia e got, oganda maduongʼ noromone."},{"book":"Luka","chapter":"9","verse":"38","text":"Ngʼat moro e dier oganda noluongo matek niya, “Japuonj akwayi, range wuodani, nikech en nyathina achiel kende."},{"book":"Luka","chapter":"9","verse":"39","text":"Ndalo duto jachien make kendo ogoyo koko, bende ogoye piny moriere kogwecho, kendo dhoge wuok buoyo. Jachien-no sande kinde duto, kendo ohinye."},{"book":"Luka","chapter":"9","verse":"40","text":"Ne akwayo jopuonjreni mondo oriembe oko, to ne otamogi.”"},{"book":"Luka","chapter":"9","verse":"41","text":"Yesu nodwoko niya, “Yaye, tiengʼ maonge yie kendo mobamni, to nyaka karangʼo ma dabed kodu kendo chandra kodu.” Kel ane wuodi ka."},{"book":"Luka","chapter":"9","verse":"42","text":"Kata e kindeno mane wuowino ne biro, jachien nogoye piny mi nogwecho marach. To Yesu nochiko jachien marachno mi nochango wuowino, kendo nochiwe ne wuon mare."},{"book":"Luka","chapter":"9","verse":"43","text":"Kendo giduto ne giwuoro duongʼ mar Nyasaye."},{"book":"Luka","chapter":"9","verse":"44","text":"“Chikuru itu maber ni gino madwaro nyisou: Wuod Dhano ibiro ndhogi mi keti e lwet ji.”"},{"book":"Luka","chapter":"9","verse":"45","text":"To ne ok giwinjo tiend wachni. Ne opandorenegi, momiyo ne ok gingʼeyo tiende, kendo negiluor mar penje mondo gingʼe tiende."},{"book":"Luka","chapter":"9","verse":"46","text":"Mbaka nowuok e kind jopuonjre ni en ngʼa kuomgi manobed maduongʼ moloyo."},{"book":"Luka","chapter":"9","verse":"47","text":"Kaka Yesu nongʼeyo parogi, nokawo nyathi matin mokete ochungʼ bute."},{"book":"Luka","chapter":"9","verse":"48","text":"Eka nowachonegi niya, “Ngʼato angʼata morwako nyathi matin-ni e nyinga orwaka, to ngʼama orwaka, orwako jal mane oora. Nimar ngʼat matin mogik kuomu duto en ngʼama duongʼ moloyo.”"},{"book":"Luka","chapter":"9","verse":"49","text":"Johana nowachone niya, “Jaduongʼ, ne waneno ngʼato ka golo jochiende e nyingi kendo ne watemo tame, nikech ok en achiel kuomwa.”"},{"book":"Luka","chapter":"9","verse":"50","text":"To Yesu nowacho niya, “Kik utame, nimar ngʼat ma ok mon kodu en jakoru.”"},{"book":"Luka","chapter":"9","verse":"51","text":"Kane kinde ochopo monego terego malo e polo, Yesu noramo ni nyaka ochop Jerusalem."},{"book":"Luka","chapter":"9","verse":"52","text":"Eka nooro joote mondo otel nyime odhi e dala jo-Samaria mondo oikne gik moko;"},{"book":"Luka","chapter":"9","verse":"53","text":"to ji mane nikanyo ne ok orwake, nikech nodhi Jerusalem."},{"book":"Luka","chapter":"9","verse":"54","text":"Kane jopuonjrene ma Jakobo gi Johana ne oneno ma, negipenjo niya, “Ruoth, idwaro ni mondo waluong mach oa e polo obi otiekgi koso?”"},{"book":"Luka","chapter":"9","verse":"55","text":"To Yesu nolokore, mokwerogi.9:55 Loko moko nigi: Kendo Yesu nowacho niya “Ok ungʼeyo kit roho ma un-go, nimar Wuod Dhano ne ok obiro mondo otiek ngima dhano, to nobiro mondo oresgi.”"},{"book":"Luka","chapter":"9","verse":"56","text":"Bangʼ mano, negidhi e dala machielo."},{"book":"Luka","chapter":"9","verse":"57","text":"Kane oyudo giwuotho e yo, ngʼat moro nowachone niya, “Abiro luwi kamoro amora midhiye.”"},{"book":"Luka","chapter":"9","verse":"58","text":"To Yesu nodwoke niya, “Bwe nigi buchegi kendo winy mafuyo e kor yamo nigi utegi, to Wuod Dhano onge gi kamoro amora monyalo kete wiye.”"},{"book":"Luka","chapter":"9","verse":"59","text":"Nowachone ngʼat machielo niya, “Luwa.”"},{"book":"Luka","chapter":"9","verse":"60","text":"Yesu nowachone niya, “We joma otho oik jogegi motho, to in dhiyo kendo iland wach mar pinyruoth Nyasaye.”"},{"book":"Luka","chapter":"9","verse":"61","text":"To pod ngʼat machielo moro nowacho niya, “Abiro luwi, Ruoth, to mokwongo, yiena adogi mondo adhi goyo oriti ni joodwa.”"},{"book":"Luka","chapter":"9","verse":"62","text":"Yesu nodwoko niya, “Ngʼama osemako kwer dhok to pod ngʼiyo chien ok owinjore ni tich mar pinyruoth Nyasaye.”"}]}