{"data":[{"book":"پیدایش","chapter":"4","verse":"1","text":"حوّا از آدم حامله شده، پسری زایید. آنگاه حوّا گفت: «به کمک خداوند مردی حاصل نمودم.» پس نام او را قائن4‏:1 نام «قائن» با واژۀ عبری به معنی «حاصل شده‏» شباهت آوایی دارد. گذاشت."},{"book":"پیدایش","chapter":"4","verse":"2","text":"حوّا بار دیگر حامله شده، پسری زایید و نام او را هابیل گذاشت."},{"book":"پیدایش","chapter":"4","verse":"3","text":"پس از مدتی، قائن هدیه‌ای از حاصلِ زمینِ خود را به حضور خداوند آورد."},{"book":"پیدایش","chapter":"4","verse":"4","text":"هابیل نیز چند رأس از نخست‌زادگان گلهٔ خود را ذبح کرد و بهترین قسمت گوشت آنها را به خداوند تقدیم نمود. خداوند هابیل و هدیه‌اش را پذیرفت،"},{"book":"پیدایش","chapter":"4","verse":"5","text":"اما قائن و هدیه‌اش را قبول نکرد. پس قائن برآشفت و از شدت خشم سرش را به زیر افکند."},{"book":"پیدایش","chapter":"4","verse":"6","text":"خداوند از قائن پرسید: «چرا خشمگین شده‌ای و سرت را به زیر افکنده‌ای؟"},{"book":"پیدایش","chapter":"4","verse":"7","text":"اگر درست عمل کنی، آیا پذیرفته نمی‌شوی؟ اما اگر درست رفتار نکنی، بدان که گناه در کمین توست و می‌خواهد بر تو مسلط شود، ولی تو باید بر آن چیره شوی.»"},{"book":"پیدایش","chapter":"4","verse":"8","text":"روزی قائن از برادرش هابیل خواست که با او به صحرا برود. هنگامی که آنها در صحرا بودند، ناگهان قائن به برادرش حمله کرد و او را کشت."},{"book":"پیدایش","chapter":"4","verse":"9","text":"آنگاه خداوند از قائن پرسید: «برادرت هابیل کجاست؟»"},{"book":"پیدایش","chapter":"4","verse":"10","text":"خداوند فرمود: «این چه کاری بود که کردی؟ خون برادرت از زمین نزد من فریاد برمی‌آورد."},{"book":"پیدایش","chapter":"4","verse":"11","text":"اکنون ملعون هستی و از زمینی که با خون برادرت آن را رنگین کرده‌ای، طرد خواهی شد."},{"book":"پیدایش","chapter":"4","verse":"12","text":"از این پس، هر چه کار کنی، دیگر زمین محصول خود را آنچنان که باید، به تو نخواهد داد، و تو در جهان آواره و پریشان خواهی بود.»"},{"book":"پیدایش","chapter":"4","verse":"13","text":"قائن گفت: «مجازات من سنگینتر از آن است که بتوانم تحمل کنم."},{"book":"پیدایش","chapter":"4","verse":"14","text":"امروز مرا از این سرزمین و از حضور خودت می‌رانی و مرا در جهان آواره و پریشان می‌گردانی، پس هر که مرا ببیند مرا خواهد کُشت.»"},{"book":"پیدایش","chapter":"4","verse":"15","text":"خداوند به او گفت: «چنین نخواهد شد؛ زیرا هر که تو را بکشد، مجازاتش هفت برابر شدیدتر از مجازات تو خواهد بود.» سپس خداوند نشانی بر قائن گذاشت تا هرگاه کسی با او برخورد کند، او را نکشد."},{"book":"پیدایش","chapter":"4","verse":"16","text":"آنگاه قائن از حضور خداوند بیرون رفت و در زمین نُود (یعنی «سرگردانی») در سمت شرقی عدن ساکن شد."},{"book":"پیدایش","chapter":"4","verse":"17","text":"چندی بعد همسر قائن آبستن شده4‏:17 عبری: «قائن همسر خود را شناخت و او آبستن شده». خَنوخ را به دنیا آورد. آنگاه قائن شهری ساخت و نام پسرش خنوخ را بر آن شهر گذاشت."},{"book":"پیدایش","chapter":"4","verse":"18","text":"خنوخ پدر عیراد، عیراد پدر محویائیل، محویائیل پدر متوشائیل و متوشائیل پدر لِمک بود."},{"book":"پیدایش","chapter":"4","verse":"19","text":"لِمک دو زن به نامهای عاده و ظله گرفت."},{"book":"پیدایش","chapter":"4","verse":"20","text":"عاده پسری زایید و اسم او را یابال گذاشتند. او کسی بود که خیمه‌نشینی و گله‌داری را رواج داد."},{"book":"پیدایش","chapter":"4","verse":"21","text":"برادرش یوبال اولین موسیقیدان و مخترع چنگ و نی بود."},{"book":"پیدایش","chapter":"4","verse":"22","text":"ظله، زنِ دیگر لمک هم پسری زایید که او را توبل قائن نامیدند. او کسی بود که کار ساختن آلات آهنی و مسی را شروع کرد. خواهر توبل قائن، نَعمه نام داشت."},{"book":"پیدایش","chapter":"4","verse":"23","text":"روزی لمک به همسران خود، عاده و ظله، گفت: «ای زنان به من گوش کنید. جوانی را که مرا مجروح کرده بود، کُشتم."},{"book":"پیدایش","chapter":"4","verse":"24","text":"اگر قرار است مجازات کسی که قائن را بکشد، هفت برابر مجازات قائن باشد، پس مجازات کسی هم که بخواهد مرا بکشد، هفتاد و هفت برابر خواهد بود.»"},{"book":"پیدایش","chapter":"4","verse":"25","text":"پس از آن، آدم و حوّا صاحب پسر دیگری شدند. حوّا گفت: «خدا به جای هابیل که به دست برادرش قائن کشته شده بود، پسری دیگر به من عطا کرد.» پس نام او را شیث (یعنی «عطا شده») گذاشت."},{"book":"پیدایش","chapter":"4","verse":"26","text":"وقتی شیث بزرگ شد، برایش فرزندی به دنیا آمد که او را انوش نام نهادند. در زمان انوش بود که مردم به خواندن نام خداوند آغاز کردند."}]}