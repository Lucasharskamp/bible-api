{"data":[{"book":"میکاه","chapter":"3","verse":"1","text":"ای رهبران بنی‌اسرائیل، گوش کنید! شما کسانی هستید که باید مفهوم عدالت را بدانید،"},{"book":"میکاه","chapter":"3","verse":"2","text":"ولی در عوض از خوبی متنفرید و بدی را دوست می‌دارید. شما پوست قوم مرا می‌کنید و گوشتی بر بدنشان باقی نمی‌گذارید."},{"book":"میکاه","chapter":"3","verse":"3","text":"آنها را می‌بلعید، پوست از تنشان جدا می‌کنید و استخوانهایشان را مانند گوشتی که تکه‌تکه کرده در دیگ می‌ریزند، خرد می‌کنید،"},{"book":"میکاه","chapter":"3","verse":"4","text":"پس زمانی که از خداوند کمک بخواهید او به دعای شما گوش نخواهد داد. او روی خود را از شما برخواهد گرداند، زیرا مرتکب کارهای زشت شده‌اید."},{"book":"میکاه","chapter":"3","verse":"5","text":"خداوند می‌فرماید: «ای انبیای دروغگو که قوم مرا گمراه کرده، برای کسی که به شما مزد می‌دهد با صدای بلند سلامتی می‌طلبید و کسی را که مزد نمی‌دهد تهدید می‌کنید؛"},{"book":"میکاه","chapter":"3","verse":"6","text":"تاریکی شب شما را فرو خواهد گرفت تا دیگر رؤیا نبینید و پیشگویی نکنید. آفتاب بر شما غروب خواهد کرد و روزتان تاریک خواهد شد."},{"book":"میکاه","chapter":"3","verse":"7","text":"انبیا و پیشگویان شما روی خود را از خجالت خواهند پوشاند، زیرا دیگر از جانب خدا جوابی برای شما نخواهد آمد.»"},{"book":"میکاه","chapter":"3","verse":"8","text":"و اما من از قدرت روح خداوند پر شده‌ام تا بدون ترس، گناهان قوم اسرائیل را به آنها اعلام کنم."},{"book":"میکاه","chapter":"3","verse":"9","text":"پس ای رهبران اسرائیل که از عدالت نفرت دارید و بی‌انصافی می‌کنید، به من گوش دهید!"},{"book":"میکاه","chapter":"3","verse":"10","text":"ای کسانی که اورشلیم را از خون و ظلم پر ساخته‌اید،"},{"book":"میکاه","chapter":"3","verse":"11","text":"ای رهبران رشوه‌خوار، ای کاهنان و انبیایی که تا به شما مزد ندهند موعظه نمی‌کنید و نبوّت نمی‌نمایید، ولی وانمود می‌کنید که به خدا توکل دارید و می‌گویید: «خداوند در میان ماست، پس هیچ آسیبی به ما نخواهد رسید.»"},{"book":"میکاه","chapter":"3","verse":"12","text":"به خاطر شما اورشلیم با خاک یکسان شده، به صورت توده‌ای سنگ در خواهد آمد و کوهی که خانهٔ خداوند بر آن قرار دارد به جنگل تبدیل خواهد شد."}]}