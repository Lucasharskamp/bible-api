{"data":[{"book":"2 Corinthians","chapter":"8","verse":"1","text":"N ngaxakerenyie, n xa a fala wo bɛ Ala hinnɛxi Masedon danxaniyatɔɛ ɲamae ra ki naxɛ."},{"book":"2 Corinthians","chapter":"8","verse":"2","text":"Hali e to nu na ɲaxankatɛ xɔrɔxɔɛ kui, e xa sɛɛwɛ xungbe nun e xa setareɲa xɔrɔxɔɛ a niyaxi nɛ e xa ki ti a fanyi ra."},{"book":"2 Corinthians","chapter":"8","verse":"3","text":"N bara findi e xa seede ra. E bara mixi ki alɔ e nu nɔma naxan na, e man dangi na ra."},{"book":"2 Corinthians","chapter":"8","verse":"4","text":"E naxa muxu mayandi e yɛtɛ ɲanige ra, a e fan xa sɛniyɛntɔɛe mali alɔ booree a rabama ki naxɛ."},{"book":"2 Corinthians","chapter":"8","verse":"5","text":"Na bara dangi muxu waxɔnfe ra. A singe e naxa e yɛtɛ fi Marigi ma. Na dangi xanbi, e man naxa e yɛtɛ fi muxu ma alɔ Ala nu wama a xɔn ma ki naxɛ."},{"book":"2 Corinthians","chapter":"8","verse":"6","text":"Muxu bara Tito rasi, a xa na wali fanyi rakamali wo bɛ a naxan fɔlɔxi."},{"book":"2 Corinthians","chapter":"8","verse":"7","text":"Wo bara xunnakeli sɔtɔ fe birin kui, alɔ wo xa danxaniya, wo xa masenyie, wo xa lɔnni, wo xa tunnabɛxi, nun wo xa xanunteya muxu xa fe ra. Wo xa xunnakeli sɔtɔ yi wali fanyi fan xa fe ra."},{"book":"2 Corinthians","chapter":"8","verse":"8","text":"N mu wo yamarife xɛ. N wama a kolonfe nɛ xa wo xa xanunteya fiixɛ alɔ booree gbe fiixɛxi ki naxɛ."},{"book":"2 Corinthians","chapter":"8","verse":"9","text":"Wo a kolon won Marigi Isa, Ala xa Mixi Sugandixi, a hinnɛxi won na ki naxɛ. Fe birin nu na a yi ra, kɔnɔ a naxa diɲɛ na birin ma wo tan bɛ, alako wo xa banna a xa setareɲa saabui ra."},{"book":"2 Corinthians","chapter":"8","verse":"10","text":"N bara wo rasi na ma alako a xa findi fe fanyi ra wo bɛ. Yaala wo tan nan singe na natɛ tongo, wo tan nan singe kɔbiri malan fɔlɔ."},{"book":"2 Corinthians","chapter":"8","verse":"11","text":"Yakɔsi fa, wo xa na raɲɔn, alako wo ɲanige fanyi xa kamali wo xa fɛɛrɛ bɛrɛ ra."},{"book":"2 Corinthians","chapter":"8","verse":"12","text":"Xa wo mixie kima ɲanige fanyi ra, wo e mali wo nɔma naxan na, na findima fe fanyi ra. Xa na fɛɛrɛ mu na wo yi ra, fefe mu a ra."},{"book":"2 Corinthians","chapter":"8","verse":"13","text":"Muxu mu wama wo tan xa tɔɔrɔ alako booree xa se sɔtɔ. Wo birin xa lan."},{"book":"2 Corinthians","chapter":"8","verse":"14","text":"Yi waxati, wo harige fanyi nɔma nɛ e malide e xa setareɲa kui. Waxati gbɛtɛ, e tan fan harige fanyi nɔma nɛ wo fan malide wo xa setareɲa kui. Na kui, wo birin bara lan,"},{"book":"2 Corinthians","chapter":"8","verse":"15","text":"alɔ a sɛbɛxi Kitaabui kui ki naxɛ, «Naxan a gbegbe malanxi, a mu dangi a i. Naxan dondoronti malanxi, a a hayi lixi nɛ.»"},{"book":"2 Corinthians","chapter":"8","verse":"16","text":"Ala tantu, barima Ala bara a niya wo xa fe xa lu Tito bɔɲɛ kui, alɔ muxu tan."},{"book":"2 Corinthians","chapter":"8","verse":"17","text":"A bara muxu xa marasi suxu. A man bara natɛ tongo a yɛtɛ ra ɲɛlɛxinyi kui, a xa siga wo yire."},{"book":"2 Corinthians","chapter":"8","verse":"18","text":"Muxu na muxu ngaxakerenyi nde xɛɛfe a matide, danxaniyatɔɛ ɲama naxan birin matɔxɔma a xa kawandi xa fe ra."},{"book":"2 Corinthians","chapter":"8","verse":"19","text":"Danxaniyatɔɛ ɲamae bara a sugandi a xa muxu fan mati na kɔbiri xaninde. Muxu na birin nabama nɛ alako Ala xa matɔxɔɛ sɔtɔ, a nun man muxu xa ɲanige fanyi xa raba."},{"book":"2 Corinthians","chapter":"8","verse":"20","text":"Muxu mu wama mixi yo xa fe ɲaaxi to muxu wali ki ma, muxu na kɔbiri ya rafanyi rawalima ki naxɛ."},{"book":"2 Corinthians","chapter":"8","verse":"21","text":"Muxu fe fanyi nan tun fenma na wali kui Marigi nun adamadie ya xɔri."},{"book":"2 Corinthians","chapter":"8","verse":"22","text":"Muxu na won ngaxakerenyi gbɛtɛ fan xɛɛfe booree matide. Muxu bara a to sanya wuyaxi, muxu xa fe na a bɔɲɛ ma sɛnbɛ ra. Yakɔsi, nde bara sa na sɛnbɛ fari, barima a man bara la wo tan na."},{"book":"2 Corinthians","chapter":"8","verse":"23","text":"N waliboore Tito findixi n tan nan ma xɛɛra ra wo bɛ. A matimae findixi danxaniyatɔɛ ɲamae nan ma xɛɛrae ra Ala xa Mixi Sugandixi xa binyɛ xa fe ra."},{"book":"2 Corinthians","chapter":"8","verse":"24","text":"Na kui, wo xa wo xa xanunteya masen yi mixie bɛ alako danxaniyatɔɛ ɲama birin xa a kolon muxu fe fanyi naxee falaxi wo xa fe ra, a nɔndi na a ra."}]}