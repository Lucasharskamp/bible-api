{"data":[{"book":"Deuteronomy","chapter":"18","verse":"1","text":"“Digau hai mee dabu o di madawaawa Levi la hagalee hai nadau duhongo gowaa i Israel. Digaula e mouli hua mai nia tigidaumaha, mo nia wanga dehuia ala ne wanga gi Dimaadua."},{"book":"Deuteronomy","chapter":"18","verse":"2","text":"Digaula hagalee hai mee gi nia gowaa gadoo be nia madawaawa ala i golo, nadau duhongo la go di moomee humalia dela ne kae go ginaadou, ala guu hai digau hai mee dabu ni Dimaadua, be di hagababa Dimaadua dela ne hai.18.2 Numbers 18.20"},{"book":"Deuteronomy","chapter":"18","verse":"3","text":"“Nia madagoaa di kau be siibi ma ga wanga dehuia, digau hai mee dabu le e wanga ginai di bakau, di mudamuda, mo tinae."},{"book":"Deuteronomy","chapter":"18","verse":"4","text":"Digaula e kae tuhongo matagidagi o nia huwa laagau ‘wheat’, waini, lolo olib, mo nia huluhulu siibi."},{"book":"Deuteronomy","chapter":"18","verse":"5","text":"Dimaadua ne dongo di madawaawa Levi mai mehanga godou madawaawa huogodoo bolo e hai hegau ang gi de Ia, gaa hana hua beelaa."},{"book":"Deuteronomy","chapter":"18","verse":"6","text":"“Di ingoo hua tangada Levi dela e hiihai, le e mee di hanimoi i tei waahale hua i lodo Israel, gaa hana gi di gowaa hai daumaha hua e dahi,"},{"book":"Deuteronomy","chapter":"18","verse":"7","text":"gei mee e mee di hai hegau i golo, e hai tangada hai mee dabu ni Dimaadua dono God, e hai be digau Levi ala i golo ala e ngalua i golo."},{"book":"Deuteronomy","chapter":"18","verse":"8","text":"Mee e kae ana meegai e logo be nia meegai digau hai mee dabu ala i golo, gei mee e mee di hai mee gi nia mee o ono gau ma ga hagau ang gi deia."},{"book":"Deuteronomy","chapter":"18","verse":"9","text":"“Di godou madagoaa ma ga lloomoi gi tenua dela e gowadu Dimaadua di godou God, hudee daudalia nia hangaahai hagaginagina dangada o nia henua ala i golo."},{"book":"Deuteronomy","chapter":"18","verse":"10","text":"Hudee tigidaumaha godou dama i lodo nia ahi be i hongo godou gowaa dudu tigidaumaha, gei gi hudee heia godou daangada gii hai nadau hagadilinga mee be nia buubuu, be e halahala di longo mai baahi nadau balu god,18.10 Leviticus 19.26; Exodus 22.18"},{"book":"Deuteronomy","chapter":"18","verse":"11","text":"be e hai nia buubuu e hagahumalia be e hagahuaidu nia daangada, hudee heia digaula gi halahala nadau hagamaamaa mai baahi nia hagataalunga o digau mmade.18.11 Leviticus 19.31"},{"book":"Deuteronomy","chapter":"18","verse":"12","text":"Dimaadua di godou God e ginagina nia daangada ala e hai nia mee haga ginagina dangada beenei, deenei tadinga Dimaadua e hagabagi nia henua aalaa gi daha mo tenua dela e llooadu ginai goodou."},{"book":"Deuteronomy","chapter":"18","verse":"13","text":"Gi manawa dahi hagatau ang gi Dimaadua.”18.13 Matthew 5.48"},{"book":"Deuteronomy","chapter":"18","verse":"14","text":"Moses ga helekai gi digaula, “Nia daangada o tenua dela bolo ga hai mee ginai goodou, digaula e daudali digau hai buubuu ge e halahala di longo mai baahi nadau balu god, gei ogo Dimaadua di godou God hagalee hiihai bolo goodou gi daudali nia mee beenei."},{"book":"Deuteronomy","chapter":"18","verse":"15","text":"Mee ga hagau mai dana soukohp e hai be au, tangada mai i godou lodo, malaa, goodou e hai loo gi hagalongo gi mee.18.15 Nnegau 3.22; 7.37"},{"book":"Deuteronomy","chapter":"18","verse":"16","text":"“Di godou madagoaa dela nogo dagadagabuli gi di Gonduu Sinai, gei goodou gu tangi bolo goodou hagalee hiihai e hagalongo labelaa gi di lee o Dimaadua, be e mmada gi di ulaula o di ahi dela e hagamadagudagu, idimaa, goodou guu hai bolo goodou gaa mmade."},{"book":"Deuteronomy","chapter":"18","verse":"17","text":"Gei ogo Dimaadua gu helekai mai gi di au boloo, ‘E donu go nia dangidangi digaula."},{"book":"Deuteronomy","chapter":"18","verse":"18","text":"Au ga hagau gi digaula soukohp dela e hai hua be goe mai i nadau mehanga. Au ga hagi anga gi mee dana helekai dela e hai, gei mee ga hagi anga gi nia daangada agu mee huogodoo ala ga helekai iei Au."},{"book":"Deuteronomy","chapter":"18","verse":"19","text":"I di madagoaa dela ma ga helekai ai soukohp deelaa i dogu ingoo, gei tangada dela ma ga hagalee hagalongo, gei Au ga hagaduadua a mee.18.19 Nnegau 3.23"},{"book":"Deuteronomy","chapter":"18","verse":"20","text":"Gei di maa iai soukohp ga helekai dana mee i dogu ingoo ge di maa hagalee di mee ni aagu bolo gi heia, be tei soukohp dela e helekai i di ingoo o nia balu ieidu, nia soukohp beelaa le e daaligi gii mmade.’"},{"book":"Deuteronomy","chapter":"18","verse":"21","text":"“Holongo goodou ga heheeu i godou mehanga boloo, ‘Dehee di madau hai ga iloo ai gimaadou bolo telekai a soukohp la hagalee di mee mai baahi Dimaadua?’"},{"book":"Deuteronomy","chapter":"18","verse":"22","text":"Gei di maa soukohp ga helekai i dahi mee i di ingoo o Dimaadua, ge di mee a mee dela ne helekai ai la digi gila, malaa, di mee deenei la hagalee di mee mai baahi o Dimaadua, di hiihai hua ni mee, goodou hudee mmaadagu i mee."}]}