{"data":[{"book":"ЕРАМІІ","chapter":"23","verse":"1","text":"Гора пастырам, якія губяць і разганяюць авечак паствы Маёй! кажа Гасподзь."},{"book":"ЕРАМІІ","chapter":"23","verse":"2","text":"Таму так кажа Гасподзь Бог, Бог Ізраілеў пастырам, якія пасуць народ Мой: вы расьсеялі авечак Маіх і разагналі іх і не даглядалі іх; вось, я пакараю Вас за ліхія ўчынкі вашыя, кажа Гасподзь."},{"book":"ЕРАМІІ","chapter":"23","verse":"3","text":"І зьбяру рэшту статку Майго з усіх краін, куды Я выгнаў іх, і вярну іх у двары іхнія, і будуць пладзіцца і множыцца."},{"book":"ЕРАМІІ","chapter":"23","verse":"4","text":"І пастаўлю над імі пастыраў, якія будуць пасьвіць іх, і яны ўжо ня будуць баяцца і палохацца і ня будуць губіцца, кажа Гасподзь."},{"book":"ЕРАМІІ","chapter":"23","verse":"5","text":"Вось, настаюць дні, кажа Гасподзь, - і пастаўлю Давіду Галіну праведную, і зацаруе Цар і будзе рабіць мудра і будзе чыніць суд і праўду на зямлі."},{"book":"ЕРАМІІ","chapter":"23","verse":"6","text":"У дні Яго Юда і Ізраіль будуць жыць у бясьпецы; і вось - імя Яго, якім будуць называць Яго: «Гасподзь - апраўданьне наша!»"},{"book":"ЕРАМІІ","chapter":"23","verse":"7","text":"Таму, вось настаюць дні, кажа Гасподзь, калі ўжо ня будуць казаць: «жывы Гасподзь, які вывеў сыноў Ізраілевых зь зямлі Егіпецкай»,"},{"book":"ЕРАМІІ","chapter":"23","verse":"8","text":"а: «жывы Гасподзь, Які вывеў і Які прывёў племя дома Ізраілевага зь зямлі паўночнай і з усіх земляў, куды Я выгнаў іх», і жыцьмуць на зямлі сваёй."},{"book":"ЕРАМІІ","chapter":"23","verse":"9","text":"Пра прарокаў. Сэрца маё ўва мне разьдзіраецца, усе косткі мае дрыжаць: я - як п'яны, як чалавек, якога адолела віно, дзеля Госпада і дзеля сьвятых словаў Яго,"},{"book":"ЕРАМІІ","chapter":"23","verse":"10","text":"бо зямля напоўнена пералюбцамі, бо плача зямля ад праклёнаў; пасохлі пашы ў пустыні, і імкненьне іхняе - зло, і сіла іхняя - няпраўда,"},{"book":"ЕРАМІІ","chapter":"23","verse":"11","text":"бо іхні прарок і сьвятар - крывадушнікі; нават у доме Маім Я знайшоў бязбожнасьць іхнюю, кажа Гасподзь."},{"book":"ЕРАМІІ","chapter":"23","verse":"12","text":"Затое дарога іхняя будзе ім, як коўзкія мясьціны ў цемры: іх штурхнуць - і яны ўпадуць там; бо Я навяду на іх бядоту, год наведваньня іх, кажа Гасподзь."},{"book":"ЕРАМІІ","chapter":"23","verse":"13","text":"І ў прароках Самарыі Я бачыў вар'яцтва; яны прарочылі імем Ваала - і ўвялі ў аблуду народ Мой, Ізраіля."},{"book":"ЕРАМІІ","chapter":"23","verse":"14","text":"Але ў прароках Ерусаліма бачу жахлівае: яны распусьнічаюць і ходзяць у фальшы, падтрымліваюць рукі ліхадзеяў, каб ніхто не наварочваўся ад сваёй бязбожнасьці; усе яны перад Мною - як Садома, і жыхары яго - як Гамора."},{"book":"ЕРАМІІ","chapter":"23","verse":"15","text":"Таму так кажа Гасподзь Саваоф пра прарокаў: вось, я накармлю іх палыном і напаю іх вадою з жоўцю, бо ад прарокаў Ерусалімскіх бязбожнасьць пашырылася на ўсю зямлю."},{"book":"ЕРАМІІ","chapter":"23","verse":"16","text":"Так кажа Гасподзь Саваоф: ня слухайце словаў прарокаў, якія прарочаць вам: яны ашукваюць вас, расказваюць мроі сэрца свайго, а не ад вуснаў Гасподніх."},{"book":"ЕРАМІІ","chapter":"23","verse":"17","text":"Яны ўвесь час кажуць паняверцам Маім: «Гасподзь сказаў: мір будзе ў вас». І, кожнаму, хто дзейнічае з упартасьці сэрца свайго, кажуць: «ня прыйдзе на вас бяда»."},{"book":"ЕРАМІІ","chapter":"23","verse":"18","text":"Бо хто стаяў у радзе Госпада і бачыў і чуў слова Ягонае? Хто ўважаў слову Яго - і пачуў?"},{"book":"ЕРАМІІ","chapter":"23","verse":"19","text":"Вось, ідзе бура Гасподняя зь лютасьцю, бура грозная, і ўпадзе на галаву бязбожных."},{"book":"ЕРАМІІ","chapter":"23","verse":"20","text":"Гнеў Госпада не адвернецца, пакуль Ён ня зьдзейсьніць і пакуль ня выканае намераў сэрца Свайго; у наступныя дні вы ясна ўразумееце гэта."},{"book":"ЕРАМІІ","chapter":"23","verse":"21","text":"Я не пасылаў прарокаў гэтых, а яны самі пабеглі; Я не казаў ім, а яны прарочылі."},{"book":"ЕРАМІІ","chapter":"23","verse":"22","text":"Калі б яны стаялі ў радзе Маёй, дык абвясьцілі б народу Майму словы Мае і адводзілі б іх ад благога шляху іхняга і ад благіх дзеяў іхніх."},{"book":"ЕРАМІІ","chapter":"23","verse":"23","text":"Хіба Я - Бог толькі зьблізку, кажа Гасподзь, а ня Бог здалёку?"},{"book":"ЕРАМІІ","chapter":"23","verse":"24","text":"Ці можа чалавек схавацца ў патайнае месца, дзе Я ня бачыў бы яго? кажа Гасподзь. Ці ж не напаўняю Я неба і зямлю? кажа Гасподзь."},{"book":"ЕРАМІІ","chapter":"23","verse":"25","text":"Я чуў, што гавораць прарокі, якія Маім імем прарочаць ману. Яны кажуць: «мне сьнілася, мне сьнілася»."},{"book":"ЕРАМІІ","chapter":"23","verse":"26","text":"Ці доўга гэта будзе ў сэрцы ў прарокаў, якія прарочаць ману, прарочаць ашуканства свайго сэрца?"},{"book":"ЕРАМІІ","chapter":"23","verse":"27","text":"Ці думаюць яны давесьці народ Мой да забыцьця імя Майго празь сьненьні свае, якія яны пераказваюць адзін аднаму, як бацькі іх забылі імя Маё праз Ваала?"},{"book":"ЕРАМІІ","chapter":"23","verse":"28","text":"Прарок, які бачыў сон, няхай і расказвае яго як сон; а ў якога Маё слова, той няхай кажа слова Маё слушна. Што ёсьць супольнага ў мякіны з чыстым зернем? кажа Гасподзь"},{"book":"ЕРАМІІ","chapter":"23","verse":"29","text":"Слова Маё ці ж не падобнае на агонь, кажа Гасподзь, і ці ж не падобнае на молат, які разьбівае скалу?"},{"book":"ЕРАМІІ","chapter":"23","verse":"30","text":"Таму вось, Я - на прарокаў, кажа Гасподзь, якія крадуць словы Мае адзін у аднаго."},{"book":"ЕРАМІІ","chapter":"23","verse":"31","text":"Вось, Я - на прарокаў, кажа Гасподзь, якія дзейнічаюць сваім языком, а кажуць: «Ён сказаў»."},{"book":"ЕРАМІІ","chapter":"23","verse":"32","text":"Вось, Я на прарокаў фальшывых сноў, кажа Гасподзь, якія расказваюць іх і ўводзяць народ Мой у аблуду сваімі падманамі і ашуканствам, тым часам як Я не пасылаў іх і не загадваў ім, і яны ніякай карысьці ня прыносяць народу гэтаму, кажа Гасподзь."},{"book":"ЕРАМІІ","chapter":"23","verse":"33","text":"Калі спытае ў цябе народ гэты альбо прарок альбо сьвятар: «які цяжар ад Госпада», дык скажы ім: «які цяжар? Я пакіну вас, кажа Гасподзь»."},{"book":"ЕРАМІІ","chapter":"23","verse":"34","text":"Калі прарок альбо сьвятар альбо народ скажа: «цяжар ад Госпада», Я пакараю таго чалавека і дом ягоны."},{"book":"ЕРАМІІ","chapter":"23","verse":"35","text":"Так кажэце адзін аднаму і брат брату: «што адказаў Гасподзь?» альбо: «што сказаў Гасподзь?»"},{"book":"ЕРАМІІ","chapter":"23","verse":"36","text":"а гэтага слова: «цяжар ад Госпада», наперад ня ўжывайце: бо цяжарам будзе такому чалавеку слова ягонае, бо вы пераварочваеце словы жывога Бога, Госпада Саваофа Бога нашага."},{"book":"ЕРАМІІ","chapter":"23","verse":"37","text":"Так кажы прароку: «што адказаў табе Гасподзь? альбо: «што сказаў Гасподзь?»"},{"book":"ЕРАМІІ","chapter":"23","verse":"38","text":"А калі вы яшчэ казацьмеце: «цяжар ад Госпада», дык так кажа Гасподзь; за тое, што вы кажаце слова гэтае: «цяжар ад Госпада», тым часам як я паслаў сказаць вам: не кажэце «цяжар ад Госпада»,"},{"book":"ЕРАМІІ","chapter":"23","verse":"39","text":"за тое вось, Я забуду вас зусім і пакіну вас, і горад гэты, які Я даў вам і бацькам вашым, адхілю ад аблічча Майго"},{"book":"ЕРАМІІ","chapter":"23","verse":"40","text":"і накладу на вас агуду вечную, якая не забудзецца."}]}