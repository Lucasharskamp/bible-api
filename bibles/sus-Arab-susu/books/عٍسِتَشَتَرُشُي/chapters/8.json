{"data":[{"book":"عٍسِتَ شَ تَرُشُي","chapter":"8","verse":"1","text":"نَ لْشْي مَنفّ عَسُيٍرُ سُ نَشَ يُوِقِيٍ يَشُي هَمَن شَ سٍ بِرِن قِ مَنفّ فِنّ عٍسِتَ مَ. مٌرٌدٍكَيِ نَشَ عَ يّتّ مَسٍن مَنفّ بّ، بَرِ مَ عٍسِتَ نُ بَرَ عَ قَلَ مَنفّ بّ عَ مٌرٌدٍكَيِ قِندِشِ عَ تَارَ نَن نَ."},{"book":"عٍسِتَ شَ تَرُشُي","chapter":"8","verse":"2","text":"مَنفّ نَشَ عَ شَ تْنشُمَ بَ عَ يّتّ بّلّشّ رَ، عَ نَشَن نَسُشُ هَمَن يِ، عَ عَ سٌ مٌرٌدٍكَيِ يِ رَ. عٍسِتَ نَشَ هَمَن هَرِفٍ بِرِن تَشُ مٌرٌدٍكَيِ رَ."},{"book":"عٍسِتَ شَ تَرُشُي","chapter":"8","verse":"3","text":"نَ تّمُي عٍسِتَ نَشَ عَ مَقٍلٍن مَنفّ بُن مَ، عَ عَ مَيَندِ عَ نَشَ هَمَن عَفَفَكَ وَشْنقٍ كٌبِ رَبَ يُوِقِيٍ رَ."},{"book":"عٍسِتَ شَ تَرُشُي","chapter":"8","verse":"4","text":"مَنفّ نَشَ عَ شَ مَنفّيَ سَوُرِ شّيمَ دَاشِ عِتَلَ عٍسِتَ مَبِرِ. نَ نَن عَ نِيَ عٍسِتَ نَشَ كٍلِ عَ تِ عَ يَ عِ."},{"book":"عٍسِتَ شَ تَرُشُي","chapter":"8","verse":"5","text":"عَ نَشَ عَ مَسٍن عَ بّ، «مَنفّ، شَ عِ تِن، شَ ﭑ مَ قٍ رَقَن عِ مَ، شَ عِ بَرَ نَتّ تٌنفٌ، شَ عِ ﭑ شَنُشِ يَندِ عِ شَ كّيدِ سّبّ نَشَن هَمّدَتَ شَ دِ عَفَفَكَ هَمَن شَ يَامَرِ كَنَمَ، يَامَرِ نَشَن قِ يُوِقِيٍ قَشَقٍ رَ عِ شَ مَنفّيَ بِرِن كُي."},{"book":"عٍسِتَ شَ تَرُشُي","chapter":"8","verse":"6","text":"ﭑ تَن مُ نْمَ ﭑ يَ تِدٍ ﭑ مَ مِشِيٍ رَ تْورّ نُن فبَلٌي شَ عٍ سْتْ.»"},{"book":"عٍسِتَ شَ تَرُشُي","chapter":"8","verse":"7","text":"عَوَ، مَنفّ عَسُيٍرُ سُ نَشَ عَ مَسٍن مَنفّ فِنّ عٍسِتَ نُن يُوِقِ مٌرٌدٍكَيِ بّ، «ﭑ بَرَ هَمَن قَشَ، بَرِ مَ عَ نُ وَ مَ يُوِقِيٍ هَلَكِقٍ نّ. ﭑ مَن بَرَ هَمَن هَرِفٍ قِ عٍسِتَ مَ."},{"book":"عٍسِتَ شَ تَرُشُي","chapter":"8","verse":"8","text":"يَكْسِ وٌ نَشَن نَبَمَ، وٌ شَ كّيدِ سّبّ ﭑ شِلِ رَ، نَشَن نْمَ يُوِقِيٍ شَ قٍ قَندٍ. وٌ شَ ﭑ مَ مَنفّ تْنشُمَ سَ عَ مَ، بَرِ مَ شَ ﭑ مَ تْنشُمَ نَ عَ مَ، نَ يَامَرِ مُ نْمَ مَسَرَدٍ.»"},{"book":"عٍسِتَ شَ تَرُشُي","chapter":"8","verse":"9","text":"نَ لْشْي يَتِ، عٍ نَشَ سّبّلِتِيٍ مَشِلِ. مٌرٌدٍكَيِ نَشَ يَامَرِ قِ عٍ مَ نَشَن نَبَمَ يُوِقِيٍ شَ قٍ رَ. عٍ نَشَ نَ بَتَاشّ سّبّ مَنفّ رَ سِمَيٍ، فٌمِنَيٍ، نُن مَنفّدِيٍ بِرِن مَ نَشٍيٍ نُ نَ بْشِ كّمّ مْشْحّن نُن سٌلٌقٍرٍ شُن مَ، كٍلِقٍ عِنِديَ مَ، هَن عٍتِيٌثِ. كَنكَن فبٍ نُ سّبّشِ عَ شَ سّبّلِ كِ مَ نُن عَ بَرِ شُي رَ. يُوِقِيٍ قَن نَشَ عٍ فبٍ سْتْ عٍ شَ سّبّلِ كِ مَ نُن عٍ بَرِ شُي رَ. نَ رَبَ كِكٍ سَشَن ندٍ نّ، كِكٍ نَشَن شِلِ «سِقَن،» نَ شِ مْشْحّن نُن سَشَن ندٍ لْشْي."},{"book":"عٍسِتَ شَ تَرُشُي","chapter":"8","verse":"10","text":"نَ بَتَاشّيٍ نَشَ سّبّ مَنفّ شِلِ رَ، عَ شَ تْنشُمَ نَشَ سَ عٍ مَ. شّيرَ نَشٍيٍ نُ لَن عٍ شَ بَتَاشّيٍ رَ سَنبَ، نٍيٍ نَشَ سِفَ عٍ فِ رَ مَنفّ شَ سٌي قَنيِيٍ قَرِ."},{"book":"عٍسِتَ شَ تَرُشُي","chapter":"8","verse":"11","text":"مَنفّ شَ كّيدِ عَ مَسٍن نّ، يُوِقِيٍ نْمَ عٍ مَلَندٍ عٍ شَ عٍ يّتّ شُن مَفٍرٍ. شَ مِشِ يٌ وَ مَ عٍ فٍرٍقٍ، مَنفّ بَرَ تِن يُوِقِيٍ شَ عٍ قَشَ، عٍ نُن عٍ شَ فِنّيٍ نُن عٍ شَ دِيٍ. عٍ مَن نْمَ عٍ هَرِفٍ بِرِن تٌنفٌدٍ."},{"book":"عٍسِتَ شَ تَرُشُي","chapter":"8","verse":"12","text":"يِ يَامَرِ نُ لَنشِ عَ شَ رَبَ مَنفّ عَسُيٍرُ سُ شَ مَنفّيَ بِرِن كُي، عَدَ كِكٍ، حّ كِكٍ قُ نُن قِرِن ندٍ، عَ شِ قُ نُن سَشَن ندٍ مَ."},{"book":"عٍسِتَ شَ تَرُشُي","chapter":"8","verse":"13","text":"نَ يَامَرِ نُ سّبّشِ كّيدِيٍ مَ، بْشِ يٌ بْشِ شَ عٍ فبٍ سْتْ عَلَكٌ بِرِن شَ عَ كٌلٌن، يُوِقِيٍ قَن شَ رّدِ عٍ فبٍحْشْدٍ عٍ يَشُييٍ مَ."},{"book":"عٍسِتَ شَ تَرُشُي","chapter":"8","verse":"14","text":"مَنفّ تٌ يَامَرِ قِ، شّيرَيٍ نَشَ سِفَ عٍ فِ رَ مَنفّ شَ سٌي قَنيِيٍ قَرِ. يِ يَامَرِ نَشَ شَرَن سُسٍ مَنفَتَا كُي."},{"book":"عٍسِتَ شَ تَرُشُي","chapter":"8","verse":"15","text":"مٌرٌدٍكَيِ نَشَ مِنِ مَنفّ شَ بَنشِ كُي، مَنفّ دُفِ قْورّ نُن عَ قِيشّ رَفٌرٌشِ عَ مَ، مَنفّ تْنشُمَ شّيمَ دَاشِ دْشْشِ عَ شُن مَ، نُن دٌنمَ شُنفبٍ فبٍيلِ رَفٌرٌشِ عَ مَ. سُسٍكَيٍ بِرِن نَشَ سّيوَ، عٍ عٍ شُي رَتٍ حّلّشِنيِ كُي."},{"book":"عٍسِتَ شَ تَرُشُي","chapter":"8","verse":"16","text":"يُوِقِيٍ نَشَ سّيوَ كِ قَنيِ رَ عٍ شَ شُننَكٍلِ شَ قٍ رَ."},{"book":"عٍسِتَ شَ تَرُشُي","chapter":"8","verse":"17","text":"يِرٍ بِرِن نُن تَا بِرِن مَنفّ شَ يَامَرِ شَرَنشِ دّننَشّ، يُوِقِيٍ نَشَ شُلُنيِ تِ سّيوّ كُي. مِشِ وُيَشِ نَشٍيٍ كٍلِشِ سِ فبّتّيٍ يَ مَ، عٍ نَشَ عٍ يّتّ قِندِ يُوِقِيٍ رَ، بَرِ مَ عٍ نُ بَرَ فَاشُ عٍ يَ رَ."}]}