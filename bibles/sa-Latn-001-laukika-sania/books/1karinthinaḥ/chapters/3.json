{"data":[{"book":"1 karinthinaḥ","chapter":"3","verse":"1","text":"he bhrātaraḥ, ahamātmikairiva yuṣmābhiḥ samaṁ sambhāṣituṁ nāśaknavaṁ kintu śārīrikācāribhiḥ khrīṣṭadharmme śiśutulyaiśca janairiva yuṣmābhiḥ saha samabhāṣe|"},{"book":"1 karinthinaḥ","chapter":"3","verse":"2","text":"yuṣmān kaṭhinabhakṣyaṁ na bhojayan dugdham apāyayaṁ yato yūyaṁ bhakṣyaṁ grahītuṁ tadā nāśaknuta idānīmapi na śaknutha, yato hetoradhunāpi śārīrikācāriṇa ādhve|"},{"book":"1 karinthinaḥ","chapter":"3","verse":"3","text":"yuṣmanmadhye mātsaryyavivādabhedā bhavanti tataḥ kiṁ śārīrikācāriṇo nādhve mānuṣikamārgeṇa ca na caratha?"},{"book":"1 karinthinaḥ","chapter":"3","verse":"4","text":"paulasyāhamityāpallorahamiti vā yadvākyaṁ yuṣmākaṁ kaiścit kaiścit kathyate tasmād yūyaṁ śārīrikācāriṇa na bhavatha?"},{"book":"1 karinthinaḥ","chapter":"3","verse":"5","text":"paulaḥ kaḥ? āpallo rvā kaḥ? tau paricārakamātrau tayorekaikasmai ca prabhu ryādṛk phalamadadāt tadvat tayordvārā yūyaṁ viśvāsino jātāḥ|"},{"book":"1 karinthinaḥ","chapter":"3","verse":"6","text":"ahaṁ ropitavān āpallośca niṣiktavān īśvaraścāvarddhayat|"},{"book":"1 karinthinaḥ","chapter":"3","verse":"7","text":"ato ropayitṛsektārāvasārau varddhayiteśvara eva sāraḥ|"},{"book":"1 karinthinaḥ","chapter":"3","verse":"8","text":"ropayitṛsektārau ca samau tayorekaikaśca svaśramayogyaṁ svavetanaṁ lapsyate|"},{"book":"1 karinthinaḥ","chapter":"3","verse":"9","text":"āvāmīśvareṇa saha karmmakāriṇau, īśvarasya yat kṣetram īśvarasya yā nirmmitiḥ sā yūyameva|"},{"book":"1 karinthinaḥ","chapter":"3","verse":"10","text":"īśvarasya prasādāt mayā yat padaṁ labdhaṁ tasmāt jñāninā gṛhakāriṇeva mayā bhittimūlaṁ sthāpitaṁ tadupari cānyena nicīyate| kintu yena yannicīyate tat tena vivicyatāṁ|"},{"book":"1 karinthinaḥ","chapter":"3","verse":"11","text":"yato yīśukhrīṣṭarūpaṁ yad bhittimūlaṁ sthāpitaṁ tadanyat kimapi bhittimūlaṁ sthāpayituṁ kenāpi na śakyate|"},{"book":"1 karinthinaḥ","chapter":"3","verse":"12","text":"etadbhittimūlasyopari yadi kecit svarṇarūpyamaṇikāṣṭhatṛṇanalān nicinvanti,"},{"book":"1 karinthinaḥ","chapter":"3","verse":"13","text":"tarhyekaikasya karmma prakāśiṣyate yataḥ sa divasastat prakāśayiṣyati| yato hatostana divasena vahnimayenodetavyaṁ tata ekaikasya karmma kīdṛśametasya parīkṣā bahninā bhaviṣyati|"},{"book":"1 karinthinaḥ","chapter":"3","verse":"14","text":"yasya nicayanarūpaṁ karmma sthāsnu bhaviṣyati sa vetanaṁ lapsyate|"},{"book":"1 karinthinaḥ","chapter":"3","verse":"15","text":"yasya ca karmma dhakṣyate tasya kṣati rbhaviṣyati kintu vahne rnirgatajana iva sa svayaṁ paritrāṇaṁ prāpsyati|"},{"book":"1 karinthinaḥ","chapter":"3","verse":"16","text":"yūyam īśvarasya mandiraṁ yuṣmanmadhye ceśvarasyātmā nivasatīti kiṁ na jānītha?"},{"book":"1 karinthinaḥ","chapter":"3","verse":"17","text":"īśvarasya mandiraṁ yena vināśyate so'pīśvareṇa vināśayiṣyate yata īśvarasya mandiraṁ pavitrameva yūyaṁ tu tanmandiram ādhve|"},{"book":"1 karinthinaḥ","chapter":"3","verse":"18","text":"kopi svaṁ na vañcayatāṁ| yuṣmākaṁ kaścana cedihalokasya jñānena jñānavānahamiti budhyate tarhi sa yat jñānī bhavet tadarthaṁ mūḍho bhavatu|"},{"book":"1 karinthinaḥ","chapter":"3","verse":"19","text":"yasmādihalokasya jñānam īśvarasya sākṣāt mūḍhatvameva| etasmin likhitamapyāste, tīkṣṇā yā jñānināṁ buddhistayā tān dharatīśvaraḥ|"},{"book":"1 karinthinaḥ","chapter":"3","verse":"20","text":"punaśca| jñānināṁ kalpanā vetti parameśo nirarthakāḥ|"},{"book":"1 karinthinaḥ","chapter":"3","verse":"21","text":"ataeva ko'pi manujairātmānaṁ na ślāghatāṁ yataḥ sarvvāṇi yuṣmākameva,"},{"book":"1 karinthinaḥ","chapter":"3","verse":"22","text":"paula vā āpallo rvā kaiphā vā jagad vā jīvanaṁ vā maraṇaṁ vā varttamānaṁ vā bhaviṣyadvā sarvvāṇyeva yuṣmākaṁ,"},{"book":"1 karinthinaḥ","chapter":"3","verse":"23","text":"yūyañca khrīṣṭasya, khrīṣṭaśceśvarasya|"}]}