{"data":[{"book":"1 КАРЫНФЯНАЎ","chapter":"8","verse":"1","text":"Што да ідалаахвярнага, дык мы ведаем, бо мы ўсе маем розум. Але розум надзімае, а любоў навучае."},{"book":"1 КАРЫНФЯНАЎ","chapter":"8","verse":"2","text":"Хто думае, што ён ведае нешта, той нічога яшчэ ня ведае так, як трэба ведаць;"},{"book":"1 КАРЫНФЯНАЎ","chapter":"8","verse":"3","text":"а хто любіць Бога, таму дадзена разуменьне празь Яго."},{"book":"1 КАРЫНФЯНАЎ","chapter":"8","verse":"4","text":"І гэтак пра спажываньне ідалаахвярнага мы ведаем, што ідал у сьвеце нішто, і што няма іншага Бога, апрача Адзінага."},{"book":"1 КАРЫНФЯНАЎ","chapter":"8","verse":"5","text":"Бо, хоць і ёсьць так званыя божышчы, хай то на небе, хай на зямлі, - бо ёсьць шмат багоў і валадароў шмат, -"},{"book":"1 КАРЫНФЯНАЎ","chapter":"8","verse":"6","text":"але ў нас адзін Бог Айцец, зь Якога ўсё, і мы для Яго, і адзін Гасподзь Ісус Хрыстос, празь Якога ўсё, і мы празь Яго."},{"book":"1 КАРЫНФЯНАЎ","chapter":"8","verse":"7","text":"Але ня ўсе маюць такое разуменьне: некаторыя і дагэтуль з сумленьнем, якое прызнае ідалаў, ядуць ідалаахвярнае як ахвяры ідальскія, і сумленьне іхняе, як што ёсьць нямоглае, апаганьваецца."},{"book":"1 КАРЫНФЯНАЎ","chapter":"8","verse":"8","text":"Ежа не набліжае нас да Бога: бо, ці мы ямо, нічога не набываем; ці не ямо, нічога ня трацім."},{"book":"1 КАРЫНФЯНАЎ","chapter":"8","verse":"9","text":"Пільнуйцеся, аднак, каб гэтая свабода вашая ня спрычыніла падзеньня нямоглых."},{"book":"1 КАРЫНФЯНАЎ","chapter":"8","verse":"10","text":"Бо, калі хто-небудзь убачыць, што ты, маючы разуменьне, сядзіш за сталом у капішчы, дык сумленьне ягонае, як нямоглага, ці ж не падахвоціць яго есьці ідалаахвярнае?"},{"book":"1 КАРЫНФЯНАЎ","chapter":"8","verse":"11","text":"І ад разуменьня твайго загіне нямоглы брат, за якога памёр Хрыстос."},{"book":"1 КАРЫНФЯНАЎ","chapter":"8","verse":"12","text":"А зграшаючы так супроць братоў і ранячы нямоглае сумленьне іхняе, вы грашыце супроць Хрыста."},{"book":"1 КАРЫНФЯНАЎ","chapter":"8","verse":"13","text":"І таму, калі ежа спакушае брата майго, ня буду есьці мяса вавек, каб не спакушаць брата майго."}]}