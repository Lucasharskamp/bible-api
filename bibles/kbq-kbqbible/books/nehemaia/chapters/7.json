{"data":[{"book":"Nehemaia","chapter":"7","verse":"1","text":"Hanki kuma kegina eri'zamo'ma eme vagarege'na, anantera kuma kafaramina hagente vaganere'na, kafante'ma kvama hanaza vahe'ene zagame'ma hu vahe'ene Livae naga'enena huhampari zamante'noe."},{"book":"Nehemaia","chapter":"7","verse":"2","text":"Ana nehu'na nenfu ne' Hananine, kini ne'mofo nonte'ma kvama nehia ne' Hanania kiznia huhampari zanantogeke Jerusalemi kumara kegava hu'na'e. Na'ankure Hanania'a sondia vahe'mokizmi hanave vihuma kegava hu'nea ne'kino agu'areti huno maka'zana fatgo huno nehia ne' mani'neno, mago'a vahera zamagatereno Anumzamofona koro hunenteno agorga nemania ne' mani'ne."},{"book":"Nehemaia","chapter":"7","verse":"3","text":"Hanki anante ana netrena amanage hu'na zanasami'noe, Jerusalemi kuma kafantamina onagita atrenkeno me'nenigeno vuno zagemo'ma hanavema ometitesigeta anagiho. Hagi kafante'ma kegavama nehaza vahe'mo'za atre'za nozamirega ovu'neza kafana erigi'za agu'ati rentrako hute'za viho. Hagi Jerusalema nemaniza vahera huhampri zamantesnanke'za kegavama hanazana vahera huzmantenke'za mago'amo'za kuma keginarera otitere nehanageta mago'amokizmia huzmantenke'za nozamimofo tva'ontera kegava hutere hiho."},{"book":"Nehemaia","chapter":"7","verse":"4","text":"Hanki Jerusalemi rankuma'mo'a rankrefa higeno rama'a kankamuna me'ne. Hianagi anampima mani'nazana osi'a vahe mani'nazageno, anampina nontamina onki'naze."},{"book":"Nehemaia","chapter":"7","verse":"5","text":"Ana hu'negu nagri Anumzamo antahintahi namige'na, ugota kva vahe'ene amne vahe'enena nagate nofite hu'na zamagia krena erinte fatgo huku ke huge'za eme atru hu'naze. Hanki anama hute'na, Babiloni kinafinti'ma atre'za ese'ma e'naza vahe'mokizmi zamagima krente'naza avontafe kena erifore hu'noe. Amanahu hu'za ana avontafepina zamagia krente'naze."},{"book":"Nehemaia","chapter":"7","verse":"6","text":"Hanki ama mago mago kuma'ma Judama me'nea kumatmimpinti vahe'ma, Babiloni kini ne' Nebukatnesa'ma zamavareno kinama ome huzmante'nea vahe'mo'zama ete Jerusalemi kumate'ene, Juda moparema ete'za, kuma zamire uvu evu hu'naze."},{"book":"Nehemaia","chapter":"7","verse":"7","text":"Hanki ana vahe'ma kegava huzmante'za zamavare'za e'naza kva vahe'mokizimi zamagia, Zerubabeliki, Jesuaki, Nehemaiaki, Azariaki, Ra'amiaki, Nahamaniki, Modekaiaki, Bilsaniki, Misperetiki, Bigvaiki, Nehumuki, Ba'anaki hu'za e'naze. Hagi kvama krizmante'za zamavare'za e'naza Israeli vahe'mokizmi zamagi'a ama'ne,"},{"book":"Nehemaia","chapter":"7","verse":"8","text":"Parosi nagapintira 2 tauseni 172'a venene e'naze."},{"book":"Nehemaia","chapter":"7","verse":"9","text":"Sefatia nagapintira 372'a venene e'naze."},{"book":"Nehemaia","chapter":"7","verse":"10","text":"Ara nagapintira 652'a venene e'naze."},{"book":"Nehemaia","chapter":"7","verse":"11","text":"Pahatmoapu vahepintira Jesua naga'ene Joapu nagapintima e'nazana 2 tausen 818ni'a venene e'naze."},{"book":"Nehemaia","chapter":"7","verse":"12","text":"Elamu nagapintira 1 tausen, 254'a vene'ne e'naze."},{"book":"Nehemaia","chapter":"7","verse":"13","text":"Hagi Zatu nagapintira 845fu'a vene'ne e'naze."},{"book":"Nehemaia","chapter":"7","verse":"14","text":"Zakai nagapintira 760'a venene e'naze."},{"book":"Nehemaia","chapter":"7","verse":"15","text":"Binui nagapintira 648'a vene'ne e'naze."},{"book":"Nehemaia","chapter":"7","verse":"16","text":"Bebai nagapintira 628'a venene e'naze."},{"book":"Nehemaia","chapter":"7","verse":"17","text":"Azagadi nagapintira 2 tausen, 322'a vene'ne e'naze."},{"book":"Nehemaia","chapter":"7","verse":"18","text":"Adonikamu nagapintira 667ni'a venene e'naze."},{"book":"Nehemaia","chapter":"7","verse":"19","text":"Bikvai nagapintira 2 tausen, 67ni'a vene'ne e'naze."},{"book":"Nehemaia","chapter":"7","verse":"20","text":"Adini nagapintira 655'a vene'ne e'naze."},{"book":"Nehemaia","chapter":"7","verse":"21","text":"Hagi Hezekaiampinti fore'ma hu'nea ne' Ateria nagapintira 98'a venene e'naze."},{"book":"Nehemaia","chapter":"7","verse":"22","text":"Hasumu nagapintira 328'a venene e'naze."},{"book":"Nehemaia","chapter":"7","verse":"23","text":"Bezai nagapintira 324'a venene e'naze."},{"book":"Nehemaia","chapter":"7","verse":"24","text":"Harifi nagapintira 112'a vene'ne e'naze."},{"book":"Nehemaia","chapter":"7","verse":"25","text":"Gibeoni nagapintira 95'a vene'ne e'naze."},{"book":"Nehemaia","chapter":"7","verse":"26","text":"Hanki Betlehemu kuma'ene Netofa kumate vahe'ma kinafintima e'nazana 188'a vene'ne e'naze."},{"book":"Nehemaia","chapter":"7","verse":"27","text":"Hanki Anatoti kumate vahera 128'a vene'ne e'naze."},{"book":"Nehemaia","chapter":"7","verse":"28","text":"Bet-Azmaveti kumate vahera 42'a vene'ne e'naze."},{"book":"Nehemaia","chapter":"7","verse":"29","text":"Kiriat-Jearimi kuma'ma Kefira kuma'ma Biroti kumate vahera 743'a venene e'naze."},{"book":"Nehemaia","chapter":"7","verse":"30","text":"Rama kuma'ene Geba kumate vahera 621ni'a vene'ne e'naze."},{"book":"Nehemaia","chapter":"7","verse":"31","text":"Hanki Mikmasi kumate vahera 122'a venene e'naze."},{"book":"Nehemaia","chapter":"7","verse":"32","text":"Hanki Beteli kuma'ene Ai kumate vahera 123'a vene'ne e'naze."},{"book":"Nehemaia","chapter":"7","verse":"33","text":"Mago Nebo kumate vahera 52'a vene'ne e'naze."},{"book":"Nehemaia","chapter":"7","verse":"34","text":"Mago Elamu kumate vahera 1 tausen 254'a vene'ne e'naze."},{"book":"Nehemaia","chapter":"7","verse":"35","text":"Harimi kumate vahera 320'a vene'ne e'naze."},{"book":"Nehemaia","chapter":"7","verse":"36","text":"Hanki Jeriko kumate vahera 345'a vene'ne e'naze."},{"book":"Nehemaia","chapter":"7","verse":"37","text":"Hanki Lotine Haditine Ono kumate vahera 721ni'a venene e'naze."},{"book":"Nehemaia","chapter":"7","verse":"38","text":"Sena'a kumate vahera 3 tausen 930'a vene'ne e'naze."},{"book":"Nehemaia","chapter":"7","verse":"39","text":"Hanki pristi eri'zama eneriza vahe'ma kinafintima e'nazana, Jesua naga'nofipinti Jedaia nagara 973'a vene'ne e'naze."},{"book":"Nehemaia","chapter":"7","verse":"40","text":"Hagi Imeri nagapintira 1 tausen 52'a venene e'naze."},{"book":"Nehemaia","chapter":"7","verse":"41","text":"Pasuri nagapintira 1 tausen 247ni'a vene'ne e'naze."},{"book":"Nehemaia","chapter":"7","verse":"42","text":"Harimi nagapintira 1 tausen 17ni'a vene'ne e'naze."},{"book":"Nehemaia","chapter":"7","verse":"43","text":"Hanki Livae vahe'ma kinafintima e'naza vahera, Hodaviampintima fore'ma hu'neana Jesua naga'ene Kadmieli nagaki'za 74'a vene'ne e'naze."},{"book":"Nehemaia","chapter":"7","verse":"44","text":"Hanki Asapu nagapinti'ma zagamema nehaza vahe'ma kinafinti'ma e'nazana 148'a vene'ne e'naze."},{"book":"Nehemaia","chapter":"7","verse":"45","text":"Hanki ra mono no kafante'ma kvama nehaza vahe'ma e'nazana, Salumu'ma Ateri'ma Talmoni'ma Akubi'ma Hatita'ma Sobai nagapintiki hu'za ana makara 138'a vene'ne e'naze."},{"book":"Nehemaia","chapter":"7","verse":"46","text":"Hanki ra mono nompima eri'zama eneriza vahe'ma e'nazana, amama zamagima me'nea vahe'mokizmi nagapinti e'naze. Ziha'ma, Hasufa'ma, Tabaoti'ma,"},{"book":"Nehemaia","chapter":"7","verse":"47","text":"Kerosi'ma, Sia'ma, Padoni'ma,"},{"book":"Nehemaia","chapter":"7","verse":"48","text":"Lebana'ma, Hagaba'ma, Salmai'ma,"},{"book":"Nehemaia","chapter":"7","verse":"49","text":"Hanani'ma, Gideli'ma, Gahari'ma,"},{"book":"Nehemaia","chapter":"7","verse":"50","text":"Reaia'ma, Rezini'ma, Nekoda'ma,"},{"book":"Nehemaia","chapter":"7","verse":"51","text":"Gazamu'ma, Uza'ma, Pesea'ma,"},{"book":"Nehemaia","chapter":"7","verse":"52","text":"Besai'ma, Meaunimi'ma, Nefusimi'ma,"},{"book":"Nehemaia","chapter":"7","verse":"53","text":"Bakbuku'ma Hakufa'ma Harhuri'ma,"},{"book":"Nehemaia","chapter":"7","verse":"54","text":"Bazluti'ma, Mehida'ma, Harsa'ma,"},{"book":"Nehemaia","chapter":"7","verse":"55","text":"Barkosi'ma, Sisera'ma, Tema'ma,"},{"book":"Nehemaia","chapter":"7","verse":"56","text":"Nezia naga'ene Hatifa nagapintiki hu'za mika e'naze."},{"book":"Nehemaia","chapter":"7","verse":"57","text":"Hagi Solomoni eri'za vahe'mokizmi naga nofipinti'ma e'nazana, amama zamagima me'nea vahe'mokizmi nagapinti etere hu'naze. Sotai'ma Sofereti'ma Perida'ma,"},{"book":"Nehemaia","chapter":"7","verse":"58","text":"Ja'ala'ma, Darkoni'ma, Gideli'ma,"},{"book":"Nehemaia","chapter":"7","verse":"59","text":"Sifatia'ma, Hatili'ma, Pokeret-Hazebaimi e'ne Amoni nagaki hu'za e'naze."},{"book":"Nehemaia","chapter":"7","verse":"60","text":"Hagi ra mono nompi eri'za vahe'ene, Solomoni eri'za vahe'mokizmi nagapinti vahe'ma kinafinti'ma e'nazana ana maka 392'a venene e'naze."},{"book":"Nehemaia","chapter":"7","verse":"61","text":"Hagi mago'a vahe'ma e'nazana ama kumatamimpinti e'naze. Tel-Melagi Tel-Hasarigi Kerubigi Adonine Imeri kumate venenegi hu'za e'naze. Hianagi zamagra Israeli vahepina ina naga nofipinti e'nafi hake'za eriforera osu'naze."},{"book":"Nehemaia","chapter":"7","verse":"62","text":"Hanki ana vahera Delaiane Tobiane Nekoda nagapintiki hu'za e'nazankino, ana makara 642'a venene e'naze."},{"book":"Nehemaia","chapter":"7","verse":"63","text":"Hanki mago'a pristi vahe'ma e'nazana, Hobaia'ma Hakozi'ma Bazilai nagapintiki hu'za e'naze. Bazilai'a Giliatiti ne' Bazilai mofa a' erige'za, a'amofo naga'moza zamagra'a nagapi nehaza zamagi Bazilai'e hu'za antemi'naze."},{"book":"Nehemaia","chapter":"7","verse":"64","text":"Ana hige'za ana 3'a nagara ina naga nofipinti e'nafi hu'za zamagigura hake'nazanagi, zamagima krenentaza avontafepina hakazanagi ke'za eri forera osu'naze. E'ina hu'negu agru osu'naze nehu'za, zamatrage'za pristi eri'zana e'ori'naze."},{"book":"Nehemaia","chapter":"7","verse":"65","text":"Ana higeno Juda mopare'ma ugotama hu'nea gavana ne'mo'a zamasamino, Anumzamofontegama ofama huntesaza ne'zampintira onetma amne mani'nenkeno, Urimine Tamimiema nehaza havema eri'nesia pristi ne'mo, pristi eri'zana erigahazafi Anumzamofo avesira keno eri fore hugahie."},{"book":"Nehemaia","chapter":"7","verse":"66","text":"Hagi Israeli vahe'ma e'nazana ana makara 42 tausen 360'a vahe e'naze."},{"book":"Nehemaia","chapter":"7","verse":"67","text":"Ana hazage'za ve kazokzo eri'za vahe'ene a' kazokzo eri'za vahera ana makara 7 tausen 337ni'a vahe azageno, anampina zagamema nehaza vene'nene a'nenena 245'a vahe e'naze."},{"book":"Nehemaia","chapter":"7","verse":"68","text":"Hanki hosi afutamina 736agi, miulie nehaza tonki afutamina 245 fu'agi,"},{"book":"Nehemaia","chapter":"7","verse":"69","text":"kemoli afutamina 435fu'agi, donki afutamina 6 tausen 720'a afu taminki hu'za zamavare'za e'naze."},{"book":"Nehemaia","chapter":"7","verse":"70","text":"Hanki ra mono noma ki zantamima, mago'mago naga nofite'ma ugota hu'naza vahe'mo'zama eri truma hu'nazana amanahu hu'ne. Juda mopare'ma ugotama hu'nea gavana ne'mo'a, 1 tausenia golire zagogi, 50'a golire zuompagi, pristi vahe kukena 530'agi huno eme atre'ne."},{"book":"Nehemaia","chapter":"7","verse":"71","text":"Hagi mago mago naga nofite'ma ugotama hutere'ma hu'naza vahe'mo'za 20 tauseni'a golire zagogi, silva 1 tausen 325fu'a kilogi hu'nea eme atre'naze."},{"book":"Nehemaia","chapter":"7","verse":"72","text":"Hagi mago'a vahe'mo'za golire zagoa 20 tauseni'agi, Silva 1 tausen 330'a kilone, pristi vahe'mo'zama antanisaza kukena 67ni'agi hu'za eme atre'naze."},{"book":"Nehemaia","chapter":"7","verse":"73","text":"Hanki pristi vahe'ma, Livae naga'ma, mono no kafante'ma kvama nehaza vahe'ma, zagame'ma nehaza vahe'ma, mono nompima eri'zama eneri'za vahe'ene, mago'a amne vahe'ene ana maka Israeli vahe'mo'za ne'onse kumazmire umani emani huvagare'naze. Ana hu'za Israeli vahe'mo'za ko'ma mani'naza nonku'ma zamire umani emani huvaga retazageno, 7ni ikana emente'ne."}]}