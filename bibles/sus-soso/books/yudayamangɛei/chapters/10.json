{"data":[{"book":"Yudaya Mangɛe I","chapter":"10","verse":"1","text":"Filisitakae naxa Isirayilakae gere. Isirayilakae naxa e gi, a gbegbe naxa faxa Gilibowa geya fari."},{"book":"Yudaya Mangɛe I","chapter":"10","verse":"2","text":"Filisitakae naxa bira Sɔlu nun a xa die fɔxɔ ra, han e Yonatan, Abinadabo, nun Malakisuwa faxa."},{"book":"Yudaya Mangɛe I","chapter":"10","verse":"3","text":"Gere naxa xɔrɔxɔ. Tanbɛ nde naxa Sɔlu sɔxɔ a ɲaaxi ra."},{"book":"Yudaya Mangɛe I","chapter":"10","verse":"4","text":"A naxa a fala a xa geresose maxaninyi bɛ, «N faxa i xa santidɛgɛma ra, alako yi gaantaree naxa n nayaagi.» Kɔnɔ na xɛmɛ mu suusa na rabade. Na na a ra, Sɔlu naxa a yɛtɛ faxa a xa santidɛgɛma ra."},{"book":"Yudaya Mangɛe I","chapter":"10","verse":"5","text":"A xa geresose maxaninyi to na to, a fan naxa a yɛtɛ faxa."},{"book":"Yudaya Mangɛe I","chapter":"10","verse":"6","text":"Sɔlu nun a xa di saxanyi faxa na ki nɛ. A xa denbaya birin naxa laaxira tɛmui keren."},{"book":"Yudaya Mangɛe I","chapter":"10","verse":"7","text":"Isirayilakae, naxee nu sabatixi geya lanbanyi, e to a kolon a sɔɔrie na e gife, Sɔlu nun a xa die bara faxa, e fan naxa e gi. Filisitakae e xa taae birin sɔtɔ na ki nɛ."},{"book":"Yudaya Mangɛe I","chapter":"10","verse":"8","text":"Na kuye iba, Filisitakae naxa gbilen gere yire, e xa sɔɔri faxaxie harige tongo. E naxa Sɔlu nun a xa die to Gilibowa geya fari."},{"book":"Yudaya Mangɛe I","chapter":"10","verse":"9","text":"E to gɛ e xa harige tongode, e naxa Sɔlu xunyi nun a xa geresosee xanin sɔɔrie yire. E naxa na xibaarui masen Filisitakae birin bɛ, a nun e xa kuyee bɛ."},{"book":"Yudaya Mangɛe I","chapter":"10","verse":"10","text":"E naxa Sɔlu xa geresosee lu e xa ala xa banxi kui, e a xunyi gbaku e xa ala Dagɔn xa banxi kui."},{"book":"Yudaya Mangɛe I","chapter":"10","verse":"11","text":"Yabɛsikae, naxee na Galadi, e to a mɛ Filisitakae naxan nabaxi Sɔlu ra,"},{"book":"Yudaya Mangɛe I","chapter":"10","verse":"12","text":"e naxa siga e sa Sɔlu nun a xa die furee tongo, e fa e ragata Yabɛsi terebinti wuri bun ma Galadi. Yabɛsikae naxa sunyi suxu xi solofere."},{"book":"Yudaya Mangɛe I","chapter":"10","verse":"13","text":"Sɔlu faxa a xa yanfanteya nan ma fe ra a naxan niya Alatala ra. A mu Alatala xa wɔyɛnyi suxu, a naxa marasi fen mixie ra naxee wɔyɛnma mixi faxaxie ra."},{"book":"Yudaya Mangɛe I","chapter":"10","verse":"14","text":"A mu marasi fen Alatala ra, na na a ra Alatala naxa a faxa, a Sɔlu xa mangɛya fi Yisayi xa di Dawuda ma."}]}