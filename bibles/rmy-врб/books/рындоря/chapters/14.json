{"data":[{"book":"Рындоря","chapter":"14","verse":"1","text":"Андэ Икониё Павло и Варнава зажыле андэ иудеёндири синагога и пхэнэнас кадя, со патяйле фартэ бут иудеёря и грекоря."},{"book":"Рындоря","chapter":"14","verse":"2","text":"Ай иудеёря, савэ отпхэндэпэ тэ патян лэнди, вазгле пэ пхрала найиудеёнэн и тховдэ андэ лэндирэ водя вражымос."},{"book":"Рындоря","chapter":"14","verse":"3","text":"Нэ Павло и Варнава сас котэ бут вряма. Онэ бидарако пхэнэнас палав Рай, Саво допхэнэлас лав палав Пэско мищимос и дэлас лэнди зор тэ терэн диворя и шпэры."},{"book":"Рындоря","chapter":"14","verse":"4","text":"Кола, ко жувэлас андо кадва форо, розжылепэ машкар пэстэ, екх подритярэнас иудеёнэн, ай авэр — апостолонэн."},{"book":"Рындоря","chapter":"14","verse":"5","text":"Нэ кала найиудеёря тай иудеёря екхэтанэ пэстирэ пхурэдэрэнца камле тэ лажаварэн и тэ марэн лэн барэнца,"},{"book":"Рындоря","chapter":"14","verse":"6","text":"онэ ужангле пала када и нашле андэ фороря Ликаониятирэ, Листра тай Дэрвия и паша лэндирэ пхувья."},{"book":"Рындоря","chapter":"14","verse":"7","text":"Котэ онэ майдур роспхэнэнас Радосаво Лав."},{"book":"Рындоря","chapter":"14","verse":"8","text":"Андэ Листра жувэлас мануш, насвало пэрнэнца; вов сас бангэса пэстирэ бэяндимастар и никала на пхирэлас. Вов бэшэлас"},{"book":"Рындоря","chapter":"14","verse":"9","text":"и ашунэлас, со пхэнэлас Павло. Павло подикхля пэр лэстэ и удикхля, со колэстэ исин патявимос, кай тэ састярэлпэ."},{"book":"Рындоря","chapter":"14","verse":"10","text":"— Вщи пэ пэстирэ пэрнэ! — гласно пхэндя Павло."},{"book":"Рындоря","chapter":"14","verse":"11","text":"Мануша дикхле, со тердя Павло, и линэ тэ цыписавэн пэ ликаониятири шыб:"},{"book":"Рындоря","chapter":"14","verse":"12","text":"Онэ акхардэ Варнавас Зевсоса, ай лэ Павлос Гермесоса, колэсти со вов андярэлас и дума, сар пхурэдэр."},{"book":"Рындоря","chapter":"14","verse":"13","text":"Англав форо сас храмо Зевсоско, и лэско рашай андя кай форостирэ удара гурувэн и вэнкоря. Вов камэлас екхэтанэ лэ манушэнца тэ анэл лэнди жэртва."},{"book":"Рындоря","chapter":"14","verse":"14","text":"Кала апостолоря Варнава и Павло ашундэ пала када, онэ росшындэ пэстири йида, впрастае кай мануша тай линэ тэ цыпин:"},{"book":"Рындоря","chapter":"14","verse":"15","text":"— Мануша, со тумэ терэн? Амэ кацавэ ж мануша, сар и тумэ, андэ тумэнди Радосаво Лав, и камас, кай тумэ тэ ашавэн шушэн идолонэн и тэ обрисавэн кав жундо Дэл, Саво тердя болыбэн, пхув и море тай вся, со андэр лэндэ."},{"book":"Рындоря","chapter":"14","verse":"16","text":"Андэ дэлмутни вряма Вов домукля народонэнди тэ пхирэн пэстирэ дромэнца,"},{"book":"Рындоря","chapter":"14","verse":"17","text":"нэ на пэрэашэлас тэ пхэнэл пала Пэстэ, терэлас лашымос, дэлас брышынд болыбнастар тай плодоря андэ пэстири вряма, дэлас хамос и пхэрдярэлас лошаса тумарэ водя."},{"book":"Рындоря","chapter":"14","verse":"18","text":"Калэ лавэнца апостолоря барэ пхаримаса тердярдэ манушэн, соб онэ тэ на анэн лэнди жэртва."},{"book":"Рындоря","chapter":"14","verse":"19","text":"Нэ иудеёря, савэ авиле андай Антиохия и Икониё, пэрэцырдэ манушэн пэ пэстири риг. Онэ лэ Павлос мардэ барэнца и выцырдэ палав форо, колэсти со гындонас, со вов муло."},{"book":"Рындоря","chapter":"14","verse":"20","text":"Нэ кала сытярнэ стидэпэ паша лэстэ, Павло вщиля и жыля палпалэ андо форо. Ай пэ авэр дес вов и Варнава жыле котар андэ Дэрвия."},{"book":"Рындоря","chapter":"14","verse":"21","text":"Андэ кадва форо онэ роспхэнэнас Радосаво Лав кадя, со бут мануша ашыле Раестирэ сытярнэнца. Тунчи онэ рисайле андэ Листра, Икониё и Антиохия."},{"book":"Рындоря","chapter":"14","verse":"22","text":"Онэ подритярэнас лавэнца сытярнэн и мангэнас, кай онэ тэ ашэнпэ састэ андо патявимос. Онэ пхэнэнас:"},{"book":"Рындоря","chapter":"14","verse":"23","text":"Андэ всаворэ кхандиря Павло и Варнава тховдэ пхурэдэрэн, манглепэ постоса тай пэрэдинэ лэн Раести, андо Саво онэ патяйле."},{"book":"Рындоря","chapter":"14","verse":"24","text":"Тунчи онэ прожыле Писидия тай авиле андэ Памфилия."},{"book":"Рындоря","chapter":"14","verse":"25","text":"Онэ пхэнэнас лав Дэвлэско андэ Пергия тай авиле андэ Аталия."},{"book":"Рындоря","chapter":"14","verse":"26","text":"Ай андай Аталия апостолоря плывисардэ палпалэ андэ Антиохия. Котар онэ, пав мищимос Дэвлэско, сас отдинэ по рындо, саво онэ и стердэ."},{"book":"Рындоря","chapter":"14","verse":"27","text":"Кала онэ авиле, стидэ кхандири тай роспхэндэ палай вся, со о Дэл тердя черэз лэндэ, и сар Вов отпхэрнадя удар важ патявимос найиудеёнди."},{"book":"Рындоря","chapter":"14","verse":"28","text":"Котэ апостолоря бут вряма сас екхэтанэ лэ сытярнэнца."}]}