{"data":[{"book":"1. Korintským","chapter":"3","verse":"1-2","text":"Bratři, jestli jsem k vám mluvil jako k malým dětem, mělo to svůj důvod. Nemohl jsem přece od vás v duchovních záležitostech očekávat chápavost vyspělých křesťanů, když vaše víra byla teprve v plenkách."},{"book":"1. Korintským","chapter":"3","verse":"3","text":"Mám dokonce dojem, že z nich dosud nevyrostla a že stále ještě u vás převládají tělesné sklony. Řekněte sami – nejsou vaše spory a žárlivost až příliš lidské?"},{"book":"1. Korintským","chapter":"3","verse":"4","text":"Když někdo tolik zdůrazňuje „já jsem s Pavlem“ a jiný zase „já s Apollem“, nelpíte příliš na osobě?"},{"book":"1. Korintským","chapter":"3","verse":"5","text":"Vždyť kdo je Apollo? A kdo je Pavel? Pouze služebníci, kteří vám pomohli dospět k víře – každý zase jen tou měrou, jak mu uložil Bůh."},{"book":"1. Korintským","chapter":"3","verse":"6","text":"Já jsem zasadil, Apollo zaléval, ale vzrůst dal Bůh."},{"book":"1. Korintským","chapter":"3","verse":"7-9","text":"To on dává vznik životu, a ne ten, kdo sází nebo zalévá. On své pomocníky odmění podle jejich práce, ale jinak jsou si všichni rovni v tom, že jsou jen pouhými pomocníky na Božím díle."},{"book":"1. Korintským","chapter":"3","verse":"10","text":"Z Božího pověření jsem jako zkušený v tomto směru mohl položit základy, na kterých dál staví už jiný. Dávejte však pozor, jak staví!"},{"book":"1. Korintským","chapter":"3","verse":"11-12","text":"Základem je Ježíš Kristus, jiný základ už položit nelze. Ale i potom je možno na ten základ stavět buď solidní budovu, jež přetrvá věky, nebo slepit chatrč, kterou rozhází první nápor větru."},{"book":"1. Korintským","chapter":"3","verse":"13","text":"Kvalita stavby se musí osvědčit ve zkouškách – teprve ty ukáží, co kdo vlastně postavil."},{"book":"1. Korintským","chapter":"3","verse":"14","text":"Když dílo vydrží, dostane stavitel odměnu."},{"book":"1. Korintským","chapter":"3","verse":"15","text":"Komu se jeho dílo sesype, ten se sice sám zachrání, ale nic po něm nezůstane."},{"book":"1. Korintským","chapter":"3","verse":"16","text":"Nezapomeňte, že ve vás působí Boží Duch, že jste Božím příbytkem."},{"book":"1. Korintským","chapter":"3","verse":"17","text":"Kdo by ničil Boží chrám, který je nedotknutelný, toho zničí Bůh."},{"book":"1. Korintským","chapter":"3","verse":"18","text":"Nežijte v sebeklamu. Kdo si o sobě myslí, že všechno umí vysvětlit rozumem, jak se to dnes požaduje, ten má nejvíc zapotřebí stát se pro svět „pošetilcem“. Jen to je cesta k opravdové moudrosti."},{"book":"1. Korintským","chapter":"3","verse":"19","text":"Všechno vědění, jímž se svět pyšní, je v Božích očích směšné. Stojí přece v Písmu: „On chytá rozumáře do léčky, kterou si sami nastraží“,"},{"book":"1. Korintským","chapter":"3","verse":"20","text":"anebo „Pán dobře zná výpočty moudrých: nejsou k ničemu“."},{"book":"1. Korintským","chapter":"3","verse":"21","text":"Ať si tedy nikdo nezakládá na lidech."},{"book":"1. Korintským","chapter":"3","verse":"22","text":"Pavel nebo Petr nebo Apollo – všichni jsou „vaši“ stejným dílem. Vám patří i svět, život i smrt, všechno v přítomnosti a všechno v budoucnosti. Všechno je vaše,"},{"book":"1. Korintským","chapter":"3","verse":"23","text":"vy Kristovi a Kristus Boží."}]}