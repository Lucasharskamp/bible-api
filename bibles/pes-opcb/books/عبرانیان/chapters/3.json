{"data":[{"book":"عبرانیان","chapter":"3","verse":"1","text":"پس ای برادران و خواهران عزیز، ای جداشدگان و برگزیدگان خدا که برای رسیدن به آسمان دعوت شده‌اید، بیایید به عیسی بیندیشیم، به کسی که اعتراف می‌کنیم رسول خدا و کاهن اعظم ما است."},{"book":"عبرانیان","chapter":"3","verse":"2","text":"عیسی به خدا که وی را به این مقام منصوب کرد، وفادار بود، همان‌گونه که موسی در تمام امور خانۀ خدا3‏:2 منظور از «خانۀ خدا» همان خیمۀ عبادت است (ر.ک. خروج، فصل ۲۶)، زیرا معبد بزرگ قرن‌ها بعد از زمان موسی بنا شد. وفادارانه خدمت می‌کرد."},{"book":"عبرانیان","chapter":"3","verse":"3","text":"اما عیسی، از عزت و جلالی به مراتب بیشتر از موسی برخوردار بود، همان‌طور که احترامِ سازندهٔ خانه، بیشتر از خود خانه است."},{"book":"عبرانیان","chapter":"3","verse":"4","text":"در ضمن، هر خانه‌ای به دست کسی بنا می‌شود، اما فقط خداست که آفرینندهٔ همه چیز است."},{"book":"عبرانیان","chapter":"3","verse":"5","text":"موسی در تمام امور خانۀ خدا با وفاداری خدمت کرد، اما او فقط یک خدمتگزار بود؛ و اصولاً کار او بیشتر شهادت دادن دربارۀ اموری بود که خدا می‌بایست بعدها در زمینۀ آنها سخن گوید."},{"book":"عبرانیان","chapter":"3","verse":"6","text":"اما مسیح در مقام «پسر» است که مسئول تمام خانۀ خداست. و این «خانه» ما ایمانداران هستیم، به شرطی که شهامت خود را حفظ کنیم و در امیدی که در مسیح داریم، راسخ و استوار بمانیم."},{"book":"عبرانیان","chapter":"3","verse":"7","text":"به همین دلیل است که روح‌القدس به ما هشدار داده، می‌فرماید:"},{"book":"عبرانیان","chapter":"3","verse":"8","text":"دل خود را سخت نکنید، همان کاری که نیاکان شما به‌هنگام سرکشی‌شان انجام دادند، و در بیابان مرا آزمایش کردند."},{"book":"عبرانیان","chapter":"3","verse":"9","text":"در آنجا، نیاکان شما، صبر مرا آزمایش و امتحان کردند، با اینکه چهل سال کارهای مرا دیده بودند."},{"book":"عبرانیان","chapter":"3","verse":"10","text":"لذا از آن نسل به خشم آمدم و گفتم: ”دلشان پیوسته از من برمی‌گردد و دیگر مرا اطاعت نمی‌کنند.“"},{"book":"عبرانیان","chapter":"3","verse":"11","text":"پس در خشم خود سوگند خوردم که به آسایش من هرگز راه نخواهند یافت.»3‏:11 مزمور ۹۵‏:۷‏‑۱۱."},{"book":"عبرانیان","chapter":"3","verse":"12","text":"پس ای برادران و خواهران عزیز، مراقب باشید که از شما کسی دلی گناهکار و بی‌ایمان نداشته باشد که او را از خدای زنده دور سازد."},{"book":"عبرانیان","chapter":"3","verse":"13","text":"بلکه هر روز، مادام که هنوز «امروز» خوانده می‌شود، یکدیگر را تشویق نمایید، مبادا هیچ‌یک از شما فریب گناه را بخورد و دلش سخت گردد."},{"book":"عبرانیان","chapter":"3","verse":"14","text":"زیرا اگر تا به آخر وفادار بمانیم و مانند روزهای نخست ایمانمان، اعتماد خود را به خدا حفظ کنیم، آنگاه در جلال مسیح سهیم خواهیم شد."},{"book":"عبرانیان","chapter":"3","verse":"15","text":"و این هشدار کتب مقدّس را فراموش نکنید که می‌فرماید: «امروز اگر صدای خدا را می‌شنوید، دل خود را سخت نکنید، همان کاری که نیاکان شما به‌هنگام سرکشی‌شان انجام دادند.»"},{"book":"عبرانیان","chapter":"3","verse":"16","text":"آیا می‌دانید آنانی که صدای خدا را شنیدند و سرکشی کردند، چه کسانی بودند؟ آیا همان کسانی نبودند که به رهبری موسی، از سرزمین مصر بیرون آمدند؟"},{"book":"عبرانیان","chapter":"3","verse":"17","text":"آیا می‌دانید چه کسانی برای مدت چهل سال، خدا را به خشم می‌آوردند؟ مگر همان اشخاصی نبودند که گناه کردند و در نتیجه، جنازه‌هایشان در بیابان افتاد و از میان رفت؟"},{"book":"عبرانیان","chapter":"3","verse":"18","text":"و خدا دربارهٔ چه کسانی قسم خورد و گفت که هرگز داخل آسایش او نخواهند شد؟ مگر دربارهٔ همان اشخاصی نبود که از او سرکشی کرده بودند؟"},{"book":"عبرانیان","chapter":"3","verse":"19","text":"پس مشاهده می‌کنیم که به دلیل بی‌ایمانی نتوانستند داخل شوند."}]}