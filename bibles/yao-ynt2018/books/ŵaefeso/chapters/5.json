{"data":[{"book":"Ŵaefeso","chapter":"5","verse":"1","text":"Mwasyasye Akunnungu pakuŵa ŵanyamwe ndi ŵanache ŵao ŵakunonyelwa."},{"book":"Ŵaefeso","chapter":"5","verse":"2","text":"Ntameje kwa kunonyelana, mpela Kilisito iŵatite pakutunonyela ni kuutyosya umi wakwe kwaligongo lyetu nti mbopesi jakununjila ni sadaka jajikwanonyela Akunnungu."},{"book":"Ŵaefeso","chapter":"5","verse":"3","text":"Nambo pakuŵa ŵanyamwe ndi ŵandu ŵa Akunnungu, nipele chikululu ni usakwa wauli wose pane chilema chikakolanjikwa pasikati jenu."},{"book":"Ŵaefeso","chapter":"5","verse":"4","text":"Ngasimecheta maloŵe ga soni ni gangalimate pane ga makani ngagakuŵajilwa kose kukwenu, nambo mmbaya kuŵecheta maloŵe gakwatogolela Akunnungu."},{"book":"Ŵaefeso","chapter":"5","verse":"5","text":"Mmanyilile isyene kuti jwachikululu jwalijose ni jwausakwa ni jwalipamo, mundu jwanti yele ali chisau mundu jwakuchipopelela chinyago ni mundu jwalijose jwanti yele ngaapata chindu mu Umwenye wa Kilisito ni wa Akunnungu."},{"book":"Ŵaefeso","chapter":"5","verse":"6","text":"Akanlambusya mundu kwa maloŵe gangalimate, kwa ligongo lya gelego Akunnungu akwalamula ŵele ŵangakwapilikanichisya."},{"book":"Ŵaefeso","chapter":"5","verse":"7","text":"Nipele ŵanyamwe nkakamulangana nawo."},{"book":"Ŵaefeso","chapter":"5","verse":"8","text":"Ŵanyamwe kalakala mwaliji pa chipi, sambano ŵanyamwe ndi ŵandu ŵa Ambuje, nkutamanga palulanga. Kwayele ntamanje mpela ŵandu ŵaali mu lulanga,"},{"book":"Ŵaefeso","chapter":"5","verse":"9","text":"pakuŵa kutama palulanga kukuntenda mpanganye indu yambone ni kupanganya indu yakusaka Akunnungu ni kuŵecheta ya usyene."},{"book":"Ŵaefeso","chapter":"5","verse":"10","text":"Nchalile kuimanyilila yaikwanonyelesya Ambuje."},{"book":"Ŵaefeso","chapter":"5","verse":"11","text":"Nipele nkaliwanganya nkupanganya ipanganyo yangalimate ya mu chipi, nambo mwaichisye ŵandu palulanga."},{"book":"Ŵaefeso","chapter":"5","verse":"12","text":"Ligongo indu yakuipanganya kwachisyepela ikutesya soni namose kuiŵalanga."},{"book":"Ŵaefeso","chapter":"5","verse":"13","text":"Nambo yose yaikwichiswa palulanga, ikuloleka pangasisika,"},{"book":"Ŵaefeso","chapter":"5","verse":"14","text":"pakuŵa lulanga ni lwalukulosya indu yose pangasisika. Kwa ligongo lyo Malembelo gakuti,"},{"book":"Ŵaefeso","chapter":"5","verse":"15","text":"Nipele nlilolechesye inkuti kutama. Nkatama mpela ŵandu ŵakuloŵela nambo ntame mpela ŵandu ŵandi ni lunda."},{"book":"Ŵaefeso","chapter":"5","verse":"16","text":"Ntumie uchenene katema kandi nako kwa kupanganya indu yambone, pakuŵa moŵa ga gali gakusakala."},{"book":"Ŵaefeso","chapter":"5","verse":"17","text":"Kwa ligongo lyo nkaŵa ŵakuloŵela, nambo nsose kuimanyilila aila yakuisaka Ambuje mpanganye."},{"book":"Ŵaefeso","chapter":"5","verse":"18","text":"Kasinkolelwa divai pakuŵa kukolelwa kukuntesya mundu apanganye indu yangalumbana pangaganisya ichikopochele. Nambo ngumbaswe Mbumu jwa Akunnungu."},{"book":"Ŵaefeso","chapter":"5","verse":"19","text":"Pankukunguluka, mmechete kwa maloŵe ga Sabuli ni nyimbo sya kulapa ni nyimbo sya kupopelela. Mwajimbile Ambuje ni kwajangalalila kwa mitima jenu."},{"book":"Ŵaefeso","chapter":"5","verse":"20","text":"Mwatogolele Akunnungu Atati, moŵa gose kwa indu yose, mu liina lya Ambuje ŵetu Che Yesu Kilisito."},{"book":"Ŵaefeso","chapter":"5","verse":"21","text":"Kila mundu annolechesye njakwe kwa kulitulusya kwa ligongo lya kwachimbichisya Kilisito."},{"book":"Ŵaefeso","chapter":"5","verse":"22","text":"Ŵanyamwe achimbumba, mwapilikanichisye achiŵankwenu mpela inkuti kwapilikanichisya Ambuje."},{"book":"Ŵaefeso","chapter":"5","verse":"23","text":"Pakuŵa jwannume akunlongosya ŵankwakwe, mpela Kilisito nombe ali jwakuulongosya mpingo wa ŵandu ŵakunkulupilila Kilisito. Nombe Kilisito nsyene ali ŵakwakulupusya ŵandu ŵakunkulupilila, ŵaali chiilu chao."},{"book":"Ŵaefeso","chapter":"5","verse":"24","text":"Mpela ila mpingo wa ŵandu ŵakunkulupilila Kilisito yakuti pakwapilikanichisya Kilisito, iyoyo achimbumba nombe ŵapilikanichisye achiŵankwawo mu yose."},{"book":"Ŵaefeso","chapter":"5","verse":"25","text":"Ni ŵanyamwe achalume, mwanonyele achiŵankwenu mpela Kilisito yatite pakwanonyela mpingo wa ŵandu ŵakunkulupilila Kilisito kwa kuutyosya umi wao kwa ligongo lyao."},{"book":"Ŵaefeso","chapter":"5","verse":"26","text":"Ŵatesile yeleyo kuti auŵiche pajika mpingo wa ŵandu ŵakunkulupilila Kilisito kwa ligongo lya Akunnungu, ni kwajosya kwa liloŵe lyao mpela akwajosya ni meesi,"},{"book":"Ŵaefeso","chapter":"5","verse":"27","text":"kuti akombole kuliichisya mpingo wa ŵandu ŵakunkulupilila Kilisito ŵaali ŵaswela ni ŵambone, ŵangali chileŵo, atamuno ngwinyata, atamuno chachili chose chati iyoyo."},{"book":"Ŵaefeso","chapter":"5","verse":"28","text":"Iyoyo peyo achalume akusachilwa ŵanonyele achiŵankwawo mpela yakuti kuinonyela iilu yao achinsyene. Jwannume jwakunnonyela ŵankwakwe akulinonyela nsyene."},{"book":"Ŵaefeso","chapter":"5","verse":"29","text":"Pakuŵa ngapagwa mundu jwaakuchichima chiilu chakwe nsyene, nambo akuchilisya ni kuchigosa mpela Kilisito yakuti pakuugosa mpingo wa ŵandu ŵakunkulupilila Kilisito,"},{"book":"Ŵaefeso","chapter":"5","verse":"30","text":"ligongo uwe wose tuli iŵalo ya chiilu chao."},{"book":"Ŵaefeso","chapter":"5","verse":"31","text":"Mpela igakuti pakusala Malembelo ga Akunnungu, “Kwa ligongo li, jwannume chiŵaaleche atatigwe ni achikulugwe ni chalumbikane ni ŵankwakwe, nombe ŵaŵili wo chaŵe ŵamo.”"},{"book":"Ŵaefeso","chapter":"5","verse":"32","text":"Kwana usyene wausisiche waunukulikwe kukwangu mmalembelo nkati Kilisito ni mpingo wa ŵandu ŵakwe ŵakunkulupilila."},{"book":"Ŵaefeso","chapter":"5","verse":"33","text":"Nambo ukungamba ni ŵanyamwe ŵakwe: Jwannume jwalijose annonyele ŵankwakwe mpela yakuti kulinonyela nsyene, ni jwambumba nombe ampilikanichisye ŵankwakwe."}]}