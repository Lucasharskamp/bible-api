{"data":[{"book":"ΠΡΟΣ ΡΩΜΑΙΟΥΣ","chapter":"6","verse":"1","text":"Τί οὖν ἐροῦμεν; ἐπιμενοῦμεν τῇ ἁμαρτίᾳ ἵνα ἡ χάρις πλεονάσῃ;"},{"book":"ΠΡΟΣ ΡΩΜΑΙΟΥΣ","chapter":"6","verse":"2","text":"μὴ γένοιτο. οἵτινες ἀπεθάνομεν τῇ ἁμαρτίᾳ, πῶς ἔτι ζήσομεν ἐν αὐτῇ;"},{"book":"ΠΡΟΣ ΡΩΜΑΙΟΥΣ","chapter":"6","verse":"3","text":"ἢ ἀγνοεῖτε ὅτι ὅσοι ἐβαπτίσθημεν εἰς Χριστὸν Ἰησοῦν, εἰς τὸν θάνατον αὐτοῦ ἐβαπτίσθημεν;"},{"book":"ΠΡΟΣ ΡΩΜΑΙΟΥΣ","chapter":"6","verse":"4","text":"συνετάφημεν οὖν αὐτῷ διὰ τοῦ βαπτίσματος εἰς τὸν θάνατον, ἵνα ὥσπερ ἠγέρθη Χριστὸς ἐκ νεκρῶν διὰ τῆς δόξης τοῦ πατρός, οὕτω καὶ ἡμεῖς ἐν καινότητι ζωῆς περιπατήσωμεν."},{"book":"ΠΡΟΣ ΡΩΜΑΙΟΥΣ","chapter":"6","verse":"5","text":"εἰ γὰρ σύμφυτοι γεγόναμεν τῷ ὁμοιώματι τοῦ θανάτου αὐτοῦ, ἀλλὰ καὶ τῆς ἀναστάσεως ἐσόμεθα,"},{"book":"ΠΡΟΣ ΡΩΜΑΙΟΥΣ","chapter":"6","verse":"6","text":"τοῦτο γινώσκοντες, ὅτι ὁ παλαιὸς ἡμῶν ἄνθρωπος συνεσταυρώθη ἵνα καταργηθῇ τὸ σῶμα τῆς ἁμαρτίας, τοῦ μηκέτι δουλεύειν ἡμᾶς τῇ ἁμαρτίᾳ·"},{"book":"ΠΡΟΣ ΡΩΜΑΙΟΥΣ","chapter":"6","verse":"7","text":"ὁ γὰρ ἀποθανὼν δεδικαίωται ἀπὸ τῆς ἁμαρτίας."},{"book":"ΠΡΟΣ ΡΩΜΑΙΟΥΣ","chapter":"6","verse":"8","text":"εἰ δὲ ἀπεθάνομεν σὺν Χριστῷ, πιστεύομεν ὅτι καὶ συζήσομεν αὐτῷ,"},{"book":"ΠΡΟΣ ΡΩΜΑΙΟΥΣ","chapter":"6","verse":"9","text":"εἰδότες ὅτι Χριστὸς ἐγερθεὶς ἐκ νεκρῶν οὐκέτι ἀποθνήσκει, θάνατος αὐτοῦ οὐκέτι κυριεύει."},{"book":"ΠΡΟΣ ΡΩΜΑΙΟΥΣ","chapter":"6","verse":"10","text":"ὃ γὰρ ἀπέθανε, τῇ ἁμαρτίᾳ ἀπέθανεν ἐφάπαξ, ὃ δὲ ζῇ, ζῇ τῷ Θεῷ."},{"book":"ΠΡΟΣ ΡΩΜΑΙΟΥΣ","chapter":"6","verse":"11","text":"οὕτω καὶ ὑμεῖς λογίζεσθε ἑαυτοὺς νεκροὺς μὲν εἶναι τῇ ἁμαρτίᾳ, ζῶντας δὲ τῷ Θεῷ ἐν Χριστῷ Ἰησοῦ τῷ Κυρίῳ ἡμῶν."},{"book":"ΠΡΟΣ ΡΩΜΑΙΟΥΣ","chapter":"6","verse":"12","text":"Μὴ οὖν βασιλευέτω ἡ ἁμαρτία ἐν τῷ θνητῷ ὑμῶν σώματι εἰς τὸ ὑπακούειν αὐτῇ ἐν ταῖς ἐπιθυμίαις αὐτοῦ,"},{"book":"ΠΡΟΣ ΡΩΜΑΙΟΥΣ","chapter":"6","verse":"13","text":"μηδὲ παριστάνετε τὰ μέλη ὑμῶν ὅπλα ἀδικίας τῇ ἁμαρτίᾳ, ἀλλὰ παραστήσατε ἑαυτοὺς τῷ Θεῷ ὡς ἐκ νεκρῶν ζῶντας καὶ τὰ μέλη ὑμῶν ὅπλα δικαιοσύνης τῷ Θεῷ."},{"book":"ΠΡΟΣ ΡΩΜΑΙΟΥΣ","chapter":"6","verse":"14","text":"ἁμαρτία γὰρ ὑμῶν οὐ κυριεύσει· οὐ γάρ ἐστε ὑπὸ νόμον, ἀλλ᾽ ὑπὸ χάριν."},{"book":"ΠΡΟΣ ΡΩΜΑΙΟΥΣ","chapter":"6","verse":"15","text":"Τί οὖν; ἁμαρτήσομεν ὅτι οὐκ ἐσμὲν ὑπὸ νόμον, ἀλλ᾽ ὑπὸ χάριν; μὴ γένοιτο."},{"book":"ΠΡΟΣ ΡΩΜΑΙΟΥΣ","chapter":"6","verse":"16","text":"οὐκ οἴδατε ὅτι ᾧ παριστάνετε ἑαυτοὺς δούλους εἰς ὑπακοήν, δοῦλοί ἐστε ᾧ ὑπακούετε, ἤτοι ἁμαρτίας εἰς θάνατον ἢ ὑπακοῆς εἰς δικαιοσύνην;"},{"book":"ΠΡΟΣ ΡΩΜΑΙΟΥΣ","chapter":"6","verse":"17","text":"χάρις δὲ τῷ Θεῷ ὅτι ἦτε δοῦλοι τῆς ἁμαρτίας, ὑπηκούσατε δὲ ἐκ καρδίας εἰς ὃν παρεδόθητε τύπον διδαχῆς,"},{"book":"ΠΡΟΣ ΡΩΜΑΙΟΥΣ","chapter":"6","verse":"18","text":"ἐλευθερωθέντες δὲ ἀπὸ τῆς ἁμαρτίας ἐδουλώθητε τῇ δικαιοσύνῃ."},{"book":"ΠΡΟΣ ΡΩΜΑΙΟΥΣ","chapter":"6","verse":"19","text":"ἀνθρώπινον λέγω διὰ τὴν ἀσθένειαν τῆς σαρκὸς ὑμῶν. ὥσπερ γὰρ παρεστήσατε τὰ μέλη ὑμῶν δοῦλα τῇ ἀκαθαρσίᾳ καὶ τῇ ἀνομίᾳ εἰς τὴν ἀνομίαν, οὕτω νῦν παραστήσατε τὰ μέλη ὑμῶν δοῦλα τῇ δικαιοσύνῃ εἰς ἁγιασμόν."},{"book":"ΠΡΟΣ ΡΩΜΑΙΟΥΣ","chapter":"6","verse":"20","text":"ὅτε γὰρ δοῦλοι ἦτε τῆς ἁμαρτίας, ἐλεύθεροι ἦτε τῇ δικαιοσύνῃ."},{"book":"ΠΡΟΣ ΡΩΜΑΙΟΥΣ","chapter":"6","verse":"21","text":"τίνα οὖν καρπὸν εἴχετε τότε ἐφ᾽ οἷς νῦν ἐπαισχύνεσθε; τὸ γὰρ τέλος ἐκείνων θάνατος."},{"book":"ΠΡΟΣ ΡΩΜΑΙΟΥΣ","chapter":"6","verse":"22","text":"νυνὶ δὲ ἐλευθερωθέντες ἀπὸ τῆς ἁμαρτίας δουλωθέντες δὲ τῷ Θεῷ ἔχετε τὸν καρπὸν ὑμῶν εἰς ἁγιασμόν, τὸ δὲ τέλος ζωὴν αἰώνιον."},{"book":"ΠΡΟΣ ΡΩΜΑΙΟΥΣ","chapter":"6","verse":"23","text":"τὰ γὰρ ὀψώνια τῆς ἁμαρτίας θάνατος, τὸ δὲ χάρισμα τοῦ Θεοῦ ζωὴ αἰώνιος ἐν Χριστῷ Ἰησοῦ τῷ Κυρίῳ ἡμῶν."}]}