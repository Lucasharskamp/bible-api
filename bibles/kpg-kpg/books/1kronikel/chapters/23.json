{"data":[{"book":"1 Kronikel","chapter":"23","verse":"1","text":"Di madagoaa David ne dau gi dono madumadua, mee gu hagamenege aga dana dama daane go Solomon guu hai di king o Israel.23.1 1 Kings 1.1-40"},{"book":"1 Kronikel","chapter":"23","verse":"2","text":"Di King David gu haga dagabuli nia dagi huogodoo o digau Israel gi di gowaa e dahi, mo digau hai mee dabu, mo digau Levi huogodoo."},{"book":"1 Kronikel","chapter":"23","verse":"3","text":"Mee guu hai dana hihi nia daangada, e hihi di hulu daane huogodoo o Levi ala guu tugi nia ngadau e motolu be nonua. Di hulu damana huogodoo e motolu maa walu mana (38,000)."},{"book":"1 Kronikel","chapter":"23","verse":"4","text":"Di king gu haga ingoo nia daane e madalua maa haa mana (24,000) e hai nia moomee o di Hale Daumaha, mo nia daane e ono mana (6,000) e madamada humalia di hagailongo nia mee gi lodo nia beebaa mo e haga donu nia lagalagamaaloo hai baahi gii donu,"},{"book":"1 Kronikel","chapter":"23","verse":"5","text":"mo nia daane e haa mana (4,000) e hai nadau moomee hagaloloohi nia bontai di abaaba di Hale Daumaha, mo nia daane e haa mana (4,000) di nadau moomee e hai nadau daahili e hagaamu Dimaadua, digaula e hai nadau daahili gi nia mee hai daahili ala ne haga togomaalia go di king ang gi di moomee."},{"book":"1 Kronikel","chapter":"23","verse":"6","text":"David guu wwae nia daangada o Levi guu hai nia hagabuulinga e dolu, e hagatau gi nia hagadili o nadau madahaanau llauehe go Gershon, Kohath, mo Merari."},{"book":"1 Kronikel","chapter":"23","verse":"7","text":"Gershon ana dama daane dogolua go Ladan mo Shimei."},{"book":"1 Kronikel","chapter":"23","verse":"8","text":"Ladan guu hai ana dama daane dogodolu go Jehiel, Zetham, mo Joel."},{"book":"1 Kronikel","chapter":"23","verse":"9","text":"Digaula ala go nia dagi o nia madahaanau llauehe ne hagadili mai Ladan. (Shimei guu hai ana dama daane dogodolu go Shelomoth, Haziel, mo Haran)."},{"book":"1 Kronikel","chapter":"23","verse":"10-11","text":"Shimei guu hai ana dama daane dogohaa go Jahath, Zina, Jeush, mo Beriah, e hagatau ia di mmaadua. Jeush mo Beriah digi hai nau hagadili e logo, malaa, meemaa e dau be di madahaanau damana e dahi."},{"book":"1 Kronikel","chapter":"23","verse":"12","text":"Kohath guu hai ana dama daane dogohaa go Amram, Izhar, Hebron, mo Uzziel."},{"book":"1 Kronikel","chapter":"23","verse":"13","text":"Tama daane madua a maa go Amram go tamana o Aaron mo Moses. (Aaron mo ono hagadili gu dugu gee e madamada humalia nia hegau hagamadagu ga hana hua beelaa. Digaula e dudu nia ‘incense’ i di madagoaa e hai taumaha ang gi Dimaadua, e hai nia hegau a Maa, e hagalaamua nia daangada i di ingoo o Maa.23.13 Exodus 28.1"},{"book":"1 Kronikel","chapter":"23","verse":"14","text":"Nia dama daane Moses, taane ni God, e dau gi di baahi o di madawaawa Levi.)"},{"book":"1 Kronikel","chapter":"23","verse":"15","text":"Moses guu hai ana dama daane dogolua go Gershom mo Eliezer."},{"book":"1 Kronikel","chapter":"23","verse":"16","text":"Shebuel go tama madua di madahaanau o Gershom."},{"book":"1 Kronikel","chapter":"23","verse":"17","text":"Eliezer ne hai dana dama daane e dahi go Rehabiah, gei Rehabiah ono hagadili e dogologo."},{"book":"1 Kronikel","chapter":"23","verse":"18","text":"Togo lua dama daane a Kohath go Izhar, guu hai dana dama daane go Shelomith, tagi o di madahaanau damana."},{"book":"1 Kronikel","chapter":"23","verse":"19","text":"Togo dolu dama daane a Kohath go Hebron, guu hai ana dama daane dogohaa go Jeriah, Amariah, Jahaziel, mo Jekameam."},{"book":"1 Kronikel","chapter":"23","verse":"20","text":"Togo haa dama daane a Kohath go Uzziel, guu hai ana dama daane dogolua go Micah mo Isshiah."},{"book":"1 Kronikel","chapter":"23","verse":"21","text":"Merari guu hai ana dama daane dogolua go Mahli mo Mushi. Mahli guu hai ana dama daane dogolua go Eleazar mo Kish,"},{"book":"1 Kronikel","chapter":"23","verse":"22","text":"gei Eleazar gaa made digi hagadili ana dama daane, nia dama ahina la hua. Nia dama ahina a maa guu hai nadau lodo gi nia dama daane o tuaahina daane o di nadau damana, nia dama daane a Kish."},{"book":"1 Kronikel","chapter":"23","verse":"23","text":"Togo lua dama daane a Merari go Mushi guu hai ana dama daane dogodolu go Mahli, Eder, mo Jeremoth."},{"book":"1 Kronikel","chapter":"23","verse":"24","text":"Aanei nia hagadili o Levi mai nia madahaanau llauehe mo nia madahaanau lligi. Tangada nei mo tangada nei e hihi dono ingoo gi lodo di beebaa. Tei i ono hagadili e madalua be nonua nadau ngadau, guu hai dono waawa hegau i di moomee o di Hale Dimaadua."},{"book":"1 Kronikel","chapter":"23","verse":"25","text":"David ga helekai, “Dimaadua go di God o Israel, gu hagauda di noho di aumaalia gi ana daangada, gei Mee gaa noho i Jerusalem ga hana hua beelaa."},{"book":"1 Kronikel","chapter":"23","verse":"26","text":"Malaa, digau Levi guu lawa di nadau moomee di dagidagi di Hale Laa e noho Dimaadua no lodo mo nia goloo hagamadagu huogodoo ala nogo hai nia hegau di madagoaa e daumaha.”23.26 Deuteronomy 10.8"},{"book":"1 Kronikel","chapter":"23","verse":"27","text":"Aanei nia helekai hagamuliagina a David, “Digau Levi huogodoo ala guu tugi nia ngadau e madalua e hai gi hihi nadau ingoo ang gi nia moomee.”"},{"book":"1 Kronikel","chapter":"23","verse":"28","text":"Digaula guu duwwe gi nia moomee aanei: E hagamaamaa digau hai mee dabu ala mai di hagadili o Aaron i nia daumaha o di Hale Daumaha, ge e madamada humalia di malaelae dela i lodo di abaaba mo nia ruum, ge e mmada gi nia goloo hagamadagu huogodoo gi de dogolia,"},{"book":"1 Kronikel","chapter":"23","verse":"29","text":"ge e madamada humalia nia palaawaa hai tigidaumaha, mo nia palaawaa mada ala e hai hegau nia tigidaumaha, mo nia palaawaa lahilahi ala ono ‘yeast’ ai, mo nia tigidaumaha ala e daa, mo nia palaawaa e unugi gi nia lolo olib, ge e pauna mo di hagatau nia tigidaumaha o di Hale Daumaha,"},{"book":"1 Kronikel","chapter":"23","verse":"30","text":"ge e hagaamu mo di hagamadamada Dimaadua nia luada huogodoo mo nia hiahi huogodoo,"},{"book":"1 Kronikel","chapter":"23","verse":"31","text":"mo nia madagoaa nia tigidaumaha ma gaa dudu ang gi Dimaadua i di Laangi Sabad, mo di Budu o di Malama Hoou, mo nia budu ala i golo. Nia haganoho ne hau e hagamodongoohia di hulu dangada Levi dogohia ala e haga ingoo gi di moomee i tolongo e dahi. Digau Levi la gu haga ingoo gi tegau dela e hai daumaha ang gi Dimaadua i nia madagoaa huogodoo."},{"book":"1 Kronikel","chapter":"23","verse":"32","text":"Digaula guu wanga ginai tegau e madamada humalia di Hale Laa e noho Dimaadua no lodo mo di Hale Daumaha, ge e hagamaamaa nadau duaahina, digau hai mee dabu mai di hagadili o Aaron, i lodo di Hale Daumaha.23.32 Numbers 3.5-9"}]}