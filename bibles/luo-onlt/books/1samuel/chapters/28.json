{"data":[{"book":"1 Samuel","chapter":"28","verse":"1","text":"E ndalogo jo-Filistia nochoko jolwenjgi mondo oked gi Israel. Akish nowacho ni Daudi niya, “Nyaka ingʼe ni in gi jogi udhi koda e lweny.”"},{"book":"1 Samuel","chapter":"28","verse":"2","text":"Daudi nowachone niya, “To koro inine gi wangʼi gima jatiji nyalo timo.”"},{"book":"1 Samuel","chapter":"28","verse":"3","text":"Samuel nosetho kendo Israel duto noywage mine giike e dalane man Rama. Saulo noseriembo ajuoke, gi jo-nyakalondo oa e piny."},{"book":"1 Samuel","chapter":"28","verse":"4","text":"Jo-Filistia nochokore mobiro mojot e Shunem, ka Saulo bende nochoko jo-Israel duto modhi ojot Gilboa."},{"book":"1 Samuel","chapter":"28","verse":"5","text":"Ka Saulo noneno jolwenj jo-Filistia luoro gi kihondko nomake."},{"book":"1 Samuel","chapter":"28","verse":"6","text":"Nopenjo Jehova Nyasaye wach, to Jehova Nyasaye ne ok odwoke e yor lek kata gi Urim kata gi dho jonabi."},{"book":"1 Samuel","chapter":"28","verse":"7","text":"Eka Saulo nowachone joma tiyone niya, “Dwarnauru dhako ma ja-nyakalondo, mondo adhi apenje wach.”"},{"book":"1 Samuel","chapter":"28","verse":"8","text":"Mi Saulo notemo loko nenruokne korwako lewni mopogore opogore, eka en gi ji ariyo moko negidhi ir dhako ma ja-nyakalondo gotieno. Nowacho niya, “Penjna wach kuom chuny ngʼat motho kendo ikelna ngʼatno mabiro nyisi nyinge.”"},{"book":"1 Samuel","chapter":"28","verse":"9","text":"Eka dhakono nowachone niya, “Chutho ingʼeyo gima Saulo nosetimo. Osetieko jo-nyakalondo gi ajuoke e piny. Angʼo momiyo ichiko obadho ne ngimana, mondo okelna tho?”"},{"book":"1 Samuel","chapter":"28","verse":"10","text":"Saulo nokwongʼore gi nying Jehova Nyasaye niya, “Akwongʼora gi nying Jehova Nyasaye mangima ni ok nokumi kuom timo ma.”"},{"book":"1 Samuel","chapter":"28","verse":"11","text":"Eka dhakoni nopenje niya, “En ngʼa ma idwaro mondo agolni?”"},{"book":"1 Samuel","chapter":"28","verse":"12","text":"Kane dhakono oneno Samuel noywak gi dwol maduongʼ mowachone Saulo niya, “Angʼo momiyo isewuonda? In Saulo!”"},{"book":"1 Samuel","chapter":"28","verse":"13","text":"Ruoth nowachone niya, “Kik ibed maluor. Angʼo ma ineno?”"},{"book":"1 Samuel","chapter":"28","verse":"14","text":"To nopenje niya, “Ochalo nadi?”"},{"book":"1 Samuel","chapter":"28","verse":"15","text":"Samuel nowachone Saulo niya, “Angʼo momiyo ichanda kimiyo awuok oko?”"},{"book":"1 Samuel","chapter":"28","verse":"16","text":"Samuel nowacho niya, “Angʼo momiyo ipenja wach ka Jehova Nyasaye oseweyi mobedo jasiki?"},{"book":"1 Samuel","chapter":"28","verse":"17","text":"Jehova Nyasaye osetimo mana gima nakoroni. Jehova Nyasaye osegolo loch e lweti mi omiye achiel kuom jobathi ma en Daudi."},{"book":"1 Samuel","chapter":"28","verse":"18","text":"Nikech nidagi winjo Jehova Nyasaye kendo timo kaka nochiki mondo itim ne jo-Amalek mane en-go gi mirima maduongʼ, mano emomiyo Jehova Nyasaye osetimoni gini kawuono."},{"book":"1 Samuel","chapter":"28","verse":"19","text":"Jehova Nyasaye dhi chiwo jo-Israel kaachiel kodi ni jo-Filistia, kendo kiny in kod yawuoti unubed koda. Jehova Nyasaye biro chiwo jolweny mag Israel ni jo-Filistia.”"},{"book":"1 Samuel","chapter":"28","verse":"20","text":"To gisano Saulo nogore moriere piny ka luoro omake nikech weche Samuel. Tekre norumo nikech ne pok ochiemo odiechiengʼ ngima gi otieno."},{"book":"1 Samuel","chapter":"28","verse":"21","text":"Kane dhakono obiro ir Saulo moneno kaka nobwok malich, nowacho niya, “Ne, jatichni madhako osetimo gima ne ichike. Ne akawo ngimana ka nono kane atimo gima ne iwacho ni atim."},{"book":"1 Samuel","chapter":"28","verse":"22","text":"Koro yie iwinj jatichni mondo iyiena amiyi chiemo moro minyalo chamo mondo iyud teko mar dok.”"},{"book":"1 Samuel","chapter":"28","verse":"23","text":"Nodagi mowacho niya, “Ok nachiem.”"},{"book":"1 Samuel","chapter":"28","verse":"24","text":"Dhakono ne nigi nyarwath machwe e ode, mine oyangʼe mapiyo piyo. Nokawo mogo, modwalo motedogo makati ma ok oketie thowi."},{"book":"1 Samuel","chapter":"28","verse":"25","text":"Eka noketo chiemo e nyim Saulo gi joge mine gichiemo. Bangʼe ne giwuok gotienono mi gidhi."}]}