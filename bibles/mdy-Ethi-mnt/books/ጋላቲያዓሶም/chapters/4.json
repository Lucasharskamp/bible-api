{"data":[{"book":"ጋላቲያ ዓሶም","chapter":"4","verse":"1","text":"ሃሣ ታ ሂዚ ጋዓኔ፦ ዓዶ ዻካላኒ ቶይዶ ናዖ ማዔሢ ናይ ዓኣዖ ዎዚ ዒ ዓዶ ቆሎ''ኮ ቢያ ቢቲ ማዔቴያ ማኣራ ዓኣ ካራሞይዳፓ ዒ ዱማቱዋሴ።"},{"book":"ጋላቲያ ዓሶም","chapter":"4","verse":"2","text":"ጋዓንቴ ዓዴ ዒዛም ጌዔ ዎዶ'' ሄላ''ንዳኣና ዒዛ ዔርዚ ዔርዚ ዲቻ ዓሶ ዴማ'' ዒ ማዓኔ።"},{"book":"ጋላቲያ ዓሶም","chapter":"4","verse":"3","text":"ዬያጉዲ ኑኡኒ ፆኦሲ ዓያኖ ባኮ ዛሎ''ና ናይ ዓኣ ዎዶ''ና ሓያ ዓጮ'' ካኣዦ ዎጎም ዓይሌ ማዒ ኑ ዎርቃያኬ።"},{"book":"ጋላቲያ ዓሶም","chapter":"4","verse":"4","text":"ጋዓንቴ ፆኦሲ ጌዔ ዎዳ'' ሄላ''ዛ ዓሲዳፓ ሾይንቴያ፤ ሓሣ ዎጎም ዓይሢንታያ ማዔ ፔኤኮ ናዓሢ ዒዚ ኑም ዳኬኔ፤"},{"book":"ጋላቲያ ዓሶም","chapter":"4","verse":"5","text":"ዬያ ዒ ማዼሢ ዎጎም ዓይሢንታያ ማዔዞንሢ ዻቂሻኒና ኑናኣ ዒዛኮ ኮሹሞና ፔ ናይ ማሃኒኬ።"},{"book":"ጋላቲያ ዓሶም","chapter":"4","verse":"6","text":"ፆኦሲ ናይ ኑ ማዔሢሮ፦ «ታ ዓዴ» ጌይ ዒዛ ዔኤላ''፥ ፔኤኮ ናዓሢ ዓያኖ ኑም ዒ ዳኬኔ።"},{"book":"ጋላቲያ ዓሶም","chapter":"4","verse":"7","text":"ዬያሮ ሃይፓ ሴካ ፆኦሲኮ ኔ ናይ ማዓንዳፓዓቴም ዓይሌ''ቱዋሴ፤ ፆኦሲኮ ኔ ናይ ማዔያታቴ ፆኦሲ ፔ ናኣቶ''ም ጊኢጊሼ ባኮ ቢያ ኔኤም ዒንጋንዳኔ።"},{"book":"ጋላቲያ ዓሶም","chapter":"4","verse":"8","text":"ሓያኮ ቤርታ ፆኦሲ ዒንሢ ዔሪባኣሢሮ ካኣሽኮንዶ ባኣዚ'' ማዒባኣ ባኮም ዓይሌ'' ማዒ ዒንሢ ናንጌኔ።"},{"book":"ጋላቲያ ዓሶም","chapter":"4","verse":"9","text":"ሃሢ ጋዓንቴ ዒንሢ ፆኦሲ ዔሬኔ፤ ላሚ ታ ኬኤዛኒ ኮዔቴ ፆኦሲያ ዒንሢ ዔሬኔ። ሂዳዖ ጊንሣ ዬያ ፓሡዋያና ላቤ''ያ ማዔ፥ ዓጮ'' ካኣዦ ዎጎ ባንሢ ዎዲ'' ዒንሢ ማዔይ? ሃሣ ዎዲ'' ዒንሢ ላሚ ዔያቶኮ ዓይሌ'' ማዓኒ ኮዔይ?"},{"book":"ጋላቲያ ዓሶም","chapter":"4","verse":"10","text":"ዱማ ዱማ ኬሎ''፥ ዓጊኖ፥ ዎዶ''ንታ ሌዖንታ ዒንሢ ቦንቻኔ።"},{"book":"ጋላቲያ ዓሶም","chapter":"4","verse":"11","text":"ዬያሮ ታ ዒንሢ ማኣዳ''ኒ ላቢ''ንቲ ማዼ ማዻ'' ጉሪ ማዓንዳሲንታኔ ጌይ ታ ሂርጋኔ።"},{"book":"ጋላቲያ ዓሶም","chapter":"4","verse":"12","text":"ታ ዒሾንሦ! ታ ሚሾንሦ! ታ ዒንሢጉዲ ማዔሢሮ ዒንሢያ ታጉዲ ማዑዋቴ ጌይ ታ ሺኢቃኔ፤ ዒንሢ ታኣም ዓይጎዋ ፑርቲሲባኣሴ።"},{"book":"ጋላቲያ ዓሶም","chapter":"4","verse":"13","text":"ቤርቲ ቤርታ ኮዦ ሓይሶ ታ ዒንሢም ኬኤዛኒ ዳንዳዔሢ ታኣኮ ሃርጎ ዛሎ''ና ማዔሢ ዒንሢ ዔራኔ።"},{"book":"ጋላቲያ ዓሶም","chapter":"4","verse":"14","text":"ዎዚ ዒንሢም ታኣኮ ሃርጋ ሜቶ ማዔያታቴያ ዒንሢ ታና ቦሂባኣሴ፤ ሃሣ ሻኣኪንቲባኣሴ። ጋዓንቴ ፆኦሲኮ ኪኢታንቻጉዲ ዬያፓ ዑሣ ኪሪስቶሴ ቦንቺ ዔካያጉዲ ታና ዒንሢ ቦንቺ ዔኬኔ።"},{"book":"ጋላቲያ ዓሶም","chapter":"4","verse":"15","text":"ሓሢ ሃያኮ ቤርታ ዒንሢ ታ ዛሎ''ና ዎዛዻ ዎዛ'' ቢያ ዎዎይቴይ? ዬኖና ዒንሢም ዳንዳዒንታቴ ዒንሢኮ ዓኣፖታዖ ታኣም ዒንጋንዳጉዲታሢ ታ ታ ቶኦኪና ዬያኮ ማርካኬ።"},{"book":"ጋላቲያ ዓሶም","chapter":"4","verse":"16","text":"ሂዳዖ ሃሢ ጎኑሞ ታ ዒንሢም ኬኤዜሢሮ ዒንሢኮ ሞርኬ ታ ማዒያ?"},{"book":"ጋላቲያ ዓሶም","chapter":"4","verse":"17","text":"ሓንጎ ዓሳ ዒንሢ ዛሎ'' ማሊ ሜታዻንዳያ ናንዳኔ፤ ማዔቴያ ዬያ ዔያታ ማዻሢ ኮሹሞምቱዋሴ፤ ዔያቶኮ ማሊፃ፦ ዒንሢ ኑ ጊዳ''ፓ ዱማዻንዳጉዲና ዔያቶም ዒንሢ ባሼ ማላንዳጉዲኬ።"},{"book":"ጋላቲያ ዓሶም","chapter":"4","verse":"18","text":"ኮሹሞ ባኣዚ''ምታቴ ዶዲ ማሊፃ ኮሺኬ፤ ጋዓንቴ ዬይ ዒንሢኮ ታኣኒ ዒንሢና ናንጋ ዎዶ''ና ሌሊ ማዖፓ።"},{"book":"ጋላቲያ ዓሶም","chapter":"4","verse":"19","text":"ታ ናይዮቴ! ኪሪስቶሴ ዒንሢዳ ፔጋዺ ጴዻንዳያ ሄላ''ንዳኣና ጊንሣ ዒንሢ ዛሎ'' ማሊፆና ሾይቺ ቆፂ''ሢ ሜታሳሢጉዲ ሜቶይዳ ታ ዓኣኔ።"},{"book":"ጋላቲያ ዓሶም","chapter":"4","verse":"20","text":"ዱማ ማዔ ጎይሢና ዒንሢም ኬኤዛኒ ሃሢ ታ ዒንሢ ኮራታቴ ዓይጎ! ጋዓንቴ ዓይጎ ታ ማዻንዳቴያ ዔርቶ ዒፂ ባሼሢሮ ታ ሜታዻኔ።"},{"book":"ጋላቲያ ዓሶም","chapter":"4","verse":"21","text":"ዒንሢ ሙሴ ዔርዜ ዎጎም ዓይሢንቲ ናንጋኒ ኮዓ ዓሳ፥ ሂንዳ ታኣም ኬኤዙዋቴ፤ ዎጋ'' ዎዚ ጋዓቴያ ዒንሢ ዋይዙዋዓዳ?"},{"book":"ጋላቲያ ዓሶም","chapter":"4","verse":"22","text":"ዎጎ ማፃኣፖይዳ፦ «ዓብራሃሜኮ ላምዖ ናይ ዓኣኔ፤ ፔቴ''ሢ ዒዛኮ ዓይሌ''ላ ሾዔያ ማዓዛ፥ ባጋሢ ሾይንቴሢ ማኣሮ ዒንዶይዳፓኬ» ጌይንቲ ፃኣፒንቴኔ።"},{"book":"ጋላቲያ ዓሶም","chapter":"4","verse":"23","text":"ዓይሌ''ሎይዳፓ ሾይንቴሢ ዓሲ ማሊሢና ማዓዛ ማኣሮ ዒንዶ ናዓሢ ሾይንቴሢ ጋዓንቴ ፆኦሲ ዒንጌ ዎዞ'' ቃኣሎ'' ጎይፆናኬ።"},{"book":"ጋላቲያ ዓሶም","chapter":"4","verse":"24","text":"ዬንሢ ላምዖ ላኣሎንሢ ፆኦሲ ጫኣቄ ላምዖ ጫኣቁሞኮ ኮኦኪንሢ ማዓኔ። ፔቴ''ዛ፥ ሲና ዹኮ''ና ኮኦኪንሢንታዛ ዓጋኣሮኬ፤ ዒዛ ናኣቶ'' ሾዓሢ ዓይሉሞምኬ።"},{"book":"ጋላቲያ ዓሶም","chapter":"4","verse":"25","text":"ዓጋኣራ ዓሬቦ'' ዓጮ''ይዳ ዓኣ፥ ሲና ዹኮ'' ማላታኬ፤ ዬያሮ ሃሢ ዓኣ ዬሩሳላሜ ማላኔ፤ ዒዛ ፔኤኮ ናኣቶ''ና ዎላ'' ዓይሉሞይዳ ዓኣያኬ።"},{"book":"ጋላቲያ ዓሶም","chapter":"4","verse":"26","text":"ሎ ጫሪንጫፓ ማዔ፥ ዬሩሳላሜ ጋዓንቴ ዓይሌ''ቱዋሴ፤ ዒዛ ኑኡኮ ዒንዴሎኬ።"},{"book":"ጋላቲያ ዓሶም","chapter":"4","verse":"27","text":"ዓይጎሮ ጌዔቶ፦"},{"book":"ጋላቲያ ዓሶም","chapter":"4","verse":"28","text":"ታ ዒሾንሦ! ታ ሚሾንሦ! ዒንሢያ ዪሳኣቄጉዲ ዒንጊንቴ ዎዞ'' ቃኣሎ'' ናኣቶ''ኬ።"},{"book":"ጋላቲያ ዓሶም","chapter":"4","verse":"29","text":"ጋዓንቴ ዬኖ ዎዶ''ና ዓሲ ማሊሢና ሾይንቴሢ ዓያኖ ማሊፆና ሾይንቴሢ ዒፂ ዳውሴሢጉዲ ሓኖ''ዋ ዬያጉዲኬ።"},{"book":"ጋላቲያ ዓሶም","chapter":"4","verse":"30","text":"ጋዓንቴ ጌኤዦ ማፃኣፓ ዬያ ዛሎ'' ዎዚ ጋዓይ? ማፃኣፓ፦ «ዓይሌ''ሎ ናዓሢ ማኣሮ ዒንዳ ሾዔ ናዓሢና ዎላ'' ዓዶ ባኮ ዻካሊንዱዋኣሢሮ ዓይሌ''ሎ ናዓሢና ዎላ'' ኬሲ'' ዳኬ» ጋዓኔ።"},{"book":"ጋላቲያ ዓሶም","chapter":"4","verse":"31","text":"ዬያሮ ታ ዒሾንሦ! ታ ሚሾንሦ! ኑኡኒ ማኣሮ ዒንዶ ናኣቶ''ኬ፤ ዓይሌ''ሎ ናኣቶ''ቱዋሴ።"}]}