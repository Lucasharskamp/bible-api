{"data":[{"book":"Genesis","chapter":"25","verse":"1","text":"Abrahamu anakwatira mkazi wina dzina lake Ketura."},{"book":"Genesis","chapter":"25","verse":"2","text":"Iyeyu anamubalira Zimurani, Yokisani, Medani, Midiyani, Isibaki ndi Suwa."},{"book":"Genesis","chapter":"25","verse":"3","text":"Yokisani anabereka Seba ndi Dedani ndipo zidzukulu za Dedani ndiwo Aasuri, Aletusi, ndi Aleumi."},{"book":"Genesis","chapter":"25","verse":"4","text":"Ana aamuna a Midiyani anali, Efai, Eferi, Hanoki, Abida ndi Elida. Onsewa anali zidzukulu za Ketura."},{"book":"Genesis","chapter":"25","verse":"5","text":"Abrahamu anasiyira Isake chilichonse anali nacho."},{"book":"Genesis","chapter":"25","verse":"6","text":"Koma pamene anali ndi moyo, Abrahamu anapereka mphatso kwa ana aakazi ake ena onse. Kenaka anawatumiza ku dziko la kummawa kuti akhale kutali ndi mwana wake Isake."},{"book":"Genesis","chapter":"25","verse":"7","text":"Abrahamu anakhala ndi moyo zaka 175."},{"book":"Genesis","chapter":"25","verse":"8","text":"Abrahamu anamwalira atakalamba kwambiri ndipo anakakhala ndi anthu a mtundu wake."},{"book":"Genesis","chapter":"25","verse":"9","text":"Ana ake, Isake ndi Ismaeli anamuyika mʼphanga la Makipela pafupi ndi Mamre, mʼmunda umene kale unali wa Efroni mwana wa Zohari Mhiti,"},{"book":"Genesis","chapter":"25","verse":"10","text":"uwu ndi munda umene Abrahamu anagula kwa Ahiti. Kumeneko Abrahamu anakayikidwa pamodzi ndi mkazi wake Sara."},{"book":"Genesis","chapter":"25","verse":"11","text":"Atamwalira Abrahamu, Mulungu anadalitsa mwana wake Isake, amene ankakhala pafupi ndi Beeri-lahai-roi (chitsime cha Wamoyo Wondipenya)."},{"book":"Genesis","chapter":"25","verse":"12","text":"Nazi zidzukulu za Ismaeli, mwana wa Abrahamu amene wantchito wa Sara, Hagara Mwigupto uja, anaberekera Abrahamu."},{"book":"Genesis","chapter":"25","verse":"13","text":"Awa ndi mayina a ana a Ismaeli monga mwa mndandanda wa mabadwidwe awo: Nebayoti ndiye anali mwana woyamba wa Ismaeli; kenaka Kedara, Adibeeli, Mibisamu,"},{"book":"Genesis","chapter":"25","verse":"14","text":"Misima, Duma, Masa,"},{"book":"Genesis","chapter":"25","verse":"15","text":"Hadadi, Tema, Yeturi, Nafisi ndi Kedema;"},{"book":"Genesis","chapter":"25","verse":"16","text":"Amenewa ndi ana a Ismaeli ndi mayina awo monga mwa midzi ndi misasa yawo. Anali olamulira mafuko khumi ndi awiri."},{"book":"Genesis","chapter":"25","verse":"17","text":"Ismaeli anakhala ndi moyo zaka 137. Iye anamwalira ndipo anakakhala ndi anthu a mtundu wake."},{"book":"Genesis","chapter":"25","verse":"18","text":"Zidzukulu za Ismaeli zinkakhala mʼdera la pakati pa Havila ndi Suri, kummwera kwa Igupto, mukamapita cha ku Asuri. Choncho anakhala kummawa kwa abale awo."},{"book":"Genesis","chapter":"25","verse":"19","text":"Iyi ndi mbiri ya Isake mwana wa Abrahamu."},{"book":"Genesis","chapter":"25","verse":"20","text":"ndipo Isake anali ndi zaka makumi anayi pamene anakwatira Rebeka mwana wa Betueli Mwaramu wa ku Padanaramu mlongo wa Labani Mwaramu."},{"book":"Genesis","chapter":"25","verse":"21","text":"Isake anapempherera mkazi wake kwa Yehova popeza iye anali wosabereka. Yehova anayankha pemphero lake ndipo mkazi wake Rebeka anatenga pathupi."},{"book":"Genesis","chapter":"25","verse":"22","text":"Koma pamene anawo amalimbana mʼmimba mwake, iye anati, “Bwanji zikundichitikira zoterezi?” Choncho anapita kukafunsa kwa Yehova."},{"book":"Genesis","chapter":"25","verse":"23","text":"Yehova anati kwa iye,"},{"book":"Genesis","chapter":"25","verse":"24","text":"Pamene nthawi inakwana yakuti abeleke, Rebeka anaberekadi mapasa."},{"book":"Genesis","chapter":"25","verse":"25","text":"Woyamba kubadwa anali wofiira, ndipo thupi lake lonse linali ngati chovala cha ubweya; choncho anamutcha Esau."},{"book":"Genesis","chapter":"25","verse":"26","text":"Kenaka mʼbale wake anabadwa atagwira chidendene cha Esau; choncho anamutcha Yakobo. Isake anali ndi zaka 60 pamene Rebeka anabereka mapasawa."},{"book":"Genesis","chapter":"25","verse":"27","text":"Anyamatawo anakula ndipo Esau anakhala katswiri wosaka, munthu wamʼthengo, pamene Yakobo anali munthu wofatsa, wokonda kukhala pa nyumba."},{"book":"Genesis","chapter":"25","verse":"28","text":"Isake ankakonda Esau chifukwa cha nyama za kutchire zomwe ankakonda kudya, koma Rebeka ankakonda Yakobo."},{"book":"Genesis","chapter":"25","verse":"29","text":"Tsiku lina pamene Yakobo ankaphika chakudya, Esau anabwera kuchokera kuthengo ali wolefuka ndi njala."},{"book":"Genesis","chapter":"25","verse":"30","text":"Iye anati kwa Yakobo, “Tandipatsako phala lofiiralo, ndimwe! Ndalefuka ndi njala.” (Nʼchifukwa chake amatchedwanso Edomu)."},{"book":"Genesis","chapter":"25","verse":"31","text":"Yakobo anayankha, “Choyamba undigulitse ukulu wako.”"},{"book":"Genesis","chapter":"25","verse":"32","text":"Esau anati, “Chabwino, ine ndatsala pangʼono kufa, ukulu undithandiza chiyani?”"},{"book":"Genesis","chapter":"25","verse":"33","text":"Koma Yakobo anati, “Lumbira kwa ine choyamba.” Kotero Esau analumbiradi, ndipo anagulitsa ukulu wake kwa Yakobo."},{"book":"Genesis","chapter":"25","verse":"34","text":"Choncho Yakobo anamupatsa Esau buledi ndi phala lofiira lija. Iye anadya ndi kumwa, nanyamuka kumapita."}]}