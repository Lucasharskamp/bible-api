{"data":[{"book":"MATAYO","chapter":"18","verse":"1","text":"Kipigiti kija wanahina wamcholela Yesu wamuuza, “Yalihi yali mkulu kubanza wose muna Uundewa wa Kuulanga?”"},{"book":"MATAYO","chapter":"18","verse":"2","text":"Yesu kamkema mwana mdodo, abaho, kamwika haulongozi wao,"},{"book":"MATAYO","chapter":"18","verse":"3","text":"kalonga, “Nowalongela ikweli, ihawa hamulonda kugaluka na kulinga kamba wana wadodo, hamdaha kwingila muna Uundewa wa Kuulanga."},{"book":"MATAYO","chapter":"18","verse":"4","text":"Munhu yoyose yokiihumulusa kamba mwana ino, iyo mkulu kubanza wose muna Uundewa wa Kuulanga."},{"book":"MATAYO","chapter":"18","verse":"5","text":"Na munhu yoyose yom'bokela mwana mdodo kamba ino mtwaga jangu, konibokela nie."},{"book":"MATAYO","chapter":"18","verse":"6","text":"“Ihawa munhu yoyose yahamtenda imwe wa wanhu wano wadodo yatende vilozo, vihanogile munhu hiyo yafungigwe msingo yake dibwe kulu da kusiginhila na kwasigwa mkilindi cha bahali. Dibwe Kulu da Kusiginhila"},{"book":"MATAYO","chapter":"18","verse":"7","text":"Ulumwengu wojona sama ya ving'hwaso viwatenda wanhu wengile m'vilozo! Kwavija ving'hwaso havidahika kuleka kulawilila, ila kojona munhu ija yotenda ving'hwaso vilawilile!"},{"book":"MATAYO","chapter":"18","verse":"8","text":"“Ihawa mkono wako ama mgulu wako wokutenda utende vilozo, ukanhe, uwase kutali na gweye! Vinoga wingile muna ugima wa digunge kuno ulemale ama uli mbetembete, kubanza kuwa na makono mabili ama magulu mabili, abaho, wasigwe muna umoto wa digunge."},{"book":"MATAYO","chapter":"18","verse":"9","text":"Na kamba siso jako dokutenda utende vilozo, ding'ole, ujase! Vinoga wingile muna uugima wa digunge na siso dimwe, kubanza kuwa na meso mabili, abaho, wasigwe muna umoto wa kuzimu."},{"book":"MATAYO","chapter":"18","verse":"10","text":"“Teganyeni! Sambimumzabuze imwe wa wanhu wano wadodo. Nowalongela kamba, wasenga wa Mulungu wa kuulanga wali hamoja nao mazua gose wa behi na Tataangu wa kuulanga."},{"book":"MATAYO","chapter":"18","verse":"11","text":"Kwavija Mwana wa Munhu keza kuwakombola waja wapotele.18:11 Nyandiko ziyagwe za umwaka zabule mnhongo wa 11."},{"book":"MATAYO","chapter":"18","verse":"12","text":"“Mokonaze, kamba munhu yahawa na ng'hondolo mia, abaho, ng'hondolo imwe yahapotela, vino hawaleka waja ng'hondolo malongo tisa na tisa wasigale mkigongo na kuchola kumzahila ija ng'hondolo imwe yapotele?"},{"book":"MATAYO","chapter":"18","verse":"13","text":"Nowalongela ikweli, kamba yahamona, komdeng'hela ng'hani kubanza waja ng'hondolo malongo tisa na tisa walekile kupotela."},{"book":"MATAYO","chapter":"18","verse":"14","text":"Vivija na Tata wenu wa kuulanga halonda hata munhu imwe wa wano wadodo yapotele."},{"book":"MATAYO","chapter":"18","verse":"15","text":"“Ihawa ndugu yako kakutenda gehile, genda ukamulongele kija kinhu kihile chayakutendile muli wabili mwiyeka. Na kamba kokutegeleza, kumpata kabili ndugu yako."},{"book":"MATAYO","chapter":"18","verse":"16","text":"Ila kamba hakutegeleze, msole munhu imwe ama wabili wayagwe hamoja na gweye, giladi mmbuli za wasindila wabili ama wadatu kila kinhu kitangigwe."},{"book":"MATAYO","chapter":"18","verse":"17","text":"Na kamba hawategeleze, walongele wanhu wamtogole Kilisto, na vivija yahalema kuwategeleza, avo umone kamba Mmhazi na muwila kodi."},{"book":"MATAYO","chapter":"18","verse":"18","text":"“Nowalongela ikweli, chochose chondamkifunge muna iisi, chofungigwa kuulanga. Na chochose chondamkifungule muna iisi, chofunguligwa kuulanga."},{"book":"MATAYO","chapter":"18","verse":"19","text":"“Vivija, nowalongela ikweli, kamba wabili mmwanza wenu muna iisi wahaitogolela mmbuli ya kinhu chochose chowopula, wotendeligwa na Tataangu wa kuulanga."},{"book":"MATAYO","chapter":"18","verse":"20","text":"Kwavija hawali wabili ama wadatu waiting'hane mtwaga jangu, na nie na hamoja nao.”"},{"book":"MATAYO","chapter":"18","verse":"21","text":"Abaho, Petulo kamcholela Yesu kamuuza, “Mndewa, kamba ndugu yangu yahanitenda vilozo, nimgele kumgongo mianza mingahi? Hata mianza saba?”"},{"book":"MATAYO","chapter":"18","verse":"22","text":"Yesu kamulongela, “Sikulongela mianza saba, ila mianza malongo saba mala saba."},{"book":"MATAYO","chapter":"18","verse":"23","text":"Kwavija Undewa wa Kuulanga ulinga na mndewa imwe yalondile kuwakagula watumigwa zake wakalile wamkopile hela."},{"book":"MATAYO","chapter":"18","verse":"24","text":"Viyasongile kukagula, kagaliligwa munhu yakalile yowilwa talanta18:24 Talanta imwe nhegulo yake hela ya kitumetume cha milao 15. alufu longo dimwe."},{"book":"MATAYO","chapter":"18","verse":"25","text":"Ija imtumigwa hakalile na cha kuliha, avo mndewa kalagiza kamba yaguzwe heyo na mtwanzi wake na wanage na kila kinhu kiyali nacho, giladi yalihe hela ziyakalile yowilwa."},{"book":"MATAYO","chapter":"18","verse":"26","text":"Avo ija imtumigwa kamfugamila mavindi kamuyalalila kamulongela, ‘Mndewa, nyalize, nokuliha hela zako zose!’"},{"book":"MATAYO","chapter":"18","verse":"27","text":"Mndewa wa imtumigwa ija kamonela bazi, avo kamgela kumgongo deni jake jose, abaho, kamuleka yachole."},{"book":"MATAYO","chapter":"18","verse":"28","text":"“Abaho, ija imunhu viyacholile, kaiting'hana na mtumigwa miyage yakalile yomuwila dinali18:28 Dinali imwe nhegulo yake hela ya kitumetume cha zua dimwe.  mia. Kamgoga na kusonga kumfida msingo, kalonga, ‘Nilihe deni jangu!’"},{"book":"MATAYO","chapter":"18","verse":"29","text":"Ija imtumigwa miyage kamfugamila mavindi kamuyalalila kamulongela, ‘Nyalize, nokuliha deni jako jose!’"},{"book":"MATAYO","chapter":"18","verse":"30","text":"Ila heyo kalema, avo kachola, kamgela mkifungo mbaka vondayalihe hela zose ziyakalile yowilwa."},{"book":"MATAYO","chapter":"18","verse":"31","text":"Watumigwa wayage viwawene gaja galawilile, wona giogio, avo wachola, wamulongela mndewa wao mbuli zose zilawilile."},{"book":"MATAYO","chapter":"18","verse":"32","text":"Abaho, ija imndewa kamkema kamulongela, ‘Gweye kwa mtumigwa wihile! Nie nikugela kumgongo deni jako jose kwavija vuuniyalalile."},{"book":"MATAYO","chapter":"18","verse":"33","text":"Vino hulondigwe na gweye kumonela bazi mtumigwa miyago kamba nie vinikonele bazi?’"},{"book":"MATAYO","chapter":"18","verse":"34","text":"Mndewa wake kona lusango, avo kamgoga, kamgela mkifungo mbaka vondayalihe dideni."},{"book":"MATAYO","chapter":"18","verse":"35","text":"“Vino vivo Tataangu wa kuulanga vondayawatende mweye ahaja munhu mmwanza wenu yahalema kumgela kumgongo ndugu yake, kulawa mmoyo wake.”"}]}