{"data":[{"book":"ارمیا","chapter":"24","verse":"1","text":"پس از آنکه نِبوکَدنِصَّر، پادشاه بابِل، یهویاکین (پسر یهویاقیم) پادشاه یهودا را همراه با بزرگان یهودا و صنعتگران و آهنگران به بابِل به اسارت برد، خداوند در رؤیا، دو سبد انجیر به من نشان داد که در مقابل خانهٔ خداوند در اورشلیم قرار داشتند."},{"book":"ارمیا","chapter":"24","verse":"2","text":"در یک سبد انجیرهای رسیده و تازه بودند و در سبد دیگر انجیرهای بد و گندیده‌ای که نمی‌شد خورد."},{"book":"ارمیا","chapter":"24","verse":"3","text":"خداوند به من فرمود: «ارمیا، چه می‌بینی؟»"},{"book":"ارمیا","chapter":"24","verse":"4","text":"آنگاه کلام خداوند بر من نازل شده، گفت:"},{"book":"ارمیا","chapter":"24","verse":"5","text":"«یهوه خدای اسرائیل چنین می‌فرماید: ”انجیرهای خوب نمونهٔ تبعیدیان یهوداست که از این سرزمین به بابِل فرستاده‌ام."},{"book":"ارمیا","chapter":"24","verse":"6","text":"من بر آنان نظر لطف انداخته، مراقب خواهم بود که در آنجا با ایشان خوش‌رفتاری شود و ایشان را به این سرزمین باز خواهم گرداند؛ من نخواهم گذاشت ایشان ریشه‌کن و نابود شوند بلکه ایشان را حمایت کرده، استوار خواهم ساخت."},{"book":"ارمیا","chapter":"24","verse":"7","text":"به ایشان دلی خواهم داد که مشتاق شناخت من باشد؛ آنها قوم من خواهند شد و من خدای ایشان، چون با تمام دل نزد من باز خواهند گشت.“"},{"book":"ارمیا","chapter":"24","verse":"8","text":"«ولی انجیرهای بد، نمونهٔ صدقیا، پادشاه یهودا، اطرافیان او و بقیهٔ مردم اورشلیم است که در این سرزمین باقی مانده‌اند و یا در مصر ساکنند. من با ایشان همان کاری را خواهم کرد که با انجیرهای گندیدهٔ بی‌مصرف می‌کنند."},{"book":"ارمیا","chapter":"24","verse":"9","text":"ایشان را مورد نفرت تمام مردم دنیا قرار خواهم داد و در هر جایی که ایشان را آواره کنم، مورد تمسخر، سرزنش و نفرین واقع خواهند شد."},{"book":"ارمیا","chapter":"24","verse":"10","text":"همه را گرفتار جنگ و قحطی و بیماری خواهم نمود تا از سرزمین اسرائیل که آن را به ایشان و به پدرانشان دادم، محو و نابود شوند.»"}]}