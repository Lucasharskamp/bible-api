{"data":[{"book":"Hebreabréfið","chapter":"6","verse":"1","text":"Sleppum því nú að rifja enn einu sinni upp undirstöðukenningar kristindómsins. Stígum heldur feti framar, svo að skilningur okkar og þroski aukist eins og kristnum mönnum sæmir. Það ætti að vera óþarfi að ræða frekar um hvað það er að iðrast og trúa á Guð."},{"book":"Hebreabréfið","chapter":"6","verse":"2","text":"Og frekari fræðslu um skírn, handayfirlagningu, upprisu dauðra og eilífan dóm þurfið þið ekki."},{"book":"Hebreabréfið","chapter":"6","verse":"3","text":"Sem sagt, snúum okkur að öðru, ef Drottinn vill, því að ekki er eftir neinu að bíða."},{"book":"Hebreabréfið","chapter":"6","verse":"4-6","text":"Ef þið hafið snúið baki við Drottni eftir að hafa öðlast skilning á gleðiboðskapnum, fengið forsmekkinn af gæðum himnanna, öðlast hlutdeild í heilögum anda, reynt blessunina af orði Guðs og fundið mátt hins komandi heims, þá er þýðingarlaust að reyna að leiða ykkur aftur til Drottins. Þið getið ekki iðrast á ný, ef þið hafið krossfest son Guðs í annað sinn með því að hafna honum og hæða hann í allra áheyrn."},{"book":"Hebreabréfið","chapter":"6","verse":"7","text":"Þegar rignt hefur yfir akur og hann borið mikinn ávöxt, þá hefur hann fengið að reyna blessun Guðs."},{"book":"Hebreabréfið","chapter":"6","verse":"8","text":"En ef þar vex aðeins illgresi endalaust og ekkert annað þá er akurinn talinn ónothæfur og bíður þess eins að eldur verði látinn eyða honum."},{"book":"Hebreabréfið","chapter":"6","verse":"9","text":"Kæru vinir, þótt ég segi þetta, álít ég ekki að þessi orð mín eigi við ykkur, því að ég hef þá trú að þið berið hinn góða ávöxt hjálpræðisins."},{"book":"Hebreabréfið","chapter":"6","verse":"10","text":"Þetta segi ég vegna þess að Guð er ekki ósanngjarn. Hvernig ætti hann að geta gleymt erfiði ykkar og kærleikanum sem þið sýnduð honum, og sýnið enn, er þið hjálpið þeim sem á hann trúa?"},{"book":"Hebreabréfið","chapter":"6","verse":"11","text":"Okkur er mjög umhugað að þið haldið áfram að sýna öðrum kærleika, já, meðan ævi ykkar endist. Þá munuð þið líka hljóta full laun."},{"book":"Hebreabréfið","chapter":"6","verse":"12","text":"Nú vitið þið á hverju þið eigið von og því munuð þið ekki þreytast í trúnni né heldur verða andlega sljó og rænulaus. Ykkur mun verða umhugað að fylgja fordæmi þeirra, sem fá að höndla allt sem Guð hefur heitið þeim, vegna sterkrar trúar þeirra og þolinmæði."},{"book":"Hebreabréfið","chapter":"6","verse":"13","text":"Dæmi um þetta er loforðið sem Guð gaf Abraham. Guð sór við sitt eigið nafn, þar eð ekki var annað æðra, sem hægt var að sverja við,"},{"book":"Hebreabréfið","chapter":"6","verse":"14","text":"og loforð hans var að hann skyldi blessa Abraham ríkulega, gefa honum son og gera hann að ættföður mikillar þjóðar."},{"book":"Hebreabréfið","chapter":"6","verse":"15","text":"Og Abraham beið í þolinmæði þar til Guð að lokum efndi loforðið og gaf honum son – Ísak."},{"book":"Hebreabréfið","chapter":"6","verse":"16","text":"Þegar maður sver eið, þá skírskotar hann til einhvers annars, sem honum er voldugri, svo að sá geti neytt hann til að standa við orð sín eða þá refsað honum, rjúfi hann heit sitt."},{"book":"Hebreabréfið","chapter":"6","verse":"17","text":"Þannig batt Guð sjálfan sig með eiði, svo að þeir sem hann hafði lofað hjálp, þyrftu engu að kvíða né ættu það á hættu að hann skipti um skoðun."},{"book":"Hebreabréfið","chapter":"6","verse":"18","text":"Guð hefur gefið okkur loforð og þar að auki lagt eið við. Þessu tvennu getum við áreiðanlega treyst, því að það er útilokað að Guð segi ósatt. Eftir að hafa nú heyrt um þessa tryggingu Guðs, geta allir verið vissir um að öðlast hjálpræðið, sem hann lofaði þeim."},{"book":"Hebreabréfið","chapter":"6","verse":"19","text":"Þessi vissa um að við munum frelsast, er akkeri fyrir sálir okkar, traust og öruggt, sem nær inn fyrir heilagt fortjald himnanna og tengir okkur sjálfum Guði!"},{"book":"Hebreabréfið","chapter":"6","verse":"20","text":"Þessa leið fór Kristur á undan okkur, til að biðja fyrir okkur sem æðsti prestur, líkur Melkísedek að mætti og dýrð."}]}