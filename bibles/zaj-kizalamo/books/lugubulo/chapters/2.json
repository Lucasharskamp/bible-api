{"data":[{"book":"LUGUBULO","chapter":"2","verse":"1","text":"Kanilongela, “Yandika lupwilili luno ha msenga wa Mulungu wa kuulanga wa wanhu wamtogole Kilisto wali Efeso."},{"book":"LUGUBULO","chapter":"2","verse":"2","text":"Nogatanga gaja gautendile. Novitanga vija vuusang'hanike ng'hani na vija vuukwazaganye. Novitanga kamba gweye hudaha kuwazaganya wanhu wotenda gehile. Kuwageza wanhu wokiitenda kuwa watumigwa wa Kilisto ila sio, na kuwatambula kamba wavwizi."},{"book":"LUGUBULO","chapter":"2","verse":"3","text":"Gweye kwazaganya migayo sama yangu, na hudonhile."},{"book":"LUGUBULO","chapter":"2","verse":"4","text":"Ila nna mbuli kumwako. Sambi huninogela nie kamba vuukalile utenda haichanduso."},{"book":"LUGUBULO","chapter":"2","verse":"5","text":"Avo, gelegeza kulawa haja haugwile! Nihindukile nie na ukazitende sang'hano zuutendile haichanduso. Kamba hutendile hivo, nokwizila kumwako na kukisegeza kinala chako cha kwikila ikiwenge kulawa hanhu hakikalaga."},{"book":"LUGUBULO","chapter":"2","verse":"6","text":"Ila kunayo mbuli imwe inogile, kamba gweye kozihila sang'hano za Wanikolai kamba na nie vunizihila."},{"book":"LUGUBULO","chapter":"2","verse":"7","text":"“Heyo yali na magwiti, yahulike gaja Loho wa Mulungu goyowalongela wanhu wamtogole Kilisto."},{"book":"LUGUBULO","chapter":"2","verse":"8","text":"Kanilongela, “Yandika lupwilili luno ha msenga wa Mulungu wa kuulanga wa wanhu wamtogole Kilisto wali Simina."},{"book":"LUGUBULO","chapter":"2","verse":"9","text":"Noitanga migayo yako na ukumbulu wako, ila gweye kwa mgoli! Nogatanga maligo ga waja wolonga kamba hewo wanhu wa Mulungu, na sio wanhu wa Mulungu, ila wanhu wa ng'anda ya nhambiko ya Mwenembago."},{"book":"LUGUBULO","chapter":"2","verse":"10","text":"Sambiudumbe migayo yondaupate. Tegeleza, Mwenembago kowagela mkifungo wanhu wayagwe mmwanza wenu giladi yawageze, na mweye mogazika mkipigiti cha mazua longo dimwe. Sambiuwe kizenzeleganye, hata kamba kuvikila kudanganhika, na nie nokugwelela nhunza ya ugima."},{"book":"LUGUBULO","chapter":"2","verse":"11","text":"“Heyo yali na magwiti, yahulike gaja Loho wa Mulungu goyowalongela wanhu wamtogole Kilisto."},{"book":"LUGUBULO","chapter":"2","verse":"12","text":"Kanilongela, “Yandika lupwilili luno ha msenga wa Mulungu wa kuulanga wa wanhu wamtogole Kilisto wali Peligamo."},{"book":"LUGUBULO","chapter":"2","verse":"13","text":"Nokutanga hanhu haukala, baho hanhu hoyotawala Mwenembago. Ila kudigoga ng'hani twaga jangu, na nhamanila yako haihunguke kumwangu, hata mmazua ga Antipa, msindila wangu yalibule uzenzeleganye, ayo yadanganhike hagatigati yenu, hanhu hoyokala Mwenembago."},{"book":"LUGUBULO","chapter":"2","verse":"14","text":"Ila nna mbuli ndodo kumwako, ako kunao wanhu wayagwe wogagoga mafundizo ga Balaamu, ayo yamfundize Balaki yawatendile wana wa Islaeli watende vilozo mkuwaswagiza kuja mandia galavigwe nhosa ha miwegu na kutenda ugoni.2:14 Mbuli zino zolawa mkitabu cha NG'HUMBUKILA YA TOLATI 22—24; 25:1-3; 31:16; MBULI ZA WALAWI 23:4."},{"book":"LUGUBULO","chapter":"2","verse":"15","text":"Vivija na mweye hana wanhu mmwanza wenu wogagoga mafundizo ga Wanikolai."},{"book":"LUGUBULO","chapter":"2","verse":"16","text":"Avo, uleke vilozo vako, ila kamba hutendile hivo, nokwiza kumwako mbwisa na kuisuna na wanhu hiwo na zele dilawa mmulomo wangu."},{"book":"LUGUBULO","chapter":"2","verse":"17","text":"“Heyo yali na magwiti, yahulike gaja Loho wa Mulungu goyowalongela wanhu wamtogole Kilisto."},{"book":"LUGUBULO","chapter":"2","verse":"18","text":"Kanilongela, “Yandika lupwilili luno ha msenga wa Mulungu wa kuulanga wa wanhu wamtogole Kilisto wali Tiatila."},{"book":"LUGUBULO","chapter":"2","verse":"19","text":"Nozitanga sang'hano zako, noge jako, nhamanila yako, sang'hano yako, na mwazaganyo wako. Novitanga kamba sang'hano zako za kimambukizo ng'hulu ng'hani kubanza zija za mwanduso."},{"book":"LUGUBULO","chapter":"2","verse":"20","text":"Ila nna mbuli kumwako, komwazaganya ija imtwanzi Yezebeli, ayo yokiikema mwenyego muhokozi. Kubitila mafundizo gake kowagiza watumigwa zangu giladi watende ugoni na kuja mandia galavigwe nhosa ha miwegu."},{"book":"LUGUBULO","chapter":"2","verse":"21","text":"Nimgwelela kipigiti cha kuleka vilozo vake, ila halonda kuleka ugoni wake."},{"book":"LUGUBULO","chapter":"2","verse":"22","text":"Avo nomwasa mulusazi lwa mgayo, na nowatenda waja wose watendile ugoni hamoja nayo wapate mgayo mkulu kamba hawaiyalalile mbuli zao zihile ziwatendile na heyo."},{"book":"LUGUBULO","chapter":"2","verse":"23","text":"Na nie nowakoma wanahina zake. Abaho, wanhu wose wamtogole Kilisto wovitanga kamba nie iyo niisakula mioyo na ngelegeza za kila munhu, na nie nomuliha kila munhu mmwanza wenu kulingana na vija viyatendile."},{"book":"LUGUBULO","chapter":"2","verse":"24","text":"“Sambi nolonga na wanhu wasigale mmwanza wenu wali Tiatila, awo walekile kugagoga mafundizo ga uvwizi ga Yezebeli, walekile kuifunza mbuli zija wanhu wayagwe wozikema ‘Mbuli ziifisile za Mwenembago.’ Nowalongela kamba siwauza mbuli yoyose iyagwe."},{"book":"LUGUBULO","chapter":"2","verse":"25","text":"Ila igogeni ng'hani ija inhamanila imulinayo, mbaka vondanize."},{"book":"LUGUBULO","chapter":"2","verse":"26","text":"Waja wose wohuma, awo wonitegeleza nie mbaka hakimambukizo, nowagwelela udaho wa kuwatawala Wamhazi."},{"book":"LUGUBULO","chapter":"2","verse":"27","text":"Wowatawala Wamhazi na fimbo ya zuma na kuwabemenda kamba nongo.2:27 Mbuli zino zolawa mkitabu cha ZABULI 2:9."},{"book":"LUGUBULO","chapter":"2","verse":"28","text":"Hewo wowa na udaho kamba uja uniubokele nie kulawa ha Tataangu, na vivija nowagwelela nhondo ya imitondo."},{"book":"LUGUBULO","chapter":"2","verse":"29","text":"“Heyo yali na magwiti, yahulike gaja Loho wa Mulungu goyowalongela wanhu wamtogole Kilisto.”"}]}