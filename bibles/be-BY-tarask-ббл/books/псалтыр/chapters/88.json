{"data":[{"book":"ПСАЛТЫР","chapter":"88","verse":"1","text":"Вучэньне Этана Эзрахіта."},{"book":"ПСАЛТЫР","chapter":"88","verse":"2","text":"Пра ласкі Твае, Госпадзе, буду сьпяваць вечна, з роду ў род абвяшчаць праўду Тваю вуснамі маімі,"},{"book":"ПСАЛТЫР","chapter":"88","verse":"3","text":"бо кажу: будзе навек пакладзена ласка, на нябёсах уцьвердзіў Ты праўду Тваю, калі сказаў:"},{"book":"ПСАЛТЫР","chapter":"88","verse":"4","text":"«Я склаў запавет з выбранцам Маім, прысягаўся Давіду, рабу Майму:"},{"book":"ПСАЛТЫР","chapter":"88","verse":"5","text":"навечна ўгрунтую семя тваё, і твой род уладжу навечна»."},{"book":"ПСАЛТЫР","chapter":"88","verse":"6","text":"І праславяць нябёсы дзівосныя дзеі Твае, Госпадзе, і праўду Тваю ў саборы сьвятых,"},{"book":"ПСАЛТЫР","chapter":"88","verse":"7","text":"бо хто на нябёсах дараўнаецца з Богам? хто паміж сынамі Божымі спадобніцца Госпаду?"},{"book":"ПСАЛТЫР","chapter":"88","verse":"8","text":"Грозны Бог у вялікім гурце сьвятых, грозны Ён усім, хто Яго атачае."},{"book":"ПСАЛТЫР","chapter":"88","verse":"9","text":"Госпадзе, Божа сіл! хто моцны, як Ты, Госпадзе? І праўда Твая навокал Цябе."},{"book":"ПСАЛТЫР","chapter":"88","verse":"10","text":"Ты валадарыш над лютасьцю мора; калі ўздымаюцца хвалі яго, Ты іх таймуеш."},{"book":"ПСАЛТЫР","chapter":"88","verse":"11","text":"Ты скінуў Раава, як пабітага; моцнаю мышцай Тваёю расьсеяў ворагаў Тваіх."},{"book":"ПСАЛТЫР","chapter":"88","verse":"12","text":"Твае - нябёсы і Твая - зямля; сусьвет, і што напаўняе яго, Ты заснаваў."},{"book":"ПСАЛТЫР","chapter":"88","verse":"13","text":"Поўнач і поўдзень Ты стварыў; Фавор і Ярмон зь імя Твайго радуюцца."},{"book":"ПСАЛТЫР","chapter":"88","verse":"14","text":"Моцная мышца Твая, дужая рука, высокая правіца Твая!"},{"book":"ПСАЛТЫР","chapter":"88","verse":"15","text":"Правасудзьдзе й істасьць - аснова трона Твайго; любасьць і праўда прад абліччам Тваім ходзяць."},{"book":"ПСАЛТЫР","chapter":"88","verse":"16","text":"Дабрашчасны народ, які ведае трубны кліч! Яны ходзяць у сьвятле аблічча Твайго, Госпадзе;"},{"book":"ПСАЛТЫР","chapter":"88","verse":"17","text":"а зь імя Твайго радуюцца кожны дзень, і праўдаю Тваёю хваляцца,"},{"book":"ПСАЛТЫР","chapter":"88","verse":"18","text":"бо Ты акраса сілы іхняе, і добраю воляй Тваёю ўзвышаецца рог наш."},{"book":"ПСАЛТЫР","chapter":"88","verse":"19","text":"Ад Госпада - шчыт наш, і ад Сьвятога Ізраілевага цар наш."},{"book":"ПСАЛТЫР","chapter":"88","verse":"20","text":"Калісьці казаў Ты ва ўяве сьвятому Твайму і сказаў: «Я дапамог мужнаму, узьнёс абранца з народу."},{"book":"ПСАЛТЫР","chapter":"88","verse":"21","text":"Я здабыў Давіда, раба Майго, сьвятым алеем Маім памазаў яго."},{"book":"ПСАЛТЫР","chapter":"88","verse":"22","text":"Рука Мая будзе зь ім, і мышца Мая ўмацуе яго."},{"book":"ПСАЛТЫР","chapter":"88","verse":"23","text":"Вораг не пераможа яго, і сын беззаконьня ня ўцісьне яго."},{"book":"ПСАЛТЫР","chapter":"88","verse":"24","text":"Скрышу перад ім ворагаў ягоных, і паб'ю ненавісьнікаў ягоных,"},{"book":"ПСАЛТЫР","chapter":"88","verse":"25","text":"і праўда Мая і ласка Мая зь ім, і Маім імем узвысіцца рог ягоны,"},{"book":"ПСАЛТЫР","chapter":"88","verse":"26","text":"і пакладу на мора руку ягоную, і на рэкі - правіцу ягоную"},{"book":"ПСАЛТЫР","chapter":"88","verse":"27","text":"Ён будзе клікаць мяне: Ты Бацька мой, Бог мой і цьвярдыня ратунку майго."},{"book":"ПСАЛТЫР","chapter":"88","verse":"28","text":"І Я зраблю яго першынцам, вышэйшым за цароў зямных,"},{"book":"ПСАЛТЫР","chapter":"88","verse":"29","text":"навек захаваю яму ласку Маю, і запавет Мой зь ім будзе правільны."},{"book":"ПСАЛТЫР","chapter":"88","verse":"30","text":"І прадоўжу навечна семя ягонае, і ягоны трон - як дні неба."},{"book":"ПСАЛТЫР","chapter":"88","verse":"31","text":"Калі сыны ягоныя пакінуць закон Мой, і ня будуць хадзіць паводле наказаў Маіх;"},{"book":"ПСАЛТЫР","chapter":"88","verse":"32","text":"калі парушаць пастановы Мае, і загадаў Маіх не захаваюць:"},{"book":"ПСАЛТЫР","chapter":"88","verse":"33","text":"наведаю жазлом беззаконьне іхняе, і ўдарамі - няпраўду іхнюю;"},{"book":"ПСАЛТЫР","chapter":"88","verse":"34","text":"а ласкі Маёй не пазбаўлю яго, і не зьмяню ісьціны Маёй."},{"book":"ПСАЛТЫР","chapter":"88","verse":"35","text":"Не парушу запавету Майго, і не памяняю таго, што выйшла з вуснаў Маіх,"},{"book":"ПСАЛТЫР","chapter":"88","verse":"36","text":"Аднойчы прысягнуў сьвятасьцю Маёю: а ці зманю Давіду?"},{"book":"ПСАЛТЫР","chapter":"88","verse":"37","text":"Семя ягонае будзе вечна, і трон ягоны, як сонца, прада Мною;"},{"book":"ПСАЛТЫР","chapter":"88","verse":"38","text":"вечна будзе цьвёрды, як месяц, і сьведка праўдзівы на нябёсах»."},{"book":"ПСАЛТЫР","chapter":"88","verse":"39","text":"Але Ты адкінуў і пагардзіў, угневаўся на памазанца Твайго;"},{"book":"ПСАЛТЫР","chapter":"88","verse":"40","text":"занядбаў запавет з рабом Тваім, кінуў на зямлю вянок ягоны;"},{"book":"ПСАЛТЫР","chapter":"88","verse":"41","text":"разбурыў усе агароджы ягоныя, абярнуў у руіны крэпасьці ягоныя."},{"book":"ПСАЛТЫР","chapter":"88","verse":"42","text":"Рабуюць яго ўсе, хто праходзіць дарогаю; пасьмешышчам стаўся ён суседзям сваім."},{"book":"ПСАЛТЫР","chapter":"88","verse":"43","text":"Ты ўзвысіў правіцу супраціўцаў ягоных, парадаваў усіх ворагаў ягоных."},{"book":"ПСАЛТЫР","chapter":"88","verse":"44","text":"Ты павярнуў назад лязо меча ягонага, і не ўмацаваў яго ў бітве;"},{"book":"ПСАЛТЫР","chapter":"88","verse":"45","text":"адабраў у яго бляск, і трон ягоны скінуў долу;"},{"book":"ПСАЛТЫР","chapter":"88","verse":"46","text":"скараціў дні маладосьці ягонай, і пакрыў яго сорамам»."},{"book":"ПСАЛТЫР","chapter":"88","verse":"47","text":"Дакуль, Госпадзе, будзеш хавацца няспынна, будзе палаць лютасьць Твая, як вагонь?"},{"book":"ПСАЛТЫР","chapter":"88","verse":"48","text":"Прыгадай, які век мой: на якую марноту стварыў Ты ўсіх сыноў чалавечых?"},{"book":"ПСАЛТЫР","chapter":"88","verse":"49","text":"Хто зь людзей жыў - і ня бачыў сьмерці, выбавіў душу сваю ад рукі апраметнай?"},{"book":"ПСАЛТЫР","chapter":"88","verse":"50","text":"Дзе ранейшыя міласьці Твае, Госпадзе? Ты прысягаў Давіду ісьцінай Тваёю."},{"book":"ПСАЛТЫР","chapter":"88","verse":"51","text":"Прыгадай, Госпадзе, паганьбеньне рабоў Тваіх, якое нашу я ў нетрах маіх ад усіх моцных народаў,"},{"book":"ПСАЛТЫР","chapter":"88","verse":"52","text":"як бэсьцяць ворагі Твае, Госпадзе, як няславяць сьляды памазанца Твайго."},{"book":"ПСАЛТЫР","chapter":"88","verse":"53","text":"Дабраславёны Гасподзь навечна! Амін, амін!"}]}