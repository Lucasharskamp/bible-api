{"data":[{"book":"Kĩambĩrĩria","chapter":"8","verse":"1","text":"No rĩrĩ, Ngai nĩaririkanire Nuhu o hamwe na nyamũ ciothe cia gĩthaka o na mahiũ marĩa mothe aarĩ namo thĩinĩ wa thabina, na agĩtũma rũhuho rũhurutane gũkũ thĩ, namo maaĩ makĩambĩrĩria kũhũa."},{"book":"Kĩambĩrĩria","chapter":"8","verse":"2","text":"Nacio ithima cia kũrĩa kũriku na ihingo cia mũiyũro wa igũrũ ikĩhingwo, nayo mbura ĩgĩtiga kuura."},{"book":"Kĩambĩrĩria","chapter":"8","verse":"3","text":"Namo maaĩ magĩthiĩ makĩhũũaga, magĩthiraga thĩ. Thuutha wa matukũ igana na mĩrongo ĩtano-rĩ, maaĩ magĩkorwo manyihanyiihĩte,"},{"book":"Kĩambĩrĩria","chapter":"8","verse":"4","text":"naguo mũthenya wa ikũmi na mũgwanja wa mweri wa mũgwanja, thabina ĩkĩrũgama irĩma-inĩ cia Ararati."},{"book":"Kĩambĩrĩria","chapter":"8","verse":"5","text":"Maaĩ macio magĩthiĩ na mbere na kũhũa o nginya mweri wa ikũmi, na mũthenya wa mbere wa mweri wa ikũmi-rĩ, tũcũmbĩrĩ twa irĩma tũkĩambĩrĩria kuoneka."},{"book":"Kĩambĩrĩria","chapter":"8","verse":"6","text":"Na thuutha wa matukũ mĩrongo ĩna, Nuhu akĩhingũra ndirica ĩrĩa aakĩte thabina-inĩ,"},{"book":"Kĩambĩrĩria","chapter":"8","verse":"7","text":"na akĩrekereria ihuru na nja, narĩo rĩgĩtũũra rĩũmbũkaga kũndũ na kũndũ o nginya rĩrĩa maaĩ maahũire thĩ."},{"book":"Kĩambĩrĩria","chapter":"8","verse":"8","text":"Ningĩ akĩrekereria ndutura ĩthiĩ ĩkarore kana maaĩ nĩmahũĩte gũkũ thĩ."},{"book":"Kĩambĩrĩria","chapter":"8","verse":"9","text":"No ndutura ĩyo ndĩonire handũ ha kũũmba tondũ thĩ yothe yaiyũrĩtwo nĩ maaĩ; nĩ ũndũ ũcio ĩgĩcooka thabina-inĩ kũrĩ Nuhu. Nake agĩtambũrũkia guoko akĩmĩoya, akĩmĩtoonyia thabina thĩinĩ kũu we aarĩ."},{"book":"Kĩambĩrĩria","chapter":"8","verse":"10","text":"Ningĩ agĩeterera matukũ mangĩ mũgwanja, na maathira akĩrekereria ndutura rĩngĩ yume nja ya thabina."},{"book":"Kĩambĩrĩria","chapter":"8","verse":"11","text":"Rĩrĩa ndutura ĩyo yamũcookereire hwaĩ-inĩ-rĩ, yakuuĩte ithangũ rĩa mũtamaiyũ na mũkanye wayo, rĩatuĩtwo o hĩndĩ ĩyo! Nuhu agĩkĩmenya atĩ maaĩ nĩmahũĩte thĩ."},{"book":"Kĩambĩrĩria","chapter":"8","verse":"12","text":"Nuhu agĩeterera matukũ mangĩ mũgwanja, agĩcooka akĩrekereria ndutura ĩyo yume nja rĩngĩ, no hĩndĩ ĩno ndĩigana kũmũcookerera."},{"book":"Kĩambĩrĩria","chapter":"8","verse":"13","text":"Na rĩrĩ, mũthenya wa mbere, mweri wa mbere wa mwaka ũrĩa Nuhu akinyirie mĩaka magana matandatũ na ũmwe-rĩ, mũthenya ũcio nĩguo maaĩ maahũire biũ gũkũ thĩ. Nake Nuhu akĩeheria kĩrĩa kĩagitĩte thabina, agĩkĩona atĩ thĩ nĩyaniarĩte."},{"book":"Kĩambĩrĩria","chapter":"8","verse":"14","text":"Gũgĩkinya mũthenya wa mĩrongo ĩĩrĩ na mũgwanja wa mweri wa keerĩ-rĩ, thĩ nĩyaniarĩte biũ."},{"book":"Kĩambĩrĩria","chapter":"8","verse":"15","text":"Ningĩ Ngai akĩĩra Nuhu atĩrĩ,"},{"book":"Kĩambĩrĩria","chapter":"8","verse":"16","text":"“Uma thabina, wee na mũtumia waku, na ariũ aku na atumia ao."},{"book":"Kĩambĩrĩria","chapter":"8","verse":"17","text":"Hingũrĩra mĩthemba yothe ya ciũmbe iria irĩ muoyo icio ũrĩ nacio: irĩ nyoni, na nyamũ, na ciũmbe iria ithiiagĩra thĩ, nĩgeetha ciongerereke thĩ, na iciarane cingĩhe gũkũ thĩ.”"},{"book":"Kĩambĩrĩria","chapter":"8","verse":"18","text":"Nĩ ũndũ ũcio Nuhu akiuma thabina hamwe na ariũ ake, na mũtumia wake, na atumia a ariũ ake."},{"book":"Kĩambĩrĩria","chapter":"8","verse":"19","text":"Nyamũ ciothe na ciũmbe ciothe iria ithiiagĩra thĩ, na nyoni ciothe, na kĩndũ o gĩothe gĩthiiagĩra gũkũ thĩ, ciothe cikiuma thabina, mũthemba o mũthemba."},{"book":"Kĩambĩrĩria","chapter":"8","verse":"20","text":"Nake Nuhu agĩakĩra Jehova kĩgongona, na akĩoya nyamũ imwe cia iria ciothe itarĩ thaahu, na nyoni iria itarĩ thaahu, akĩrutĩra Ngai igongona rĩa njino ho.8:20 Ihinda rĩĩrĩ norĩo iruta rĩa njino rĩcinĩtwo rĩrĩ rĩothe thĩinĩ wa Kĩrĩkanĩro."},{"book":"Kĩambĩrĩria","chapter":"8","verse":"21","text":"Nake Jehova agĩkenio nĩ mũtararĩko ũcio, akiuga atĩrĩ na ngoro yake: “Ndirĩ hĩndĩ ngaacooka kũruma thĩ rĩngĩ nĩ ũndũ wa mũndũ, o na gũtuĩka merirĩria ma ngoro yake nĩ mooru kuuma ũnini-inĩ wake. Na ndirĩ hĩndĩ ngaacooka kũniina ciũmbe ciothe iria irĩ muoyo ta ũguo njĩkĩte."},{"book":"Kĩambĩrĩria","chapter":"8","verse":"22","text":"“Mahinda mothe marĩa thĩ ĩgũtũũra-rĩ,"}]}