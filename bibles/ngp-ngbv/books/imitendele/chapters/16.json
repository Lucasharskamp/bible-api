{"data":[{"book":"Imitendele","chapter":"16","verse":"1","text":"Paulo abulaga Debe na Lisitila, uko ekalaga mwanamp'hina yumwenga akwitangwa Timoseo. Nine naye andaga mhuwila ywa Kilisito, andaga Myahudi, Mna ise andaga Mgiliki."},{"book":"Imitendele","chapter":"16","verse":"2","text":"Wandugu wahuwila wa Kilisito wa uko Lisitila na Ikonia walongaga uwona wedi mwa Timoseo."},{"book":"Imitendele","chapter":"16","verse":"3","text":"Paulo naakaunga wande wose mwe nt'hambo, ivo niyo amvinila. Nakadamanya ivo kwaviya Wayahudi wose wekale hamwenga mwe ziisi izo nawamanya kugamba ise dya Timotheo andaga Mgiliki."},{"book":"Imitendele","chapter":"16","verse":"4","text":"Umwo wandile wakomboka mwe imizi idya wawenk'haga wadya want'hu miko yalavagwa ni wadala vilongozi ne wegala ulosikudya Yelusalemu niyo wawagamba wazitoze."},{"book":"Imitendele","chapter":"16","verse":"5","text":"Naivo mafyo ya wahuwila wa Kilisito yatendagwa kunda yatogile mwo mhuwi, nokongezekela kwa wahuwila kila zuwa."},{"book":"Imitendele","chapter":"16","verse":"6","text":"Nawombokela Filigia na Galatia na kwaviya Muye ywa Mnungu hawalekele kubilikiza uwo ulosi uko Asia."},{"book":"Imitendele","chapter":"16","verse":"7","text":"Weze wabule mwe mihaka ya Misia, Wagezaga kwingila mwe isi ya Besania, mna Muye ywa Mnungu ywa Yesu hawalekele kutenda ivo."},{"book":"Imitendele","chapter":"16","verse":"8","text":"Ivo nawagenda vedi kombokela, Misia no kuita Toloa."},{"book":"Imitendele","chapter":"16","verse":"9","text":"Mwe kilo kiya Paulo aonaga Maona, akaona want'hu wa Makedonia wakimale wakakeila kwakwe wakagamba, “Paulo wize kaidi Makedonia wize uchambize!”"},{"book":"Imitendele","chapter":"16","verse":"10","text":"Aaho Paulo eze aone maona ayo, nakakeikila lumwe kale kuilawa Makedonia, haheina kucheelwa kwaviya nekimanya kugamba Mnungu kakitanga kwiza kubilikiza Mbuli Yedi kwa want'hu wa kudya."},{"book":"Imitendele","chapter":"16","verse":"11","text":"Nekilawa Toloa, nokutamba kwa ngalawa, mpaka Samosileki, niyo luvi yakwe chaika nt'hulwe Neapoli."},{"book":"Imitendele","chapter":"16","verse":"12","text":"Kilawa uko nokuita mpaka Ufilipi mzi mkulu we wilaya ya nk'hongo ya Makedonia naho wandaga ni uzumbe wa Waloma. Chahekalisaga hadya."},{"book":"Imitendele","chapter":"16","verse":"13","text":"Zuwa dyo kuhumula chafosaga kuse niyo chaita hank'handa yo mto, hant'hu Wayahudi wakutendelaga mviko kwa Mnungu, chekalaga kikasimuila na wavele wakeduganyaga aho."},{"book":"Imitendele","chapter":"16","verse":"14","text":"Mwa wadya wandaga wakakitegeleza, andaga umwo mvele yumwenga, akumvika Mnungu, akwitangwa Ludia, mkaya ywa Tiatila andaga akataga suke za utana utendese. Zumbe niyo augubula umoyo wakwe niyo ayahokela yadya alongile Paulo."},{"book":"Imitendele","chapter":"16","verse":"15","text":"Uyo mvele hamwenga na nine na wandugu zawe weze wajike kubatizwa, niyo akilalika akagamba, “Uneva nikindedi muwona kugamba miye namhuwila Zumbe, soni mwikale kwe nyumba yangu.” Niyo akitigiza kiite."},{"book":"Imitendele","chapter":"16","verse":"16","text":"Zuwa dimwenga umo chaitaga mwo kuvika na mndele mtumwa yumwenga andaga na mp'hepo yandaga ika mwink'ha udahi kukawiila mbuli zikwiza, uyo mtumwa mndele naakawapatila mazumbe wakwe matundu yabindile ingi yakulawa mo ulaguzi wakwe."},{"book":"Imitendele","chapter":"16","verse":"17","text":"Mndele uyo ambasaga Paulo na suwe, akagutiila akagamba, “Want'hu awa ni wandima wa Mnungu Mkulu! Nawagambileni ivo mkudaha kukombolwa!”"},{"book":"Imitendele","chapter":"16","verse":"18","text":"Niyo anda akadamanya ivo kwa mazuwa mengi, mpaka zuwa dimwenga Paulo niyo aihiwa, no kumhitukila no kumgamba yudya mp'hepo, “Nakuunga umlawe mnt'hu uyo haluse ivi, kwe dizina dya Yesu Kilisito!” Aaho niyo mp'hepo yamlawa."},{"book":"Imitendele","chapter":"16","verse":"19","text":"Wadya wagoli weze waone makawiilo yawe yo kupata matundu yasila, niyo wawagwila Paulo na miyawe Sila, niyo wawabulumula mpaka kwe kitala kwa wakulu."},{"book":"Imitendele","chapter":"16","verse":"20","text":"Wawegalaga kwe kitala wakawalongeleza kugamba, “Want'hu awa ni Wayahudi wakigela nk'humbizi mo mzi wetu."},{"book":"Imitendele","chapter":"16","verse":"21","text":"Wahiniza vihendo hivo vetu, suwe kiwa Lumi, hakikudaha kuvizumila na kuvidamanya.”"},{"book":"Imitendele","chapter":"16","verse":"22","text":"Niyo want'hu wose kwahamwenga wawa kumpukilaga Paulo na Miyawe Sila."},{"book":"Imitendele","chapter":"16","verse":"23","text":"Weze wajike kutoigwa kwa usungu niyo wasukumilwa kwe divugailo, niyo wadya wamizi wasigiilwa kuwakakiliza mp'hingu."},{"book":"Imitendele","chapter":"16","verse":"24","text":"Weze wahokele miko iyo, wamizi we divugailo wawagelaga, kwe chumba cha kundani mwedivugailo niyo wakakilizwa iviga vawe mwe difingo."},{"book":"Imitendele","chapter":"16","verse":"25","text":"Mwe kilogati Paulo na Sila wandaga wakakema mila ya kumlombeza Mnungu, na wadya wavugailwa weyawe wandaga wakawategeleza."},{"book":"Imitendele","chapter":"16","verse":"26","text":"Aaho niyo halaila kisingisa, chasingisaga milango ye divugailo niyo yakomoka, ne zimp'hingu wakakilizilwe wadya wavugailwa zatohokaga."},{"book":"Imitendele","chapter":"16","verse":"27","text":"Mwamizi we divugailo nakenuka o kuwona zinyivi ze divugailo zikomoka, naakagamba wavugailwa wanyilika ivo niyo asomola digola dyakwe akaunga akekome."},{"book":"Imitendele","chapter":"16","verse":"28","text":"Mna Paulo niyo agutila kwa izwi kulu, “Usekukekoma! Suwe chose kiaha!”"},{"book":"Imitendele","chapter":"16","verse":"29","text":"Mwamizi alagizaga lumuli no kugulukila kundani, uku akazingiza he viga va Paulo na Sila."},{"book":"Imitendele","chapter":"16","verse":"30","text":"Niyo awalongoza kuse nokuwauza, “Nyuwe wakulu, nitende vivihi niyokolwe?”"},{"book":"Imitendele","chapter":"16","verse":"31","text":"Niyo wamhitula, “Mhuwile Zumbe Yesu, nouyokolwe weye na want'hu mwe nyumba yako.”"},{"book":"Imitendele","chapter":"16","verse":"32","text":"Niyo wabilikiza mbuli ya Zumbe kwa yudya mwamizi na want'hu watuhu wose mwe inyumba yakwe."},{"book":"Imitendele","chapter":"16","verse":"33","text":"Kukongela hadya, yudya mwamizi awaguhaga Paulo na Sila no kusunt'ha zinkwenge zawe, aaho niyo yehe hamwenga na wanawe wabatizwa."},{"book":"Imitendele","chapter":"16","verse":"34","text":"Niyo awaguha Paulo na Sila kwe kaya yakwe no kuwenk'ha nk'hande. Yehe na wanawe wose wandaga na kinyemi kikulu kwaviya haluse nawaka mhuwila Mnungu."},{"book":"Imitendele","chapter":"16","verse":"35","text":"Zuwa dya kaidi mtondo, uzumbe we Kiloma, watumaga wakulu wawank'hondo, ne miko kugamba, “Walekeleni want'hu awo waite.”"},{"book":"Imitendele","chapter":"16","verse":"36","text":"Ivo yudya mwamizi awagambaga Paulo na Sila, “Wakulu wasigiila mfosezwe, elo foseni mwite kwa utondowazi.”"},{"book":"Imitendele","chapter":"16","verse":"37","text":"Mna Paulo niyo awagamba wamizi hachaoneke na masa yoyose, “Mna wakitoa mikotya mwe kieti, naswe Kiwaloma! Niyo naho wakigela kwe divugailo naho haluse waunga wakilekele kwa kinyele, Hivo ivo! Chaunga wakulu wenye we Kilumi weze wakilekele.”"},{"book":"Imitendele","chapter":"16","verse":"38","text":"Wadya wakulu waamizi wagendaga kuwagambila ivo wakulu we Kilumi, weze weve kugamba Paulo na Sila ni Walumi, niyo wogoha."},{"book":"Imitendele","chapter":"16","verse":"39","text":"Ivo wawabasaga Paulo na Sila niyo wakeila kwawe, naho wawalongozaga kuse ye divugailo na kuwagamba wahalawe ho mzi."},{"book":"Imitendele","chapter":"16","verse":"40","text":"Paulo na Sila niyo wafosa kwedivugailo, niyo waita kwe nyumba ya Ludia. Hadya nawabwila wandugu wahuwila wa Kilisito, wawenk'haga milosi ya kugela moyo, niyo wahalawa."}]}