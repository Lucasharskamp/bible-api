{"data":[{"book":"مزامیر","chapter":"30","verse":"1","text":"خداوندا، تو را ستایش می‌کنم، زیرا مرا نجات دادی و نگذاشتی دشمنانم به من بخندند."},{"book":"مزامیر","chapter":"30","verse":"2","text":"ای خداوند، ای خدای من، وقتی نزد تو فریاد برآوردم و کمک طلبیدم، مرا شفا دادی."},{"book":"مزامیر","chapter":"30","verse":"3","text":"مرا از لب گور برگرداندی و از چنگال مرگ نجاتم دادی تا نمیرم."},{"book":"مزامیر","chapter":"30","verse":"4","text":"ای سرسپردگان خداوند، او را ستایش کنید! نام مقدّس خداوند را بستایید،"},{"book":"مزامیر","chapter":"30","verse":"5","text":"زیرا غضب او لحظه‌ای است، اما رحمت و محبت او دائمی! اگر تمام شب نیز اشک بریزیم، صبحگاهان باز شادی آغاز می‌شود."},{"book":"مزامیر","chapter":"30","verse":"6","text":"هنگامی که خوشحال و کامیاب بودم، به خود گفتم هرگز شکست نخواهم خورد."},{"book":"مزامیر","chapter":"30","verse":"7","text":"فکر می‌کردم مانند کوه همیشه پا برجا و پایدار خواهم بود. اما همین که تو، ای خداوند، روی خود را از من برگرداندی، ترسان و پریشان شدم."},{"book":"مزامیر","chapter":"30","verse":"8","text":"ای خداوند، در پیشگاه تو نالیدم و التماس‌کنان گفتم:"},{"book":"مزامیر","chapter":"30","verse":"9","text":"«نابودی من برای تو چه فایده‌ای دارد؟ اگر بمیرم و زیر خاک بروم، آیا غبار خاک من، تو را خواهد ستود؟ آیا جسد خاک شدهٔ من از وفاداری و صداقت تو سخن خواهد گفت؟"},{"book":"مزامیر","chapter":"30","verse":"10","text":"خداوندا، دعایم را بشنو و بر من رحم کن! ای خداوند، مددکار من باش!»"},{"book":"مزامیر","chapter":"30","verse":"11","text":"خدایا، تو ماتم مرا به پایکوبی تبدیل کردی! تو رخت عزا را از تنم درآوردی و لباس جشن و شادی به من پوشاندی."},{"book":"مزامیر","chapter":"30","verse":"12","text":"بنابراین سکوت نخواهم کرد و با تمام وجود در وصف تو سرود خواهم خواند. ای یهوه خدای من، تا به ابد تو را سپاس خواهم گفت!"}]}