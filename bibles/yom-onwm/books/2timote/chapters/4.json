{"data":[{"book":"2 Timote","chapter":"4","verse":"1","text":"Minu ndikutumina va meso ma Nzambi ayi ma Yesu Klisto wela sambisa batu banzinga ayi bafua, mu diambu di bu kela monika ayi mu diambu di Kipfumu kiandi ti"},{"book":"2 Timote","chapter":"4","verse":"2","text":"longa mambu ma Nzambi ayi longa mawu mu bufula mu zithangu zioso, yiba yifuana voti yikambu fuana. Totula luvunu lu batu, temina ayi lubula mu mvibusulu yingolo ayi lubula mu ndongolo."},{"book":"2 Timote","chapter":"4","verse":"3","text":"Bila thangu yidi yela ba ti batu bakadi buela zola wa malongi ma kiedika ; vayi mu diambu di zitsatu ziawu bela kukivangila minlongi miwombo-wombo, miomi miela kuba kamba mambu momo makutu mawu matidi wa."},{"book":"2 Timote","chapter":"4","verse":"4","text":"Bela kanga matu mawu mu diambu babika buela wa mambu ma kiedika vayi bela zibula mawu mu diambu di wa zinongo."},{"book":"2 Timote","chapter":"4","verse":"5","text":"Vayi ngeyo, wukikeba mu mambu moso momo ; vibidila mu ziphasi, sala kisalu kiaku ki kinsamuni ayi manisa kisalu bumboti."},{"book":"2 Timote","chapter":"4","verse":"6","text":"Bila mu diambu diama ndidi wukubama mu tambuku banga dikaba ayi thangu yi kuendila yizidi."},{"book":"2 Timote","chapter":"4","verse":"7","text":"Minu ndinueni nduanunu yimboti, ndinakuni zithinu nate kuna tsuka ; ndikebidi minu."},{"book":"2 Timote","chapter":"4","verse":"8","text":"Buabu nzebi ti ndilundulu budu ki kipfumu ki busonga, kioki Pfumu, zuzi disonga, kela kuphana mu lumbu kina. Bika sia ti kuidi minu kaka vayi wela kivana kuidi baboso bobo banvingilanga mbonokono andi mu luzolo."},{"book":"2 Timote","chapter":"4","verse":"9","text":"Sia nsualu mu vika kuiza ku ndidi."},{"book":"2 Timote","chapter":"4","verse":"10","text":"Bila Demasi wundiefudi ; bu kavukumunkini mu landakana nza yayi ayi wuyenda kuandi ku Tesalonika. Kelesensi wuyenda ku Ngalatiya ayi Tite niandi wuyenda ku Dalimati."},{"book":"2 Timote","chapter":"4","verse":"11","text":"Luka kaka widi yama vava. Bu wu nkuiza vitula Malako, kiza yaku bila mfunu ndimvuidi mu kisalu kiama."},{"book":"2 Timote","chapter":"4","verse":"12","text":"Ndituma Titsike ku Efeso."},{"book":"2 Timote","chapter":"4","verse":"13","text":"Bu wunkuiza, buna wundatina yunga ki ndibika mu nzo Kalipusi ku Tolowasi ayi zibuku, buidi ziozi zivangimina mu minkanda mi bibulu."},{"book":"2 Timote","chapter":"4","verse":"14","text":"Alekisandele, dimfulanga bisengo, wuphangila mambimbi mawombo. Vayi Pfumu wela kumvutudila boso buididi mavanga mandi."},{"book":"2 Timote","chapter":"4","verse":"15","text":"Mamvaku wukikeba mu diambu diandi, bila niandi wukakidila mu kingolo mambu meto."},{"book":"2 Timote","chapter":"4","verse":"16","text":"Bu ndisamba mu khumbu yi thete, kadi mutu kasia kutsadisa ko ; babo bathina. Vayi bika babika kuba tangila nzimbala yoyi."},{"book":"2 Timote","chapter":"4","verse":"17","text":"Pfumu niandi wutelama va ndambu va ndiba ayi wukhindisa mu diambu di mu minu ndongolo yiba yiduka ayi yidukila mu makanda moso nate kuidi Bapakanu. Bukiedika minu ndikulu mu munu wu khosi."},{"book":"2 Timote","chapter":"4","verse":"18","text":"Nzebi ti Pfumu wela kukhula mu mavanga mamo mambimbi ayi wela kukheba mu diambu di mu Kipfumu kiandi ku Diyilu. Bika nkembo wubanga yandi mu zithangu zioso. Amen."},{"book":"2 Timote","chapter":"4","verse":"19","text":"Vana mboti kuidi Pilisika ayi Akilasi ayi nzo yoso yi Onesifole."},{"book":"2 Timote","chapter":"4","verse":"20","text":"Elasite wusiala ku Kolinto ; mu kimbevo ndibika Tolofime ku Mile."},{"book":"2 Timote","chapter":"4","verse":"21","text":"Tomba bu kuizila tuamina sivu. Ewubulusi, Pudensi, Linusi, Klodia ayi bakhomba zioso zifidisidi mboti."},{"book":"2 Timote","chapter":"4","verse":"22","text":"Bika Pfumu kabanga mu Pheve aku. Nlemvo wubanga yaku."}]}