{"data":[{"book":"Atũmwo","chapter":"2","verse":"1","text":"Hĩndĩ ĩrĩa mũthenya wa Bendegothito2:1 Bendegothito nĩ kuuga “mĩrongo ĩtano” (Alaw 23:16) tondũ gĩathĩ kĩu gĩokaga mũthenya wa mĩrongo ĩtano kuuma kiumia kĩa Bathaka. wakinyire-rĩ, acio othe magĩkorwo maarĩ handũ hamwe."},{"book":"Atũmwo","chapter":"2","verse":"2","text":"Na o rĩmwe mũgambo ta wa rũhuho rũnene rũkũhurutana na hinya ũgĩũka kuuma igũrũ, ũkĩiyũra nyũmba yothe ĩrĩa maaikarĩte."},{"book":"Atũmwo","chapter":"2","verse":"3","text":"Makĩona kĩndũ gĩatariĩ ta nĩnĩmbĩ cia mwaki iria ciagayũkanĩte igĩikara igũrũ rĩa mũndũ o mũndũ."},{"book":"Atũmwo","chapter":"2","verse":"4","text":"Othe makĩiyũrio Roho Mũtheru na makĩambĩrĩria kwaria na thiomi ingĩ o ta ũrĩa Roho aamahotithirie."},{"book":"Atũmwo","chapter":"2","verse":"5","text":"Na rĩrĩ, kũu Jerusalemu nĩ gwaikaraga Ayahudi etigĩri Ngai kuuma ndũrĩrĩ-inĩ ciothe cia thĩ."},{"book":"Atũmwo","chapter":"2","verse":"6","text":"Rĩrĩa maiguire mũgambo ũcio, gĩkundi kĩa andũ gĩgĩcookanĩrĩra kĩgegete, tondũ o mũndũ aamaiguaga makĩaria na rũthiomi rwake kĩũmbe."},{"book":"Atũmwo","chapter":"2","verse":"7","text":"Nao makĩgega mũno, makĩũrania atĩrĩ, “Githĩ andũ aya othe maraaria ti andũ a Galili?"},{"book":"Atũmwo","chapter":"2","verse":"8","text":"Nĩ kĩĩ kĩratũma mũndũ o mũndũ witũ amaigue makĩaria na rũthiomi rwa kũrĩa aaciarĩirwo?"},{"book":"Atũmwo","chapter":"2","verse":"9","text":"Andũ a Parithi, na a Media, na a Elamu; o na andũ arĩa matũũraga Mesopotamia, na Judea, na Kapadokia, na Ponto, na Asia,"},{"book":"Atũmwo","chapter":"2","verse":"10","text":"na Firigia, na Pamufilia, na Misiri, na mĩena ya Libia ĩrĩa ĩrĩ gũkuhĩ na Kurene, na ageni a kuuma Roma,"},{"book":"Atũmwo","chapter":"2","verse":"11","text":"(Ayahudi hamwe na andũ arĩa meegarũrĩte magatuĩka Ayahudi); na andũ a Kirete, na a Arabia, tũramaigua makĩaria na thiomi ciitũ ũhoro wa magegania ma Ngai!”"},{"book":"Atũmwo","chapter":"2","verse":"12","text":"Mamakĩte na makagega makĩũrania atĩrĩ, “Ũũ nĩ kuuga atĩa?”"},{"book":"Atũmwo","chapter":"2","verse":"13","text":"Amwe ao, o na kũrĩ ũguo, nĩmamathirĩkirie, makiuga atĩrĩ, “Aya nĩkũrĩĩo marĩĩtwo nĩ ndibei.”"},{"book":"Atũmwo","chapter":"2","verse":"14","text":"Hĩndĩ ĩyo Petero akĩrũgama hamwe na arĩa ikũmi na ũmwe, akĩanĩrĩra na akĩarĩria gĩkundi kĩu kĩa andũ akĩmeera atĩrĩ, “Inyuĩ andũ aitũ Ayahudi o na inyuĩ inyuothe mũtũũraga Jerusalemu, rekei ndĩmũtaarĩrie ũhoro ũyũ; thikĩrĩriai wega ũrĩa nguuga."},{"book":"Atũmwo","chapter":"2","verse":"15","text":"Andũ aya ti arĩĩu, ta ũrĩa mũreciiria. Rĩu nĩ thaa ithatũ tu cia rũciinĩ!"},{"book":"Atũmwo","chapter":"2","verse":"16","text":"Aca gũtitariĩ ta ũguo, ũhoro ũyũ nĩguo warĩtio nĩ mũnabii Joeli, akiuga atĩrĩ:"},{"book":"Atũmwo","chapter":"2","verse":"17","text":"“ ‘Ngai ekuuga atĩrĩ, matukũ-inĩ ma kũrigĩrĩria"},{"book":"Atũmwo","chapter":"2","verse":"18","text":"O na ningĩ nĩngaitĩrĩria ndungata ciakwa"},{"book":"Atũmwo","chapter":"2","verse":"19","text":"Nĩngonania morirũ kũu igũrũ matu-inĩ,"},{"book":"Atũmwo","chapter":"2","verse":"20","text":"Riũa nĩrĩkagarũrwo rĩtuĩke nduma,"},{"book":"Atũmwo","chapter":"2","verse":"21","text":"Na nĩgũgakinya atĩrĩ, atĩ mũndũ wothe ũgaakaĩra"},{"book":"Atũmwo","chapter":"2","verse":"22","text":"“Inyuĩ andũ aya a Isiraeli, thikĩrĩriai ũhoro ũyũ: Jesũ wa Nazarethi aarĩ mũndũ waheanĩtwo nĩ Ngai kũrĩ inyuĩ na ũndũ wa ciama, na morirũ, na cionereria, iria Ngai aaringire gatagatĩ-inĩ kanyu agereire harĩ we, o ta ũrĩa inyuĩ ene mũũĩ."},{"book":"Atũmwo","chapter":"2","verse":"23","text":"Mũndũ ũyũ aaneanirwo moko-inĩ manyu, kũringana na ũrĩa Ngai aatuĩte na ũrĩa aamenyete o mbere; na inyuĩ, mũteithĩrĩirio nĩ andũ arĩa aaganu, mũkĩmũũraga na njĩra ya kũmwambithia mũtharaba-inĩ."},{"book":"Atũmwo","chapter":"2","verse":"24","text":"No Ngai akĩmũriũkia kuuma kũrĩ arĩa akuũ, akĩmuohora ruo-inĩ rwa gĩkuũ, tondũ gũtingĩahotekire atũũre anyiitĩtwo nĩkĩo."},{"book":"Atũmwo","chapter":"2","verse":"25","text":"Tondũ Daudi oigire atĩrĩ ũhoro wake:"},{"book":"Atũmwo","chapter":"2","verse":"26","text":"Nĩ ũndũ ũcio ngoro yakwa nĩnjanjamũku, naruo rũrĩmĩ rwakwa rũgakena;"},{"book":"Atũmwo","chapter":"2","verse":"27","text":"tondũ ndũkandiganĩria mbĩrĩra-inĩ,"},{"book":"Atũmwo","chapter":"2","verse":"28","text":"Nĩũũmenyithĩtie njĩra cia muoyo;"},{"book":"Atũmwo","chapter":"2","verse":"29","text":"“Ariũ na aarĩ a Ithe witũ, no ndĩmwĩre ndĩ na ũũmĩrĩru atĩ ithe witũ Daudi nĩakuire na agĩthikwo, na mbĩrĩra yake ĩrĩ o gũkũ nginya ũmũthĩ ũyũ."},{"book":"Atũmwo","chapter":"2","verse":"30","text":"Nowe aarĩ mũnabii na nĩamenyete atĩ Ngai nĩamwĩrire na mwĩhĩtwa atĩ nĩagaikarĩria ũmwe wa rũciaro rwake gĩtĩ gĩake kĩa ũnene."},{"book":"Atũmwo","chapter":"2","verse":"31","text":"Nĩ ũndũ nĩamenyete ũhoro ũcio mbere, nĩaririe ũhoro wa kũriũka gwa Kristũ, atĩ ndaatiganĩirio mbĩrĩra-inĩ, o na kana mwĩrĩ wake ũkĩbutha."},{"book":"Atũmwo","chapter":"2","verse":"32","text":"Ngai nĩariũkĩtie Jesũ ũcio, na ithuĩ ithuothe tũrĩ aira a ũhoro ũcio."},{"book":"Atũmwo","chapter":"2","verse":"33","text":"Kuona atĩ nĩatũũgĩrĩtio guoko-inĩ kwa ũrĩo kwa Ngai, na nĩamũkĩrire kĩĩranĩro kĩa Roho Mũtheru kuuma kũrĩ Ithe, nake nĩatũitĩrĩirie Roho ta ũrĩa mũrona rĩu na mũkaigua."},{"book":"Atũmwo","chapter":"2","verse":"34","text":"Nĩgũkorwo Daudi ndaambatire agĩthiĩ igũrũ, no nĩoigire atĩrĩ,"},{"book":"Atũmwo","chapter":"2","verse":"35","text":"o nginya rĩrĩa ngaatua thũ ciaku"},{"book":"Atũmwo","chapter":"2","verse":"36","text":"“Nĩ ũndũ ũcio andũ othe a Isiraeli nĩmamenye atĩrĩ: Ngai nĩ atuĩte Jesũ, o ũcio mwambire, Mwathani na Kristũ.”"},{"book":"Atũmwo","chapter":"2","verse":"37","text":"Rĩrĩa andũ maiguire ũhoro ũcio, ũkĩmatheeca ngoro, makĩũria Petero na atũmwo acio angĩ atĩrĩ, “Ariũ a Baba, twagĩrĩirwo nĩ gwĩka atĩa?”"},{"book":"Atũmwo","chapter":"2","verse":"38","text":"Nake Petero akĩmacookeria atĩrĩ, “Mwĩrirei na mũbatithio mũndũ o mũndũ thĩinĩ wa rĩĩtwa rĩa Jesũ Kristũ, nĩguo mũrekerwo mehia manyu. Na inyuĩ nĩ mũkwamũkĩra kĩheo kĩa Roho Mũtheru."},{"book":"Atũmwo","chapter":"2","verse":"39","text":"Kĩĩranĩro gĩkĩ nĩ kĩanyu na ciana cianyu, na andũ arĩa othe marĩ kũraya, na andũ arĩa othe Mwathani Ngai witũ ageeta moke harĩ we.”"},{"book":"Atũmwo","chapter":"2","verse":"40","text":"Akĩmataara na ciugo ingĩ nyingĩ, akĩmakaanagia; na akĩmathaitha, akĩmeera atĩrĩ, “Mwĩhonokiei kuuma kũrĩ rũciaro rũrũ ruogomu.”"},{"book":"Atũmwo","chapter":"2","verse":"41","text":"Andũ arĩa meetĩkĩrire ndũmĩrĩri yake makĩbatithio, na mũthenya ũcio makĩongerereka andũ ta ngiri ithatũ."},{"book":"Atũmwo","chapter":"2","verse":"42","text":"Nao nĩmerutĩire kũgwatĩria ũrutani wa atũmwo, na ngwatanĩro-inĩ, na ũhoro-inĩ wa kwenyũrana mũgate, na kũhooya."},{"book":"Atũmwo","chapter":"2","verse":"43","text":"Andũ othe makĩiyũrwo nĩ guoya, nao atũmwo magĩĩka morirũ maingĩ, na makĩringa ciama."},{"book":"Atũmwo","chapter":"2","verse":"44","text":"Andũ arĩa othe meetĩkĩtie maarĩ hamwe, na nĩmagwatanagĩra indo ciothe."},{"book":"Atũmwo","chapter":"2","verse":"45","text":"Makĩendia ithaka ciao na indo ciao, makaheaga mũndũ o wothe kũringana na bata wake."},{"book":"Atũmwo","chapter":"2","verse":"46","text":"O mũthenya nĩmagomanaga hekarũ-inĩ. Nĩmenyũraga mũgate marĩ mĩciĩ-inĩ yao, na makarĩĩanĩra marĩ na gĩkeno, na marĩ na ngoro theru,"},{"book":"Atũmwo","chapter":"2","verse":"47","text":"makagoocaga Ngai, na magetĩkĩrĩka kũrĩ andũ othe. Nake Mwathani nĩongagĩrĩra thiritũ-inĩ yao andũ arĩa maahonokaga o mũthenya."}]}