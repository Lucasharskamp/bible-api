{"data":[{"book":"Eksodo","chapter":"33","verse":"1","text":"Ndipo Yehova anati, “Chokani pa malo ano, iwe ndi anthu amene unawatulutsa mʼdziko la Igupto. Pitani ku dziko limene ine ndinalonjeza ndi lumbiro kwa Abrahamu, Isake ndi Yakobo kuti, ‘Ine ndidzalipereka kwa zidzukulu zanu.’"},{"book":"Eksodo","chapter":"33","verse":"2","text":"Ndipo ndidzatumiza mngelo patsogolo panu kuthamangitsa Akanaani, Aamori, Ahiti, Aperezi, Ahivi ndi Ayebusi."},{"book":"Eksodo","chapter":"33","verse":"3","text":"Pitani ku dziko loyenda mkaka ndi uchi. Koma ine sindidzapita nanu, chifukwa anthu inu ndinu nkhutukumve ndipo nditha kukuwonongani mʼnjiramo.”"},{"book":"Eksodo","chapter":"33","verse":"4","text":"Anthu atamva mawu owopsawa, anayamba kulira ndipo palibe anavala zodzikometsera."},{"book":"Eksodo","chapter":"33","verse":"5","text":"Pakuti Yehova anali atanena kwa Mose kuti, “Awuze Aisraeli kuti, ‘Inu ndinu nkhutukumve.’ Ngati ine ndipita ndi inu kwa kanthawi, nditha kukuwonongani. Tsopano vulani zodzikometsera zanu ndipo ine ndidzaganiza choti ndichite nanu.”"},{"book":"Eksodo","chapter":"33","verse":"6","text":"Kotero Aisraeli anavula zodzikometsera zawo pa phiri la Horebu."},{"book":"Eksodo","chapter":"33","verse":"7","text":"Tsono Mose ankatenga tenti ndi kukayimanga kunja kwa msasa chapatalipo, ndipo ankayitcha “tenti ya msonkhano.” Aliyense wofuna kukafunsa kanthu kwa Yehova amapita ku tenti ya msonkhano kunja kwa msasa."},{"book":"Eksodo","chapter":"33","verse":"8","text":"Ndipo nthawi ina iliyonse imene Mose amapita ku tenti anthu onse amanyamuka ndi kuyimirira pa makomo amatenti awo, kumuyangʼana Mose mpaka atalowa mu tentimo."},{"book":"Eksodo","chapter":"33","verse":"9","text":"Mose akamalowa mu tenti, chipilala cha mtambo chimatsika ndi kukhala pa khomo pamene Yehova amayankhula ndi Mose."},{"book":"Eksodo","chapter":"33","verse":"10","text":"Nthawi zonse anthu akaona chipilala cha mtambo chitayima pa khomo la tentiyo amayimirira ndi kupembedza, aliyense ali pa khomo la tenti yake."},{"book":"Eksodo","chapter":"33","verse":"11","text":"Yehova amayankhula ndi Mose maso ndi maso ngati mmene munthu amayankhulira ndi bwenzi lake. Kenaka Mose amabwerera ku msasa koma womuthandiza wake, Yoswa, mwana wa Nuni samachoka pa tentiyo."},{"book":"Eksodo","chapter":"33","verse":"12","text":"Mose anati kwa Yehova, “Inu mwakhala mukundiwuza kuti, ‘Tsogolera anthu awa,’ koma simunandiwuze amene mudzamutuma kuti apite pamodzi nane. Inu mwanena kuti, ‘Ndikukudziwa bwino kwambiri ndipo wapeza chisomo pamaso panga.’"},{"book":"Eksodo","chapter":"33","verse":"13","text":"Ngati mwakondwera nane ndiphunzitseni njira zanu kuti ndikudziweni ndi kupitiriza kupeza chisomo pamaso panu. Kumbukirani kuti mtundu uwu ndi anthu anu.”"},{"book":"Eksodo","chapter":"33","verse":"14","text":"Yehova anayankha kuti, “Ine ndemwe ndidzapita pamodzi ndi iwe, ndipo ndidzakupatsa mpumulo.”"},{"book":"Eksodo","chapter":"33","verse":"15","text":"Kenaka Mose anati kwa Yehova, “Ngati inu simupita nafe, musatitumize kuti tipite, kutichotsa pano."},{"book":"Eksodo","chapter":"33","verse":"16","text":"Kodi wina adzadziwa bwanji kuti inu mwandikomera mtima pamodzi ndi anthu awa ngati simupita nafe? Kodi nʼchiyani chomwe chidzatisiyanitse pakati pa anthu onse amene ali pa dziko lapansi?”"},{"book":"Eksodo","chapter":"33","verse":"17","text":"Ndipo Yehova anati kwa Mose, “Ine ndidzachita zimene iwe wandipempha chifukwa Ine ndikukondwera nawe, ndikukudziwa bwino lomwe.”"},{"book":"Eksodo","chapter":"33","verse":"18","text":"Kenaka Mose anati, “Tsopano ndionetseni ulemerero wanu.”"},{"book":"Eksodo","chapter":"33","verse":"19","text":"Ndipo Yehova anati, “Ine ndidzakuonetsa ulemerero wanga wonse ndipo ndidzatchula dzina langa lakuti Yehova pamaso pako. Ine ndidzachitira chifundo amene ndikufuna kumuchitira chifundo ndipo ndidzakomera mtima amene ndikufuna kumukomera mtima.”"},{"book":"Eksodo","chapter":"33","verse":"20","text":"Iye anati, “Koma iwe sungaone nkhope yanga, pakuti palibe munthu amene amaona Ine nakhala ndi moyo.”"},{"book":"Eksodo","chapter":"33","verse":"21","text":"Ndipo Yehova anati, “Pali malo pafupi ndi ine pomwe ungathe kuyima pa thanthwe."},{"book":"Eksodo","chapter":"33","verse":"22","text":"Pamene ulemerero wanga udutsa, ndidzakuyika mʼphanga la thanthwe ndi kukuphimba ndi dzanja langa mpaka nditadutsa."},{"book":"Eksodo","chapter":"33","verse":"23","text":"Kenaka ine ndidzachotsa dzanja langa ndipo iwe udzaona msana wanga, koma nkhope yanga sidzaoneka.”"}]}