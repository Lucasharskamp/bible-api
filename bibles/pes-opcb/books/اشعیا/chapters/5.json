{"data":[{"book":"اشعیا","chapter":"5","verse":"1","text":"اینک سرودی دربارهٔ محبوب خود و تاکستانش می‌سرایم:"},{"book":"اشعیا","chapter":"5","verse":"2","text":"او زمینش را کند و سنگهایش را دور ریخت،"},{"book":"اشعیا","chapter":"5","verse":"3","text":"اکنون محبوب من می‌گوید: «ای اهالی اورشلیم و یهودا، شما در میان من و تاکستانم حکم کنید!"},{"book":"اشعیا","chapter":"5","verse":"4","text":"دیگر چه می‌بایست برای تاکستان خود می‌کردم که نکردم؟ پس چرا وقتی منتظر انگور شیرین بودم، انگور ترش آورد؟"},{"book":"اشعیا","chapter":"5","verse":"5","text":"حال به شما می‌گویم با تاکستان خود چه خواهم کرد. من دیواری را که دورش کشیده‌ام، خراب خواهم کرد تا به چراگاه تبدیل شود و زیر پای حیوانات پایمال گردد."},{"book":"اشعیا","chapter":"5","verse":"6","text":"تاکستانم را دیگر هرس نخواهم کرد و زمینش را دیگر نخواهم کند. آن را وا می‌گذارم تا در آن خار و خس بروید و به ابرها دستور می‌دهم که دیگر بر آن نبارند.»"},{"book":"اشعیا","chapter":"5","verse":"7","text":"داستان تاکستان، داستان قوم خداوند لشکرهای آسمان است. بنی‌اسرائیل همان تاکستان هستند و مردم یهودا نهالهایی که خداوند با خشنودی در تاکستان خود نشاند. او از قوم خود انتظار انصاف داشت، ولی ایشان بر مردم ظلم و ستم روا داشتند. او انتظار عدالت داشت، اما فریاد مظلومان به گوشش می‌رسید."},{"book":"اشعیا","chapter":"5","verse":"8","text":"وای بر شما که دائم خانه و مزرعه می‌خرید تا دیگر جایی برای دیگران نماند و خود به تنهایی در سرزمینتان ساکن شوید."},{"book":"اشعیا","chapter":"5","verse":"9","text":"خداوند لشکرهای آسمان به من فرمود که این خانه‌های بزرگ و زیبا ویران و خالی از سکنه خواهند شد."},{"book":"اشعیا","chapter":"5","verse":"10","text":"از ده جریب تاکستان، یک بشکه شراب نیز به دست نخواهد آمد و ده من دانه، حتی یک من غله نیز نخواهد داد!"},{"book":"اشعیا","chapter":"5","verse":"11","text":"وای بر شما که صبح زود بلند می‌شوید و تا نیمه‌شب به عیش و نوش می‌پردازید."},{"book":"اشعیا","chapter":"5","verse":"12","text":"با بربط و چنگ، دف و نی و شراب محفل خود را گرم می‌کنید، اما به کارهای خداوند نمی‌اندیشید."},{"book":"اشعیا","chapter":"5","verse":"13","text":"بنابراین، ای قوم من، به خاطر این نابخردی به سرزمینهای دور دست تبعید خواهید شد. رهبرانتان از گرسنگی و مردم عادی از تشنگی خواهند مرد."},{"book":"اشعیا","chapter":"5","verse":"14","text":"دنیای مردگان با ولع زیاد دهان خود را باز کرده، تا آنها را به کام خود فرو برد. بزرگان و اشراف‌زادگان اورشلیم همراه مردم عادی که شادی می‌کنند، همگی طعمهٔ مرگ خواهند شد."},{"book":"اشعیا","chapter":"5","verse":"15","text":"در آن روز، متکبران پست خواهند شد و همه خوار و ذلیل خواهند گردید،"},{"book":"اشعیا","chapter":"5","verse":"16","text":"اما خداوند لشکرهای آسمان برتر از همه خواهد بود، زیرا فقط او مقدّس، عادل و نیکوست."},{"book":"اشعیا","chapter":"5","verse":"17","text":"در آن روزها، حیوانات در میان ویرانه‌های دولتمندان اورشلیم خواهند چرید؛ آنجا چراگاه بره‌ها و گوساله‌ها و بزها خواهد شد."},{"book":"اشعیا","chapter":"5","verse":"18","text":"وای بر آنانی که مثل حیوانی که به گاری بسته شده باشد، گناهانشان را با طناب به دنبال خود می‌کشند،"},{"book":"اشعیا","chapter":"5","verse":"19","text":"و با تمسخر می‌گویند: «ای خدا، زود باش ما را تنبیه کن! می‌خواهیم ببینیم چه کاری از دستت برمی‌آید!»"},{"book":"اشعیا","chapter":"5","verse":"20","text":"وای بر شما که خوب را بد و بد را خوب می‌دانید؛ تاریکی را به جای نور و نور را به جای تاریکی می‌گذارید، تلخی را شیرینی و شیرینی را تلخی می‌خوانید."},{"book":"اشعیا","chapter":"5","verse":"21","text":"وای بر شما که خود را دانا می‌پندارید و به نظر خود عاقل می‌نمایید؛"},{"book":"اشعیا","chapter":"5","verse":"22","text":"وای بر شما که استادید اما نه در اجرای عدالت، بلکه در شرابخواری و میگساری!"},{"book":"اشعیا","chapter":"5","verse":"23","text":"از بدکاران رشوه می‌گیرید و آنان را تبرئه می‌کنید و حق نیکوکاران را پایمال می‌نمایید."},{"book":"اشعیا","chapter":"5","verse":"24","text":"بنابراین مانند کاه و علف خشک که در آتش می‌افتد و می‌سوزد، ریشه‌هایتان خواهد گندید و شکوفه‌هایتان خشک خواهد شد، زیرا قوانین خداوند لشکرهای آسمان را دور انداخته، کلام خدای مقدّس اسرائیل را خوار شمرده‌اید."},{"book":"اشعیا","chapter":"5","verse":"25","text":"خداوند بر قوم خود خشمناک است و دست خود را دراز کرده تا ایشان را مجازات کند. تپه‌ها به لرزه در می‌آیند، و لاشه‌های مردم مثل زباله در خیابانها انداخته می‌شوند. با وجود این، خشم و غضب او پایان نمی‌یابد و او دست از مجازات ایشان برنمی‌دارد."},{"book":"اشعیا","chapter":"5","verse":"26","text":"خداوند قومهایی را از دور دست فرا خواهد خواند تا به اورشلیم بیایند. آنها به سرعت خواهند آمد"},{"book":"اشعیا","chapter":"5","verse":"27","text":"و در راه خسته نخواهند شد و پایشان نخواهد لغزید و توقف نخواهند کرد. کمربندها و بند کفشهایشان باز نخواهند شد. خواهند دوید بدون آنکه استراحت کنند یا بخوابند."},{"book":"اشعیا","chapter":"5","verse":"28","text":"تیرهایشان تیز و کمانهایشان خمیده است. سم اسبهای ایشان مانند سنگ خارا محکم است و چرخهای ارابه‌هایشان مثل گردباد می‌چرخند."},{"book":"اشعیا","chapter":"5","verse":"29","text":"ایشان چون شیر می‌غرند و بر سر شکار فرود می‌آیند و آن را با خود به جایی می‌برند که کسی نتواند از چنگشان نجات دهد."},{"book":"اشعیا","chapter":"5","verse":"30","text":"در آن روز، آنها مانند دریای خروشان بر سر قوم من خواهند غرید و تاریکی و اندوه سراسر اسرائیل را فرا خواهد گرفت و آسمان آن تیره خواهد شد."}]}