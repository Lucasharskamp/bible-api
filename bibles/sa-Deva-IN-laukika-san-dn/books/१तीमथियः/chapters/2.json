{"data":[{"book":"१ तीमथियः","chapter":"2","verse":"1","text":"मम प्रथम आदेशोऽयं, प्रार्थनाविनयनिवेदनधन्यवादाः कर्त्तव्याः,"},{"book":"१ तीमथियः","chapter":"2","verse":"2","text":"सर्व्वेषां मानवानां कृते विशेषतो वयं यत् शान्तत्वेन निर्व्विरोधत्वेन चेश्चरभक्तिं विनीतत्वञ्चाचरन्तः कालं यापयामस्तदर्थं नृपतीनाम् उच्चपदस्थानाञ्च कृते ते कर्त्तव्याः।"},{"book":"१ तीमथियः","chapter":"2","verse":"3","text":"यतोऽस्माकं तारकस्येश्वरस्य साक्षात् तदेवोत्तमं ग्राह्यञ्च भवति,"},{"book":"१ तीमथियः","chapter":"2","verse":"4","text":"स सर्व्वेषां मानवानां परित्राणं सत्यज्ञानप्राप्तिञ्चेच्छति।"},{"book":"१ तीमथियः","chapter":"2","verse":"5","text":"यत एकोऽद्वितीय ईश्वरो विद्यते किञ्चेश्वरे मानवेषु चैको ऽद्वितीयो मध्यस्थः"},{"book":"१ तीमथियः","chapter":"2","verse":"6","text":"स नरावतारः ख्रीष्टो यीशु र्विद्यते यः सर्व्वेषां मुक्ते र्मूल्यम् आत्मदानं कृतवान्। एतेन येन प्रमाणेनोपयुक्ते समये प्रकाशितव्यं,"},{"book":"१ तीमथियः","chapter":"2","verse":"7","text":"तद्घोषयिता दूतो विश्वासे सत्यधर्म्मे च भिन्नजातीयानाम् उपदेशकश्चाहं न्ययूज्ये, एतदहं ख्रीष्टस्य नाम्ना यथातथ्यं वदामि नानृतं कथयामि।"},{"book":"१ तीमथियः","chapter":"2","verse":"8","text":"अतो ममाभिमतमिदं पुरुषैः क्रोधसन्देहौ विना पवित्रकरान् उत्तोल्य सर्व्वस्मिन् स्थाने प्रार्थना क्रियतां।"},{"book":"१ तीमथियः","chapter":"2","verse":"9","text":"तद्वत् नार्य्योऽपि सलज्जाः संयतमनसश्च सत्यो योग्यमाच्छादनं परिदधतु किञ्च केशसंस्कारैः कणकमुक्ताभि र्महार्घ्यपरिच्छदैश्चात्मभूषणं न कुर्व्वत्यः"},{"book":"१ तीमथियः","chapter":"2","verse":"10","text":"स्वीकृतेश्वरभक्तीनां योषितां योग्यैः सत्यर्म्मभिः स्वभूषणं कुर्व्वतां।"},{"book":"१ तीमथियः","chapter":"2","verse":"11","text":"नारी सम्पूर्णविनीतत्वेन निर्विरोधं शिक्षतां।"},{"book":"१ तीमथियः","chapter":"2","verse":"12","text":"नार्य्याः शिक्षादानं पुरुषायाज्ञादानं वाहं नानुजानामि तया निर्व्विरोेधत्वम् आचरितव्यं।"},{"book":"१ तीमथियः","chapter":"2","verse":"13","text":"यतः प्रथमम् आदमस्ततः परं हवायाः सृष्टि र्बभूव।"},{"book":"१ तीमथियः","chapter":"2","verse":"14","text":"किञ्चादम् भ्रान्तियुक्तो नाभवत् योषिदेव भ्रान्तियुक्ता भूत्वात्याचारिणी बभूव।"},{"book":"१ तीमथियः","chapter":"2","verse":"15","text":"तथापि नारीगणो यदि विश्वासे प्रेम्नि पवित्रतायां संयतमनसि च तिष्ठति तर्ह्यपत्यप्रसववर्त्मना परित्राणं प्राप्स्यति।"}]}