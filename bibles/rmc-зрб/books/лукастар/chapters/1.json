{"data":[{"book":"Лукастар","chapter":"1","verse":"1","text":"Авка, сар іма бутджяне кєздинде те пісінкєрен пал ода, со обачіляпес машкар аменде,"},{"book":"Лукастар","chapter":"1","verse":"2","text":"сар аменґє передине одала, саве дикгле ода анґлунестар і саве есас совґі про Лав."},{"book":"Лукастар","chapter":"1","verse":"3","text":"Авка, те ме рішиндьом міште те предикгєн аґорестар шорос-шоростар те пісінен тукє, драго Теофіл,"},{"book":"Лукастар","chapter":"1","verse":"4","text":"гой ту те джянес ода сікавібе, саво ту хундял, ода гін чачібе."},{"book":"Лукастар","chapter":"1","verse":"5","text":"Андро одала дівеса, кана есас о Ірод краліс андре Іудєя, джівелас єкг рашай про нав Захарія. Ов есас ле Авіоскєре рашаєндар. А лескєрі ромні есас ле Аароноскєре файтостар, нав лакє есас Єлізавета."},{"book":"Лукастар","chapter":"1","verse":"6","text":"Оне дувджяне санас чачібнаскєре анґлал о Дейл, і іґєн фес долікєренас саворе заповіді Раєскєре, і джівенас пал Лескєро лав."},{"book":"Лукастар","chapter":"1","verse":"7","text":"Кє ленде на есас чаве: Єлізавета наший ачіля пгарі, і дувджяненґє есас іма бут берша."},{"book":"Лукастар","chapter":"1","verse":"8","text":"Єкгвар, кана есас овра те совґалінен ле Захаріяскєре рашаєнґє, ов совґалінелас анґлал о Дейл."},{"book":"Лукастар","chapter":"1","verse":"9","text":"Пал пескєро обичай, рашая чіде жрєбій, і Захарія маїндя те заджян андро Раєскєро храмос те тгувінен сагошно тгув."},{"book":"Лукастар","chapter":"1","verse":"10","text":"І акор, сар тгувінелас о сагошно тгув ле Девлескє, саворо нийпос модлінеласпес аврунестар."},{"book":"Лукастар","chapter":"1","verse":"11","text":"А сікадяпес лескє анґєлос Раєскєро, і тердьолас пре чачі сийра ле алтаріскє кай тгувісальолас."},{"book":"Лукастар","chapter":"1","verse":"12","text":"Сар лес дикгля о Захарія, чудаліндяпес і іґєн даранділя."},{"book":"Лукастар","chapter":"1","verse":"13","text":"Та о анґєлос лескє пгендя:"},{"book":"Лукастар","chapter":"1","verse":"14","text":"І ейла тут барі бахт те радишаґос. І бутджяне радисальона, сар ов увльола,"},{"book":"Лукастар","chapter":"1","verse":"15","text":"бо ов ейла баро анґлал о Рай. І на пієла е мол, ані нісаво матяркєрдо піїбе. А іма андрал о пгер пескєра дакєро ейла пгердо ле Свентне Духога."},{"book":"Лукастар","chapter":"1","verse":"16","text":"А бутджянен ле Ізраєльоскєре нийпостар вісарела ко ленґєро Рай, о Дейл."},{"book":"Лукастар","chapter":"1","verse":"17","text":"Ов джяла анґлал Лесте андро духос те андре зор Іліяскєрі, гой те вісарен о їле даденґєре ко чаве, а кадален, саве на шунен, — ґодяверіпе ле чачібнаскєре манушен, те кійсітинен о нийпос кє оди оврі, сар авела о Рай."},{"book":"Лукастар","chapter":"1","verse":"18","text":"Та о Захарія пгендя ле анґєлоскє:"},{"book":"Лукастар","chapter":"1","verse":"19","text":"Акор лескє о анґєлос отпгендя:"},{"book":"Лукастар","chapter":"1","verse":"20","text":"А канакє ту ейга нємо, і на ейга гонно те вакєрен джі кє ода дівес, адик ода ейла, важ ода, кай ту на патянлял мійре лавенґє, саве обаченапес андре пескєрі овра."},{"book":"Лукастар","chapter":"1","verse":"21","text":"А о нийпос ужарелас ле Захаріяс і чудалінеласпес, соске ов авка буталік залікєрдяпес андро храмос."},{"book":"Лукастар","chapter":"1","verse":"22","text":"Та сар авля аврі, на бійріндя кє ленде те превакєрен. І оне ахаліле, со ов дикгля знаменіє андро храмос. Ов сікавелас ленґє ле вастенца, бо ачелас нємо."},{"book":"Лукастар","chapter":"1","verse":"23","text":"А сар преґейле лескєре дівеса те совґалінен, Захарія отґейля андро пескєро кгєр."},{"book":"Лукастар","chapter":"1","verse":"24","text":"Пал одала дівеса лескєрі ромні Єлізавета ачіля пгарі, і панч чон на сікавеласпес ле манушенґє, і пгенелас:"},{"book":"Лукастар","chapter":"1","verse":"25","text":"— Авка манґє кєрдя о Рай, сар закамля те лен мандар е ладж анґлал о мануша!"},{"book":"Лукастар","chapter":"1","verse":"26","text":"Про шовто чон есас бічадо анґєлос про нав Гавріїл ле Девлестар андро галілєйсько фоврос, со вічінелпес Назарет,"},{"book":"Лукастар","chapter":"1","verse":"27","text":"кє чай Марія. Ой есас манґаді ле ромескє про нав Йосип, саво есас андало родос ле Давідоскєро."},{"book":"Лукастар","chapter":"1","verse":"28","text":"І сар заавля анґєлос кє лате, пгендя лакє:"},{"book":"Лукастар","chapter":"1","verse":"29","text":"А ой чудаліндяпес лескєре лавенґє, і думінелас, со шай обозначінел ода палікєрібен."},{"book":"Лукастар","chapter":"1","verse":"30","text":"І акор анґєлос лакє пгендя:"},{"book":"Лукастар","chapter":"1","verse":"31","text":"А канакє ту ачега пгарі, і ловтярега ле Час, і дега лескє нав Ісус."},{"book":"Лукастар","chapter":"1","verse":"32","text":"Ов ейла баро, і Лес вічінкєрена о Ча Майопрунескєро. І дела Лескє о Рай о Дейл о тронос лескєре дадескєро Давідоскєро."},{"book":"Лукастар","chapter":"1","verse":"33","text":"І кралінела про саворо родос ле Яковскєро міндик, і Лескєре краліпнаскє на ейла ніґда аґор."},{"book":"Лукастар","chapter":"1","verse":"34","text":"А Марія пгендя ле анґєлоскє:"},{"book":"Лукастар","chapter":"1","verse":"35","text":"А анґєлос лакє отпгендя:"},{"book":"Лукастар","chapter":"1","verse":"36","text":"Дикг, акєс, тийре файтостар Єлізавета. Пре лате пгенен, со ой наший ловтярел, а ой іма гіні шовто чон пгарі, і ой гіні андро берша."},{"book":"Лукастар","chapter":"1","verse":"37","text":"Бо пріґ о Дейл нане нісаво лав айсо, саво Ов те на бійріндялас те кєрен."},{"book":"Лукастар","chapter":"1","verse":"38","text":"І акор отпгендя Марія:"},{"book":"Лукастар","chapter":"1","verse":"39","text":"Андре одала дівеса е Марія скіндяпес і ґейля сіґ андро фоврос, саво есас машкар Іудєякєре брегі."},{"book":"Лукастар","chapter":"1","verse":"40","text":"Заавля андро кгєр ко Захарія і палікєрдя ле Єлізаветакє."},{"book":"Лукастар","chapter":"1","verse":"41","text":"Сар шундя е Єлізавета о палікєрібен ле Маріякєро, закгелдя андре лате о чаворо, і Єлізавета есас пгердярді Свентне Духога,"},{"book":"Лукастар","chapter":"1","verse":"42","text":"і пгендя зорале ганґога:"},{"book":"Лукастар","chapter":"1","verse":"43","text":"Ко ме сом айсі, со мійре Раєскєрі дай авля кє манде?"},{"book":"Лукастар","chapter":"1","verse":"44","text":"Сар ме шундьом тийро палікєрібен, радишаґога закгелдя о чаворо андро мійро пгер!"},{"book":"Лукастар","chapter":"1","verse":"45","text":"Бахталі ту сал, бо патянлял, і ачелапес тукє ода, со пгендя о Рай!"},{"book":"Лукастар","chapter":"1","verse":"46","text":"Марія отпгендя:"},{"book":"Лукастар","chapter":"1","verse":"47","text":"а мійро духос радисальол важо Дейл,"},{"book":"Лукастар","chapter":"1","verse":"48","text":"бо дикгля пре Пескєрі цікні совґалкіня."},{"book":"Лукастар","chapter":"1","verse":"49","text":"Майзораледер кєрдя манґє баро!"},{"book":"Лукастар","chapter":"1","verse":"50","text":"Девлескєро лачіпе сікавелпес про саворе роди,"},{"book":"Лукастар","chapter":"1","verse":"51","text":"Лескєре вастега кєрде баре бувтя:"},{"book":"Лукастар","chapter":"1","verse":"52","text":"ле зорален чідя тейле пал ленґєро тронос,"},{"book":"Лукастар","chapter":"1","verse":"53","text":"Ле бокгален чалярдя лачіпнага,"},{"book":"Лукастар","chapter":"1","verse":"54-55","text":"лепердя о лав, саво диня амаре даденґє,"},{"book":"Лукастар","chapter":"1","verse":"56","text":"Марія ачіля ле Єлізаветага варекай трін чон, а паліш вісаліля кгєйре кє песте."},{"book":"Лукастар","chapter":"1","verse":"57","text":"Кана Єлізаветакє авля овра те ловтярен, і ой ловтярдя ле час."},{"book":"Лукастар","chapter":"1","verse":"58","text":"Сар доджянле лакєре сомсійди те о файтос, со о Рай сікадя лакє Пескєро лачіпе, радисальонас лага."},{"book":"Лукастар","chapter":"1","verse":"59","text":"Про охтото дівес ґейле те обчінен ле чаворес, і камле лескє те ден о нав пало лескєро дад, Захарія."},{"book":"Лукастар","chapter":"1","verse":"60","text":"Та лескєрі дай Єлізавета пгендя:"},{"book":"Лукастар","chapter":"1","verse":"61","text":"Акор лакє отпгенде:"},{"book":"Лукастар","chapter":"1","verse":"62","text":"І оне кєздинде те сікавен, і пгученас ле вастенца ле дадес, саво нав ов камел те ден ле часкє."},{"book":"Лукастар","chapter":"1","verse":"63","text":"Ов пескє манґля дескіца і пісіндя пре лате: «Лескєро нав Іоанн». І саворе чудаліненаспес."},{"book":"Лукастар","chapter":"1","verse":"64","text":"І єкгваресте кє лесте вісаліля вакєрібе, і ов кєздиндя те вакєрен і те ашарен ле Девлес."},{"book":"Лукастар","chapter":"1","verse":"65","text":"Акор саворен обхундя е дар, со паж ленде джівенас. А пало цейлі партоскєрі Іудєйсько пгув есас лав пало ода."},{"book":"Лукастар","chapter":"1","verse":"66","text":"Саворе, ко ода шунде, думіненас андро пескєро їло:"},{"book":"Лукастар","chapter":"1","verse":"67","text":"Захарія, о дад ле Іоанноскєро, пгердісаліля ле Свентне Духога і пророкінелас авка:"},{"book":"Лукастар","chapter":"1","verse":"68","text":"— Ашардо Рай, о Дейл ле Ізраєльоскєро,"},{"book":"Лукастар","chapter":"1","verse":"69","text":"Андал родос Давідоскєро, Пескєре совґас,"},{"book":"Лукастар","chapter":"1","verse":"70","text":"авка, сар Ов іма чірлатунестар вакєрелас"},{"book":"Лукастар","chapter":"1","verse":"71","text":"Ов ратинела амен ле амаре врагендар,"},{"book":"Лукастар","chapter":"1","verse":"72","text":"Ов сікадя о лачіпе амаре даденґє,"},{"book":"Лукастар","chapter":"1","verse":"73","text":"кошкєрібен, саво Ов диня амаре дадескє"},{"book":"Лукастар","chapter":"1","verse":"74","text":"те ратинен амен андало васта врагенґєре,"},{"book":"Лукастар","chapter":"1","verse":"75","text":"і те авас анґлал Лесте чачібнаскєре і свентне"},{"book":"Лукастар","chapter":"1","verse":"76","text":"А ту, чаворея, ейга вічіме пророкос Майопрунескєро,"},{"book":"Лукастар","chapter":"1","verse":"77","text":"гой те ден Лескєре нийпоскє те джянен,"},{"book":"Лукастар","chapter":"1","verse":"78","text":"Амаро Дейл гіно іґєн лачоїлескєро,"},{"book":"Лукастар","chapter":"1","verse":"79","text":"гой мі ачел шветлос одаленґє, ко бешел андре цма те андре дар мерібнаскєрі,"},{"book":"Лукастар","chapter":"1","verse":"80","text":"Чаворо баролас і зоральолас духога. Ов джівелас андре пустиня джі кє ода дівес, адик на сікадяпес Ізраєльоскєре нийпоскє."}]}