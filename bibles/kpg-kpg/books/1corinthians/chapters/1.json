{"data":[{"book":"1 Corinthians","chapter":"1","verse":"1","text":"Mai baahi o Paul dela ne gahi go God i dono hiihai, belee hai tangada agoago hagau ni Jesus Christ, mo mai baahi tadau duaahina go Sosthenes."},{"book":"1 Corinthians","chapter":"1","verse":"2","text":"Ang gi di nohongo dabu a God i Corinth, mo ang gi digau huogodoo ala guu gahi belee hai nia dama dabuaahia a God, ala guu hai nia dama ni Mee i di nadau buni anga gi Jesus Christ, mo nia daangada huogodoo ala e noho i nia gowaa huogodoo, ala e daumaha ang gi Jesus Christ, go di nadau Dagi mo tadau Dagi.1.2 Nnegau 18.1"},{"book":"1 Corinthians","chapter":"1","verse":"3","text":"God tadau Damana mo Jesus Christ tadau Dagi gi dugu adu gi goodou tumaalia mo di noho i di aumaalia."},{"book":"1 Corinthians","chapter":"1","verse":"4","text":"Au e danggee ang gi God i nia madagoaa huogodoo i goodou, i Mee dela ne dugu adu gi goodou tumaalia mai i Jesus Christ."},{"book":"1 Corinthians","chapter":"1","verse":"5","text":"I di godou buni anga gi Christ, goodou gu maluagina i nia mee huogodoo, dalia di hai agoago mo di kabemee."},{"book":"1 Corinthians","chapter":"1","verse":"6","text":"Di haga modongoohia i di hai o Christ gu mau dangihi i godou baahi,"},{"book":"1 Corinthians","chapter":"1","verse":"7","text":"ga hidi mai goodou, gaa kae nia hagahumalia huogodoo mai God, i di godou noho talitali di gila mai tadau Dagi go Jesus Christ."},{"book":"1 Corinthians","chapter":"1","verse":"8","text":"Go Mee dela e daahi maaloo goodou gaa dae loo gi di hagaodi, bolo gi de gila aga hua dahi huaidu i godou baahi i di Laangi o tadau Dagi Jesus Christ."},{"book":"1 Corinthians","chapter":"1","verse":"9","text":"Gi hagadagadagagee gi God, go di God manawa dahi dela ne gahi goodou gi buni anga gi dana Dama go Jesus Christ, tadau Dagi."},{"book":"1 Corinthians","chapter":"1","verse":"10","text":"I di ingoo o tadau Dagi go Jesus Christ, au e dangi adu hagamahi gi goodou huogodoo, ogu duaahina nei, bolo goodou huogodoo gi buni anga gi telekai e dahi, gi hudee dumaalia gi tee buni gi gila aga i godou baahi, gei gi hagadaubuni i godou mehanga i di hagamaanadu hua e dahi mo di hagabaubau e dahi."},{"book":"1 Corinthians","chapter":"1","verse":"11","text":"Au gu iloo eau mai baahi hunu gau i di hale o Chloe, bolo goodou e lagalagamaaloo i godou mehanga."},{"book":"1 Corinthians","chapter":"1","verse":"12","text":"Au ga helekai adu beenei: Goodou e helekai geegee, tangada e helekai, “Au e daudali a Paul”, tangada e helekai, “Au e daudali a Apollos”, tangada e helekai, “Au e daudali a Peter”, gei tangada e helekai bolo ia e daudalia a Christ.1.12 Nnegau 18.24"},{"book":"1 Corinthians","chapter":"1","verse":"13","text":"Christ la gu waewae i nia hagabuulinga! Ma go Paul dela ne daudau i di loobuu belee haga mouli goodou? Goodou ne babdais gi di ingoo o Paul?"},{"book":"1 Corinthians","chapter":"1","verse":"14","text":"Au e danggee ang gi God, au digi babdais dagu dangada i goodou, i daha mo Crispus mo Gaius.1.14 Nnegau 18.8; 19.29; Romans 16.23"},{"book":"1 Corinthians","chapter":"1","verse":"15","text":"Tangada e mee di helekai ai bolo goodou ne babdais gi dogu ingoo."},{"book":"1 Corinthians","chapter":"1","verse":"16","text":"(E donu, au gu babdais labelaa Stephanas mo digau o dono hale, gei au digi langahia bolo au gu babdais labelaa dagu dangada i golo.)1.16 1 Corinthians 16.15"},{"book":"1 Corinthians","chapter":"1","verse":"17","text":"Christ hagalee ne hagau mai au belee babdais agu daangada. Mee ne hagau mai au belee agoago di Longo Humalia, hagalee belee agoago mai i di kabemee o nia daangada, gi de haga balumee hua di mogobuna di loobuu o Christ."},{"book":"1 Corinthians","chapter":"1","verse":"18","text":"Idimaa, nnelekai o di made o Christ i hongo di loobuu la di mee balumee i baahi digau ala bolo e nngala. Gei i baahi gidaadou ala bolo e hagamouli, nnelekai aanei la nia mogobuna hua ni God."},{"book":"1 Corinthians","chapter":"1","verse":"19","text":"Di Beebaa Dabu e helekai boloo,"},{"book":"1 Corinthians","chapter":"1","verse":"20","text":"Malaa, aahee digau kabemee? Be go digau ala gu maalama? Be go digau ala e dohu di haga modongoohia aga di iloo di mogobuna o henuailala? God gu haga modongoohia aga bolo di kabemee o henuailala la di balumee hua!1.20 Job 12.17; Isaiah 19.12; 33.18; 44.25"},{"book":"1 Corinthians","chapter":"1","verse":"21","text":"Idimaa, mai i dono iloo, God guu hai nia daangada gi deemee di modongoohia Ia mai i nadau iloo donu. God guu hai bolo Ia e haga mouli hua digau ala e hagadonu di Longo Humalia dela e haga balumee go digau huaidu."},{"book":"1 Corinthians","chapter":"1","verse":"22","text":"Digau o Jew e hiihai e mmada gi nia mogobuna ga hagadonu laa, gei digau o Greece e halahala di kabemee."},{"book":"1 Corinthians","chapter":"1","verse":"23","text":"Gei gimaadou e agoago hua i di hai o Christ dela ne daudau i di loobuu. Di longo deenei la dela di mee e hagawelewele huoloo ginai digau o Jew, gei digau tuadimee hogi e haga balumee di maa."},{"book":"1 Corinthians","chapter":"1","verse":"24","text":"Gei i baahi digau ala guu gahi go God, digau o Jew mo digau tuadimee, nia helekai aanei i di hai o Christ la go di mogobuna o God mo di iloo mee a God."},{"book":"1 Corinthians","chapter":"1","verse":"25","text":"Idimaa, te kabemee a God le koia e kabemee i di iloo tangada, gei di bagege o God le koia e maaloo i nia mahi o tangada."},{"book":"1 Corinthians","chapter":"1","verse":"26","text":"Ogu duaahina nei, goodou gi langahia godou mouli i di madagoaa a God ne gahi mai goodou: digau hua dulii i godou lodo nogo kabemee, be nogo mogobuna, be nogo aamua i di hai o henuailala."},{"book":"1 Corinthians","chapter":"1","verse":"27","text":"God gu hili aga digau dee kabemee i henuailala, belee hagatee digau kabemee, gei gu hili aga digau paagege i henuailala, belee hagatee digau ala e maaloo."},{"book":"1 Corinthians","chapter":"1","verse":"28","text":"Gei Mee gu hili aga labelaa digau ala e balumee i di hai o henuailala, mo digau huaidu, mo digau hagaloale, belee hagahuaidu ai digau hagalabagau."},{"book":"1 Corinthians","chapter":"1","verse":"29","text":"Malaa, di mee deenei gu modongoohia bolo ma deai tangada e hagapuu i mua o God ai."},{"book":"1 Corinthians","chapter":"1","verse":"30","text":"Deelaa di mee a God ne hila adu ai gi goodou, bolo goodou e hai nia dama ni aana mai i di godou buni anga gi Jesus Christ. Gei God guu hai a Christ di iloo mee ni gidaadou, gei gidaadou guu donu i mua o God mai i Christ, gei guu hai digau dabu ni God, gei gu dagaloaha."},{"book":"1 Corinthians","chapter":"1","verse":"31","text":"Di Beebaa Dabu e helekai,"}]}