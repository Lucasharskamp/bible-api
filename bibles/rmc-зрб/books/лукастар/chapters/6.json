{"data":[{"book":"Лукастар","chapter":"6","verse":"1","text":"Єкгвар сомбатоне Ісус преджялас пріґ шеїме маля, а Лескєре сікаде чінґєркєренас е дів, і ле вастенца жувжаренас і ханас."},{"book":"Лукастар","chapter":"6","verse":"2","text":"Вареко фарісєєндар пгучле лендар:"},{"book":"Лукастар","chapter":"6","verse":"3","text":"Ісус ленґє отпгендя:"},{"book":"Лукастар","chapter":"6","verse":"4","text":"Ов заавля андро Девлескєро кгєр, іля маро, саво тговенас анґлал о Дейл, саво наший есас те хан нікаскє, ча єкгє рашаєнґє, і халас ов, і диня одаленґє, ко есас лега."},{"book":"Лукастар","chapter":"6","verse":"5","text":"А паліш додиня:"},{"book":"Лукастар","chapter":"6","verse":"6","text":"Про авер сомбат Ов заґейля андре сінаґоґа і сікавелас. Одя есас єкг мануш, ко саво есас чачо васт шувко."},{"book":"Лукастар","chapter":"6","verse":"7","text":"Танітова Законоскєре те о фарісєї дикгєнас пал Лесте, чі на сасарела Ов сомбатоне, важ ода бо роденас, сар ленґє те засудзінен Лес."},{"book":"Лукастар","chapter":"6","verse":"8","text":"Ісус джянелас, пал состе оне думінен, і важ ода пгендя ле манушескє, ко саво есас шувко васт:"},{"book":"Лукастар","chapter":"6","verse":"9","text":"Акор Ісус пгендя ленґє:"},{"book":"Лукастар","chapter":"6","verse":"10","text":"Ов дикгля про саворе і акор пгендя манушескє:"},{"book":"Лукастар","chapter":"6","verse":"11","text":"А оне ачіле іґєн холяме і кєздинде те довакєренпес єкг аврега, со ленґє те кєрен ле Ісусога."},{"book":"Лукастар","chapter":"6","verse":"12","text":"Обачіляпес але дівесенца: ваздняпес Ісус про брегос, гой те модліненпес, і есас цейло раті андро молітва ко Дейл."},{"book":"Лукастар","chapter":"6","verse":"13","text":"А кана ачіля о дівес, Ісус ізвічіндя Пескєре сікаден і іскіндя лендар дешудуєн, савен Ов і вічіндя апостоленца:"},{"book":"Лукастар","chapter":"6","verse":"14","text":"ле Сімон, савескє диня нав Петро, те ле Андріюс, лескєре пгралес, ле Яковс те ле Іоанн, ле Філіпп те ле Варфоломіюс,"},{"book":"Лукастар","chapter":"6","verse":"15","text":"ле Матфіюс те ле Фомас, ле Яковс, саво есас о ча ле Алфіюскєро, те ле Сімон, савес вічіненас Зілот,"},{"book":"Лукастар","chapter":"6","verse":"16","text":"ле Іудас, саво есас Яковскєро ча, і ле Іудас Іскаріот, саво паліш бікєндя ле Ісус."},{"book":"Лукастар","chapter":"6","verse":"17","text":"Кана авля тейле, Ов терділя ленца про ровно тган. Одя іскіндепес пгердо Лескєре сікаде і іґєн бут нийпос андал саворі Іудєя, те андал Єрусалім, і пало фовра Тір те Сідон, саве тердьонас пажо морьос."},{"book":"Лукастар","chapter":"6","verse":"18","text":"Оне авле те шунен Лес і те сасаренпес пескєре насвалібнендар. Те одала, саве есас мучіме нажувже духендар, і сасаренаспес аврі."},{"book":"Лукастар","chapter":"6","verse":"19","text":"Сако єкг бутджянендар камелас те дохуденпес кє Лесте, бо Лестар авелас аврі зор, саві сасарелас саворен."},{"book":"Лукастар","chapter":"6","verse":"20","text":"Ісус дикгля про Пескєре сікаде і кєздиндя те вакєрен:"},{"book":"Лукастар","chapter":"6","verse":"21","text":"Бахтале тумен, бокгале дадіве,"},{"book":"Лукастар","chapter":"6","verse":"22","text":"Бахтале тумен,"},{"book":"Лукастар","chapter":"6","verse":"23","text":"Радисальон андро ода дівес і кгєлен радишаґостар. Барі награда тумарі про нєбос! Авка кєренас ле пророкенца кадале манушенґєре дада."},{"book":"Лукастар","chapter":"6","verse":"24","text":"А туменґє, барвале, біда!"},{"book":"Лукастар","chapter":"6","verse":"25","text":"Біда туменґє, чаленґє дадіве,"},{"book":"Лукастар","chapter":"6","verse":"26","text":"Біда туменґє, кана саворе мануша"},{"book":"Лукастар","chapter":"6","verse":"27","text":"— Туменґє, ко шунел, пгенав: камен ле враген тумарен, кєрен лачіпе одаленґє, ко мержінел тумен,"},{"book":"Лукастар","chapter":"6","verse":"28","text":"благословінен одален, ко кошкєрел тумен, і модліненпес важ одала, ко джюнґлярел тумен."},{"book":"Лукастар","chapter":"6","verse":"29","text":"Одалескє, ко дикгєла тут тейле і марел тут пале чам, подтгов те авер, а одалестар, ко залел тутар опруне голмі, домук, мі залел те о ґад."},{"book":"Лукастар","chapter":"6","verse":"30","text":"Саконескє, ко манґєл тутар, де; а одалестар, ко залел тийро, на манґ пале."},{"book":"Лукастар","chapter":"6","verse":"31","text":"Кєрен ле манушенґє авка, сар тумен камен, гой оне те кєрен туменґє."},{"book":"Лукастар","chapter":"6","verse":"32","text":"Те тумен камен чак одален, ко камел тумен, акор важ соске туменґє те палікєрен? Бо те о бійношне мануша камен одален, ко камел лен."},{"book":"Лукастар","chapter":"6","verse":"33","text":"Те тумен кєрен лачіпе чак одаленґє, ко кєрел лачіпе туменґє, акор важ соске туменґє те палікєрен? Бо те о бійношне мануша авка кєрен."},{"book":"Лукастар","chapter":"6","verse":"34","text":"Те тумен дена камібе чак одаленґє, кастар бійзіненпес те худен о камібе пале, акор важ соске туменґє те палікєрен? Бо те о бійношне мануша ден о камібе бійношне манушенґє, гой те худен пале айці."},{"book":"Лукастар","chapter":"6","verse":"35","text":"Та тумен камен ле враген тумарен, кєрен ленґє лачіпе, і ден о камібе, та на ужарен, со вісарелапес. Акор ейла туменґє барі награда, і ейна тумен чаве Майопрунескєрес. Ов гіно лачо ко напатівале і ко холяме."},{"book":"Лукастар","chapter":"6","verse":"36","text":"Авен лачеїлескєре авка, сар те о Дад тумаро лачоїлескєро."},{"book":"Лукастар","chapter":"6","verse":"37","text":"На судзінен, і на ейна судзіме. На осудзінен, і тумен на ейна осудзіме. Пребачінен, і тумен ейна пребачіме."},{"book":"Лукастар","chapter":"6","verse":"38","text":"Ден, і дена туменґє, лачі міра, тапошіме, разіме і препгердярді чівена туменґє андре брек тумаро. Бо сар тумен мійрінен авренґє, авка ейла мійріме те туменґє."},{"book":"Лукастар","chapter":"6","verse":"39","text":"Ісус розвакєрдя ленґє єкг вакєрібе:"},{"book":"Лукастар","chapter":"6","verse":"40","text":"Сікадо нане баредер пескєре танітовстар, та сако, ко сікльолапес аврі, ейла айсо, сар лескєро танітов."},{"book":"Лукастар","chapter":"6","verse":"41","text":"Со ту дикгєс про шмецос андре якг тийре пгралескє, а о ційло андре пескєрі якг на дикгєс?"},{"book":"Лукастар","chapter":"6","verse":"42","text":"Бо сар шай пгенес пескєре пгралескє: «Пграла, де, мі лав аврі о шмецос андал тийрі якг», кана на дикгєс о ційло андре пескєрі якг? Буджяндо, ле аврі анґлал о ційло андал пескєрі якг, а паліш дикгєга, сар те лен аврі о шмецос андал якг пескєре пгралескє."},{"book":"Лукастар","chapter":"6","verse":"43","text":"Бо нане лачо дубос, саво шай анел кірно плодос, і нане о дубос кірно, саво шай анел лачо плодос."},{"book":"Лукастар","chapter":"6","verse":"44","text":"Бо сако дубос прінджярелапес пал пескєро плодос. Бо кгандрендар на іскіден інжірос, і ле тернячкєндар на іскіден дракга."},{"book":"Лукастар","chapter":"6","verse":"45","text":"Лачо мануш андал лачі сокровіщніца пескєре їлестар анел аврі лачіпе, а налачо мануш андал налачі сокровіщніца пескєре їлестар анел аврі подліпе. Бо ле манушескє пре чіб ода, сога пгердярдо лескєро їло."},{"book":"Лукастар","chapter":"6","verse":"46","text":"Соске тумен Ман вічінен: «Раєя, Раєя!», а на кєрен ода, со Ме вакєрав?"},{"book":"Лукастар","chapter":"6","verse":"47","text":"Сако, ко авел кє Манде, шунел Мійре лава і долікєрел лен, пгенава туменґє, пре касте ов пес марел."},{"book":"Лукастар","chapter":"6","verse":"48","text":"Ов марелпес про мануш, саво строїнел о кгєр, саво ваїнелас, і кєрдя барі хар, і тгодя фундаментос про бар. А кана обачіляпес, со авля барі ріка і савора зорага чулялас про ода кгєр, ой на бійрінелас лес те чалавен, бо ов есас міште строїме."},{"book":"Лукастар","chapter":"6","verse":"49","text":"А ко шунел і на долікєрел, ода марелпес про мануш, саво строїнел о кгєр пре пгув бі фундаментос. Про саво авля барі ріка, і ов єкгваресте пейля тейле, і лескєро пгаґєрдіпе есас баро."}]}