{"data":[{"book":"प्रेरितों","chapter":"27","verse":"1","text":"जब यो निश्चित भय गयो कि हम जहाज सी इटली जाये, त उन्न पौलुस अऊर कुछ दूसरों बन्दियों ख भी यूलियुस नाम को औगुस्तुस की पलटन को एक सूबेदार को हाथ सौंप दियो।"},{"book":"प्रेरितों","chapter":"27","verse":"2","text":"अद्रमुत्तियुम को एक जहाज पर जो आसिया को किनार की जागा म जान पर होतो, चढ़ क हम न ओख खोल दियो, अऊर अरिस्तर्खुस नाम को थिस्सलुनीके को एक मकिदुनिया वासी हमरो संग होतो।"},{"book":"प्रेरितों","chapter":"27","verse":"3","text":"दूसरों दिन हम न सैदा म लंगर डाल्यो, अऊर यूलियुस न पौलुस पर कृपा कर क् ओख संगी को इत जान दियो कि ओको आदर करयो जाये।"},{"book":"प्रेरितों","chapter":"27","verse":"4","text":"उत सी जहाज खोल क हवा विरुद्ध होन को वजह हम साइप्रस की आड़ म होय क चले;"},{"book":"प्रेरितों","chapter":"27","verse":"5","text":"अऊर किलिकिया अऊर पंफूलिया को जवर को समुन्दर म होय क लूसिया को मूरा म उतरयो।"},{"book":"प्रेरितों","chapter":"27","verse":"6","text":"उत सूबेदार ख सिकन्दरियां को एक जहाज इटली जातो हुयो मिल्यो, अऊर ओन हम्ख ओको पर चढ़ाय दियो।"},{"book":"प्रेरितों","chapter":"27","verse":"7","text":"जब हम बहुत दिनो तक धीरू–धीरू चल क कठिनायी सी कनिदुस को आगु पहुंच्यो, त येकोलायी कि हवा हम्ख आगु बढ़न नहीं देत होती, हम सलमोन को आगु सी होय क क्रेते की आड़ म चल्यो;"},{"book":"प्रेरितों","chapter":"27","verse":"8","text":"अऊर ओको किनार–किनार कठिनायी सी चल क शुभलंगरबारी नाम की एक जागा पहुंच्यो, जित सी लसया नगर जवर होतो।"},{"book":"प्रेरितों","chapter":"27","verse":"9","text":"जब बहुत दिन बीत गयो अऊर जलयात्रा म जोखिम येकोलायी होत होती कि उपवास को दिन अब बीत गयो होतो। येकोलायी पौलुस न उन्ख यो कह्य क समझायो,"},{"book":"प्रेरितों","chapter":"27","verse":"10","text":"“हे सज्जनो, मोख असो लगय हय कि यो यात्रा म संकट अऊर बहुत हानि, नहीं केवल माल अऊर जहाज की बल्की हमरो जीव की भी होन वाली हय।”"},{"book":"प्रेरितों","chapter":"27","verse":"11","text":"पर सूबेदार न पौलुस की बातों सी कप्तान अऊर जहाज को मालिक की बातों ख बढ़ क मान्यो।"},{"book":"प्रेरितों","chapter":"27","verse":"12","text":"ऊ बन्दरगाह ठन्डी काटन लायी अच्छो नहीं होतो, येकोलायी बहुतों को बिचार भयो कि उत सी जहाज खोल क यदि कोयी रीति सी होय सकय त फीनिक्स पहुंच क ठन्डी काटे। यो त क्रेते को एक बन्दरगाह हय जो दक्षिन–पश्चिम अऊर उत्तर–पश्चिम को तरफ खुलय हय।"},{"book":"प्रेरितों","chapter":"27","verse":"13","text":"जब कुछ–कुछ दक्षिन हवा बहन लगी, त यो समझ क कि हमरो कहन की बात पूरो होय गयो, लंगर उठायो अऊर किनार धर क क्रेते को जवर सी जान लग्यो।"},{"book":"प्रेरितों","chapter":"27","verse":"14","text":"पर थोड़ी देर म जमीन को तरफ सी एक बड़ो तूफान उठ्यो, जो “यूरकुलीन” कहलावय हय।"},{"book":"प्रेरितों","chapter":"27","verse":"15","text":"जब तूफान जहाज पर लग्यो त ऊ ओको आगु रूक नहीं सक्यो, येकोलायी हम न ओख बहन दियो अऊर योच तरह बहतो हुयो चली गयो।"},{"book":"प्रेरितों","chapter":"27","verse":"16","text":"तब कौदा नाम को एक छोटो सो द्वीप को आड़ म बहत-बहत हम कठिनायी सी डोंगा ख वश म कर सके।"},{"book":"प्रेरितों","chapter":"27","verse":"17","text":"तब मल्लाहों न ओख उठाय क हर एक उपाय कर क् जहाज ख खल्लो सी बान्ध्यो, अऊर सुरतिस को चोरबालू पर रुक जान को डर सी पाल अऊर सामान उतार क बहतो हुयो चली गयो।"},{"book":"प्रेरितों","chapter":"27","verse":"18","text":"जब हम न तूफान सी बहुत हिचकोले अऊर धक्का खायो, त दूसरों दिन हि जहाज को सामान फेकन लग्यो;"},{"book":"प्रेरितों","chapter":"27","verse":"19","text":"अऊर तीसरो दिन उन्न अपनो हाथों सी जहाज को साज–सामान भी फेक दियो।"},{"book":"प्रेरितों","chapter":"27","verse":"20","text":"जब बहुत दिनो तक नहीं सूरज, नहीं तारा दिखायी दियो अऊर बड़ो तूफान चलती रह्यो, त आखरी म हमरो बचन की पूरी आशा जाती रही। आन्धी म जहाज को नाश भय गयो"},{"book":"प्रेरितों","chapter":"27","verse":"21","text":"जब हि बहुत दिन तक भूखो रह्य गयो, त पौलुस न उन्को बीच म खड़ो होय क कह्यो, “हे लोगों, असो होना होतो कि तुम मोरी बात मान क क्रेते सी नहीं जहाज खोलतो अऊर नहीं विपत्ति आयती अऊर नहीं हानि उठातो।"},{"book":"प्रेरितों","chapter":"27","verse":"22","text":"पर अब मय तुम्ख समझाऊ हय कि हिम्मत रखो, कहालीकि तुम म सी कोयी को जीव की हानि नहीं होयेंन, पर केवल जहाज की।"},{"book":"प्रेरितों","chapter":"27","verse":"23","text":"कहालीकि परमेश्वर जेको मय आय, अऊर जेकी सेवा करू हय, ओको स्वर्गदूत न अज रात मोरो जवर आय क कह्यो,"},{"book":"प्रेरितों","chapter":"27","verse":"24","text":"‘हे पौलुस, मत डर! तोख कैसर को आगु खड़ो होनो जरूरी हय। देख, परमेश्वर न सब ख जो तोरो संग यात्रा करय हंय, तोख दियो हय।’"},{"book":"प्रेरितों","chapter":"27","verse":"25","text":"येकोलायी, हे सज्जनो, हिम्मत रखो; कहालीकि मय परमेश्वर को विश्वास करू हय, कि जसो मोरो सी कह्यो गयो हय, वसोच होयेंन।"},{"book":"प्रेरितों","chapter":"27","verse":"26","text":"पर हम्ख कोयी द्वीप पर जाय क रुकनो पड़ेंन।”"},{"book":"प्रेरितों","chapter":"27","verse":"27","text":"जब चौदावी रात आयी, अऊर हम अद्रिया समुन्दर म भटकत फिर रह्यो होतो, त अरधी रात को जवर मल्लाहों न अनुमान सी जान्यो कि हम कोयी देश को जवर पहुंच रह्यो हंय।"},{"book":"प्रेरितों","chapter":"27","verse":"28","text":"पानी को अंदाज लेन पर उन्न चालीस मीटर गहरो पायो, अऊर थोड़ो आगु बढ़ क तब गहरायी को अंदाज लियो त तीस मीटर पायो।"},{"book":"प्रेरितों","chapter":"27","verse":"29","text":"तब गोटाड़ी जागा सी टकरावन को डर सी उन्न जहाज को पीछू को भाग सी चार लंगर डाल्यो, अऊर भुन्सारो होन की प्रार्थना करतो रह्यो।"},{"book":"प्रेरितों","chapter":"27","verse":"30","text":"पर जब मल्लाह जहाज पर सी भगनो चाहत होतो, अऊर गर सी लंगर डालन को बहाना सी डोंगा समुन्दर म उतार दियो;"},{"book":"प्रेरितों","chapter":"27","verse":"31","text":"त पौलुस न सूबेदार अऊर सैनिकों सी कह्यो, “यदि यो जहाज पर नहीं रहेंन, त तुम भी नहीं बच सकय।”"},{"book":"प्रेरितों","chapter":"27","verse":"32","text":"तब सैनिकों न रस्सा काट क डोंगा गिराय दियो।"},{"book":"प्रेरितों","chapter":"27","verse":"33","text":"जब भुन्सारो होन पर होतो, तब पौलुस न यो कह्य क्, सब ख जेवन करन लायी समझायो, “अज चौदा दिन भयो कि तुम आस देखत–देखत भूखो रह्यो, अऊर कुछ जेवन नहीं करयो।"},{"book":"प्रेरितों","chapter":"27","verse":"34","text":"येकोलायी तुम्ख समझाऊ हय कि कुछ खाय लेवो, जेकोसी तुम्हरो बचाव हो; कहालीकि तुम म सी कोयी को मुंड को एक बाल भी नहीं गिरेंन।”"},{"book":"प्रेरितों","chapter":"27","verse":"35","text":"यो कह्य क ओन रोटी ले क सब को आगु परमेश्वर को धन्यवाद करयो अऊर तोड़ क खान लग्यो।"},{"book":"प्रेरितों","chapter":"27","verse":"36","text":"तब हि सब भी हिम्मत बान्ध क जेवन करन लग्यो।"},{"book":"प्रेरितों","chapter":"27","verse":"37","text":"हम सब मिल क जहाज पर दोय सौ छिहत्तर लोग होतो।"},{"book":"प्रेरितों","chapter":"27","verse":"38","text":"जब हि जेवन कर क् सन्तुष्ट भयो, त गहूं ख समुन्दर म फेक क जहाज हल्को करन लग्यो।"},{"book":"प्रेरितों","chapter":"27","verse":"39","text":"जब दिन निकल्यो त उन्न ऊ देश ख नहीं पहिचान्यो, पर एक खाड़ी देखी जेको किनार चौरस होतो, अऊर बिचार करयो कि यदि होय सकय त येको पर जहाज ख टिकाये।"},{"book":"प्रेरितों","chapter":"27","verse":"40","text":"तब उन्न लंगरों ख खोल क समुन्दर म छोड़ दियो अऊर उच समय पतवारो को बन्धन खोल दियो, अऊर हवा को आगु सामने की पाल चढ़ाय क किनार को तरफ चल्यो।"},{"book":"प्रेरितों","chapter":"27","verse":"41","text":"पर दोय समुन्दर को संगम की जागा पड़ क उन्न जहाज ख टिकायो, अऊर गर त धक्का खाय क गड़ गयी अऊर टल नहीं सकी; पर पिछली लहर को बल सी टूटन लगी।"},{"book":"प्रेरितों","chapter":"27","verse":"42","text":"तब सैनिकों को यो बिचार भयो कि बन्दियों ख मार डाले, असो नहीं होय कि कोयी तैर क् निकल भगे।"},{"book":"प्रेरितों","chapter":"27","verse":"43","text":"पर सूबेदार न पौलुस ख बचान की इच्छा सी उन्ख यो बिचार सी रोक्यो अऊर यो कह्यो, कि जो तैर सकय हंय, पहिले कूद क किनार पर निकल जाये;"},{"book":"प्रेरितों","chapter":"27","verse":"44","text":"अऊर बाकी कोयी पटरो पर, अऊर कोयी जहाज की दूसरी चिज को सहारे निकल जाये। यो रीति सी सब कोयी किनार पर बच निकल्यो।"}]}