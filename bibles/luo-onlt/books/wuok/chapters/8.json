{"data":[{"book":"Wuok","chapter":"8","verse":"1","text":"Eka Jehova Nyasaye nowacho ne Musa mondo odhi ir Farao kendo onyise niya, Ma e gima Jehova Nyasaye wacho: “We joga odhi mondo gilama."},{"book":"Wuok","chapter":"8","verse":"2","text":"Ka idagi weyo joga mondo odhi, to abiro kelo masira mar ogwende e pinyni duto."},{"book":"Wuok","chapter":"8","verse":"3","text":"Ogwende nopongʼ aora Nael kendo giniwuogi ka gidhi e odi nyaka kor nindo. Bende ginipongʼ nyaka kitandani, ute jodongi kod mag jogi, kaachiel gi kuonde tedo gi dwalo makati."},{"book":"Wuok","chapter":"8","verse":"4","text":"Ogwendego nochikre kuomi, kuom jogi kendo kuom jodongi duto.”"},{"book":"Wuok","chapter":"8","verse":"5","text":"Eka Jehova Nyasaye nowacho ne Musa niya; “Nyis Harun kama: ‘Rie ludhi ewi aore, sokni kod yewni, kendo ogwende nowuog maim piny Misri duto.’ ”"},{"book":"Wuok","chapter":"8","verse":"6","text":"Omiyo Harun norieyo lwete ewi pige mag Misri, kendo ogwende nowuok mopongʼo pinyno."},{"book":"Wuok","chapter":"8","verse":"7","text":"To ajuoke bende notimo mana kamano gi tijegi mochido kendo negimiyo ogwende owuok e piny Misri."},{"book":"Wuok","chapter":"8","verse":"8","text":"Farao noluongo Musa kod Harun mi owachonegi niya, “Kwauru Jehova Nyasaye mondo ogol ogwendegi kuoma kod joga, eka anawe jogi mondo odhi otim misengini ni Jehova Nyasaye.”"},{"book":"Wuok","chapter":"8","verse":"9","text":"Musa nodwoko Farao niya, “Aweyoni mondo iket kinde mowinjore alemnie kod jodongi gi jogi mondo in kod joodi ogol ogwende kuomu, to mago manie aora Nael to nodongʼ.”"},{"book":"Wuok","chapter":"8","verse":"10","text":"Farao nodwoke niya, “Obed kiny.”"},{"book":"Wuok","chapter":"8","verse":"11","text":"Ogwende nodar kawuok e uteni, e ute jodongi kod ute mag jogi; to e aora Nael ok giniwuogie.”"},{"book":"Wuok","chapter":"8","verse":"12","text":"Bangʼ ka Musa kod Harun noseweyo Farao, Musa noywak ni Jehova Nyasaye nikech ogwende mane osekelo kuom Farao."},{"book":"Wuok","chapter":"8","verse":"13","text":"Kendo Jehova Nyasaye notimo mana kaka Musa nokwaye. Ogwende notho ei udi kod laru gi pewe."},{"book":"Wuok","chapter":"8","verse":"14","text":"Negichokore pidhe pidhe kendo negipongʼo piny."},{"book":"Wuok","chapter":"8","verse":"15","text":"Kane Farao oneno ni oseyudo thuolo, noketo chunye matek mine ok onyal winjo Musa kod Harun, mana kaka Jehova Nyasaye nowacho."},{"book":"Wuok","chapter":"8","verse":"16","text":"Eka Jehova Nyasaye nowacho ne Musa niya, “Nyis Harun kama: ‘Rie ludhi mondo ichwadgo buru ma e lowo,’ kendo buru ma e lowo mar piny Misri duto biro lokore kikun.”"},{"book":"Wuok","chapter":"8","verse":"17","text":"Negitimo mano kendo ka Harun norieyo bade mane otingʼogo luth mi ochwado buru ma e lowo, kikun nopor kuom ji kod jamni. Buru ma e piny Misri duto nolokore kikun."},{"book":"Wuok","chapter":"8","verse":"18","text":"To ka ajuoke notemo mondo gin bende gihon kikun kuom tichgi mochido, to ne ok ginyal, kendo kikun nopor kuom ji gi jamni."},{"book":"Wuok","chapter":"8","verse":"19","text":"Ajuoke nowacho ne Farao niya, “Ma en lwet Nyasaye!” To kata kamano chuny Farao ne tek kendo ne ok onyal winjo wach Musa gi Harun mana kaka Jehova Nyasaye nowacho."},{"book":"Wuok","chapter":"8","verse":"20","text":"Eka Jehova Nyasaye nowacho ne Musa niya, “Chiew gokinyi ahinya mondo irom gi Farao ka odhi e aora Nael mondo inyise kama: Ma e gima Jehova Nyasaye wacho: We joga odhi mondo gilama."},{"book":"Wuok","chapter":"8","verse":"21","text":"To ka ok iweyo joga mondo odhi, to abiro kelo lwangʼni kuomi, kuom jodongi, kuom jogi kod ei uteu duto. Ute jo-Misri biro pongʼ gi lwangʼni kata mana e lowo kama gintie bende biro pongʼ."},{"book":"Wuok","chapter":"8","verse":"22","text":"“ ‘To chiengʼno ok anahon lwangʼni e piny Goshen kama joga odakie, mi iningʼe ni an Jehova Nyasaye kare anie pinyni."},{"book":"Wuok","chapter":"8","verse":"23","text":"Abiro keto pogruok e kind joga kod jogi. Hononi kiny notimre kiny.’ ”"},{"book":"Wuok","chapter":"8","verse":"24","text":"Kendo Jehova Nyasaye notimo mano. Kweth mag lwangʼni mopoto noolore e od Farao, kendo ei ut jodonge bende piny Misri duto ne lwangʼnigo oketho."},{"book":"Wuok","chapter":"8","verse":"25","text":"Eka Farao noluongo Musa kod Harun mowachonegi niya, “Dhiuru utim misango ni Nyasachu e piny Misri ka.”"},{"book":"Wuok","chapter":"8","verse":"26","text":"To Musa nodwoko niya, “Mano ok nyal bedo kare. Misengini ma wachiwo ni Jehova Nyasaye ma Nyasachwa nyalo bedo gima kwero ni jo-Misri. To ka wachiwo misengini makwerogo e wangʼ-gi, donge gibiro goyowa gi kite?"},{"book":"Wuok","chapter":"8","verse":"27","text":"Nyaka wakaw wuodh ndalo adek e thim mondo wachiw misengini ni Jehova Nyasaye ma Nyasachwa mana kaka ochikowa.”"},{"book":"Wuok","chapter":"8","verse":"28","text":"Farao nodwoko niya, “Abiro yienu mondo udhi uchiw misengini ni Jehova Nyasaye ma Nyasachu e thim to mana ka ok udhi mabor. Omiyo lamnauru.”"},{"book":"Wuok","chapter":"8","verse":"29","text":"Musa nodwoko niya, “Bangʼ kinde matin ka asewuok, to abiro lamoni Jehova Nyasaye, kendo kiny lwangʼni nowe Farao, jodonge kod joge. Makmana ni Farao kik chak riambi kotamo jo-Israel dhi timo misengini ni Jehova Nyasaye.”"},{"book":"Wuok","chapter":"8","verse":"30","text":"Bangʼe Musa noweyo Farao mi olamo Jehova Nyasaye,"},{"book":"Wuok","chapter":"8","verse":"31","text":"kendo Jehova Nyasaye notimo kaka Musa nokwayo: Lwangʼni noweyo Farao kod jodonge kaachiel gi joge: Kata lwangʼni achiel ne ok odongʼ."},{"book":"Wuok","chapter":"8","verse":"32","text":"To kata mana e kindeni Farao nomedo bedo gi tok teko kendo ne ok onyal weyo jo-Israel mondo odhi."}]}