{"data":[{"book":"Jo-Hibrania","chapter":"7","verse":"1","text":"Melkizedek mwawuoyo kuomeni ne en ruodh Salem kendo ne en jadolo mar Nyasaye Man Malo Moloyo. Noromo gi Ibrahim ka Ibrahim noa e lweny mane oseloyoe ruodhi, mi nogwedhe,"},{"book":"Jo-Hibrania","chapter":"7","verse":"2","text":"kendo Ibrahim nomiye achiel kuom apar mar gik moko duto. Tiend nying Melkizedek gin ariyo, mokwongo en ni ruoth makare, kendo mar ariyo en Ruodh Salem tiende ni Ruodh kwe."},{"book":"Jo-Hibrania","chapter":"7","verse":"3","text":"Kaka Melkizedek ne onge gi wuon kata min kata anywolane bende ne oonge gi chakruokne kata gikone, En kaka Wuod Nyasaye, kendo tij dolo mare osiko nyaka chiengʼ."},{"book":"Jo-Hibrania","chapter":"7","verse":"4","text":"Parieuru duongʼ mane en-go. Kata mana Ibrahim nomiye achiel kuom apar mar gik ma nopeyo!"},{"book":"Jo-Hibrania","chapter":"7","verse":"5","text":"Wangʼeyo ni chik dwaro ni mondo nyikwa Lawi ma gin joma tiyo tij dolo ema ochoki achiel kuom apar kuom ogandagi, ma gin owetegi, kata obedo ni owetegigo bende gin nyikwa Ibrahim."},{"book":"Jo-Hibrania","chapter":"7","verse":"6","text":"Melkizedek-ni ne ok en nyakwar Lawi, to kata kamano Ibrahim jal mane Nyasaye omiyo singruok nochiwone achiel kuom apar kuom gik mane opeyo, kendo nogwedhe."},{"book":"Jo-Hibrania","chapter":"7","verse":"7","text":"En gima ongʼere ni ngʼat matin igwedho gi ngʼat maduongʼ."},{"book":"Jo-Hibrania","chapter":"7","verse":"8","text":"To korka jodolo mag joka Lawi wayudo ni achiel kuom apar ichoko gi dhano matho; to kuom Melkizedek to wayudo ni achiel kuom apar nochoki gi jal ma ikwano ni ngima, mana kaka ndiko wacho."},{"book":"Jo-Hibrania","chapter":"7","verse":"9","text":"Omiyo wanyalo wacho ni ka Ibrahim nochiwo achiel kuom apar to mano nyiso ni kata mana Lawi nyakware ma en ngʼat mane onego yud pok mar achiel kuom apar bende nochiwo pokno,"},{"book":"Jo-Hibrania","chapter":"7","verse":"10","text":"nikech kindeno noyudo ka Lawi pok onywol, to kata kamano wanyalo wacho nine en ei ringre Ibrahim kwar mare kane Melkizedek oromo gi Ibrahim."},{"book":"Jo-Hibrania","chapter":"7","verse":"11","text":"Kapo ni tich dolo mar jo-Lawi nikech chik mane omi jo-Israel notenore kuome ne nyalo miyo dhano doko makare chuth, to koro ere gimomiyo ne pod nitie dwaro mondo oyud jadolo machielo koluwo kit Melkizedek? Angʼo momiyo ne nyaka jadolo mopogore gi Harun yudre?"},{"book":"Jo-Hibrania","chapter":"7","verse":"12","text":"Nikech wangʼeyo ni ka olok tich dolo to chik bende nyaka loki."},{"book":"Jo-Hibrania","chapter":"7","verse":"13","text":"To ngʼat miwacho wechegi kuomeni to noa e dhoot machielo ma ngʼato ne pok oyie mondo oti tich dolo e kendo mar misango."},{"book":"Jo-Hibrania","chapter":"7","verse":"14","text":"Nikech ongʼere malongʼo ni Ruodhwa noa e dhood Juda, ma en dhoot ma Musa ne ok owacho gimoro kuom jodolo."},{"book":"Jo-Hibrania","chapter":"7","verse":"15","text":"Gima wasewachono medo winjore ka jadolo machielo obiro machalo gi Melkizedek,"},{"book":"Jo-Hibrania","chapter":"7","verse":"16","text":"En ne ok okete jadolo kaluwore gi chike dhano kata anywola mowuokie, to nokete nikech teko mar ngima maonge gima nyalo ketho."},{"book":"Jo-Hibrania","chapter":"7","verse":"17","text":"Nikech Muma timo neno kuome niya,"},{"book":"Jo-Hibrania","chapter":"7","verse":"18","text":"Chik machon-no koro osegol oko nikech onyap kendo oonge gi teko"},{"book":"Jo-Hibrania","chapter":"7","verse":"19","text":"(nikech chik ne ok nyal keto gimoro kare), kendo koro osekelnwa geno manyien maber moloyo chik machon-no, kendo kuom genono wasudo machiegni gi Nyasaye."},{"book":"Jo-Hibrania","chapter":"7","verse":"20","text":"To bende mano ne ok otim maonge kwongʼruok! Jomoko nobedo jodolo maonge kwongʼruok,"},{"book":"Jo-Hibrania","chapter":"7","verse":"21","text":"to en to nobedo Jadolo gi kwongʼruok ka Nyasaye nowachone niya,"},{"book":"Jo-Hibrania","chapter":"7","verse":"22","text":"Nikech kwongʼruokni, Yesu koro oseguro winjruok manyien gi Nyasaye, ma en singruok maber moloyo machon."},{"book":"Jo-Hibrania","chapter":"7","verse":"23","text":"Pogruok machielo mwaneno en ni e kit dolo machon, jodolo ne ngʼeny nikech tho nomonogi dhi nyime gi tich dolo;"},{"book":"Jo-Hibrania","chapter":"7","verse":"24","text":"to nikech Yesu ngima nyaka chiengʼ, tich dolo mare osiko."},{"book":"Jo-Hibrania","chapter":"7","verse":"25","text":"Kuom mano onyalo waro chuth joma kadho kuome kasudo ir Nyasaye, nikech ongima nyaka chiengʼ mondo okwanegi Nyasaye."},{"book":"Jo-Hibrania","chapter":"7","verse":"26","text":"Jadolo maduongʼ ma kamano ema nyalo konyowa nikech oler, oonge ketho, kendo chilo moro onge kuome. Bende Nyasaye osetingʼe mokete kar kende kopoge gi joricho, kendo osetingʼe malo kuma bor moyombo polo."},{"book":"Jo-Hibrania","chapter":"7","verse":"27","text":"En ok ochune ni nyaka otim misango pile pile kaka jodolo madongo mamoko timo, kokuongo gi timo misango mare owuon eka otimo mar joma moko. En to notimo misango ni richogi dichiel kende kane ochiwo ringre owuon."},{"book":"Jo-Hibrania","chapter":"7","verse":"28","text":"Nikech chik keto joma nyap mondo obed jodolo madongo, to weche kwongʼruok mane obiro achien bangʼ chik, noketo Wuowi, makoro oseket kare chuth nyaka chiengʼ."}]}