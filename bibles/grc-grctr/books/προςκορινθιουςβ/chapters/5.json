{"data":[{"book":"ΠΡΟΣ ΚΟΡΙΝΘΙΟΥΣ Β","chapter":"5","verse":"1","text":"Οἴδαμεν γὰρ ὅτι ἐὰν ἡ ἐπίγειος ἡμῶν οἰκία τοῦ σκήνους καταλυθῇ, οἰκοδομὴν ἐκ Θεοῦ ἔχομεν, οἰκίαν ἀχειροποίητον, αἰώνιον ἐν τοῖς οὐρανοῖς."},{"book":"ΠΡΟΣ ΚΟΡΙΝΘΙΟΥΣ Β","chapter":"5","verse":"2","text":"Καὶ γὰρ ἐν τούτῳ στενάζομεν, τὸ οἰκητήριον ἡμῶν τὸ ἐξ οὐρανοῦ ἐπενδύσασθαι ἐπιποθοῦντες·"},{"book":"ΠΡΟΣ ΚΟΡΙΝΘΙΟΥΣ Β","chapter":"5","verse":"3","text":"εἴγε καὶ ἐνδυσάμενοι οὐ γυμνοὶ εὑρεθησόμεθα."},{"book":"ΠΡΟΣ ΚΟΡΙΝΘΙΟΥΣ Β","chapter":"5","verse":"4","text":"Καὶ γὰρ οἱ ὄντες ἐν τῷ σκήνει στενάζομεν βαρούμενοι· 5.4 ἐφ᾿ ᾧ ¦ ἐπειδὴ Er. St.ἐφ᾿ ᾧ οὐ θέλομεν ἐκδύσασθαι, ἀλλ᾿ ἐπενδύσασθαι, ἵνα καταποθῇ τὸ θνητὸν ὑπὸ τῆς ζωῆς."},{"book":"ΠΡΟΣ ΚΟΡΙΝΘΙΟΥΣ Β","chapter":"5","verse":"5","text":"Ὁ δὲ κατεργασάμενος ἡμᾶς εἰς αὐτὸ τοῦτο Θεός, ὁ καὶ δοὺς ἡμῖν τὸν ἀρραβῶνα τοῦ πνεύματος."},{"book":"ΠΡΟΣ ΚΟΡΙΝΘΙΟΥΣ Β","chapter":"5","verse":"6","text":"Θαρροῦντες οὖν πάντοτε, καὶ εἰδότες ὅτι ἐνδημοῦντες ἐν τῷ σώματι ἐκδημοῦμεν ἀπὸ τοῦ Κυρίου —"},{"book":"ΠΡΟΣ ΚΟΡΙΝΘΙΟΥΣ Β","chapter":"5","verse":"7","text":"διὰ πίστεως γὰρ περιπατοῦμεν, οὐ διὰ εἴδους —"},{"book":"ΠΡΟΣ ΚΟΡΙΝΘΙΟΥΣ Β","chapter":"5","verse":"8","text":"θαρροῦμεν δέ, καὶ εὐδοκοῦμεν μᾶλλον ἐκδημῆσαι ἐκ τοῦ σώματος, καὶ ἐνδημῆσαι πρὸς τὸν Κύριον."},{"book":"ΠΡΟΣ ΚΟΡΙΝΘΙΟΥΣ Β","chapter":"5","verse":"9","text":"Διὸ καὶ φιλοτιμούμεθα, εἴτε ἐνδημοῦντες, εἴτε ἐκδημοῦντες, εὐάρεστοι αὐτῷ εἶναι."},{"book":"ΠΡΟΣ ΚΟΡΙΝΘΙΟΥΣ Β","chapter":"5","verse":"10","text":"Τοὺς γὰρ πάντας ἡμᾶς φανερωθῆναι δεῖ ἔμπροσθεν τοῦ βήματος τοῦ Χριστοῦ, ἵνα κομίσηται ἕκαστος τὰ διὰ τοῦ σώματος, πρὸς ἃ ἔπραξεν, εἴτε ἀγαθόν, εἴτε κακόν."},{"book":"ΠΡΟΣ ΚΟΡΙΝΘΙΟΥΣ Β","chapter":"5","verse":"11","text":"Εἰδότες οὖν τὸν φόβον τοῦ Κυρίου ἀνθρώπους πείθομεν, Θεῷ δὲ πεφανερώμεθα· ἐλπίζω δὲ καὶ ἐν ταῖς συνειδήσεσιν ὑμῶν πεφανερῶσθαι."},{"book":"ΠΡΟΣ ΚΟΡΙΝΘΙΟΥΣ Β","chapter":"5","verse":"12","text":"Οὐ γὰρ πάλιν ἑαυτοὺς συνιστάνομεν ὑμῖν, ἀλλὰ ἀφορμὴν διδόντες ὑμῖν καυχήματος ὑπὲρ ἡμῶν, ἵνα ἔχητε πρὸς τοὺς ἐν προσώπῳ καυχωμένους καὶ οὐ καρδίᾳ."},{"book":"ΠΡΟΣ ΚΟΡΙΝΘΙΟΥΣ Β","chapter":"5","verse":"13","text":"Εἴτε γὰρ ἐξέστημεν, Θεῷ· εἴτε σωφρονοῦμεν, ὑμῖν."},{"book":"ΠΡΟΣ ΚΟΡΙΝΘΙΟΥΣ Β","chapter":"5","verse":"14","text":"Ἡ γὰρ ἀγάπη τοῦ Χριστοῦ συνέχει ἡμᾶς, κρίναντας τοῦτο, ὅτι εἰ εἷς ὑπὲρ πάντων ἀπέθανεν, ἄρα οἱ πάντες ἀπέθανον·"},{"book":"ΠΡΟΣ ΚΟΡΙΝΘΙΟΥΣ Β","chapter":"5","verse":"15","text":"καὶ ὑπὲρ πάντων ἀπέθανεν ἵνα οἱ ζῶντες μηκέτι ἑαυτοῖς ζῶσιν, ἀλλὰ τῷ ὑπὲρ αὐτῶν ἀποθανόντι καὶ ἐγερθέντι."},{"book":"ΠΡΟΣ ΚΟΡΙΝΘΙΟΥΣ Β","chapter":"5","verse":"16","text":"Ὥστε ἡμεῖς ἀπὸ τοῦ νῦν οὐδένα οἴδαμεν κατὰ σάρκα· εἰ δὲ καὶ ἐγνώκαμεν κατὰ σάρκα Χριστόν, ἀλλὰ νῦν οὐκέτι γινώσκομεν."},{"book":"ΠΡΟΣ ΚΟΡΙΝΘΙΟΥΣ Β","chapter":"5","verse":"17","text":"Ὥστε εἴ τις ἐν Χριστῷ, καινὴ κτίσις· τὰ ἀρχαῖα παρῆλθεν, ἰδού, γέγονε καινὰ τὰ πάντα."},{"book":"ΠΡΟΣ ΚΟΡΙΝΘΙΟΥΣ Β","chapter":"5","verse":"18","text":"Τὰ δὲ πάντα ἐκ τοῦ Θεοῦ, τοῦ καταλλάξαντος ἡμᾶς ἑαυτῷ διὰ Ἰησοῦ Χριστοῦ, καὶ δόντος ἡμῖν τὴν διακονίαν τῆς καταλλαγῆς·"},{"book":"ΠΡΟΣ ΚΟΡΙΝΘΙΟΥΣ Β","chapter":"5","verse":"19","text":"ὡς ὅτι Θεὸς ἦν ἐν Χριστῷ κόσμον καταλλάσσων ἑαυτῷ, μὴ λογιζόμενος αὐτοῖς τὰ παραπτώματα αὐτῶν, καὶ 5.19 θέμενος ¦ θήμενος El.θέμενος ἐν ἡμῖν τὸν λόγον τῆς καταλλαγῆς."},{"book":"ΠΡΟΣ ΚΟΡΙΝΘΙΟΥΣ Β","chapter":"5","verse":"20","text":"Ὑπὲρ Χριστοῦ οὖν πρεσβεύομεν, ὡς τοῦ Θεοῦ παρακαλοῦντος δι᾿ ἡμῶν· δεόμεθα ὑπὲρ Χριστοῦ, καταλλάγητε τῷ Θεῷ."},{"book":"ΠΡΟΣ ΚΟΡΙΝΘΙΟΥΣ Β","chapter":"5","verse":"21","text":"Τὸν γὰρ μὴ γνόντα ἁμαρτίαν, ὑπὲρ ἡμῶν ἁμαρτίαν ἐποίησεν, ἵνα ἡμεῖς γινώμεθα δικαιοσύνη Θεοῦ ἐν αὐτῷ."}]}