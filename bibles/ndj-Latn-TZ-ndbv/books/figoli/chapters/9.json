{"data":[{"book":"Figoli","chapter":"9","verse":"1","text":"Lakini Sauli, kayongesha kuvagola vandu vatili na kuvawulagha vandundami va Bambu, kamuyendela mtambika mkomi,"},{"book":"Figoli","chapter":"9","verse":"2","text":"akamluveyi baluwa kufuma munyumba sha kudadavila sha Damasku, pakatanganika na vandu vamujumilili Chapanga mudeha valumi kwa vadala avakamuli avayeghi muchijaka aku Yelusalemu."},{"book":"Figoli","chapter":"9","verse":"3","text":"Tepu paaveyi mudeha, pabehi ya Damasku, lwengi kufuma kumbindi lumng'alikili kumshengeta mweni."},{"book":"Figoli","chapter":"9","verse":"4","text":"Kagua pasi, kapikana lishu likumuwombela “Sauli, Sauli! Wuli ukugobola nenga?”"},{"book":"Figoli","chapter":"9","verse":"5","text":"Sauli kamudasha, “Bambu, Yuwi ghani?” Kamuyangula, “Nenga Yesu, yugobola."},{"book":"Figoli","chapter":"9","verse":"6","text":"Ponopa woloki, uyendi mumbwani, davakuwombeli chindu cha kugola.”"},{"book":"Figoli","chapter":"9","verse":"7","text":"Vala vandu yivaveli pamu na Sauli mumwanja vanyamalili jii, vakapikanisheyi lishu, lakini vamuwonili mundu ng'odu."},{"book":"Figoli","chapter":"9","verse":"8","text":"Sauli atandamukili pasi agubutulili mesu vaki kachiwona chindu ha, vamukamula liwoku vamlongosha mbaka Damasku."},{"book":"Figoli","chapter":"9","verse":"9","text":"Ayikalili majuva matatu ngajila kulola, kulanda na kulya chindu."},{"book":"Figoli","chapter":"9","verse":"10","text":"Paaveyi Damasku ndundami yumu yivamkemili Ananiasi. Bambu amukemili mumilotu, “Ananiasi!”"},{"book":"Figoli","chapter":"9","verse":"11","text":"Bambu amuwombilili, “Woloki, uyendi deha yivayikema ‘Yiholukili,’ mbaka kaya ya Yuda, kuna mundu litawa lyaki Sauli, kafuma Talisu, mweni akumdadavila Chapanga."},{"book":"Figoli","chapter":"9","verse":"12","text":"Chapanga amulanushili kucha mundu yumu litawa lyaki Ananiasi, kayisa kumuvikila mawoku, aweshi kulola kandi.”"},{"book":"Figoli","chapter":"9","verse":"13","text":"Ananiasi kayangula, “Bambu, mbikanisha filongu fya wafu fya mundu ayu kufuma kwa vandu vatangalili, kagola findu fitangalili kwa vang'alili vaku aku Yelusalemu,"},{"book":"Figoli","chapter":"9","verse":"14","text":"kandi vatambika vakomi va Damasku vamjumisha avakamuli vonda yivakudadavila mulitawa lyaku.”"},{"book":"Figoli","chapter":"9","verse":"15","text":"Lakini Bambu kamuwombela Ananiasi, “Uyendi, nongwa ayu ndimushawula andangi nenga kulilandula litawa lyangu limanyiki kwa vandu vangajila Vayawudi, vatwa na vandu va Isilaeli."},{"book":"Figoli","chapter":"9","verse":"16","text":"Kandi dandimulangushi ndambu dagoboleki kwanongwa ya litawa lyangu.”"},{"book":"Figoli","chapter":"9","verse":"17","text":"Ananiasi ayendili munyumba yila, kayingila mugati mwavelili Sauli, pambeli kamuvikila mawoku, pakadeta, “Mlongu wangu Sauli, Bambu Yesu kanayila, yakufumbukilili mudeha pawuyiseyi apa, mweni yanyeyili nenga apa, akudayila uloli kandi na umemeshwi Mfuki Mng'alili.”"},{"book":"Figoli","chapter":"9","verse":"18","text":"Tepu fiponeka kufuma mumesu vaki kucha mipati ya somba, kawesha kulola kandi. Kawoloka na kubatishiwa."},{"book":"Figoli","chapter":"9","verse":"19","text":"Pambeli kalya filivi, liwovi limuwuyila kandi."},{"book":"Figoli","chapter":"9","verse":"20","text":"Tepu, kalongosha kulandula munyumba sha kudadavila kacha Yesu aveli Mwana wa Chapanga."},{"book":"Figoli","chapter":"9","verse":"21","text":"Vosi vamupikanisheyi vajinga, pavayidasha, “Ayu yuyula yula ng'odu avawulayei vandu vosi vamujumilili Yesu aku Yelusalemu? Na mweni kayisa apa kayilata avakamuli vandu vosi ng'odu na avayeghi kwa vatambika vakomi va nyumba ya kudadavila.”"},{"book":"Figoli","chapter":"9","verse":"22","text":"Sauli ayongeshikili liwovi nendu, avagolili Vayawudi vavelili Damasku vayipwelishili, padeta ayu ndi Kilistu yaveli mkombola."},{"book":"Figoli","chapter":"9","verse":"23","text":"Pavapitili majuva vatangalili, Vayawudi vawombanila ndambu davamuwulaghi Sauli,"},{"book":"Figoli","chapter":"9","verse":"24","text":"lakini Sauli amanyili chivayilatili. Pamusi na pamihi vakamulembeleleyi mumilyangu ya mbwani vamuwulaghi."},{"book":"Figoli","chapter":"9","verse":"25","text":"Pamihi vanachuli yivaveli pamu na Pauli vamtolili vamusunusha mulitandavala likomi kufuma mulilanga lya luviu lwa mbwani."},{"book":"Figoli","chapter":"9","verse":"26","text":"Sauli pafikili Yelusalemu, ayeshili kuyihasha na vandundami, vosi vakamutileyi, vajumilili ng'odu kucha nakaka kava ndundami."},{"book":"Figoli","chapter":"9","verse":"27","text":"Banabasi amutolili, kamuyegha kwa vandundami, Sauli avawombilili ndambu atanganikili na Bambu mudeha, kandi Bambu aywangili na mweni na ndambu akalanduleyi litawa lya Yesu kula Damasku kwa liwovi."},{"book":"Figoli","chapter":"9","verse":"28","text":"Sauli ayikalili pamu na veni na kuyendayenda Yelusalemu yosi, palandula litawa lya Yesu ngajila lyova."},{"book":"Figoli","chapter":"9","verse":"29","text":"Awombili palimbana na vangutungu va Vayawudi, lakini veni vasakeyi kumuwulagha."},{"book":"Figoli","chapter":"9","verse":"30","text":"Lakini valongu pavamanyili milandu ya kumuwulagha vamutolili mbaka mbwani ya Kayisalia, vamuleka ayendi Talisu."},{"book":"Figoli","chapter":"9","verse":"31","text":"Topi, Vajumilwa vaveli vasika mu Yudeya yosi, Galilaya na Samaliya, Mfuki Mng'alili atangili kuyongesha lipinga lya vandu yivamjumilili Kilistu na vayikalili pavamtila Bambu."},{"book":"Figoli","chapter":"9","verse":"32","text":"Petili pavatyangileyi mbembi shosi mumlima, mweni ayendili kwa vandu va Chapanga va aku Lida."},{"book":"Figoli","chapter":"9","verse":"33","text":"Amuwonili mundu yumu aku, litawa lyaki Anea mundu ayu apombalili awonjili muchiwonjelu myaka minani."},{"book":"Figoli","chapter":"9","verse":"34","text":"Petili amuwombilili, “Anea, Yesu Kilistu kakulowola, wuki unyengi chiwonjelu chaku.” Tepu katandamuka."},{"book":"Figoli","chapter":"9","verse":"35","text":"Vandu vosi vayikalaya Lida na Shaloni pavamuwonili Anea, vamuwuyilila Bambu."},{"book":"Figoli","chapter":"9","verse":"36","text":"Ndumindumi yumu avelili Yopa, yivamkemeyi Tabita, mana yaki kucha “Mbalapi” yajumilili vamkemaya Dokasi kwa Chigiliki. Mdala ayu avelili kagola findu fitangalili fya nyanyi pamu na kuvatanga vagaju."},{"book":"Figoli","chapter":"9","verse":"37","text":"Chipindi chila mdala yula atamwili na kusova, vawofuwili chikongu chaki vachivikili muchumbagati cha mumbindi."},{"book":"Figoli","chapter":"9","verse":"38","text":"Yopa yavelili kutali nesu ha na Lida, vanachuli vapikanishili Petili kava kula, valayisha vandu vavili vamuyegheli unjagila, “Lopukeshi ukotoo kuhava!”"},{"book":"Figoli","chapter":"9","verse":"39","text":"Petili kawuka kayilongosha na veni, pakafikili vamuyegha kuchumba cha mumbindi, vangalimlyangu vosi vawolukili pabehi yaki, vakalileyi na kumulangusha mihabiti na yingwa shasonili Dokasi chipindi paveli mnofu."},{"book":"Figoli","chapter":"9","verse":"40","text":"Petili kavafumisha panji vosi, katundama, kamdadava Chapanga, pambeli kaselela kuchikongu, kadeta, “Tabita yimuki.” Mweni kafumbula mesu vaki, amuwonili Petili kayimuka kayikala."},{"book":"Figoli","chapter":"9","verse":"41","text":"Kamkamula liwoku kawoloka, pambeli kavakema vamjumilili Yesu na vangalimlyangu kamuvika pawulongolu yawu, kava munofu."},{"book":"Figoli","chapter":"9","verse":"42","text":"Milandu ayi yamanyikili mumbwani yosi ya Yopa, vandu vatangalili vamujumilili Bambu."},{"book":"Figoli","chapter":"9","verse":"43","text":"Topi, Petili ayikalili Yopa majuva vatangalili, kayaki mundu yumu, litawa lyaki Simoni, yagolagha findu fya ngwembi."}]}