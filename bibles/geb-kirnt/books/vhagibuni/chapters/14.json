{"data":[{"book":"Vhagi Buni","chapter":"14","verse":"1","text":"Gu mbaram garav, gu Sipsiva Ŋguga garim, ana Saion Mbɨkshɨma thɨgim, 144,000 gumgi gu mbigi ana phorga thivgi. Mba Sipsiva Ŋguga zɨ gum ana Ndia zɨ, mba zɨni Fhe Bakɨme nduara fhum mba zɨnin mbe ŋivkɨri khergi."},{"book":"Vhagi Buni","chapter":"14","verse":"2","text":"14.2: Ese 1.24; 43.2; VB 1.15; 5.8; 19.6Gu mbe garav, gu khɨkhɨma vhuuŋ mbararagim, ana Hevenan kegap hi. Gu mba khɨkhɨm mbararagim, ana mbɨ fombai khɨkhɨm bakɨme fara muuŋgiap, ana vhɨra buip phɨreri khɨkhɨm bakɨme fara muuŋgi. Gu mba khɨkhɨm mbararagim, ana musiga fara muuŋgi. Ana mbe gitagi shogim, ana khɨkhɨma vhuuŋ hi fara muuŋgi."},{"book":"Vhagi Buni","chapter":"14","verse":"3","text":"14.3: Sng 149.1; Ais 42.10; VB 5.9; 7.4; 15.3Mba gumgi gu mbigi, mbe Fhe Bakɨme ŋgui vhɨrve gari guman pan pigi mpirmpirɨga nɨma thivgiap, vhɨra mba ŋamki fethɨgi bigi nɨma thivgiap, mba gumgir pani nɨman thivgiap, ŋgava kama mbe mbui. Mba 144,000 gumgi gu mbigi, Fhe Bakɨme kha nuianan ki gumgi gu mbigi rɨgar mbera vhezgi. Maaŋ muuŋgiap, mbe nduarira mba ŋgava kaŋgirga."},{"book":"Vhagi Buni","chapter":"14","verse":"4","text":"14.4: 2 Ko 11.2; Ef 5.27; Ze 1.18; VB 3.4; 5.9Mba gumgi, mbe ruarir gumgi gu mbigi wari kɨɨi tɨvi ga mbuav, mbe vhɨra harigi tɨvi mbatɨgi ga muuŋgi fhuvara. Mbe guigira Fhe Bakɨme nɨman ŋgaravra ki. Mbe guigira Fhe Bakɨme nɨman ŋgarigi. Mbe mba Sipsiva Ŋguk vui ŋani, mba gumgi gu mbigi mbe za ana phorga mba ŋanin vui. Fhe Bakɨme mba gumgi gu mbigi, ana mbe vhezgim, mbe mba gumgi gu mbigi kharav, fharigi gumgi gu mbigi ma. Mbe ana gumgi gu mbigi kɨv, vhɨra mba Sipsiva Ŋgugar gumgi gu mbigi kɨrga, mbe mba mɨnan fharigi mban baari fara muuŋgi, mbe nta ndigap, fharav Fhe Bakɨme ndɨɨi.14.4 Mbe Grikar kaman khaŋ nzuai, mbe mbigi rɨga kuigi fhuvara. Mbe bigi kaŋgi gumgi vhɨrve, mbe kha ndɨkndɨga mbui. Ana tuituigiap Fhe Bakɨme vuzvugi tɨvi zɨn vugi gumgi gu mbigi vhunama sav suaŋgi. Mba gumgi gu mbigi, mbe mbarkɨrga tɨvi mbatɨgi ga muuŋgi fhuvara."},{"book":"Vhagi Buni","chapter":"14","verse":"5","text":"14.5: Sng 32.2; Sef 3.13; Ef 5.27Mbe guiguigi buna thueŋ suaŋgi fhu. Zakɨra fhuvara! Mbe bigɨn thueŋ nzuav simtɨk ki fhuvara."},{"book":"Vhagi Buni","chapter":"14","verse":"6","text":"Gu mbaram harigi enser mbe garim, ana gegap, vhu guarara rɨgɨra kha buiva shaara khɨngia vui. Ana zazera mbara muuŋgiap ki buna vhuueŋ ki. Ana mba buna vhuueŋ bun kha nuianan ki gumgi gu mbigi ga nzuai. Ana mba buna vhuueŋ bun za kha nuianan ki gumgi gu mbigi ga nzuav, za kha nuianan ki ŋgui bakɨvir ki gumgi gu mbigi ga nzuav, vhɨra za kha nuianan ki fhavi ga nzuav, za kha nuianan ki kaa ga nzuav, za kha nuianan ki ŋguir ki gumgi gu mbigi ga nzuai."},{"book":"Vhagi Buni","chapter":"14","verse":"7","text":"14.7: Neh 9.6; Sng 124.8; FG 17.24; VB 10.6; 15.4Ana khɨrɨv kaav, khaŋ nzuai, “Fhe Bakɨme za kha nuianan ki gumgi gu mbigi muuŋgi tɨvi mbatɨgi ga suaŋv mbe suanga tuk hɨgi. Maaŋ muuŋgiap, nde ana rɨvɨv, ana zɨ ndiv, vun kuamkuari. Nde kha Heven gu nuiana mbuav, mbasɨga mbuav, kha nuianan ki mɨmɨri ga muuŋgi Fhe Bakɨme, nde anan rotur muuŋri.”"},{"book":"Vhagi Buni","chapter":"14","verse":"8","text":"Gu garim, harigi enser mba fharigi enser zɨn zi. Mba fharigi enser zɨn zi enser, ana khaŋ nzuai, “Babiron ŋgu bakɨme za mbatɨgi. Ahaŋ, ana mbatɨgi! Kha ŋgu bakɨme Babiron, ana za kha gumgi gu mbigi ga muuŋgim, mbe khaŋ tɨga havhargiap, anan tɨvi mbatɨgi zɨn vui. Mbe ana ruarir mbigi gu gumgi wari kɨɨv, wari ndi tɨvi mbatɨgi zɨn vui. Ana waina havharar mbe ndɨɨi, mbe ana pi fara muuŋgi.” 14.8 Zon kha gava khergi tugen, Babiron ŋgu bakɨme, ana fhum mbatɨgiap ki. Maaŋ muuŋgiap, bigi kaŋgi gumgi vhɨrve kha ndɨkndɨga mbui. Ana Babiron guara nzuai fhuvara. Mbe kha ndɨkndɨga mbui, ana mbe Babironi fhum muuŋgi tɨvi mbatɨgi, ana nta nzuav, mba harigi fhaiŋ ŋgu mbatɨgi, ana tɨvi mbatɨgi ga mbuav, kɨr Fhe Bakɨme segi. Ana mba ŋgu bakɨme vhunama si. Mbe mbari kha ndɨkndɨga mbui, ana Rom fhain ki ŋgui bakɨvi ga nzuai. Ndu 1 Pita 5.13 ki buni ganɨ. Mbe mbari kha ndɨkndɨga mbui. Kha zɨ Babiron, ana mba za panan Krais gum ana sios ga kegi gumgi gu mbigi ga nzuai kameŋ ma."},{"book":"Vhagi Buni","chapter":"14","verse":"9-10","text":"Gu garavra kim, harigi enser mbe mba fharigi enserni zɨn zi. Mba mani zɨn zi enser khɨrɨv, kaav, khaŋ nzuai, “Maaŋ muuŋgip, guma gu mbiga the kha ruaŋruaŋgi sɨga rotur muuŋv, ana tuma kargi bigɨna rotur muunga, anan tum ana ŋivkɨrar kɨrga o, anan farver kɨrga, mba khesharigi guma o mbik, ana guigira Fhe Bakɨmen ndav shirɨ bakɨme ki wainan mbegɨrga. Fhe Bakɨme mba wain, ana mbɨn, ana tɨn tɨgɨrga fhu. Zakɨra Fhuvara! Ana guigira won ndav shirɨ bakɨme siv, mba thama suarga. Ana mba mbe muuŋgi tɨvi mbatɨgi ŋgarkar saŋv maaŋ muuŋgirga, mba gumgi gu mbigi ana mbegɨrga. Mba Fhe Bakɨme enseri gum mba Sipsiva Ŋguga nɨman, mba gumgi gu mbigi, mbe sarfa kɨman vhavar, mbe zaa mbatɨga guarara ndirga."},{"book":"Vhagi Buni","chapter":"14","verse":"11","text":"14.11: Ais 34.10; VB 13.12-17; 19.3Mba vhava thuur zaar mben nɨɨŋv, vun mbar naaŋv, zazera mbara muuŋgip kɨrga. Mba gumgi gu mbigi, mbe mba ruaŋruaŋgi sɨk gum mbe ana tuma kargi bigɨn, mbe mani rotu mbui. Mbe vhɨra ana zɨn tuma ndigi. Mbe ra gu maan vhuksuegɨrga tuktɨgi fhuvara.”"},{"book":"Vhagi Buni","chapter":"14","verse":"12","text":"Mba khesharigi tɨvi khuen nza khɨvi, nza guigira Zisas khothɨgi gumgi gu mbigi, nza thɨgɨ havhargip kɨri. Nza mba gumgi gu mbigi, nza Fhe Bakɨmen tɨvi zɨn vov, nza guigira Zisas khothɨgi ndɨkndɨk, nza ana suirigi."},{"book":"Vhagi Buni","chapter":"14","verse":"13","text":"Gu mbaram guma mbe kamthooŋ mbararagim, ana Hevenan kav kaav, khaŋ nzuai, “Nde khaŋ muuŋgip kha buni khergiri, ‘Ntige gum zumgum mba guigira Guma Bakɨme khothɨgap vhɨzgi gumgi gu mbigi, mbe zazera mbara muuŋgip, ndikndigɨri.’ ” Fhe Bakɨmen Ŋina Ŋaar vhɨra ne nzuai, “Mbe guigira ndikndigɨri. Ne khaŋ muuŋgi, mbe mba mbui ŋaara mbatɨk, mbe ana thav, mbe vhuksuri. Mbe fhura ŋgɨrga fhuvara. Zakɨra fhuvara! Mbe mba muuŋgi tɨvir vhuuiŋ, nta vhɨra mbe phorgɨp ŋgɨrga.”"},{"book":"Vhagi Buni","chapter":"14","verse":"14","text":"Gu mbaram garav, gu buiva hura mbige garim, kha nuianan ki gumgi nza fara muuŋgi guma mbe niŋge perigi. Ana gorar muuŋgi ŋgui vhɨrve gari guman pana khorshɨgar fagi. Ana farver ana guigira bɨrgi kos suirigi. 14.14 Ndu Dan 7.13 ganɨri."},{"book":"Vhagi Buni","chapter":"14","verse":"15","text":"14.15: Jer 51.33; Jol 3.13; VB 14.18; 16.17Gu garavra kim, harigi enser mbe, ana Fhe Bakɨme Phena vhen kegap, kɨrar hɨgi. Ana hɨgap, khɨrɨp, mba buiva hura perigi guman kaav, khaŋ nzuai, “Ndu won kos ndigi ŋgɨp, won mba gorɨ. Kha nuianan ki mba za gɨvigi. Maaŋ muuŋgiap, ntigem mba mba gorɨrga tuk ma.”"},{"book":"Vhagi Buni","chapter":"14","verse":"16","text":"Ana maaŋ nzuaim, mba buiva hurige perigi guma, ana won kos suirav, ŋgiav, verav, nuianan mba gɨvigi mba, ana nta gori."},{"book":"Vhagi Buni","chapter":"14","verse":"17","text":"Gu mbaram garav, harigi enser mbe, ana Hevenan Fhe Bakɨme Phena vhen kegap, kɨrar hi. Ana vhɨra bɨrtɨk mbatɨga muuŋgi kos, ana ana suirigi."},{"book":"Vhagi Buni","chapter":"14","verse":"18","text":"14.18: Jol 3.13; VB 16.8Gu mbaram garav, harigi enser mbe, ana Fhe Bakɨme nzuav ofari mbui artar han kega zi. Mba enser, ana vhava gari ŋaar ki. Ana khɨrɨp, mba guigira bɨrgi kos suirigi enser kaav, khaŋ ana nzuai, “Kha nuianan ki wain vhɨgi za gɨvigi, ndu maaŋ muuŋgiap mba won kos bɨrtɨga ndigip, kha nuianan ki wain vhɨgi gorɨv, nta ndi phogar vho.”"},{"book":"Vhagi Buni","chapter":"14","verse":"19","text":"14.19: VB 19.15Ana ne nzuaim, mba enser won kos ndigap, ŋgiav, vergap mbu nuianan wain vhɨgi gorav, nta ndi phoga vhui. Ana nta ndi phoga vhov, nta fov, mba wain vhɨgi thiphogap, nta nduui kɨman muuŋgi teŋk bakɨme vhee sui. Mbe nta thiphogɨp, nta numɨn zav, maaŋ nta mbui. Mba tɨv, mbe guigira Fhe Bakɨmen ndav shirɨ panpana vhui tɨv ma."},{"book":"Vhagi Buni","chapter":"14","verse":"20","text":"14.20: Ais 63.3; Kra 1.15; Hi 13.12; VB 11.8; 19.14-15Mbe mba ŋgu bakɨme kɨrar, mba teŋk, mbe anan mba wain vhɨgi, mbe nta thiphogap, nta mbɨkmbɨgim, vɨzɨn mba teŋgan ka hav, mpi fara muuŋgi, za mba nuiana kharav, ana vov 300 kiromitar vugi. Ntan vɨzɨn vhuuŋgia nda vov, guma pana shɨɨŋ kharigi fara muuŋgi. 14.20 Bigi kaŋgi gumgi vhɨrve kha ndɨkndɨga mbui. Mba ŋgu bakɨme, ana Zerusarem ma. Mbe Grikar kaman mbe “1,600 stadia” khergi. Nza ntige wari wo nzuai thɨɨŋ mbugum, nza khaŋ nzuai, 300 kiromita. Nza vhɨra tuituigiap kaŋgi fhuvara. Zon, ana guigira 300 kiromita nzuai o, ana mba 1,600 ana harigi bigeŋ ga nzuav ne khergi. Nza kaŋgi fhuvara."}]}