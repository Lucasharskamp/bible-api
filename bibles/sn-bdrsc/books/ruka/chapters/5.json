{"data":[{"book":"Ruka","chapter":"5","verse":"1","text":"Rimwe zuva Jesu zvaakanga amire paGungwa reGenesareti, vanhu vakaungana vakamukomberedza vachiteerera kushoko raMwari,"},{"book":"Ruka","chapter":"5","verse":"2","text":"uye akaona magwa maviri kumhenderekedzo dzegungwa, akanga asiyiwapo navabati vehove, vakanga vachisuka mambure avo."},{"book":"Ruka","chapter":"5","verse":"3","text":"Akakwira mune rimwe ramagwa acho, rakanga riri raSimoni, akamukumbira kuti ariswededze zvishoma kumahombekombe. Ipapo akagara pasi akadzidzisa vanhu ari mugwa."},{"book":"Ruka","chapter":"5","verse":"4","text":"Akati apedza kutaura, akati kuna Simoni, “Chiriswededza kwakadzika ugokanda usvasvi ubate hove.”"},{"book":"Ruka","chapter":"5","verse":"5","text":"Simoni akapindura akati, “Tenzi, takashanda zvakaoma usiku hwose uye hatina kubata chinhu. Asi sezvamadaro imi, ndichakanda hangu mambure.”"},{"book":"Ruka","chapter":"5","verse":"6","text":"Vakati vaita saizvozvo, vakabata hove zhinji kwazvo uye mambure avo akatanga kubvaruka."},{"book":"Ruka","chapter":"5","verse":"7","text":"Saka vakaninira vamwe vavo vakanga vari mune rimwe igwa kuti vauye vazovabatsira, ivo vakauya vakazadza magwa ose ari maviri; akazara zvokuti akatanga kunyura."},{"book":"Ruka","chapter":"5","verse":"8","text":"Simoni Petro akati achiona izvi, akawira pamabvi aJesu akati, “Ibvai kwandiri, Ishe; ndiri mutadzi!”"},{"book":"Ruka","chapter":"5","verse":"9","text":"Nokuti iye neshamwari dzake vakashama kwazvo nokuda kwehove dzavakanga vabata,"},{"book":"Ruka","chapter":"5","verse":"10","text":"uye vanaJakobho naJohani, vanakomana vaZebhedhi, vamwe vaSimoni, vakashamawo."},{"book":"Ruka","chapter":"5","verse":"11","text":"Saka vakakwevera magwa avo kumahombekombe, vakasiya zvose uye vakamutevera."},{"book":"Ruka","chapter":"5","verse":"12","text":"Jesu paakanga achiri mune rimwe ramaguta, mumwe murume akanga azere namaperembudzi akauya. Akati achiona Jesu, akawira pasi nechiso chake akamukumbira zvikuru achiti, “Ishe, kana muchida, munogona kundinatsa.”"},{"book":"Ruka","chapter":"5","verse":"13","text":"Jesu akatambanudza ruoko rwake akabata murume uyu akati, “Ndinoda, chinatswa!” Pakarepo maperembudzi akabva paari."},{"book":"Ruka","chapter":"5","verse":"14","text":"Ipapo Jesu akamurayira akati, “Usaudza munhu, asi enda undozviratidza kumuprista ugopa zvibayiro zvakarayirwa naMozisi zvokunatswa kwako, chive chapupu kwavari.”"},{"book":"Ruka","chapter":"5","verse":"15","text":"Asi mukurumbira wake wakapararira kwazvo, zvokuti vanhu vazhinji zhinji vakauya kuzomunzwa uye kuti vaporeswe zvirwere zvavo."},{"book":"Ruka","chapter":"5","verse":"16","text":"Asi, kazhinji Jesu aizvitsaura achienda kusina vanhu kuti andonyengetera."},{"book":"Ruka","chapter":"5","verse":"17","text":"Rimwe zuva paaidzidzisa, vaFarisi navadzidzisi vomurayiro, vakanga vabva mumisha yose yeGarirea neJudhea uye neJerusarema, vakanga vagerepo. Uye simba raShe rakanga riripo kuti aporese vanorwara."},{"book":"Ruka","chapter":"5","verse":"18","text":"Vamwe varume vakasvika vakatakura murume akanga akaoma mutezo parukukwe vakaedza kuti vamupinze mumba kuti vandomuradzika pamberi paJesu."},{"book":"Ruka","chapter":"5","verse":"19","text":"Vakati vashayiwa nzira yokupinda nayo nokuda kwokuwanda kwavanhu, vakakwira pamusoro pedenga vakamuburutsa ari parukukwe rwake nepamapfiriro, pakati pavanhu, pamberi paJesu chaipo."},{"book":"Ruka","chapter":"5","verse":"20","text":"Jesu akati aona kutenda kwavo, akati, “Shamwari, zvivi zvako zvaregererwa.”"},{"book":"Ruka","chapter":"5","verse":"21","text":"VaFarisi navadzidzisi vomurayiro vakatanga kufunga vachiti, “Ndianiko munhu uyu anotaura achimhura Mwari. Ndianiko anoregerera zvivi kunze kwaMwari chete?”"},{"book":"Ruka","chapter":"5","verse":"22","text":"Jesu aiziva zvavaifunga uye akabvunza achiti, “Seiko muchifunga zvinhu izvi mumwoyo yenyu?"},{"book":"Ruka","chapter":"5","verse":"23","text":"Ndezvipiko zvakareruka: kuti, ‘Zvivi zvako zvaregererwa,’ kana kuti, ‘Simuka ufambe’?"},{"book":"Ruka","chapter":"5","verse":"24","text":"Asi kuti muzive kuti Mwanakomana woMunhu ane simba panyika rokuregerera zvivi.” Akati kumurume akanga akaoma mutezo, “Ndinoti kwauri, simuka, tora rukukwe rwako uende kumba.”"},{"book":"Ruka","chapter":"5","verse":"25","text":"Pakarepo akasimuka pamberi pavo, akatora rukukwe rwaakanga avete parwuri akaenda kumba achirumbidza Mwari."},{"book":"Ruka","chapter":"5","verse":"26","text":"Munhu wose akashamiswa nazvo akarumbidza Mwari. Vakazadzwa nokutya vakati, “Taona zvinhu zvinoshamisa nhasi.”"},{"book":"Ruka","chapter":"5","verse":"27","text":"Shure kwaizvozvo, Jesu akabuda akaona muteresi ainzi Revhi akagara paimba yake yokuteresa. Jesu akati kwaari, “Nditevere.”"},{"book":"Ruka","chapter":"5","verse":"28","text":"Revhi akasimuka, akasiya zvinhu zvose akamutevera."},{"book":"Ruka","chapter":"5","verse":"29","text":"Ipapo Revhi akaitira Jesu mabiko makuru pamba pake, uye vateresi vazhinji kwazvo navamwewo vakadya navo."},{"book":"Ruka","chapter":"5","verse":"30","text":"Asi vaFarisi navadzidzisi vomurayiro vakanga vari veboka ravo vakagununʼuna vakati kuvadzidzi vake, “Seiko muchidya navateresi navatadzi?”"},{"book":"Ruka","chapter":"5","verse":"31","text":"Jesu akavapindura akati, “Vasingarwari havatsvaki chiremba, asi vanorwara."},{"book":"Ruka","chapter":"5","verse":"32","text":"Handina kuuya kuzodana vakarurama, asi vatadzi kuti vatendeuke.”"},{"book":"Ruka","chapter":"5","verse":"33","text":"Ivo vakati kwaari, “Vadzidzi vaJohani vanotsanya kazhinji uye vachinyengetera, uye vadzidzi vavaFarisi vanodarowo, asi venyu vanoramba vachidya nokunwa.”"},{"book":"Ruka","chapter":"5","verse":"34","text":"Jesu akavapindura akati, “Mungaite here kuti shamwari dzechikomba dzitsanye iye achinavo?"},{"book":"Ruka","chapter":"5","verse":"35","text":"Asi nguva ichauya apo chikomba chichabviswa kwavari; mumazuva iwayo vachatsanya.”"},{"book":"Ruka","chapter":"5","verse":"36","text":"Akavaudza mufananidzo uyu akati, “Hakuna munhu anobvarura chigamba kubva panguo itsva achichisonera panguo tsaru. Kana akadaro, anenge abvarura nguo itsva, uye chigamba chinobva panguo itsva hachibatsiri panguo tsaru."},{"book":"Ruka","chapter":"5","verse":"37","text":"Uye hakuna anodira waini itsva mumaguchu amatehwe matsaru. Kana akadaro, waini itsva ichatsemura matehwe, waini itsva ichateuka uye maguchu ewaini achaparadzwa."},{"book":"Ruka","chapter":"5","verse":"38","text":"Kwete, waini itsva inofanira kudirwa mumaguchu amatehwe matsva."},{"book":"Ruka","chapter":"5","verse":"39","text":"Uye hakuna munhu anoti ambonwa waini tsaru ozoda waini itsva, nokuti anoti, ‘Tsaru iri nani.’ ”"}]}