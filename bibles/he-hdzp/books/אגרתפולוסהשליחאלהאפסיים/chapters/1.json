{"data":[{"book":"אגרת פולוס השליח אל האפסיים","chapter":"1","verse":"1","text":"מאת פולוס, שליחו של ישוע המשיח לפי רצון אלוהים."},{"book":"אגרת פולוס השליח אל האפסיים","chapter":"1","verse":"2","text":"חסד ושלום לכם מאת האלוהים אבינו וישוע המשיח אדוננו."},{"book":"אגרת פולוס השליח אל האפסיים","chapter":"1","verse":"3","text":"אנחנו מברכים את האלוהים, אבי אדוננו ישוע המשיח, אשר ברך אותנו בכל ברכות השמים בזכות השתייכותנו למשיח."},{"book":"אגרת פולוס השליח אל האפסיים","chapter":"1","verse":"4","text":"עוד לפני שברא אלוהים את העולם הוא בחר אותנו בזכות המשיח, כדי לקדשנו ולהעמידנו לפניו ללא כל חטא או דופי."},{"book":"אגרת פולוס השליח אל האפסיים","chapter":"1","verse":"5","text":"באהבתו הרבה ומרצונו הטוב הוא אימץ אותנו לבניו על־ידי ישוע המשיח."},{"book":"אגרת פולוס השליח אל האפסיים","chapter":"1","verse":"6","text":"כל הכבוד, התהילה והשבח לאלוהינו על טוב־לבו וחסדו, ועל הברכות שברך אותנו בזכות השתייכותנו לבנו האהוב."},{"book":"אגרת פולוס השליח אל האפסיים","chapter":"1","verse":"7","text":"אלוהים הוא טוב ורחמן כל־כך, עד שגאל אותנו מחטאינו, במחיר דמו של המשיח, וסלח לנו על כל פשעינו."},{"book":"אגרת פולוס השליח אל האפסיים","chapter":"1","verse":"8","text":"וכל זאת הוא נתן לנו ברוחב־לב, בחכמה ובהבנה."},{"book":"אגרת פולוס השליח אל האפסיים","chapter":"1","verse":"9","text":"אלוהים גילה את מטרתו הסודית והנעלה בשליחת המשיח, תוכנית שבחר ברחמיו עוד לפני זמן רב."},{"book":"אגרת פולוס השליח אל האפסיים","chapter":"1","verse":"10","text":"וזוהי המטרה: בהגיע הזמן המיועד הוא יאסוף את כולנו מכל מקום, מהארץ ומהשמים."},{"book":"אגרת פולוס השליח אל האפסיים","chapter":"1","verse":"11","text":"לפי תוכניתו הנדיבה הכין לנו אלוהים נחלה במשיח. עוד מבראשית הוא בחר בנו להיות שלו, והכול מתרחש בדיוק כפי שהחליט מאז ומעולם."},{"book":"אגרת פולוס השליח אל האפסיים","chapter":"1","verse":"12","text":"אלוהים עשה זאת כדי שאנו, שהיינו המאמינים הראשונים במשיח, נשבח ונפאר את שמו, וניתן לו כבוד על שעשה למעננו את הדברים הנפלאים האלה."},{"book":"אגרת פולוס השליח אל האפסיים","chapter":"1","verse":"13","text":"גם אתם, ששמעתם את הבשורה אחרינו והאמנתם במשיח, נושעתם ונחתמתם כשייכים למשיח, באמצעות רוח הקודש אשר הובטח לכל המאמינים עוד לפני זמן רב."},{"book":"אגרת פולוס השליח אל האפסיים","chapter":"1","verse":"14","text":"נוכחותו של רוח הקודש בתוכנו היא הערובה שאלוהים באמת יעניק לנו כל מה שהבטיח, וחותם הרוח בנו פירושו שאלוהים קנה אותנו ויביאנו אליו. זוהי סיבה נוספת לנו לפאר ולשבח את אלוהינו."},{"book":"אגרת פולוס השליח אל האפסיים","chapter":"1","verse":"15","text":"משום כך, מאז ששמעתי על אמונתכם החזקה באדון ישוע, ועל אהבתכם למאמינים המשיחיים בכל מקום,"},{"book":"אגרת פולוס השליח אל האפסיים","chapter":"1","verse":"16-17","text":"לא חדלתי להודות לאלוהים עבורכם. אני מתפלל בעדכם כל הזמן; אני מבקש מאלוהי אדוננו ישוע המשיח, מאבי הכבוד, שיעניק לכם רוח חכמה, כדי שתראו ותבינו מיהו המשיח ומה עשה למעננו."},{"book":"אגרת פולוס השליח אל האפסיים","chapter":"1","verse":"18","text":"אני מתפלל שאורו יציף את לבבכם ושעיניכם תיפקחנה, למען תוכלו לראות ולדעת מהי הקריאה שהועיד לכם, ומה עשירות ונפלאות הן הברכות שהבטיח למאמינים בו."},{"book":"אגרת פולוס השליח אל האפסיים","chapter":"1","verse":"19-20","text":"אני מתפלל שתבינו מה עצום הכוח שהעמיד אלוהים לרשות המאמינים בו; הוא העמיד לרשותנו את אותו הכוח העצום, אשר הקים את המשיח מן המתים והושיבו במקום הכבוד לימין האלוהים בשמים,"},{"book":"אגרת פולוס השליח אל האפסיים","chapter":"1","verse":"21","text":"מעל לכל מלך, שליט או מנהיג. כן, כבודו גדול, מלא־הדר ורב־רושם יותר מזה של כל אחד אחר בעולם הזה או בעולם הבא."},{"book":"אגרת פולוס השליח אל האפסיים","chapter":"1","verse":"22","text":"אלוהים שם לרגליו את הכול, ומינה אותו לראש הקהילה,"},{"book":"אגרת פולוס השליח אל האפסיים","chapter":"1","verse":"23","text":"אשר היא גופו ואשר מלאה במי שממלא את הכול."}]}