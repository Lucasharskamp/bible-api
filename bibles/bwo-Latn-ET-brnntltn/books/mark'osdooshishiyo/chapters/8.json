{"data":[{"book":"Mark'os Dooshishiyo","chapter":"8","verse":"1","text":"Manoori aawwotsitse aani ay ashuwots kakwe bowtsi, bometwono deshatsno bo tesh, mann Iyesus b́ danifwotsi s'eegdek't boosh hank'o bí eti,"},{"book":"Mark'os Dooshishiyo","chapter":"8","verse":"2","text":"«Ashaanots hamb, taanton keez aawo teshrnee, bometwo eegor bo deshawotse boosh t maac'o k'ewere,"},{"book":"Mark'os Dooshishiyo","chapter":"8","verse":"3","text":"Hank'on bo k'ak'tsok'on bo gálomants ameree err t fakshiyal weerindatse maawniye bowtsiti, dab boyitse ik ikwots wokooke waaknee.»"},{"book":"Mark'os Dooshishiyo","chapter":"8","verse":"4","text":"B́ danifwotswere, «Béré worwotse jam ashaanotssh bodet misho kone daatso faliti?» ett bísh bo aani."},{"book":"Mark'os Dooshishiyo","chapter":"8","verse":"5","text":"Iyesuswere, «Ambts misho detsfte?» ett boon bíaati, boowere, «Shawat misho detsfone» bo eti."},{"book":"Mark'os Dooshishiyo","chapter":"8","verse":"6","text":"Ashuwots datsats beewne bíeti, shawat mishono dets dek't Ik'osh mango b́ ími, tiitsdek't ash ashosh bo imetwok'o b́ danifwotssh b́ ími, boowere ash ashosh bo t'intsi."},{"book":"Mark'os Dooshishiyo","chapter":"8","verse":"7","text":"Ay woterawo mus' nana'úwotsno detsfno botesh, mus' manots jangosho Ik'o b́údiyakon ash ashosh bo t'intsitwok'o b́ danifwotssh b́ keewi."},{"book":"Mark'os Dooshishiyo","chapter":"8","verse":"8","text":"Jam ashuwots máát bowori, méére oorts mishi tiish tishono kakut shawat een een maron s'eeno bo k'aaúwi."},{"book":"Mark'os Dooshishiyo","chapter":"8","verse":"9","text":"Maats ashuwotsu awd kumok'o wotituno botesh, Iyesus bono ameree ett faksh b́ k'ri."},{"book":"Mark'os Dooshishiyo","chapter":"8","verse":"10","text":"Maniyere il b́ danifwotsnton jelbats wotdek't Dalmanut awrajo maants k'azbíami."},{"book":"Mark'os Dooshishiyo","chapter":"8","verse":"11","text":"Ferisawino eteyirwotsitse Iyesus maants waat bínton moosho dek' botwi, bín fadosh gawt darotse adits keew iko boosh b́kitsitwok'o bín bo'aati."},{"book":"Mark'os Dooshishiyo","chapter":"8","verse":"12","text":"8:12 Luk'. 11:29  Iyesus ah ett kashowosht, «Dúranatsi s'oot'o adits keewo bísh k'aleyish eegosh geefa? Aroniye itsh t keewiri, dúranatsi na'osh b́ jamon adits keewo kitseratse!» bí eti."},{"book":"Mark'os Dooshishiyo","chapter":"8","verse":"13","text":"Boon k'az k'rat aani jelbats wotdek't bak'etsomand k'az b́ kimi."},{"book":"Mark'os Dooshishiyo","chapter":"8","verse":"14","text":"B́ danifwots misho bo battsatse tuutson jelbotse ik mishuniye okoon eegor deshatsno bo tesh."},{"book":"Mark'os Dooshishiyo","chapter":"8","verse":"15","text":"8:15 Luk'. 12:1  Iyesuswere «Ferisawino eteefwotsnat Herodis boot' shashatse it atso korde'ere,» ett bí azazi."},{"book":"Mark'os Dooshishiyo","chapter":"8","verse":"16","text":"Bowere «Han bí etir, daneraka misho no t'ut'tsosha b́wotiti» ett boatsatseyewo bokeewi."},{"book":"Mark'os Dooshishiyo","chapter":"8","verse":"17","text":"Iyesusewere bo gawirwo dandek't hank'o boosh bí eti. «Misho no t'út'tsosha etaat eegoshe it gawiri? Andoor eegor t'iwintso falawwotsnat danawots itneya? It nibo andoor b́ dungtsok'oneya b́fa'oni?"},{"book":"Mark'os Dooshishiyo","chapter":"8","verse":"18","text":"8:18 Erm. 5:21; Hzk'. 12:2; Mar. 4:12  Ááwo detsfetsat be'aatsteya? Waazono detsfetsat shiyatsteya? Aak'oneya gaweyo itsh b́ k'azi?"},{"book":"Mark'os Dooshishiyo","chapter":"8","verse":"19","text":"Úts misho úts kúm ashosh t titsor b́ ooro ambts mari s'eene it k'aaúwi?» Bo were «Tatse git mari s'eena» bo eti."},{"book":"Mark'os Dooshishiyo","chapter":"8","verse":"20","text":"«Mank'o shawat mishono awd kúm ashuwotssh t titsor oortso ambts mari s'eene it k'aaúwi?» Et boon bí aati. Bowere «Shawat mari s'eena» bo eti."},{"book":"Mark'os Dooshishiyo","chapter":"8","verse":"21","text":"Bíwere «Beree, andoor t'iwitsratsteya?» Bosh bí eti."},{"book":"Mark'os Dooshishiyo","chapter":"8","verse":"22","text":"Betesayid maantsowere ambobodtsok'on ashuwots dog iko Iyesus maants dek' boweyi, shodtsman b́ shuuítwok'o bok'oni."},{"book":"Mark'os Dooshishiyo","chapter":"8","verse":"23","text":"Bíwere bek'falaw ashman b́ kisho detsdek't jishfere gálotse b́kishi, ashman ááwats s'udo tuf ett b́ kisho bíats gedt «Ik jago bek'irwiya?» ett bí aati."},{"book":"Mark'os Dooshishiyo","chapter":"8","verse":"24","text":"Ááw doogonu kááw dek't, «Ee ashuwots taash be'eyirune, ernmó shaíru mitwotsiye taash bo ariri,» bí eti."},{"book":"Mark'os Dooshishiyo","chapter":"8","verse":"25","text":"Ando aani Iyesus asho aawwotsats b́ kisho b́ gedi, manoor ashman t'iwitsdek' b́ s'iili, kashatnu jam keewo s'ayintsdek't b́ bek'i."},{"book":"Mark'os Dooshishiyo","chapter":"8","verse":"26","text":"Maniye il Iyesus «Galots kindk'aye,» ett b́ galomand bí ametuwok'o fakshb́k'ri."},{"book":"Mark'os Dooshishiyo","chapter":"8","verse":"27","text":"Iyesusnat b́ danifwotsn Filip'os K'isariya eteyiru dats kayu ganoke fa'a galwots maants botwi, weeratse bobefere Iyesus, «Ash ashuwots taan koni etfnó?» Ett b́ danifwotsi bí aati."},{"book":"Mark'os Dooshishiyo","chapter":"8","verse":"28","text":"Bowere, «Ik ikwots gupfo Yohansiye, k'atswots Eliyasiye, ando k'atswotswere nebiyiwotsitsi ikoniye etfne neesha,» ett bo aaniyi."},{"book":"Mark'os Dooshishiyo","chapter":"8","verse":"29","text":"«Itmo taan koni etfte?» ett bí aati. P'et'roswe «Nee he, Ik'o futtso neene,» ett bí aani."},{"book":"Mark'os Dooshishiyo","chapter":"8","verse":"30","text":"Iyesusere, «T jango konshor keewk'ayere,» ett kúp'shdek' boosh b́ izi."},{"book":"Mark'os Dooshishiyo","chapter":"8","verse":"31","text":"Iyesus b́ danifwotsi hank'o ett daniyo dek'́ b́twi. «Ash na'o ay gond bek'o daatso bísh geyife, eenashwotsoke, kahni naashwotsnat Muse nemo danifwotsoke gac'etwe, úd'etwe, ernmó keez aawoniye okoon k'iro da'ar twitwe.»"},{"book":"Mark'os Dooshishiyo","chapter":"8","verse":"32","text":"Keewano bek'shdek't boosh b́keewi, manóór P'et'ros bín bíaali ash aalok s'eegdek't fayo b́tuwi. «Hank'ó et k'aye» eton bín b́ fay."},{"book":"Mark'os Dooshishiyo","chapter":"8","verse":"33","text":"Iyesusmó wongr ett aanat b́ danifwotsi s'ilt́ P'et'rosi, «Nee shed'anan t shutsomandan amee! nee ashka bako Ik'iko gawratsne!» ett b́ fay."},{"book":"Mark'os Dooshishiyo","chapter":"8","verse":"34","text":"Maniyere il Iyesus ash asho b́ danifwotsnton s'eegdek't boosh hank'o bí et, «T jafrats woo shuntso fa'e wotiyal b́ tooko juk'rowe, b́ mask'aliyono kurde'er tshuutso wowe,"},{"book":"Mark'os Dooshishiyo","chapter":"8","verse":"35","text":"8:35 Mat. 10:39; Luk'. 17:33; Yoh. 12:25  B́ kashu faridek'o geyiru jamo bin t'ut'etwe, s'uznmó t jangonat doo shishiyi jangosh b́ kasho beshide imetwo fari dek'etwe,"},{"book":"Mark'os Dooshishiyo","chapter":"8","verse":"36","text":"Asho dats jamatsi gaal jamo daatsrr b́ kasho b́t'ut'al eege bísh b́ k'aliti?"},{"book":"Mark'os Dooshishiyo","chapter":"8","verse":"37","text":"Asho b́ kashu woriyosh aak'o k'awntse dashosh b́ faliti?"},{"book":"Mark'os Dooshishiyo","chapter":"8","verse":"38","text":"Haalirwotsnat morrets, dúranatsi s'oot'anots shinatse taanat tkeewi jangosh jitsitu jamosh, ash na'o tnih mangon S'ayin melakiwotston t wóór b́ jangosh taawere jitsitwe.»"}]}