{"data":[{"book":"II CRONICHE","chapter":"34","verse":"1","text":"GIOSIA era di età di otto anni, quando cominciò a regnare; e regnò trentun'anno in Gerusalemme."},{"book":"II CRONICHE","chapter":"34","verse":"2","text":"E fece ciò che piace al Signore, e camminò nelle vie di Davide, suo padre, e non se ne rivolse, nè a destra, nè a sinistra."},{"book":"II CRONICHE","chapter":"34","verse":"3","text":"E l'anno ottavo del suo regno, essendo egli ancora giovanetto, cominciò a ricercar l'Iddio34.3 Iddio 2 Cron. 15.2. di Davide, suo padre; e l'anno duodecimo cominciò a nettar Giuda e Gerusalemme degli alti luoghi, e de' boschi, e delle sculture, e delle statue di getto34.3 getto 2 Cron. 33.17,22.."},{"book":"II CRONICHE","chapter":"34","verse":"4","text":"E in presenza sua furono disfatti gli altari de' Baali; ed egli troncò i simulacri ch'erano al disopra di essi; e spezzò, e tritò i boschi e le sculture, e le statue di getto, e ne sparse la polvere sopra le sepolture di coloro che aveano loro sacrificato."},{"book":"II CRONICHE","chapter":"34","verse":"5","text":"Ed arse le ossa de' sacerdoti sopra gli altari loro34.5 loro 1 Re. 13.2.; e nettò Gerusalemme e Giuda."},{"book":"II CRONICHE","chapter":"34","verse":"6","text":"Egli fece lo stesso ancora nelle città di Manasse, e di Efraim, e di Simeone, e fino in Neftali, ne' lor luoghi desolati d'ogn'intorno."},{"book":"II CRONICHE","chapter":"34","verse":"7","text":"E disfece gli altari, e spezzò i boschi e le sculture, fino a stritolarle; e troncò tutti i simulacri in tutto il paese d'Israele; poi se ne ritornò in Gerusalemme."},{"book":"II CRONICHE","chapter":"34","verse":"8","text":"E l'anno diciottesimo del suo regno, dopo aver nettato il paese e la Casa, mandò Safan, figliuolo di Asalia; e Maaseia, capitano della città; e Ioa, figliuolo di Ioachaz, segretario, per far ristorar la Casa del Signore Iddio suo."},{"book":"II CRONICHE","chapter":"34","verse":"9","text":"Essi adunque vennero ad Hilchia, sommo sacerdote, e furono loro dati i danari, che erano stati portati nella Casa di Dio34.9 Dio 2 Re. 12.4 ecc.; i quali i Leviti, guardiani delle soglie, aveano raccolti da Manasse, e da Efraim, e da tutto il rimanente d'Israele, e da tutto Giuda, e Beniamino; e poi erano ritornati in Gerusalemme."},{"book":"II CRONICHE","chapter":"34","verse":"10","text":"Ed essi li diedero in mano a coloro che aveano la cura dell'opera, i quali erano costituiti sopra la fabbrica della Casa del Signore; e quelli che aveano la cura dell'opera che si faceva nella Casa del Signore davano que' danari, per racconciare, e per ristorar la Casa."},{"book":"II CRONICHE","chapter":"34","verse":"11","text":"E li davano a' fabbri, ed a' muratori; e per comperar pietre tagliate, e legname per le travature, e per fare i palchi alle case, le quali i re di Giuda aveano guaste."},{"book":"II CRONICHE","chapter":"34","verse":"12","text":"Or quegli uomini si adoperavano fedelmente in quell'opera; e sopra essi erano costituiti Iahat, ed Abdia, Leviti, d'infra i figliuoli di Merari; e d'infra i Chehatiti: Zaccaria e Mesullam, per sollecitar l'opera. Tutti i maestri degli strumenti musicali erano eziandio Leviti;"},{"book":"II CRONICHE","chapter":"34","verse":"13","text":"come ancora quelli che comandavano a quelli che portavano i pesi; ed essi aveano la cura di sollecitar tutti quelli che lavoravano all'opera in qualunque servigio; gli scrivani eziandio, ed i commessari, e i portinai, erano Leviti."},{"book":"II CRONICHE","chapter":"34","verse":"14","text":"Ora, mentre traevano fuori i danari, ch'erano stati portati nella Casa del Signore, il sacerdote Hilchia trovò il libro della Legge del Signore, data per Mosè."},{"book":"II CRONICHE","chapter":"34","verse":"15","text":"Ed Hilchia parlò al segretario Safan, e gli disse: Io ho trovato il libro della Legge nella Casa del Signore. Ed Hilchia diede il libro a Safan."},{"book":"II CRONICHE","chapter":"34","verse":"16","text":"E Safan portò quel libro al re. E, dopo che gli ebbe fatta la sua relazione, dicendo: I tuoi servitori fanno tutto quello ch'è loro stato commesso;"},{"book":"II CRONICHE","chapter":"34","verse":"17","text":"ed hanno messi insieme i danari che si sono trovati nella Casa del Signore, e li hanno dati in mano a' commessari, ed a quelli che fanno l'opera;"},{"book":"II CRONICHE","chapter":"34","verse":"18","text":"il segretario Safan rapportò ancora, e disse al re, che il sacerdote Hilchia gli avea dato un libro. E Safan vi lesse dentro in presenza del re."},{"book":"II CRONICHE","chapter":"34","verse":"19","text":"E come il re ebbe udite le parole della Legge, stracciò i suoi vestimenti."},{"book":"II CRONICHE","chapter":"34","verse":"20","text":"Poi comandò ad Hilchia, e ad Ahicam, figliuolo di Safan, e ad Abdon, figliuolo di Mica, ed al segretario Safan, e ad Asaia, servitor del re, dicendo:"},{"book":"II CRONICHE","chapter":"34","verse":"21","text":"Andate, domandate il Signore per me, e per lo rimanente d'Israele e di Giuda, intorno alle parole di questo libro ch'è stato ritrovato; perciocchè grande è l'ira del Signore, la quale è versata sopra noi; perciocchè i nostri padri non hanno osservata la parola del Signore, per far secondo tutto ciò ch'è scritto in questo libro."},{"book":"II CRONICHE","chapter":"34","verse":"22","text":"Hilchia adunque, e gli uomini del re, andarono dalla profetessa Hulda, moglie di Sallum, figliuolo di Tochat, figliuolo di Hasra, guardiano delle vesti, la quale abitava in Gerusalemme, nel secondo recinto; e parlarono a lei in quella sentenza."},{"book":"II CRONICHE","chapter":"34","verse":"23","text":"Ed ella disse loro: Così ha detto il Signore Iddio d'Israele: Dite all'uomo che vi ha mandati a me:"},{"book":"II CRONICHE","chapter":"34","verse":"24","text":"Così ha detto il Signore: Ecco, io fo venir del male sopra questo luogo, e sopra i suoi abitatori; tutte le maledizioni che sono scritte nel libro, ch'è stato letto in presenza del re di Giuda."},{"book":"II CRONICHE","chapter":"34","verse":"25","text":"Perciocchè essi mi hanno abbandonato, ed hanno fatti profumi ad altri dii, per dispettarmi con tutte le opere delle lor mani; laonde l'ira mia si è versata sopra questo luogo, e non si spegnerà."},{"book":"II CRONICHE","chapter":"34","verse":"26","text":"Ma dite così al re di Giuda, che vi ha mandati per domandare il Signore: Così ha detto il Signore Iddio d'Israele: Quant'è alle parole che tu hai udite;"},{"book":"II CRONICHE","chapter":"34","verse":"27","text":"perciocchè il tuo cuore si è ammollito, e tu ti sei umiliato per timor di Dio, quando tu hai inteso ciò ch'egli ha pronunziato contro a questo luogo, e contro a' suoi abitatori; e ti sei umiliato nel mio cospetto, ed hai stracciati i tuoi vestimenti, ed hai pianto davanti a me; io altresì ti ho esaudito, dice il Signore."},{"book":"II CRONICHE","chapter":"34","verse":"28","text":"Ecco, io ti raccoglierò coi tuoi padri, e sarai raccolto nelle tue sepolture in pace; e gli occhi tuoi non vedranno tutto il male che io fo venire sopra questo luogo, e sopra i suoi abitatori. Ed essi rapportarono la cosa al re."},{"book":"II CRONICHE","chapter":"34","verse":"29","text":"Allora il re mandò a raunar tutti gli Anziani di Giuda e di Gerusalemme."},{"book":"II CRONICHE","chapter":"34","verse":"30","text":"Poi salì nella Casa del Signore, con tutti gli uomini di Giuda, e con gli abitanti di Gerusalemme, insieme co' sacerdoti, e i Leviti, e con tutto il popolo, dal maggiore al minore. Ed egli lesse, in lor presenza, tutte le parole del libro del Patto, il quale era stato trovato nella Casa del Signore."},{"book":"II CRONICHE","chapter":"34","verse":"31","text":"E il re stette in piè nel luogo suo ordinario34.31 ordinario 2 Re. 11.14. 2 Cron. 6.13., e fece patto nel cospetto del Signore, promettendo di camminare dietro al Signore, e di osservare i suoi comandamenti, e le sue testimonianze, e i suoi statuti, con tutto il cuore, e con tutta l'anima sua; mettendo ad effetto le parole del Patto, scritte in quel libro."},{"book":"II CRONICHE","chapter":"34","verse":"32","text":"E fece promettere il medesimo a tutti quelli che furono ritrovati in Gerusalemme, ed in Beniamino; e gli abitanti di Gerusalemme fecero secondo il Patto di Dio, dell'Iddio dei padri loro."},{"book":"II CRONICHE","chapter":"34","verse":"33","text":"E Giosia tolse via tutte le abbominazioni da tutte le contrade de' figliuoli d'Israele, e sottopose tutti quelli che si ritrovarono in Israele a servire al Signore Iddio loro. Tutto il tempo della vita di Giosia, essi non si rivolsero indietro dal Signore Iddio de' lor padri34.33 padri Ger. 3.10.."}]}