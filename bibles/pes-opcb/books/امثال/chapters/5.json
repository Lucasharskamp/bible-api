{"data":[{"book":"امثال","chapter":"5","verse":"1","text":"ای پسرم، به سخنان حکیمانهٔ من گوش کن و به بصیرت من توجه نما."},{"book":"امثال","chapter":"5","verse":"2","text":"آنگاه خواهی دانست چگونه درست رفتار کنی، و سخنان تو نشان خواهد داد که از دانایی برخوردار هستی."},{"book":"امثال","chapter":"5","verse":"3","text":"زن بدکاره چرب زبان است و سخنان او مانند عسل شیرین می‌باشد؛"},{"book":"امثال","chapter":"5","verse":"4","text":"ولی عاقبت جز تلخی و درد چیزی برای تو باقی نمی‌گذارد."},{"book":"امثال","chapter":"5","verse":"5","text":"زن بدکاره تو را به سوی مرگ و جهنم می‌کشاند،"},{"book":"امثال","chapter":"5","verse":"6","text":"زیرا او از راه زندگی منحرف شده و سرگردان است و نمی‌داند به کجا می‌رود."},{"book":"امثال","chapter":"5","verse":"7","text":"ای جوانان، به من گوش دهید و آنچه را که می‌خواهم به شما بگویم هرگز فراموش نکنید:"},{"book":"امثال","chapter":"5","verse":"8","text":"از چنین زنی دوری کنید. حتی به در خانه‌اش هم نزدیک نشوید،"},{"book":"امثال","chapter":"5","verse":"9","text":"مبادا در دام وسوسه‌هایش گرفتار شوید و حیثیت خود را از دست بدهید و بقیه عمر خویش را صرف کسی کنید که رحم و شفقت ندارد."},{"book":"امثال","chapter":"5","verse":"10","text":"مبادا غریبه‌ها اموال شما را تصاحب نمایند و ثمرهٔ زحمت شما از آن دیگران شود،"},{"book":"امثال","chapter":"5","verse":"11","text":"و عاقبت بیمار شده، از شدت درماندگی بنالید"},{"book":"امثال","chapter":"5","verse":"12","text":"و بگویید: «کاش که گوش می‌دادم! کاش که تسلیم هوسهایم نمی‌شدم!"},{"book":"امثال","chapter":"5","verse":"13","text":"چرا به نصایح معلمانم گوش ندادم؟ چرا به سخنان ایشان توجه نکردم؟"},{"book":"امثال","chapter":"5","verse":"14","text":"اکنون باید پیش همه رسوا و سرافکنده باشم.»"},{"book":"امثال","chapter":"5","verse":"15","text":"پسرم، نسبت به همسر خود وفادار باش و تنها نسبت به او عشق بورز."},{"book":"امثال","chapter":"5","verse":"16","text":"چرا باید از زنان هرزهٔ خیابانی صاحب بچه شوی؟"},{"book":"امثال","chapter":"5","verse":"17","text":"فرزندان تو باید تنها مال خودت باشند و نباید غریبه‌ها در آنان سهمی داشته باشند."},{"book":"امثال","chapter":"5","verse":"18","text":"پس با زنت خوش باش و از همسر خود که در ایام جوانی با او ازدواج کرده‌ای لذت ببر."},{"book":"امثال","chapter":"5","verse":"19","text":"دلبریها و آغوش او تو را کافی باشد، و قلب تو فقط از عشق او سرشار گردد."},{"book":"امثال","chapter":"5","verse":"20","text":"چرا باید به زن بدکاره دل ببندی و زنی را که به تو تعلق ندارد در آغوش بگیری؟"},{"book":"امثال","chapter":"5","verse":"21","text":"خداوند به دقت تو را زیر نظر دارد و هر کاری را که انجام می‌دهی می‌سنجد."},{"book":"امثال","chapter":"5","verse":"22","text":"گناهان شخص بدکار مانند ریسمان به دورش می‌پیچد و او را گرفتار می‌سازد."},{"book":"امثال","chapter":"5","verse":"23","text":"بلهوسی او باعث مرگش خواهد شد و حماقتش او را به نابودی خواهد کشاند."}]}