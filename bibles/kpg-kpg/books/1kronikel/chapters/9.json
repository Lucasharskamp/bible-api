{"data":[{"book":"1 Kronikel","chapter":"9","verse":"1","text":"Nia daangada Israel huogodoo la ne hihi hagatau gi nadau madahaanau. Nia mee aanei guu lawa di hihi i lodo Di Beebaa o nia King o Israel."},{"book":"1 Kronikel","chapter":"9","verse":"2","text":"Digau ala ne lloomoi gi muli i di matagidagi gi nadau waahale donu la aalaa go digau Israel donu, digau hai mee dabu, digau Levi, mo digau ngalua o di Hale Daumaha."},{"book":"1 Kronikel","chapter":"9","verse":"3","text":"Nia daangada o nia madawaawa o Judah, Benjamin, Ephraim, mo Manasseh guu hula guu noho i Jerusalem.9.3 Ezra 2.27; Nehemiah 7.73"},{"book":"1 Kronikel","chapter":"9","verse":"4-6","text":"Aanei nia madahaanau e 690 o di madawaawa Judah ala nogo noho i Jerusalem:"},{"book":"1 Kronikel","chapter":"9","verse":"7-8","text":"Aanei digau o di madawaawa Benjamin ala nogo noho i Jerusalem:"},{"book":"1 Kronikel","chapter":"9","verse":"9","text":"Nia madahaanau e 956 o di madawaawa deenei e noho i golo. Nia daane huogodoo ala nadau ingoo i nua la nia dagi o nia madahaanau."},{"book":"1 Kronikel","chapter":"9","verse":"10-12","text":"Digau hai mee dabu aanei la nogo noho i Jerusalem:"},{"book":"1 Kronikel","chapter":"9","verse":"13","text":"Digau hai mee dabu ala e dagi nadau madahaanau huogodoo le e 1,760. Digaula gu iloo gi nia moomee huogodoo ala e hai i lodo di Hale Daumaha."},{"book":"1 Kronikel","chapter":"9","verse":"14-16","text":"Digau Levi aanei i lala le e noho i Jerusalem:"},{"book":"1 Kronikel","chapter":"9","verse":"17","text":"Nia gau hagaloohi di Hale Daumaha nogo noho i lodo Jerusalem la go Shallum, Akkub, Talmon, mo Ahiman. Shallum la go di tagi digaula."},{"book":"1 Kronikel","chapter":"9","verse":"18","text":"Ga dau mai gi di madagoaa deelaa, gei nia madahaanau digaula nogo hagaloohi di bontai dela e ulu mai gi di ngudu di Bontai di King dela i di baahi gi dua di abaaba di waahale. Mai nia laangi, digaula nogo hagaloloohi i nia ngudu nia bontai ala e hula gi nia waahale ala nogo noho ai digau Levi."},{"book":"1 Kronikel","chapter":"9","verse":"19","text":"Shallum, tama daane a Kore, dela tama daane a Ebiasaph, ngaadahi mo ono daangada o di madahaanau damana o Korah, digaula e madamada humalia di hagaloohi di bontai dela e ulu mai gi di Hale laa e noho ai Dimaadua. E hai hua be nadau maadua mmaadua ala nogo madamada humalia di Waahale laa o Dimaadua."},{"book":"1 Kronikel","chapter":"9","verse":"20","text":"Phinehas, tama daane a Eleazar la tangada dela nogo dagi digaula i mua. Dimaadua gi madalia a mee!"},{"book":"1 Kronikel","chapter":"9","verse":"21","text":"Zechariah, tama daane a Meshelemiah nogo hagaloohi labelaa di bontai dela e ulu mai gi di Hale laa e noho ai Dimaadua."},{"book":"1 Kronikel","chapter":"9","verse":"22","text":"Huogodoo, nia daane e 212 la ne hilihili belee hagaloohi nia bontai ala e ulu mai mo nia bontai di abaaba. Digaula la ne hihi nadau ingoo e hagatau ang gi nia dama guongo ala nogo noho ai digaula. Ma go King David mo soukohp Samuel ala ne haga ulu nia maadua mmaadua digaula gi lodo nia lohongo o di moomee deenei."},{"book":"1 Kronikel","chapter":"9","verse":"23","text":"Digaula mo nadau hagadili gu duudagi gi muli di hagaloohi o nia bontai ala e ulu gi di Hale Daumaha."},{"book":"1 Kronikel","chapter":"9","verse":"24","text":"I di abaaba di Hale Daumaha, di bontai e huli adu gi ngeia, gi ngaaga, gi dua, mo gi dai. Nia bontai aalaa, di bontai e dahi dono dagi hagaloohi i golo."},{"book":"1 Kronikel","chapter":"9","verse":"25","text":"Digau hagaloohi aanei le e hagamaamaa go nadau gau ala e noho i lodo nia dama guongo. Digaula e hagadau e hagaloloohi i nia laangi e hidu i tolongo e dahi."},{"book":"1 Kronikel","chapter":"9","verse":"26","text":"Nia dagi hagaloohi dogohaa aanei, la digau Levi ala go digau ala e kae nia hegau ala e hagalabagau. Go digaula e madamada humalia labelaa nia ruum ala i lodo di Hale Daumaha, mo nia goloo ala e benebene i lodo."},{"book":"1 Kronikel","chapter":"9","verse":"27","text":"Digaula e noho hoohoo gi di Hale Daumaha, idimaa ma di moomee ni digaula dela e hagaloohi di Hale Daumaha, mo e huge nia bontai di abaaba i nia luada huogodoo."},{"book":"1 Kronikel","chapter":"9","verse":"28","text":"Digau Levi ala i golo le e madamada humalia nia goloo ala e hai hegau ai i lodo di hai daumaha. Digaula e hagadina nia maa ma gaa kae gi daha, gei e hagadina hogi nia maa ala ma ga gaamai gi lodo i nia madagoaa huogodoo ala ma ga hai hegau nia maa."},{"book":"1 Kronikel","chapter":"9","verse":"29","text":"Digau ala i golo le e madamada humalia i nia goloo hagamadagu ala i golo, mo nia palaawaa, nia waini, nia lolo olib, nia mee kala, mo nia ‘incense’."},{"book":"1 Kronikel","chapter":"9","verse":"30","text":"Di moomee dela e unugi nia ‘incense’ la tegau ni digau hai mee dabu."},{"book":"1 Kronikel","chapter":"9","verse":"31","text":"Tangada o Levi dono ingoo go Mattithiah, tama daane madua a Shallum, mai di madahaanau damana o Korah, dela dana moomee e hagatogomaalia nia mee tigidaumaha ala e daa."},{"book":"1 Kronikel","chapter":"9","verse":"32","text":"Nia hoo o di madahaanau damana o Kohath di nadau moomee e hagatogomaalia nia palaawaa hagamadagu ang gi di Hale Daumaha i nia Laangi Sabad huogodoo."},{"book":"1 Kronikel","chapter":"9","verse":"33","text":"Hunu madahaanau o digau Levi le e madamada humalia nia daahili i lodo di Hale Daumaha. Nia dagi o nia madahaanau aanei le e noho i lodo hunu hale o di Hale Daumaha, gei digaula e noho hua nadau hegau e hai ai, idimaa, digaula e talitali di nadau gahigahi e hagamaamaa boo mo aa."},{"book":"1 Kronikel","chapter":"9","verse":"34","text":"Nia daane ala nadau ingoo i nua la nia dagi o nia madahaanau o digau Levi, be di hai o di hagatau o nadau maadua mmaadua. Digaula aalaa go nia dagi ala e noho i Jerusalem."},{"book":"1 Kronikel","chapter":"9","verse":"35","text":"Jeiel ne daamada ne hau di waahale go Gibeon gaa noho i golo. Di lodo o maa go Maacah."},{"book":"1 Kronikel","chapter":"9","verse":"36","text":"Tama daane madua a maa go Abdon, nia dama daane a maa ala i golo la go Zur, Kish, Baal, Ner, Nadab,"},{"book":"1 Kronikel","chapter":"9","verse":"37","text":"Gedor, Ahio, Zechariah mo Mikloth,"},{"book":"1 Kronikel","chapter":"9","verse":"38","text":"go tamana o Shimeah. Nia hagadili o digaula nogo noho i lodo Jerusalem e hoohoo gi nia hoo madahaanau lligi o di nadau madahaanau damana."},{"book":"1 Kronikel","chapter":"9","verse":"39","text":"Ner go tamana o Kish, gei Kish la go tamana o Saul. Saul guu hai ana dama daane dogohaa go Jonathan, Malchishua, Abinadab mo Eshbaal9.39 Eshbaal: E haga ingoo labelaa go Ishbosheth i di beebaa 2 Samuel 2.8 mo nia gowaa ala i golo i 2 Samuel."},{"book":"1 Kronikel","chapter":"9","verse":"40","text":"Jonathan la go tamana o Meribbaal9.40 Meribbaal: E haga ingoo labelaa go Mephibosheth i di beebaa 2 Samuel 4.4 mo nia gowaa ala i golo i 2 Samuel, dela go tamana o Micah."},{"book":"1 Kronikel","chapter":"9","verse":"41","text":"Micah guu hai ana dama daane dogohaa go Pithon, Melech, Tarea mo Ahaz."},{"book":"1 Kronikel","chapter":"9","verse":"42","text":"Ahaz go tamana o Jarah, dela go tamana o nia dama daane dogodolu go Alemeth, Azmaveth mo Zimri. Zimri go tamana o Moza."},{"book":"1 Kronikel","chapter":"9","verse":"43","text":"Moza tamana o Binea, Binea go tamana o Rephaiah. Rephaiah go tamana o Eleasah, gei Eleasah go tamana o Azel."},{"book":"1 Kronikel","chapter":"9","verse":"44","text":"Azel guu hai ana dama daane dogoono go Azrikam, Bocheru, Ishmael, Sheariah, Obadiah mo Hanan."}]}