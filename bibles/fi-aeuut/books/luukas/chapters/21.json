{"data":[{"book":"Luukas","chapter":"21","verse":"1","text":"Seisoessaan temppelissä Jeesus näki rikkaiden heittävän lahjojaan kolehtiarkkuun."},{"book":"Luukas","chapter":"21","verse":"2","text":"Sitten köyhä leski pudotti siihen kaksi pikkukolikkoa."},{"book":"Luukas","chapter":"21","verse":"3","text":"Jeesus sanoi: »Itse asiassa tämä leski antoi enemmän kuin kaikki muut yhteensä."},{"book":"Luukas","chapter":"21","verse":"4","text":"Toiset antoivat sellaista, mitä eivät itse tarvinneet, mutta hän antoi kaiken, mitä hänellä oli.»"},{"book":"Luukas","chapter":"21","verse":"5","text":"Jotkut oppilaista ihastelivat temppelin kauniita rakennuskiviä ja sinne tuotuja lahjoja."},{"book":"Luukas","chapter":"21","verse":"6","text":"Mutta Jeesus sanoi: »Tulee aika, jolloin kaikki, mitä te nyt ihailette, on soraläjänä.»"},{"book":"Luukas","chapter":"21","verse":"7","text":"»Milloin niin käy, opettaja?» he kysyivät. »Tapahtuuko se ilman ennakkovaroitusta?»"},{"book":"Luukas","chapter":"21","verse":"8","text":"Jeesus vastasi: »Älkää antako johtaa itseänne harhaan. Moni väittää olevansa Messias21:8 Sananmukaisesti: »tulee minun nimessäni». ja sanoo, että se aika on tullut. Älkää uskoko heitä!"},{"book":"Luukas","chapter":"21","verse":"9","text":"Kun kuulette sodista ja kapinoista, älkää joutuko pakokauhun valtaan. Sotien täytyy tulla, mutta ne eivät merkitse välitöntä loppua."},{"book":"Luukas","chapter":"21","verse":"10","text":"Kansat ja valtiot hyökkäävät toisiaan vastaan."},{"book":"Luukas","chapter":"21","verse":"11","text":"Tulee suuria maanjäristyksiä, kulkutaudit leviävät, monissa maissa on nälänhätää, ja taivaalla on pelottavia ilmiöitä."},{"book":"Luukas","chapter":"21","verse":"12","text":"Ennen tätä kaikkea on erityinen vainon aika. Teitä viedään minun takiani synagogiin ja vankiloihin, kuninkaiden ja maaherrojen eteen."},{"book":"Luukas","chapter":"21","verse":"13","text":"Tästä on se hyöty, että saatte tilaisuuden todistaa minusta."},{"book":"Luukas","chapter":"21","verse":"14","text":"Älkää edeltäpäin huolehtiko, miten vastaatte syytöksiin."},{"book":"Luukas","chapter":"21","verse":"15","text":"Annan teille oikeat sanat ja viisauden, jonka edessä vastustajanne ovat sanattomia."},{"book":"Luukas","chapter":"21","verse":"16","text":"Jopa omat vanhempanne, veljenne, sukulaisenne ja ystävänne voivat ilmiantaa teidät. Muutamia teistä myös surmataan."},{"book":"Luukas","chapter":"21","verse":"17","text":"Kaikki vihaavat teitä, koska olette minun omiani."},{"book":"Luukas","chapter":"21","verse":"18","text":"Mutta teiltä ei katoa hiuskarvakaan,"},{"book":"Luukas","chapter":"21","verse":"19","text":"ja kun pysytte lujina, voitatte ikuisen elämän."},{"book":"Luukas","chapter":"21","verse":"20","text":"Kun näette sotajoukot Jerusalemin ympärillä, tiedätte, että sen tuhon hetki on tullut."},{"book":"Luukas","chapter":"21","verse":"21","text":"Juudean asukkaiden on silloin lähdettävä kiireesti vuorille ja jerusalemilaisten yritettävä päästä pakoon; maalle lähteneiden ei kannata palata kaupunkiin."},{"book":"Luukas","chapter":"21","verse":"22","text":"Ne ovat Jumalan tuomion päiviä21:22 Sananmukaisesti: »koston päiviä»., jolloin vanhat profeettojen kirjoitukset toteutuvat."},{"book":"Luukas","chapter":"21","verse":"23","text":"Voi odottavia äitejä ja niitä, joilla on pieniä lapsia! Tämä maa on kovassa ahdingossa ja tätä kansaa vihataan."},{"book":"Luukas","chapter":"21","verse":"24","text":"Ihmisiä tapetaan raa’asti ja viedään suurin joukoin vankeuteen ja maanpakoon kaikkiin maailman maihin. Pakanat pitävät Jerusalemia hallussaan, kunnes heidän aikansa päättyy Jumalan säätämällä hetkellä."},{"book":"Luukas","chapter":"21","verse":"25","text":"Myös auringossa, kuussa ja tähdissä on varoittavia merkkejä. Meret pauhaavat ja kansat ovat hämmentyneitä ja epätoivoisia."},{"book":"Luukas","chapter":"21","verse":"26","text":"Monien ihmisten rohkeus pettää, kun he tajuavat maapallon kauhean kohtalon; avaruuden tasapaino nimittäin järkkyy."},{"book":"Luukas","chapter":"21","verse":"27","text":"Silloin ihmiset näkevät minun21:27 Sananmukaisesti: »Ihmisen Pojan». tulevan pilvissä täynnä suurta kirkkautta ja voimaa."},{"book":"Luukas","chapter":"21","verse":"28","text":"Kun nämä kaikki alkavat toteutua, pysykää rohkeina ja katsokaa ylös: pelastumisenne on lähellä.»"},{"book":"Luukas","chapter":"21","verse":"29","text":"Jeesus kertoi heille esimerkin: »Katsokaa viikunapuuta ja kaikkia muitakin puita."},{"book":"Luukas","chapter":"21","verse":"30","text":"Kun lehdet puhkeavat, teille ei tarvitse sanoa, että pian tulee kesä."},{"book":"Luukas","chapter":"21","verse":"31","text":"Kun tapahtumat, joita olen kuvaillut, alkavat vyöryä, voitte samalla tavoin luottaa siihen, että Jumalan valtakunta on lähellä."},{"book":"Luukas","chapter":"21","verse":"32","text":"Olkaa varmat siitä, että kun näin tapahtuu, tämän ajan21:32 Tai: »sukupolven». loppu on tullut."},{"book":"Luukas","chapter":"21","verse":"33","text":"Minun sanani ovat ikuisesti totta, vaikka taivas ja maa lakkaisivat olemasta."},{"book":"Luukas","chapter":"21","verse":"34,35","text":"Olkaa valmiina, ettei äkillinen paluuni pääse yllättämään teitä! En tahtoisi nähdä teidän juhlivan ja juopottelevan huolettomina tai elävän kuin muut kaiken maailman murheiden painamina."},{"book":"Luukas","chapter":"21","verse":"36","text":"Olkaa valppaat ja rukoilkaa, että jos suinkin mahdollista, voisitte ilmestyä eteeni tarvitsematta kokea noita kauhuja.»21:36 Tai: »rukoilkaa voimaa kaiken tulevan kestämiseen»."},{"book":"Luukas","chapter":"21","verse":"37,38","text":"Jeesus tuli temppeliin joka päivä opettamaan ihmisiä, ja sankat kuulijajoukot alkoivat kokoontua sinne jo aikaisin aamulla. Yöt Jeesus vietti Öljymäellä."}]}