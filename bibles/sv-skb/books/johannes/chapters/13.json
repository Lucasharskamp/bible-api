{"data":[{"book":"Johannes","chapter":"13","verse":"1","text":"Nu [strax] före påskhögtiden [troligtvis kvällen den 13 Nisan] visste Jesus (har Jesus sett/förstått) att hans stund hade kommit [har han varit medveten om att hans stund var inne] – att han skulle lämna den här världen och gå till Fadern. Han älskade sina egna [här] i världen (med en osjälviskt, utgivande kärlek), intill slutet [ända fram till fullbordandet – det yttersta, se Joh 19:30] älskade han dem."},{"book":"Johannes","chapter":"13","verse":"2","text":"Och redan under kvällsmåltiden [när Jesus och lärjungarna låg till bords och åt] ingav djävulen [har djävulen gång på gång kastat fram tanken] i Judas, Simon Iskariots sons, hjärta, att han skulle att han skulle utlämna (förråda) honom [Jesus]."},{"book":"Johannes","chapter":"13","verse":"3","text":"Jesus visste (har sett) [har en klar förståelse av] att Fadern hade gett allt i hans händer [gav honom makt över allting], och att han hade utgått (att han kom) från Gud och [nu] skulle gå (drar sig tillbaka) till Gud."},{"book":"Johannes","chapter":"13","verse":"4","text":"Han [Jesus] reser sig upp från kvällsmåltiden och lägger ifrån sig kläderna och när han sedan tagit (tagit emot) en linnehandduk [en ca 1,5 m lång handduk som hörde till en tjänare], band han den om [knöt han den tätt kring] sig (ordagrant: omgjordade han sig)."},{"book":"Johannes","chapter":"13","verse":"5","text":"Sedan (efter det) häller (öser, slår) han vatten i ett tvättfat och [han] började tvätta lärjungarnas fötter och torka dem med linnehandduken som han hade bundit om bundit om sig (ordagrant: med vilken han var omgjordad)."},{"book":"Johannes","chapter":"13","verse":"6","text":"Så kommer han [fram] till Simon Petrus, som säger till honom: ”Herre, tvättar du mina fötter?”"},{"book":"Johannes","chapter":"13","verse":"7","text":"Jesus svarade och sade till honom: ”Vad jag gör förstår (ser, vet) du inte [har du inte en klar förståelse av] nu, men du kommer att förstå (veta) [få personlig kunskap] efter [allt] detta [i och med dessa händelser].”"},{"book":"Johannes","chapter":"13","verse":"8","text":"Petrus säger [då] till honom: ”Aldrig någonsin, inte ska du tvätta mina fötter!” Jesus svarade honom: ”Om jag inte skulle tvätta dig har du ingen del i (med) mig.”"},{"book":"Johannes","chapter":"13","verse":"9","text":"Petrus säger [då] till honom: ”Herre, [tvätta] inte bara mina fötter, utan också händerna och huvudet.”"},{"book":"Johannes","chapter":"13","verse":"10","text":"Jesus säger [då] till honom: ”Den som har badat [rengjort hela kroppen] behöver bara tvätta fötterna, hans kropp är [ju] helt och hållet ren (ordagrant: förutom att tvätta fötterna har han inget behov, utan är helt ren). Och ni [mina lärjungar] är rena, men inte alla.”"},{"book":"Johannes","chapter":"13","verse":"11","text":"För han visste vem som skulle förråda (ordagrant: han hade sett den som utelämnar) honom, på grund av detta sade han: ”Ni är inte alla rena”."},{"book":"Johannes","chapter":"13","verse":"12","text":"När han nu hade tvättat deras fötter och tagit (tagit emot) sina kläder [se vers 4] och lagt sig till bords igen [återtagit sin halvliggande position till bords], sade han till dem: ”Inser ni (förstår ni utifrån denna personliga upplevelse) vad jag har gjort med (för) er?"},{"book":"Johannes","chapter":"13","verse":"13","text":"Ni kallar mig Läraren (Mästaren) och Herren, och det med rätta (det ni säger är rätt), för det är jag."},{"book":"Johannes","chapter":"13","verse":"14","text":"Om nu jag – Herren och Läraren (Mästaren) – har tvättat era fötter, är också ni skyldiga att tvätta varandras fötter."},{"book":"Johannes","chapter":"13","verse":"15","text":"Jag gav er ett exempel [jag uppvisar något som ska imiteras], för att ni ska (skulle) göra precis som jag gjorde med er."},{"book":"Johannes","chapter":"13","verse":"16","text":"Med all säkerhet (amen, amen) säger jag er: Slaven (den livegne, tjänaren) är inte större (förmer) än sin herre, inte heller är budbäraren större än den som har sänt honom [Matt 10:24]."},{"book":"Johannes","chapter":"13","verse":"17","text":"Om ni vet (har varit medvetna om; har sett) [allt] detta – saliga (lyckliga, välsignade, avundsvärda) är ni om ni också gör det [skulle praktisera dessa saker].”"},{"book":"Johannes","chapter":"13","verse":"18","text":"”Jag talar inte om er alla, jag vet vilka jag har utvalt, men [någon ska förråda och utlämna mig] för att Skriften ska fullbordas:"},{"book":"Johannes","chapter":"13","verse":"19","text":"Jag berättar detta nu, innan det händer, för att när det sker ska ni kunna tro (lita) på att jag är [den jag säger mig vara, ’Jag Är’]."},{"book":"Johannes","chapter":"13","verse":"20","text":"Med all säkerhet (amen, amen) säger jag er: Den som tar emot (tar till sig, välkomnar) den som jag sänder, tar emot mig, och den som tar emot mig, tar emot honom [Fadern] som har sänt mig.”"},{"book":"Johannes","chapter":"13","verse":"21","text":"När Jesus sagt detta upprördes (våndades) han i sin Ande och vittnade: ”Med all säkerhet (amen, amen) säger jag er: En av er ska utlämna (förråda) mig.”"},{"book":"Johannes","chapter":"13","verse":"22","text":"Lärjungarna tittade på varandra, helt förvånade (förbryllade) undrade de vem det var."},{"book":"Johannes","chapter":"13","verse":"23","text":"En av hans lärjungar, den som Jesus älskade, låg till bords bredvid Jesus. [Antagligen syftar det på Johannes, författaren av detta evangelium. Han var troligen i tonåren och den yngste av lärjungarna. Placeringen tyder på att Jesus tog hand om honom på ett speciellt sätt.]"},{"book":"Johannes","chapter":"13","verse":"24","text":"Så Simon Petrus gav ett tecken (gestikulerade, nickade) till honom att han skulle fråga Jesus vem det var han talade om."},{"book":"Johannes","chapter":"13","verse":"25","text":"Han [Johannes] lutade sig då mot Jesu bröstkorg och frågade honom: ”Herre, vem är det?”"},{"book":"Johannes","chapter":"13","verse":"26","text":"Jesus svarade: ”Det är han som får brödstycket som jag doppar [i såsskålen].” Så han doppade brödstycket och gav det åt Judas, Simon Iskariots son."},{"book":"Johannes","chapter":"13","verse":"27","text":"När Judas hade tagit emot brödstycket, kom Satan (motståndaren) in i honom."},{"book":"Johannes","chapter":"13","verse":"28","text":"Ingen av dem vid bordet förstod varför han hade sagt detta till honom."},{"book":"Johannes","chapter":"13","verse":"29","text":"Eftersom Judas hade hand om kassan [lådan med pengarna för Jesus och de tolv lärjungarna] trodde några att Jesus sagt till honom: ”köp vad vi behöver till högtiden”, eller att han skulle ge något till de fattiga."},{"book":"Johannes","chapter":"13","verse":"30","text":"När Judas hade tagit emot brödet gick han genast ut. Det var natt."},{"book":"Johannes","chapter":"13","verse":"31","text":"När nu Judas gått ut sade Jesus: ”Nu är Människosonen förhärligad (fått Guds majestät, ära, glans, makt), och Gud har blivit förhärligad i honom."},{"book":"Johannes","chapter":"13","verse":"32","text":"Om Gud är förhärligad i honom, ska Gud också förhärliga honom i sig själv, och han ska förhärliga honom på en gång. [När Jesus uppstår ska han genast få sitta på Faderns högra sida.]"},{"book":"Johannes","chapter":"13","verse":"33","text":"Kära små barn [älskade unga familjemedlemmar i tron – gr. teknion, se 1 Joh 2:1], bara en kort stund till är jag med er. Ni kommer att leta efter mig, men det jag sade till de judiska ledarna säger jag nu till er: Dit jag går kan ni inte komma."},{"book":"Johannes","chapter":"13","verse":"34","text":"Ett nytt bud (ett annat slags bud) ger jag er: att ni [alltid aktivt] ska (skulle) älska varandra [osjälviskt och utgivande] – precis som jag [aktivt] älskade er, för att också ni ska (så att även ni skulle) älska varandra. [Joh 15:12, 17; 1 Joh 3:11; 4:21]"},{"book":"Johannes","chapter":"13","verse":"35","text":"Genom detta ska alla förstå [av egen personlig erfarenhet veta] att ni är mina lärjungar, om ni har kärlek till varandra (skulle ha inbördes kärlek).”"},{"book":"Johannes","chapter":"13","verse":"36","text":"Simon Petrus frågade honom: ”Herre, vart går du?”"},{"book":"Johannes","chapter":"13","verse":"37","text":"Petrus sade till honom: ”Herre, varför kan jag inte följa dig nu? Jag vill lägga ner (kommer att ge) mitt liv för dig.”"},{"book":"Johannes","chapter":"13","verse":"38","text":"Jesus svarade: ”Vill du [verkligen] ge ditt liv för mig? Med all säkerhet (amen, amen) säger jag dig: Innan tuppen gal ska du ha förnekat (frånsagt dig allt samband med) mig tre gånger.”"}]}