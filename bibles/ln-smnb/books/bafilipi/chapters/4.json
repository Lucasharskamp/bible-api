{"data":[{"book":"Bafilipi","chapter":"4","verse":"1","text":"Yango wana, bandeko mpe balingami na ngai, bino oyo nazali na posa makasi ya komona lisusu, bino oyo bozali esengo mpe motole na ngai, botikala ngwi kati na Nkolo."},{"book":"Bafilipi","chapter":"4","verse":"2","text":"Nasengi na Evodi mpe na Sentishe ete bazala na makanisi moko kati na Nkolo."},{"book":"Bafilipi","chapter":"4","verse":"3","text":"Solo, nasengi lisusu na yo moninga na ngai ya motema kati na mosala : sunga basi oyo, pamba te babundaki mpo na Sango Malamu, elongo na ngai, Klema mpe baninga mosusu ya mosala oyo bakombo na bango ekomama kati na buku ya bomoi."},{"book":"Bafilipi","chapter":"4","verse":"4","text":"Bosepelaka tango nyonso kati na Nkolo ; nazongeli yango lisusu : bosepelaka !"},{"book":"Bafilipi","chapter":"4","verse":"5","text":"Tika ete boboto na bino eyebana na bato nyonso. Nkolo akomi pene."},{"book":"Bafilipi","chapter":"4","verse":"6","text":"Bomitungisaka ata na likambo moko te ; kasi na makambo nyonso, botalisaka baposa na bino epai ya Nzambe na nzela ya losambo, ya mabondeli elongo na matondi."},{"book":"Bafilipi","chapter":"4","verse":"7","text":"Bongo kimia ya Nzambe, oyo eleki bososoli nyonso ekobatela mitema na bino mpe makanisi na bino kati na Yesu-Klisto."},{"book":"Bafilipi","chapter":"4","verse":"8","text":"Bandeko, mpo na kosukisa, tika ete makambo nyonso oyo ezali ya solo, kitoko, sembo, peto, makambo oyo bato bakoki kolinga, kosepela na yango, kolula mpe kokumisa ezala tina ya makanisi na bino."},{"book":"Bafilipi","chapter":"4","verse":"9","text":"Bosalela makambo nyonso oyo boyekolaki, bozwaki, boyokaki mpe bomonaki epai na ngai ; bongo Nzambe ya kimia akozala elongo na bino."},{"book":"Bafilipi","chapter":"4","verse":"10","text":"Nazalaki penza na esengo mingi kati na Nkolo, wana botalisaki ngai lisusu bolingo na bino. Solo, bozalaki kokanisa kosunga ngai, kasi bozangaki nde libaku mpo na kokokisa yango."},{"book":"Bafilipi","chapter":"4","verse":"11","text":"Nalobi bongo te mpo ete nazali kokelela, pamba te nayekola kosepela na oyo nazali na yango."},{"book":"Bafilipi","chapter":"4","verse":"12","text":"Nayebi kobika na tango ya kokelela, mpe nayebi kobika na tango ya bozwi. Kati na makambo nyonso mpe na tango nyonso, nayekola kozala na esengo : ezala soki nazali na bilei to nazangi yango, ezala soki nazali na bozwi to nakeleli."},{"book":"Bafilipi","chapter":"4","verse":"13","text":"Nazali na makoki ya kosala makambo nyonso na nzela na Ye oyo apesaka ngai makasi."},{"book":"Bafilipi","chapter":"4","verse":"14","text":"Nzokande bosalaki malamu, wana bosanganaki na pasi na ngai."},{"book":"Bafilipi","chapter":"4","verse":"15","text":"Bino bato ya Filipi, boyebi malamu ete, na ebandeli ya mosala na ngai ya koteya Sango Malamu, wana nalongwaki na Masedwane, ata Lingomba moko te esanganaki na ngai na nzela ya lisungi, longola kaka bino."},{"book":"Bafilipi","chapter":"4","verse":"16","text":"Tango mpe nazalaki na Tesalonika, botindelaki ngai mbala mibale lisungi ya biloko oyo nazalaki na yango na bosenga."},{"book":"Bafilipi","chapter":"4","verse":"17","text":"Ezali te ete nazali koluka makabo kowuta epai na bino, kasi nazali koluka ete bambuma ya bolamu na bino efuluka lisusu koleka."},{"book":"Bafilipi","chapter":"4","verse":"18","text":"Natatoli ete nasili kozwa biloko ebele penza mpe nakomi na yango ebele koleka, awa nazwi, na maboko ya Epafrodite, makabo oyo botindelaki ngai ; yango ezali lokola malasi ya solo kitoko, mbeka oyo Nzambe andimi mpe oyo ezali kosepelisa Ye."},{"book":"Bafilipi","chapter":"4","verse":"19","text":"Mpe Nzambe na ngai akokokisa baposa na bino kolanda bomengo ya nkembo na Ye kati na Yesu-Klisto."},{"book":"Bafilipi","chapter":"4","verse":"20","text":"Tika ete nkembo ezonga mpo na libela na libela epai na Nzambe oyo azali Tata na biso ! Amen."},{"book":"Bafilipi","chapter":"4","verse":"21","text":"Bopesa mbote epai ya basantu nyonso kati na Yesu-Klisto."},{"book":"Bafilipi","chapter":"4","verse":"22","text":"Basantu nyonso batindeli bino mbote, mingi-mingi ba-oyo bazali ya ndako ya mokonzi Sezare."},{"book":"Bafilipi","chapter":"4","verse":"23","text":"Tika ete ngolu ya Nkolo Yesu-Klisto ezala elongo na molimo na bino !"}]}