{"data":[{"book":"1. kirje korinttolaisille","chapter":"3","verse":"1","text":"Hyvät ystävät, minun on pitänyt puhua teille kuin lapsille, kuin vastasyntyneille kristityille. Lapset elävät omien mielitekojensa vallassa, mutta kypsiä kristittyjä hallitsee Pyhä Henki ja he seuraavat Herraa."},{"book":"1. kirje korinttolaisille","chapter":"3","verse":"2","text":"Minun on pitänyt ruokkia teitä maidolla, koska ette ole sietäneet vahvempaa ruokaa. Ja tilanne on edelleen sama."},{"book":"1. kirje korinttolaisille","chapter":"3","verse":"3","text":"Olette kristittyinä yhä lapsia. Se näkyy siitä, että olette kateellisia toisillenne ja jakaudutte keskenään riiteleviin kuppikuntiin. Itse asiassa käyttäydytte niin kuin ette olisikaan Herran omia."},{"book":"1. kirje korinttolaisille","chapter":"3","verse":"4","text":"Kiistelette siitä, kumpi meistä on suurempi, Apollos vai minä, ja päästätte seurakunnan hajaantumaan. Eikö tämä osoita, miten vähän olette kasvaneet kristittyinä?3:4 Sananmukaisesti: »ettekö ole (vain) ihmisiä»."},{"book":"1. kirje korinttolaisille","chapter":"3","verse":"5","text":"Mikä sitten olen minä ja mikä on Apollos, kun meistä tehdään kiistakapuloita? Me olemme vain Jumalan palvelijoita, jotka kumpikin olemme saaneet omat lahjamme Jumalalta, ja me autoimme teidät uskoon."},{"book":"1. kirje korinttolaisille","chapter":"3","verse":"6","text":"Minun tehtäväni oli kylvää siemen sydämenne peltoon ja Apolloksen kastella sitä, mutta vain Jumala sai siemenet kasvamaan."},{"book":"1. kirje korinttolaisille","chapter":"3","verse":"7","text":"On sivuasia, kuka istuttaa ja kuka kastelee – pääasia on, että Jumala antaa kasvun."},{"book":"1. kirje korinttolaisille","chapter":"3","verse":"8","text":"Apollos ja minä pyrimme yhteisellä työllämme samaan päämäärään, vaikka tietysti saamme kumpikin palkan omasta työstämme."},{"book":"1. kirje korinttolaisille","chapter":"3","verse":"9","text":"Olemme vain Jumalan työtovereita. Te olette Jumalan pelto, ette meidän."},{"book":"1. kirje korinttolaisille","chapter":"3","verse":"10","text":"Jumala on hyvyydessään opettanut minulle, miten on rakennettava. Niinpä laskin perustuksen, jolle Apollos3:10 Sananmukaisesti: »toinen». on rakentanut. Rakentajan täytyy olla tarkkana."},{"book":"1. kirje korinttolaisille","chapter":"3","verse":"11","text":"Mitään muuta todellista perustusta ei ole kuin Jeesus Kristus."},{"book":"1. kirje korinttolaisille","chapter":"3","verse":"12","text":"Tälle perustukselle voidaan kuitenkin rakentaa hyvin erilaisista rakennustarpeista. Joku käyttää kultaa, hopeaa ja jalokiviä, toinen puuta, heiniä tai jopa olkia."},{"book":"1. kirje korinttolaisille","chapter":"3","verse":"13","text":"Kristuksen tuomion päivänä tarkastetaan, millaisia rakennusaineita kukin rakentaja on käyttänyt. Tutkitaan, onko työn tulos todella kestävä.3:13 Sananmukaisesti: »tuli koettelee, millainen kunkin teko on»."},{"book":"1. kirje korinttolaisille","chapter":"3","verse":"14","text":"Se, joka on rakentanut oikeista aineksista kestävän talon, palkitaan."},{"book":"1. kirje korinttolaisille","chapter":"3","verse":"15","text":"Jos talo palaa, rakentaja kärsii suuren tappion, mutta pelastuu kuitenkin itse liekeistä."},{"book":"1. kirje korinttolaisille","chapter":"3","verse":"16","text":"Ymmärrättehän, että muodostatte yhdessä Jumalan temppelin, jossa Jumalan Henki asuu?"},{"book":"1. kirje korinttolaisille","chapter":"3","verse":"17","text":"Jos joku likaa ja turmelee Jumalan temppelin, Jumala tuhoaa hänet. Jumalan temppeli on puhdas ja varattu hänen käyttöönsä: se temppeli olette te."},{"book":"1. kirje korinttolaisille","chapter":"3","verse":"18","text":"Älkää pettäkö itseänne. Saatatte olla vaikka kuinka loistavaälyisiä, mutta teidän on pantava syrjään oma viisautenne, ettei se estäisi teitä tajuamasta ylhäältä tulevaa viisautta."},{"book":"1. kirje korinttolaisille","chapter":"3","verse":"19","text":"Tämän maailman viisaus on Jumalalle tyhmyyttä. Kuten Jobin kirjassa sanotaan, Jumala antaa ihmisten kompastua omaan nerokkuuteensa."},{"book":"1. kirje korinttolaisille","chapter":"3","verse":"20","text":"Ja psalmit kertovat meille, että Jumala tietää viisaidenkin ihmisten ajatusten turhanpäiväisyyden."},{"book":"1. kirje korinttolaisille","chapter":"3","verse":"21","text":"Älkää siis ylpeilkö ihmisistä. Jumala on antanut teille kaiken mitä tarvitsette."},{"book":"1. kirje korinttolaisille","chapter":"3","verse":"22","text":"Hän on antanut Paavalin, Apolloksen ja Pietarin auttamaan teitä. Hän on antanut teille koko maailman. Elämä ja jopa kuolemakin ovat palveluksessanne. Kaiken nykyisen ja tulevan olette saaneet Jumalalta. Kaikki on teidän,"},{"book":"1. kirje korinttolaisille","chapter":"3","verse":"23","text":"mutta te kuulutte Kristukselle, ja Kristus on Jumalan."}]}