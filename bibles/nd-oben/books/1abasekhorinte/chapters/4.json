{"data":[{"book":"1 AbaseKhorinte","chapter":"4","verse":"1","text":"Ngakho abantu kumele basibone njengezisebenzi zikaKhristu lanjengalabo abagciniswe izinto ezifihlakeleyo zikaNkulunkulu."},{"book":"1 AbaseKhorinte","chapter":"4","verse":"2","text":"Kuyadingeka ukuthi labo abagcinisiweyo babonakalise ukuthi bathembekile."},{"book":"1 AbaseKhorinte","chapter":"4","verse":"3","text":"Kanginaki kakhulu nxa ngahlulelwe yini loba omunye umthethwandaba wabantu; impela, kangizahluleli lami."},{"book":"1 AbaseKhorinte","chapter":"4","verse":"4","text":"Isazela sami simsulwa, kodwa lokho kakungenzi ngingabi lacala. INkosi yiyo engahlulelayo."},{"book":"1 AbaseKhorinte","chapter":"4","verse":"5","text":"Ngakho-ke, lingahluleli lutho isikhathi esimisiweyo singakafiki; manini iNkosi ize ifike. Yona izakubeka ekukhanyeni okufihlwe emnyameni, njalo izaziveza obala injongo zezinhliziyo zabantu. Ngalesosikhathi omunye lomunye uzakwamukela ukubongwa kwakhe kuNkulunkulu."},{"book":"1 AbaseKhorinte","chapter":"4","verse":"6","text":"Bazalwane, izinto lezi ngizisebenzisile kimi laku-Apholo ngenxa yenu ukuze lifunde kithi okutshiwo yisitsho esithi, “Lingenzi okudlula okulotshiweyo.” Lapho-ke, kaliyikuzigqaja ngomunye umuntu komunye."},{"book":"1 AbaseKhorinte","chapter":"4","verse":"7","text":"Kambe ngubani olenza lehluke omunye komunye na? Kuyini elilakho elingakwamukelanga na? Njalo nxa lakwamukela, pho kungani lizincoma kungathi alikwamukelanga?"},{"book":"1 AbaseKhorinte","chapter":"4","verse":"8","text":"Livele selilakho konke elikufunayo! Selinothile! Selibe ngamakhosi, njalo ngaphandle kwethu! Yeka ukufisa kwami ukuthi ngabe laba ngamakhosi ukuze lathi sibe ngamakhosi kanye lani!"},{"book":"1 AbaseKhorinte","chapter":"4","verse":"9","text":"Ngoba kini kukhanya angathi thina abapostoli uNkulunkulu usibeke embukisweni ekucineni kodwendwe, njengalabo abagwetshelwe ukufa enkundleni. Senziwe umbukiso emhlabeni wonke, ezingilosini kanye lasebantwini."},{"book":"1 AbaseKhorinte","chapter":"4","verse":"10","text":"Thina siyizithutha ngenxa kaKhristu, kodwa lina lihlakaniphe kangaka kuKhristu! Thina sibuthakathaka lina lilamandla! Liyahlonitshwa, thina siyadelelwa."},{"book":"1 AbaseKhorinte","chapter":"4","verse":"11","text":"Kuze kube yilesisikhathi, siyalamba njalo some, simanikiniki, siyahlukuluzwa ngolunya, kasilamakhaya."},{"book":"1 AbaseKhorinte","chapter":"4","verse":"12","text":"Sisebenza nzima ngezandla zethu. Nxa siqalekiswa, thina siyabusisa; lapho sihlukuluzwa, thina siyaqinisela;"},{"book":"1 AbaseKhorinte","chapter":"4","verse":"13","text":"lapho sinyeywa, siphendula kuhle. Kuze kube yilesisikhathi sesibe ngamanyala omhlaba, izibi zomhlaba."},{"book":"1 AbaseKhorinte","chapter":"4","verse":"14","text":"Kangilobi lokhu ukuba ngiliyangise kodwa ukulixwayisa njengabantwabami abathandekayo."},{"book":"1 AbaseKhorinte","chapter":"4","verse":"15","text":"Lanxa lilabondli abazinkulungwane ezilitshumi kuKhristu, kalilabo oyihlo abanengi, ngoba kuJesu Khristu ngaba nguyihlo ngevangeli."},{"book":"1 AbaseKhorinte","chapter":"4","verse":"16","text":"Ngakho ngiyalicela ukuba lenze njengami."},{"book":"1 AbaseKhorinte","chapter":"4","verse":"17","text":"Ngenxa yalesisizatho, ngilithumela uThimothi, indodana yami ethandekayo, ethembekileyo eNkosini. Uzalikhumbuza indlela yokuphila kwami kuJesu Khristu, evumelana lalokho engikufundisayo ezindaweni zonke, emabandleni wonke."},{"book":"1 AbaseKhorinte","chapter":"4","verse":"18","text":"Abanye benu sebezikhukhumeza, kungazathi kangizi kini."},{"book":"1 AbaseKhorinte","chapter":"4","verse":"19","text":"Kodwa ngizakuza kini masinyane, nxa iNkosi ithanda, njalo lapho-ke angizukudinga kuphela ukwazi ukuthi lababantu abazikhukhumezayo bakhulumani, kodwa ukuba balamandla anjani."},{"book":"1 AbaseKhorinte","chapter":"4","verse":"20","text":"Ngoba umbuso kaNkulunkulu kawusindaba yokukhuluma kodwa eyamandla."},{"book":"1 AbaseKhorinte","chapter":"4","verse":"21","text":"Likhetha kuphi? Ngize kini lomqwayi wokuliqondisa, kumbe ngothando kanye lomoya othobekileyo na?"}]}