{"data":[{"book":"Kupetigwa","chapter":"32","verse":"1","text":"Makabila ga Lubeni na Gadi gakala na fugo nyingi. Avo viwone isi ya Yazeli na Gileadi zofaya kwa fugo zao,"},{"book":"Kupetigwa","chapter":"32","verse":"2","text":"wamcholela Musa na Eleazali na ivilongozi wose wa umting'hano wawalongela,"},{"book":"Kupetigwa","chapter":"32","verse":"3","text":"“Mabuga ga Ataloti na Diboni na Yazeli na Nimla na Heshiboni na Eleale na Sebamu na Nebo na Beoni,"},{"book":"Kupetigwa","chapter":"32","verse":"4","text":"isi ayo yose Mndewa Imulungu kaihuma mbuli ya Waizilaeli, isi ayo inoga kwa fugo, na siye tuna fugo nyingi,"},{"book":"Kupetigwa","chapter":"32","verse":"5","text":"avo kamba mweye munogelwa towapula mutugwelele isi ayo iwe yetu, sikutuloke umwambu wa lwanda lwa Yolidani.”"},{"book":"Kupetigwa","chapter":"32","verse":"6","text":"Musa kawedika awo iwanhu wa makabila ga Gadi na Lubeni, “Molonda kusigala hano akuno ndugu zenu Waizilaeli ochola kuna ing'hondo?"},{"book":"Kupetigwa","chapter":"32","verse":"7","text":"Habali mowadonheza Waizilaeli sikuwachole mwiisi iyawalongele Mndewa Imulungu kowagwelela?"},{"book":"Kupetigwa","chapter":"32","verse":"8","text":"Wahenga zenu watenda vivo viniwatumile kulawa Kadeshi Balinea wakaisungulile isi ayo."},{"book":"Kupetigwa","chapter":"32","verse":"9","text":"Hewo wachola mbaka kubonde da Eshikoli, wayona isi ayo lakini viwabwelile wawadonheza Waizilaeli ili sikuwengile mwiisi iyalongile Mndewa Imulungu kowagwaa."},{"book":"Kupetigwa","chapter":"32","verse":"10","text":"Mndewa Imulungu kagevuzika ng'hani siku dijo na kaiduwila kalonga,"},{"book":"Kupetigwa","chapter":"32","verse":"11","text":"‘Kuduhu hata munhu yoyose mna iwanhu walawile Misili yeli na miyaka malongo mabili na kugendelela, yonda yayone isi inilongile nowagwaa Abulahamu na Isaka na Yakobo, kwavija hawanikweleleze kwa mizoyo yao yose.’"},{"book":"Kupetigwa","chapter":"32","verse":"12","text":"Wose honda wayone isi ayo ila Kalebu mwanage Yefune kulawa lukolo lwa Wakenizi na Yoshua mwanage Nuni, kwavija wao wanikweleleza kwa mizoyo yao yose."},{"book":"Kupetigwa","chapter":"32","verse":"13","text":"Mndewa Imulungu kawagevuzikila Waizilaeli kawatenda tanga nzulule kuluwala kwa miyaka malongo mane mbaka ulelo wose wa awo watendile gehile wafa."},{"book":"Kupetigwa","chapter":"32","verse":"14","text":"Sambi mweye ulelo wa wene nzambi, muzuka hanhu ha iwahenga zenu, na molonda kwengeza kugevuzika kwa Mndewa Imulungu kwa Waizilaeli."},{"book":"Kupetigwa","chapter":"32","verse":"15","text":"Kamba mweye mwahalema kumkweleleza, heyo kowaleka kabili kuluwala na mweye mowatenda wanhu wose wano wakomigwe.”"},{"book":"Kupetigwa","chapter":"32","verse":"16","text":"Avo wamcholela Musa wamulongela, “Tutogolele tuwazengele ng'hondolo zetu mabumba, na tuwazengele mabuga wanetu hano."},{"book":"Kupetigwa","chapter":"32","verse":"17","text":"Lakini siye wenyego toitanda kuchola kuna ing'hondo hamoja na ndugu zetu Waizilaeli, na tolongola mbaka tuwavikize hanhu honda wakale. Kipindi acho wanetu okala mna gamabuga gazunguluswe ili sikuwavamiligwe na iwenekae wa isi ino."},{"book":"Kupetigwa","chapter":"32","verse":"18","text":"Siye hatubwela ukae mbaka Waizilaeli wose vonda wagweleligwe hanhu hao kamba uhazi wao."},{"book":"Kupetigwa","chapter":"32","verse":"19","text":"Honda tuhazi kinhu chochose ako umwambu wa lwanda lwa Yolidani, kwavija siye tupata uhazi wetu mwambu uno wa kudilawila zuwa wa Yolidani.”"},{"book":"Kupetigwa","chapter":"32","verse":"20","text":"Avo Musa kawalongela, “Kamba kweli motenda kamba vimulongile, avo baha kuulongozi wa Mndewa Imulungu, muitande kuchola kuna ing'hondo."},{"book":"Kupetigwa","chapter":"32","verse":"21","text":"Kila mkalizi wenu yaloke lwanda lwa Yolidani na kuno molongozwa na Mndewa Imulungu, mowavamila iwanhu owehila mbaka Mndewa Imulungu vonda yawatende wahumwe,"},{"book":"Kupetigwa","chapter":"32","verse":"22","text":"na moisola isi ayo. Mwahatenda gago mobwela kwavija mokuwa musang'hana gaja golondigwa na Mndewa Imulungu kwa ndugu zenu Waizilaeli. Abaho Mndewa Imulungu kowatogolela muisole isi ino ya umwambu wa kudilawila zuwa wa Yolidani."},{"book":"Kupetigwa","chapter":"32","verse":"23","text":"Lakini kamba hamgavikiza gago gamulongile, mokuwa mumtendela Mndewa Imulungu nzambi, na mujuwe kamba mokobozwa."},{"book":"Kupetigwa","chapter":"32","verse":"24","text":"Avo wazengeleni wanenu mabuga na wazengeleni ng'hondolo zenu mabumba, lakini mutende kamba vimulongile!”"},{"book":"Kupetigwa","chapter":"32","verse":"25","text":"Abaho wanhu wa makabila ga Gadi na Lubeni wamulongela Musa, “Siye wasang'hanaji wako tosang'hana kamba Mndewa Imulungu viyatulagize."},{"book":"Kupetigwa","chapter":"32","verse":"26","text":"Wehe zetu na wanetu na ng'hondolo na ng'ombe osigala hano mwiisi ya Gileadi."},{"book":"Kupetigwa","chapter":"32","verse":"27","text":"Lakini siye wasang'hanaji wako tuitanda kuchola kuna ing'hondo kuno tolongozwa na Mndewa Imulungu. Toloka ulwanda lwa Yolidani na kuitowa na hewo kamba viulongile.”"},{"book":"Kupetigwa","chapter":"32","verse":"28","text":"Abaho Musa kalava malagizo gano kwa imulava nhosa Eleazali na Yoshua mwanage Nuni, na ivilongozi wa ng'holo za makabila ga Waizilaeli."},{"book":"Kupetigwa","chapter":"32","verse":"29","text":"“Kamba wanhu wa makabila ga Gadi na Lubeni wahaloka lwanda lwa Yolidani hamoja na mweye kuno wapapa migoha yao na kuno molongozwa na Mndewa Imulungu, mwahawatowa iwanhu awo na kuisola isi ayo, avo muwagwelele isi ya Gileadi iwe yao."},{"book":"Kupetigwa","chapter":"32","verse":"30","text":"Lakini kamba hawaloka hamoja na mweye na migoha yao, avo osola hanhu ha isi ya Kanaani hamoja na mweye.”"},{"book":"Kupetigwa","chapter":"32","verse":"31","text":"Iwanhu wa makabila ga Gadi na Lubeni wedika, “Go, mkulu, siye wasang'hanaji wako totenda kamba Mndewa Imulungu viyatulongele."},{"book":"Kupetigwa","chapter":"32","verse":"32","text":"Kwa kulongozwa na Mndewa Imulungu, toloka na migoha yetu mbaka mwiisi ya Kanaani, lakini isi itugweleligwe hano hana umwambu wa kudilawila zuwa wa Yolidani yokuwa yetu.”"},{"book":"Kupetigwa","chapter":"32","verse":"33","text":"Avo Musa kawagwelela, iwanhu wa makabila ga Gadi na Lubeni na nusu ya iwanhu wa kabila da Manase mwanage Yusufu, isi yose ya mndewa Sihoni wa Waamoli na isi yose ya mndewa Ogu wa Bashani, mabuga gake na isi zizunguluke gamabuga."},{"book":"Kupetigwa","chapter":"32","verse":"34","text":"Wanhu wa kabila da Gadi wagazenga kabili mabuga ga Diboni na Ataloti na Aloeli,"},{"book":"Kupetigwa","chapter":"32","verse":"35","text":"na Atiloti Shofani na Yazeli na Yogibeha,"},{"book":"Kupetigwa","chapter":"32","verse":"36","text":"na Beti Nimula na Beti Halani, mabuga gago gazunguluswa senyenge na wazenga mabumba ga ng'hondolo."},{"book":"Kupetigwa","chapter":"32","verse":"37","text":"Iwanhu wa kabila da Lubeni wagazenga kabili mabuga ga Heshiboni na Eleale na Kiliataimu,"},{"book":"Kupetigwa","chapter":"32","verse":"38","text":"na Nebo na Baali Meoni na Sibima. Matwaga gamabuga gago wagahindula, wagazenga kabili na wagagwaa matwaga gayagwe."},{"book":"Kupetigwa","chapter":"32","verse":"39","text":"Iwanhu wa ulelo wa Makili mwanage Manase, waivamila isi ya Gileadi waisola isi ayo na wawawinga Waamoli wakalile okala mumo."},{"book":"Kupetigwa","chapter":"32","verse":"40","text":"Avo Musa kawagwelela iwanhu wa ulelo wa Makili mwanage Manase, isi ayo ya Gileadi na hewo wakala mumo."},{"book":"Kupetigwa","chapter":"32","verse":"41","text":"Yaili munhu wa kabila da Manase kavivamila vijiji va isi ya Gileadi na kavisola, kavigwaa twaga da Hawoti Yaili.32:41 Kwa Kiebulania Hawoti Yaili fambulo jake vijiji va Yaili."},{"book":"Kupetigwa","chapter":"32","verse":"42","text":"Na heyo Noba kadivamila na kadisola buga da Kenati na ivijiji vake, kadikema Noba, twaga jake mwenyego."}]}