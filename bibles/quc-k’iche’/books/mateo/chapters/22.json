{"data":[{"book":"Mateo","chapter":"22","verse":"1","text":"Junmul chik ri Jesús xuchapleꞌj tzijonem kukꞌ ri winaq xukoj kꞌambꞌejabꞌal noꞌj, xubꞌij:"},{"book":"Mateo","chapter":"22","verse":"2","text":"Ri ajawarem rech ri kaj kajunumataj rukꞌ ri jun taqanel ri xubꞌan jun nimaqꞌij rumal ri kꞌulanem rech ri ukꞌojol."},{"book":"Mateo","chapter":"22","verse":"3","text":"Xuꞌtaq bꞌik ri e patanil taq rech chikisikꞌixik ri winaq ri e sikꞌital pa ri nimaqꞌij, we winaq riꞌ man xkaj taj xebꞌek pa ri nimaqꞌij."},{"book":"Mateo","chapter":"22","verse":"4","text":"Kꞌa te riꞌ xuꞌtaq chi bꞌik nikꞌaj e rajchakibꞌ xubꞌij chike: Chibꞌij chike ri e qasikꞌim chi xutzir le wa. Xinkamisaj ri e nuwakax, ronojel xutzirik. Chixpetoq pa we nimaqꞌij riꞌ."},{"book":"Mateo","chapter":"22","verse":"5","text":"Ri winaq man xkilij ta ri sikꞌinik ri xya chike xane ri jun xeꞌ pa ri uchak pa ri rulew, ri jun chik xeꞌ pa ri ukꞌay."},{"book":"Mateo","chapter":"22","verse":"6","text":"Ri nikꞌaj chik xeꞌkichap ri ajchakibꞌ, xkibꞌan kꞌax chike kꞌa te riꞌ xeꞌkikamisaj."},{"book":"Mateo","chapter":"22","verse":"7","text":"Ri taqanel xyakataj royawal. Xuꞌtaq bꞌik ri e rajchꞌoꞌjabꞌ chikikamisaxik ri e kamisanelabꞌ xuqujeꞌ chuporoxik ri kitinimit."},{"book":"Mateo","chapter":"22","verse":"8","text":"Kꞌa te riꞌ xubꞌij chike ri e rajchakibꞌ: “Xutzir ri wa rech nimaqꞌij, are kꞌu ri xeꞌnsikꞌij man taqal ta chike xeꞌnsikꞌij."},{"book":"Mateo","chapter":"22","verse":"9","text":"Jix pa taq ri uchꞌuꞌk ri bꞌe, jibꞌisikꞌij loq ri winaq ri kiꞌriqo.”"},{"book":"Mateo","chapter":"22","verse":"10","text":"Jeriꞌ xebꞌe ri patanijelabꞌ pa taq ri bꞌe xebꞌe chikimulixik konojel ri winaq ri xeꞌkiriqo, e kꞌo utz taq winaq chike xuqujeꞌ e kꞌo itzel taq winaq, xaq jeriꞌ xnoj ri ja pa ri nimaqꞌij rech kꞌulanem."},{"book":"Mateo","chapter":"22","verse":"11","text":"Are xok bꞌik ri nim taqanel chikilik ri e sikꞌital pa ri nimaqꞌij, xril jun achi ri man ukojom taj ri atzꞌyaq rech nimaqꞌij rech kꞌulanem.22:11Pa taq ri qꞌij junabꞌ are xkꞌulmataj we jastaq riꞌ, ri e sikꞌital pa jun nimaqꞌij kaya jun taq katzꞌyaq rumal ri e sikꞌininaq."},{"book":"Mateo","chapter":"22","verse":"12","text":"Xubꞌij che: “Ala, ¿jas che xatok la at waral man akojom taj awatzꞌyaq rech ri nimaqꞌij rech kꞌulanem?” Ri achi xaq xuta ri xbꞌix che."},{"book":"Mateo","chapter":"22","verse":"13","text":"Ri nim taqanel xubꞌij chike ri e patanil re: “Chijatꞌij le uqꞌabꞌ xuqujeꞌ le raqan, chiwesaj bꞌik, chikꞌyaqa bꞌik pa ri qꞌequꞌmal, chilaꞌ kꞌo wi na oqꞌej xuqujeꞌ qutꞌutꞌem ware.”"},{"book":"Mateo","chapter":"22","verse":"14","text":"Jeriꞌ rumal sibꞌalaj e kꞌi e sikꞌitalik, xa kꞌu xaq e jujun e chaꞌtalik."},{"book":"Mateo","chapter":"22","verse":"15","text":"Xebꞌe kꞌu ri fariseos, xkitzukuj jas kibꞌan che ukojik jun kꞌaꞌmabꞌal che ri Jesús rukꞌ ri kubꞌij chike."},{"book":"Mateo","chapter":"22","verse":"16","text":"Xeꞌkitaq bꞌik e jujun kitijoxelabꞌ e kachiꞌl ri herodianos,22:16 Ri winaq ri kitoꞌom ri Herodes xuqujeꞌ ri e ralkꞌwaꞌl are kakaj ketaqan pa kiwiꞌ ri winaq aꞌj Israel, are kꞌu ri kiwinaq ri e fariseos man kakaj taj. xeꞌkibꞌij che ri Jesús: Ajtij, qetaꞌm chi lal jun achi tzꞌaqat, xuqujeꞌ saq kabꞌan la chukꞌutik ri ubꞌe ri Dios man are ta kabꞌan la ri kakibꞌij ri winaq, rumal cher man are ta kil la ri kekaꞌy ri winaq."},{"book":"Mateo","chapter":"22","verse":"17","text":"Bꞌij bꞌa la chaqe: ¿La taqalik kaqatoj ri alkabal che ri César ri taqanel pa Roma o man taqal taj?"},{"book":"Mateo","chapter":"22","verse":"18","text":"Ri Jesús retaꞌm ri itzel taq kichomanik rumal riꞌ xubꞌij chike: Kawach taq winaq, ¿jas che kiwaj kikoj kꞌaꞌmabꞌal pa ri nubꞌe?"},{"book":"Mateo","chapter":"22","verse":"19","text":"Chikꞌutumpe jun pwaq tojbꞌal rech ri alkabal."},{"book":"Mateo","chapter":"22","verse":"20","text":"Ri Jesús xuta chike: ¿Jachin ajchoqꞌe we palajaj xuqujeꞌ we tzꞌibꞌ riꞌ?"},{"book":"Mateo","chapter":"22","verse":"21","text":"Ri winaq xkibꞌij: Rech ri César. Ri Jesús xubꞌij chike: Chiya che ri César ri rech ri César, xuqujeꞌ chiya che ri Dios ri rech ri Dios."},{"book":"Mateo","chapter":"22","verse":"22","text":"Are xkita ri xbꞌix chike: Sibꞌalaj xemayijanik, xkitzaq kanoq ri Jesús, xebꞌek."},{"book":"Mateo","chapter":"22","verse":"23","text":"Che ri qꞌij riꞌ ri Saduceos, ri kakibꞌij chi maj kꞌastajibꞌal wach, xeqet rukꞌ ri Jesús, xkita jun kꞌotbꞌal chiꞌ che, xkibꞌij:"},{"book":"Mateo","chapter":"22","verse":"24","text":"Ajtij, ri Moisés xukꞌut kanoq chiqawach, we kꞌo jun achi kakꞌuliꞌk, kꞌa te riꞌ kakamik maj kꞌu kan e ralkꞌwaꞌl rukꞌ ri rixoqil, ri rachalal ri achi ri xkamik kakꞌuliꞌk kan rukꞌ ri rixoqil ri rachalal, rech kekꞌojiꞌ rijaꞌl ri rachalal.22:24 Deuteronomio 25:5."},{"book":"Mateo","chapter":"22","verse":"25","text":"Chiqaxoꞌl uj xekꞌojiꞌ e wuqubꞌ alaxik. Ri nabꞌyal xkꞌuliꞌk, kꞌa te riꞌ xkamik, maj e ralkꞌwaꞌl xekanaj kanoq rukꞌ ri rixoqil, rumal riꞌ xkꞌuliꞌ kanoq ri rachalal rukꞌ ri rixoqil."},{"book":"Mateo","chapter":"22","verse":"26","text":"Jeꞌ xkꞌulmataj rukꞌ ri ukabꞌ, ri urox, kꞌa xtoꞌtaj rukꞌ ri wuqubꞌ alaxik. Konojel xekꞌuliꞌ rukꞌ ri ixoq, xekam kꞌu bꞌik maj jun xuya kanoq ralkꞌwaꞌl rukꞌ ri ixoq."},{"book":"Mateo","chapter":"22","verse":"27","text":"Kꞌisbꞌal rech xkam bꞌik ri ixoq."},{"book":"Mateo","chapter":"22","verse":"28","text":"Are kuriq ri qꞌij rech kꞌastajibꞌal wach ¿jachin chike we wuqubꞌ achyabꞌ riꞌ rachajil we ixoq, rumal cher konojel xekꞌuliꞌ rukꞌ?"},{"book":"Mateo","chapter":"22","verse":"29","text":"Ri Jesús xubꞌij chike: Ri ix ix sachinaq rumal man iwetaꞌm taj ri tzꞌibꞌatalik xuqujeꞌ ri ukwinem ri Dios."},{"book":"Mateo","chapter":"22","verse":"30","text":"Pa ri kꞌastajibꞌal wach man kekꞌuliꞌ taj chi ri winaq, xuqujeꞌ man keya ta xuqujeꞌ pa kꞌulanem, xane jer kuꞌx angelibꞌ ri e kꞌo pa ri kaj."},{"book":"Mateo","chapter":"22","verse":"31","text":"Are kꞌu ri kꞌastajibꞌal wach ke ri kaminaqibꞌ, ¿la man isikꞌim ri xubꞌij ri Dios chiꞌwe ojer?"},{"book":"Mateo","chapter":"22","verse":"32","text":"In riꞌ, ri in uDios ri Abraham, ri Isaac, xuqujeꞌ ri Jacob.22:32 Éxodo 3:6. Ri Dios man kiDios taj kaminaqibꞌ xane kiDios e kꞌaslik taq winaq."},{"book":"Mateo","chapter":"22","verse":"33","text":"Are xkita ri winaq ri xubꞌij ri Jesús, xemayijanik che ri ukꞌutuꞌn."},{"book":"Mateo","chapter":"22","verse":"34","text":"Ri fariseos are xkita ri xubꞌij ri Jesús chike ri e saduceos, xkimulij kibꞌ rech kakikoj chi jun kꞌaꞌmabꞌal che ri Jesús."},{"book":"Mateo","chapter":"22","verse":"35","text":"Jun chike ri fariseos ri qas retaꞌm ri taqanik xubꞌan jun kꞌotbꞌal chiꞌ che ri Jesús, rech kukoj jun kꞌaꞌmabꞌal che xubꞌij:"},{"book":"Mateo","chapter":"22","verse":"36","text":"Ajtij, ¿pa ri utaqanik ri Moisés, jachin chike ri taqanik ri sibꞌalaj nim uqꞌij?"},{"book":"Mateo","chapter":"22","verse":"37","text":"Ri Jesús xubꞌij che: Chaloqꞌaj ri Ajawxel ri aDios rukꞌ ronojel awanimaꞌ, rukꞌ ronojel akꞌuꞌx, xuqujeꞌ rukꞌ ronojel achomanik.22:37 Deuteronomio 6:5."},{"book":"Mateo","chapter":"22","verse":"38","text":"Are waꞌ ri nabꞌe taqanik xuqujeꞌ nim uqꞌij chikiwach ronojel ri nikꞌaj chik."},{"book":"Mateo","chapter":"22","verse":"39","text":"Ri ukabꞌ taqanik xaq raj junam rukꞌ we nabꞌe: Chaloqꞌaj ri ajil tzꞌaqat, jacha ri kabꞌan chuloqꞌaxik awibꞌ at.22:39 Levítico 19:18."},{"book":"Mateo","chapter":"22","verse":"40","text":"Pa ukobꞌchal we taqanik riꞌ kꞌo wi ronojel ri kubꞌij ri taqanik xuqujeꞌ ronojel ri kitzijom loq ri e qꞌalajisal taq utzij ri Dios."},{"book":"Mateo","chapter":"22","verse":"41","text":"Ri fariseos kimulim kibꞌ are xuta ri Jesús chike:"},{"book":"Mateo","chapter":"22","verse":"42","text":"¿Jas kichomaj ix chirij ri Cristo? ¿Ralkꞌwaꞌl jachinaq?"},{"book":"Mateo","chapter":"22","verse":"43","text":"¿Jas kꞌu che ri David nojinaq che ri Uxlabꞌixel xubꞌij Ajawxel che? Are xubꞌij:"},{"book":"Mateo","chapter":"22","verse":"44","text":"Salmos 110:1."},{"book":"Mateo","chapter":"22","verse":"45","text":"Ri David we kubꞌij “wajaw” che ri Mesías ¿jas ta kꞌu che riꞌ ukꞌojol?"},{"book":"Mateo","chapter":"22","verse":"46","text":"Xa ta ne jun xkwinik xutzalij uwach ri xubꞌij ri Jesús, xa ta ne jun tzij xkibꞌij che, tzi che ri qꞌij riꞌ maj chi jun karaj kubꞌan kꞌotbꞌal chiꞌ che ri Jesús."}]}