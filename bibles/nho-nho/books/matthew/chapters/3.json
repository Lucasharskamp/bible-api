{"data":[{"book":"MATTHEW","chapter":"3","verse":"1","text":"I te saaita naa raa, John te Baptis raa ni kaamata te hakaea naa taratara TeAtua raa iloto mouku, teenaa a ia ni hakaea peelaa,"},{"book":"MATTHEW","chapter":"3","verse":"2","text":"“Tiiake naa haisara kootou naa, i te Nohorana te Lani raa ku saaita mai koi!”3.2 Mt 4.17; Mk 1.15"},{"book":"MATTHEW","chapter":"3","verse":"3","text":"John raa ko te tama teelaa e tarataraina Isaiah, te pure TeAtua, i ana taratara ni sissii peelaa:"},{"book":"MATTHEW","chapter":"3","verse":"4","text":"John e hakao ki naa hekau e llana ki naa huru te kamol; a ia e tuu ki te ttuu e pena ki te kiri te manu, aa e kai naa manu e mee pee ko naa tama te laanui ma naa hani.3.4 2 Kgs 1.8"},{"book":"MATTHEW","chapter":"3","verse":"5","text":"E tammaki naa tama i Jerusalem, naa matakaaina katoo iloto Judea aa ma naa taon e ttuu i naa vasi te Riva Jordan ni oo ake no hakannoo ki naa taratara John."},{"book":"MATTHEW","chapter":"3","verse":"6","text":"Naa tama naa ni hakaari ake naa haisara laatou ki John, teenaa John ki hakaukau tapu naa tama naa iloto te Riva Jordan."},{"book":"MATTHEW","chapter":"3","verse":"7","text":"I te saaita John ni kite i naa oo ake te lopo Faarisi ma naa Sadiusi ma ki hakaukauria laatou raa, John ki mee ake ki laatou, “Naa kata! Ko ai te tama e vanaatu maa kootou ma ki lavaa te ffuro no mmuni i naa haaeo TeAtua ma ki ppesi mai?3.7 Mt 12.34; 23.33"},{"book":"MATTHEW","chapter":"3","verse":"8","text":"Kootou ffuri naa manava kootou no hakassura te tiputipu e taukareka, ki maatino maa kootou ku oti te tiiake naa haisara kootou."},{"book":"MATTHEW","chapter":"3","verse":"9","text":"Kootou ki see mannatu maa kootou ma ki see lavaa te laavea naa haaeo naa ma i kootou ni tama i te manava Abraham. Nau e vanaatu ki kootou: TeAtua e lavaa te huria a Ia naa tamaa hatu nei ki mee ma ni mokopuna Abraham!3.9 Jn 8.33"},{"book":"MATTHEW","chapter":"3","verse":"10","text":"Te takuu raa e takkoto mai ki tuutia te laakau raa i ana patiaka. Naa laakau see ffua taukalleka raa ma ki tuutia ki laro no peesia ki te ahi.3.10 Mt 7.19"},{"book":"MATTHEW","chapter":"3","verse":"11","text":"“Kootou e hakaukau tapuria a nau ki te vai, ki maatino maa kootou ku oti te tiiake naa haisara kootou. Tevana iaa te tama ma ki au imuri aku raa ma ki hakaukau tapu kootou ki TeAitu Tapu aa ki te ahi. Te tama naa se tama e hakamaatua are iaa nau; aa taku tino iloo see tau te sausau ana taka."},{"book":"MATTHEW","chapter":"3","verse":"12","text":"A Ia e taaohi tana reik raa ki ttahi tana kina e hakakkutu naa hua wit ki vaaea naa hua wit i naa penu. Teenaa ki toa a ia naa kaikai wit raa no tuku ki loto tana hare e tukutuku ana kaikai. Naa penu raa iaa ma ki peesia ki loto te ahi e ura see mate.”"},{"book":"MATTHEW","chapter":"3","verse":"13","text":"I te saaita naa raa, Jesus ku tae ake ki Galilee no hanake ki John ki hakaukau tapuria a Ia."},{"book":"MATTHEW","chapter":"3","verse":"14","text":"Tevana iaa John ni mee ma ki huria a ia te maanatu Jesus, teenaa a ia ki mee ake, “Ai koe ku au ai kiaa nau ki hakaukauria a koe? A koe are raa ki hakaukau iaa nau!”"},{"book":"MATTHEW","chapter":"3","verse":"15","text":"Jesus ki mee ake, “Kau koi no hakaukau tapuria a nau. Teenei te ara taaua ki hakassura naa vana katoo TeAtua e fiffai.” Teenaa hanatu iloo John no hakaukau i Jesus."},{"book":"MATTHEW","chapter":"3","verse":"16","text":"Saaita Jesus ni marana ake i te vai raa, te lani raa ni taaraki. Teenaa kite iloo Ia i naa hano iho TeAitu TeAtua ma se rupe no takoto iaa Ia."},{"book":"MATTHEW","chapter":"3","verse":"17","text":"Araa taratara iho iloo te reo raa i te lani, “Teenei ko taku tino tama e llee ai taku manava; aa nau e hiihai kiaa ia.”3.17 Gen 22.2; Ps 2.7; Is 42.1; Mt 12.18; 17.5; Mk 1.11; Lk 9.35"}]}