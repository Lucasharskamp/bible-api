{"data":[{"book":"Galatians","chapter":"1","verse":"1","text":"Mai baahi o Paul dela ne hagagahi belee hai tangada agoago hagau, hagalee ne gahi go tangada, gei ne gahi go Jesus Christ mo God Tamana dela ne haga mouli aga a Jesus mai i di made."},{"book":"Galatians","chapter":"1","verse":"2","text":"Tadau duaahina huogodoo ala e noho i ginei e hai labelaa di nadau hagaaloho ang gi nia nohongo dabu ala i Galatia."},{"book":"Galatians","chapter":"1","verse":"3","text":"Tadau Damana go God mo Tagi go Jesus Christ gi dugu adu gi goodou tumaalia mo di noho i di aumaalia."},{"book":"Galatians","chapter":"1","verse":"4","text":"Christ ne bida tigidaumaha Ia i tadau huaidu, bolo gi maahede gidaadou gi daha mo di huaidu dolomeenei, mai i dono hagalongo ang gi di manawa tadau God mo Tamana."},{"book":"Galatians","chapter":"1","verse":"5","text":"God gi madamada, dolomeenei gaa hana hua beelaa! Amen."},{"book":"Galatians","chapter":"1","verse":"6","text":"Au gu homouli huoloo i di godou limalima di diiagi Tamana dela ne gahi goodou mai tumaalia o Christ, gaa kae tuai longo humalia."},{"book":"Galatians","chapter":"1","verse":"7","text":"Gei e donu, ma dei di longo humalia i golo ai. Au e helekai beenei, idimaa digau i golo e haga hinihini goodou, e hiihai bolo ginaadou e huli di Longo Humalia o Christ."},{"book":"Galatians","chapter":"1","verse":"8","text":"Ma e aha maa gimaadou be tangada di langi ga haneia ga agoago adu gi goodou di longo humalia i daha mo di Longo Humalia dela guu lawa di madau hagi adu gi goodou, tangada beelaa, le e humalia hua dono haga halauwa ge e hagaduadua i di ahi dee odi!"},{"book":"Galatians","chapter":"1","verse":"9","text":"Nia mee aanei guu lawa di helehelekai ai gimaadou i mua, dolomeenei gei au e helekai labelaa nia maa: Maa tangada ga agoago adu gi goodou di longo humalia i daha mo di godou longono, tangada deelaa le e humalia e haga halauwa ge e hagaduadua i di ahi dee odi!"},{"book":"Galatians","chapter":"1","verse":"10","text":"Agu helekai le e hai be di mee bolo au e hai nia daangada gi hiihai mai? Deeai! Di mee dela e hiihai ginai au la go di hiihai o God! Au e hai nia daangada dogologo gi iloo humalia ginaadou au? Maa nei bolo au ne hai beenei, gei au hagalee tangada hai hegau ni Christ."},{"book":"Galatians","chapter":"1","verse":"11","text":"Ogu duaahina nei, au e hagi adu bolo di Longo Humalia dela e agoago ko au, la hagalee mai baahi nia daangada."},{"book":"Galatians","chapter":"1","verse":"12","text":"Hagalee ne gaamai, be ne hagi mai go tangada. Go Jesus Christ hua ne haga modongoohia mai gi di au dono Longo Humalia."},{"book":"Galatians","chapter":"1","verse":"13","text":"Goodou gu longono ogu longo i dogu madagoaa nogo hai hegau hagamahi i baahi digau o Jew, nogo dadaaligi ge e hagahuaidu kono nia nohongo dabu a God, nogo hagamahi belee oho gi daha nia maa.1.13 Nnegau 8.3; 22.4-5; 26.9-11"},{"book":"Galatians","chapter":"1","verse":"14","text":"Gei au nogo kaedahi i baahi ogu ihoo digau o Jew ala e mmaadua be au, i lodo nia hegau daumaha o digau o Jew, nogo hagalabagau labelaa di hangaahai mouli o madau maadua mmaadua!1.14 Nnegau 22.3"},{"book":"Galatians","chapter":"1","verse":"15","text":"I dono dumaalia, God ne hilihili aga au i mua dogu haanau, gaa gahi au belee hai hegau gi de Ia. Di madagoaa a Mee ne maanadu bolo"},{"book":"Galatians","chapter":"1","verse":"16","text":"e haga gida mai dana Dama daane bolo au gi hagadele ina ang gi digau tuadimee di Longo Humalia o Maa, gei au hogi digi hana gi baahi tei dangada e halahala di hagamaamaa.1.16 Nnegau 9.3-6; 22.6-10; 26.13-18"},{"book":"Galatians","chapter":"1","verse":"17","text":"Di madagoaa hua deelaa, gei au digi hana labelaa gi Jerusalem bolo e haga heetugi gi digau agoago hagau mai mua, gei au ne hana hua gi Arabia, nomuli gei au ga hanimoi labelaa gi Damascus."},{"book":"Galatians","chapter":"1","verse":"18","text":"Gei i muli nia ngadau e dolu, gei au ga hanaga gi Jerusalem bolo gi heetugi au gi Peter, gaa noho i baahi o mee i nia dabu e lua.1.18 Nnegau 9.26-30"},{"book":"Galatians","chapter":"1","verse":"19","text":"Au digi heetugi gi nia gau agoago hagau ala i golo, go James hua go tuaahina o Tagi."},{"book":"Galatians","chapter":"1","verse":"20","text":"Agu helekai ala e hihi le e donu. God e iloo Ia bolo au e hagalee helekai tilikai."},{"book":"Galatians","chapter":"1","verse":"21","text":"Nomuli gei au gaa hana gi nnenua go Syria mo Cilicia."},{"book":"Galatians","chapter":"1","verse":"22","text":"Di madagoaa deelaa, nia daangada o nia nohongo dabu a Christ ala i Judea digi iloo ginaadou au."},{"book":"Galatians","chapter":"1","verse":"23","text":"Di mee digaula e iloo ai, dela hua go di nadau longono i digau ala i golo, boloo, “Taane nogo dadaaligi gidaadou i mua, la go mee deenei dela e agoago i di hagadonu dela ne hagamada go mee belee oho gi daha i mua!”"},{"book":"Galatians","chapter":"1","verse":"24","text":"Gei digaula gu haga hagaamu a God i di au."}]}