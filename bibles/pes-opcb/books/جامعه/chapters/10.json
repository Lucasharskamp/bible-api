{"data":[{"book":"جامعه","chapter":"10","verse":"1","text":"همچنانکه مگسهای مرده می‌توانند یک شیشه عطر را متعفن کنند، همچنین یک حماقت کوچک می‌تواند حکمت و عزت شخص را بی‌ارزش نماید."},{"book":"جامعه","chapter":"10","verse":"2","text":"دل شخص خردمند او را به انجام کارهای درست وا می‌دارد، اما دل شخص نادان او را به طرف بدی و گناه می‌کشاند."},{"book":"جامعه","chapter":"10","verse":"3","text":"آدم نادان را می‌توان حتی از راه رفتنش شناخت."},{"book":"جامعه","chapter":"10","verse":"4","text":"وقتی رئیس تو از دست تو خشمگین می‌شود از کار خود دست نکش. اگر در مقابل خشم او آرام بمانی از بروز اشتباهات بیشتر جلوگیری خواهی کرد."},{"book":"جامعه","chapter":"10","verse":"5","text":"بدی دیگری نیز در زیر این آسمان دیده‌ام که در اثر اشتباهات برخی پادشاهان به وجود می‌آید:"},{"book":"جامعه","chapter":"10","verse":"6","text":"به اشخاص نادان مقام و منصب‌های عالی داده می‌شود؛ برای ثروتمندان اهمیتی قائل نمی‌شوند؛"},{"book":"جامعه","chapter":"10","verse":"7","text":"غلامان سوار بر اسبند، ولی بزرگان مانند بردگان، پیاده راه می‌روند."},{"book":"جامعه","chapter":"10","verse":"8","text":"آن که چاه می‌کَنَد ممکن است در آن بیفتد؛ کسی که دیوار را سوراخ می‌کند ممکن است مار او را بگزد."},{"book":"جامعه","chapter":"10","verse":"9","text":"آن که در معدن سنگ کار می‌کند ممکن است از سنگها صدمه ببیند؛ کسی که درخت می‌برد ممکن است از این کار آسیبی به او برسد."},{"book":"جامعه","chapter":"10","verse":"10","text":"تبر کُند، احتیاج به نیروی بیشتری دارد، پس کسی که تیغهٔ آن را از قبل تیز می‌کند، عاقل است."},{"book":"جامعه","chapter":"10","verse":"11","text":"پس از اینکه مار کسی را گزید، آوردن افسونگر بی‌فایده است."},{"book":"جامعه","chapter":"10","verse":"12","text":"سخنان شخص دانا دلنشین است، ولی حرفهای آدم نادان باعث تباهی خودش می‌گردد؛"},{"book":"جامعه","chapter":"10","verse":"13","text":"ابتدای حرفهای او حماقت است و انتهای آن دیوانگی محض؛"},{"book":"جامعه","chapter":"10","verse":"14","text":"او زیاد حرف می‌زند."},{"book":"جامعه","chapter":"10","verse":"15","text":"آدم نادان حتی از انجام دادن کوچکترین کار خسته می‌شود، زیرا شعور انجام دادن آن را ندارد."},{"book":"جامعه","chapter":"10","verse":"16","text":"وای بر سرزمینی که پادشاهش غلامی10‏:16 یا «جوانی». بیش نیست و رهبرانش صبحگاهان می‌خورند و مست می‌کنند!"},{"book":"جامعه","chapter":"10","verse":"17","text":"خوشا به حال مملکتی که پادشاه آن نجیب‌زاده است و رهبرانش به موقع و به اندازه می‌خورند و می‌نوشند و مست نمی‌کنند."},{"book":"جامعه","chapter":"10","verse":"18","text":"در اثر تنبلی سقف خانه چکه می‌کند و فرو می‌ریزد."},{"book":"جامعه","chapter":"10","verse":"19","text":"جشن، شادی می‌آورد و شراب باعث خوشی می‌گردد، اما بدون پول نمی‌شود اینها را فراهم کرد."},{"book":"جامعه","chapter":"10","verse":"20","text":"حتی در فکر خود پادشاه را نفرین نکن و حتی در اتاق خوابت شخص ثروتمند را لعنت نکن، چون ممکن است پرنده‌ای حرفهایت را به گوش آنان برساند!"}]}