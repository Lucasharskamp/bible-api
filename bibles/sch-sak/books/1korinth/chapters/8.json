{"data":[{"book":"1 Korinth","chapter":"8","verse":"1","text":"Atûn mirimil biekna sâknêk pêkna chungroia nin chong miziek mindonin."},{"book":"1 Korinth","chapter":"8","verse":"2","text":"Tukhomin idôr tena mini rietna dôn sai angin ân bên chu a riet rang dôr ala riet loi ani."},{"book":"1 Korinth","chapter":"8","verse":"3","text":"Hannirese tukhomin Pathien lungkhamna a dônin chu ha mi hah Pathien'n a riet ani."},{"book":"1 Korinth","chapter":"8","verse":"4","text":"Masikin, mirimilngei biekna sâknêk pêka omsai sâk chungroia chu: rammuola mirimilngei murdi hih atataka inzir niloi, rimila inding an ni tie le Pathien inkhat vai aom ti chu ei riet."},{"book":"1 Korinth","chapter":"8","verse":"5","text":"Invâna mo, pilchunga mo pathien riming pêl “pathienngei” le “pumapangei” tamtak om khom senla,"},{"book":"1 Korinth","chapter":"8","verse":"6","text":"eini rangin chu Pathien inkhat vai, Pa, neinuntin Sinpu hah a oma, ama ta rangin ei ringa; male Pumapa khom inkhat vai, Jisua Khrista a oma, Ama sikin neinuntin sin ania, eini khom ama sikin ei ring ani."},{"book":"1 Korinth","chapter":"8","verse":"7","text":"Aniatachu ma chongtak hih mi murdi'n riet mak ngeia, mi senkhat chu atûnten hin mirimilngei biek ngâiinzong an ni sikin atûnten hin mirimil ta angtaka bên an sâk jêta an sielesarietna hah ânzala, ha sâk sika han a minnim ngei angin an inbe ngâi."},{"book":"1 Korinth","chapter":"8","verse":"8","text":"I-ih khomnirse sâk hin Pathien leh ên zomna chu mi min sa pe thei no ni; sâk no khom ila ite dok no ih, sâk khom ila ite man uol no ih."},{"book":"1 Korinth","chapter":"8","verse":"9","text":"Nikhomrese, nin zalenna sintho han taksônna tienga râtloi ngei hah sietna an chul loina rangin indîn roi."},{"book":"1 Korinth","chapter":"8","verse":"10","text":"Chongkhatin, nangma “Rietna dôn,” ân tipu han, sielesarietna tienga râtloi mi han mirimil biekna ina na sâk lâitak nang mu senla, a sielesarietna han mirimilngei biekna sâknêk pêka omsai hah a sâk ngam rang nimak mo?"},{"book":"1 Korinth","chapter":"8","verse":"11","text":"Masikin ma miriem râtloi, na lâibung Khrista'n a ruthûla a thi pepu hah nangma “Rietna” sikin ânmang rang ani!"},{"book":"1 Korinth","chapter":"8","verse":"12","text":"Ma anghan nin Khristien lâibungngei le sarnungei chunga thominchâiin an sielesarietna hah mophoppên Khrista chunga nin thominchâi nîng atih."},{"book":"1 Korinth","chapter":"8","verse":"13","text":"Masikin sâkin ka lâibungpa mo, ka sarnu mo sietna han amathâkin chu me sâk tet khâi no ning, ka lâibungpa mo, ka sarnu mo sietna a tâk khâi loina rangin."}]}