{"data":[{"book":"సామెత","chapter":"7","verse":"1","text":"కుమారా, నా మాటలు నీ మనసులో ఉంచుకో. నా ఆజ్ఞలు నీ దగ్గర పదిలంగా దాచుకో."},{"book":"సామెత","chapter":"7","verse":"2","text":"నా ఆజ్ఞలను నీ మనసులో ఉంచుకుని నీ కంటిపాపలాగా నా ఉపదేశాన్ని కాపాడుకుంటే నీకు జీవం కలుగుతుంది."},{"book":"సామెత","chapter":"7","verse":"3","text":"నీ చేతి వేళ్లకు వాటిని కట్టుకో. నీ హృదయమనే పలక మీద వాటిని రాసి ఉంచుకో."},{"book":"సామెత","chapter":"7","verse":"4","text":"జ్ఞానంతో “నీవు నా సోదరివి” అని చెప్పు. వివేకాన్ని నీ బంధువుగా భావించు."},{"book":"సామెత","chapter":"7","verse":"5","text":"అలా చేస్తే నువ్వు వ్యభిచారి దగ్గరికి వెళ్ళకుండా, సరసాలాడే స్త్రీ వలలో పడకుండా నిన్ను నీవు కాపాడుకుంటావు."},{"book":"సామెత","chapter":"7","verse":"6","text":"నా యింటి కిటికీలో నుండి, కిటికీ పరదా నుండి నేను చూశాను."},{"book":"సామెత","chapter":"7","verse":"7","text":"జ్ఞానం లేని యువకుల మధ్య ఒక తెలివి తక్కువ యువకుడు నాకు కనబడ్డాడు."},{"book":"సామెత","chapter":"7","verse":"8","text":"సాయంత్ర సమయం ముగిసి చిమ్మచీకటి కమ్ముతున్న రాత్రివేళ అతడు వ్యభిచారి ఉండే వీధిలో ప్రవేశించాడు."},{"book":"సామెత","chapter":"7","verse":"9","text":"ఆ వీధిలో తిరుగుతూ అది ఉండే యింటి దారి పట్టాడు."},{"book":"సామెత","chapter":"7","verse":"10","text":"అప్పుడు వేశ్య వేషం ధరించిన ఒక కుటిల బుద్ధిగల స్త్రీ అతనికి ఎదురు వచ్చింది."},{"book":"సామెత","chapter":"7","verse":"11","text":"ఆమె తిరుగుబోతు. అదుపు లేకుండా తిరుగుతూ ఉండేది. ఆమె కాళ్ళు ఇంట్లో నిలవవు."},{"book":"సామెత","chapter":"7","verse":"12","text":"ఆమె ఒక్కోసారి తన ఇంటి ఎదుట, ఒక్కోసారి పట్టణ వీధుల్లో ఉంటుంది. ప్రతి సందులోనూ ఆమె కాపు కాసి ఉంటుంది."},{"book":"సామెత","chapter":"7","verse":"13","text":"ఆమె ఆ యువకుణ్ణి పట్టుకుని ముద్దు పెట్టుకుంది. సిగ్గు, బిడియం లేని ముఖంతో అతనితో ఇలా చెప్పింది,"},{"book":"సామెత","chapter":"7","verse":"14","text":"“నేను శాంతి బలులు చెల్లించవలసి ఉంది. ఇప్పుడే నా మొక్కుబడులు చెల్లించాను."},{"book":"సామెత","chapter":"7","verse":"15","text":"నిన్ను కలుసుకోవాలని, నీకు ఎదురు రావాలని బయలుదేరాను. నువ్వే నాకు కనబడ్డావు."},{"book":"సామెత","chapter":"7","verse":"16","text":"నా మంచంపై రత్న కంబళ్ళు పరిచాను. ఐగుప్తు నుండి తెప్పించిన నైపుణ్యంగా అల్లిన నార దుప్పట్లు వేశాను."},{"book":"సామెత","chapter":"7","verse":"17","text":"నా పరుపు మీద బోళం, అత్తరు, దాల్చిన చెక్క చల్లాను."},{"book":"సామెత","chapter":"7","verse":"18","text":"బయలు దేరు, ఇద్దరం మోహంతో కోరిక తీర్చుకుందాం. తెల్లవారే దాకా తనివితీరా తృప్తి పొందుదాం."},{"book":"సామెత","chapter":"7","verse":"19","text":"నా భర్త ఇంట్లో లేడు. ప్రయాణం చేసి చాలా దూరం వెళ్ళాడు."},{"book":"సామెత","chapter":"7","verse":"20","text":"అతడు డబ్బు సంచి తనతో తీసుకు వెళ్ళాడు. పున్నమి రోజు వరకూ ఇంటికి తిరిగి రాడు.”"},{"book":"సామెత","chapter":"7","verse":"21","text":"ఆ విధంగా ఆమె తన మృదువైన మాటలు పదే పదే చెబుతూ, లాలిస్తూ అతణ్ణి లోబరచుకుంది. పొగడ్తలతో ముంచెత్తుతూ అతణ్ణి ఈడ్చుకు పోయింది."},{"book":"సామెత","chapter":"7","verse":"22","text":"వెంటనే అతడు ఆమె వెంట వెళ్ళాడు. పశువు వధకై వెళ్లినట్టు, పరాయివాళ్ళ చేతికి చిక్కి చెరసాల పాలైనట్టు అతడు వెళ్ళాడు."},{"book":"సామెత","chapter":"7","verse":"23","text":"పక్షి తనకు ప్రాణాపాయం ఉన్నదని తెలియక ఉచ్చులో పడినట్టు, అతని గుండెను చీల్చే బాణం దూసుకుపోయేంత వరకూ అతడు ఆమె వెంటబడి వెళ్ళాడు."},{"book":"సామెత","chapter":"7","verse":"24","text":"నా కుమారులారా, నా మాటలు వినండి. నేను చెప్పేది జాగ్రత్తగా ఆలకించండి."},{"book":"సామెత","chapter":"7","verse":"25","text":"నీ మనస్సు వ్యభిచారి నడిచే మార్గాల వైపు మళ్ళనియ్యకు. దారి తప్పి ఆమె నడిచే దారిలోకి పోకు."},{"book":"సామెత","chapter":"7","verse":"26","text":"ఆమె అనేకులను లోబరచుకుని గాయపరచింది. లెక్కలేనంతమంది ఆమె బారిన పడి నాశనమయ్యారు."},{"book":"సామెత","chapter":"7","verse":"27","text":"ఆమె ఇల్లు పాతాళానికి నడిపించే దారి. ఆ దారి మరణానికి నడిపిస్తుంది."}]}