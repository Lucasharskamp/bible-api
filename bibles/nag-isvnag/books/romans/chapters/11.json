{"data":[{"book":"Romans","chapter":"11","verse":"1","text":"Moi koi ase titia, Isor pora Tai nijor manu khan ke ninda korise naki? Kitia bhi nohoi. Kelemane moi nijor bhi Israel manu ekjon, Abraham laga khandan aru Benjamin laga jati laga ekjon ase."},{"book":"Romans","chapter":"11","verse":"2","text":"Isor pora Tai nijor manu kunkhan ke Tai age pora janikena thakise taikhan ke ninda kora nai. Apnikhan pora Shastro te Elijah pora Isor ke Israel bhirodh te ki anurodh korise etu jana nai naki?"},{"book":"Romans","chapter":"11","verse":"3","text":"“Probhu, taikhan pora apuni laga bhabobadi khan ke morai dise, taikhan apuni laga girja laga saman rakha khan bhangai dise. Moi ekla he bachi jaise, aru etiya taikhan moike morai dibole bisari ase.”"},{"book":"Romans","chapter":"11","verse":"4","text":"Kintu Isor taike ki jowab dise? “Ami nijor nimite sath hajar manu rakhi kene ase jun khan jhukikena Baal ke puja kora nai.”"},{"book":"Romans","chapter":"11","verse":"5","text":"Etiya bhi eneka he ase, etiya laga somoite bhi bisi komti manu ke he basi se Isor laga kripa pora."},{"book":"Romans","chapter":"11","verse":"6","text":"Hoile bhi jodi etu anugraha pora hoi, tinehoile etu to tai laga kaam pora nohoi. Nohoile kripa to kripa nohoi jabo."},{"book":"Romans","chapter":"11","verse":"7","text":"Tinehoile ki ase? Israel laga manu khan ki bisarise, etu panai, hoile bhi Isor pora basi luwa manu khan etu paise, aru dusra manu khan to mon tan hoi jaise."},{"book":"Romans","chapter":"11","verse":"8","text":"Pobitro kitab te likha nisena: “Isor pora taikhan ke murkho dimag laga atma dise, suku dise nadikhibo nimite aru kandise nahunibo nimite, aji laga din tak.”"},{"book":"Romans","chapter":"11","verse":"9","text":"Aru David koise,"},{"book":"Romans","chapter":"11","verse":"10","text":"Taikhan laga suku ke andhar hoi jabo dibi, titia taikhan eku sabo na paribo,"},{"book":"Romans","chapter":"11","verse":"11","text":"Etu karone moi hudi ase, “Taikhan giri jabole theng te thogar lagise naki?” Kitia bhi eneka nohoi. Kintu taikhan paapi howa karone poritran to Porjati khan logote ahi ase, titia Israel khan suku jolibo."},{"book":"Romans","chapter":"11","verse":"12","text":"Etiya taikhan paapi huwa to prithibi laga dhun nimite ase, aru jodi taikhan pora harai diya to Porjati khan laga dhun ase, titia taikhan pura hobole din ahile, kiman bisi dhuni hobo?"},{"book":"Romans","chapter":"11","verse":"13","text":"Etiya Porjati khan, moi apuni khan ke koi ase, jitia tak moi Porjati nimite apostle kaam kori bole dise, eneka moi laga kaam te phutani kori ase."},{"book":"Romans","chapter":"11","verse":"14","text":"Titia ji hoile bhi moi nijor gaw mangso laga Yehudi khan ke suku julibole dibo. Titia taikhan majot te kunba to bachai lobo pare."},{"book":"Romans","chapter":"11","verse":"15","text":"Kelemane jodi taikhan ke chari diya motlob prithibi logot mil-milap hoile, titia taikhan pora grohon kora to mora pora jibon pa nohoi?"},{"book":"Romans","chapter":"11","verse":"16","text":"Kintu jodi prothom phol to pobitro ase, tinehoile etu nimite diya maida bhi pobitro ase. Aru jodi ghas laga shikor to pobitro ase koile, daal sob to pobitro ase."},{"book":"Romans","chapter":"11","verse":"17","text":"Kintu jodi kunba daal ke bhangai diye, aru jodi apuni, kun jongol laga oliv ghas ase, kolom kori kene dusra majot te bandhi dise, aru taikhan logote oliv ghas laga shikor logote eke hoise,"},{"book":"Romans","chapter":"11","verse":"18","text":"tinehoile dusra daal usorte phutani na koribi. Kintu jodi apuni phutani kore koile etu yaad koribi, shikor ke modot diya to apuni nohoi, kintu shikor pora he apuni ke modot di ase."},{"book":"Romans","chapter":"11","verse":"19","text":"Titia apuni kobo, “Daal kunba bhangi ja to moike kolom kori lobole nimite he thakise.”"},{"book":"Romans","chapter":"11","verse":"20","text":"Etu thik ase. Taikhan laga abiswas pora taikhan bhangi jaise, kintu biswas pora apnikhan mojbut te khara koridi ase. Etu karone nijorke dangor nabhabi bhi, kintu bhoi koribi."},{"book":"Romans","chapter":"11","verse":"21","text":"Kelemane jodi Isor pora asol ghas laga daal ke nabachaile, apuni ke bhi nabachabo."},{"book":"Romans","chapter":"11","verse":"22","text":"Etu karone, Isor pora morom laga kaam kora to jani lobi: bisi dangor dukh Yehudi khan uporte girise, kintu Isor laga daya apuni khan nimite hoise, jodi apuni khan Tai laga daya hisab te thakile. Nohoile apuni khan ke kati phelai dibo."},{"book":"Romans","chapter":"11","verse":"23","text":"Aru taikhan hoilebi, jodi taikhan laga biswas te nathakile bhi, taikhan ke kolom kori lobo. Kelemane taikhan ke aru bhi kolom kori lobole Isor logot takot ase."},{"book":"Romans","chapter":"11","verse":"24","text":"Kelemane jodi apnikhan, ene jongol laga oliv ghas pora kati loise, aru niyom nohoi kene pali thaka oliv ghas te kolom kori loise koile, titia etu Yehudi khan, jun khan he asol daal ase, taikhan ke anikena tai laga ghas te kolom nakoribo naki?"},{"book":"Romans","chapter":"11","verse":"25","text":"Kelemane bhai khan, ki lukaikene ase, etu apuni khan najanikena thakibo dibo mon nai, kele koile apnikhan nijor bhabona te nijor to gyaani nisena nabhabibo le. Etu lukai kene thaka to Porjati khan kiman basi kene ase, taikhan purah nohua tak, olop somoi nimite Israel manu mon tan hoi jabole dise."},{"book":"Romans","chapter":"11","verse":"26","text":"Likha thaka nisena, Israel manu khan sob eneka bachai lobo:"},{"book":"Romans","chapter":"11","verse":"27","text":"Aru taikhan laga paap moi kitia hatai dibo, taikhan logot te kosom etu hobo.”"},{"book":"Romans","chapter":"11","verse":"28","text":"Susamachar hisab te hoile, apnikhan nimite he taikhan to apnikhan laga dushman ase. Kintu basi luwa hisab te hoile, taikhan laga baba khan nimite taikhan uporte morom dise."},{"book":"Romans","chapter":"11","verse":"29","text":"Kelemane Isor pora diya uphar aru Tai pora mata to kitia bhi bodla-bodli koribo napare."},{"book":"Romans","chapter":"11","verse":"30","text":"Kineka apnikhan ekbar Isor kotha namana khan thakise, kintu etiya to Yehudi khan pora Isor kotha namana pora apuni Porjati khan daya paise,"},{"book":"Romans","chapter":"11","verse":"31","text":"aru etu nisena, Yehudi khan bhi kotha namana hoi kene ase. Aru apnikhan logote ki daya dise taikhan bhi etiya daya pabo nimite ase."},{"book":"Romans","chapter":"11","verse":"32","text":"Kelemane Isor pora manu sobke kotha namana te rakhidise, titia Tai laga daya to sob manu pora pabo."},{"book":"Romans","chapter":"11","verse":"33","text":"Oh, Isor laga buddhi, aru gyaan kiman bhi dhun aru bisi ase! Tai pora manu khan bisar kora aru Tai laga bera rasta kun pora bujhi bo!"},{"book":"Romans","chapter":"11","verse":"34","text":"“Kelemane Probhu laga monte ki ase etu kun he janibo, nohoile taike buddhi dibole kun ase?"},{"book":"Romans","chapter":"11","verse":"35","text":"Nohoile kun pora poila Isor ke kiba dise,"},{"book":"Romans","chapter":"11","verse":"36","text":"Kelemane sob bostu Tai pora ahise, Tai dwara hoise aru Tai karone he ase. Tai laga mohima hodai hobi. Amen."}]}