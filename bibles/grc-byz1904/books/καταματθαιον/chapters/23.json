{"data":[{"book":"ΚΑΤΑ ΜΑΤΘΑΙΟΝ","chapter":"23","verse":"1","text":"Τότε ὁ Ἰησοῦς ἐλάλησε τοῖς ὄχλοις καὶ τοῖς μαθηταῖς αὐτοῦ"},{"book":"ΚΑΤΑ ΜΑΤΘΑΙΟΝ","chapter":"23","verse":"2","text":"λέγων· ἐπὶ τῆς Μωσέως καθέδρας ἐκάθισαν οἱ γραμματεῖς καὶ οἱ Φαρισαῖοι."},{"book":"ΚΑΤΑ ΜΑΤΘΑΙΟΝ","chapter":"23","verse":"3","text":"πάντα οὖν ὅσα ἐὰν εἴπωσιν ὑμῖν τηρεῖν, τηρεῖτε καὶ ποιεῖτε, κατὰ δὲ τὰ ἔργα αὐτῶν μὴ ποιεῖτε· λέγουσι γάρ, καὶ οὐ ποιοῦσι."},{"book":"ΚΑΤΑ ΜΑΤΘΑΙΟΝ","chapter":"23","verse":"4","text":"δεσμεύουσι γὰρ φορτία βαρέα καὶ δυσβάστακτα καὶ ἐπιτιθέασιν ἐπὶ τοὺς ὤμους τῶν ἀνθρώπων, τῷ δὲ δακτύλῳ αὐτῶν οὐ θέλουσι κινῆσαι αὐτά."},{"book":"ΚΑΤΑ ΜΑΤΘΑΙΟΝ","chapter":"23","verse":"5","text":"πάντα δὲ τὰ ἔργα αὐτῶν ποιοῦσι πρὸς τὸ θεαθῆναι τοῖς ἀνθρώποις. πλατύνουσι γὰρ τὰ φυλακτήρια αὐτῶν καὶ μεγαλύνουσι τὰ κράσπεδα τῶν ἱματίων αὐτῶν,"},{"book":"ΚΑΤΑ ΜΑΤΘΑΙΟΝ","chapter":"23","verse":"6","text":"φιλοῦσι δὲ τὴν πρωτοκλισίαν ἐν τοῖς δείπνοις καὶ τὰς πρωτοκαθεδρίας ἐν ταῖς συναγωγαῖς"},{"book":"ΚΑΤΑ ΜΑΤΘΑΙΟΝ","chapter":"23","verse":"7","text":"καὶ τοὺς ἀσπασμοὺς ἐν ταῖς ἀγοραῖς καὶ καλεῖσθαι ὑπὸ τῶν ἀνθρώπων ῥαββὶ ῥαββί."},{"book":"ΚΑΤΑ ΜΑΤΘΑΙΟΝ","chapter":"23","verse":"8","text":"ὑμεῖς δὲ μὴ κληθῆτε ῥαββί· εἷς γὰρ ὑμῶν ἐστιν [ὁ] διδάσκαλος, ὁ Χριστός· πάντες δὲ ὑμεῖς ἀδελφοί ἐστε."},{"book":"ΚΑΤΑ ΜΑΤΘΑΙΟΝ","chapter":"23","verse":"9","text":"καὶ πατέρα μὴ καλέσητε ὑμῶν ἐπὶ τῆς γῆς· εἷς γάρ ἐστιν ὁ πατήρ ὑμῶν, ὁ ἐν τοῖς οὐρανοῖς."},{"book":"ΚΑΤΑ ΜΑΤΘΑΙΟΝ","chapter":"23","verse":"10","text":"μηδὲ κληθῆτε καθηγηταί· εἷς γὰρ ὑμῶν ἐστιν [ὁ] καθηγητής, ὁ Χριστός."},{"book":"ΚΑΤΑ ΜΑΤΘΑΙΟΝ","chapter":"23","verse":"11","text":"ὁ δὲ μείζων ὑμῶν ἔσται ὑμῶν διάκονος."},{"book":"ΚΑΤΑ ΜΑΤΘΑΙΟΝ","chapter":"23","verse":"12","text":"ὅστις δὲ ὑψώσει ἑαυτὸν ταπεινωθήσεται, καὶ ὅστις ταπεινώσει ἑαυτὸν ὑψωθήσεται."},{"book":"ΚΑΤΑ ΜΑΤΘΑΙΟΝ","chapter":"23","verse":"13","text":"Οὐαὶ δὲ ὑμῖν, γραμματεῖς καὶ Φαρισαῖοι ὑποκριταί, ὅτι κατεσθίετε τὰς οἰκίας τῶν χηρῶν καὶ προφάσει μακρὰ προσευχόμενοι· διὰ τοῦτο λήψεσθε περισσότερον κρῖμα."},{"book":"ΚΑΤΑ ΜΑΤΘΑΙΟΝ","chapter":"23","verse":"14","text":"Οὐαὶ ὑμῖν, γραμματεῖς καὶ Φαρισαῖοι ὑποκριταί, ὅτι κλείετε τὴν βασιλείαν τῶν οὐρανῶν ἔμπροσθεν τῶν ἀνθρώπων· ὑμεῖς γὰρ οὐκ εἰσέρχεσθε, οὐδὲ τοὺς εἰσερχομένους ἀφίετε εἰσελθεῖν."},{"book":"ΚΑΤΑ ΜΑΤΘΑΙΟΝ","chapter":"23","verse":"15","text":"Οὐαὶ ὑμῖν, γραμματεῖς καὶ Φαρισαῖοι ὑποκριταί, ὅτι περιάγετε τὴν θάλασσαν καὶ τὴν ξηρὰν ποιῆσαι ἕνα προσήλυτον, καὶ ὅταν γένηται, ποιεῖτε αὐτὸν υἱὸν γεέννης διπλότερον ὑμῶν."},{"book":"ΚΑΤΑ ΜΑΤΘΑΙΟΝ","chapter":"23","verse":"16","text":"Οὐαὶ ὑμῖν, ὁδηγοὶ τυφλοί, οἱ λέγοντες· ὃς ἂν ὀμόσῃ ἐν τῷ ναῷ, οὐδέν ἐστιν, ὃς δ᾽ ἂν ὀμόσῃ ἐν τῷ χρυσῷ τοῦ ναοῦ, ὀφείλει."},{"book":"ΚΑΤΑ ΜΑΤΘΑΙΟΝ","chapter":"23","verse":"17","text":"μωροὶ καὶ τυφλοί! τίς γὰρ μείζων ἐστίν, ὁ χρυσὸς ἢ ὁ ναὸς ὁ ἁγιάζων τὸν χρυσόν;"},{"book":"ΚΑΤΑ ΜΑΤΘΑΙΟΝ","chapter":"23","verse":"18","text":"καί· ὃς ἂν ὀμόσῃ ἐν τῷ θυσιαστηρίῳ, οὐδέν ἐστιν, ὃς δ᾽ ἂν ὀμόσῃ ἐν τῷ δώρῳ τῷ ἐπάνω αὐτοῦ, ὀφείλει."},{"book":"ΚΑΤΑ ΜΑΤΘΑΙΟΝ","chapter":"23","verse":"19","text":"μωροὶ καὶ τυφλοί! τί γὰρ μεῖζον, τὸ δῶρον ἢ τὸ θυσιαστήριον τὸ ἁγιάζον τὸ δῶρον;"},{"book":"ΚΑΤΑ ΜΑΤΘΑΙΟΝ","chapter":"23","verse":"20","text":"ὁ οὖν ὀμόσας ἐν τῷ θυσιαστηρίῳ ὀμνύει ἐν αὐτῷ καὶ ἐν πᾶσι τοῖς ἐπάνω αὐτοῦ·"},{"book":"ΚΑΤΑ ΜΑΤΘΑΙΟΝ","chapter":"23","verse":"21","text":"καὶ ὁ ὀμόσας ἐν τῷ ναῷ ὀμνύει ἐν αὐτῷ καὶ ἐν τῷ κατοικήσαντι αὐτόν·"},{"book":"ΚΑΤΑ ΜΑΤΘΑΙΟΝ","chapter":"23","verse":"22","text":"καὶ ὁ ὀμόσας ἐν τῷ οὐρανῷ ὀμνύει ἐν τῷ θρόνῳ τοῦ Θεοῦ καὶ ἐν τῷ καθημένῳ ἐπάνω αὐτοῦ."},{"book":"ΚΑΤΑ ΜΑΤΘΑΙΟΝ","chapter":"23","verse":"23","text":"Οὐαὶ ὑμῖν, γραμματεῖς καὶ Φαρισαῖοι ὑποκριταί, ὅτι ἀποδεκατοῦτε τὸ ἡδύοσμον καὶ τὸ ἄνηθον καὶ τὸ κύμινον, καὶ ἀφήκατε τὰ βαρύτερα τοῦ νόμου, τὴν κρίσιν καὶ τὸν ἔλεον καὶ τὴν πίστιν· ταῦτα δὲ ἔδει ποιῆσαι κἀκεῖνα μὴ ἀφιέναι."},{"book":"ΚΑΤΑ ΜΑΤΘΑΙΟΝ","chapter":"23","verse":"24","text":"ὁδηγοὶ τυφλοί, οἱ διυλίζοντες τὸν κώνωπα, τὴν δὲ κάμηλον καταπίνοντες!"},{"book":"ΚΑΤΑ ΜΑΤΘΑΙΟΝ","chapter":"23","verse":"25","text":"Οὐαὶ ὑμῖν, γραμματεῖς καὶ Φαρισαῖοι ὑποκριταί, ὅτι καθαρίζετε τὸ ἔξωθεν τοῦ ποτηρίου καὶ τῆς παροψίδος, ἔσωθεν δὲ γέμουσιν ἐξ ἁρπαγῆς καὶ ἀδικίας."},{"book":"ΚΑΤΑ ΜΑΤΘΑΙΟΝ","chapter":"23","verse":"26","text":"Φαρισαῖε τυφλέ, καθάρισον πρῶτον τὸ ἐντὸς τοῦ ποτηρίου καὶ τῆς παροψίδος, ἵνα γένηται καὶ τὸ ἐκτὸς αὐτῶν καθαρόν."},{"book":"ΚΑΤΑ ΜΑΤΘΑΙΟΝ","chapter":"23","verse":"27","text":"Οὐαὶ ὑμῖν, γραμματεῖς καὶ Φαρισαῖοι ὑποκριταί, ὅτι παρομοιάζετε τάφοις κεκονιαμένοις, οἵτινες ἔξωθεν μὲν φαίνονται ὡραῖοι, ἔσωθεν δὲ γέμουσιν ὀστέων νεκρῶν καὶ πάσης ἀκαθαρσίας."},{"book":"ΚΑΤΑ ΜΑΤΘΑΙΟΝ","chapter":"23","verse":"28","text":"οὕτω καὶ ὑμεῖς ἔξωθεν μὲν φαίνεσθε τοῖς ἀνθρώποις δίκαιοι, ἔσωθεν δὲ μεστοί ἐστε ὑποκρίσεως καὶ ἀνομίας."},{"book":"ΚΑΤΑ ΜΑΤΘΑΙΟΝ","chapter":"23","verse":"29","text":"Οὐαὶ ὑμῖν, γραμματεῖς καὶ Φαρισαῖοι ὑποκριταί, ὅτι οἰκοδομεῖτε τοὺς τάφους τῶν προφητῶν καὶ κοσμεῖτε τὰ μνημεῖα τῶν δικαίων,"},{"book":"ΚΑΤΑ ΜΑΤΘΑΙΟΝ","chapter":"23","verse":"30","text":"καὶ λέγετε· εἰ ἦμεν ἐν ταῖς ἡμέραις τῶν πατέρων ἡμῶν, οὐκ ἂν ἦμεν κοινωνοὶ αὐτῶν ἐν τῷ αἵματι τῶν προφητῶν."},{"book":"ΚΑΤΑ ΜΑΤΘΑΙΟΝ","chapter":"23","verse":"31","text":"ὥστε μαρτυρεῖτε ἑαυτοῖς ὅτι υἱοί ἐστε τῶν φονευσάντων τοὺς προφήτας."},{"book":"ΚΑΤΑ ΜΑΤΘΑΙΟΝ","chapter":"23","verse":"32","text":"καὶ ὑμεῖς πληρώσατε τὸ μέτρον τῶν πατέρων ὑμῶν."},{"book":"ΚΑΤΑ ΜΑΤΘΑΙΟΝ","chapter":"23","verse":"33","text":"ὄφεις, γεννήματα ἐχιδνῶν! πῶς φύγητε ἀπὸ τῆς κρίσεως τῆς γεέννης;"},{"book":"ΚΑΤΑ ΜΑΤΘΑΙΟΝ","chapter":"23","verse":"34","text":"διὰ τοῦτο ἰδοὺ ἐγὼ ἀποστέλλω πρὸς ὑμᾶς προφήτας καὶ σοφοὺς καὶ γραμματεῖς, καὶ ἐξ αὐτῶν ἀποκτενεῖτε καὶ σταυρώσετε, καὶ ἐξ αὐτῶν μαστιγώσετε ἐν ταῖς συναγωγαῖς ὑμῶν καὶ διώξετε ἀπὸ πόλεως εἰς πόλιν,"},{"book":"ΚΑΤΑ ΜΑΤΘΑΙΟΝ","chapter":"23","verse":"35","text":"ὅπως ἔλθῃ ἐφ᾽ ὑμᾶς πᾶν αἷμα δίκαιον ἐκχυνόμενον ἐπὶ τῆς γῆς ἀπὸ τοῦ αἵματος Ἄβελ τοῦ δικαίου ἕως τοῦ αἵματος Ζαχαρίου υἱοῦ Βαραχίου, ὃν ἐφονεύσατε μεταξὺ τοῦ ναοῦ καὶ τοῦ θυσιαστηρίου."},{"book":"ΚΑΤΑ ΜΑΤΘΑΙΟΝ","chapter":"23","verse":"36","text":"ἀμὴν λέγω ὑμῖν ὅτι ἥξει ταῦτα πάντα ἐπὶ τὴν γενεὰν ταύτην."},{"book":"ΚΑΤΑ ΜΑΤΘΑΙΟΝ","chapter":"23","verse":"37","text":"Ἱερουσαλὴμ Ἱερουσαλήμ, ἡ ἀποκτέννουσα τοὺς προφήτας καὶ λιθοβολοῦσα τοὺς ἀπεσταλμένους πρὸς αὐτήν! ποσάκις ἠθέλησα ἐπισυναγαγεῖν τὰ τέκνα σου ὃν τρόπον ἐπισυνάγει ὄρνις τὰ νοσσία ἑαυτῆς ὑπὸ τὰς πτέρυγας, καὶ οὐκ ἠθελήσατε."},{"book":"ΚΑΤΑ ΜΑΤΘΑΙΟΝ","chapter":"23","verse":"38","text":"ἰδοὺ ἀφίεται ὑμῖν ὁ οἶκος ὑμῶν ἔρημος."},{"book":"ΚΑΤΑ ΜΑΤΘΑΙΟΝ","chapter":"23","verse":"39","text":"λέγω γὰρ ὑμῖν, οὐ μή με 23.39 1904: ἴδετεἴδητε ἀπ᾽ ἄρτι ἕως ἂν εἴπητε, εὐλογημένος ὁ ἐρχόμενος ἐν ὀνόματι Κυρίου."}]}