{"data":[{"book":"Dong","chapter":"7","verse":"1","text":"Ji pha iidoh shii hamangkhliiethek wi yi sohnyiak pha iring hà riu pha doh, nyieliieshii hasam yi sohnyiak dinne khamuii dinne hingmuii shii hasam asam yi pha hasamthek wi iidoh shii khoh."},{"book":"Dong","chapter":"7","verse":"2","text":"Chiih-è gu riig shii gai hamangkhliie yi isieng Hamangkhung-aphuii ro nab rog shii bichiu è wuii ruii pha doh. Hamangkhung-aphuii è hanyie shii sohnyiak nane khamuiiboh mua yi pha riichai phi ne ruii pha hamangkhliiethek wi shii ai è goh gang è ho."},{"book":"Dong","chapter":"7","verse":"3","text":"7:3: Ezkh 9:4,6 Hamangkhliie è yao, gathek è gathek ro Hamangkhung-aphuii ro khiaothek rone ithek khuwuangthek nab ne cheb arek sapho shii ne, “Sohnyiak, khamuiiboh, dinne hingmuiithek shii amua bi rabo.”"},{"book":"Dong","chapter":"7","verse":"4","text":"Chiih-è gu shii yao pha branthek hanyie shii Hamangkhung-aphuii cheb è ithek khrug shii nab pha jine 144,000 hì thek ro. Ithek ne Israel pha snanyi jadthek è ro,"},{"book":"Dong","chapter":"7","verse":"5-8","text":"zab pha jad re-è ne itham snanyi ro: Juda, Reuben, Gad, Asher, Naphthali, Manase, Simeon, Lewi, Isakkhar, Zebulun, Joseph, chiih-è Benjamin."},{"book":"Dong","chapter":"7","verse":"9","text":"Ji pha iidoh shii gu è riig, chiih-è thiisa ne bajo iphiing ro—Hanyie è de zab pha bran shii atham mua ro! Ithek ne zab pha iiriing, jad, zab pha soh, nane nyuakthek pha ro, chiih-è ithek ne biang nane shiishaiduii moe shii riu ne, yungthek imo guii ne ithek wadthek shii chiong idiphakthek khoh ro."},{"book":"Dong","chapter":"7","verse":"10","text":"Ithek è goh gang è yao: “Giawo ne hanyie yi biang hà dug pha gathek ro Hamangkhung-aphuii nane, shiishaiduii è thog ro!”"},{"book":"Dong","chapter":"7","verse":"11","text":"Zab pha Hamangkhliiethek, dukhothek, chiih-è wi Isieng miseypho ne biang shii shan ne riu. Chiihphado ithek ne biang pha ibi awaithek mizia yi miemua srane Hamangkhung-aphuii shii misiasia ne,"},{"book":"Dong","chapter":"7","verse":"12","text":"yao, “Amen! Chiong, biisiie, khani, lasophi, ilab, blu, nane bajoboh ne Idang pha Idang gathek Hamangkhung-aphuii pha rey ro! Amen!”"},{"book":"Dong","chapter":"7","verse":"13","text":"Dukhothek jia è gu shii sai, “yung imothek guii pha branthek ne hanyie lei, chiih-è ithek ne khi è wuii phlei?”"},{"book":"Dong","chapter":"7","verse":"14","text":"Gu è chang, masdo. “Gu ne athieg ro,” nawai ne thieg."},{"book":"Dong","chapter":"7","verse":"15","text":"Ji pha chiang è ithek ne Hamangkhung-aphuii ro biang pha ibi riu srane airo Jewthek misiahò shii hanai habiu blia rek ro. Hanyie biang shii dug pha ji ai ne awai um pha ji re-è ithek ragia rey ruii phro."},{"book":"Dong","chapter":"7","verse":"16","text":"7:16: Aij 49:10 Ithek ne dinne khuchung de chi-iy a-iy dinne gahang-ahang phro; chiih-è hasiang è de chiih-è ichieg phiang pha ji de ithek shii asid mua phro,"},{"book":"Dong","chapter":"7","verse":"17","text":"7:17: Chng 23:1; Ezkh 34:23; Chng 23:2; Aij 49:10; Aij 25:8 Nyieliieshii shiishaiduii hanyie yi biang pha duchoi shii um pha ji ne, ithek ro brogpho rey ruii ne, ithek shii chai phi pha kho gasuang shii noh ne lua ruii phro. Chiih-è Hamangkhung-aphuii è ithek ro mieg è miegkho sud ruii phro."}]}