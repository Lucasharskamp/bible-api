{"data":[{"book":"Mattiyu","chapter":"6","verse":"1","text":"“Ku yi hankali kada ku nuna ‘ayyukanku na adalci’ a gaban mutane, don su gani. In kuka yi haka, ba za ku sami lada daga wurin Ubanku da yake cikin sama ba."},{"book":"Mattiyu","chapter":"6","verse":"2","text":"“Saboda haka sa’ad da kake ba wa masu bukata taimako, kada ka yi shelarsa, yadda munafukai suke yi a majami’u da kuma kan tituna, don mutane su yabe su. Gaskiya nake gaya muku, sun riga sun sami ladarsu cikakke."},{"book":"Mattiyu","chapter":"6","verse":"3","text":"Amma sa’ad da kake ba wa masu bukata taimako, kada ka yarda hannun hagunka yă ma san abin da hannun damarka yake yi,"},{"book":"Mattiyu","chapter":"6","verse":"4","text":"don bayarwarka ta zama a ɓoye. Ubanka kuwa mai ganin abin da ake yi a ɓoye, zai sāka maka."},{"book":"Mattiyu","chapter":"6","verse":"5","text":"“Sa’ad da kuma kuke addu’a, kada ku zama kamar munafukai, gama sun cika son yin addu’a a tsaye a cikin majami’u da kuma a bakin titi, don mutane su gan su. Gaskiya nake gaya muku, sun riga sun sami ladarsu cikakke."},{"book":"Mattiyu","chapter":"6","verse":"6","text":"Amma sa’ad da kake addu’a, sai ka shiga ɗakinka, ka rufe ƙofa, ka yi addu’a ga Ubanka wanda ba a gani. Ubanka kuwa mai ganin abin da ake yi a ɓoye, zai sāka maka."},{"book":"Mattiyu","chapter":"6","verse":"7","text":"Sa’ad da kuma kuke addu’a, kada ku yi ta maimaita magana, kamar marasa sanin Allah, domin suna tsammani za a ji su saboda yawan maganarsu."},{"book":"Mattiyu","chapter":"6","verse":"8","text":"Kada ku zama kamar su, gama Ubanku ya san abin da kuke bukata kafin ma ku roƙe shi."},{"book":"Mattiyu","chapter":"6","verse":"9","text":"“To, ga yadda ya kamata ku yi addu’a."},{"book":"Mattiyu","chapter":"6","verse":"10","text":"mulkinka yă zo"},{"book":"Mattiyu","chapter":"6","verse":"11","text":"Ka ba mu yau abincin yininmu."},{"book":"Mattiyu","chapter":"6","verse":"12","text":"Ka gafarta mana laifofinmu,"},{"book":"Mattiyu","chapter":"6","verse":"13","text":"Kada ka bari a kai mu cikin jarraba,"},{"book":"Mattiyu","chapter":"6","verse":"14","text":"Gama in kuna yafe wa mutane sa’ad da suka yi muku laifi, Ubanku da yake cikin sama ma zai gafarta muku."},{"book":"Mattiyu","chapter":"6","verse":"15","text":"Amma in ba kwa yafe wa mutane laifofinsu, Ubanku ma ba zai gafarta muku zunubanku ba."},{"book":"Mattiyu","chapter":"6","verse":"16","text":"“Sa’ad da kuma kuna azumi, kada ku ɓata fuska, yadda munafukai suke yi. Sukan ɓata fuskokinsu domin su nuna wa mutane cewa suna azumi. Gaskiya nake gaya muku, sun riga sun sami ladarsu cikakke."},{"book":"Mattiyu","chapter":"6","verse":"17","text":"Amma sa’ad da kana azumi, ka shafa wa kanka mai, ka wanke fuskarka,"},{"book":"Mattiyu","chapter":"6","verse":"18","text":"domin kada mutane su ga alama cewa kana azumi, sai dai Ubanka kaɗai wanda ba a gani; Ubanka kuwa mai ganin abin da ake yi a ɓoye, zai sāka maka."},{"book":"Mattiyu","chapter":"6","verse":"19","text":"“Kada ku yi wa kanku ajiyar dukiya a duniya, inda asu da tsatsa suke ɓatawa, inda kuma ɓarayi sukan fasa, su yi sata."},{"book":"Mattiyu","chapter":"6","verse":"20","text":"Amma ku yi wa kanku ajiyar dukiya a sama, inda ba tsatsa da asu da za su ɓata su, inda kuma ba ɓarayin da za su fasa, su yi sata."},{"book":"Mattiyu","chapter":"6","verse":"21","text":"Gama inda dukiyarka take, a nan ne fa zuciyarka za tă kasance."},{"book":"Mattiyu","chapter":"6","verse":"22","text":"“Ido shi ne fitilar jiki. In idanunka suna da kyau, dukan jikinka zai cika da haske."},{"book":"Mattiyu","chapter":"6","verse":"23","text":"Amma in idanunka suna da lahani, dukan jikinka ma zai cika da duhu. To, in hasken da yake a cikinka duhu ne, duhun ya wuce misali ke nan!"},{"book":"Mattiyu","chapter":"6","verse":"24","text":"“Ba mai iya bauta wa iyayengiji biyu. Ko dai yă ƙi ɗaya, yă ƙaunaci ɗaya, ko kuwa yă yi aminci ga ɗaya, sa’an nan yă rena ɗayan. Ba dama ku bauta wa Allah, ku kuma bauta wa kuɗi gaba ɗaya.”"},{"book":"Mattiyu","chapter":"6","verse":"25","text":"“Saboda haka, ina gaya muku, kada ku damu game da rayuwarku, game da abin da za ku ci, ko abin da za ku sha; ko kuma game da jikinku, game da abin da za ku sa. Ashe, rai bai fi abinci ba, jiki kuma bai fi tufafi ba?"},{"book":"Mattiyu","chapter":"6","verse":"26","text":"Ku dubi tsuntsayen sararin sama mana; ba sa shuki ko girbi ko ajiya a rumbuna, duk da haka, Ubanku na sama yana ciyar da su. Ashe, ba ku fi su daraja nesa ba?"},{"book":"Mattiyu","chapter":"6","verse":"27","text":"Wane ne a cikinku ta wurin damuwa zai iya ƙara wa rayuwarsa ko sa’a ɗaya6.27 Ko kuwa a kamu guda ga tsayinsa?"},{"book":"Mattiyu","chapter":"6","verse":"28","text":"“Me ya sa kuke damuwa a kan riguna? Ku dubi yadda furannin jeji suke girma mana. Ba sa aiki ko saƙa."},{"book":"Mattiyu","chapter":"6","verse":"29","text":"Duk da haka ina gaya muku ko Solomon cikin dukan darajarsa bai sa kayan adon da ya kai na ko ɗaya a cikinsu ba."},{"book":"Mattiyu","chapter":"6","verse":"30","text":"In haka Allah yake yi wa ciyawar jeji sutura, wadda yau tana nan, gobe kuwa a jefa a cikin wuta, ba zai ma fi yi muku sutura ba, ya ku masu ƙarancin bangaskiya?"},{"book":"Mattiyu","chapter":"6","verse":"31","text":"Don haka, kada ku damu, kuna cewa, ‘Me za mu ci?’ Ko, ‘Me za mu sha?’ Ko kuma, ‘Me za mu sa?’"},{"book":"Mattiyu","chapter":"6","verse":"32","text":"Gama marasa sanin Allah suna fama neman dukan waɗannan abubuwa, Ubanku na sama kuwa ya san kuna bukatarsu."},{"book":"Mattiyu","chapter":"6","verse":"33","text":"Da farko dai, ku nemi mulkin Allah da kuma adalcinsa, za a kuwa ba ku dukan waɗannan abubuwa."},{"book":"Mattiyu","chapter":"6","verse":"34","text":"Saboda haka kada ku damu game da gobe, gama gobe zai damu da kansa. Damuwar yau ma ta isa wahala."}]}