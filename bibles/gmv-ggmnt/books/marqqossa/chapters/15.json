{"data":[{"book":"Marqqossa","chapter":"15","verse":"1","text":"Malado wontara qessista halaqti dere cimatinne Muse woga tamarsizayti kummetha shango alafistara issippe zoretidi Yesusa qachi ekki efidi Philaxosas athi immida."},{"book":"Marqqossa","chapter":"15","verse":"2","text":"Philaxosaykka Yesusa “Ne Ayhudata kawo?” gi ooychidees. Yesusakka “Ee ne gida mala” gidi izas zaridees."},{"book":"Marqqossa","chapter":"15","verse":"3","text":"Qessista halaqatikka daro yoho iza bolla shisi motida."},{"book":"Marqqossa","chapter":"15","verse":"4","text":"Philaxosay qass “Ne aazas malthe immikki? Hekko nena daro yon motetes” giidi qassekka oychidees."},{"book":"Marqqossa","chapter":"15","verse":"5","text":"Gido atin Yesusay ha7ikka izas aykkoka malthe imonta gish Pilaxosaykka malaletides."},{"book":"Marqqossa","chapter":"15","verse":"6","text":"Paziga ba7ale galas Pilaxosay derey birshana mala oychidade birshi yediza wogay kasse dees."},{"book":"Marqqossa","chapter":"15","verse":"7","text":"Itta oothon dere bolla dendidi shemppo wodhida asatara issippe qashetida barbane getetiza issadey dees."},{"book":"Marqqossa","chapter":"15","verse":"8","text":"Dereykka yidi kasse dosse gididaysa izi oothana mala Philaxosa wosidees."},{"book":"Marqqossa","chapter":"15","verse":"9","text":"Pilaxosaykka istas “Ta intes Ayhude kawo birshana mala koyetii? gi ooychidees."},{"book":"Marqqossa","chapter":"15","verse":"10","text":"Philaxosay hessaththo ooychiday kasse qessista halaqati Yesusa qanaten athi immidaysa eriza gishasa."},{"book":"Marqqossa","chapter":"15","verse":"11","text":"Qessista halaqati qass iza olla Barbaney birsheto gi oychana mala dereza denthethida."},{"book":"Marqqossa","chapter":"15","verse":"12","text":"Philaxosay “Histikko inte Ayhuda kawo giza adeza wostana mala koyeti” gides."},{"book":"Marqqossa","chapter":"15","verse":"13","text":"Issti qassekka “Kaqa kaqa” gi wasida."},{"book":"Marqqossa","chapter":"15","verse":"14","text":"Philaxosaykka “Ay iita oothide?” gi istta oychidees. Istti qass “Kaqa kaqa” gidi kasseppe athi wasida."},{"book":"Marqqossa","chapter":"15","verse":"15","text":"Philaxosaykka dereza ufaysana gidi Barbane istas birshides. Yesusa garafidi kaqanas athi immidees."},{"book":"Marqqossa","chapter":"15","verse":"16","text":"Wotadarati Yesusa dere harizaysa gibe ekki bidi atida wotadarata wursi shishida."},{"book":"Marqqossa","chapter":"15","verse":"17","text":"Yesusa waga la7o gidida zo7o mayo mayzida; aguntha akilile xaxidi iza hu7en wothida."},{"book":"Marqqossa","chapter":"15","verse":"18","text":"Hessappekka “Aayhuda kawo saroy ness gido!” gishe iza sarothida."},{"book":"Marqqossa","chapter":"15","verse":"19","text":"Iza hu7e gufera shocida; iza bollakka cutida gulbatidi izas goynida."},{"book":"Marqqossa","chapter":"15","verse":"20","text":"Iza bolla qidhi ka7idappe guye kasse mayzida zo7o mayoza qari ekidi kase iza mayoza zari mayzidi kaqanaso eki bida."},{"book":"Marqqossa","chapter":"15","verse":"21","text":"Alakisandrosanne Rufosa aawa Simmona getetiza issi qarena dere assi dereppe katama yizaysa Yesusa masqale wolqara ooyki tosida."},{"book":"Marqqossa","chapter":"15","verse":"22","text":"Hessafe Yesusa izas birshechay “asa hu7e guge” Golgothu getetizaso efida."},{"book":"Marqqossa","chapter":"15","verse":"23","text":"Karbe getetiza dhalera walaketida woynne caje uuyana mala izas immin izi ekonta ixidees."},{"book":"Marqqossa","chapter":"15","verse":"24","text":"Hessafe guye iza kaqida, iza mayo issade issade awaysa gakanakone gidi sama yegidi gishetida."},{"book":"Marqqossa","chapter":"15","verse":"25","text":"Issti iza kaqishin wonappe hezu saatte gididees."},{"book":"Marqqossa","chapter":"15","verse":"26","text":"Isstti masqale bolla xafi shishida moto qalay “Aayhude kawo” giza qaala."},{"book":"Marqqossa","chapter":"15","verse":"27","text":"Izara issippe namm7u pangata issa izappe ushachara issa hadirsara kaqida."},{"book":"Marqqossa","chapter":"15","verse":"28","text":"Heesankka kasse maxafay “Ittatara issippe taybetidees” gida tinbite qalay poletidees."},{"book":"Marqqossa","chapter":"15","verse":"29","text":"Ooggera adhi bizaytikka ba hu7e qathishe “Oy! oy! maqidasse lalada hezu galasan kexanay nene?” gidi pala cashe cayishe;"},{"book":"Marqqossa","chapter":"15","verse":"30","text":"“Anne ha7i masqale bollappe wodhada nena asha” gida."},{"book":"Marqqossa","chapter":"15","verse":"31","text":"Hesathokka Qessista halaqatinne Muse woga tamarsizayti ba garsan issay issas “harata ashidees shin bena ashana danda7ibeyna” gidi iza qidhida."},{"book":"Marqqossa","chapter":"15","verse":"32","text":"“Nu iza beydi amanana mala anne haysi kirsotosay Isra7elista kawoy ha7i masqaleppe wodho” gida. Izara kaqetidaytikka iza bolla cashe korida."},{"book":"Marqqossa","chapter":"15","verse":"33","text":"Usuppun satteppe oykidi uudufun sate gakaans biittay wuri dhumidees."},{"book":"Marqqossa","chapter":"15","verse":"34","text":"Uddufun satte bolla Yesusay “Eelohe eelohe lama sabaqitani?” gidi qaala dhoqu histidi wasidees. Hessas birshechay “Ta Xoosso Xoosso ne tana aazas agadi” gussa."},{"book":"Marqqossa","chapter":"15","verse":"35","text":"Hen gadan eqida asappe issi issi asati hessa siyidi “Eelasa xeygesikko” gida."},{"book":"Marqqossa","chapter":"15","verse":"36","text":"Hesappe issi uray eleli bidi calida woynne caje isponje mala mishan gelithi kessidi miththa xeran qaphidi uuyana mala Yesusas shishidees. Hessafe qasse “Anne agagitte Elasay yidi iza kaqoppe wothishin nu beynna” gidees."},{"book":"Marqqossa","chapter":"15","verse":"37","text":"Hessafe Yesusay qaala dhoqu histi wasidi shempo kezides."},{"book":"Marqqossa","chapter":"15","verse":"38","text":"Meqidase magalasha pude hu7era duge namm7u kezi daketidees."},{"book":"Marqqossa","chapter":"15","verse":"39","text":"Yesusa ginara eqida issi xeetu wotadara halaqay Yesusay hessaththo gita qalara wasidi shemppo kezishi beydi “Haysadey tummu Xoossa nakoshin” gidees."},{"book":"Marqqossa","chapter":"15","verse":"40","text":"Hessa wode macashati hanizaysa hahon didi xeleida. Issta gidoppe Magidaleppe yida Maramane natiza Yaqobene Yossa aayo Maramira qassekka Solomira issippe deetes."},{"book":"Marqqossa","chapter":"15","verse":"41","text":"Heyti macashati Galilan Yesusa kalishene izas othishe gamm7idayta. Istarakka issippe hara daro macashati Yerusalame bida."},{"book":"Marqqossa","chapter":"15","verse":"42","text":"Wodey qami qami bishin Sanbatas gigetiza galasi gakidees."},{"book":"Marqqossa","chapter":"15","verse":"43","text":"Dere cimata garsan bonchetida issi Armata ass Yosefo getetizaysi Xoossa kawoteth nagishe dizadey babonta Philaxossakko bidi Yesusa anha wosidees."},{"book":"Marqqossa","chapter":"15","verse":"44","text":"Philaxosaykka izi hini wode elera hayqidaysa siyidi malaletidees. Xeetu wotadarata halaqa xeygidi izi hayqin woqa wodekkonne ooychidees."},{"book":"Marqqossa","chapter":"15","verse":"45","text":"Izi hayqidaysa xeetu wotadarata halaqay geshi eridappe guye Yesusa anha Yosefos immidees."},{"book":"Marqqossa","chapter":"15","verse":"46","text":"Yosefoykka mogo mayo shamidi anha masqaleppe wothidi mogo mayon xaxidi shuchappe wocetida dufon wothidees. Duhaaththaa dunna shuchara tucidees."},{"book":"Marqqossa","chapter":"15","verse":"47","text":"Magidaleppe yida Maramirane Yossa ayo Maramra Yesusa anha awan mogidakkon beyida."}]}