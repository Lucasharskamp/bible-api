{"data":[{"book":"Efeso","chapter":"6","verse":"1","text":"Beno bana, lutumukina bambuta beno mu Pfumu bila buawu bufueni."},{"book":"Efeso","chapter":"6","verse":"2","text":"Kinzika Dise diaku ayi ngudi aku bila wawu muina wutheti widi ayi tsila. Tala tsila beni yawu yayi :"},{"book":"Efeso","chapter":"6","verse":"3","text":"muingi wumona mamboti ayi wuzinga buwombo va ntoto."},{"book":"Efeso","chapter":"6","verse":"4","text":"Diawu, beno madisa lubika fuemisanga bana beno vayi luba yundudila mu kuba vananga zindongi ayi zindubu mu Pfumu."},{"book":"Efeso","chapter":"6","verse":"5","text":"Beno bavika, lutumukina bapfumu zieno zi ntoto mu lukinzu ayi mu lukhuku mu kiedika kioso ki ntima banga kuidi Klisto."},{"book":"Efeso","chapter":"6","verse":"6","text":"Lusala kisalu kieno bika sia ti mu thangu zilembo ku lusungi bangati beno luntomba monisa batu khini, vayi banga bavika ba Klisto miomi mieta vanga luzolo lu Nzambi mu mintima mimboti."},{"book":"Efeso","chapter":"6","verse":"7","text":"Bika lusala kisalu kieno mu luzolo lumboti banga beno lunsadila Pfumuvayi bika batu."},{"book":"Efeso","chapter":"6","verse":"8","text":"Bila luzebi ti Pfumu wela futa kadika mutu mu dioso-dioso diambudi bumboti diela vanga mutu, kaba mvika voti mutu wu kiphuanza."},{"book":"Efeso","chapter":"6","verse":"9","text":"Beno bapfumu bobuawu luvangila bavika baeno. Lubika kuba yamisa bila ayi beno ayi bawu Pfumu yimosi kaka yidi yeno, yoyo yidi ku diyilu. Bila niandi katalanga bizizi bi batu ko."},{"book":"Efeso","chapter":"6","verse":"10","text":"Mu manisa, bika lukikindisanga mu Pfumu ayi mu lulendo lu zingolo ziandi."},{"book":"Efeso","chapter":"6","verse":"11","text":"Bila kioki luvuata binduanina bioso bi Nzambi muingi lubakabu telimina va ntuala luvunu lu satana."},{"book":"Efeso","chapter":"6","verse":"12","text":"Bila mvita yeto yisi yi nsuni ko ayi yi menga ko, vayi tueti nuanisanga bikulutu, bipfumu, batu ba lulendo badi mu tombi ayi tunuanisanga ziphevi zimbimbi zidi mu tsi yi kipheve."},{"book":"Efeso","chapter":"6","verse":"13","text":"Diawu lubonga binduanina bioso bi Nzambi, mu diambu lubaka bu kukitabila mu lumbu kimbimbi ayi bu lumeni nunga lutelama nanguinate kuna tsuka."},{"book":"Efeso","chapter":"6","verse":"14","text":"Diawu, lutelama, lukanga kiedika mu luketo lueno banga sentila6.14 Sentila : nsinga wowo babakala bamvuatilanga phatula. ayi bika luvuata busonga bu Nzambi banga kikhutu kisengo6.14 Kikhutu kisengo : kimvuatanga masodi mu thangu yi mvita.."},{"book":"Efeso","chapter":"6","verse":"15","text":"Bika bufula bu longa Nsamu wumboti wu ndembama buba zisapatu mumalu meno."},{"book":"Efeso","chapter":"6","verse":"16","text":"Bika va yilu mambu moso, lubonga minu banga nkaku wowo lulendazimina madionga moso ma mbazu mamfidisanga mutu wu mbimbi."},{"book":"Efeso","chapter":"6","verse":"17","text":"Bika phulusu luba budu kisengo mu mintu mieno ayi mambu ma Nzambi maba mbedi yi Pheve."},{"book":"Efeso","chapter":"6","verse":"18","text":"Mu lusadusu lu Pheve, lusambila zitsambulu zioso zi phila mu philaayi zindombolo mu zithangu zioso. Luvanga buawu mu thatumunu yingoloayi lubika vonga. Lusambidila banlongo boso."},{"book":"Efeso","chapter":"6","verse":"19","text":"Bika lutsambidila mu diambu di mu thangu ndinzibula munu, ndibaka mambu mafueni, momo ndilenda tuba mu diambu di samuna mu kibakala matsueki ma Nsamu Wumbote."},{"book":"Efeso","chapter":"6","verse":"20","text":"Mu diambu di Nsamu wumboti beni ndididi mvuala, mvuala wowo widiwukangama mu zisieni. Lusambila mu diambu ndisamuna wawu mu kibakalabanga mu phila mfueti kuwuyolukila."},{"book":"Efeso","chapter":"6","verse":"21","text":"Mu diambu di luzaba phila ndididi ayi mambu ndilembo vangi, buna khombꞌeto wu luzolo Titsike, widi kisadi kikuikama mu kisalu ki Pfumu, wela ku lukamba mambu moso madi mu diambu diama."},{"book":"Efeso","chapter":"6","verse":"22","text":"Mu bila kioki ndilufidisidi niandi muingi kalukamba zitsangu zieto ayi kabomba mintima mieno."},{"book":"Efeso","chapter":"6","verse":"23","text":"Bika Nzambi Tata ayi Pfumu Yesu Klisto bavana bakhomba zioso ndembama, luzolo ayi minu."},{"book":"Efeso","chapter":"6","verse":"24","text":"Bika nlemvo wuba kuidi babo bobo banzolanga Pfumu eto Yesu Klisto mu luzolo lu kiedika."}]}