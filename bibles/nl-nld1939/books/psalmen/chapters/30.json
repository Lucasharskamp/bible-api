{"data":[{"book":"Psalmen","chapter":"30","verse":"1","text":"Een psalm. Een lied der tempelwijding. Van David. Ik wil U prijzen, o Jahweh; want Gij trokt mij omhoog, Opdat mijn vijanden niet over mij juichen."},{"book":"Psalmen","chapter":"30","verse":"2","text":"Ik riep tot U: “O Jahweh, mijn God!” En Gij hebt mij genezen, o Jahweh!"},{"book":"Psalmen","chapter":"30","verse":"3","text":"Gij trokt mij uit het dodenrijk op, Ten leven uit het midden van die in het graf zijn gezonken."},{"book":"Psalmen","chapter":"30","verse":"4","text":"Jahweh’s vromen, zingt Hem een lied, En verheerlijkt zijn heilige Naam:"},{"book":"Psalmen","chapter":"30","verse":"5","text":"Want zijn toorn duurt maar een ogenblik, Zijn goedheid levenslang; ‘s Avonds komt er geween, Maar ‘s morgens is er weer vreugd."},{"book":"Psalmen","chapter":"30","verse":"6","text":"In zelfgenoegzaamheid had ik gezegd: “Nooit zal ik wankelen!”"},{"book":"Psalmen","chapter":"30","verse":"7","text":"Neen, Jahweh, door uw goedheid alleen Hadt Gij kracht verleend aan mijn geest; Maar nauwelijks hadt Gij uw aanschijn verborgen, Of plotseling zonk ik ineen!"},{"book":"Psalmen","chapter":"30","verse":"8","text":"Jahweh, toen riep ik U aan, En ik bad tot mijn Heer:"},{"book":"Psalmen","chapter":"30","verse":"9","text":"“Wat kan mijn verstomming U baten, En dat ik zink in het graf; Kan het stof U soms loven, En uw trouw nog verkonden?”"},{"book":"Psalmen","chapter":"30","verse":"10","text":"En Jahweh heeft het gehoord, en Zich mijner ontfermd; Jahweh heeft mij geholpen."},{"book":"Psalmen","chapter":"30","verse":"11","text":"Gij hebt mijn gejammer in een reidans veranderd, Mijn rouwkleed verscheurd, met vreugd mij omgord:"},{"book":"Psalmen","chapter":"30","verse":"12","text":"Opdat mijn geest U zou prijzen, en nooit meer zou zwijgen, U eeuwig zou loven, o Jahweh, mijn God!"}]}