{"data":[{"book":"Mahukunta","chapter":"14","verse":"1","text":"Samson ya gangara zuwa Timna a can ya ga wata daga cikin ’yan mata Filistiyawa."},{"book":"Mahukunta","chapter":"14","verse":"2","text":"Da ya komo, sai ya gaya wa mahaifinsa da mahaifiyarsa ya ce, “Na ga wata mace a Timna; ku auro mini ita ta zama matata.”"},{"book":"Mahukunta","chapter":"14","verse":"3","text":"Mahaifinsa da mahaifiyarsa suka ce, “Babu wata karɓaɓɓiyar yarinya a cikin zuriyarku ko cikin dukan mutanenmu ne? Dole ne ka tafi wajen Filistiyawa marasa kaciya ka nemi aure?”"},{"book":"Mahukunta","chapter":"14","verse":"4","text":"(Iyayensa ba su san cewa wannan daga wurin Ubangiji ne ba, wanda yake neman hanyar da za a kai wa Filistiyawa hari; gama a lokacin suna mulkin Isra’ila.)"},{"book":"Mahukunta","chapter":"14","verse":"5","text":"Sai Samson ya gangara zuwa Timna tare da mahaifinsa da kuma mahaifiyarsa. Da suka yi kusa da gonar inabin Timna, nan da nan sai ga ɗan zaki ya taso ya nufe shi yana ruri."},{"book":"Mahukunta","chapter":"14","verse":"6","text":"Ruhun Ubangiji kuwa ya sauko masa da ƙarfi, ya sa ya yaga zakin kashi biyu da hannu kamar yadda akan yayyage ɗan akuya. Sai dai bai gaya wa iyayensa abin da ya yi ba."},{"book":"Mahukunta","chapter":"14","verse":"7","text":"Sa’an nan ya gangara ya yi magana da yarinyar, yana kuwa sonsa."},{"book":"Mahukunta","chapter":"14","verse":"8","text":"Daga baya, da ya koma don yă aure ta, sai ya ratse don yă ga gawar zakin. Sai ga taron ƙudan zuma da zuma a ciki,"},{"book":"Mahukunta","chapter":"14","verse":"9","text":"wanda ya sa hannu ya ɗebo yana tafiya yana sha. Sa’ad da ya iso wurin iyayensa, ya ba su zuman, su ma suka sha. Sai dai bai gaya musu cewa ya ɗebo zuman daga gawar zaki ba."},{"book":"Mahukunta","chapter":"14","verse":"10","text":"To, mahaifinsa ya gangara don yă ga yarinyar. Samson kuwa ya shirya wata liyafa a can, yadda yake bisa ga al’adar angwaye."},{"book":"Mahukunta","chapter":"14","verse":"11","text":"Sa’ad da ya bayyana, sai aka haɗa shi abokai talatin."},{"book":"Mahukunta","chapter":"14","verse":"12","text":"Sai Samson ya ce, “Bari in yi muku kacici-kacici, in kun ba ni amsa cikin kwana bakwai na wannan biki, zan ba ku riguna lilin talatin da kuma tufafi talatin."},{"book":"Mahukunta","chapter":"14","verse":"13","text":"In kuma ba ku iya ba ni amsar ba, dole ku ba ni rigunan lilin talatin da tufafi talatin.”"},{"book":"Mahukunta","chapter":"14","verse":"14","text":"Sai ya ce,"},{"book":"Mahukunta","chapter":"14","verse":"15","text":"A rana ta huɗu14.15 Waɗansu rubuce-rubucen hannu na Seftuwajin da na Siriyak; da na Ibraniyanci suna da bakwai suka ce wa matar Samson “Ki rarrashi mijinki yă bayyana mana kacici-kacicin, ko kuwa mu ƙone ki da gidan mahaifinki duka da wuta. Kun kira mu domin ku yi mana fashi ne?”"},{"book":"Mahukunta","chapter":"14","verse":"16","text":"Sa’an nan matar Samson ta kwanta masa a jiki tana kuka tana cewa, “Kai maƙiyina ne, lalle ba ka ƙaunata, ka yi wa mutanena kacici-kacici, amma ba ka gaya mini amsar ba.”"},{"book":"Mahukunta","chapter":"14","verse":"17","text":"Ta yi ta kuka har kwana bakwai na bikin. Saboda haka a rana ta bakwai sai ya gaya mata, don ta dame shi. Ita kuwa ta bayyana kacici-kacicin wa mutanenta."},{"book":"Mahukunta","chapter":"14","verse":"18","text":"Kafin rana ta fāɗi a rana ta bakwai mutane garin suka ce masa,"},{"book":"Mahukunta","chapter":"14","verse":"19","text":"Sa’an nan Ruhun Ubangiji ya sauko masa da iko. Sai ya fita ya gangara zuwa Ashkelon, ya kashe mutanensu talatin, ya kwashe kayansu ya kuma ba da rigunarsu ga waɗanda suka bayyana kacici-kacicin. Cike da fushi, ya haura zuwa gidan mahaifinsa."},{"book":"Mahukunta","chapter":"14","verse":"20","text":"Aka kuma ɗauki matar Samson aka ba wa ɗaya daga cikin waɗanda suka yi masa hidima a bikin."}]}