{"data":[{"book":"Ruka","chapter":"17","verse":"1","text":"Jesu akati kuvadzidzi vake, “Zvinhu zvinoita kuti vanhu vatadze zvinototi zviuye, asi ane nhamo munhu uyo anouya nazvo."},{"book":"Ruka","chapter":"17","verse":"2","text":"Zvaiva nani kwaari kuti guyo risungirirwe pamutsipa wake agokandwa mugungwa pano kuti atadzise mumwe wavaduku ava."},{"book":"Ruka","chapter":"17","verse":"3","text":"Saka zvingwarirei."},{"book":"Ruka","chapter":"17","verse":"4","text":"Kana akakutadzira kanomwe pazuva, uye akadzoka kwauri kanomwe achiti, ‘Ndatendeuka,’ muregerere.”"},{"book":"Ruka","chapter":"17","verse":"5","text":"Vapostori vakati kuna She, “Tiwedzereiwo kutenda kwedu!”"},{"book":"Ruka","chapter":"17","verse":"6","text":"Iye akati, “Kana muno kutenda kuduku duku setsanga yemasitadhi, munogona kuti kumuti womuonde uyu, ‘Dzurwa usimwe mugungwa,’ uye uchakuteererai."},{"book":"Ruka","chapter":"17","verse":"7","text":"“Ngatitii mumwe wenyu anga aine muranda anorima kana kuti anofudza makwai. Angati here kumuranda paanopinda achibva kumunda, ‘Uya pano iye zvino ugare pasi udye’?"},{"book":"Ruka","chapter":"17","verse":"8","text":"Ko, haangati here, ‘Ndigadzirire chokudya changu, uzvigadzirire iwe ugondimirira pandinenge ndichidya nokunwa; shure kwaizvozvo iwe ungazodya hako nokunwa’?"},{"book":"Ruka","chapter":"17","verse":"9","text":"Ko, angavonga muranda nokuda kwokuti akaita zvaakaudzwa here?"},{"book":"Ruka","chapter":"17","verse":"10","text":"Saka nemiwo, pamunenge maita zvose zvamakaudzwa kuti muite, munofanira kuti, ‘Tiri varanda vasina maturo; tangoita zvatanga tichifanira kuita.’ ”"},{"book":"Ruka","chapter":"17","verse":"11","text":"Zvino ari munzira achienda kuJerusarema, Jesu akafamba achitevedza muganhu waiva pakati peSamaria neGarirea."},{"book":"Ruka","chapter":"17","verse":"12","text":"Paakanga opinda mumusha, varume gumi vaiva namaperembudzi vakasangana naye. Vakamira vari nechokure"},{"book":"Ruka","chapter":"17","verse":"13","text":"uye vakadanidzira nenzwi guru vachiti, “Jesu, Tenzi, tinzwireiwo ngoni!”"},{"book":"Ruka","chapter":"17","verse":"14","text":"Akati achivaona, akati kwavari, “Endai munozviratidza kuvaprista.” Uye pavaienda, vakabva vanatswa."},{"book":"Ruka","chapter":"17","verse":"15","text":"Mumwe wavo akati aona kuti akanga aporeswa, akadzoka achirumbidza Mwari nenzwi guru."},{"book":"Ruka","chapter":"17","verse":"16","text":"Akazviwisira patsoka dzaJesu akamuvonga. Uye akanga ari muSamaria."},{"book":"Ruka","chapter":"17","verse":"17","text":"Jesu akati, “Ko, havasi vose gumi vakaporeswa here? Ko, vamwe vapfumbamwe varipi?"},{"book":"Ruka","chapter":"17","verse":"18","text":"Kwashayikwa mumwe woga adzoka akazorumbidza Mwari kunze kwouyu mutorwa here?”"},{"book":"Ruka","chapter":"17","verse":"19","text":"Ipapo akati kwaari, “Simuka uende; kutenda kwako kwakuporesa.”"},{"book":"Ruka","chapter":"17","verse":"20","text":"Akati abvunzwa navaFarisi kuti umambo hwaMwari hwaizosvika riini, Jesu akapindura akati, “Umambo hwaMwari hahuuyi nokunyatsocherechedza kwenyu,"},{"book":"Ruka","chapter":"17","verse":"21","text":"uye vanhu havangati, ‘Hohuno pano’ kana kuti ‘Uho uko,’ nokuti umambo hwaMwari huri mamuri.”"},{"book":"Ruka","chapter":"17","verse":"22","text":"Ipapo akati kuvadzidzi vake, “Nguva iri kuuya yamuchashuva kuona rimwe ramazuva oMwanakomana woMunhu, asi hamuzorioni."},{"book":"Ruka","chapter":"17","verse":"23","text":"Vanhu vachati kwamuri, ‘Hoyo uko!’ kana kuti ‘Houno pano!’ Musamhanya muchivatevera."},{"book":"Ruka","chapter":"17","verse":"24","text":"Nokuti semheni inopenya ichivhenekera muchadenga ichibva kuno rumwe rutivi ichienda kuno rumwe rutivi, ndizvo zvichaita Mwanakomana woMunhu pazuva rake."},{"book":"Ruka","chapter":"17","verse":"25","text":"Asi anofanira kutanga kumbotambudzika zvikuru uye acharambwa norudzi urwu."},{"book":"Ruka","chapter":"17","verse":"26","text":"“Sezvazvakanga zvakaita pamazuva aNoa, ndizvo zvazvichaitawo mumazuva oMwanakomana woMunhu."},{"book":"Ruka","chapter":"17","verse":"27","text":"Vanhu vaidya, vachinwa, vachiwana nokuwaniswa kusvikira zuva rakapinda Noa muareka. Ipapo mafashamu akasvika akavaparadza vose."},{"book":"Ruka","chapter":"17","verse":"28","text":"“Zvakanga zvakadarowo pamazuva aRoti. Vanhu vakanga vachidya nokunwa, vachitonga nokutongesa, vachidyara nokuvaka."},{"book":"Ruka","chapter":"17","verse":"29","text":"Asi pazuva rakabuda Roti muSodhomu, moto nesuriferi zvakanaya, zvichibva kudenga zvikavaparadza vose."},{"book":"Ruka","chapter":"17","verse":"30","text":"“Zvichaita saizvozvo pazuva iro Mwanakomana woMunhu acharatidzwa."},{"book":"Ruka","chapter":"17","verse":"31","text":"Pazuva iro hakuna munhu ari pamusoro pedenga remba, ane nhumbi dzake mukati memba, anofanira kuburuka kuti andodzitora. Saizvozvowo, hakuna munhu ari kumunda achadzokera chinhu chero chipi zvacho."},{"book":"Ruka","chapter":"17","verse":"32","text":"Rangarirai mukadzi waRoti!"},{"book":"Ruka","chapter":"17","verse":"33","text":"Ani naani anoedza kuchengetedza upenyu hwake acharasikirwa nahwo, uye ani naani anorasikirwa noupenyu hwake achahuponesa."},{"book":"Ruka","chapter":"17","verse":"34","text":"Ndinoti kwamuri, pazuva iro vanhu vaviri vachange vari pamubhedha mumwe; mumwe achatorwa mumwe achisiyiwa."},{"book":"Ruka","chapter":"17","verse":"35","text":"Vakadzi vaviri vachange vachikuya zviyo pamwe chete; mumwe achatorwa uye mumwe achasiyiwa."},{"book":"Ruka","chapter":"17","verse":"36","text":"Varume vachange vari mumunda, mumwe achatorwa uye mumwe achasiyiwa.”"},{"book":"Ruka","chapter":"17","verse":"37","text":"Vakamubvunza vakati, “Kupiko Ishe?”"}]}