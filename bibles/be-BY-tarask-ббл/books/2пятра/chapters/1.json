{"data":[{"book":"2 ПЯТРА","chapter":"1","verse":"1","text":"Сымон Пётр, раб і апостал Ісуса Хрыста, тым, якія прынялі з намі аднолькава дарагую веру ў праўдзе Бога нашага і Збаўцы Ісуса Хрыста:"},{"book":"2 ПЯТРА","chapter":"1","verse":"2","text":"мілата і мір вам хай памножыцца ў пазнаньні Бога і Хрыста Ісуса, Госпада нашага."},{"book":"2 ПЯТРА","chapter":"1","verse":"3","text":"Як ад Божае сілы Ягонай даравана нам усё патрэбнае для жыцьця і пабожнасьці, праз спазнаньне Таго, Хто паклікаў нас славаю і цнотаю,"},{"book":"2 ПЯТРА","chapter":"1","verse":"4","text":"якімі нам дараваны вялікія і каштоўныя абяцаньні, каб вы празь іх сталіся супольнікамі Божае Прыроды, адышоўшы ад псоты пажадлівасьцю, якая пануе ў сьвеце,"},{"book":"2 ПЯТРА","chapter":"1","verse":"5","text":"дык вы, прыкладаючы да гэтага ўсю дбайнасьць, пакажэце ў веры вашай цноту, у цноце разважлівасьць,"},{"book":"2 ПЯТРА","chapter":"1","verse":"6","text":"у разважлівасьці ўстрымлівасьць, ва ўстрымлівасьці цярплівасьць, у цярплівасьці пабожнасьць,"},{"book":"2 ПЯТРА","chapter":"1","verse":"7","text":"у пабожнасьці браталюбнасьць, у браталюбнасьці любасьць."},{"book":"2 ПЯТРА","chapter":"1","verse":"8","text":"Калі гэта ў вас ёсьць і памнажаецца, дык вы не застаняцеся бяз удачы і плёну ў спазнаньні Госпада нашага Ісуса Хрыста;"},{"book":"2 ПЯТРА","chapter":"1","verse":"9","text":"а ў кім няма гэтага, той сьляпы, заплюшчыў вочы, забыўся пра ачышчэньне ад ранейшых грахоў сваіх."},{"book":"2 ПЯТРА","chapter":"1","verse":"10","text":"А таму, браты, болей і болей дбайце пра тое, каб рабіць цьвёрдым вашае пакліканьне і выбраньне: так робячы, ніколі не спатыкнецеся,"},{"book":"2 ПЯТРА","chapter":"1","verse":"11","text":"бо так адчыніцца вам свабодны ўваход у вечнае Царства Госпада нашага і Збаўцы Ісуса Хрыста."},{"book":"2 ПЯТРА","chapter":"1","verse":"12","text":"Таму я ніколі не перастану нагадваць вам пра гэта, хоць вы тое і ведаеце і ўмацаваныя ў існай праўдзе."},{"book":"2 ПЯТРА","chapter":"1","verse":"13","text":"А справядлівым лічу, пакуль я ў гэтай цялеснай храміне, падбадзёрваць вас напамінам,"},{"book":"2 ПЯТРА","chapter":"1","verse":"14","text":"ведаючы, што неўзабаве павінен буду пакінуць храміну маю, як і Гасподзь наш Ісус Хрыстос адкрыў мне."},{"book":"2 ПЯТРА","chapter":"1","verse":"15","text":"Буду, аднак, старацца, каб вы і пасьля майго адыходу заўсёды згадвалі гэта ў памяці."},{"book":"2 ПЯТРА","chapter":"1","verse":"16","text":"Бо мы абвясьцілі вам сілу і прышэсьце Госпада нашага Ісуса Хрыста, не за хітра сплеценымі байкамі йдучы, а быўшы навочнымі сьведкамі Ягонай велічы."},{"book":"2 ПЯТРА","chapter":"1","verse":"17","text":"Бо Ён прыняў ад Бога Айца гонар і славу, калі ад гожай славы даляцеў да Яго такі голас: «Гэты ёсьць Сын Мой Любасны, Якога Я ўпадабаў»."},{"book":"2 ПЯТРА","chapter":"1","verse":"18","text":"І гэты голас, які зь нябёсаў зышоў, мы чулі, калі былі зь Ім на сьвятой гары."},{"book":"2 ПЯТРА","chapter":"1","verse":"19","text":"І пры тым мы маем самае пэўнае прарочае слова; і вы добра робіце, што зьвяртаецеся да яго, як да сьветача, які зьзяе ў цёмным месцы, пакуль не пачынае брацца на дзень і ня ўзыдзе ранішняя зорка ў сэрцах вашых,"},{"book":"2 ПЯТРА","chapter":"1","verse":"20","text":"ведаючы перш за ўсё тое, што ніякага прароцтва ў Пісаньні нельга тлумачыць паводле свайго разуменьня."},{"book":"2 ПЯТРА","chapter":"1","verse":"21","text":"Бо ніколі прароцтва ня бывала агалошана з волі людзкой, а прамаўлялі яго сьвятыя Божыя людзі, натхнёныя Духам Сьвятым."}]}