{"data":[{"book":"rōmiṇaḥ","chapter":"6","verse":"1","text":"prabhūtarūpēṇa yad anugrahaḥ prakāśatē tadarthaṁ pāpē tiṣṭhāma iti vākyaṁ kiṁ vayaṁ vadiṣyāmaḥ? tanna bhavatu|"},{"book":"rōmiṇaḥ","chapter":"6","verse":"2","text":"pāpaṁ prati mr̥tā vayaṁ punastasmin katham jīviṣyāmaḥ?"},{"book":"rōmiṇaḥ","chapter":"6","verse":"3","text":"vayaṁ yāvantō lōkā yīśukhrīṣṭē majjitā abhavāma tāvanta ēva tasya maraṇē majjitā iti kiṁ yūyaṁ na jānītha?"},{"book":"rōmiṇaḥ","chapter":"6","verse":"4","text":"tatō yathā pituḥ parākramēṇa śmaśānāt khrīṣṭa utthāpitastathā vayamapi yat nūtanajīvina ivācarāmastadarthaṁ majjanēna tēna sārddhaṁ mr̥tyurūpē śmaśānē saṁsthāpitāḥ|"},{"book":"rōmiṇaḥ","chapter":"6","verse":"5","text":"aparaṁ vayaṁ yadi tēna saṁyuktāḥ santaḥ sa iva maraṇabhāginō jātāstarhi sa ivōtthānabhāginō'pi bhaviṣyāmaḥ|"},{"book":"rōmiṇaḥ","chapter":"6","verse":"6","text":"vayaṁ yat pāpasya dāsāḥ puna rna bhavāmastadartham asmākaṁ pāparūpaśarīrasya vināśārtham asmākaṁ purātanapuruṣastēna sākaṁ kruśē'hanyatēti vayaṁ jānīmaḥ|"},{"book":"rōmiṇaḥ","chapter":"6","verse":"7","text":"yō hataḥ sa pāpāt mukta ēva|"},{"book":"rōmiṇaḥ","chapter":"6","verse":"8","text":"ataēva yadi vayaṁ khrīṣṭēna sārddham ahanyāmahi tarhi punarapi tēna sahitā jīviṣyāma ityatrāsmākaṁ viśvāsō vidyatē|"},{"book":"rōmiṇaḥ","chapter":"6","verse":"9","text":"yataḥ śmaśānād utthāpitaḥ khrīṣṭō puna rna mriyata iti vayaṁ jānīmaḥ| tasmin kōpyadhikārō mr̥tyō rnāsti|"},{"book":"rōmiṇaḥ","chapter":"6","verse":"10","text":"aparañca sa yad amriyata tēnaikadā pāpam uddiśyāmriyata, yacca jīvati tēnēśvaram uddiśya jīvati;"},{"book":"rōmiṇaḥ","chapter":"6","verse":"11","text":"tadvad yūyamapi svān pāpam uddiśya mr̥tān asmākaṁ prabhuṇā yīśukhrīṣṭēnēśvaram uddiśya jīvantō jānīta|"},{"book":"rōmiṇaḥ","chapter":"6","verse":"12","text":"aparañca kutsitābhilāṣāाn pūrayituṁ yuṣmākaṁ martyadēhēṣu pāpam ādhipatyaṁ na karōtu|"},{"book":"rōmiṇaḥ","chapter":"6","verse":"13","text":"aparaṁ svaṁ svam aṅgam adharmmasyāstraṁ kr̥tvā pāpasēvāyāṁ na samarpayata, kintu śmaśānād utthitāniva svān īśvarē samarpayata svānyaṅgāni ca dharmmāstrasvarūpāṇīśvaram uddiśya samarpayata|"},{"book":"rōmiṇaḥ","chapter":"6","verse":"14","text":"yuṣmākam upari pāpasyādhipatyaṁ puna rna bhaviṣyati, yasmād yūyaṁ vyavasthāyā anāyattā anugrahasya cāyattā abhavata|"},{"book":"rōmiṇaḥ","chapter":"6","verse":"15","text":"kintu vayaṁ vyavasthāyā anāyattā anugrahasya cāyattā abhavāma, iti kāraṇāt kiṁ pāpaṁ kariṣyāmaḥ? tanna bhavatu|"},{"book":"rōmiṇaḥ","chapter":"6","verse":"16","text":"yatō mr̥tijanakaṁ pāpaṁ puṇyajanakaṁ nidēśācaraṇañcaitayōrdvayō ryasmin ājñāpālanārthaṁ bhr̥tyāniva svān samarpayatha, tasyaiva bhr̥tyā bhavatha, ētat kiṁ yūyaṁ na jānītha?"},{"book":"rōmiṇaḥ","chapter":"6","verse":"17","text":"aparañca pūrvvaṁ yūyaṁ pāpasya bhr̥tyā āstēti satyaṁ kintu yasyāṁ śikṣārūpāyāṁ mūṣāyāṁ nikṣiptā abhavata tasyā ākr̥tiṁ manōbhi rlabdhavanta iti kāraṇād īśvarasya dhanyavādō bhavatu|"},{"book":"rōmiṇaḥ","chapter":"6","verse":"18","text":"itthaṁ yūyaṁ pāpasēvātō muktāḥ santō dharmmasya bhr̥tyā jātāḥ|"},{"book":"rōmiṇaḥ","chapter":"6","verse":"19","text":"yuṣmākaṁ śārīrikyā durbbalatāyā hētō rmānavavad aham ētad bravīmi; punaḥ punaradharmmakaraṇārthaṁ yadvat pūrvvaṁ pāpāmēdhyayō rbhr̥tyatvē nijāṅgāni samārpayata tadvad idānīṁ sādhukarmmakaraṇārthaṁ dharmmasya bhr̥tyatvē nijāṅgāni samarpayata|"},{"book":"rōmiṇaḥ","chapter":"6","verse":"20","text":"yadā yūyaṁ pāpasya bhr̥tyā āsta tadā dharmmasya nāyattā āsta|"},{"book":"rōmiṇaḥ","chapter":"6","verse":"21","text":"tarhi yāni karmmāṇi yūyam idānīṁ lajjājanakāni budhyadhvē pūrvvaṁ tai ryuṣmākaṁ kō lābha āsīt? tēṣāṁ karmmaṇāṁ phalaṁ maraṇamēva|"},{"book":"rōmiṇaḥ","chapter":"6","verse":"22","text":"kintu sāmprataṁ yūyaṁ pāpasēvātō muktāḥ santa īśvarasya bhr̥tyā'bhavata tasmād yuṣmākaṁ pavitratvarūpaṁ labhyam anantajīvanarūpañca phalam āstē|"},{"book":"rōmiṇaḥ","chapter":"6","verse":"23","text":"yataḥ pāpasya vētanaṁ maraṇaṁ kintvasmākaṁ prabhuṇā yīśukhrīṣṭēnānantajīvanam īśvaradattaṁ pāritōṣikam āstē|"}]}