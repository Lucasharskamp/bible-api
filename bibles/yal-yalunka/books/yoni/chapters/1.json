{"data":[{"book":"Yoni","chapter":"1","verse":"1","text":"Dunuɲa fɔlɔni, Alaa Falan yi na. Falan yi Ala fɛma. Falan nan mɔn yi Ala ra.1.1 Alaa Falani ito findixi Yesu nan na. A mato Yoni 1.14 kui. Ala dunuɲa da a falan naxan xɔn a fɔlɔni, Ala na nan findixi muxun na, Yesu."},{"book":"Yoni","chapter":"1","verse":"2","text":"A yi Ala fɛma a fɔlɔni."},{"book":"Yoni","chapter":"1","verse":"3","text":"Ala seen birin daxi a tan nan xɔn ma. Ala mi sese daxi a tan xanbi."},{"book":"Yoni","chapter":"1","verse":"4","text":"Nii rakisin yi a tan nin. Na nii rakisin yi findi kɛnɛnna ra adamadiine xa."},{"book":"Yoni","chapter":"1","verse":"5","text":"Kɛnɛnna yi mini dimini, koni dimin mi a nɔ."},{"book":"Yoni","chapter":"1","verse":"6","text":"Ala yi muxuna nde xɛ naxan yi xili Yoni.1.6 Yoni Marafu Tiin nan Yoni ito ra."},{"book":"Yoni","chapter":"1","verse":"7","text":"Na yi fa, a findi kɛnɛnna seren na, alogo muxun birin xa dɛnkɛlɛya a tan xɔn."},{"book":"Yoni","chapter":"1","verse":"8","text":"Kɛnɛnna mi yi a tan na, koni a fa nɛn, alogo a xa fa kɛnɛnna sereyaan ba."},{"book":"Yoni","chapter":"1","verse":"9","text":"Kɛnɛnna yɛtɛɛn nan yi na ra, naxan famatɔ yi a ra dunuɲa muxune birin makɛnɛndeni."},{"book":"Yoni","chapter":"1","verse":"10","text":"Alaa Falan yi dunuɲa yi. Dunuɲa da a tan nan na, koni dunuɲa muxune mi a kolon."},{"book":"Yoni","chapter":"1","verse":"11","text":"A fa nɛn a konni, koni a kon kaane mi a rasuxu."},{"book":"Yoni","chapter":"1","verse":"12","text":"Koni naxanye a rasuxu e dɛnkɛlɛya a xinli, a sɛnbɛn fi nɛn ne ma e findi Alaa diine ra."},{"book":"Yoni","chapter":"1","verse":"13","text":"E mi barixi Ala diine ra adamadiyaan kiin xan xɔn ma hanma fati bɛndɛna hanma muxun sagona, koni na fataxi Ala nan na."},{"book":"Yoni","chapter":"1","verse":"14","text":"Alaa Falan yi findi fati bɛndɛn na, a yi lu en yɛ. Nxu bata a binyen to, alo fafana dii xɛmɛ kedenna binyena, a lugoxi hinanna nun ɲɔndin na."},{"book":"Yoni","chapter":"1","verse":"15","text":"Yoni yi a feen fala a xuini texin na, a naxa, “N na a tan nan ma fe fala, n naxa, ‘A fama n xanbi ra, koni a gbo n tan xa amasɔtɔ benun n tan xa da, a tan yi na.’ ”"},{"book":"Yoni","chapter":"1","verse":"16","text":"En birin bata barakan sɔtɔ barakan fari a hinan kamalixin xɔn ma."},{"book":"Yoni","chapter":"1","verse":"17","text":"Amasɔtɔ Alaa sariyan falaxi yamaan xa Musa nan xɔn ma, koni hinanna nun ɲɔndin faxi Yesu nan xɔn ma, Alaa Muxu Sugandixina."},{"book":"Yoni","chapter":"1","verse":"18","text":"Muxu yo munma Ala to singen. Koni a Dii Xɛmɛ keden peen naxan nun a tan Ala lan, naxan a fafe fɛma, na nan bata Ala yita en na."},{"book":"Yoni","chapter":"1","verse":"19","text":"Yoni sereyani ito nan ba, Yahudiyane to saraxaraline nun Lewine xɛ a ma a maxɔdindeni keli Yerusalɛn taani, e naxa, “Nde i tan na?”"},{"book":"Yoni","chapter":"1","verse":"20","text":"Yoni mi tondi a falɛ, a yi a fala e birin yɛtagi, a naxa, “Alaa Muxu Sugandixin mi n tan na.”"},{"book":"Yoni","chapter":"1","verse":"21","text":"E yi a maxɔdin, e naxa, “Nde fa i tan na? Nabi Eli nan i tan na ba?” Yoni yi e yabi, a naxa, “Ɛn-ɛn, na mi n tan na.” E mɔn yi a maxɔdin, e naxa, “Nabiin nan i tan na ba?” A yi e yabi, a naxa, “Ɛn-ɛn, na mi n tan na.”"},{"book":"Yoni","chapter":"1","verse":"22","text":"E yi a fala, e naxa, “Nde i tan na? Amasɔtɔ naxanye nxu xɛxi, fɔ nxu xa sa nxu dɛntɛgɛ nɛn ne xa. I nanse falɛ i yɛtɛ a fe yi?”"},{"book":"Yoni","chapter":"1","verse":"23","text":"Yoni yi e yabi Nabi Esayi a falane xɔn, a naxa,"},{"book":"Yoni","chapter":"1","verse":"24","text":"Farisi muxun1.24 Farisi muxune: Yahudiyane nan yi muxuni itoe ra naxanye lan ma fe yi a ra, e xa dinan suxu kii kedenni. E tan nan e sɔbɛ so Nabi Musaa sariyan suxun ma dangu Yahudiyan bonne ra. E mɔn yi e benbane namunne suxuma kii xɔdɛxɛni. E tan yi laxi malekane ra. E mɔn yi laxi a ra a muxune kelima nɛn sayani. naxanye yi xɛxi Yoni ma,"},{"book":"Yoni","chapter":"1","verse":"25","text":"ne yi a maxɔdin, e naxa, “Xa Alaa Muxu Sugandixin mi i tan na, Nabi Eli mi i tan na, nabi mi i tan na, nanfera i fa muxune rafuma igeni e sariɲan feen na?”"},{"book":"Yoni","chapter":"1","verse":"26","text":"Yoni yi e yabi, a naxa, “N tan marafuun tima igen nin, koni muxuna nde ɛ tagi ɛ mi naxan kolon."},{"book":"Yoni","chapter":"1","verse":"27","text":"A fama nɛn n xanbi ra, koni n tan mi lan hali n yi findi a sankidi fulunna ra.”"},{"book":"Yoni","chapter":"1","verse":"28","text":"Ito birin ligaxi Betani taan nin, Yurudɛn baan kidima, Yoni yi muxune rafuma igeni dɛnaxan yi."},{"book":"Yoni","chapter":"1","verse":"29","text":"Na xɔtɔn bode, Yoni yi Yesu to fɛ a fɛma, a naxa, “Alaa Yɛxɛɛ Diin nan ito ra, naxan dunuɲa birin yulubin bama."},{"book":"Yoni","chapter":"1","verse":"30","text":"N yi ito nan ma fe falama, n naxa, ‘Muxuna nde fama n xanbi ra, koni a gbo n tan xa amasɔtɔ benun n tan xa bari, a tan yi na.’"},{"book":"Yoni","chapter":"1","verse":"31","text":"N tan mi yi a kolon nun, koni n bata fa yamaan nafudeni igeni alogo n xa a yita Isirayila yamaan na.”"},{"book":"Yoni","chapter":"1","verse":"32","text":"Yoni mɔn yi sereyani ito ba, a naxa, “N bata Alaa Nii Sariɲanxin to godɛ a ma ganba sawurani, a yi lu a ma."},{"book":"Yoni","chapter":"1","verse":"33","text":"N mi yi a kolon nun, koni naxan n nafaxi yamaan nafudeni igeni, na a fala n xa nɛn, a naxa, ‘I na Alaa Nii Sariɲanxin to godɛ naxan ma, a tan nan marafuun tima Nii Sariɲanxin na.’"},{"book":"Yoni","chapter":"1","verse":"34","text":"N bata a to, n yi a seren ba, fa fala Alaa Dii Xɛmɛna a tan nan na.”"},{"book":"Yoni","chapter":"1","verse":"35","text":"Na xɔtɔn bode Yoni nun a xarandii firin yi tixi nun,"},{"book":"Yoni","chapter":"1","verse":"36","text":"a yi Yesu to danguɛ, a naxa, “Alaa Yɛxɛɛ Diin nan ito ra!”"},{"book":"Yoni","chapter":"1","verse":"37","text":"A xarandii firinna yi a xuiin mɛ, e siga Yesu fɔxɔ ra."},{"book":"Yoni","chapter":"1","verse":"38","text":"Yesu yi a yɛɛ raxɛtɛ, a yi e to biraxi a fɔxɔ ra, a yi e maxɔdin, a naxa, “Ɛ nanse fenma?” E yi a yabi, e naxa, “Rabi, i yigiyaxi minɛn?” Rabi bunna nɛɛn fa fala, “Karamɔxɔ.”"},{"book":"Yoni","chapter":"1","verse":"39","text":"A yi e yabi, a naxa, “Ɛ fa a mato.” Se din waxatin nan yi a ra nun. E yi siga, e sa a yigiyaden to. E ɲinbari raso a fɛma."},{"book":"Yoni","chapter":"1","verse":"40","text":"Xarandii firinna naxanye Yoni xuiin mɛ e bira Yesu fɔxɔ ra, na keden yi xili nɛn Andire, Simɔn Piyɛri xunyɛna.1.40 Muxune mɔn Piyɛri ma a Pita."},{"book":"Yoni","chapter":"1","verse":"41","text":"Andire yi a tada Simɔn fen keden na, a yi a fala a xa, a naxa, “Nxu bata Mesiya to.” Mesiya bunna nɛɛn fa fala, “Alaa Muxu Sugandixina.”"},{"book":"Yoni","chapter":"1","verse":"42","text":"Na xanbi ra, a fa Simɔn na Yesu fɛma."},{"book":"Yoni","chapter":"1","verse":"43","text":"Na xɔtɔn bode Yesu yi a ragidi, a xa siga Galile yamanani. A yi Filipi to, a yi a fala a xa, a naxa, “Bira n fɔxɔ ra!”"},{"book":"Yoni","chapter":"1","verse":"44","text":"Filipi yi kelixi Betasada taan nin alo Andire nun Piyɛri."},{"book":"Yoni","chapter":"1","verse":"45","text":"Filipi yi Nataniyɛli to, a yi a fala a xa, a naxa, “Musa muxun naxan ma fe sɛbɛ Sariya Kitabun kui e nun nabine fan naxan ma fe sɛbɛ, nxu bata a to, Yusufu a dii xɛmɛna Yesu, Nasarɛti kaana.”"},{"book":"Yoni","chapter":"1","verse":"46","text":"Nataniyɛli yi a maxɔdin, a naxa, “Se faɲin nɔɛ kelɛ Nasarɛti ba?” Filipi yi a yabi, a naxa, “Fa a mato.”"},{"book":"Yoni","chapter":"1","verse":"47","text":"Yesu Nataniyɛli to fɛ a fɛma waxatin naxan yi, a naxa, “Isirayila kaan yɛtɛɛn nan ito ra! Yanfa mi naxan ma fe yi!”"},{"book":"Yoni","chapter":"1","verse":"48","text":"Nataniyɛli yi a maxɔdin, a naxa, “I n kolonxi di?” Yesu yi a yabi a naxa, “N ni i toxi nɛn, i xɔdɛ binla bun ma waxatin naxan yi benun Filipi xa i xili.”"},{"book":"Yoni","chapter":"1","verse":"49","text":"Nataniyɛli yi a yabi, a naxa, “Karamɔxɔ, Alaa Dii Xɛmɛn nan i tan na! Isirayila Mangan nan i tan na!”"},{"book":"Yoni","chapter":"1","verse":"50","text":"Yesu yi a fala, a naxa, “N to a falaxi i xa, n naxa, ‘n bata yi i to xɔdɛ binla bun ma,’ i dɛnkɛlɛyaxi n ma na nan na ba? I feene toma nɛn naxanye gbo na xa!”"},{"book":"Yoni","chapter":"1","verse":"51","text":"A yi a fala e xa, a naxa, “N xa ɲɔndin fala ɛ xa, ɛ ariyanna dɛɛn nabixin toma nɛn, ɛ yi Ala malekane to, e tema, e godoma Muxuna Dii Xɛmɛn xɔn ma!”"}]}