{"data":[{"book":"ДАНІІЛА","chapter":"7","verse":"1","text":"У першы год Валтасара, цара Вавілонскага, бачыў Данііл сон і прарочыя ўявы галавы сваёй на сваім ложку. Тады ж ён запісаў гэты сон, сказаўшы самае сутнае."},{"book":"ДАНІІЛА","chapter":"7","verse":"2","text":"Данііл загаварыў і сказаў: бачыў я ў начной уяве маёй, і вось, чатыры вятры нябесныя ўдарылі на вялікае мора,"},{"book":"ДАНІІЛА","chapter":"7","verse":"3","text":"і чатыры вялікія зьвяры выйшлі з мора, не падобныя адзін на аднаго."},{"book":"ДАНІІЛА","chapter":"7","verse":"4","text":"Першы - як леў, а ў яго крылы арліныя; і вось вырвалі ў яго крылы, і ён быў падняты ад зямлі і пастаўлены на ногі, як чалавек, і сэрца чалавечае было дадзена яму."},{"book":"ДАНІІЛА","chapter":"7","verse":"5","text":"І вось, яшчэ зьвер, другі, падобны да мядзьведзя, стаяў на адным баку, і тры іклы ў яго ў пашчы, паміж зубамі ягонымі; яму сказана так: «устань, еж многа мяса!»"},{"book":"ДАНІІЛА","chapter":"7","verse":"6","text":"Потым бачыў я: вось - яшчэ зьвер, як барс; на сьпіне ў яго чатыры птушыныя крылы, і чатыры галавы былі ў таго зьвера, і была яму дадзена ўлада."},{"book":"ДАНІІЛА","chapter":"7","verse":"7","text":"Пасьля бачыў я ў начных уявах, і вось - зьвер чацьвёрты, страшэнны і жудасны і бязь меры моцны; у яго - вялікія жалезныя зубы; ён пажырае і трушчыць, а рэшту топча нагамі; ён адрозьніваўся ад усіх ранейшых зьвяроў, і дзесяць рагоў было ў яго."},{"book":"ДАНІІЛА","chapter":"7","verse":"8","text":"Я глядзеў на гэтыя рогі, і вось, выйшаў паміж імі яшчэ адзін невялікі рог, а тры ранейшыя рогі былі з коранем вырваны перад ім, і вось, у гэтым розе былі вочы, як вочы чалавечыя, і вусны, якія гаварылі пагардліва."},{"book":"ДАНІІЛА","chapter":"7","verse":"9","text":"Бачыў я нарэшце, што пастаўленыя былі троны, і сеў Спрадвечны днямі; адзеньне на Ім было белае, як сьнег, і валасы на галаве Яго - як чыстая воўна, трон Яго - як вогненнае полымя, колы ў ім - палымяны агонь."},{"book":"ДАНІІЛА","chapter":"7","verse":"10","text":"Агнявая рака плыла і праходзіла перад Ім; тысяча тысяч служылі Яму і цьма цьмоў стаялі перад Ім; судзьдзі селі, і разгарнуліся кнігі."},{"book":"ДАНІІЛА","chapter":"7","verse":"11","text":"Бачыў я тады, што за маўленьне пагардлівых слоў, якія гаварыў рог, зьвер быў забіты на маіх вачах, і цела ягонае струшчана і аддадзена на спаленьне агню."},{"book":"ДАНІІЛА","chapter":"7","verse":"12","text":"І ў астатніх зьвяроў адабрана ўлада іхняя, і абсяг жыцьця дадзены ім толькі на час і на гадзіны."},{"book":"ДАНІІЛА","chapter":"7","verse":"13","text":"Бачыў я ў начных уявах, вось, з аблокамі нябеснымі ішоў як бы Сын Чалавечы, дайшоў да Спрадвечнага днямі і падведзены быў да Яго."},{"book":"ДАНІІЛА","chapter":"7","verse":"14","text":"І Яму дадзена ўлада, слава і царства, каб усе народы, плямёны і роды служылі Яму; валадарства Ягонае - валадарства вечнае, яно ня мінецца, і царства Ягонае не разбурыцца."},{"book":"ДАНІІЛА","chapter":"7","verse":"15","text":"Затрапятаў дух мой, Даніілаў, ува мне, у целе маім, і ўявы галавы маёй зьбянтэжылі мяне."},{"book":"ДАНІІЛА","chapter":"7","verse":"16","text":"Я падышоў да аднаго, што стаяў наперадзе, і спытаўся ў яго пра сапраўдную сутнасьць усяго гэтага, і ён пачаў гаварыць са мною і растлумачыў мне сэнс сказанага:"},{"book":"ДАНІІЛА","chapter":"7","verse":"17","text":"«гэтыя вялікія зьвяры, якіх чатыры, азначаюць, што чатыры царствы паўстануць зь зямлі."},{"book":"ДАНІІЛА","chapter":"7","verse":"18","text":"Потым прымуць царства сьвятыя Ўсявышняга і будуць валодаць царствам вавек і вавекі вякоў»."},{"book":"ДАНІІЛА","chapter":"7","verse":"19","text":"Тады пажадаў я дакладнага тлумачэньня пра чацьвёртага зьвера, які адрозьніваўся ад усіх і быў вельмі страшны, з зубамі жалезнымі і пазурамі меднымі, жэр і трушчыў, а рэшту таптаў нагамі,"},{"book":"ДАНІІЛА","chapter":"7","verse":"20","text":"і пра дзесяць рагоў, якія былі на галаве ў яго, і пра другі, што зноў выйшаў, перад якім выпалі тры, - пра той самы рог, у якога былі вочы і вусны, што гаварылі пагардліва, і які з выгляду стаў большы за астатнія."},{"book":"ДАНІІЛА","chapter":"7","verse":"21","text":"Пакуль ня прыйшоў Спрадвечны днямі, і суд дадзены быў сьвятым Усявышняга, і настаў час, каб царствам авалодалі сьвятыя."},{"book":"ДАНІІЛА","chapter":"7","verse":"22","text":"Я бачыў, як гэты рог сварыўся са сьвятымі і перамагаў іх."},{"book":"ДАНІІЛА","chapter":"7","verse":"23","text":"Пра гэта ён сказаў: «зьвер чацьвёрты - на зямлі будзе чацьвёртае царства, якое адрозьніваецца ад усіх царстваў, яно будзе пажыраць усю зямлю, таптаць і трушчыць яе."},{"book":"ДАНІІЛА","chapter":"7","verse":"24","text":"А дзесяць рагоў азначаюць, што з гэтага царства паўстануць дзесяць цароў, і пасьля іх паўстане іншы, не такі як ранейшыя, і зьнішчыць трох цароў,"},{"book":"ДАНІІЛА","chapter":"7","verse":"25","text":"і супроць Усявышняга будзе гаварыць словы і прыгнятаць сьвятых Усявышняга; нават задумае адмяніць у іх сьвяты і закон, і яны аддазены будуць у руку яго да часу і часоў і паўчасу."},{"book":"ДАНІІЛА","chapter":"7","verse":"26","text":"Потым засядуць судзьдзі і адбяруць у яго ўладу губіць і зьнішчаць да канца,"},{"book":"ДАНІІЛА","chapter":"7","verse":"27","text":"а царства і ўлада і веліч царская ва ўсёй паднябеснай дадзена будзе народу сьвятых Усявышняга, царства Якога - царства вечнае, і ўсе ўладары будуць служыць і слухацца Яго»."},{"book":"ДАНІІЛА","chapter":"7","verse":"28","text":"Тут канец слова. Мяне, Данііла, моцна турбавалі развагі мае, і аблічча маё зьмянілася на мне; але слова я захаваў у сэрцы маім."}]}