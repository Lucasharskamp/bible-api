{"data":[{"book":"Jeremi","chapter":"45","verse":"1","text":"Tango Baruki asilisaki kokoma kati na mokanda makambo oyo Jeremi atindaki ye, na mobu ya minei ya bokonzi ya Yeoyakimi, mwana mobali ya Joziasi, mokonzi ya Yuda, mosakoli Jeremi alobaki na Baruki, mwana mobali ya Neriya, maloba oyo :"},{"book":"Jeremi","chapter":"45","verse":"2","text":"« Tala liloba oyo Yawe, Nzambe ya Isalaele, azali koloba na yo Baruki :"},{"book":"Jeremi","chapter":"45","verse":"3","text":"Olobaki : ‹ Mawa na ngai ! Yawe abakisi pasi mpe minyoko na ngai ; nalembi likolo ya kolela mpe nazali lisusu na kimia te ! ›"},{"book":"Jeremi","chapter":"45","verse":"4","text":"Kasi Yawe alobaki na ngai : Loba na ye : ‹ Tala liloba oyo Yawe alobi : Nakokweyisa biloko nyonso oyo natongaki mpe nakopikola biloko nyonso oyo nalonaki kati na mokili oyo."},{"book":"Jeremi","chapter":"45","verse":"5","text":"Boni, olingi koluka makambo minene mpo na yo moko ? Te ! Koluka yango te ! Pamba te nakomemela bato nyonso pasi, elobi Yawe, kasi nakobikisa yo na bisika nyonso oyo okokende. › »"}]}