{"data":[{"book":"1 Samuelova","chapter":"17","verse":"1","text":"I sebrali Filistinští vojska svá k boji, a shromáždili se u Socho, kteréž jest Judovo, a položili se mezi Socho a Azeka na pomezí Dammim."},{"book":"1 Samuelova","chapter":"17","verse":"2","text":"Ale Saul a muži Izraelští sebravše se, položili se v údolí Elah, a sšikovali se k bitvě proti Filistinským."},{"book":"1 Samuelova","chapter":"17","verse":"3","text":"I stáli Filistinští na hoře s strany jedné, a Izraelští stáli na hoře s strany druhé, a údolí bylo mezi nimi."},{"book":"1 Samuelova","chapter":"17","verse":"4","text":"I vyšel muž bojovník z vojska Filistinského, Goliáš jménem, z Gát, zvýší šesti loket a dlani."},{"book":"1 Samuelova","chapter":"17","verse":"5","text":"Lebka pak ocelivá na hlavě jeho, a v pancíř brněný byl oblečen, kterýžto pancíř vážil pět tisíc lotů oceli."},{"book":"1 Samuelova","chapter":"17","verse":"6","text":"Též plechovice ocelivé byly na nohách jeho, a pavéza ocelivá mezi rameny jeho."},{"book":"1 Samuelova","chapter":"17","verse":"7","text":"A dřevo u kopí jeho jako vratidlo tkadlcovské, železo pak ostré kopí jeho vážilo šest set lotů železa; a ten, kterýž nosil braň jeho, šel před ním."},{"book":"1 Samuelova","chapter":"17","verse":"8","text":"I postavil se, a volal na vojska Izraelská, řka k nim: Nač jste to vyšli, vojensky se sšikovavše? Zdaliž já nejsem Filistinský, a vy služebníci Saulovi? Vybeřte z sebe muže, kterýž by sstoupil ke mně."},{"book":"1 Samuelova","chapter":"17","verse":"9","text":"Jestližeť mi bude moci odolati a zabije mne, tedy budeme služebníci vaši; pakliť já přemohu jej a zabiji ho, budete vy služebníci naši, a sloužiti budete nám."},{"book":"1 Samuelova","chapter":"17","verse":"10","text":"Pravil také ten Filistinský: Já jsem dnes zhaněl vojska Izraelská. Vydejtež mi muže, abychom se bili spolu."},{"book":"1 Samuelova","chapter":"17","verse":"11","text":"A když uslyšel Saul i všecken Izrael slova Filistinského taková, ulekli se a báli se velmi."},{"book":"1 Samuelova","chapter":"17","verse":"12","text":"David pak ten syn muže Efratejského z Betléma Judova, (jehož jméno Izai, kterýž měl osm synů, a již se byl sstaral za dnů Saule, přiblíživ se k lidem sešlým."},{"book":"1 Samuelova","chapter":"17","verse":"13","text":"Tři také synové Izai starší šedše, táhli na vojnu s Saulem. Jména těch tří synů jeho, kteříž byli šli k boji: Eliáb prvorozený, a druhý po něm Abinadab, třetí pak Samma."},{"book":"1 Samuelova","chapter":"17","verse":"14","text":"Ale David byl nejmladší. A tak ti tři synové starší odešli s Saulem)."},{"book":"1 Samuelova","chapter":"17","verse":"15","text":"David tedy odšel od Saule a navrátil se, aby pásl stádo otce svého v Betlémě."},{"book":"1 Samuelova","chapter":"17","verse":"16","text":"I přicházel ten Filistinský ráno a večer, a stavěl se po čtyřidceti dní."},{"book":"1 Samuelova","chapter":"17","verse":"17","text":"Tedy řekl Izai Davidovi synu svému: Vezmi i hned pro bratří své efi pražmy této a deset chlebů těchto, a běž do vojska k bratřím svým."},{"book":"1 Samuelova","chapter":"17","verse":"18","text":"A deset syřečků mladých těchto doneseš hejtmanu, a navštívě bratří své, pozdravíš jich, a základ jejich vyzdvihneš."},{"book":"1 Samuelova","chapter":"17","verse":"19","text":"Saul pak i oni, i všickni muži Izraelští byli v údolí Elah, bojujíce proti Filistinským."},{"book":"1 Samuelova","chapter":"17","verse":"20","text":"A tak vstav David tím raněji a zanechav stáda při strážném, vzal to a šel, jakž mu byl přikázal Izai. I přišel až k šancům, a aj, vojsko vycházelo do šiku a křičelo k bitvě."},{"book":"1 Samuelova","chapter":"17","verse":"21","text":"I sšikovali se Izraelští, ano i Filistinští, vojsko proti vojsku."},{"book":"1 Samuelova","chapter":"17","verse":"22","text":"Protož David zanechav břemene, kteréž s sebe složil u strážného při břemeních, běžel do vojska; a když přišel, tázal se bratří svých, jak se mají."},{"book":"1 Samuelova","chapter":"17","verse":"23","text":"A když on s nimi mluvil, aj, muž bojovník jménem Goliáš, Filistinský z Gát, vycházel z vojska Filistinských a mluvil jako i prvé; což slyšel i David."},{"book":"1 Samuelova","chapter":"17","verse":"24","text":"Všickni pak muži Izraelští, jakž uzřeli toho muže, utíkali před tváří jeho, a báli se náramně."},{"book":"1 Samuelova","chapter":"17","verse":"25","text":"I mluvili Izraelští mezi sebou: Viděli-li jste toho muže, kterýž vyšel? Nebo aby pohanění uvedl na Izraele, vyšel. Kdož by ho zabil, zbohatí ho král bohatstvím velikým, a dceru svou dá jemu, i dům otce jeho osvobodí v Izraeli."},{"book":"1 Samuelova","chapter":"17","verse":"26","text":"I mluvil David mužům, kteříž stáli u něho, a řekl: Co bude dáno muži tomu, kterýž by zabil toho Filistinského a odjal pohanění od Izraele? Nebo kdo jest Filistinský neobřezaný ten, že pohanění uvodí na vojsko Boha živého?"},{"book":"1 Samuelova","chapter":"17","verse":"27","text":"Odpověděl jemu lid v táž slova, řka: To bude dáno muži, kterýž by ho zabil."},{"book":"1 Samuelova","chapter":"17","verse":"28","text":"A uslyšev Eliáb, bratr jeho nejstarší, že mluví s těmi muži, rozhněval se Eliáb velmi na Davida, a řekl: Proč jsi sem přišel? A komus nechal kolikasi těch ovec na poušti? Známť já pýchu tvou a zlost srdce tvého, žes přišel dívati se bitvě."},{"book":"1 Samuelova","chapter":"17","verse":"29","text":"I řekl David: Což jsem pak učinil? Zdaž mi nebylo poručeno?"},{"book":"1 Samuelova","chapter":"17","verse":"30","text":"Tedy šel od něho k jinému, jehož se tázal jako i prvé. I odpověděl jemu lid tak jako i prvé."},{"book":"1 Samuelova","chapter":"17","verse":"31","text":"A tak roznesla se slova, kteráž mluvil David, a oznámili je Saulovi. Kterýžto povolal ho."},{"book":"1 Samuelova","chapter":"17","verse":"32","text":"I řekl David Saulovi: Nechť se neleká srdce člověka pro něho; služebník tvůj půjde a bude se bíti s Filistinským tímto."},{"book":"1 Samuelova","chapter":"17","verse":"33","text":"Ale Saul řekl Davidovi: Nebudeš moci jíti proti Filistinskému tomu, abys se potýkal s ním; nebo mládenček jsi, on pak jest muž bojovný od mladosti své."},{"book":"1 Samuelova","chapter":"17","verse":"34","text":"Odpověděl David Saulovi: Služebník tvůj pastýřem byl stáda otce svého, a když přicházel lev aneb nedvěd, a bral dobytče z stáda,"},{"book":"1 Samuelova","chapter":"17","verse":"35","text":"Já dostihal jsem ho a bil jsem jej, a vydíral jsem je z hrdla jeho. Pakli se na mne obořil, tedy ujma ho za čelist, bil jsem jej, až jsem ho i zabil."},{"book":"1 Samuelova","chapter":"17","verse":"36","text":"I lva i nedvěda zabil služebník tvůj; budeť tedy Filistinský neobřezanec ten jako který z nich, nebo zhaněl vojska Boha živého."},{"book":"1 Samuelova","chapter":"17","verse":"37","text":"Řekl také David: Hospodin, kterýž vytrhl mne z moci lva a z moci nedvěda, onť mne vytrhne z ruky Filistinského tohoto. Tedy řekl Saul Davidovi: Jdi, a Hospodin budiž s tebou."},{"book":"1 Samuelova","chapter":"17","verse":"38","text":"I dal Saul obléci Davida v šaty své, a vstavil lebku ocelivou na hlavu jeho, a oblékl ho v pancíř."},{"book":"1 Samuelova","chapter":"17","verse":"39","text":"Připásal také David meč jeho na ty šaty jeho, a chtěl jíti, ale že tomu nezvykl, protož řekl David Saulovi: Nemohuť v tom jíti, nebo jsem nepřivykl. I složil to David s sebe."},{"book":"1 Samuelova","chapter":"17","verse":"40","text":"A vzav hůl svou do ruky své, vybral sobě pět kamenů hladkých z potoku, a vložil je do mošničky pastýřské, kterouž měl, totiž do pytlíku, a prak svůj v ruce nesl, a přiblížil se k Filistinskému."},{"book":"1 Samuelova","chapter":"17","verse":"41","text":"Bral se také i Filistinský, jda a přibližuje se k Davidovi, a muž ten, kterýž nesl braň jeho, šel před ním."},{"book":"1 Samuelova","chapter":"17","verse":"42","text":"A když pohleděl Filistinský a uzřel Davida, pohrdal jím, proto že byl mládenček, a ryšavý, a krásného vzezření."},{"book":"1 Samuelova","chapter":"17","verse":"43","text":"I řekl Filistinský Davidovi: Což jsem pes, že jdeš proti mně s holí? A zlořečil Filistinský Davidovi skrze bohy své."},{"book":"1 Samuelova","chapter":"17","verse":"44","text":"Řekl také Filistinský Davidovi: Poď ke mně, a dámť tělo tvé ptákům nebeským a šelmám zemským."},{"book":"1 Samuelova","chapter":"17","verse":"45","text":"Odpověděl David Filistinskému: Ty jdeš ke mně s mečem a s kopím a s pavézou, ale já k tobě jdu ve jménu Hospodina zástupů, Boha vojsk Izraelských, kterémuž jsi ty utrhal."},{"book":"1 Samuelova","chapter":"17","verse":"46","text":"Dnešního dne zavře tě Hospodin v ruku mou, a zabiji tě, a setnu hlavu tvou s tebe, a vydám těla vojska Filistinského dnes ptákům nebeským a šelmám zemským, a pozná všecka země, žeť jest Bůh v Izraeli."},{"book":"1 Samuelova","chapter":"17","verse":"47","text":"A zvíť všecko shromáždění toto, že ne mečem ani kopím vysvobozuje Hospodin; (nebo Hospodinův jest boj), protož vydáť vás v ruce naše."},{"book":"1 Samuelova","chapter":"17","verse":"48","text":"Stalo se pak, že když vstal ten Filistinský, a šel, přibližuje se proti Davidovi, pospíšil i David a běžel proti Filistinskému, aby se s ním potýkal."},{"book":"1 Samuelova","chapter":"17","verse":"49","text":"V tom David vztáh ruku svou k mošničce, vyňal z ní kámen, kterýmž hodil z praku, a udeřil Filistinského v čelo jeho tak, že kámen uvázl v čele jeho. I padl tváří svou na zem."},{"book":"1 Samuelova","chapter":"17","verse":"50","text":"A tak přemohl David Filistinského prakem a kamenem, a udeřiv Filistinského, zabil jej, ačkoli David žádného meče v ruce neměl."},{"book":"1 Samuelova","chapter":"17","verse":"51","text":"A přiběh David, stál nad Filistinským. Potom pochytiv meč jeho, dobyl ho z pošvy a zabil jej, a sťal jím hlavu jeho. To vidouce Filistinští, že umřel nejsilnější jejich, utíkali."},{"book":"1 Samuelova","chapter":"17","verse":"52","text":"A protož vstavše muži Izraelští a Judští, zkřikli a honili Filistinské, až kde se vchází do údolí, a až k branám Akaron. I padali, raněni jsouce, Filistinští po cestě k Saraim, až do Gát a až do Akaron."},{"book":"1 Samuelova","chapter":"17","verse":"53","text":"A navrátivše se synové Izraelští od honění Filistinských, vzebrali tábor jejich."},{"book":"1 Samuelova","chapter":"17","verse":"54","text":"Potom David vzav hlavu toho Filistinského, přinesl ji do Jeruzaléma, a odění jeho složil v stanu svém."},{"book":"1 Samuelova","chapter":"17","verse":"55","text":"Tehdáž pak, když viděl Saul Davida jdoucího proti tomu Filistinskému, řekl Abnerovi hejtmanu vojska: Abner, čí jest syn ten mládenček? Odpověděl Abner: Jako jest živa duše tvá, králi, že nevím."},{"book":"1 Samuelova","chapter":"17","verse":"56","text":"Ale král řekl: Zeptej ty se, čí jest syn mládenec ten."},{"book":"1 Samuelova","chapter":"17","verse":"57","text":"Když se pak vracoval David od zabití Filistinského toho, pojav ho Abner, přivedl jej před Saule, an drží hlavu Filistinského v ruce své."},{"book":"1 Samuelova","chapter":"17","verse":"58","text":"I řekl jemu Saul: Èí jsi syn, mládenče? Odpověděl David: Syn služebníka tvého Izai Betlémského."}]}