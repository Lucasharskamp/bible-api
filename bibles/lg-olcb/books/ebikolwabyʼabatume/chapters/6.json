{"data":[{"book":"Ebikolwa byʼAbatume","chapter":"6","verse":"1","text":"Awo mu biseera ebyo abakkiriza bwe baagenda beeyongera obungi, ne wabaawo okwemulugunya mu Bakerenisiti ku Baebbulaniya nti bannamwandu baabwe basosolwa, ne bataweebwa kyenkanyi."},{"book":"Ebikolwa byʼAbatume","chapter":"6","verse":"2","text":"Awo ekkumi n’ababiri ne bakuŋŋaanya ekibiina ky’abayigirizwa, ne babagamba nti, “Kirungi ebiseera byaffe tubimalire ku kubuulira Njiri, so si mu kugabanya mmere."},{"book":"Ebikolwa byʼAbatume","chapter":"6","verse":"3","text":"Noolwekyo, abooluganda, mwerondemu abasajja musanvu, abasiimibwa abantu, ng’abantu b’amagezi, era abajjudde Mwoyo Mutukuvu, tubakwase omulimu ogwo."},{"book":"Ebikolwa byʼAbatume","chapter":"6","verse":"4","text":"Ffe tulyoke twemalire ku kusaba, n’okubuulira n’okuyigiriza.”"},{"book":"Ebikolwa byʼAbatume","chapter":"6","verse":"5","text":"Ebigambo ebyo byonna abaakuŋŋaana ne babisiima. Ne balonda Suteefano, omusajja eyali ajjudde okukkiriza ne Mwoyo Mutukuvu, ne Firipo, ne Pulokolo, ne Nikanoli, ne Timooni, ne Pammena, ne Nikolaawo eyava mu Antiyokiya,"},{"book":"Ebikolwa byʼAbatume","chapter":"6","verse":"6","text":"ne babanjula eri abatume. Abatume ne babasabira, ne babasaako emikono."},{"book":"Ebikolwa byʼAbatume","chapter":"6","verse":"7","text":"Awo ekigambo kya Katonda ne kyeyongera okubuna n’omuwendo gw’abayigirizwa ne gweyongera obunene mu Yerusaalemi; era ne bakabona, ekibiina kinene, ne beewaayo okukkiriza."},{"book":"Ebikolwa byʼAbatume","chapter":"6","verse":"8","text":"Suteefano, ng’ajjudde ekisa kya Katonda n’amaanyi, n’akolanga ebyamagero bingi n’obubonero mu bantu."},{"book":"Ebikolwa byʼAbatume","chapter":"6","verse":"9","text":"Naye abamu ku b’omu kuŋŋaaniro abeeyitanga Abalibettino, n’Abakuleene n’Abalegezanderiya, n’Abakirukiya n’Abasiya, ne bawakana ne Suteefano."},{"book":"Ebikolwa byʼAbatume","chapter":"6","verse":"10","text":"Kyokka tebaasobola kuwakanya magezi n’Omwoyo bye yayogeza."},{"book":"Ebikolwa byʼAbatume","chapter":"6","verse":"11","text":"Kyebaava baweerera abantu nga bagamba nti twamuwulira ng’ayogera ebigambo ebivvoola Musa ne Katonda."},{"book":"Ebikolwa byʼAbatume","chapter":"6","verse":"12","text":"Abantu n’abakulembeze b’Abayudaaya n’abannyonnyozi b’amateeka ne banyiiga nnyo. Ne bakwata Suteefano ne bamuleeta mu Lukiiko Olukulu."},{"book":"Ebikolwa byʼAbatume","chapter":"6","verse":"13","text":"Abajulizi ab’obulimba ne boogera nti, “Omuntu ono buli kiseera avvoola ekifo kino ekitukuvu n’amateeka."},{"book":"Ebikolwa byʼAbatume","chapter":"6","verse":"14","text":"Era twamuwulira ng’agamba nti Yesu ono Omunnazaaleesi agenda kuzikiriza ekifo kino n’obulombolombo bwonna Musa bwe yatulekera abukyuse.”"},{"book":"Ebikolwa byʼAbatume","chapter":"6","verse":"15","text":"Ab’Olukiiko bwe baamwekaliriza amaaso, ne balaba amaaso ge ng’amasamasa ng’aga malayika!"}]}