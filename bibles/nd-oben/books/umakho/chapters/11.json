{"data":[{"book":"UMakho","chapter":"11","verse":"1","text":"Bathi sebesondele eJerusalema bafika eBhethifage leBhethani eNtabeni yama-Oliva. UJesu wathuma abafundi bakhe ababili"},{"book":"UMakho","chapter":"11","verse":"2","text":"wathi kubo, “Yanini emzini ophambi kwenu, okuzakuthi nxa lingena kuwo lizabona inkonyane kababhemi engakaze igadwe muntu ibotshelwe khonapho. Ikhululeni liyilethe lapha."},{"book":"UMakho","chapter":"11","verse":"3","text":"Nxa kungaba lozalibuza ukuthi, ‘Likwenzeleni lokho na?’ limtshele ukuthi, ‘INkosi iyalifuna, izalibuyisa masinyane.’ ”"},{"book":"UMakho","chapter":"11","verse":"4","text":"Bahamba bathola inkonyane kababhemi phandle maqondana lomnyango ibotshelwe. Bayikhulula,"},{"book":"UMakho","chapter":"11","verse":"5","text":"abantu ababemi khonapho babuza bathi, “Lenzani, liyikhululelani inkonyane leyo na?”"},{"book":"UMakho","chapter":"11","verse":"6","text":"Baphendula njengoba uJesu wayebatshelile, abantu basebebayekela bahamba."},{"book":"UMakho","chapter":"11","verse":"7","text":"Sebelilethile ithole kuJesu bendlala amajazi abo phezu kwalo uJesu waseligada."},{"book":"UMakho","chapter":"11","verse":"8","text":"Abantu abanengi bendlala amajazi abo endleleni, kukanti abanye bendlala ingatsha abaziqamula emasimini."},{"book":"UMakho","chapter":"11","verse":"9","text":"Labo ababehamba phambili lalabo ababelandela bamemeza besithi,"},{"book":"UMakho","chapter":"11","verse":"10","text":"“Ubusisiwe umbuso ozayo okababa wethu uDavida!”"},{"book":"UMakho","chapter":"11","verse":"11","text":"UJesu wangena eJerusalema waya ethempelini. Wathalaza wakhangela konke, kodwa kwathi ngoba kwasekuhlwile wehlela eBhethani labalitshumi lambili."},{"book":"UMakho","chapter":"11","verse":"12","text":"Ngelanga elilandelayo bathi besuka eBhethani uJesu wayeselambile."},{"book":"UMakho","chapter":"11","verse":"13","text":"Wabona bucwadlana isihlahla somkhiwa sihlumile amahlamvu, wasondela ukuyabona ingabe sasilezithelo yini. Wafika wabona kungamahlamvu kuphela ngoba kwakungasiso isikhathi sezithelo zomkhiwa."},{"book":"UMakho","chapter":"11","verse":"14","text":"Wasesithi esihlahleni, “Akungabi lamuntu lanini ozaphinda adle izithelo zakho.” Abafundi bakhe bamuzwa esitsho lokho."},{"book":"UMakho","chapter":"11","verse":"15","text":"Bathi befika eJerusalema uJesu wangena egumeni lethempeli wafika wabaxotsha labo ababethenga lababethengisa khona. Wagenqula amatafula abantshintshi bezimali lezihlalo zababethengisa amajuba,"},{"book":"UMakho","chapter":"11","verse":"16","text":"kaze avumela muntu ukungenisa okuthengiswayo ezindlini zethempeli."},{"book":"UMakho","chapter":"11","verse":"17","text":"Wathi esabafundisa wathi, “Kakulotshwanga yini ukuthi: ‘Indlu yami izabizwa ngokuthi yindlu yokukhuleka ezizweni zonke’11.17 U-Isaya 56.7? Kodwa lina seliyenze ‘ubhalu lwabaphangi.’11.17 UJeremiya 7.11 ”"},{"book":"UMakho","chapter":"11","verse":"18","text":"Abaphristi abakhulu labafundisi bomthetho bakuzwa lokhu basebeqalisa ukudinga indlela yokumbulala, ngoba babemesaba ngoba ixuku lonke lalimangaliswa yikufundisa kwakhe."},{"book":"UMakho","chapter":"11","verse":"19","text":"Kusihlwa baphuma edolobheni."},{"book":"UMakho","chapter":"11","verse":"20","text":"Ekuseni babehambahamba basebebona isihlahla somkhiwa esasibunile kusukela empandeni."},{"book":"UMakho","chapter":"11","verse":"21","text":"UPhethro wakhumbula wasesithi kuJesu, “Rabi, khangela! Isihlahla somkhiwa owasiqalekisayo sibunile!”"},{"book":"UMakho","chapter":"11","verse":"22","text":"UJesu waphendula wathi, “Woba lokholo kuNkulunkulu."},{"book":"UMakho","chapter":"11","verse":"23","text":"Ngilitshela iqiniso ukuthi nxa omunye esithi entabeni le, ‘Suka, ziphosele olwandle,’ engelakuthandabuza enhliziyweni yakhe, kodwa ekholwa ukuthi lokho akutshoyo kuzakwenzakala, kuzakwenziwa kuye."},{"book":"UMakho","chapter":"11","verse":"24","text":"Ngakho ngiyalitshela ukuthi loba kuyini elikucelayo ngomkhuleko, kholwani ukuthi selikwamukele, sekuzakuba ngokwenu."},{"book":"UMakho","chapter":"11","verse":"25","text":"Njalo nxa lisima likhuleka, nxa lilesikhwili komunye, mthetheleleni, ukuze uYihlo ezulwini alithethelele izono zenu. ["},{"book":"UMakho","chapter":"11","verse":"26","text":"Kodwa nxa lingathetheleli, loYihlo osezulwini kazukulithethelela izono zenu.]”11.26 Livesi ayikho kwamanye amaBhayibhili esiLungu."},{"book":"UMakho","chapter":"11","verse":"27","text":"Bafika njalo eJerusalema, kwathi uJesu ezihambela emagumeni ethempeli kweza kuye abaphristi abakhulu, labafundisi bomthetho kanye labadala."},{"book":"UMakho","chapter":"11","verse":"28","text":"Bambuza bathi, “Konke lokhu ukwenza ngawaphi amandla na? Ngubani owakupha amandla okwenza lokhu?”"},{"book":"UMakho","chapter":"11","verse":"29","text":"UJesu waphendula wathi, “Ngizalibuza umbuzo owodwa. Lingangiphendula ngizalitshela ukuthi ngizenza ngawaphi amandla lezizinto."},{"book":"UMakho","chapter":"11","verse":"30","text":"Ukubhaphathiza kukaJohane, kwakuvela ezulwini loba ebantwini? Ngitshelani!”"},{"book":"UMakho","chapter":"11","verse":"31","text":"Bahlanganisa amakhanda bathi, Singathi, “ ‘Kwakuvela ezulwini,’ uzabuza athi, ‘Kungani lingazange limkholwe?’"},{"book":"UMakho","chapter":"11","verse":"32","text":"Kodwa singathi, ‘Kwakuvela ebantwini’ … ” (Besaba abantu ngoba bonke babesithi ngeqiniso uJohane wayengumphrofethi.)"},{"book":"UMakho","chapter":"11","verse":"33","text":"Ngakho bamphendula uJesu bathi, “Kasikwazi.”"}]}