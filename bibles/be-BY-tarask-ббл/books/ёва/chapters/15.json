{"data":[{"book":"ЁВА","chapter":"15","verse":"1","text":"І адказваў Эліфаз Тэманіцянін і сказаў:"},{"book":"ЁВА","chapter":"15","verse":"2","text":"ці будзе мудры адказваць веданьнем пустым і напаўняць чэрава сваё ветрам палючым,"},{"book":"ЁВА","chapter":"15","verse":"3","text":"апраўдвацца словамі бескарыснымі і моваю, якая ня мае ніякай сілы?"},{"book":"ЁВА","chapter":"15","verse":"4","text":"Але ты адклаў і страх і за міласьць лічыш словы да Бога."},{"book":"ЁВА","chapter":"15","verse":"5","text":"Бязбожнасьць твая так наладзіла вусны твае, і ты выбраў мову падступных."},{"book":"ЁВА","chapter":"15","verse":"6","text":"Цябе вінавацяць вусны твае, а ня я, і твой язык гаворыць супроць цябе."},{"book":"ЁВА","chapter":"15","verse":"7","text":"Хіба ж ты першым чалавекам нарадзіўся і раней за пагоркі створаны?"},{"book":"ЁВА","chapter":"15","verse":"8","text":"Хіба ж раду Божую ты чуў і прыхінуў да сябе мудрасьць?"},{"book":"ЁВА","chapter":"15","verse":"9","text":"Што ведаеш ты, чаго б ня ведалі мы? што разумееш ты, чаго ня было б у нас?"},{"book":"ЁВА","chapter":"15","verse":"10","text":"І сівы і старац ёсьць сярод нас, які днямі перабольшае бацьку твайго."},{"book":"ЁВА","chapter":"15","verse":"11","text":"Хіба маласьць табе суцяшэньні Божыя? І гэта невядома табе?"},{"book":"ЁВА","chapter":"15","verse":"12","text":"Да чаго парывае цябе сэрца тваё, і дзеля чаго так ганарыста глядзіш?"},{"book":"ЁВА","chapter":"15","verse":"13","text":"Чаго скіроўваеш супроць Бога дух твой і вуснамі тваімі прамаўляеш такія словы?"},{"book":"ЁВА","chapter":"15","verse":"14","text":"Што такое чалавек, каб быў ён чысты, і каб народжаны жанчынай быў праведны?"},{"book":"ЁВА","chapter":"15","verse":"15","text":"Вось, Ён і сьвятым Сваім не давярае, і нябёсы нячыстыя ў вачах у Яго:"},{"book":"ЁВА","chapter":"15","verse":"16","text":"тым болей нячысты і разбэшчаны чалавек, які п'е беззаконьне, як ваду."},{"book":"ЁВА","chapter":"15","verse":"17","text":"Я буду гаварыць табе, слухай мяне; я раскажу табе, што бачыў,"},{"book":"ЁВА","chapter":"15","verse":"18","text":"што чулі мудрыя і ня ўтоілі чутага ад бацькоў сваіх,"},{"book":"ЁВА","chapter":"15","verse":"19","text":"якім адным аддадзена была зямля, і сярод якіх чужы не хадзіў."},{"book":"ЁВА","chapter":"15","verse":"20","text":"Бязбожны мучыць сябе праз усе дні свае, і лік гадоў заслонены ад прыгнятальніка:"},{"book":"ЁВА","chapter":"15","verse":"21","text":"гук жахаў у вушах ягоных; сярод міру ідзе на яго згубнік,"},{"book":"ЁВА","chapter":"15","verse":"22","text":"Ён не спадзяецца выратавацца ад цемры: бачыць перад сабою меч."},{"book":"ЁВА","chapter":"15","verse":"23","text":"Ён бадзяецца за кавалак хлеба ўсюды; ведае, што ўжо гатовы, у руках у яго дзень цемры."},{"book":"ЁВА","chapter":"15","verse":"24","text":"Палохае яго нэндза і ўціск; адольвае яго, як цар, які падрыхтаваўся да бітвы,"},{"book":"ЁВА","chapter":"15","verse":"25","text":"за тое, што ён працягваў супроць Бога руку сваю і супрацівіўся Ўсеўладнаму,"},{"book":"ЁВА","chapter":"15","verse":"26","text":"памыкаўся супроць яго з ганарыстым каркам, пад тоўстымі шчытамі сваімі;"},{"book":"ЁВА","chapter":"15","verse":"27","text":"бо ён пакрыў аблічча сваё тлушчам сваім і абклаў салам сьцёгны свае."},{"book":"ЁВА","chapter":"15","verse":"28","text":"І ён селіцца ў гарадах спустошаных, у дамах, у якіх ня жывуць, якія асуджаны на руйнаваньне."},{"book":"ЁВА","chapter":"15","verse":"29","text":"Не задоўжыцца ён у багацьці і не ацалее маёмасьць ягоная, і не распаўсюдзіцца па зямлі набытак ягоны."},{"book":"ЁВА","chapter":"15","verse":"30","text":"Не ўцячэ ад цемры; парасткі ягоныя ссушыць полымя і павевам вуснаў сваіх пацягне яго."},{"book":"ЁВА","chapter":"15","verse":"31","text":"Хай не давярае марнасьці аблудны, бо марнасьць будзе і платай яму."},{"book":"ЁВА","chapter":"15","verse":"32","text":"Ня ў свой дзень ён сканае, і гольле ягонае ня будзе зелянець."},{"book":"ЁВА","chapter":"15","verse":"33","text":"Скіне ён, як вінаградная лаза, недасьпелую ягаду сваю і, як масьліна, атрасе цьвет свой."},{"book":"ЁВА","chapter":"15","verse":"34","text":"Так апусьцее дом бязбожнага, і агонь зжарэ намёты ліхаемства."},{"book":"ЁВА","chapter":"15","verse":"35","text":"Ён зачаў ліхое і нарадзіў няпраўду, і нутроба ягоная рыхтуе падман."}]}