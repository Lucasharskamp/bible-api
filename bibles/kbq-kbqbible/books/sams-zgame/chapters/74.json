{"data":[{"book":"Sams-Zgame","chapter":"74","verse":"1","text":"Anumzamoka nahigenka kamefira huraminka mani vava hunka nevane? Nahigenka trazampi zmantanke'zama vanoma nehaza sipisipi afutaminkura, Kagra krimpa ahenezmantane?"},{"book":"Sams-Zgame","chapter":"74","verse":"2","text":"Korapama Nagri vahe manigahaze hunkama huhampri'nana vahe mani'nonanki, kagera okaninka kagesa antahiramio. Tagu'ma nevazinka mareri fenozani'agna huta manigahaze hu'nana vahe tagra mani'none. Kagra Saioni agonarema nemanina agonagura (Jerusalemi) kagesa antahio."},{"book":"Sams-Zgame","chapter":"74","verse":"3","text":"Eri havizama hazageno havizama huteno zazate'ma me'noma nea rankumapi, nevunka ko. Ha' vahetimo'za Kagri mono nona eri haviza hu'naze."},{"book":"Sams-Zgame","chapter":"74","verse":"4","text":"Kagri ha' vahe'mo'za ana mono nompi mani'ne'za kezana neti'za, ha'ma hugatere'naza avame'zana, krauvefana (flek) asenentaze."},{"book":"Sams-Zgame","chapter":"74","verse":"5","text":"Saumenuma zafama antagitre'naku'ma nehazaza hu'za nona antagi tapage nehaze."},{"book":"Sams-Zgame","chapter":"74","verse":"6","text":"Hagi mono no zafare'ma antreno'ma keonke'zamofo amema'ama trohunteno avasasema hunte'nea zana, sasume tunuti'ene hamanteti antagi hantagutagi atre'ne."},{"book":"Sams-Zgame","chapter":"74","verse":"7","text":"Ana ha' vahe'mo'za zamagra teve tagintazageno mono nonka'a teno ko mopafi tepasaru huramigeno, Kagri kagima me'nea nona eri ankrare kre'naze."},{"book":"Sams-Zgame","chapter":"74","verse":"8","text":"Zamagra amanage hu'za antahintahia antahi'naze, ana maka zana eri haviza hutregahune hu'za hute'za, ana mopafima Anumzamofoma mono'ma hunentaza nonkumatamina teve tagintazageno te'ne."},{"book":"Sams-Zgame","chapter":"74","verse":"9","text":"Anumzamoka tamagrane mani'noe hunka mago avamezana eri fore hanketa onkone. Hagi ana maka kasnampa vahe'mo'za omanizageno, ama knazamo'ma vagamaresia zama tasami'naza vahera omani'naze."},{"book":"Sams-Zgame","chapter":"74","verse":"10","text":"Anumzamoka nama'agna atresankeno ha' vahetimo'za huhavizana hugantegahaze? Hagi zamatre'sanke'za maka zupa kagia eri haviza huvava hanazo?"},{"book":"Sams-Zgame","chapter":"74","verse":"11","text":"Nahigenka hankavenentake tamaga kazana rusutenka taza nosane? Hanavenentake kazana renamaginka omaninka rusutenka zamahe frio."},{"book":"Sams-Zgame","chapter":"74","verse":"12","text":"Hianagi Anumzamoka korapama evu'nea knafine meninena nagri kini ne' mani'nenka, ama mopafina tagura vazi'nane."},{"book":"Sams-Zgame","chapter":"74","verse":"13","text":"Kagra hankaveka'areti hagerina eri atanankeno tare kaziga otikenka, hagerimpima nemania afizagamofo aseniramina rupraro vazi'nane."},{"book":"Sams-Zgame","chapter":"74","verse":"14","text":"Laviataniema hu'za nehaza afi zagama hagerimpi nemania zagamofo aseniramina rupraro vazitenka, hagage kokampima nemaniza zagagafa zaminke'za ne'naze."},{"book":"Sams-Zgame","chapter":"74","verse":"15","text":"Kagrake'za kampu'i tine, neone tinena erinkazo hankeno, timo'a krohupeno enevigenka, ontaneno evuvavama nehia tirantamina eri neranane."},{"book":"Sams-Zgame","chapter":"74","verse":"16","text":"Masane, haninena anantarega kagri suza me'na'e. Kagrake'za zagene ikanena, tro hunte'nane."},{"book":"Sams-Zgame","chapter":"74","verse":"17","text":"Kagrake'za mopamofona isagana antetere nehunka, amuho knane zasi'ma hu kna trohu ante'nane."},{"book":"Sams-Zgame","chapter":"74","verse":"18","text":"Ra Anumzamoka ha' vahe'mo'zama huhavizama hunegantazana kagesa nentahinka, neginagi vahe'mo'zama kagi'ama huhaviza nehaza zana ko."},{"book":"Sams-Zgame","chapter":"74","verse":"19","text":"Hagi atregeno maho namaka'a afi zagamo'za zamahe'za oneho. Vahe'mo'zama knama nezamiza vaheka'a kagerakani zamante vava osuo."},{"book":"Sams-Zgame","chapter":"74","verse":"20","text":"Huhagerafi huvempa kema hu'nana zana kagera okanio. Na'ankure ama mopafima hanintirima hu'nefina, vahe'ma ohefri ahefrima hu'zamo'a avite."},{"book":"Sams-Zgame","chapter":"74","verse":"21","text":"Vahe'mo'zama zamazeri havizama nehaza vahera zamatrege'za, zamagazegura nehu'za rukrahe hu'za oviho. Hanki atrege'za zamunte omne vahe'mo'zane, maka zanku'ma atupa'ma nehaza vahe'mo'za kagi'a ahentesga hiho."},{"book":"Sams-Zgame","chapter":"74","verse":"22","text":"Anumzamoka otinka tagri kaziga antenka tahoko. Neginagi vahe'mo'za maka knafina, hago zazate huhaviza hugante'za nevaze."},{"book":"Sams-Zgame","chapter":"74","verse":"23","text":"Ha' vahekamo'zama nehazankea antahi amnea osuo. Hagi ranke hu'zama huhaviza hunegantaza zamo'a anagamu mareri vava nehie."}]}