{"data":[{"book":"Akagalatia","chapter":"4","verse":"1","text":"Nambu nenga nonge yene, nnichi, andabi tango mwana ilekinije na mmanda iganukube ilebe yoa yakwe."},{"book":"Akagalatia","chapter":"4","verse":"2","text":"Kingobu chenie choa abi mumaboko ga akalenda na akaleli mpaka kingobu chikibekigwe na awamundu."},{"book":"Akagalatia","chapter":"4","verse":"3","text":"Uyo na twe apatakiba takanangota, takiba takabanda mumakakala gi ibwebwe eitawala dunia."},{"book":"Akagalatia","chapter":"4","verse":"4","text":"Nambu kingobu chekipaligwa pikilenganila, Nnoongo ngankinga Mwana jwakwe jwabelwike nu munkege, ngatama tela na malagilo,"},{"book":"Akagalatia","chapter":"4","verse":"5","text":"kupala kakola ababi Mumalagilo, tube ingota ya Nnoongo."},{"book":"Akagalatia","chapter":"4","verse":"6","text":"Magambu mangweto ngi ingota yakwe, Nnoongo ankingite Uhuke jwa Mwana gwakwe mumyojo jinu, Uhuke ojwaguta “Aba,” yani “Awawa.”"},{"book":"Akagalatia","chapter":"4","verse":"7","text":"Mwenga mabandaje kabele, nambu mamwana. Andammi mamwana, mampokela yoa Nnoongo eyaibekile ingota yakwe."},{"book":"Akagalatia","chapter":"4","verse":"8","text":"Lolo mummanyije Nnoongo na yene makibanga makabanda bi milongo ejikiba milongo jakwelije."},{"book":"Akagalatia","chapter":"4","verse":"9","text":"Nambu ngoe, mummanyi Nnoongo, andaje tulenge mmanyikana na Nnoongo, nhwotolangabo kubuja ku ibwebwe iocho yanga makakala kube makabanda babe kabele?"},{"book":"Akagalatia","chapter":"4","verse":"10","text":"Mmi tango makaagabala mipapala ja lichoba, myei na ibole na yaka!"},{"book":"Akagalatia","chapter":"4","verse":"11","text":"Mbwele pangaje liengo elingamwile kwinu mangweto ngi liengo lyajagi!"},{"book":"Akagalatia","chapter":"4","verse":"12","text":"Akalongo, nannyopanga mmagange andi nenga, ne mbi andi mangweto. Unemwitije ubaja gwagwoa."},{"book":"Akagalatia","chapter":"4","verse":"13","text":"Mmanyi kube kitamwe chamina nga echikimmeka nantangachilange Nhwalo Gwambone kukutumbula."},{"book":"Akagalatia","chapter":"4","verse":"14","text":"Pamwe na genia, kingobu chache mamembwije wala manganitije magambu gwa kulegeleka kwango iganukube kitamwe chamina kimmekite ukomo, nambu ngumbokelanga andi napakachi ba Nnoongo kuboka kumbengu, andi Yesu Kilisto mwene."},{"book":"Akagalatia","chapter":"4","verse":"15","text":"Ngamme makaalala mojo, ngoe kupiti nike? Nenga njalakicha yene kingobu chache kabi makaotwi ata kuboya mio ginu nu kumbe nenga."},{"book":"Akagalatia","chapter":"4","verse":"16","text":"Bo, ngoe mbi nangondwa binu kwa magambu gu kunnengelanga kweli?"},{"book":"Akagalatia","chapter":"4","verse":"17","text":"Bandu benia bikilayanga kube bunhwagabala mangweto, nambu mawacho gabe gambonije. Bapalanga kunekania nanenga bampala mangweto myojo jinu jakengame bombe."},{"book":"Akagalatia","chapter":"4","verse":"18","text":"Kweli kilebe chambone machoba goa myojo jinu kuagabala ilebe yambone, ngiti pambe pamwe namangweto tuje."},{"book":"Akagalatia","chapter":"4","verse":"19","text":"Makinangota bango, andi pibi munkege pibinia kingobu cha kukikombola mwana, nenga naga uyo magambu ginu mangweto mpaka Kilisto abombigwe nkati jinu."},{"book":"Akagalatia","chapter":"4","verse":"20","text":"Mbaya nakabi pamwe na mangweto ngoe, kabi nongi kukaleje kwinu! Magambu mbi na mbwele muno na mangweto!"},{"book":"Akagalatia","chapter":"4","verse":"21","text":"Unengelange, mangweto mampalanga kutawaligwa na Malagilo ga Musa, bo, nnyoine apagalenga Malagilo?"},{"book":"Akagalatia","chapter":"4","verse":"22","text":"Iandikigwe Mumalagilo ga Musa kutenda Ulaimu akiba na ingota ibele, jumwe kwa munkege mmanda, jonge kwa munkege jwabi agabwa."},{"book":"Akagalatia","chapter":"4","verse":"23","text":"Munkege mmanda ngabelekwa kwa mmele, nu munkege jwabi agabwa, kuboke mulilagano lya Nnoongo."},{"book":"Akagalatia","chapter":"4","verse":"24","text":"Ilebe yene ikiba ikulandanakia, akina mama benia abele nga kulandanakia kwa malagano mabele, lyukutumbula nga lyale elitendigwa kukitombi cha Sinai, mpakachi jwakwe nga Hagali, ingota yakwe ibelekwa muubanda."},{"book":"Akagalatia","chapter":"4","verse":"25","text":"Hagali andi kitombi cha Sinai echikibi kukilambo cha Alabia, nga andi Yelusalemu ja ngoe, ejibi jubanda pamwe na bandu bakwe."},{"book":"Akagalatia","chapter":"4","verse":"26","text":"Nambu Yelusalemu ju kunani kumbengu ngi kilambo chikibi agabwa, chenie nga amabito."},{"book":"Akagalatia","chapter":"4","verse":"27","text":"Gambu iandikigwe Mumajandiko ga Chwapi kulenga,"},{"book":"Akagalatia","chapter":"4","verse":"28","text":"Ngoe, makalongo, mangweto nga ingota ya Nnoongo kuboke mu lilagano lyakwe andi pakiba Isaka."},{"book":"Akagalatia","chapter":"4","verse":"29","text":"Nambu andi machoba gaga mwana jwabelwike kwa ndela ujaje ja mmele, apampoteka mwana jwabelwike kwa makakala ga Uhuke jwa Nnoongo, unyaela na machoba ganga."},{"book":"Akagalatia","chapter":"4","verse":"30","text":"Nambu Majandiko ga Chwapi galenga bole? Galenga, “Kabenga akege abanda pamwe na mwana jwabe, magambu mwana jwa mmanda kulichije pamwe na mwana jwa munkege jwabi agabwa.”"},{"book":"Akagalatia","chapter":"4","verse":"31","text":"Yene, akalongo, twenga nga ingota ya mmandaje nambu ya munkege ojwabi agabwa."}]}