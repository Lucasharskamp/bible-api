{"data":[{"book":"Luke","chapter":"10","verse":"1","text":"Madugi matungda Ibungona atoppa humphutaranithoi khandoktuna makhoibu ani ani semlaga mahakna chatkadaba sahar khudingda amadi mapham khudingda mahakki mang thana tharammi."},{"book":"Luke","chapter":"10","verse":"2","text":"10:2 Mat 9:37,38Aduga Ibungona makhoida hairak-i, “Lokkadaba loudi yammi, adubu lokpinaba midi yamde; maram aduna mahakki lou lokphamda thabak suba mi thabiraknaba lourok mapuda haijou."},{"book":"Luke","chapter":"10","verse":"3","text":"10:3 Mat 10:16 Chatlu! Eina nakhoibu keisalsinggi marakta yao machasinggum thari."},{"book":"Luke","chapter":"10","verse":"4","text":"10:4-11 Mat 10:7-14; Mrk 6:8-11; Luk 9:3-5Nakhoina sengao, khao nattraga sandal puduna chatkanu aduga lambida kanagasu kouna-saknabagidamak panganu."},{"book":"Luke","chapter":"10","verse":"5","text":"Adubu nakhoina kanagumbagi yumda changba matamda asumna hanna haiyu, ‘Yum asigi mathakta ingthaba oisanu.’"},{"book":"Luke","chapter":"10","verse":"6","text":"Aduga imung aduda kanagumba ingthaba pamba mi leiramlabadi nakhoigi ingthabagi yaipha-thoujal adu mahakki mathakta leisanu. Adubu ingthaba pamba mi leiramdrabadi nakhoina pikhiba ingthabagi yaipha-thoujal adu nakhoida amuk halaksanu."},{"book":"Luke","chapter":"10","verse":"7","text":"10:7 1 Cor 9:14; 1 Tim 5:18Aduga nakhoibu lousilliba imung aduda makhoina pirakpasing adu cha-thaktuna leiyu maramdi thabak suba mina magi asuman phangba matik chai. Amasung nakhoina yum amadagi amada khoihong hongganu."},{"book":"Luke","chapter":"10","verse":"8","text":"Nakhoina sahar amada changba matamda nakhoibu taram taramna lousillabadi nakhoida pija pijaba adu chao."},{"book":"Luke","chapter":"10","verse":"9","text":"Aduga mapham aduda leiba anabasingbu phahallammu amasung makhoida haiyu, ‘Tengban Mapugi ningthou leibak adu nakhoida naksillakle.’"},{"book":"Luke","chapter":"10","verse":"10","text":"10:10,11 Pakhon 13:51Adubu nakhoina saharda changba matamda misingna nakhoibu taramna lousindrabadi maphamdugi lambisingda chattuna haiyu,"},{"book":"Luke","chapter":"10","verse":"11","text":"‘Eikhoigi khongyada pakliba nakhoigi sahar asigi uphul asiphaoba eikhoina nakhoigi maiyokta kanthoklabani. Adumakpu Tengban Mapugi leibak adu naksillakle haiba asi ningsing-u!’"},{"book":"Luke","chapter":"10","verse":"12","text":"10:12 Meihou 19:24-28; Mat 11:24; Mat 10:15 Eina nakhoida hairiba asini, madudi Wayenba Numit aduda sahar adudagidi Sodom-na henna saphagani!"},{"book":"Luke","chapter":"10","verse":"13","text":"“10:13 Isa 23:1-18; Eze 26:1–28:26; Amos 1:9,10; Zec 9:2-4He Chorazin, nangdi awabanida! He Bethsaida, nangdi awabanida! Maramdi nakhoida toukhiba angakpa thabaksing adu Tyre amadi Sidon-da touramlabadi makhoina bora phi settuna amadi utta phamduna mamang mamangda paptagi pukning honglamgadabani."},{"book":"Luke","chapter":"10","verse":"14","text":"Aduga wayenba numitta nakhoidagidi Tyre amadi Sidonna henna saphagani."},{"book":"Luke","chapter":"10","verse":"15","text":"10:15 Isa 14:13-15 Aduga he Capernaum! Nangbu swargada thanggatpigadra? Natte, nangdi khamnung leibakta hunthagani.”"},{"book":"Luke","chapter":"10","verse":"16","text":"Adudagi Jisuna mahakki tung-inbasingduda hairak-i, “Nakhoigi wa taba mahak aduna eigi wa tarabani; aduga nakhoibu yadaba mahak aduna eibu yadabani; amasung eibu yadaba mahak aduna eibu tharakpa Ibungo mahakpu yadabani.”"},{"book":"Luke","chapter":"10","verse":"17","text":"Adudagi tung-inba humphutaraithoi aduna haraona halaktuna Jisuda hairak-i, “Ibungo, eikhoina Ibungogi mingda yathang pibada lai phattabasingna phaoba eikhoigi yathang illi!”"},{"book":"Luke","chapter":"10","verse":"18","text":"Jisuna makhoida hairak-i, “Swargadagi nongthang kuppagumna Satan-na tarakpa eina urammi."},{"book":"Luke","chapter":"10","verse":"19","text":"10:19 Isei 91:13Yengngu, nakhoina lil amadi brichiksinggi mathakta netnanaba aduga Yeknaba adugi panggal pumnamakpu ngamnanaba eina nakhoida matik pire, aduga karigumba amatanasu nakhoibu sok-halloi."},{"book":"Luke","chapter":"10","verse":"20","text":"Adumakpu, lai phattabasingna nakhoina haiba illi haibagidamak haraoganu; adubu swargada nakhoigi ming ikhre haibagidamak haraojou.”"},{"book":"Luke","chapter":"10","verse":"21","text":"Matam adumaktada Jisu Thawai Asengbagi mapanna haraobana thalladuna hairak-i, “He Ipa, swarga malem pumnamakki Mapu Ibungo! Eina nahakpu thagatchari maramdi nahakna hiramsing asibu asingbasing amadi akhang-aheisingdagi lottuna thambiraga apikpa angangsing asida phongdokpire. Hoi, Ipa, masimak nahakki naphamdadi apenbani."},{"book":"Luke","chapter":"10","verse":"22","text":"“Eigi Ipana hiram pumnamak eingongda sinabire. Aduga Mapa adu nattana kananasu machanupa adubu khangde amasung machanupa adu nattana aduga mapa adubu phongdoknaba machanupa aduna khandokkhraba makhoi adu nattana kananasu mapa adubu khangde.”"},{"book":"Luke","chapter":"10","verse":"23","text":"Adudagi Jisuna tung-inbasing aduda onsillaktuna tonganna makhoikhaktada hairak-i, “Nakhoina houjik uriba asibu uba phangjariba nakhoi kayada yaiphakhraba!"},{"book":"Luke","chapter":"10","verse":"24","text":"Eina nakhoida hairi, Tengban Mapugi wa phongdokpiba maichou amadi ningthou kayana nakhoina uriba asibu ujaninglammi adubu makhoina uba phangkhide. Aduga nakhoina taba adubu makhoina tajaninglammi adubu makhoina takhide.”"},{"book":"Luke","chapter":"10","verse":"25","text":"Nongma wayel yathanggi oja amana hougatlaga Jisubu chang yengladuna wahang ama hanglak-i, “Oja Ibungo, lomba naidaba punsi phangnaba eina kari toujagadage?”"},{"book":"Luke","chapter":"10","verse":"26","text":"Maduda Jisuna khumlak-i, “Wayel yathangna kari haibage? Madu nahakna kamdouna handokpage?”"},{"book":"Luke","chapter":"10","verse":"27","text":"Nupa aduna khumlak-i, “‘Nahakna nahakki Tengban Mapu, MAPU IBUNGO-bu thamoi apumba, thawai apumba, panggal apumba, amadi pukning wakhal apumba yaona nungsigadabani;’ aduga ‘nahakki yumlon keironnababu nasamakkum nungsigadabani.’ ”"},{"book":"Luke","chapter":"10","verse":"28","text":"Jisuna khumlak-i, “10:28 Levi 18:5Nahakna chumna khumle; madumak tou, aduga nahakna hinggani.”"},{"book":"Luke","chapter":"10","verse":"29","text":"Adubu wayel yathanggi oja aduna achumba sajaningduna Jisuda hairak-i, “Adudi eigi yumlon-keironnababu adu kanano?”"},{"book":"Luke","chapter":"10","verse":"30","text":"Maduda Jisuna khumlak-i, “Nongma nupa amana Jerusalemdagi Jericho tanna chatlingeida huranbasinggi makhutta tarammi. Makhoina mahakki maphi marol munbire amasung mahakpu sigadaba makhei phubiraga hundoklamduna chatkhre."},{"book":"Luke","chapter":"10","verse":"31","text":"Tanja adumaktada kanagumba purohit ama lambi aduda laklammi. Amasung mahakna nupa adubu ubada lambigi nakanda theidoktuna chatkhre."},{"book":"Luke","chapter":"10","verse":"32","text":"Matou adugumduna levigi nupa amasu lambi aduda laklaga nupa adubu ubada lambigi atoppa nakanda theidoktuna chatkhre."},{"book":"Luke","chapter":"10","verse":"33","text":"10:33,34 2 Mi 28:15Adubu kanagumba Samaria-gi mi amana lambi adomda asum langphei lakpada nupa adu thengnare amasung nupa adubu ubada mahakki thamoida nungsiba pokle."},{"book":"Luke","chapter":"10","verse":"34","text":"Adudagi mahakna nupa adugi manakta changsinduna asokpa mapham aduda thao amadi yu heibiduna phina kisinbire. Aduga mahakna nupa adubu mahak masamakki lola aduda tonghanduna mithungsang amada pusinbiraga mahakpu seba toubire."},{"book":"Luke","chapter":"10","verse":"35","text":"Mathanggi numitta mahakna denari10:35 Denari ama haibasi matam adugi nongmagi khutsumalni. ani louthoktuna mithungsang pannaba nupa aduda piraduna hairak-i, ‘Mahakpu ningthina yengsinbiyu, aduga masidagi henna mangonda chading touba pumnamak eina halakpa matamda singgani.’ ”"},{"book":"Luke","chapter":"10","verse":"36","text":"“Houjik nahakki wakhalda makhoi ahum asigi manungda karambana huranbagi makhutta taraba nupa adugi yumlon-keirolnabani haina khanbage?”"},{"book":"Luke","chapter":"10","verse":"37","text":"Maduda wayel yathanggi oja aduna khumlak-i, “Nupa aduda minungsi utpiriba mahak aduni.”"},{"book":"Luke","chapter":"10","verse":"38","text":"Jisu amasung mahakki tung-inbasingna asum lakpada makhoina khunggang amada thunglammi. Amasung maming Martha koubi nupi amana Ibungobu mayumda taramna kousinjare."},{"book":"Luke","chapter":"10","verse":"39","text":"Mahakki manaonupi Mary koubi ama leirammi amasung mahakna Ibungogi khuyada phamduna Ibungona tambiba adu tajarammi."},{"book":"Luke","chapter":"10","verse":"40","text":"Adubu Martha-na, tougadaba thabak adu yammankhibana warammi. Maram aduna mahakna laktuna Ibungoda hairak-i, “Ibungo, thabak pumnamaksing asibu ei ithantana tounanaba eigi inaonupina eibu thadokliba asibu Ibungona kari amata khanbidabra? Mahakna laktuna eibu mateng pangnanaba khara haibiyu.”"},{"book":"Luke","chapter":"10","verse":"41","text":"Maduda Ibungona mangonda khumlak-i, “Martha, Martha! Nahakna thabak mayam amagi maramda langtaknari amasung wari."},{"book":"Luke","chapter":"10","verse":"42","text":"Adubu thabak amakhaktangdi yamna tangaiphadabani. Mary-na madugi aphaba saruk adu khankhre aduga madu mangondagi amuk louthoklaroi.”"}]}