{"data":[{"book":"Olubereberye","chapter":"5","verse":"1","text":"Luno lwe lulyo lwa Adamu."},{"book":"Olubereberye","chapter":"5","verse":"2","text":"Yabatonda omusajja n’omukazi, n’abawa omukisa n’abatuuma, “abantu.”"},{"book":"Olubereberye","chapter":"5","verse":"3","text":"Adamu bwe yaweza emyaka kikumi mu asatu, n’azaala omwana owoobulenzi amufaanana, mu kifaananyi kye, n’amutuuma Seezi."},{"book":"Olubereberye","chapter":"5","verse":"4","text":"Seezi bwe yamala okuzaalibwa, Adamu n’amala emyaka lunaana, n’azaaliramu abaana aboobulenzi n’aboobuwala."},{"book":"Olubereberye","chapter":"5","verse":"5","text":"Emyaka gyonna Adamu gye yamala gyali lwenda mu asatu, n’afa."},{"book":"Olubereberye","chapter":"5","verse":"6","text":"Seezi bwe yaweza emyaka kikumi mu etaano n’azaala Enosi."},{"book":"Olubereberye","chapter":"5","verse":"7","text":"Seezi bwe yamala okuzaala Enosi n’awangaala emyaka emirala lunaana mu musanvu n’azaaliramu abaana aboobulenzi n’aboobuwala."},{"book":"Olubereberye","chapter":"5","verse":"8","text":"Bwe gityo emyaka gyonna egya Seezi ne giba lwenda mu kkumi n’ebiri n’alyoka afa."},{"book":"Olubereberye","chapter":"5","verse":"9","text":"Enosi bwe yaweza emyaka kyenda n’azaala Kenani."},{"book":"Olubereberye","chapter":"5","verse":"10","text":"Enosi bwe yamala okuzaala Kenani n’awangaala emyaka emirala lunaana mu kkumi n’etaano, omwo n’azaaliramu abaana aboobulenzi n’aboobuwala."},{"book":"Olubereberye","chapter":"5","verse":"11","text":"Bwe gityo emyaka gyonna Enosi gye yamala ne giba lwenda mu etaano; n’alyoka afa."},{"book":"Olubereberye","chapter":"5","verse":"12","text":"Kenani bwe yaweza emyaka nsanvu n’azaala Makalaleri."},{"book":"Olubereberye","chapter":"5","verse":"13","text":"Kenani n’awangaala emyaka emirala lunaana mu ana, n’azaaliramu abaana aboobulenzi n’aboobuwala."},{"book":"Olubereberye","chapter":"5","verse":"14","text":"Emyaka gyonna Kenani gye yamala ne giba lwenda mu kkumi."},{"book":"Olubereberye","chapter":"5","verse":"15","text":"Makalaleri bwe yaweza emyaka nkaaga mu etaano n’azaala Yaredi."},{"book":"Olubereberye","chapter":"5","verse":"16","text":"Bwe yamala okuzaala Yaredi n’awangaala emyaka emirala lunaana mu asatu n’azaaliramu abaana abalala aboobulenzi n’aboobuwala."},{"book":"Olubereberye","chapter":"5","verse":"17","text":"Ennaku zonna eza Makalaleri ne ziba emyaka lunaana mu kyenda mu etaano, n’afa."},{"book":"Olubereberye","chapter":"5","verse":"18","text":"Yaredi bwe yaweza emyaka kikumi mu nkaaga mu ebiri n’azaala Enoka."},{"book":"Olubereberye","chapter":"5","verse":"19","text":"Yaredi bwe yamala okuzaala Enoka n’awangaala emyaka emirala lunaana, omwo n’azaaliramu abaana abalala aboobulenzi n’aboobuwala."},{"book":"Olubereberye","chapter":"5","verse":"20","text":"Bwe gityo emyaka gyonna Yaredi gye yamala ne giba lwenda mu nkaaga mu ebiri, n’afa."},{"book":"Olubereberye","chapter":"5","verse":"21","text":"Enoka bwe yaweza emyaka nkaaga mu etaano n’azaala Mesuseera."},{"book":"Olubereberye","chapter":"5","verse":"22","text":"Enoka n’atambulira wamu ne Katonda, okumala emyaka ebikumi bisatu nga Mesuseera amaze okuzaalibwa, n’azaala abaana abalala aboobulenzi n’aboobuwala."},{"book":"Olubereberye","chapter":"5","verse":"23","text":"Bwe gityo emyaka gyonna egya Enoka ne giba ebikumi bisatu mu nkaaga mu etaano."},{"book":"Olubereberye","chapter":"5","verse":"24","text":"Enoka yatambula ne Katonda, n’ataddamu kulabika, kubanga Katonda yamutwala."},{"book":"Olubereberye","chapter":"5","verse":"25","text":"Mesuseera bwe yali nga yaakamala emyaka kikumi mu kinaana mu musanvu n’azaala Lameka."},{"book":"Olubereberye","chapter":"5","verse":"26","text":"Bwe yamala okuzaala Lameka n’awangaala emyaka emirala lusanvu mu kinaana mu ebiri, n’azaala abaana abalala aboobulenzi n’aboobuwala."},{"book":"Olubereberye","chapter":"5","verse":"27","text":"Bwe gityo emyaka gyonna Mesuseera gye yamala ne giba lwenda mu nkaaga mu mwenda; n’afa."},{"book":"Olubereberye","chapter":"5","verse":"28","text":"Lameka bwe yali nga wa myaka kikumi mu kinaana mu ebiri n’azaala omwana owoobulenzi"},{"book":"Olubereberye","chapter":"5","verse":"29","text":"n’amutuuma Nuuwa, ng’agamba nti, “Okuva mu ttaka Mukama lye yakolimira, ono yalituweezaweeza mu mulimu gwaffe, ne mu kutegana kw’emikono gyaffe.”"},{"book":"Olubereberye","chapter":"5","verse":"30","text":"Lameka n’awangaala emyaka emirala bitaano mu kyenda mu etaano ng’amaze okuzaala Nuuwa, mu gyo n’azaaliramu abaana abalala aboobulenzi n’aboobuwala."},{"book":"Olubereberye","chapter":"5","verse":"31","text":"Bwe gityo emyaka gyonna Lameka gye yawangaala ne giba lusanvu mu nsanvu mu musanvu."},{"book":"Olubereberye","chapter":"5","verse":"32","text":"Nuuwa bwe yaweza emyaka ebikumi bitaano n’azaala Seemu, ne Kaamu ne Yafeesi."}]}