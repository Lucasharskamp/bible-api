{"data":[{"book":"Hebrews","chapter":"12","verse":"1","text":"Mai gi gidaadou, iai digau hagadootonu dogologo deenei i tadau baahi, malaa, gidaadou gi kilia gi daha nia haga deaadee mo nia huaidu ala e lawalawa gidaadou. Gidaadou gii hai digau e llele hagamahi i di hoiaa i tadau mua."},{"book":"Hebrews","chapter":"12","verse":"2","text":"Gidaadou gi daumada ina hua a Jesus, go Mee dela go taamada mo di hagaodi o tadau hagadonu. Mee e de hei eia dono hagaduadua i di loobuu. Idimaa di tene dela e talitali a Mee, gei Mee e de hei eia dono haga langaadia i dono made i di loobuu. Dolomeenei gei Mee guu noho i di baahi dau donu di lohongo king o God."},{"book":"Hebrews","chapter":"12","verse":"3","text":"Goodou gi hagamamaanadu ina dono hai ne hagaduadua ai, mo dono hagakono dono manawa i nia haganneennee digau huaidu! Malaa, hudee manawa paagege ge hudee kilia gi daha godou hagadonu."},{"book":"Hebrews","chapter":"12","verse":"4","text":"I di godou hai baahi gi di huaidu, gei goodou digi tale gi di made."},{"book":"Hebrews","chapter":"12","verse":"5","text":"Goodou gu de langahia nnelekai hagamaaloo a God ne hai adu gi goodou, be tangada e helekai gi ana dama? Mee ne helekai boloo,"},{"book":"Hebrews","chapter":"12","verse":"6","text":"Idimaa, Dimaadua e haga donu"},{"book":"Hebrews","chapter":"12","verse":"7","text":"Goodou hagakono i di hagaduadua be di godou hagaduadua mai godou damana. Di godou hagaduadua e haga modongoohia bolo God guu hai goodou nia dama ni aana. Ma di tama i golo e hagalee daaligi go dono damana?"},{"book":"Hebrews","chapter":"12","verse":"8","text":"Maa goodou digi kae di hagaduadua be ana dama huogodoo, malaa, goodou hagalee nia dama donu ni Mee."},{"book":"Hebrews","chapter":"12","verse":"9","text":"Di hai o tadau damana henuailala e hagaduadua gidaadou, gei gidaadou e hagalabagau digaula. E hai behee? Ma hagalee koia e humalia maa gidaadou gaa dugu gidaadou gi Tamana hagataalunga, ga mouli?"},{"book":"Hebrews","chapter":"12","verse":"10","text":"Tadau damana henuailala e hagaduadua gidaadou i di madagoaa bodobodo, di mee e donu ginai digaula e hai. Gei God e hagaduadua gidaadou belee hagahumalia gidaadou, bolo gii dabu gidaadou be Ia dela e dabu."},{"book":"Hebrews","chapter":"12","verse":"11","text":"Di madagoaa gidaadou ma ga hagaduadua, gei gidaadou e hai bolo ma di mee e hai gidaadou gi manawa gee, hagalee tenetene. Di madagoaa maalia, ginaadou ala nogo aago gi di hagaduadua beelaa, gaa hagi di hui di aumaalia o di mouli e donu."},{"book":"Hebrews","chapter":"12","verse":"12","text":"Malaa, dahi aga ina godou lima ala gu maanu, haga maaloo ina aga godou duli ala e bolebole.12.12 Isaiah 35.3"},{"book":"Hebrews","chapter":"12","verse":"13","text":"Taele i hongo nia ala huudonu, gii hili nia wae ala e deemee di heehee gi haele.12.13 Agoago Podo 4.26"},{"book":"Hebrews","chapter":"12","verse":"14","text":"Hagamada gii noho i di aumaalia i baahi nia daangada huogodoo, gi mouli i di mouli dela e dabu, idimaa, tangada e mee di mmada gi Tagi ai maa ia hagalee dabu i lodo dono mouli."},{"book":"Hebrews","chapter":"12","verse":"15","text":"Gii pula i goodou, gi dee huli gi daha mo tumaalia o God. Hudee hai be di laagau mmala, dela e tomo aga, e hai nia haingadaa e logo i dono poisin.12.15 Deuteronomy 29.18"},{"book":"Hebrews","chapter":"12","verse":"16","text":"Goodou hudee mouli milimilia, ge hudee de hiihai gi God be di hai o Esau, dela ne hui gi daha ono mogobuna dagi ulu madua gi di pileedi meegai.12.16 Genesis 25.29-34"},{"book":"Hebrews","chapter":"12","verse":"17","text":"Goodou gu iloo di mee dela ne hai nomuli, mee gu hiihai e kae ono maluagina mai baahi dono damana, gei gu deemee, idimaa mee digi gidee di ala dela e huli dana mee dela ne hai, ma e aha mee nogo halidangi i dana halahala.12.17 Genesis 27.30-40"},{"book":"Hebrews","chapter":"12","verse":"18","text":"Goodou digi lloomoi be digau Israel gi di Gonduu Sinai, gi longono goodou di ulaula, mo di bouli dongoeho mo dono madangi maaloo,12.18 Exodus 19.16-22; 20.18-21; Deuteronomy 4.11-12; 5.22-27"},{"book":"Hebrews","chapter":"12","verse":"19","text":"mo di lee damana o di ‘trumpet’ mo di longono di lee gu gila aga. Di madagoaa nia daangada ne longono di lee deelaa, gei digaula gu tangitangi hagamahi, bolo gi de longono labelaa di lee deenei,"},{"book":"Hebrews","chapter":"12","verse":"20","text":"idimaa, digaula e deemee di kae nia helekai ala e hai boloo, “Di manu ma gaa tale gi di gonduu deenei, le e dilidili gii made.”12.20 Exodus 19.12-13"},{"book":"Hebrews","chapter":"12","verse":"21","text":"Di ada deenei koia e hagamadagudagu dangada, ne hidi ai Moses ga helekai, “Au gu madagu huoloo, ge gu bolebole!”12.21 Deuteronomy 9.19"},{"book":"Hebrews","chapter":"12","verse":"22","text":"Malaa, goodou ne loomoi gi di Gonduu Zion, di waahale o di God Mouli, go Jerusalem dela i di langi, e honu digau di langi dogologowaahee."},{"book":"Hebrews","chapter":"12","verse":"23","text":"Goodou gu lloomoi gi di hagabuni hagatenetene o nia ulu mmaadua dama daane a God, ala guu lawa di hihi nadau ingoo i di langi. Goodou gu lloomoi gi baahi o God, tangada gabunga o nia daangada huogodoo, gi baahi labelaa nia hagataalunga daangada humalia ne hai gii dohu hagatau."},{"book":"Hebrews","chapter":"12","verse":"24","text":"Goodou gu lloomoi gi Jesus dela ne haga noho di hagababa hoou, gu lloomoi labelaa gi nia dodo ala ne llingi anga, ala e hagababa nia mee koia e humalia i nia dodo o Abel.12.24 Genesis 4.10"},{"book":"Hebrews","chapter":"12","verse":"25","text":"Deenei laa, goodou nei gi de haga balumee hua Tangada dela e helehelekai adu gi goodou. Idimaa, digau ala nogo haga balumee tangada dela nogo hagadonudonu nnelekai a God i henuailala, digaula digi dagaloaha. Malaa, gei gidaadou ga dagaloaha behee maa gidaadou ga haga balumee Tangada dela e helehelekai mai i di langi?12.25 Exodus 20.22"},{"book":"Hebrews","chapter":"12","verse":"26","text":"Dono lee gu haga ngalua henuailala i di madagoaa deelaa. Dolomeenei ge Ia guu hai dana hagababa boloo,"},{"book":"Hebrews","chapter":"12","verse":"27","text":"Nnelekai bolo “Au gaa hai labelaa” e haga modongoohia madammaa bolo nia mee ala ne hai ga ngalungalua ga hagalee, gei nia mee ala e deemee di ngalungalua gaa dugu hua igolo."},{"book":"Hebrews","chapter":"12","verse":"28","text":"Gidaadou gi danggee i gidaadou guu kae tenua dela e deemee di ngalungalua. Gidaadou gi hagaamuina God, mo di daumaha i di ala dela e hiihai ginai Mee i di hagamadagudia,"},{"book":"Hebrews","chapter":"12","verse":"29","text":"idimaa, tadau God lago di ahi dela e dudu gii wele.12.29 Deuteronomy 4.24"}]}