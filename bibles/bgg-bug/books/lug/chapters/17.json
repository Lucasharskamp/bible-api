{"data":[{"book":"Lug","chapter":"17","verse":"1","text":"Isu è awai samoythek shii yao, “Branthek ne layog rey pha miyao ne idang yao, jimagunde hanyie è ithek shii ji rey yi pha ne khama diig phro!"},{"book":"Lug","chapter":"17","verse":"2","text":"Hanyie magunde ìujia shii awie pha layog rek arone, ji liak shii ne yua shii rathak boh jia phang srane khamuii bucho hà wo muii pha ji wie liak ro."},{"book":"Lug","chapter":"17","verse":"3","text":"17:3: Mth 18:15 Ji-è na nyie rek pha ji riig mage bo!"},{"book":"Lug","chapter":"17","verse":"4","text":"Ai è inai jia shii miley chiieng layog rek magunde, ai è na shii nyawuii khi ne yao, gu ne layog è khid din pha ro è yao arone, na aishii khung phi bo.”"},{"book":"Lug","chapter":"17","verse":"5","text":"Guaphasamoythek è Ithong shii yao, “Gathek ro migi shii boh rab phi bo.”"},{"book":"Lug","chapter":"17","verse":"6","text":"Ithong è chang, nathek shii danaro iriie nyama de boh migi um arone nathek hì pha mulbery hingmuii shiide nyayao mua phro nawailum iriing è hug dang ne khamuii bucho hà dun ne sieng ne rai bo! chiih-è ji de ai nyanuii phro."},{"book":"Lug","chapter":"17","verse":"7","text":"“Yangne hanyie magunde ithek ro khiao jia yi raig chog ne shiishai riig. Ai yi raig è dun thog mage shii, ithek è aishii khthiie hì pha michie chie sha bo è yao habey?”"},{"book":"Lug","chapter":"17","verse":"8","text":"Khuchung magunde de ayao phro! Ji phachiang shii, na è aishii yao, guro michie saro sha phi bo, chiihphado è gu achie aniing ched sapho shii ne na nawairo yung wie guii srane gu shii ragia rek bo; chiihphado è na de chie bo."},{"book":"Lug","chapter":"17","verse":"9","text":"Khiao è khama pha blia rek magunde airo muyung nuii rone aishii laso aphi phro."},{"book":"Lug","chapter":"17","verse":"10","text":"Hì duiine na shii de ro; nathek shii nyie yung pha ji zab ji rek ched bie arone, yao bo, gu ne thaluii pha khiao ro; chiih-è gu ne nyie yung pha blia ji rek bie phro."},{"book":"Lug","chapter":"17","verse":"11","text":"Isu awai yi Jerusalem hà rai ne wuiiramuii shii, ai è Samaria nane Galili pha sohthug è dong ne lua."},{"book":"Lug","chapter":"17","verse":"12","text":"Ai yi thiig è wuiiramuii shii awiedang hìa è riie pha bran sua shii si. Ithek yi ai è ìujia ruang hà riu ne um,"},{"book":"Lug","chapter":"17","verse":"13","text":"chiih-è ziak mage, “Isu! Masdo! Gathek shii de bushun rek bo!”"},{"book":"Lug","chapter":"17","verse":"14","text":"Isu è ithek shii riig srane ithek shii yao, “Nathek phabi shii wuii srane riig yi bo.”"},{"book":"Lug","chapter":"17","verse":"15","text":"Ithek jia è riig shii ai ne gang rey sha, ai iidoh dun srane goh gang è ziak ne Hamangkhung-aphuii shii laso phi."},{"book":"Lug","chapter":"17","verse":"16","text":"Ai awailum ne buzam Isu lai shii bam srane aishii laso phi. Ji pha bran yi Samarithan ro."},{"book":"Lug","chapter":"17","verse":"17","text":"Isu è yao, “Bran sua ne gang reyjong pha ji è; digey ne khi hà lei?"},{"book":"Lug","chapter":"17","verse":"18","text":"Nyie um ne hì pha fuang pha bran awai ji jia iidoh wuii srane Hamangkhung-aphuii shii laso phi phlei?”"},{"book":"Lug","chapter":"17","verse":"19","text":"Chiih-è Isu aishii yao, “Jai srane dun mage bo; nawai migi è na shii wie rek phi ro.”"},{"book":"Lug","chapter":"17","verse":"20","text":"Giak Pharisithek è Isu shii sai Hamangkhung-aphuii pha Sajathua ji ne khuchung thog ruii phlei. Ai è ithek shii chang, “Hamangkhung-aphuii pha riichai ne doh yi ne awuii phro."},{"book":"Lug","chapter":"17","verse":"21","text":"Hanyie jia è de ayao mua phro, riig bo, hì ne ichiih um ro! Chiih-è, hì ne thiisa hà um ro; nyieliieshii Hamangkhung-aphuii pha Sajathua ne nathek duchoi shii um ro.”17:21: Nathek rog shii; din ne nathek duchoi shii, din ne hamblo shii nathek duchoi hà dong ruii phro."},{"book":"Lug","chapter":"17","verse":"22","text":"Chiihphado ai è awai samoythek shii yao, “Ai thog ruii phro” Nathek è Bran Dufuii wuii pha naishii ne luang jia riig yang phro, jishii ithek adoh phro."},{"book":"Lug","chapter":"17","verse":"23","text":"Thiihchiih shii ithek è nathek shii yao ruii phro thiisa hà riig mage bo! chiih-è riig mage bo! Ichiih shii! Jishii nathek wuii srane ariig rabo."},{"book":"Lug","chapter":"17","verse":"24","text":"Hamangkhung è haliao jia bliak ne soh iring jia è gai iring jia shii thog pha chuang ruii phro, Bran Dufuii ro inai de ji pha iidoh duiine phro."},{"book":"Lug","chapter":"17","verse":"25","text":"Jishii ai ne igobi ji pha inai shii bajo diig rek srane branthek è aishii ne snai muii phro."},{"book":"Lug","chapter":"17","verse":"26","text":"17:26: Igo 6:5-8 Noah pha ishak ji duiine yi Bran Dufuii pha inaithek de rey ruii phro."},{"book":"Lug","chapter":"17","verse":"27","text":"17:27: Igo 7:6-24 Noah yi run bucho hà akhud sapho shii ne branthek chie niing ne yiy gey ne rai, chiih-è kho khed thog srane zab shii ua muii."},{"book":"Lug","chapter":"17","verse":"28","text":"17:28,29: Igo 18:20; 19:25 Hì ne Loth pha iidoh shii duiine phro. Zab pha branthek chie niing ne, chiih-è pheg liu ne, hai rung ne rai."},{"book":"Lug","chapter":"17","verse":"29","text":"Ji pha ishak shii loth Sodom è khia dun shii, Hamangkhung è bai nane arem pha now pha chiih srane zab branthek shii hùb ne ua muii phro."},{"book":"Lug","chapter":"17","verse":"30","text":"Hì nyie khi-èrek rey pha ji ne Bran Dufuii dong mage shii de rey ruii phro."},{"book":"Lug","chapter":"17","verse":"31","text":"Ji pha naishii hanyie magunde hò pha zak lakhung hà um iang arone nawaithek mana yi pha buzam alung rabo; ji duiine hanyie magunde raig hà um arone iidoh hò hà adun rabo!"},{"book":"Lug","chapter":"17","verse":"32","text":"17:32: Igo 19:26 Loth ro yiy shii now mage bo!"},{"book":"Lug","chapter":"17","verse":"33","text":"17:33: Mth 10:39; 16:25; Mrg 8:35; Lug 9:24; Jon 12:25 “Hanyie magunde awai chai shii ragia rek pha bidiang arone ai ne iy phro; hanyie magunde awai chai shii mua muii arone ragia rey ruii phro."},{"book":"Lug","chapter":"17","verse":"34","text":"Gu nathek shii yao, ji pha habiu shii, bijiu nyi biang jia shii ò men magunde: jia shii ne chiing ne noh dun phro, Gai shii ne thiihchiih thoh marui phro."},{"book":"Lug","chapter":"17","verse":"35-36","text":"Hò-amuii nyi yi phiug ò sui ne rai magunde: Jia shii ne chiing ne noh dun phro, gai jia shii ne iidoh thoh marui phro.” 17:35-36: Giak shii 36 chodo ro: Bran nyi ne raig shii ò blia rek ruii phro: jia shii ne chiing ne noh ruii phro, gai shii ne iidoh thoh maruii phroth (riig Mth 24:40)"},{"book":"Lug","chapter":"17","verse":"37","text":"Samoythek è aishii sai, “Ithong ji ne khi hà lei?”"}]}