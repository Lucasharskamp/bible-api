{"data":[{"book":"Joshua","chapter":"20","verse":"1","text":"Mgbe ahụ, Onyenwe anyị gwara Joshua okwu sị ya,"},{"book":"Joshua","chapter":"20","verse":"2","text":"“Gwa ụmụ Izrel okwu sị ha họpụtara onwe unu obodo mgbaba dịka m gwara unu site nʼaka Mosis."},{"book":"Joshua","chapter":"20","verse":"3","text":"Ka obodo ndị a bụrụ ebe onye gburu mmadụ nʼọghọm na-amaghị ama ga-agbaga nʼihi izere ndụ ya site nʼaka onye ahụ ga-achọ ịbọrọ ọbọ ọchụ."},{"book":"Joshua","chapter":"20","verse":"4","text":"Mgbe onye gburu mmadụ ahụ na-amaghị ama gbabara nʼime otu obodo ndị a, ọ ga-eguzo nʼọnụ ụzọ ama obodo ahụ gwa ndị okenye obodo ahụ ihe niile mere. Ndị okenye ahụ ga-akpọbata ya nʼime obodo ahụ, nye ya ebe ọ ga-ebi nʼetiti ha."},{"book":"Joshua","chapter":"20","verse":"5","text":"Ọ bụrụkwa na onye ikwu onye ahụ nwụrụ anwụ abịa ịbọrọ ọbọ ọchụ ahụ, ndị okenye obodo ahụ agaghị ekwe ka e gbuo onye ahụ gburu mmadụ na-amaghị ama, nʼihi na onye ahụ akpachaghị anya mee ihe o mere."},{"book":"Joshua","chapter":"20","verse":"6","text":"Onye ahụ gburu mmadụ na-amaghị ama ga-anọgide nʼobodo ahụ ruo mgbe ọ ga-akwụrụ nʼihu nzukọ maka ikpe ruokwa mgbe onyeisi nchụaja nọ nʼoge ahụ nwụrụ. Mgbe ahụ, o nwere ike laghachi nʼụlọ nke aka ya na nʼobodo ya bụ ebe o si gbapụ ọsọ.”"},{"book":"Joshua","chapter":"20","verse":"7","text":"Obodo ndị ha kewapụtara iche dịka obodo mgbaba bụ, Kedesh,20:7 Jos 21:32; 1Ih 6:76 nke dị nʼime Galili, nʼala ugwu ugwu ndị Naftalị; na Shekem,20:7 Jos 21:21; 2Ih 10:1 nke dị nʼala ugwu ugwu Ifrem na Kiriat Aba,20:7 Jos 14:15; 21:11,13 nke a na-akpọkwa Hebrọn. Ọ dị nʼala ugwu ugwu Juda."},{"book":"Joshua","chapter":"20","verse":"8","text":"Ha kewapụtara obodo atọ ọzọ nʼihi otu ihe ahụ, nʼakụkụ ọwụwa anyanwụ osimiri Jọdan nʼofe Jeriko. Obodo atọ ndị a bụ, Beza, nke dị nʼọzara, nʼala larịị ahụ e nyere ebo Ruben, na Ramọt; nke dị nʼime Gilead bụ ala ebo Gad; na Golan, nʼime Bashan, nke e si nʼala ebo Manase wepụta."},{"book":"Joshua","chapter":"20","verse":"9","text":"Obodo mgbaba ndị a a họpụtara bụ maka ndị ọbịa bi nʼetiti ụmụ Izrel, na maka ụmụ Izrel. Ọ bụ ebe onye ọbụla gburu mmadụ na-amaghị ama ga-agbaga. Onye na-abọrọ ọbọ ọchụ agaghị egbukwa onye ahụ tupu e kpee ya ikpe nʼọgbakọ ndị Izrel."}]}