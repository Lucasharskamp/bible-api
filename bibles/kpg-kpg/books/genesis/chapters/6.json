{"data":[{"book":"Genesis","chapter":"6","verse":"1","text":"Di madagoaa nia daangada gu modoho gi daha gi hongo henuailala, gu hagadili nadau dama ahina,"},{"book":"Genesis","chapter":"6","verse":"2","text":"gei hunu dama a God6.2 nia dama a God be: digau di langi gaa mmada gi nia dama ahina aanei e mmaadanga huoloo, gei digaula gu hai nadau lodo gi nia ahina ala e hiihai ginai.6.2 Job 1.6; 2.1"},{"book":"Genesis","chapter":"6","verse":"3","text":"Gei Dimaadua ga helekai, “Au hagalee dumaalia gi nia daangada gi mouli hua beelaa, digaula digau hua e mouli gaa mmade. Dolomeenei gaa hana hua beelaa, digaula hagalee mouli waalooloo laa hongo nia ngadau e lau madalua (120).”"},{"book":"Genesis","chapter":"6","verse":"4","text":"I lodo hua nia laangi aalaa, ga nomuli labelaa, digau llauehaa nogo i hongo henuailala, aalaa go nia dama nia ahina o henuailala mo digau di langi. Digaula la digau maaloo gei nia daane labelaa e dau namua loo.6.4 Numbers 13.33"},{"book":"Genesis","chapter":"6","verse":"5","text":"Di madagoaa Dimaadua ne mmada bolo digau henuailala huogodoo la gu huaidu huoloo, mo nadau maanadu le e huaidu huoloo i nia madagoaa huogodoo,"},{"book":"Genesis","chapter":"6","verse":"6","text":"gei Mee gu tilikai hualaa i de Ia dela ne hai digaula gaa dugu gi henuailala. Mee guu honu i di lodo huaidu,"},{"book":"Genesis","chapter":"6","verse":"7","text":"dela ga helekai iei Mee boloo, “Au ga haga mmaa gi daha agu daangada ala ne hai, mo nia manu dolodolo mono manu mamaangi, i di Au gu tilikai hualaa i dagu hai ne hai nia maa.”"},{"book":"Genesis","chapter":"6","verse":"8","text":"Gei Dimaadua le e manawa lamalia gi Noah.6.8 Matthew 24.37; Luke 17.26; 1 Peter 3.20"},{"book":"Genesis","chapter":"6","verse":"9-10","text":"Deenei di kai o Noah. Mee ana dama daane dogodolu, Shem, Ham mo Japheth. Noah tangada haihai mee donu, go mee hua dela nogo humalia i di madagoaa deelaa. Mee e mouli hai hoo ang gi God.6.9-10 2 Peter 2.5"},{"book":"Genesis","chapter":"6","verse":"11","text":"Gei digau huogodoo ala i golo, la digau hai mee huaidu i mua nnadumada o God, gei di huaidu gu modoho i nia madagoaa huogodoo."},{"book":"Genesis","chapter":"6","verse":"12","text":"God gaa mmada gi henuailala ga gidee bolo ma gu huaidu, i digau huogodoo gu mouli i di mouli huaidu."},{"book":"Genesis","chapter":"6","verse":"13","text":"God ga helekai gi Noah, “Au gu hagamaanadu bolo Au ga daaligi nia daangada huogodoo gi mmademmade. Au ga hagammaa digaula gi daha, idimaa, henuailala la gu honu hua i nadau hai huaidu."},{"book":"Genesis","chapter":"6","verse":"14","text":"Hauhia dau boodi gi nia laagau mau, heia nia ruum i no lodo, gaa hunu gi nia ‘tar’ i lodo mo tua, gi dee ulu nia wai gi lodo."},{"book":"Genesis","chapter":"6","verse":"15","text":"Hauhia gi haa lau madalima (450) piidi di looloo, ge mada hidu maa lima (75) piidi di palaha, ge madahaa maa lima (45) piidi tuuduu."},{"book":"Genesis","chapter":"6","verse":"16","text":"Heia di gahu tuatala di boodi, gei gi heia di gowaa e madangaholu maa walu ‘inch’ i mehanga di gahu tuatala mo nia baahi. Hauhia gi dolu ono hada, heia di bontai i di baahi."},{"book":"Genesis","chapter":"6","verse":"17","text":"Au ga haga hali mai agu wai gi henuailala gaa hai henuailala gi doloo, e hagammaa gi daha nia mee ala e mouli huogodoo. Nia mee huogodoo i henuailala la gaa mmade,"},{"book":"Genesis","chapter":"6","verse":"18","text":"gei Au gaa hai dagu hagababa adu gi di goe. Hana gi lodo di boodi, goe mo doo lodo mo au dama daane mo nadau lodo."},{"book":"Genesis","chapter":"6","verse":"19-20","text":"Lahia dalia goe nia manu daane mono manu ahina gi lodo di boodi mai i nia hagadilinga manu hongo henua mono manu mamaangi, e haga mouli ai digaula."},{"book":"Genesis","chapter":"6","verse":"21","text":"Kae ina nia hagadilinga meegai huogodoo e gai go goodou mo nia manu aalaa.”"},{"book":"Genesis","chapter":"6","verse":"22","text":"Malaa, Noah guu hai gii hai be nnelekai a God ala ne hai gi mee.6.22 Hebrews 11.7"}]}