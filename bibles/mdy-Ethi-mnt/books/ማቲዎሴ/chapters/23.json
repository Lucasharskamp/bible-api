{"data":[{"book":"ማቲዎሴ","chapter":"23","verse":"1","text":"ዬካፓ ዬሱሴ ዴሮ''ና ዒዛኮ ጊንፆ ሃንታዞንሢናም፦"},{"book":"ማቲዎሴ","chapter":"23","verse":"2","text":"«ሙሴ ዎጎ ዔርዛ ዓሶና ፔርሴ ዓሶናኮ ሙሴጉዲ ዎጎ ዔርዛኒ ቢታንቶ ዓኣኔ፤"},{"book":"ማቲዎሴ","chapter":"23","verse":"3","text":"ዬያሮ ዒንሢም ዔያታ ጋዓ ባኮ ማዹዋቴ፥ ሃሣ ካፑዋቴ፤ ጋዓንቴ ዔያታ ጋዓሢጉዲ ፔኤሮ ማዹዋኣሢሮ ዔያቶጉዲ ማዺፖቴ።"},{"book":"ማቲዎሴ","chapter":"23","verse":"4","text":"ዔያታ ሚርጌ ዴኤሢ ሃሣ ሜታሳ ኬዲ ዓሲ ኬዲሳኔ፤ ዔያታ ፔኤሮ ጋዓንቴ ኩቻ ካኣማኒያ ኮዑዋሴ።"},{"book":"ማቲዎሴ","chapter":"23","verse":"5","text":"ዔያታ ማዻ ማዻ'' ቢያ ዓሲ ዛጎም ጌዒኬ፤ ዬያሮ ካኣዦ ዛሎ'' ባኮ ፃኣፒ ቶኦካ'' ሓሣ ቃሳ'' ቱኮ'' ዓፒሎዋ ዔያታ ኮሺ'' ዳልጊሻኔ፤ ሃሣ ዓፒሎኮ ማጫሮዋ ዖዶሳኔ፤"},{"book":"ማቲዎሴ","chapter":"23","verse":"6","text":"ሙዖ ቤዞይዳ ቦንቺንታ ቤሲ፥ ዓሳ ቡኪንታ ቤዞይዳኣ ቤርቶ ዛላ'' ዴዓኒ ኮዓኔ።"},{"book":"ማቲዎሴ","chapter":"23","verse":"7","text":"ዬያጉዲ ሃሣ ቦኦኮ'' ባኣኮ''ይዳ ኮሺ ዔኤሊ''ሢ ዔኤሊ''ንታኒና ‹ዔርዛሢ› ጌይንቲ ዔኤሊ''ንታኒያ ኮዔኔ።"},{"book":"ማቲዎሴ","chapter":"23","verse":"8","text":"ዒንሢ ጋዓንቴ ሄርሺንቲሮ ‹ዔርዛሢ› ጌይንቲ ዔኤሊ''ንቲፖቴ፤ ዒንሢኮ ዔርዛሢ ፔቴ'' ሌሊ ማዓዛ ዒንሢ ቢያሢ ዎሊኮ ጌርሲንሢኬ።"},{"book":"ማቲዎሴ","chapter":"23","verse":"9","text":"ጫሪንጮይዳ ዒንሢኮ ፔቴ'' ዓዴ ሌሊ ዓኣሢሮ ሳዖይዳ ዖና ማዔቶዋ ፆኦሲፓ ባሼ ማሂ ‹ዓዴ› ጌይ ዔኤሊ''ፖቴ።"},{"book":"ማቲዎሴ","chapter":"23","verse":"10","text":"ዒንሢኮ ባሼ ዔራሢያ ኪሪስቶሴ ሌሊ ማዔሢሮ ‹ባሼ ዔራሢ› ጌዒ ዔኤሊ''ንቲፖቴ።"},{"book":"ማቲዎሴ","chapter":"23","verse":"11","text":"ዒንሢ ባኣካ'' ቢያፓ ዑሣ ዓኣዼ፥ ሱኡጌ ማዔሢ ዒንሢኮ ዴማ'' ማዒ ማዻያ ማዖንጎ።"},{"book":"ማቲዎሴ","chapter":"23","verse":"12","text":"ፔና ዼ'ጊዳሢ ዻውሲንታንዳኔ፤ ፔና ሂርኪዳሢ ጋዓንቴ ዼ'ግ ጋዓንዳኔ» ጌዔኔ።"},{"book":"ማቲዎሴ","chapter":"23","verse":"13","text":"ሃሣ ዬሱሴ፦ «ዒንሢ፥ ፂሎ''ቱዋዖ ፔና ‹ፂሎ''ኬ› ጋዓ ሙሴ ዎጎ ዔርዛ ዓሶና ፔርሴ ዓሳ! ዓሳ ጫሪንጮ ካኣቱሞይዳ ጌሉዋጉዲ ዓሶኮ ካሮ'' ዒንሢ ዎዻሢሮ ዒንሢና ባዴዔ! ዒንሢ ዒንሢሮ ጌሉዋሴ፤ ሃሣ ጌላኒ ኮዓ ዓሶዋ ዒንሢ ጌልዙዋሴ።»"},{"book":"ማቲዎሴ","chapter":"23","verse":"14","text":"«ዒንሢ ፂሎ''ቱዋዖ ፔና ‹ፂሎ''ኬ› ጋዓ፥ ሙሴ ዎጎ ዔርዛ ዓሶና ፔርሴ ዓሳ ዒንሢ ባዴዔ! ዓኒንሢ ሓይቄ ላኣሎኮ ማኣሮ ዒንሢ ቡራያታዖ ዓሲ ‹ፆኦሲ ሺኢቃኔ› ዒንሢ ጎዖንጎ ጌዒ ዖዶሲ ሺኢጲሢ ዒንሢ ሺኢቃኔ፤ ዬያሮ ፑርታ ዎጌ ዒንሢዳ ዎጊንታንዳኔ።]"},{"book":"ማቲዎሴ","chapter":"23","verse":"15","text":"«ዒንሢ ፂሎ''ቱዋዖ ፔና ፂሎ''ኬ ጋዓ፥ ሙሴ ዎጎ ዔርዛ ዓሶና ፔርሴ ዓሳ! ፔቴ'' ዓሲ ዓይሁዴ ካኣዦ ካኣሽኪሳኒ ባዞ'' ዋኣፆና ሳዖናይዳ ዒንሢ ሃንቲ፥ ካኣዣኣ ጌልዜሢኮ ጊንፃ ዒንሢዳፓ ባሼና ጋፒንፆ ኬላ'' ፑርታና ዬይ ዎጊንታንዳጉዲ ዒንሢ ማሃሢሮ ዒንሢ ባዴዔቴ።"},{"book":"ማቲዎሴ","chapter":"23","verse":"16","text":"«ሃይ፥ ዒንሢ ዓኣፖ ባይቄ ዓርኖ ማዔ ዓሳ! ዒንሢና ባዴዔ! ‹ዓሲ ጌኤዦ ማኣሮ ዔኤሊ'' ጫኣቄቴ ዔኤቢባኣሴ፤ ጋዓንቴ ጌኤዦ ማኣሮኮ ዎርቆ ዔኤሊ'' ጫኣቄቴ ቶላ'' ካራ ባኣሴ› ዒንሢ ጋዓኔ፤"},{"book":"ማቲዎሴ","chapter":"23","verse":"17","text":"ዒንሢ ዔኤያ ሃሣ ዓኣፖ ባይቄ፥ ዓርኖ ማዔ ዓሳ! ዎርቆና ዎርቃ ፆኦሲም ዱማዼያ ማዓንዳጉዲ ማሃ ጌኤዦ ማኣሮናይዳፓ ዎና ባሼዳይ?"},{"book":"ማቲዎሴ","chapter":"23","verse":"18","text":"ዬያጉዲ ሃሣ ‹ዓሲ ፆኦሲም ሚቺ ዒንጊ ካኣሽኮ ቤዞ ዔኤሊ'' ጫኣቄቴ ዔኤቢባኣሴ፤ ጋዓንቴ ፆኦሲም ሚቺ ዒንጎ ቤዞይዳ ዓኣ ዒንጎና ባኮ ዔኤሊ'' ጫኣቄቶ ቶላ'' ካራ ባኣሴ› ዒንሢ ጋዓኔ።"},{"book":"ማቲዎሴ","chapter":"23","verse":"19","text":"ሃይ ዒንሢ ዓኣፖ ባይቄ ዓሳ! ፆኦሲም ዒንጎ ባኮና ዒንጎ ባኮ ዱማዼያ ማሃ ሚቺ ዒንጎ ቤዞናይዳፓ ዎና ባሼዳይ?"},{"book":"ማቲዎሴ","chapter":"23","verse":"20","text":"ዬያሮ ፆኦሲም ዒንጎ ባኮ ዒንጎ ቤዞ ዔኤሊ'' ጫኣቃሢ ዒንጎ ቤዞና ዒዞ ዑፃ ዓኣ ዒንጊንቴ ባኮ ቢያሢ ዔኤሊ'' ጫኣቃኔ።"},{"book":"ማቲዎሴ","chapter":"23","verse":"21","text":"ጌኤዦ ማኣሮ ዔኤሊ'' ጫኣቃሢ ጌኤዦ ማኣሮና ጋሮይዳ ናንጋ ፆኦዛሢና ዔኤሊ'' ጫኣቃኔ።"},{"book":"ማቲዎሴ","chapter":"23","verse":"22","text":"ጫሪንጮ ዔኤሊ'' ጫኣቃሢ ፆኦሲ ዴዔ፥ ካኣቱሞ ዖይቶንታ ዒኢካ ዴዔሢንታ ዎላ'' ዔኤሊ'' ጫኣቃኔ።"},{"book":"ማቲዎሴ","chapter":"23","verse":"23","text":"«ዒንሢ ፂሎ''ቱዋዖ ፔና ፂሎ''ኬ ጋዓ፥ ሙሴ ዎጎ ዔርዛ ዓሶና ፔርሴ ዓሳ፥ ዒንሢ ባዴዔቴ! ዻኮ'' ዱማ ዱማ ሳዉቃ ዼኤሾይዳፓ ቢያ ታጶይዳፓ ፔቴ''ማ ዒንጎ ዎጎና ዒንሢ ዒንጋኔ፤ ጋዓንቴ ዓይሢንቴ ዎጎ ጊዳ'' ዓኣ ዼኤፖ ባኮ ዒንሢ ሃሻ''ኔ፤ ዬይ፦ ፒዜ ዎጊሢ፥ ዻቤሢም ዓቶም ጌይሢና ጉሙርቂንቲሢናኬ፤ ዬያቶ ዒንሢ ቦሄኔ። ዬንሢ ዻኮ'' ባኮንሢ ዒንሢ ሃሺ''ባኣዖ ዬያ ባኮዋ ዒንሢ ማዻንዳያ ኮይሳኔ።"},{"book":"ማቲዎሴ","chapter":"23","verse":"24","text":"ዒንሢ ዓኣፖ ባይቄ፥ ዓርኖ ማዔ ዓሳ! ዑሽካ ባኮይዳፓ ዉኖጉዴ ዻኮ'' ባኮ ዒንሢ ኬሲ'' ኬኤራኔ፤ ጋኣላሢጉዴ ዼኤፖ ባኮ ጋዓንቴ ዒንሢ ዔኤዺ ዔኤዻኔ።"},{"book":"ማቲዎሴ","chapter":"23","verse":"25","text":"«ዒንሢ ፂሎ''ቱዋዖ ፔና ፂሎ''ኬ ጋዓ ሙሴ ዎጎ ዔርዛ ዓሶና ፔርሴ ዓሳ፥ ዒንሢና ባዴዔ! ዋኣፆ ዑሽኮ ዓንዶና ካሦ ሙዖ ዓንዶናኮ ዙሎ'' ዒንሢ ማስኪ ጌኤሻኔ፤ ጋራ ጋዓንቴ ቡሪሢና ዱኡዹሞና ዒንሢኮ ኩሜ''ያኬ፤"},{"book":"ማቲዎሴ","chapter":"23","verse":"26","text":"ሃይ ኔ ዓኣፖ ባይቄ ፔርሴ ዓሢ! ቤርታዺ ዋኣፆ ዑሽኮ ዓንዶና ካሦ ሙዖ ዓንዶናኮ ጋሮ ማስኪ ጌኤሼ፤ ዬያይዴቶ ዓካሪ ዙሎ'' ዛላ''ኣ ጌኤሺ ማዓንዳኔ።"},{"book":"ማቲዎሴ","chapter":"23","verse":"27","text":"«ዒንሢ ሃይ ፂሎ''ቱዋዖ ፔና ፂሎ''ኬ ጋዓ፥ ሙሴ ዎጎ ዔርዛ ዓሶና ፔርሴ ዓሳ! ዙሎ'' ዛላ'' ቦኦሪንቶና ሜኤቺ ሚዛጲሶናያ ጋራ ጋዓንቴ ሃይቄ ዓሲ ሜጌሢና ሌሲ''ና ኩሜ''ያ፥ ዱኡፒ ዒንሢ ማላሢሮ ዒንሢና ባዴዔቴ!"},{"book":"ማቲዎሴ","chapter":"23","verse":"28","text":"ዒንሢ ዙሌ''ና ዓሶም ጌኤሺ ማላኔ፤ ጋራ ዒንሢኮ ጋዓንቴ ሄርሺንቲና ፑርቱሞና ኩሜ''ያኬ።"},{"book":"ማቲዎሴ","chapter":"23","verse":"29","text":"«ዒንሢ ፂሎ''ቱዋዖ ፔና ፂሎ''ኬ ጋዓ፥ ሙሴ ዎጎ ዔርዛ ዓሶና ፔርሴ ዓሳ ዒንሢና ባዴዔ! ፆኦሲ ማሊፆ ኬኤዛ ዓሶኮ ዱኡፖ ኬልቂ ኮሺ'' ኮሺ''፥ ሃሣ ጌኤዦ ዓሶኮ ዱኡፖዋ ፓልሚሲ ኮሺ'' ኮሺ''፥"},{"book":"ማቲዎሴ","chapter":"23","verse":"30","text":"‹ኑ ዓዶንሢ ዎዶ''ናታቴ፥ ፆኦሲ ማሊፆ ኬኤዛ ዓሶ ዎዺፆይዳ ኑ ጌላዓኬ› ዒንሢ ጋዓኔ።"},{"book":"ማቲዎሴ","chapter":"23","verse":"31","text":"ሃይሾ ሃሢ ዒንሢ ፆኦሲ ማሊፆ ኬኤዛ ዓሶ ዎዼ ዓሶኮ ናኣቶ'' ማዒፆ ዒንሢሮ ዒንሢ ማርካዻኔ።"},{"book":"ማቲዎሴ","chapter":"23","verse":"32","text":"ዬያሮ ዓዶንሢ ዒንሢኮ ዓርቄ ዛኣሮ ዒንሢ ዑዑሩዋቴ!"},{"book":"ማቲዎሴ","chapter":"23","verse":"33","text":"ሃይ ዒንሢ ሾኦዣ፥ ሾኦዦኮ ናኣታ'' ዒንሢ ሃይ! ጋፒንፆ ታሞ ዎጎይዳፓ ዎይቲ ዒንሢ ቶላ''ንዳይ?"},{"book":"ማቲዎሴ","chapter":"23","verse":"34","text":"ዬያሮ ፆኦሲ ማሊፆ ኬኤዛ ዓሶ፥ ዔሮ'' ዓሶንታ ዔርዛ ዓሶ ዒንሢ ባንሢ ታ ዳካንዳኔ፤ ዔያቶይዳፓ ፔቴ'' ፔቴ''ሢ ዒንሢ ዎዻንዳኔ፤ ሃሣ ፔቴ'' ፔቴ''ዞንሢ ዒንሢ ሱፃንዳኔ፤ ዓቴ''ዞንሢ ሃሣ ዒንሢኮ ቡኪንቶ ቤዞይዳ ዢራፓና ዒንሢ ጳርቃንዳኔ፤ ዔያቶ ዒፂ ፔቴ'' ካታማ''ፓ ሜሌ'' ካታማ ዒንሢ ዳውሲ ዳካንዳኔ፤"},{"book":"ማቲዎሴ","chapter":"23","verse":"35","text":"ዬያ ዛሎ''ና ጌኤዣሢ ዓኣቤኤሌ ሃይቦ''ይዳፓ ዓርቃዖ ጌኤዦ ማኣሮና ፆኦሲም ዒንጎ ባኮ ሺኢሾ ቤዞናኮ ባኣካ'' ዒንሢ ዎዼ፥ ባራኪዮ ናኣዚ'' ዛካሪያሴ ሃይቦ'' ሄላ''ንዳኣና ሳዖይዳ ሃይቄ ጌኤዦ ዓሶኮ ሱጉፆ ዛሎ'' ዒንጊንታ ሜቶ'' ዒንሢ ዔካንዳኔ።"},{"book":"ማቲዎሴ","chapter":"23","verse":"36","text":"ጎኔ ታ ዒንሢም ጋዓኔ፤ ዬይ ሜታ'' ሃኖ'' ዎዶ'' ዓሶ ሄላ''ንዳኔ» ጌዔኔ።"},{"book":"ማቲዎሴ","chapter":"23","verse":"37","text":"ዬካፓ ዬሱሴ፦ «ዬሩሳላሜ! ኔኤኒ ፆኦሲ ማሊፆ ኬኤዛዞንሢ ዎዻዜሌ፥ ሃሣ ኔ ባንሢ ፆኦሲ ዳካ ኪኢቶ'' ዓሶ ሹጮና ዹዓዜሌ! ኮይዳ ፔኤኮ ጋኣዞ ዴማ'' ናኣቶ'' ቡኩሲ ዓርቃሢጉዲ ታኣኒ ኔ ናኣቶ'' ፔቴ''ይዳ ቡኩሳኒ ሚርጌና ኮዔንቴ! ኔ ዬያ ዒፄኔ።"},{"book":"ማቲዎሴ","chapter":"23","verse":"38","text":"ዓካሪ ሃኣዛጉዋቴ፥ ፆኦሲ ሃሼ''ም ዒንሢኮ ጌኤዦ ማኣራ ባዓ ማዒ ዓታንዳኔ።"},{"book":"ማቲዎሴ","chapter":"23","verse":"39","text":"ታ ዒንሢም ጋዓኔ፦ ‹ጎዳ ሱንፆና ሙካሢ ዓንጂንቴያኬ› ዒንሢ ጋዓንዳያ ሄላ''ንዳኣና ላሚ ዒንሢ ታና ዴንቃዓኬ» ጌዔኔ።"}]}