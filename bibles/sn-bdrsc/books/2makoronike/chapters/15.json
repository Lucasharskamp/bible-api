{"data":[{"book":"2 Makoronike","chapter":"15","verse":"1","text":"Mweya waMwari wakauya pana Azaria mwanakomana waOdhedhi."},{"book":"2 Makoronike","chapter":"15","verse":"2","text":"Akabuda kundosangana naAsa akati kwaari, “Nditeererei, imi Asa, Judha yose neBhenjamini yose. Jehovha anemi kana imi munaye. Kana mukamutsvaka, achawanikwa nemi, asi kana mukamurasa, iye achakurasai."},{"book":"2 Makoronike","chapter":"15","verse":"3","text":"Kwenguva refu Israeri yakanga isina Mwari wechokwadi, isina muprista kuti avadzidzise uye vasina murayiro."},{"book":"2 Makoronike","chapter":"15","verse":"4","text":"Asi panguva yokutambudzika kwavo vakatendeukira kuna Jehovha, Mwari waIsraeri, vakamutsvaka, uye akawanikwa navo."},{"book":"2 Makoronike","chapter":"15","verse":"5","text":"Pamazuva iwayo zvakanga zvine njodzi kufamba-famba nokuti vanhu vose venyika dzakawanda vakanga vachitambudzika kwazvo."},{"book":"2 Makoronike","chapter":"15","verse":"6","text":"Imwe nyika yaiparadzwa neimwe uye rimwe guta richiparadzwa nerimwe, nokuti Mwari aivatambudza namatambudziko emhando dzakasiyana-siyana."},{"book":"2 Makoronike","chapter":"15","verse":"7","text":"Asi imi, ivai nesimba uye musaora mwoyo nokuti mabasa enyu achawana mubayiro.”"},{"book":"2 Makoronike","chapter":"15","verse":"8","text":"Asa paakanzwa mashoko aya nokuprofita kwaAzaria mwanakomana waOdhedhi muprofita akasimbiswa kwazvo. Akabvisa zvifananidzo zvinonyangadza kubva panyika yose yeJudha neBhenjamini nomune mamwe maguta aakanga apamba muzvikomo zveEfuremu. Akavaka patsva aritari yaJehovha yaiva pamberi pebiravira retemberi yaJehovha."},{"book":"2 Makoronike","chapter":"15","verse":"9","text":"Ipapo akaunganidza Judha neBhenjamini yose navanhu vaibva kuEfuremu, Manase neSimeoni vakanga vagere pakati pavo; nokuti vanhu vazhinji kwazvo vakanga vauya kwaari vachibva kuIsraeri pavakaona kuti Jehovha Mwari wake aiva naye."},{"book":"2 Makoronike","chapter":"15","verse":"10","text":"Vakaungana paJerusarema mumwedzi wechitatu wegore regumi namashanu rokutonga kwaAsa."},{"book":"2 Makoronike","chapter":"15","verse":"11","text":"Panguva iyoyo vakabayira kuna Jehovha mombe mazana manomwe, nemakwai nembudzi zviuru zvinomwe kubva paupfumi hwezvavakapamba zvavakadzoka nazvo."},{"book":"2 Makoronike","chapter":"15","verse":"12","text":"Vakaita sungano yokutsvaka Jehovha, Mwari wamadzibaba avo, nemwoyo yavo nemweya yavo yose."},{"book":"2 Makoronike","chapter":"15","verse":"13","text":"Vose vakanga vasingazotsvaki Jehovha, Mwari waIsraeri, vaizofanira kuurayiwa, zvisinei kuti mudiki kana mukuru, murume kana mukadzi."},{"book":"2 Makoronike","chapter":"15","verse":"14","text":"Vakapika kuna Jehovha nenzwi guru nokudanidzira uye nehwamanda nenyanga."},{"book":"2 Makoronike","chapter":"15","verse":"15","text":"Judha yose yakafara nokuda kwemhiko iyi nokuti vakanga vapika nomwoyo wose. Vakatsvaka Mwari nomwoyo unoda, uye iye akawanikwa navo. Saka Jehovha akavapa zororo kumativi ose."},{"book":"2 Makoronike","chapter":"15","verse":"16","text":"Mambo Asa akabvisazve ambuya vake Maaka kubva panzvimbo yavo samai vamambo nokuti vakanga vagadzira danda rinonyangadza raAshera. Asa akatema danda riya akarityora-tyora akaripisa muMupata weKidhironi."},{"book":"2 Makoronike","chapter":"15","verse":"17","text":"Kunyange zvake asina kubvisa nzvimbo dzakakwirira kubva muIsraeri, Asa akanga akazvipira nomwoyo wake wose kuna Jehovha upenyu hwake hwose."},{"book":"2 Makoronike","chapter":"15","verse":"18","text":"Akauyisa mutemberi yaMwari sirivha negoridhe nemidziyo yaakanga akumikidza iye nababa vake."},{"book":"2 Makoronike","chapter":"15","verse":"19","text":"Hakunazve kuzoita hondo kusvikira pagore ramakumi matatu namashanu rokutonga kwaAsa."}]}