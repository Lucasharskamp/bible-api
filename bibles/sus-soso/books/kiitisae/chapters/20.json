{"data":[{"book":"Kiitisae","chapter":"20","verse":"1","text":"Isirayilakae birin, fɔlɔ Dana ma, sa dɔxɔ Beriseeba nun Galadi ra, e naxa e malan Ala ya i Misipa."},{"book":"Kiitisae","chapter":"20","verse":"2","text":"Isirayila bɔnsɔɛe kuntigi birin nu na Ala xa ɲama xa malanyi. Sɔɔri wulu kɛmɛ naani nu na, e birin fata santidɛgɛma ra."},{"book":"Kiitisae","chapter":"20","verse":"3","text":"Bunyaminkae naxa a kolon Isirayilakae nu malanxi Misipa."},{"book":"Kiitisae","chapter":"20","verse":"4","text":"Na kui Lewika naxan ma ginɛ faxaxi, a naxa a masen e bɛ, «Muxu nun n ma ginɛ naxa Gibiya li Bunyamin bɔxi ma, muxu xa xi naa."},{"book":"Kiitisae","chapter":"20","verse":"5","text":"Gibiya xɛmɛe naxa keli n xili ma kɔɛ ra. E naxa banxi bilin n nu na dɛnnaxɛ, e xa n faxa. E naxa e waxɔnfe raba n ma ginɛ ra han na faxa."},{"book":"Kiitisae","chapter":"20","verse":"6","text":"N naxa a fure ibolon bolon, n naxa a xuntunyie rasanba Isirayila bɔnsɔɛ birin ma, e xa a kolon yi fe ɲaaxi naxan nabaxi Isirayila bɔxi ma."},{"book":"Kiitisae","chapter":"20","verse":"7","text":"Yakɔsi, Isirayilakae birin, wo xa wɔyɛn, wo xa kiiti sa.»"},{"book":"Kiitisae","chapter":"20","verse":"8","text":"Ɲama birin naxa lan a ma mixi yo naxa gbilen a xɔnyi,"},{"book":"Kiitisae","chapter":"20","verse":"9","text":"fo e xa mixie sugandi sinden naxee tema Gibiya xili ma."},{"book":"Kiitisae","chapter":"20","verse":"10","text":"E naxa a fala, «Xɛmɛ fu yo xɛmɛ fu, won xa keren xɛɛ a xa donse fen sɔɔrie bɛ. Naxee luxi, e xa te Gibiya e xa wali ɲaaxi sare ragbilen mɛnnikae ma, naxee bara fe xɔnxi raba Isirayila bɔxi ma.»"},{"book":"Kiitisae","chapter":"20","verse":"11","text":"Na kui Isirayila xɛmɛ birin naxa e malan na taa xili ma."},{"book":"Kiitisae","chapter":"20","verse":"12","text":"Isirayila bɔnsɔɛe naxa xɛɛrae xɛɛ Bunyamin xabilɛ birin ma, e xa e maxɔrin, «Yi fe ɲaaxi mɔɔli dangixi wo tagi di?"},{"book":"Kiitisae","chapter":"20","verse":"13","text":"Wo xa na Gibiyaka mixi ɲaaxie so muxu yi ra, muxu xa e faxa alako yi yunubi xa ba Isirayila ma.» Bunyaminkae naxa tondi e ngaxakerenyi Isirayilakae xui suxude."},{"book":"Kiitisae","chapter":"20","verse":"14","text":"E naxa keli e xa taae kui, e fan xa malan Gibiya Isirayilakae gerede."},{"book":"Kiitisae","chapter":"20","verse":"15","text":"Santidɛgɛma kanyi wulu mɔxɔɲɛn nun senni nu na Bunyaminkae ya ma, nun Gibiyaka mixi kɛmɛ solofere naxee sugandixi gere xili ma."},{"book":"Kiitisae","chapter":"20","verse":"16","text":"Sɔɔri yi matinxinxi kɛmɛ solofere nu na e ya ma, naxee fata gɛmɛ wolide laati ra e kɔɔla bɛlɛxɛ ra. E fata se birin gɔnɔde na ra."},{"book":"Kiitisae","chapter":"20","verse":"17","text":"Isirayilaka sɔɔrie santidɛgɛma kanyie nu lanxi xɛmɛ wulu kɛmɛ naani bafe Bunyaminkae ra."},{"book":"Kiitisae","chapter":"20","verse":"18","text":"E naxa te Beteli, e Ala maxɔrin, «Nde singe tema muxu ya ma a xa Bunyaminkae gere?» Alatala naxa e yaabi, «Yudayakae singe xa na gere fɔlɔ.»"},{"book":"Kiitisae","chapter":"20","verse":"19","text":"Gɛɛsɛgɛ, Isirayilakae naxa kuru Gibiya xili ma."},{"book":"Kiitisae","chapter":"20","verse":"20","text":"E naxa Bunyaminkae gere Gibiya ya tagi."},{"book":"Kiitisae","chapter":"20","verse":"21","text":"Bunyaminka naxee keli Gibiya, nee naxa Isirayilaka wulu mɔxɔɲɛn nun firin faxa."},{"book":"Kiitisae","chapter":"20","verse":"22","text":"Na dangi xanbi, Isirayilakae naxa limaniya, e man naxa te Bunyaminkae xili ma, e nu na dɛnnaxɛ na lɔxɔɛ singe."},{"book":"Kiitisae","chapter":"20","verse":"23","text":"E man naxa te Beteli, e naxa wa han nunmare, e fa Alatala maxɔrin, «A lanma muxu man xa Bunyaminkae gere, muxu ngaxakerenyie?» Alatala naxa e yaabi, «Wo e gere.»"},{"book":"Kiitisae","chapter":"20","verse":"24","text":"Awa na xi firin nde, Isirayilakae man naxa te Bunyamin xa die xili ma."},{"book":"Kiitisae","chapter":"20","verse":"25","text":"Na lɔxɔɛ Bunyaminka naxee keli Gibiya naxa Isirayila xɛmɛ wulu fu nun solomasaxan faxa santidɛgɛma ra."},{"book":"Kiitisae","chapter":"20","verse":"26","text":"Na tɛmui Isirayilakae birin naxa te Beteli, e naxa wa Alatala ya i. E naxa sunyi suxu han nunmare, e sɛrɛxɛ gan daaxi nun xanunteya sɛrɛxɛ ba Alatala bɛ."},{"book":"Kiitisae","chapter":"20","verse":"27","text":"E naxa Alatala xa marasi fen. Na waxati Ala xa saatɛ kankira nu na Beteli."},{"book":"Kiitisae","chapter":"20","verse":"28","text":"Finexasi, Eleyasari xa di, Haruna xa mamadi, nu a ɲɛngi saxi na birin xɔn ma. E naxa Ala maxɔrin, «A lanma muxu man xa te Bunyaminkae xili ma, muxu ngaxakerenyie, ka a lanma muxu xa gere lu naa?» Alatala naxa e yaabi, «Wo man xa gere so. Tina n e sama wo sagoe.»"},{"book":"Kiitisae","chapter":"20","verse":"29","text":"Na tɛmui Isirayilakae naxa Gibiya mɛlɛn."},{"book":"Kiitisae","chapter":"20","verse":"30","text":"E to te Bunyaminkae xili ma Gibiya ya tagi e nu na dɛnnaxɛ boore biyaasi,"},{"book":"Kiitisae","chapter":"20","verse":"31","text":"Bunyamin xa die naxa mini e gerede. E naxa mixi tongo saxan faxa Beteli nun Gibiya kirae xɔn ma."},{"book":"Kiitisae","chapter":"20","verse":"32","text":"Bunyaminkae naxa a fala e booree bɛ, «Won man na e bɔnbɔfe nɛ yi ki alɔ a singe,» kɔnɔ Isirayilakae tan nu bara a fala e boore bɛ, «Won xa won makuya taa ra, e xa bira won fɔxɔ ra kirae xɔn ma.»"},{"book":"Kiitisae","chapter":"20","verse":"33","text":"Isirayila xɛmɛe naxa e malan Bali Tamari. Naxee nu na Gibiya mɛlɛnfe, nee fan naxa mini kɛnɛ ma."},{"book":"Kiitisae","chapter":"20","verse":"34","text":"Isirayila sɔɔri fanyi wulu fu naxa Gibiya gere a ɲaaxi ra. Bunyaminkae mu gɛxi a kolonde gbaloe nu bara e li."},{"book":"Kiitisae","chapter":"20","verse":"35","text":"Alatala naxa Bunyamin bɔnsɔɛ bɔnbɔ Isirayila ya xɔri. Xɛmɛ santidɛgɛma kanyi wulu mɔxɔɲɛn nun suuli, xɛmɛ kɛmɛ naxa faxa na lɔxɔɛ."},{"book":"Kiitisae","chapter":"20","verse":"36","text":"Bunyamin xa die naxa a kolon e mu geenixi yi biyaasi. Isirayilakae naxa a lu e xa gbilen Gibiya mabiri, barima e a kolon sɔɔri gbɛtɛe nu na e mɛlɛnfe."},{"book":"Kiitisae","chapter":"20","verse":"37","text":"Sɔɔri naxee nu Gibiya mɛlɛnfe, nee naxa so taa kui keren na, e mixi birin faxa santidɛgɛma ra."},{"book":"Kiitisae","chapter":"20","verse":"38","text":"E nu bara lan a ma e xa tɛ so taa ra, tuuri gbegbe xa te koore ma."},{"book":"Kiitisae","chapter":"20","verse":"39","text":"Isirayilaka booree to na to, e naxa e mafindi Bunyaminkae xili ma. Bunyaminkae to bara mixi tongo saxan faxa, e naxa a fala e boore bɛ, «Won na e bɔnbɔfe nɛ yi ki alɔ a singe.»"},{"book":"Kiitisae","chapter":"20","verse":"40","text":"Kɔnɔ e to tuuri to te ra koore ma kelife e xa taa kui,"},{"book":"Kiitisae","chapter":"20","verse":"41","text":"Bunyaminkae naxa gaaxu na gbaloe ya ra. Isirayilakae naxa e mafindi, e xa e gere."},{"book":"Kiitisae","chapter":"20","verse":"42","text":"Bunyaminkae naxa gbilen e fɔxɔ ra, e e gi gbengberen kira xɔn ma. Sɔɔri naxee nu na taa kui, nee mu tin e xa e ba e yi. E naxa bira e fɔxɔ ra, e e faxa, barima e nu bara makɔrɛ e ra."},{"book":"Kiitisae","chapter":"20","verse":"43","text":"Isirayilakae naxa e rabilin, e bira e fɔxɔ ra Gibiya fuge ra."},{"book":"Kiitisae","chapter":"20","verse":"44","text":"Bunyamin sɔɔri fanyi wulu fu nun solomasaxan naxa faxa na gere kui."},{"book":"Kiitisae","chapter":"20","verse":"45","text":"Xɛmɛ wulu suuli naxa faxa, naxee nu bara e gi gbengberen kira xɔn ma, sigafe ra Rimɔn geya mabiri. Xɛmɛ wulu firin naxa faxa, naxee nu bara e gi han Gidomi."},{"book":"Kiitisae","chapter":"20","verse":"46","text":"Na lɔxɔɛ Bunyamin sɔɔri fanyi wulu mɔxɔɲɛn nun suuli naxa faxa, e birin santidɛgɛma kanyi."},{"book":"Kiitisae","chapter":"20","verse":"47","text":"Xɛmɛ kɛmɛ senni, naxee nu bara e gi gbengberenyi Rimɔn geya mabiri, naxa lu mɛnni kike naani."},{"book":"Kiitisae","chapter":"20","verse":"48","text":"Isirayilakae naxa bira Bunyamin xa die fɔxɔ ra e xa taa birin kui. E naxa e faxa santidɛgɛma ra, xɛmɛe nun xurusee. E naxa tɛ fan so e xa taa birin na."}]}