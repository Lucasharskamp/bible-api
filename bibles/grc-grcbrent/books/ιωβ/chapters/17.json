{"data":[{"book":"ΙΩΒ","chapter":"17","verse":"1","text":"Ὀλέκομαι πνεύματι φερόμενος, δέομαι δὲ ταφῆς, καὶ οὐ τυγχάνω."},{"book":"ΙΩΒ","chapter":"17","verse":"2","text":"Λίσσομαι κάμνων, καὶ τί ποιήσας;"},{"book":"ΙΩΒ","chapter":"17","verse":"3","text":"ἔκλεψαν δέ μου τὰ ὑπάρχοντα ἀλλότριοι. Τίς ἐστιν οὕτος; τῇ χειρί μου συνδεθήτω."},{"book":"ΙΩΒ","chapter":"17","verse":"4","text":"Ὅτι καρδίαν αὐτῶν ἔκρυψας ἀπὸ φρονήσεως, διὰ τοῦτο οὐ μὴ ὑψώσῃς αὐτούς."},{"book":"ΙΩΒ","chapter":"17","verse":"5","text":"Τῇ μερίδι ἀναγγελεῖ κακίας· ὀφθαλμοὶ δὲ ἐφʼ υἱοῖς ἐτάκησαν."},{"book":"ΙΩΒ","chapter":"17","verse":"6","text":"Ἔθου δέ με θρύλλημα ἐν ἔθνεσι, γέλως δὲ αὐτοῖς ἀπέβην."},{"book":"ΙΩΒ","chapter":"17","verse":"7","text":"Πεπώρωνται γὰρ ἀπὸ ὀργῆς οἱ ὀφθαλμοί μου, πεπολιόρκημαι μεγάλως ὑπὸ πάντων."},{"book":"ΙΩΒ","chapter":"17","verse":"8","text":"Θαῦμα ἔσχεν ἀληθινοὺς ἐπὶ τούτῳ, δίκαιος δὲ ἐπὶ παρανόμῳ ἐπανασταίη."},{"book":"ΙΩΒ","chapter":"17","verse":"9","text":"Σχοίη δὲ πιστὸς τὴν ἑαυτοῦ ὁδὸν, καθαρὸς δὲ χεῖρας ἀναλάβοι θάρσος."},{"book":"ΙΩΒ","chapter":"17","verse":"10","text":"Οὐ μὴν δὲ ἀλλὰ πάντες ἐρείδετε καὶ δεῦτε δὴ, οὐ γὰρ εὑρίσκω ἐν ὑμῖν ἀληθές."},{"book":"ΙΩΒ","chapter":"17","verse":"11","text":"Αἱ ἡμέραι μου παρῆλθον ἐν βρόμῳ, ἐῤῥάγη δὲ τὰ ἄρθρα τῆς καρδίας μου."},{"book":"ΙΩΒ","chapter":"17","verse":"12","text":"Νύκτα εἰς ἡμέραν ἔθηκα, φῶς ἐγγὺς ἀπὸ προσώπου σκότους."},{"book":"ΙΩΒ","chapter":"17","verse":"13","text":"Ἐὰν γὰρ ὑπομείνω, ᾅδης μου ὁ οἶκος, ἐν δὲ γνοφῳ ἔστρωταί μου ἡ στρωμνή."},{"book":"ΙΩΒ","chapter":"17","verse":"14","text":"Θάνατον ἐπεκαλεσάμην πατέρα μου εἶναι, μητέρα δέ μου καὶ ἀδελφὴν σαπρίαν."},{"book":"ΙΩΒ","chapter":"17","verse":"15","text":"Ποῦ οὖν μου ἔτι ἐστὶν ἡ ἐλπὶς, ἢ τὰ ἀγαθά μου ὄψομαι;"},{"book":"ΙΩΒ","chapter":"17","verse":"16","text":"Ἢ μετʼ ἐμοῦ εἰς ᾅδην καταβήσονται; ἢ ὁμοθυμαδὸν ἐπὶ χώματος καταβησόμεθα;"}]}