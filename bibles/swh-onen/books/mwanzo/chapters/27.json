{"data":[{"book":"Mwanzo","chapter":"27","verse":"1","text":"Isaki alipokuwa mzee na macho yake yalipokuwa yamekosa nguvu asiweze kuona tena, akamwita Esau mwanawe mkubwa, akamwambia, “Mwanangu.”"},{"book":"Mwanzo","chapter":"27","verse":"2","text":"Isaki akasema, “Mimi sasa ni mzee na sijui siku ya kifo changu."},{"book":"Mwanzo","chapter":"27","verse":"3","text":"Sasa basi, chukua silaha zako, podo na upinde, uende nyikani, ukawinde nyama pori kwa ajili yangu."},{"book":"Mwanzo","chapter":"27","verse":"4","text":"Uniandalie aina ya chakula kitamu nikipendacho uniletee nile, ili niweze kukubariki kabla sijafa.”"},{"book":"Mwanzo","chapter":"27","verse":"5","text":"Basi Rebeka alikuwa akisikiliza Isaki alipokuwa akizungumza na mwanawe Esau. Esau alipoondoka kwenda nyikani kuwinda nyama pori na kuleta,"},{"book":"Mwanzo","chapter":"27","verse":"6","text":"Rebeka akamwambia Yakobo mwanawe, “Tazama, nimemsikia baba yako akimwambia ndugu yako Esau,"},{"book":"Mwanzo","chapter":"27","verse":"7","text":"‘Niletee mawindo, kisha ukaniandalie chakula kitamu nile, ili niweze kukubariki mbele za Bwana kabla sijafa.’"},{"book":"Mwanzo","chapter":"27","verse":"8","text":"Sasa, mwanangu, nisikilize kwa makini na ufanye yale ninayokuambia:"},{"book":"Mwanzo","chapter":"27","verse":"9","text":"Nenda sasa katika kundi ukaniletee wana-mbuzi wawili wazuri, ili niandalie chakula kitamu kwa ajili ya baba yako, kama vile anavyopenda."},{"book":"Mwanzo","chapter":"27","verse":"10","text":"Kisha umpelekee baba yako ale, ili apate kukubariki kabla hajafa.”"},{"book":"Mwanzo","chapter":"27","verse":"11","text":"Yakobo akamwambia Rebeka mama yake, “Lakini ndugu yangu Esau ana nywele mwilini, mimi nina ngozi nyororo."},{"book":"Mwanzo","chapter":"27","verse":"12","text":"Itakuwaje kama baba yangu akinigusa? Itaonekana kwake kama niliyemfanyia ujanja na kuleta laana juu yangu badala ya baraka.”"},{"book":"Mwanzo","chapter":"27","verse":"13","text":"Mama yake akamwambia, “Mwanangu, laana na iwe juu yangu. Fanya tu ninalokuambia, nenda ukaniletee hao wana-mbuzi.”"},{"book":"Mwanzo","chapter":"27","verse":"14","text":"Kwa hiyo alikwenda akawaleta, akampa mama yake, akaandaa chakula kitamu, kama vile alivyopenda baba yake."},{"book":"Mwanzo","chapter":"27","verse":"15","text":"Kisha Rebeka akachukua nguo nzuri za Esau mwanawe wa kwanza, alizokuwa nazo nyumbani, akamvika Yakobo mwanawe mdogo."},{"book":"Mwanzo","chapter":"27","verse":"16","text":"Pia akamfunika mikononi na sehemu laini ya shingo kwa ngozi za mbuzi."},{"book":"Mwanzo","chapter":"27","verse":"17","text":"Hatimaye akampa Yakobo hicho chakula kitamu pamoja na mkate aliouoka."},{"book":"Mwanzo","chapter":"27","verse":"18","text":"Akamwendea baba yake akasema, “Baba yangu.”"},{"book":"Mwanzo","chapter":"27","verse":"19","text":"Yakobo akamwambia baba yake, “Mimi ni Esau mzaliwa wako wa kwanza. Nimefanya kama ulivyoniambia. Tafadhali uketi, ule sehemu ya mawindo yangu ili uweze kunibariki.”"},{"book":"Mwanzo","chapter":"27","verse":"20","text":"Isaki akamuuliza mwanawe. “Umepataje haraka namna hii, mwanangu?”"},{"book":"Mwanzo","chapter":"27","verse":"21","text":"Kisha Isaki akamwambia Yakobo, “Mwanangu tafadhali sogea karibu nami ili nikupapase, nione kama hakika ndiwe Esau mwanangu, au la.”"},{"book":"Mwanzo","chapter":"27","verse":"22","text":"Yakobo akasogea karibu na baba yake Isaki, ambaye alimpapasa na kusema, “Sauti ni ya Yakobo, bali mikono ni ya Esau.”"},{"book":"Mwanzo","chapter":"27","verse":"23","text":"Hakumtambua, kwa sababu mikono yake ilikuwa na nywele kama ya ndugu yake Esau, kwa hiyo akambariki."},{"book":"Mwanzo","chapter":"27","verse":"24","text":"Akamuuliza, “Hivi kweli wewe ni mwanangu Esau?”"},{"book":"Mwanzo","chapter":"27","verse":"25","text":"Kisha akasema, “Mwanangu, niletee sehemu ya mawindo yako nile, ili nipate kukubariki.”"},{"book":"Mwanzo","chapter":"27","verse":"26","text":"Kisha Isaki baba yake akamwambia, “Njoo hapa, mwanangu, unibusu.”"},{"book":"Mwanzo","chapter":"27","verse":"27","text":"Kwa hiyo akamwendea akambusu. Isaki aliposikia harufu ya nguo zake, akambariki, akasema,"},{"book":"Mwanzo","chapter":"27","verse":"28","text":"Mungu na akupe umande kutoka mbinguni"},{"book":"Mwanzo","chapter":"27","verse":"29","text":"Mataifa na yakutumikie"},{"book":"Mwanzo","chapter":"27","verse":"30","text":"Baada ya Isaki kumaliza kumbariki na baada tu ya Yakobo kuondoka kwa baba yake, ndugu yake Esau akaingia kutoka mawindoni."},{"book":"Mwanzo","chapter":"27","verse":"31","text":"Naye pia akaandaa chakula kitamu akamletea baba yake. Kisha akamwambia, “Baba yangu, keti ule sehemu ya mawindo yangu, ili upate kunibariki.”"},{"book":"Mwanzo","chapter":"27","verse":"32","text":"Isaki baba yake akamuuliza, “Wewe ni nani?”"},{"book":"Mwanzo","chapter":"27","verse":"33","text":"Isaki akatetemeka kwa nguvu sana, akasema, “Alikuwa nani basi, ambaye aliwinda mawindo akaniletea? Nilikula kabla tu hujaja na nikambariki, naye hakika atabarikiwa!”"},{"book":"Mwanzo","chapter":"27","verse":"34","text":"Esau aliposikia maneno haya ya baba yake, akalia sauti kubwa na ya uchungu, na kumwambia baba yake, “Nibariki mimi, mimi pia, baba yangu!”"},{"book":"Mwanzo","chapter":"27","verse":"35","text":"Lakini akasema, “Ndugu yako amekuja kwa udanganyifu na akachukua baraka yako.”"},{"book":"Mwanzo","chapter":"27","verse":"36","text":"Esau akasema, “Si ndiyo sababu anaitwa Yakobo? Amenidanganya mara hizi mbili: Alichukua haki yangu ya kuzaliwa na sasa amechukua baraka yangu!” Kisha akauliza, “Hukubakiza hata baraka moja kwa ajili yangu?”"},{"book":"Mwanzo","chapter":"27","verse":"37","text":"Isaki akamjibu Esau, “Nimemfanya yeye kuwa bwana juu yako, pia nimewafanya ndugu zako wote kuwa watumishi wake, nimemtegemeza kwa nafaka na divai mpya. Sasa nitaweza kukufanyia nini, mwanangu?”"},{"book":"Mwanzo","chapter":"27","verse":"38","text":"Esau akamwambia baba yake, “Je, baba yangu una baraka moja tu? Unibariki mimi pia, baba yangu!” Kisha Esau akalia kwa sauti kubwa."},{"book":"Mwanzo","chapter":"27","verse":"39","text":"Baba yake Isaki akamjibu, akamwambia,"},{"book":"Mwanzo","chapter":"27","verse":"40","text":"Utaishi kwa upanga,"},{"book":"Mwanzo","chapter":"27","verse":"41","text":"Esau akawa na kinyongo dhidi ya Yakobo kwa ajili ya baraka ambazo baba yake alikuwa amembariki. Akasema moyoni mwake, “Siku za kuomboleza kwa ajili ya baba yangu zimekaribia, ndipo nitamuua ndugu yangu Yakobo.”"},{"book":"Mwanzo","chapter":"27","verse":"42","text":"Rebeka alipokwisha kuambiwa yale aliyoyasema Esau mwanawe mkubwa, alimwita Yakobo mwanawe mdogo, akamwambia, “Ndugu yako Esau anajifariji kwa wazo la kukuua."},{"book":"Mwanzo","chapter":"27","verse":"43","text":"Sasa basi, mwanangu, fanya nisemalo: Kimbilia haraka kwa Labani ndugu yangu kule Harani."},{"book":"Mwanzo","chapter":"27","verse":"44","text":"Ukae naye kwa muda mpaka ghadhabu ya ndugu yako itulie."},{"book":"Mwanzo","chapter":"27","verse":"45","text":"Wakati ndugu yako atakapokuwa hana hasira nawe tena na amesahau uliyomtendea, nitakupelekea ujumbe urudi. Kwa nini niwapoteze wote wawili kwa siku moja?”"},{"book":"Mwanzo","chapter":"27","verse":"46","text":"Kisha Rebeka akamwambia Isaki, “Nimechukia kuishi kwa sababu ya hawa wanawake wa Kihiti. Ikiwa Yakobo ataoa mke miongoni mwa wanawake wa nchi hii, wanawake wa Kihiti kama hawa, sitakuwa na faida kuendelea kuishi.”"}]}