{"data":[{"book":"Ekisodho","chapter":"30","verse":"1","text":"“Uite aritari yokupisira zvinonhuhwira namatanda omuunga."},{"book":"Ekisodho","chapter":"30","verse":"2","text":"Inofanira kuenzana mativi ayo ose ari mana, yakareba kubhiti rimwe chete30:2 0.5 yemita  uye kubhiti rimwe chete paupamhi, uye kukwirira kwayo makubhiti maviri30:2 0.9 yemita , nyanga dzayo dzive chinhu chimwe chete nayo."},{"book":"Ekisodho","chapter":"30","verse":"3","text":"Ufukidze pamusoro payo namativi ose uye nenyanga dzayo negoridhe rakaisvonaka,"},{"book":"Ekisodho","chapter":"30","verse":"4","text":"uye uite hata mbiri kumativi akatarisana. Kuti dzibate mapango anoshandiswa kuitakura."},{"book":"Ekisodho","chapter":"30","verse":"5","text":"Uite mapango aya nomuti womuunga uye uafukidze negoridhe."},{"book":"Ekisodho","chapter":"30","verse":"6","text":"Uise aritari mberi kwechidzitiro chiri pamberi peareka yeChipupuriro, pamberi pechifunhiro chokuyananisa chiri pamusoro peChipupuriro, pandichasangana newe."},{"book":"Ekisodho","chapter":"30","verse":"7","text":"“Aroni anofanira kupisa zvinonhuhwira pamusoro pearitari mangwanani oga oga paanogadzira mwenje."},{"book":"Ekisodho","chapter":"30","verse":"8","text":"Anofanira kupisazve zvinonhuhwira paanenge achitungidza mwenje zuva richangovira saka zvinonhuhwira zvinofanira kupiswa nguva dzose pamberi paJehovha kusvikira kuzvizvarwa zvinotevera."},{"book":"Ekisodho","chapter":"30","verse":"9","text":"Musapisira pamusoro pearitari iyi zvimwewo zvazvo zvinonhuhwira kana zvipiriso zvipi zvazvo zvinopiswa kana zvipiriso zvezviyo, uye musadururire chipiriso chinonwiwa pamusoro payo."},{"book":"Ekisodho","chapter":"30","verse":"10","text":"Aroni achaita yananiso panyanga idzi kamwe chete pagore. Yananiso yapagore iyi inofanira kuitwa neropa rokuyananisa rechipiriso chechivi kusvikira kuzvizvarwa zvinotevera. Chitsvene-tsvene kuna Jehovha.”"},{"book":"Ekisodho","chapter":"30","verse":"11","text":"Ipapo Jehovha akati kuna Mozisi,"},{"book":"Ekisodho","chapter":"30","verse":"12","text":"“Paunoverenga vaIsraeri kuti uvanyore, mumwe nomumwe anofanira kupa Jehovha rudzikinuro rwoupenyu hwake panguva yaanoverengwa. Ipapo hapana denda richazouya pamusoro pavo paunovaverenga."},{"book":"Ekisodho","chapter":"30","verse":"13","text":"Mumwe nomumwe anoyambukira kuna avo vatoverengwa anofanira kupa hafu yeshekeri30:13 magiramu angaita 6, uyewo nomundima 15, zvichienderana neshekeri renzvimbo tsvene, rinorema magera makumi maviri. Hafu yeshekeri iyi chipiriso kuna Jehovha."},{"book":"Ekisodho","chapter":"30","verse":"14","text":"Vose vanoyambuka, vaya vana makore makumi maviri kana anopfuura iwayo, vanofanira kupa chipiriso kuna Jehovha."},{"book":"Ekisodho","chapter":"30","verse":"15","text":"Vapfumi havafaniri kupa zvinopfuura hafu yeshekeri uye varombo havafaniri kupa zvishoma pamunoita chipiriso kuna Jehovha kuti muyananiswe upenyu hwenyu."},{"book":"Ekisodho","chapter":"30","verse":"16","text":"Ugamuchire mari yeyananiso kubva kuvaIsraeri ugoishandisa paushumiri hweTende Rokusangana. Chichava chirangaridzo kuvaIsraeri pamberi paJehovha, muchiyananisira upenyu hwenyu.”"},{"book":"Ekisodho","chapter":"30","verse":"17","text":"Ipapo Jehovha akati kuna Mozisi,"},{"book":"Ekisodho","chapter":"30","verse":"18","text":"“Uite mudziyo wokushambira wendarira, nechigadziko chawo chendarira. Ugouisa pakati peTende Rokusangana nearitari uye ugoisa mvura mauri."},{"book":"Ekisodho","chapter":"30","verse":"19","text":"Aroni navanakomana vake vanofanira kushamba maoko avo netsoka dzavo nemvura."},{"book":"Ekisodho","chapter":"30","verse":"20","text":"Pose pavachapinda muTende Rokusangana vachashamba kuitira kuti varege kufa. Uyezve, pavanoswedera paaritari kuti vazoshumira nokupa chipiriso chinoitirwa Jehovha nomoto,"},{"book":"Ekisodho","chapter":"30","verse":"21","text":"vachashamba maoko avo netsoka dzavo kuitira kuti varege kufa. Uyu unofanira kuva mutemo usingaperi waAroni nezvizvarwa zvake kusvikira kuzvizvarwa zvinotevera.”"},{"book":"Ekisodho","chapter":"30","verse":"22","text":"Ipapo Jehovha akati kuna Mozisi,"},{"book":"Ekisodho","chapter":"30","verse":"23","text":"“Tora zvinonhuhwira zvinotevera izvi: mazana mashanu amashekeri30:23 makirogiramu angaita 6 emura inoerera, hafu yakadaro (ndiwo mazana maviri namakumi mashanu amashekeri) ezvinonhuhwira zvesinamoni, mazana maviri namakumi mashanu enzimbe,"},{"book":"Ekisodho","chapter":"30","verse":"24","text":"mashekeri omuunga mazana mashanu, zvose zvichienderana neshekeri renzvimbo tsvene, nehini30:24 marita angaita 4 yamafuta omuorivhi."},{"book":"Ekisodho","chapter":"30","verse":"25","text":"Vhenganisa izvi kuti zvive mafuta matsvene okuzodza, anonhuhwira akavhenganiswa, basa romuvhenganisi wezvinonhuhwira. Achava mafuta matsvene okuzodza."},{"book":"Ekisodho","chapter":"30","verse":"26","text":"Ipapo ugoashandisa kuzodza Tende Rokusangana, neareka yeChipupuriro,"},{"book":"Ekisodho","chapter":"30","verse":"27","text":"tafura nemidziyo yayo yose, chigadziko chomwenje nenhumbi dzacho dzose, aritari yezvinonhuhwira,"},{"book":"Ekisodho","chapter":"30","verse":"28","text":"aritari yezvipiriso zvinopiswa nemidziyo yayo, uye mudziyo wokushambira nechigadziko chawo."},{"book":"Ekisodho","chapter":"30","verse":"29","text":"Unofanira kuzvitsaura kuti zvigova zvitsvene-tsvene, uye zvose zvichazvigunzva zvichava zvitsvene."},{"book":"Ekisodho","chapter":"30","verse":"30","text":"“Uzodze Aroni navanakomana vake uye uvatsaure kuitira kuti vagondishandira savaprista."},{"book":"Ekisodho","chapter":"30","verse":"31","text":"Uti kuvaIsraeri, ‘Aya achava mafuta angu matsvene okuzodza kuzvizvarwa zvinotevera."},{"book":"Ekisodho","chapter":"30","verse":"32","text":"Musaadira pamiviri yavanhu uye musaita mafuta api zvawo nenzira imwe cheteyo. Matsvene, uye munofanira kuaita matsvene."},{"book":"Ekisodho","chapter":"30","verse":"33","text":"Ani naani anoita mafuta anonhuhwira akafanana nawo uye ani naani anoaisa pamunhu upi zvake kunze kwomuprista anofanira kubviswa pakati pavanhu vokwake.’ ”"},{"book":"Ekisodho","chapter":"30","verse":"34","text":"Ipapo Jehovha akati kuna Mozisi, “Tora zvinonhuhwira zvinoti sitaketi, onika negaribhanamu, uye zvinonhuhwira zvakaisvonaka, zvose zvakaenzana,"},{"book":"Ekisodho","chapter":"30","verse":"35","text":"uye ugoita zvinonhuhwira zvakavhenganiswa, basa romuvhenganisi wezvinonhuhwira. Zvinofanira kurungwa nomunyu, uye zvitsvene."},{"book":"Ekisodho","chapter":"30","verse":"36","text":"Ukuye zvimwe zvacho zvive upfu ugozviisa pamberi peChipupuriro chiri muTende Rokusangana, umo mandichasangana newe. Zvichava zvitsvene-tsvene kwauri."},{"book":"Ekisodho","chapter":"30","verse":"37","text":"Usazviitira zvinonhuhwira zvipi zvazvo nenzira imwe cheteyo; uzvicherechedze kuti zvitsvene kuna Jehovha."},{"book":"Ekisodho","chapter":"30","verse":"38","text":"Ani naani achaita chipi zvacho chakafanana nacho kuti afadzwe nokunhuhwira kwacho, anofanira kubviswa pakati pavanhu vokwake.”"}]}