{"data":[{"book":"Iyyaasuu","chapter":"18","verse":"1","text":"Guutummaan waldaa Israaʼel Shiilootti walitti qabamee dunkaana wal gaʼii achitti dhaabate. Biyyattiin harka isaanii jala galte;"},{"book":"Iyyaasuu","chapter":"18","verse":"2","text":"taʼus amma illee gosoonni Israaʼel torba dhaala isaanii hin fudhanne ture."},{"book":"Iyyaasuu","chapter":"18","verse":"3","text":"Kanaafuu Iyyaasuun Israaʼelootaan akkana jedhe; “Isin utuu biyya Waaqayyo Waaqni abbootii keessanii isinii kenne kana hin fudhatin hamma yoomiitti turtu?"},{"book":"Iyyaasuu","chapter":"18","verse":"4","text":"Tokkoo tokkoo gosaa keessaa nama sadii sadii kennadhaa. Anis akka isaan biyya sana ilaalanii akkuma dhaala gosa hundaatti waaʼee ishee barreessaniif isaan nan erga. Isaanis ergasii gara kootti deebiʼu."},{"book":"Iyyaasuu","chapter":"18","verse":"5","text":"Isin biyya sana iddoo torbatti qoodu qabdu. Yihuudaan biyya karaa Kibbaa keessatti hafee manni Yoosef immoo biyya karaa kaabaatti hafuu qaba."},{"book":"Iyyaasuu","chapter":"18","verse":"6","text":"Isin erga waaʼee biyya iddoo torbatti qoodamte sanaa barreessitanii booddee gabaasa natti fidaa; anis fuula Waaqayyo Waaqa keenyaa duratti ixaa isinii buusa."},{"book":"Iyyaasuu","chapter":"18","verse":"7","text":"Gosti Lewwii garuu gidduu keessanitti qooda lafaa hin argatu; sababiin isaas tajaajilli lubummaa kan isaan Waaqayyoof kennan sun dhaala isaanii ti. Gosti Gaad, kan Ruubeenii fi walakkaan gosa Minaasee duraanuu karaa baʼa Yordaanosiin qooda isaanii argatanii jiru. Museen garbichi Waaqayyoo sun isaaniif kennee ture.”"},{"book":"Iyyaasuu","chapter":"18","verse":"8","text":"Kanaafuu jarri karaa isaanii qabatanii qajeelan; Iyyaasuunis warra haala biyyattii barreessuu dhaqaniin akkana jedhe; “Dhaqaatii biyya sana sakattaʼaatii waaʼee ishee galmeessaa. Ergasii immoo gara koo kottaa; anis asuma Shiilootti fuula Waaqayyoo duratti ixaa isiniif nan buusa.”"},{"book":"Iyyaasuu","chapter":"18","verse":"9","text":"Kanaafuu namoonni sun kaʼanii biyya sana keessa dedeemanii waaʼee haala ishees magaalaa magaalaadhaan iddoo torbatti qoodanii kitaaba maramaa irratti barreessanii qubata Shiilootti gara Iyyaasuutti deebiʼan."},{"book":"Iyyaasuu","chapter":"18","verse":"10","text":"Iyyaasuun ergasii Shiiloo keessatti fuula Waaqayyoo duratti ixaa buuseef; akkuma qooda gosa isaaniittis Israaʼelootaaf biyyattii hire."},{"book":"Iyyaasuu","chapter":"18","verse":"11","text":"Ixaan jalqabaa akkuma balbala balbala isaaniitti gosa Beniyaamiif baʼe. Biyyi isaan ixaadhaan argatanis gosa Yihuudaatii fi gosa Yoosef gidduutti argama."},{"book":"Iyyaasuu","chapter":"18","verse":"12","text":"Karaa kaabaatiin daariin isaanii Yordaanosii kaʼee kaaba tabba Yerikoo irra darbuudhaan karaa lixaatiin biyya gaaraatti gad buʼee gammoojjii Beet Aawweniitiin baʼa."},{"book":"Iyyaasuu","chapter":"18","verse":"13","text":"Achii kaʼee kibba tabba Luuzitti jechuunis Beetʼeelitti darbee gara Axaaroti Adaar kan gaara kibba Beet Horoon isa gadii sanaatti gad buʼa."},{"book":"Iyyaasuu","chapter":"18","verse":"14","text":"Daariin sunis karaa kibbaatiin gaara Beet Horoonitti garagalee jiru sanaa kaʼee karaa lixaatiin gara kibbaatti goree magaalaa ilmaan Yihuudaa kan Kiriyaati Baʼaal jechuunis Kiriyaati Yeʼaariim gaʼa. Kunis daangaa lixaa ti."},{"book":"Iyyaasuu","chapter":"18","verse":"15","text":"Daangaan kibbaa karaa lixaatiin qarqara Kiriyaati Yeʼaariimiitii jalqaba; daangaan isaa immoo gara bishaan Neftooʼaatti gad buʼa."},{"book":"Iyyaasuu","chapter":"18","verse":"16","text":"Daangaan sunis karaa kaaba Sulula Refaayimiitiin gara gaara Sulula Ben Hinoomitti garagalutti gad buʼa. Innis tabba kibba magaalaa Yebuusotaa biraan gara Sulula Hinoomitti itti fufee gara Een Roogeelitti gad buʼa."},{"book":"Iyyaasuu","chapter":"18","verse":"17","text":"Ergasii gara kaabaatti goree Een Shemesh dhaqa; achii kaʼees gara Geliiloot kan Malkaa Adumiimitti gara galtee jirtu sanaa itti fufee hamma Dhagaa Boohan ilma Ruubeen sanaatti gad buʼa."},{"book":"Iyyaasuu","chapter":"18","verse":"18","text":"Ammas gara tabba kaaba Arabbaatti itti fufee gara Arabbaatti gad buʼa."},{"book":"Iyyaasuu","chapter":"18","verse":"19","text":"Ergasii tabba kaaba Beet Hoglaatti qajeelee karaa kaaba galoo Galaana Soogiddaa kan karaa kibbaatiin afaan Yordaanositti argamtuutiin baʼa. Kun daarii karaa kibbaa ti."},{"book":"Iyyaasuu","chapter":"18","verse":"20","text":"Lagni Yordaanosis karaa baʼaatiin daarii taʼa."},{"book":"Iyyaasuu","chapter":"18","verse":"21","text":"Magaalaawwan gosti Beniyaam akkuma maatii maatii isaaniitti argatan kanneenii dha:"},{"book":"Iyyaasuu","chapter":"18","verse":"22","text":"Beet Arabbaa, Zemaaraayim, Beetʼeel,"},{"book":"Iyyaasuu","chapter":"18","verse":"23","text":"Aawiim, Faaraa, Ofraa,"},{"book":"Iyyaasuu","chapter":"18","verse":"24","text":"Kefar Aamoonaay, Ofnii fi Gebaa dha; magaalaawwanii fi gandoonni isaanii kudha lama turan."},{"book":"Iyyaasuu","chapter":"18","verse":"25","text":"Gibeʼoon, Raamaa, Biʼeerooti,"},{"book":"Iyyaasuu","chapter":"18","verse":"26","text":"Miisphaa, Kefiiraa, Moozaa,"},{"book":"Iyyaasuu","chapter":"18","verse":"27","text":"Reqem, Yirphiʼeel, Taraalaa,"},{"book":"Iyyaasuu","chapter":"18","verse":"28","text":"Zeelaa, Haaʼelef, magaalaa Yebuusotaa jechuunis Yerusaalem,"}]}