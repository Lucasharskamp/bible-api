{"data":[{"book":"2 Moseboken","chapter":"9","verse":"1","text":"Sedan talade Herren (Jahve) till Mose: ”Gå till farao och säg till honom: Detta är vad Herren (Jahve) hebréernas Gud (Elohim) säger: ’Släpp mitt folk så att de kan betjäna (hålla gudstjänst för) mig."},{"book":"2 Moseboken","chapter":"9","verse":"2","text":"Om du vägrar att låta dem gå och fortsätter att hålla dem kvar,"},{"book":"2 Moseboken","chapter":"9","verse":"3","text":"se, då ska Herrens (Jahves) hand komma över din boskap på fälten, över hästarna, åsnorna, kamelerna, boskapsbesättningar och smådjursflockar. Det ska bli en förödande pest."},{"book":"2 Moseboken","chapter":"9","verse":"4","text":"Men Herren (Jahve) ska göra åtskillnad på Israels boskap och Egyptens boskap så att ingenting ska dö som tillhör Israels barn (söner).’ ” [Här gör Gud på nytt skillnad mellan egyptierna och israeliterna, se även 2 Mos 8:22.]"},{"book":"2 Moseboken","chapter":"9","verse":"5","text":"Herren (Jahve) har också satt ut en bestämd tid och säger: ”I morgon ska detta äga rum i landet.”"},{"book":"2 Moseboken","chapter":"9","verse":"6","text":"Nästa dag utförde Herren (Jahve) denna gärning. All boskap [hästar, åsnor, kameler, boskap, får och getter, se vers 3] i Egypten dog, men inte ett enda boskap som tillhörde Israels barn (söner) dog."},{"book":"2 Moseboken","chapter":"9","verse":"7","text":"När farao frågade hade inte ett enda djur som tillhörde Israels barn (söner) dött."},{"book":"2 Moseboken","chapter":"9","verse":"8","text":"Sedan sade Herren (Jahve) till Mose och Aron: ”Ta händerna fulla med aska från ugnen [kan syfta på aska från de ugnar där man bränt kadavren efter de döda djuren] och låt Mose kasta upp den mot himlen inför faraos åsyn."},{"book":"2 Moseboken","chapter":"9","verse":"9","text":"Det ska bli fint damm över hela Egyptens land och ska bli som bölder som blommar upp med sår på både människor och djur över hela landet.”"},{"book":"2 Moseboken","chapter":"9","verse":"10","text":"Så de tog aska från ugnen och stod framför faraos ansikte. När Mose kastade upp askan mot himlen blev den till bölder som blommade upp med sår på både människor och djur över hela landet."},{"book":"2 Moseboken","chapter":"9","verse":"11","text":"Trollkarlarna kunde inte stå framför Mose på grund av bölderna, för de var på trollkarlarna precis som på alla egyptier."},{"book":"2 Moseboken","chapter":"9","verse":"12","text":"Men Herren förhärdade (tillslöt) faraos hjärta så att han inte lyssnade till dem. Så som Herren (Jahve) hade sagt till Mose [2 Mos 4:21; 7:3]."},{"book":"2 Moseboken","chapter":"9","verse":"13","text":"Sedan sade Herren (Jahve) till Mose: ”Stig upp tidigt på morgonen och stå (positionera dig) framför farao och säg till honom: ’Detta är vad Herren (Jahve) hebréernas Gud (Elohim) säger: Släpp mitt folk så att de kan betjäna (hålla gudstjänst för) mig."},{"book":"2 Moseboken","chapter":"9","verse":"14","text":"Denna gång ska jag sända alla hemsökelser (plågor – heb. magefa) till ditt hjärta, och till dina tjänare och till ditt folk, så att ni ska veta att det finns ingen som jag i hela världen."},{"book":"2 Moseboken","chapter":"9","verse":"15","text":"Sannerligen skulle jag nu ha kunnat sträcka ut min hand och slå dig och ditt folk med en pest som hade sopat bort dig från jordens yta."},{"book":"2 Moseboken","chapter":"9","verse":"16","text":"Likväl (en skarp betoning och kontrast mellan något som varit och är – hebr. olam) har jag låtit dig stå av denna anledning; för att visa dig min makt och för att mitt mäktiga namn ska proklameras, deklareras, förkunnas ut över hela jorden."},{"book":"2 Moseboken","chapter":"9","verse":"17","text":"Ändå upphöjer du dig själv över mitt folk genom att inte låta dem gå."},{"book":"2 Moseboken","chapter":"9","verse":"18","text":"Se, imorgon vid den här tiden ska jag låta det regna med en mycket häftig hagelstorm, vars like aldrig har skådats i Egypten sedan den dag det grundades och till nu."},{"book":"2 Moseboken","chapter":"9","verse":"19","text":"Sänd ut detta ord (gör det känt i hela Egypten); Stalla in din boskap och allt som du har ute på fälten. Varje person eller djur som är kvar ute på fältet och inte tagits hem (till stallet) kommer att dö när haglet faller ner på dem.’ ”"},{"book":"2 Moseboken","chapter":"9","verse":"20","text":"Var och en som fruktar (vördar) Herren (Jahve) bland faraos tjänare måste se till att hans egna tjänare och boskap flyr in i husen,"},{"book":"2 Moseboken","chapter":"9","verse":"21","text":"men var och en som inte fruktar (vördar) Herrens (Jahves) ord lämnar sina tjänare och sin boskap ute på fälten."},{"book":"2 Moseboken","chapter":"9","verse":"22","text":"Sedan sade Herren (Jahve) till Mose: ”Sträck ut din hand mot himlen och låt det hagla över hela Egypten, på människor, på djur och allt som växer på fälten över hela landet.”"},{"book":"2 Moseboken","chapter":"9","verse":"23","text":"Mose sträckte ut sin hand mot himlen och Herren (Jahve) sände åska och hagel. Eld kom ner på jorden när Herren (Jahve) lät hagel falla över Egyptens land."},{"book":"2 Moseboken","chapter":"9","verse":"24","text":"Haglet föll tungt med blixtar mitt i haglet. Dess like hade aldrig tidigare skådats över Egypten sedan landet blev till."},{"book":"2 Moseboken","chapter":"9","verse":"25","text":"Haglet slog ner allt som fanns på fälten, både människor och djur, allt i hela Egyptens land. Det slog också ner alla grödor på fälten och bröt sönder alla träd."},{"book":"2 Moseboken","chapter":"9","verse":"26","text":"Bara i landet Goshen där Israels barn (söner) bodde, föll inget hagel. [Här gör Gud åter skillnad på egyptier och israeliter.]"},{"book":"2 Moseboken","chapter":"9","verse":"27","text":"Farao kallade på Mose och Aron och sade till dem: ”Jag har syndat denna gång. Herren (Jahve) är rättfärdig, medan jag och mitt folk är onda."},{"book":"2 Moseboken","chapter":"9","verse":"28","text":"Be till Herren (Jahve), det räcker med Guds (Elohims) åska och hagel. Jag ska låta er gå. Ni behöver inte stanna längre.”"},{"book":"2 Moseboken","chapter":"9","verse":"29","text":"Mose sade till honom: ”Så snart jag har gått ut ur staden ska jag sträcka ut min hand till Herren (Jahve). Åskan ska sluta och haglet ska upphöra så att du må veta att jorden är Herrens (Jahves)."},{"book":"2 Moseboken","chapter":"9","verse":"30","text":"Men angående dig och dina tjänare vet jag att ni fortfarande inte fruktar (vördar) Herren Gud (Jahve Elohim).”"},{"book":"2 Moseboken","chapter":"9","verse":"31","text":"Linet och kornet var fördärvat, eftersom kornet hade gått i ax och linet stod i blom."},{"book":"2 Moseboken","chapter":"9","verse":"32","text":"Men vetet och speltvetet hade inte fördärvats eftersom det skördas senare. [Av dessa agrara notiser vet vi att detta måste ha ägt rum i månadsskiftet mars/april.]"},{"book":"2 Moseboken","chapter":"9","verse":"33","text":"Mose gick ut ur staden, bort från farao, och sträckte upp sin hand till Herren (Jahve). Då slutade åskan och haglet upphörde och regnet vräkte inte längre ner på jorden."},{"book":"2 Moseboken","chapter":"9","verse":"34","text":"Men när farao såg att regnet, haglet och åskan hade upphört, utökade han sin synd och förhärdade (tillslöt) sitt hjärta, både han och hans tjänare."},{"book":"2 Moseboken","chapter":"9","verse":"35","text":"Faraos hjärta var förhärdat (tillslutet) och han lät inte Israels barn (söner) gå, så som Herren (Jahve) hade sagt genom Moses hand."}]}