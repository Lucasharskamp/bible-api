{"data":[{"book":"Loma","chapter":"7","verse":"1","text":"A bakhomba, lusi zaba ko ti Mina mieti yadila mutu bu kalembo zingi e ? Ndinyoluka kuidi batu bazebi Mina."},{"book":"Loma","chapter":"7","verse":"2","text":"Bila nketo, widi mu tsi minsua mi bakala widi wukangama mu mina kuidi bakala diandi bu dikidi zingi. Vayi enati bakala fuidi buna nketo beni niangukini mu mina mi bakala."},{"book":"Loma","chapter":"7","verse":"3","text":"Diawu bakala bu dilembo zingi, nket beni wela tedolo nkua kitsuza enati kuedidi bakala dinkaka. Vayi enati bakala beni difuidi, buna, kululu mu Mina beni ayi kalendi buela tedolo ko nkua kitsuza enati kuedidi bakala dinkaka."},{"book":"Loma","chapter":"7","verse":"4","text":"Diawu mamveno bakhomba ziama, beno mamveno lumana vondo va ntuala mina mu nitu yi Klisto mu diambu di luvuiwulu kuidi mutu wunkaka, mutu wowo wufuluka mu bafua muingi tubuta mimbutu mu diambu di Nzambi."},{"book":"Loma","chapter":"7","verse":"5","text":"Bila bu tuba mu nsuni ; zinzinunu zi masumu ziozi zitotukila mu Mina zisala mu binama bieto mu diambu di buta mimbutu minnatanga ku lufua."},{"book":"Loma","chapter":"7","verse":"6","text":"Vayi buabu, tukulu ku tsi luyalu lu Mina, bu tuba bafua mu mina, miomi miba kutusimbidila muingi tusadila Nzambi mu tsadulu yimona mu lusadusu lu Pheve vayi bika mu tsadulu yikhulu lu tsi luyalu lu Mina."},{"book":"Loma","chapter":"7","verse":"7","text":"Buna mbi tutuba e ? Mina midi masumu e ? Nana. Vayi ndizabila masumu mu diambu di Mina bila nganu ndisia zaba nzinunu ko enati Mina misia tuba ko ti wulendi zinina ko."},{"book":"Loma","chapter":"7","verse":"8","text":"Vayi masumu bu mabaka diluaku mu nzila lutumunu, buna mabuta mu minu zinzinunu zioso, bila masumu madi mafua enati Mina mikambulu."},{"book":"Loma","chapter":"7","verse":"9","text":"Vayi minu, mu thama ndizinga mu kambu Mina. Vayi lutumunu bu luyiza buna masumu mazinga"},{"book":"Loma","chapter":"7","verse":"10","text":"ayi minu ndifua. Buna lutumunu lunnatanga ku luzingu, kuidi minu, luba banga luawu lunnata ku lufua."},{"book":"Loma","chapter":"7","verse":"11","text":"Bila masumu bu mabaka diluaku maphuna mu nzila yi lutumunu ayi maphonda mu nzila yi lutumunu."},{"book":"Loma","chapter":"7","verse":"12","text":"Mina midi minlongo ayi lutumunu luidi lunlongo, lusonga ayilumboti."},{"book":"Loma","chapter":"7","verse":"13","text":"Buna buevi diambu diodi di mboti dilenda bela tho yi lufuamu diambu diama e ? Nana, buawu ko. Vayi Masumu, muingi mamonika masumu mandatina lufua mu nzila yi diambu di mboti ayi mu nzila yi lutumunu maluta monika bukiedika ti masumu."},{"book":"Loma","chapter":"7","verse":"14","text":"Muaki tuzebi ti Mina midi mi kipheve vayi minu ndidi nkuakinsuni, ndisumbusu kuidi masumu."},{"book":"Loma","chapter":"7","verse":"15","text":"Bila ndizabanga ko mambu ndieti vanga, ndivanganga ko mambu momo ndieti zola ayi ndieta vanga mambu momo ndieti lenda."},{"book":"Loma","chapter":"7","verse":"16","text":"Enati ndieta vanga momo ndieta lenda buna ndilembo sudika ti Mina midi mimboti."},{"book":"Loma","chapter":"7","verse":"17","text":"Buabu buna bika sia ti minu ndilembo vangi buawu vayi masumu madi mu minu."},{"book":"Loma","chapter":"7","verse":"18","text":"Bila nzebi ti kuisi ko diambu di mboti mu minu ; bu dinsundula ti mu nitu ama. Luzolo luvangila mamboti luidi yama vayi ndisi ko lulendo luvangila mawu."},{"book":"Loma","chapter":"7","verse":"19","text":"Bila ndivanganga ko mamboti momo thidi vayi ndieti vanga mambimbi momo ndieti lenda."},{"book":"Loma","chapter":"7","verse":"20","text":"Enati ndilembo vangi mambu momo ndieti lenda buna bika sia ti minu ndilembo vangi mawu vayi masumu madi mu minu."},{"book":"Loma","chapter":"7","verse":"21","text":"Buna mbueni Muina wawu mu minu : mu thangu thidi vanga mambu mamboti, mambimbi madi yama."},{"book":"Loma","chapter":"7","verse":"22","text":"Bila ku tsi ama ntima, khini ndieti mona mu Mina mi Nzambi."},{"book":"Loma","chapter":"7","verse":"23","text":"Vayi mina minkaka ndieti mona mu binama biama ; mina miomi mieti nuanisa mina mi diela diama ayi mieti ku khitula mvika wu mina mi masumu madi mu binama biama."},{"book":"Loma","chapter":"7","verse":"24","text":"Minu ndidi mutu wu mabienga ! A nani wela ku khula mu nitu yayi yi lufua e ?"},{"book":"Loma","chapter":"7","verse":"25","text":"Matondo kuidi Nzambi mu Pfumu eto Yesu Klisto. Diawu minu veka, mu diela diama ndidi mvika wu Mina mi Nzambi vayi mu kinsuni ndidi mvika wu mina mi masumu."}]}