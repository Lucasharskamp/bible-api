{"data":[{"book":"Zekaria","chapter":"1","verse":"1","text":"E dwe mar aboro, e higa mar ariyo mar loch Darius, wach Jehova Nyasaye nobiro ni janabi Zekaria wuod Berekia, ma wuod Ido, kawacho niya,"},{"book":"Zekaria","chapter":"1","verse":"2","text":"“Jehova Nyasaye nosin ahinya gi kwereu."},{"book":"Zekaria","chapter":"1","verse":"3","text":"Kuom mano wachnegi ni: Ma e gima Jehova Nyasaye Maratego wacho: ‘Dwoguru ira,’ Jehova Nyasaye Maratego wacho. ‘Eka an bende anaduog iru,’ Jehova Nyasaye Maratego ema owacho kamano."},{"book":"Zekaria","chapter":"1","verse":"4","text":"Kik uchal gi kwereu, mane jonabi machon oywak nigi kawacho ni: Ma e gima Jehova Nyasaye Maratego wacho, ‘Lokreuru uwe yoreu maricho kod timbeu maricho.’ To negitamore winja kata dewa, Jehova Nyasaye owacho."},{"book":"Zekaria","chapter":"1","verse":"5","text":"Bende kwereugo gi jonabi pod ngima nyaka sani?"},{"book":"Zekaria","chapter":"1","verse":"6","text":"To donge wechena gi yorena mane achiko jotichna ma jonabi nojuko kwereu?"},{"book":"Zekaria","chapter":"1","verse":"7","text":"Tarik piero ariyo gangʼwen mar dwe mar apar gachiel, miluongo ni Shebat, e higa mar ariyo mar loch Darius, wach Jehova Nyasaye nobiro ni janabi Zekaria wuod Berekia, ma wuod Ido."},{"book":"Zekaria","chapter":"1","verse":"8","text":"Naneno fweny gotieno ka ngʼat moro moidho faras ma silwal opore e nyima. Ne ochungʼ e dier yiend kuth ochwoga, e holo moro. Yo ka diengʼeye ne nitie farese masilwende, marobuore kod marochere."},{"book":"Zekaria","chapter":"1","verse":"9","text":"Napenjo niya, “Magi gin angʼo, yaye ruodha?”"},{"book":"Zekaria","chapter":"1","verse":"10","text":"Eka ngʼat mane ochungʼ e dier yiend kuth ochwoga nonyisa niya, “Gin e joma Jehova Nyasaye oseoro mondo odhi e piny koni gi koni.”"},{"book":"Zekaria","chapter":"1","verse":"11","text":"To negidwoko wach ne malaika mar Jehova Nyasaye, mane ochungʼ e dier yiend kuth ochwoga, kagiwacho niya, “Wasewuotho e piny koni gi koni mi wayudo ka piny ngima yweyo kendo nigi kwe.”"},{"book":"Zekaria","chapter":"1","verse":"12","text":"Eka malaika mar Jehova Nyasaye nowacho niya, “Jehova Nyasaye Maratego, nyaka karangʼo mibiro lingʼ mak ikecho Jerusalem gi mier mag Juda misebedo kikechogo kuom higni piero abiriyogi?”"},{"book":"Zekaria","chapter":"1","verse":"13","text":"Eka Jehova Nyasaye nowuoyo gi malaika mane loso koda gi weche mangʼwon kod weche mag hoch."},{"book":"Zekaria","chapter":"1","verse":"14","text":"Eka malaika mane wuoyo koda nowachona niya, “Ywagri kiwacho ne ji kama: Ma e gima Jehova Nyasaye Maratego wacho, ‘Nyiego omaka matek nikech Jerusalem gi Sayun,"},{"book":"Zekaria","chapter":"1","verse":"15","text":"to bende akecho ahinya gi ogendini modak kodhialore. Mokwongo ne akecho mana matin, to koro gisemiyo chandruok omedo doko malit moloyo.’"},{"book":"Zekaria","chapter":"1","verse":"16","text":"“Kuom mano, Jehova Nyasaye wacho ni, ‘Abiro duogo Jerusalem mi akeche, mi oda nochak oger kanyo; kendo tol mipimogo ibiro rie e alwora mar Jerusalem,’ Jehova Nyasaye Maratego ema owacho."},{"book":"Zekaria","chapter":"1","verse":"17","text":"“Med lendo kiwacho kama: Ma e gima Jehova Nyasaye Maratego wacho: ‘Miecha duto biro pongʼ gi mwandu, kendo Jehova Nyasaye biro hoyo Sayun kendo obiro chako oyiero Jerusalem!’ ”"},{"book":"Zekaria","chapter":"1","verse":"18","text":"Eka natingʼo wangʼa, mi napo kaneno tunge angʼwen!"},{"book":"Zekaria","chapter":"1","verse":"19","text":"Napenjo malaika mane wuoyo koda niya, “Magi gin angʼo?”"},{"book":"Zekaria","chapter":"1","verse":"20","text":"Eka Jehova Nyasaye nonyisa jotheth angʼwen."},{"book":"Zekaria","chapter":"1","verse":"21","text":"Napenjo niya, “Jogi obiro timo angʼo ka?”"}]}