{"data":[{"book":"Ugubukulo","chapter":"12","verse":"1","text":"Kangi, ulangisu uvaha walolekini kunani kwa Chapanga, mdala mweawalikwi lilanga na mwehi pahi pa magendelu na njingwa ya ndondo kumi na zivili panani ya mutu waki."},{"book":"Ugubukulo","chapter":"12","verse":"2","text":"Mdala yula avi na ndumbu ndi avembayi ndava ya lipyanda la kuveleka mwana."},{"book":"Ugubukulo","chapter":"12","verse":"3","text":"Kangi, ulangisu wungi ukahumila kunani kwa Chapanga, liyoka livaha lidung'u na lelivii na mitu saba mang'elu kumi, kila mutu wavi na njingwa yaki."},{"book":"Ugubukulo","chapter":"12","verse":"4","text":"Mkila wa Liyoka lila wautikayi lilundu limonga pagati ya gadatu gegiwanangana na kuzitaga pamulima. Lene layimili palongolo ya mdala yula mweavi papipi kuveleka mwana, lajitendelekili kummila mwana peivelekewa."},{"book":"Ugubukulo","chapter":"12","verse":"5","text":"Kangi, mau yula aveliki mwana mgosi, mweilongosa milima yoha kwa ndonga ya lyuma. Mwana yula anyakuliwi na kupelekwa kwa Chapanga kuchigoda chaki cha unkosi."},{"book":"Ugubukulo","chapter":"12","verse":"6","text":"Mau yula akajumbalila kulugangatu pandu Chapanga peatendelekili muni aleliwi mu magono elufu yimonga miya zivili na sitini."},{"book":"Ugubukulo","chapter":"12","verse":"7","text":"Kangi kwavi na ngondo kunani kwa Chapanga. Mikaeli pamonga na vamitumu vayaki va kunani kwa Chapanga, lene pamonga na mizuka vaki vatovini nayu."},{"book":"Ugubukulo","chapter":"12","verse":"8","text":"Nambu limoma langahotola, mwene pamonga na vamitumu vaki valekekiswi lepi kutama kunani kwa Chapanga."},{"book":"Ugubukulo","chapter":"12","verse":"9","text":"Hinu, limoma likatagwa kuvala, limoma lenilo ndi lila la kadeni lelikemelewa Mhakau amala Setani, mweikonga vandu va pamulima woha. Ndi likatagwa pamulima pamonga na mizuka yaki yoha."},{"book":"Ugubukulo","chapter":"12","verse":"10","text":"Kangi nayuwini lwami luvaha kuhuma kunani kwa Chapanga yijova, “Hinu usangula wa Chapanga uhikili na makakala na unkosi wa Chapanga witu na uhotola wa Kilisitu mweahaguliwi kuvya Msangula! Ndava muni yula mweavatakili valongo vitu palongolo ya Chapanga atagiwi pahi. Mwenuyo mweavatakili kilu na muhi."},{"book":"Ugubukulo","chapter":"12","verse":"11","text":"Valongo vitu vamhotwili Setani kwa makakala ga ngasi ya mwanalimbelele na kwa kuvajovela vandu vangi ndava malovi ga kumsadika Yesu. Muni vene vayidakili kuwusa wumi wavi hati kufwa."},{"book":"Ugubukulo","chapter":"12","verse":"12","text":"Hinu mululutayi veve kunani kwa Chapanga na vyoha vyevivii mugati yinu. Nambu mwalachikolela kwa mulima na nyanja, muni Setani avabwelili kuni avi ligoga livaha ndava amanyili kuvya magono gaki gegasigalili gadebe.”"},{"book":"Ugubukulo","chapter":"12","verse":"13","text":"Liyoka palamanyili kuvya litagiwi pamulima, likatumbula kumjumbisa mau yula mweamveliki mwana mgosi."},{"book":"Ugubukulo","chapter":"12","verse":"14","text":"Nambu mau yula apewili magwaba gavili ga linditi muni ambululuka kutali neju na liyoka, mbaka kulugangatu kwe ilelewa na kuvikiwa bwina mulukumbi lwa miyaka yidatu na yapinga."},{"book":"Ugubukulo","chapter":"12","verse":"15","text":"Hinu, liyoka lila likadeka manji gamahele ngati mfuleni, gakamulanda mdala yula mumbele muni gamuyola."},{"book":"Ugubukulo","chapter":"12","verse":"16","text":"Nambu mulima wamtangatili mdala yula, ukayamula ngati mlomo na kugamila manji gala gegahumili mumlomo wa Liyoka."},{"book":"Ugubukulo","chapter":"12","verse":"17","text":"Hinu, liyoka lila lamyomili mdala yula, likawuka, likahamba kutovana na chiveleku chingi cha mdala yula, ndi voha veviyidakila mihilu ya Chapanga na kulanda uchakaka ndava ya Yesu."},{"book":"Ugubukulo","chapter":"12","verse":"18","text":"Hinu, liyoka likayima pamuhana ya nyanja."}]}