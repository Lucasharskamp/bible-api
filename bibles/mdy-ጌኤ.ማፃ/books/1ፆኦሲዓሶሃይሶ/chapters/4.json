{"data":[{"book":"1 ፆኦሲ ዓሶ ሃይሶ","chapter":"4","verse":"1","text":"ዪሁዳኮ ዜርፃ፦ ፓሬሴ፥ ሄፂሮኔ፥ ካርሚ፥ ሁሪና ሾባሌናኬ።"},{"book":"1 ፆኦሲ ዓሶ ሃይሶ","chapter":"4","verse":"2","text":"ሾባሌ ሬዓያ፤ ሬዓያ ያሃቴ ሾዔኔ፤ ዬይ፥ ያሃቴ ፆርዓይዳ ናንጋ ዓሶኮ ቤርታሳ ዓዶንሢ ማዔ ዓሁማዬና ላሃዴ ጌይንታዞንሢ ሾዔኔ።"},{"book":"1 ፆኦሲ ዓሶ ሃይሶ","chapter":"4","verse":"3-4","text":"ሁሬ ካኣሌቤና ካኣሌቤኮ ማቾ ዔፕራታናኮ ቶይዶ ናዓሢኬ፤ ቤኤቴሌሄሜ ካታሞ ማዤዞንሢ ዒዛ ፃጶኬ፤ ዬይ፥ ሁሬ፦ ዔፃሜ፥ ፔኑዔሌና ዔዜሬ ጌይንታ ሃይሦ ዓቲንቄ ናይ ሾዔኔ፤ ዔፃሜ፦ ዒይዚራዔኤሌ፥ ዒሻማ፥ ዔድባሼንታ ጌዶሬ ካታሞ ማዤ፥ ፓኑዔሌንታ ሁሻኔ ካታሞ ማዤ፥ ዔፄሬ ሾዔኔ፤ ዬያቶኮ ሃፅሌልፓኖ ጌይንታ ጌሮስኬና ዓኣኔ።"},{"book":"1 ፆኦሲ ዓሶ ሃይሶ","chapter":"4","verse":"5","text":"ቴቆዓኔ ካታሞ ማዤ፥ ዓሽሁሬኮ ሄላና ናዕራ ጌይንታ ላምዖ ላኣሊስኬንሢ ዓኣኔ፤"},{"book":"1 ፆኦሲ ዓሶ ሃይሶ","chapter":"4","verse":"6","text":"ዓሹሬ ናዕራይዳፓ፦ ዓሁዛሜ፥ ሄፔሬ፥ ቴሚኒና ዓሃሽታሬ ጌይንታ ዖይዶ ዓቲንቄ ናይ ሾዔኔ፤"},{"book":"1 ፆኦሲ ዓሶ ሃይሶ","chapter":"4","verse":"7","text":"ሃሣ ሄላ ጌይንታ ማቾይዳፓ፦ ፄሬቴ፥ ዪፅሃሬና ዔትናኔ ጌይንታ ሃይሦ ዓቲንቄ ናይ ሾዔኔ።"},{"book":"1 ፆኦሲ ዓሶ ሃይሶ","chapter":"4","verse":"8","text":"ቆፄ ጎዖሢ ዓኑቤና ፆባቤ ጌይንታ ላምዖ ዓቲንቄ ናይ ሾዔኔ፤ ዬይ ቆፄ ሃሩሜ ናኣዚ ዓሃርሄሌ ዜርፆ ማዔዞንሢኮ ቤርታሳ ዓዳሢኬ።"},{"book":"1 ፆኦሲ ዓሶ ሃይሶ","chapter":"4","verse":"9","text":"ቆፄ ዜርፆ ባኣካ ሚርጌና ቦንቺንታ ያዕቤፄ ጌይንታ ፔቴ ዓሲ ዓኣኔ፤ ዒዚ ሾይንቴ ዎዶና ዒዛኮ ዒንዳ ሾይፆና ሚርጌ ሜታዼሢሮ ሱንፆ ዒዛኮ «ያዕቤፄ» ጌይ ጌሤኔ፤"},{"book":"1 ፆኦሲ ዓሶ ሃይሶ","chapter":"4","verse":"10","text":"ፔቴ ኬሊ ያዕቤፄ፦ «ታ ፆኦዛሢዮ! ታና ዓንጄ፤ ዳልጊ ዓጪ ታኣም ዒንጌ፤ ፔቴታዖ ታጊዳፓ ዱማዺፖ፤ ታና ሜታሳኒ ዳንዳዓ ዓይጎዋ ፑርታ ባኣዚፓ ታና ካፔ» ጌይ ዒስራዔኤሌ ፆኦዛሢ ሺኢቄም፥ ፆኦሲያ ዒ ሺኢቄሢጉዲ ዒዛም ዋይዜኔ።"},{"book":"1 ፆኦሲ ዓሶ ሃይሶ","chapter":"4","verse":"11","text":"ሹሃኮ ጌርሲ ካሉቤ ሜሂሬ ጌይንታ ፔቴ ዓቲንቄ ናይ ሾዓዛ፥ ሜሂሬያ ዔሽቶኔ ሾዔኔ፤"},{"book":"1 ፆኦሲ ዓሶ ሃይሶ","chapter":"4","verse":"12","text":"ዔሽቶኔ ሃሣ ቤትራፓ፥ ፓሴሃና ቴሂና ጌይንታ ሃይሦ ዓቲንቄ ናይ ሾዔኔ፤ ቴሂና ናሃሼ ጎዖ ካታማ ማዤኔ፤ ዬንሢ ዜርፃ ሬካ ጌይንታ ዓጪዳ ናንጋኔ።"},{"book":"1 ፆኦሲ ዓሶ ሃይሶ","chapter":"4","verse":"13","text":"ቄናዚሜ ዖትኒዔኤሌና ሴራያ ጌይንታ ላምዖ ዓቲንቄ ናይ ሾዔኔ፤ ዖትኒዔኤሌያ ሃታቴና ሜዖኖታዬ ጌይንታ ላምዖ ዓቲንቄ ናይ ሾዔኔ፤"},{"book":"1 ፆኦሲ ዓሶ ሃይሶ","chapter":"4","verse":"14","text":"ሜዖኖታዬ ዖፕራ ሾዔኔ።"},{"book":"1 ፆኦሲ ዓሶ ሃይሶ","chapter":"4","verse":"15","text":"ዪፑኔ ናኣዚ ካኣሌቤያ፦ ዒሩ፥ ዔላና ናዓሜ ጌይንታ ሃይሦ ዓቲንቄ ናይ ሾዔኔ፤ ዔላ ቄናዜ ሾዔኔ።"},{"book":"1 ፆኦሲ ዓሶ ሃይሶ","chapter":"4","verse":"16","text":"ዪሃልዔሌ ጎዖሢ፦ ዚፔ፥ ዚፓ፥ ቲሬያና ዓሳርዔሌ ጌይንታ ዖይዶ ዓቲንቄ ናይ ሾዔኔ።"},{"book":"1 ፆኦሲ ዓሶ ሃይሶ","chapter":"4","verse":"17-18","text":"ዔዝራ፦ ዬቴሬ፥ ሜሬዴ፥ ዔፔሬና ያሎኔ ጌይንታ ዖይዶ ዓቲንቄ ናይ ሾዔኔ። ሜሬዴያኣ ቢትያ ጌይንታ፥ ጊብፄ ካኣቲ ናዎ ዔኪ ማይራሞ ጌይንታ ዉዱሮ ናይስኬኖና ሻማዬንታ ዩሽባሄ ጌይንታ ላምዖ ዓቲንቄ ናይ ሾዔኔ፤ ዩሽባሄ ዔሽቴሞዓ ጌይንታ ካታማ ማዤኔ፤ ሜሬዴያ ጊንሣ ዪሁዳ ፃጳፓ ፔቴ ላኣሊ ዔኪ ጌዶሬ ካታሞ ማዤ፥ ዬሬዴ፤ ዬያጉዲ ሃሣ ሶኮ ካታሞ ማዤ፥ ሄቤሬና ዛኖሃ ካታሞ ማዤ ቂቲዔሌ ጎዖሢ ሾዔኔ።"},{"book":"1 ፆኦሲ ዓሶ ሃይሶ","chapter":"4","verse":"19","text":"ሆዲያ ናሃሚኮ ጌሮ ዔኬኔ፤ ዒዛ ዜርፃ፦ ቄዒላ ካታማ ናንጋ ጋርሚ ቶኦኮና ዔሽቴሞዓ ካታማ ናንጋ ማዕካቴ ቶኦኮኮ ማዖንሢኬ።"},{"book":"1 ፆኦሲ ዓሶ ሃይሶ","chapter":"4","verse":"20","text":"ሺሞኔያ፦ ዓምኖኦኔ፥ ሪና፥ ቤንሃኔና ቲሎኔ ጌይንታ ዖይዶ ዓቲንቄ ናይ ሾዔኔ።"},{"book":"1 ፆኦሲ ዓሶ ሃይሶ","chapter":"4","verse":"21","text":"ሼኤላ ዪሁዳኮ ዓቲንቆ ናኣቶይዳፓ ፔቴሢ ማዓዛ ዒዛኮ ዜርፃ ሌካኔ ካታሞ ማዤ ዔሬ፥ ማሬሻ ካታሞ ማዤ ላዕዳ፥ ቤትዓሽቤዓ ካታማ ናንጋ ሻኣዦ ሚዛጶ ዓፒሎ ዹዓ ቶኦኮ፤"},{"book":"1 ፆኦሲ ዓሶ ሃይሶ","chapter":"4","verse":"22","text":"ዮቂሜና ኮዜባ ካታሞይዳ ናንጋ ዴራ ሞዓኣቤ ዓጮ ላኣሌሎ ዔኪ ቤኤቴሌሄሜይዳ ማዤ ዒዮዓሴና ሳራፔናኬ፤ [ዬያቶ ዓሶ ዛሎ ሃይሳ ሚናፓ ኬኤዚንቲ ዓኣያኬ]"},{"book":"1 ፆኦሲ ዓሶ ሃይሶ","chapter":"4","verse":"23","text":"ዔያታ ካኣቱሞ ማኣሮይዳ ዱማ ዱማ ባኣዚ ዓጪና ማዣያ ኔፃዒሜና ጌዴራ ጌይንታ ካታማይዳ ናንጋ ማኒኬ።"},{"book":"1 ፆኦሲ ዓሶ ሃይሶ","chapter":"4","verse":"24","text":"ሲሞኦኔ ጎዖሢ ኔሙዔኤሌ፥ ያሚኔ፥ ያሪቤ፥ ዜራሄና ሻዑሌ ጌይንታ ዶንጎ ዓቲንቄ ናይ ሾዔኔ፤"},{"book":"1 ፆኦሲ ዓሶ ሃይሶ","chapter":"4","verse":"25","text":"ሻዑሌ፦ ሻሉሜ ሾዓዛ ሻሉሜ ሚብሳሜ ሾዔኔ፤ ሚብሳሜ ሃሣ ሚሽማዔ ሾዔኔ፤"},{"book":"1 ፆኦሲ ዓሶ ሃይሶ","chapter":"4","verse":"26","text":"ሚሽማዔ ሃሙዔኤሌ፥ ሃሙዔኤሌ ዛኩሬ፥ ዛኩሬ ሺምዒ ሾዔኔ፤"},{"book":"1 ፆኦሲ ዓሶ ሃይሶ","chapter":"4","verse":"27","text":"ሺምዒ፦ ታጶ ላሆ ዓቲንቄና ላሆ ዉዱሮ ናይና ሾዔኔ፤ ዒዛኮ ጌርሲንሢ ጋዓንቴ ሚርጌ ናይ ሾይባኣሴ፤ ዬያሮ ሲሞኦኔ ፃጳ ዪሁዳ ፃጶጉዲ ዺቢባኣሴ።"},{"book":"1 ፆኦሲ ዓሶ ሃይሶ","chapter":"4","verse":"28","text":"ዴንዲ ዳውቴ ካኣታዼ ዎዶ ሄላንዳኣና ሲሞኦኔ ዜርፃ ናንጌሢ፦ ቤርሳቤ፥ ሞላዳ፥ ሃፃርሹዓሌ፥"},{"book":"1 ፆኦሲ ዓሶ ሃይሶ","chapter":"4","verse":"29","text":"ቤልሃ፥ ዔፄሜ፥ ቶላዴ፥"},{"book":"1 ፆኦሲ ዓሶ ሃይሶ","chapter":"4","verse":"30","text":"ቤቱዔሌ፥ ሆርማ፥ ፂቅላጌ፥"},{"book":"1 ፆኦሲ ዓሶ ሃይሶ","chapter":"4","verse":"31","text":"ቤትማርካቦቴ፥ ሆፃር ሱሲሜ፥ ቤትቢሪና ሻዕራይሜ ካታሞይዳኬ፤"},{"book":"1 ፆኦሲ ዓሶ ሃይሶ","chapter":"4","verse":"32","text":"ዬያጉዲ ሃሣ ዔፃሜ፥ ዓይኔ፥ ሪሞኔ፥ ቶኬኔና ዓሻኔ ጌይንታ ሜሌ ዶንጎ ዻካ ዻካ ካታማስኬንሢዳ፥"},{"book":"1 ፆኦሲ ዓሶ ሃይሶ","chapter":"4","verse":"33","text":"ኮይሎይዳ ዓኣ ጉርዶይዳኣ ናንጌኔ፤ ዬይ ዔያታ ናንጌ ቤዛ ዾኦሎ ዛሎና ዴንዲ ባዕላቴ ካታሞ ሄላኔ። ሲሞኦኔ ዜርፃ ፔኤኮ ማኣሮ ዓሶንታ ዔያታ ናንጌ ቤዞንታ ዛሎ ፃኣፒ ጌሤሢ ያዺኬ። 4፡33 ዒያ. 19፡2-8።"},{"book":"1 ፆኦሲ ዓሶ ሃይሶ","chapter":"4","verse":"34","text":"ዱማ ዱማ ቶኦኮኮ ሱኡጋ ሃይካፓ ሊካ ፓይዲንታዞንሢኬ፦"},{"book":"1 ፆኦሲ ዓሶ ሃይሶ","chapter":"4","verse":"35","text":"ዮዔሌ፥ ዮሺቢያ ናኣዚ ዒዩ፥ [ሴራያ ናኣዚ ዮሺቢያ፥ ዓሴዔሌ ናኣዚ ሴራያ፥]"},{"book":"1 ፆኦሲ ዓሶ ሃይሶ","chapter":"4","verse":"36","text":"ዔልዮዔናዬ፥ ያዕቆባ፥ ዬሾሃያ፥ ዓሳያ፥ ዓዲዔኤሌ፥ ሺሚዔኤሌ፥ ቤናያ፥"},{"book":"1 ፆኦሲ ዓሶ ሃይሶ","chapter":"4","verse":"37","text":"ሺፕዒ ናኣዚ ዚዛ፥ ዬዳያንታ ሺምሪንታ ሼማዒያንታ ዜርሢ ማዔ ዓሎኔ ናኣዚ ሺፕዓንታኬ።"},{"book":"1 ፆኦሲ ዓሶ ሃይሶ","chapter":"4","verse":"38","text":"ዬንሢ ዓሶኮ ማኣሮ ዓሳ ሚርጊ ሚርጊ ዴንዴኔ፤"},{"book":"1 ፆኦሲ ዓሶ ሃይሶ","chapter":"4","verse":"39","text":"ዬያሮ ዔያታ ፔኤኮ ቆልሞ ሄንቆ ቤሲ ኮዒ ዔያታ ናንጋ ቤዞኮ ዓባ ጌላ ዛሎና ዴንዲ ጌራሬ ሄላንዳኣና ዴዔኔ፤ ዬካ ዶኦጮኮ ዓባ ኬስካ ዛላ ጌራሬ ካታማ ዓኣ ዛሎና ቆልሞ ዔያታ ሄንቃኔ።"},{"book":"1 ፆኦሲ ዓሶ ሃይሶ","chapter":"4","verse":"40","text":"ዬና ቤዜላ ዔያቶ ዲቃሣ ባኣዚባኣ ፔጌ ቤሲኬ፤ ዒኢካ ዔያታ ቆልማ ሄንቃንዳ ዓኣዔ ማኣቲ ዓኣ ቤሲ ሚርጌ ዴንቄኔ፤ ቤርታ ዬኖ ቤዞይዳ ናንጋ ዴራ ካኣሜ ዓሶ ጌይንታኔ።"},{"book":"1 ፆኦሲ ዓሶ ሃይሶ","chapter":"4","verse":"41","text":"ዪሁዳ ካኣቲ፥ ሂዚቂያሴ ካኣታዼ ዎዶና ዬና ኬኤዚንቴ ዓሳ ጌራሬ ዓጮ ዴንዲ ዒኢካ ናንጋ ዓሶኮ ዓፒሎና ማዦና ማኣሮንታ ማኣቶ ማኣሮዋ ቢያ ሻሄኔ፤ ሃሣ ካኣሜ ፃጶንታ ሜዑና ዓሶዋ ዓይሱዋዖ ጋፒሲ ዎዺ ፔኤኮ ቆልሞም ሚርጌ ሄንቆ ቤሲ ዴንቄሢሮ ዒኢካ ዓኣ ዓሶ ዳውሲ ዳኪ ፔኤሮ ዒኢካ ቤዛ ናንጊሢ ዓርቄኔ።"},{"book":"1 ፆኦሲ ዓሶ ሃይሶ","chapter":"4","verse":"42","text":"ሲሞኦኔ ዜርፆይዳፓ ዶንጎ ፄኤታ ማዓ ዓሲ ዔዶኦሜ ዹኮ ባንሢ ዴንዴኔ፤ ዔያቶ ሱኡጌ ማዒ ዔኪ ዓኣዼዞንሢ ዩሽዒ ናኣቶ ፔላፂያ፥ ኔዓሪያ፥ ሬፓያና ዑዚዔኤሌናኬ፤"},{"book":"1 ፆኦሲ ዓሶ ሃይሶ","chapter":"4","verse":"43","text":"ዔያታ ዒኢካ ዓቲ ዓኣ ዓማሌቄ ዓሶ ዎዺ ጋፒሲ፥ ሃኖ ሄላንዳኣና ዒኢካ ናንጋኔ።"}]}