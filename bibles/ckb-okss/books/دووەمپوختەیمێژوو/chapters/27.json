{"data":[{"book":"دووەم پوختەی مێژوو","chapter":"27","verse":"1","text":"یۆتام کاتێک بوو بە پاشا گەنجێکی بیست و پێنج ساڵان بوو، شازدە ساڵیش لە ئۆرشەلیم پاشایەتی کرد، ناوی دایکیشی یەروشای کچی سادۆق بوو."},{"book":"دووەم پوختەی مێژوو","chapter":"27","verse":"2","text":"بە هەمان شێوەی عوزیای باوکی ئەوەی لەبەرچاوی یەزدان ڕاست بوو کردی، سەرباری ئەوەش نەچووە ناو پیرۆزگای یەزدان، بەڵام گەل هێشتا گەندەڵییان دەکرد."},{"book":"دووەم پوختەی مێژوو","chapter":"27","verse":"3","text":"یۆتام دەروازەی سەرەوەی پەرستگای یەزدانی بنیاد نایەوە و کاری زۆریشی لەسەر شووراکەی گردی عۆفێل کرد."},{"book":"دووەم پوختەی مێژوو","chapter":"27","verse":"4","text":"چەند شارۆچکەیەکیشی لە چیای یەهودا بنیاد نا و لە دارستانەکانیشدا قەڵا و قوللەی بنیاد نا."},{"book":"دووەم پوختەی مێژوو","chapter":"27","verse":"5","text":"یۆتام لە دژی پاشای عەمۆنییەکان جەنگا و زاڵ بوو بەسەریاندا، عەمۆنییەکانیش لەو ساڵەدا سەد تالنت27‏:5 کەمێک زیاتر لە 4‏،3 تەنی زیو دەبوو.‏ زیو و دە هەزار کۆر27‏:5 دە هەزار کۆر: نزیکەی 1600 تەن گەنم.‏ گەنم و دە هەزاریشیان27‏:5 دە هەزار کۆر: نزیکەی 350‏1 تەن جۆ.‏ لە جۆ پێیدا. هەروەها عەمۆنییەکان لە ساڵی دووەم و سێیەمیشدا ئەمەیان پێیدا."},{"book":"دووەم پوختەی مێژوو","chapter":"27","verse":"6","text":"یۆتام بەهێز بووەوە، چونکە بەردەوام بوو لە گوێڕایەڵی بۆ یەزدان."},{"book":"دووەم پوختەی مێژوو","chapter":"27","verse":"7","text":"ڕووداوەکانی دیکەی پاشایەتی یۆتام، لەگەڵ هەموو جەنگەکانی و کردەوەکانی، لە پەڕتووکی پاشاکانی ئیسرائیل و یەهودا تۆمار کراون."},{"book":"دووەم پوختەی مێژوو","chapter":"27","verse":"8","text":"یۆتام کاتێک بوو بە پاشا گەنجێکی بیست و پێنج ساڵان بوو، شازدە ساڵیش لە ئۆرشەلیم پاشایەتی کرد."},{"book":"دووەم پوختەی مێژوو","chapter":"27","verse":"9","text":"ئیتر یۆتام لەگەڵ باوباپیرانی سەری نایەوە و لە شاری داود نێژرا، ئاحازی کوڕیشی لە جێی ئەو بوو بە پاشا."}]}