{"data":[{"book":"U-Eksodasi","chapter":"21","verse":"1","text":"“Nansi imithetho ozayethula phambi kwabo.”"},{"book":"U-Eksodasi","chapter":"21","verse":"2","text":"“Nxa ungathenga isisebenzi esingumHebheru kumele sikusebenzele okweminyaka eyisithupha. Kodwa emnyakeni wesikhombisa kuzamele usikhulule kungelanhlawulo."},{"book":"U-Eksodasi","chapter":"21","verse":"3","text":"Nxa sifike sodwa, kumele sikhululwe sihambe sodwa kodwa nxa silomfazi ekufikeni kwasokumele sihambe laye."},{"book":"U-Eksodasi","chapter":"21","verse":"4","text":"Nxa umqhatshi waso angasipha umfazi asizalele amadodana lamadodakazi, owesifazane labantwabakhe bazakuba ngabomqhatshi, njalo indoda izazihambela yodwa ikhululekile."},{"book":"U-Eksodasi","chapter":"21","verse":"5","text":"Kodwa nxa isisebenzi singathi, ‘Ngiyayithanda inkosi yami lomkami labantwabami, njalo kangifuni kukhululwa,’"},{"book":"U-Eksodasi","chapter":"21","verse":"6","text":"ngakho inkosi yaso kumele isihambise kubahluleli. Izasisa emnyango kumbe emgubazini abesesibhoboza indlebe yaso ngosungulo. Ngakho-ke sizakuba yisisebenzi sayo okwempilo yaso yonke."},{"book":"U-Eksodasi","chapter":"21","verse":"7","text":"Nxa indoda ingathengisa indodakazi yayo njengesigqili, indodakazi kayingakhululeki njengalokho okwenza ezinye inceku."},{"book":"U-Eksodasi","chapter":"21","verse":"8","text":"Nxa singathokozisi umnini waso oyabe esikhethile ukuze sibe ngesakhe kumele asiyekele sihlengwe. Akalamvumo yokusithengisa kwabezizwe, ngoba esikhohlisile."},{"book":"U-Eksodasi","chapter":"21","verse":"9","text":"Angasikhethela indodana yakhe kumele asinike amalungelo alingana lawendodakazi yakhe."},{"book":"U-Eksodasi","chapter":"21","verse":"10","text":"Angathatha omunye umfazi akumelanga asincitshe ukudla, izigqoko lamalungelo okwenda."},{"book":"U-Eksodasi","chapter":"21","verse":"11","text":"Angayekela ukusipha izinto lezi ezintathu sikhululekile ukuthi sizihambele kungahlawulwanga mali.”"},{"book":"U-Eksodasi","chapter":"21","verse":"12","text":"“Wonke umuntu otshaya omunye ambulale laye kumele abulawe."},{"book":"U-Eksodasi","chapter":"21","verse":"13","text":"Kodwa nxa engakwenzanga ngabomo, uNkulunkulu evumele ukuba kwenzakale, kumele abalekele endaweni engizayiphawula."},{"book":"U-Eksodasi","chapter":"21","verse":"14","text":"Kodwa umuntu angaceba ukubulala omunye ngabomo, msuseni e-alithareni lami liyembulala."},{"book":"U-Eksodasi","chapter":"21","verse":"15","text":"Wonke umuntu ohlasela uyise kumbe unina kumele abulawe."},{"book":"U-Eksodasi","chapter":"21","verse":"16","text":"Wonke umuntu othumba omunye abesemthengisa kumbe aficwe elaye kumele abulawe."},{"book":"U-Eksodasi","chapter":"21","verse":"17","text":"Wonke umuntu othuka uyise kumbe unina kumele abulawe."},{"book":"U-Eksodasi","chapter":"21","verse":"18","text":"Nxa amadoda angaxabana omunye abesetshaya omunye ngelitshe kumbe ngenqindi, angafi kodwa agule alale phansi,"},{"book":"U-Eksodasi","chapter":"21","verse":"19","text":"lowo ophose inqindi kasoze anikwe umlandu nxa omunye angavuka abesehambahamba ephethe intonga yakhe; lanxa kunjalo kumele ahlawule indoda elimeleyo ngokulahlekelwa yisikhathi njalo ayelaphise."},{"book":"U-Eksodasi","chapter":"21","verse":"20","text":"Nxa umuntu angatshaya isigqili sakhe sesilisa kumbe esesifazane ngomqwayi, isigqili besesisifa ngenxa yalesisenzo, kumele ajeziswe,"},{"book":"U-Eksodasi","chapter":"21","verse":"21","text":"kodwa kasoze ajeziswe nxa isigqili singasila ngemva kwelanga elilodwa kumbe insuku ezimbili, ngoba isigqili siyimpahla yakhe."},{"book":"U-Eksodasi","chapter":"21","verse":"22","text":"Nxa amadoda alwayo angatshaya umfazi ozithweleyo abesebeletha isikhathi sakhe singakafiki, kodwa engalimalanga kakubi, owonileyo kumele ahlawuliswe lokho okuyabe kubizelwe yindoda yomfazi kwasekuvunywa ngumthethwandaba."},{"book":"U-Eksodasi","chapter":"21","verse":"23","text":"Kodwa kungangabi lokulimala okubi, kumele impilo ibhadalwe ngempilo,"},{"book":"U-Eksodasi","chapter":"21","verse":"24","text":"ilihlo ngelihlo, izinyo ngezinyo, isandla ngesandla, unyawo ngonyawo."},{"book":"U-Eksodasi","chapter":"21","verse":"25","text":"Ukutshiswa ngokutshiswa, isilonda ngesilonda, ukulimala ngokulimala."},{"book":"U-Eksodasi","chapter":"21","verse":"26","text":"Nxa umuntu angatshaya isigqili sakhe sesilisa kumbe esesifazane elihlweni alipatshaze, kumele asiyekele isisebenzi sizihambele kube yinhlawulo yelihlo."},{"book":"U-Eksodasi","chapter":"21","verse":"27","text":"Angatshaya akhumule izinyo lesigqili sesilisa kumbe esesifazane, kumele asiyekele isisebenzi sizihambele kube yinhlawulo yezinyo."},{"book":"U-Eksodasi","chapter":"21","verse":"28","text":"Nxa inkunzi ingahlaba indoda kumbe umfazi afe, leyonkunzi kumele itshaywe ngamatshe ize ife njalo inyama yayo kayingadliwa. Kodwa umnikazi wenkunzi akumelanga etheswe umlandu."},{"book":"U-Eksodasi","chapter":"21","verse":"29","text":"Kodwa nxa inkunzi ivele ilomkhuba wokuhlaba abantu, njalo umnikazi eseke wakhuzwa kodwa wekela ukuyivalela ibisibulala indoda kumbe umfazi, inkunzi kumele ibulawe ngamatshe lomnikazi abulawe."},{"book":"U-Eksodasi","chapter":"21","verse":"30","text":"Kodwa kungathiwa kahlawule, angahlenga impilo yakhe ngokuhlawula lokho okuyabe kubiziwe."},{"book":"U-Eksodasi","chapter":"21","verse":"31","text":"Umthetho lo uyasebenza njalo nxa inkunzi ingahlaba indodana kumbe indodakazi."},{"book":"U-Eksodasi","chapter":"21","verse":"32","text":"Nxa inkunzi ingahlaba isigqili sesilisa kumbe esesifazane, umnikazi kumele ahlawule amashekeli angamatshumi amathathu esiliva kumnini wesigqili, njalo inkunzi kumele ibulawe ngamatshe."},{"book":"U-Eksodasi","chapter":"21","verse":"33","text":"Nxa umuntu etshiya umgodi ukhamisile, loba esimba umgodi angawusibekeli kuwele kuwo inkabi ingabe ubabhemi,"},{"book":"U-Eksodasi","chapter":"21","verse":"34","text":"umninimgodi kahlawule; kahlawule umnikazi, isifuyo esifileyo besesisiba ngesakhe."},{"book":"U-Eksodasi","chapter":"21","verse":"35","text":"Nxa inkunzi yomuntu ingalimaza eyomunye kuzamele ukuthi bathengise leyo ephilayo, babelane imali lesidumbu saleyo efileyo ngokulinganayo."},{"book":"U-Eksodasi","chapter":"21","verse":"36","text":"Kodwa nxa kusaziwa ukuthi inkunzi ivele ilomkhuba wokuhlaba ezinye, kodwa umnikazi engayivaleli esibayeni, umnikazi kumele ahlawule isifuyo ngesinye isifuyo, njalo isifuyo esifileyo sizakuba ngesakhe.”"}]}