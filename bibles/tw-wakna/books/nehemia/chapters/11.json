{"data":[{"book":"Nehemia","chapter":"11","verse":"1","text":"Afei, ɔmanfo no ntuanofo kɔtenaa Yerusalem, kuropɔn kronkron no mu. Wɔbɔɔ ntonto kronkron wɔ nnipa no a na wɔtete Yuda ne Benyamin nkurow bi no so, yii mu nkyɛmu du mu baako ma wɔn nso kɔtenaa hɔ. Na nkae no de, wɔtenaa nea wɔte hɔ ara."},{"book":"Nehemia","chapter":"11","verse":"2","text":"Na ɔmanfo no kamfoo obiara a ofi ne pɛ mu san kɔtenaa Yerusalem no."},{"book":"Nehemia","chapter":"11","verse":"3","text":"Amantam mu mpanyimfo a wɔbaa Yerusalem no din na wɔakyerɛw wɔ ha yi. Ɔmanfo no mu fa kɛse a wɔyɛ asɔfo, Lewifo, Asɔredan mu asomfo ne Salomo asomfo asefo no kɔɔ so tenaa wɔn ankasa afi mu wɔ Yuda nkurow ahorow so,"},{"book":"Nehemia","chapter":"11","verse":"4","text":"nanso nnipa no bi a wofi Yuda ne Benyamin mu no san kɔtenaa Yerusalem."},{"book":"Nehemia","chapter":"11","verse":"5","text":"Baruk babarima Maaseia, Kol-Hose babarima, Hasaia babarima, Adaia babarima, Yoiarib babarima, Sakaria babarima a ofi Sela abusua mu."},{"book":"Nehemia","chapter":"11","verse":"6","text":"Afei, na Peres asefo ahannan ne aduosia awotwe (468) a wodi mu no na na wɔte Yerusalem."},{"book":"Nehemia","chapter":"11","verse":"7","text":"Benyamin abusuakuw no mu nnipa ni:"},{"book":"Nehemia","chapter":"11","verse":"8","text":"na nʼakyi no na Gabai ne Salai, ne abusuafo ahankron aduonu awotwe (928) ba."},{"book":"Nehemia","chapter":"11","verse":"9","text":"Wɔn panyin pa ara no ne Sikri babarima Yoel na Hasenua, a ɔyɛ kuropɔn no sohwɛfo abediakyiri babarima Yuda boaa no."},{"book":"Nehemia","chapter":"11","verse":"10","text":"Asɔfo no mu nnipa ni:"},{"book":"Nehemia","chapter":"11","verse":"11","text":"ne Hilkia babarima Seraia, Mesulam babarima, Sadok babarima, Meraiot babarima ne Ahitub a na ɔyɛ Onyankopɔn Asɔredan no sohwɛfo babarima,"},{"book":"Nehemia","chapter":"11","verse":"12","text":"ne wɔn mfɛfo ahanwɔtwe aduonu abien (822) a, na wɔyɛ adwuma wɔ Asɔredan no mu, ne Yeroham babarima Adaia, Pelalia babarima, Amsi babarima, Sakaria babarima, Pashur babarima, Malkia babarima"},{"book":"Nehemia","chapter":"11","verse":"13","text":"ne ne mfɛfo ahannu aduanan abien (242) a wɔyɛ wɔn mmusua ntuanofo. Wɔn a na wɔka ho nso ne Asarel babarima Amasai, Ahsai babarima, Mesilemot babarima, Imer babarima"},{"book":"Nehemia","chapter":"11","verse":"14","text":"ne ne mfɛfo atitiriw ɔha aduonu awotwe (128). Wɔn panyin pa ara a otua wɔn ano no ne Hagedolim babarima Sabdiel."},{"book":"Nehemia","chapter":"11","verse":"15","text":"Lewifo no nso ni:"},{"book":"Nehemia","chapter":"11","verse":"16","text":"ne Sabetai ne Yosabad a na wɔhwɛ Onyankopɔn Asɔredan no mfikyiri dwumadi so;"},{"book":"Nehemia","chapter":"11","verse":"17","text":"Mika babarima Matania, Sabdi babarima a ɔyɛ Asaf aseni a ɔde mpaebɔ buee aseda afɔre som ano;"},{"book":"Nehemia","chapter":"11","verse":"18","text":"Na Lewifo a wɔwɔ kuropɔn kronkron no mu no nyinaa dodow si ahannu aduɔwɔtwe anan (284)."},{"book":"Nehemia","chapter":"11","verse":"19","text":"Aponanohwɛfo no ni:"},{"book":"Nehemia","chapter":"11","verse":"20","text":"Asɔfo a wɔaka no, Lewifo ne Israelfo nkae no tenatenaa Yudaman mu baabiara a wɔn agyapade wɔ."},{"book":"Nehemia","chapter":"11","verse":"21","text":"Nanso Asɔredan mu asomfo no a na Siha ne Gispa da wɔn ano no de, wɔn nyinaa kɔtenaa Ofel koko so."},{"book":"Nehemia","chapter":"11","verse":"22","text":"Na ɔpanyin pa ara a otua Lewifo a wɔwɔ Yerusalem ano no ne Bani babarima Usi, Hasabia babarima, Matania babarima, Mika babarima a ɔyɛ Asaf aseni, na nʼabusuafo som sɛ nnwontofo wɔ Onyankopɔn asɔredan mu no."},{"book":"Nehemia","chapter":"11","verse":"23","text":"Na wɔhyɛ ɔhene mmara a ɛkyerɛ nea ɛsɛ sɛ wɔyɛ da biara no ase."},{"book":"Nehemia","chapter":"11","verse":"24","text":"Mesesabel babarima Petahia a ɔyɛ Yuda babarima Serah aseni no yɛ ɔhene ananmusini wɔ ɔman no amammui mu."},{"book":"Nehemia","chapter":"11","verse":"25","text":"Yudafo no bi tenaa Kiriat-Arba ne ne nkuraa, Dibon ne ne nkuraa ne Yekabseel ne ne nkuraa."},{"book":"Nehemia","chapter":"11","verse":"26","text":"Wɔtenatenaa Yesua, Molada, Bet-Pelet,"},{"book":"Nehemia","chapter":"11","verse":"27","text":"Hasar-Sual, Beer-Seba ne ɛho nkuraa,"},{"book":"Nehemia","chapter":"11","verse":"28","text":"Siklag ne Mekona ne ɛho nkuraa."},{"book":"Nehemia","chapter":"11","verse":"29","text":"Na wɔtete En-Rimon, Sora, Yarmut,"},{"book":"Nehemia","chapter":"11","verse":"30","text":"Sanoa ne Adulam ne wɔn nkuraa nso. Na wɔtete Lakis ne ne mfuw a ɛbɛn hɔ no so ne Aseka ne ne nkuraa nso. Enti Yudafo no tenatena nsase a efi Beer-Seba kosi Hinom bon no mu."},{"book":"Nehemia","chapter":"11","verse":"31","text":"Benyamin nkurɔfo no bi tenaa Geba, Mikmas, Aya ne Bet-El ne ɛho nkuraa."},{"book":"Nehemia","chapter":"11","verse":"32","text":"Ebinom nso tenatenaa Anatot, Nob, Anania,"},{"book":"Nehemia","chapter":"11","verse":"33","text":"Hasor, Rama, Gitaim,"},{"book":"Nehemia","chapter":"11","verse":"34","text":"Hadid, Seboim, Nebalat,"},{"book":"Nehemia","chapter":"11","verse":"35","text":"Lod, Ono ne Adwumfo Bon mu nso."},{"book":"Nehemia","chapter":"11","verse":"36","text":"Wɔmaa Lewifo a na wɔte Yuda no bi kɔkaa Benyamin abusuakuw no ho, ne wɔn tenae."}]}