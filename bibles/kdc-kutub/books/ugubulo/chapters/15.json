{"data":[{"book":"Ugubulo","chapter":"15","verse":"1","text":"Abaho ndola kuulanga nyona kilaguso kiyagwe kikulu cha kukanganya. Kukala na wasenga saba wa kuulanga wakalile na mikubulo saba ya uhelelo, kwa mikubulo ayo saba ng'hasiliki ya Imulungu yokuwa imala."},{"book":"Ugubulo","chapter":"15","verse":"2","text":"Abaho nyona kinhu kamba bahali ya kiyoo ihanganyigwe na moto. Vivija niwona wanhu waja wadihumile dija ding'onyo na sanamu yake na dijo twaga jake dolagusigwa kwa namba. Wanhu awo wema kumgwazo wa ija ibahali ya kiyoo kuno wagoga mabango gawagweleligwe na Imulungu."},{"book":"Ugubulo","chapter":"15","verse":"3","text":"Wemba lwila lwa Musa msang'hanaji wa Imulungu na lwila lwa Mwanang'hondolo,"},{"book":"Ugubulo","chapter":"15","verse":"4","text":"Vino nani yoleka kukudumba gweye Mndewa?"},{"book":"Ugubulo","chapter":"15","verse":"5","text":"Vigabitile gano nyona ng'anda ya Imulungu kuko kuulanga ivuguligwa, na mgati yake hema dilagusa Imulungu kabaho."},{"book":"Ugubulo","chapter":"15","verse":"6","text":"Avo waja iwasenga saba wa kuulanga wakalile na mikubulo saba walawa mng'anda ya Imulungu, kuno wavala viwalo vitengenezigwe kwa kitani inogile ing'ala na mikwiji ya zahabu ifungigwa kuzunguluka mhambaga zao."},{"book":"Ugubulo","chapter":"15","verse":"7","text":"Abaho imoja wa viumbe vine vili na ugima kawagwaa awo iwasenga saba wa kuulanga mabakuli saba ga zahabu gamemile ng'hasiliki ya Imulungu, yeli mgima siku zose."},{"book":"Ugubulo","chapter":"15","verse":"8","text":"Ng'anda yose ya Imulungu imema yosi da ukulu na nguvu ya Imulungu, kuduhu munhu yadahile kwingila mng'anda mbaka imale mikubulo ayo saba ya waja iwasenga saba wa kuulanga."}]}