{"data":[{"book":"ВЫХАД","chapter":"14","verse":"1","text":"І наказаў Гасподзь Майсею сказаць:"},{"book":"ВЫХАД","chapter":"14","verse":"2","text":"скажы сынам Ізраілевым, каб яны павярнуліся і сталі табарам перад Пі-Гахіротам, паміж Мігдолам і морам, перад Ваал-Цафонам; насупраць яго атабарцеся каля мора."},{"book":"ВЫХАД","chapter":"14","verse":"3","text":"І скажа фараон пра сыноў Ізраілевых: яны заблудзіліся ў зямлі гэтай, замкнула іх пустыня."},{"book":"ВЫХАД","chapter":"14","verse":"4","text":"А Я напоўню чэрствасьцю сэрца фараону, і ён пагоніцца за імі, і пакажу славу Маю на фараоне і на ўсім войску ягоным; і ўведаюць Егіпцяне, што Я Гасподзь. І зрабілі так."},{"book":"ВЫХАД","chapter":"14","verse":"5","text":"І абвешчана было цару Егіпецкаму, што народ уцёк; і абярнулася сэрца фараонава і рабоў ягоных супроць народу гэтага, і яны сказалі: што гэта мы зрабілі? навошта мы адпусьцілі Ізраільцянаў, каб яны не працавалі на нас?"},{"book":"ВЫХАД","chapter":"14","verse":"6","text":"Фараон запрог калясьніцу сваю і народ свой узяў з сабою;"},{"book":"ВЫХАД","chapter":"14","verse":"7","text":"і ўзяў шасьцьсот калясьніц адборных, і ўсе калясьніцы Егіпецкія, і правадыроў над усімі імі."},{"book":"ВЫХАД","chapter":"14","verse":"8","text":"І ачарсьцьвіў Гасподзь сэрца фараону, цару Егіпецкаму, і ён пагнаўся за сынамі Ізраілевымі; а сыны Ізраілевыя ішлі пад рукою высокаю."},{"book":"ВЫХАД","chapter":"14","verse":"9","text":"І пагналіся за імі Егіпцяне, і ўсе коні з калясьніцамі фараонавымі, і верхаўцы, і ўсё войска ягонае, і дагналі іх атабараных каля мора, пры Пі-Гахіроце, перад Ваал-Цафонам."},{"book":"ВЫХАД","chapter":"14","verse":"10","text":"Фараон наблізіўся, і сыны Ізраілевыя азірнуліся, і вось, Егіпцяне ідуць за імі: і вельмі спалохаліся і закрычалі сыны Ізраілевыя да Госпада,"},{"book":"ВЫХАД","chapter":"14","verse":"11","text":"і сказалі Майсею: хіба няма магілаў у Егіпце, што ты прывёў нас паміраць у пустыні? што гэта ты зрабіў з намі, вывеўшы нас зь Егіпта?"},{"book":"ВЫХАД","chapter":"14","verse":"12","text":"Ці ж ня гэта самае казалі мы табе ў Егіпце, сказаўшы: пакінь нас, няхай мы будзем працаваць на Егіпцянаў. Бо лепш нам быць у рабстве ў Егіпцянаў, чым памерці ў пустыні."},{"book":"ВЫХАД","chapter":"14","verse":"13","text":"Але Майсей сказаў народу: ня бойцеся, стойце - і ўбачыце выратаваньне ад Госпада, якое Ён дасьць вам і сёньня, бо Егіпцянаў, якіх вы бачыце сёньня, больш ня ўбачыце вавек;"},{"book":"ВЫХАД","chapter":"14","verse":"14","text":"Гасподзь будзе змагацца за вас, і вы будзьце спакойныя."},{"book":"ВЫХАД","chapter":"14","verse":"15","text":"І сказаў Гасподзь Майсею: чаго ты крычыш да Мяне? скажы сынам Ізраілевым, каб яны ішлі;"},{"book":"ВЫХАД","chapter":"14","verse":"16","text":"а ты падымі посах твой, і працягні руку тваю на мора, і падзялі яго, і пройдуць сыны Ізраілевыя сярод мора па сухім;"},{"book":"ВЫХАД","chapter":"14","verse":"17","text":"А Я зраблю чэрствым сэрца Егіпцянам, і яны пойдуць сьледам за імі; і пакажу славу Маю на фараоне і на ўсім войску ягоным і на верхаўцах ягоных:"},{"book":"ВЫХАД","chapter":"14","verse":"18","text":"І спазнаюць Егіпцяне, што Я Гасподзь, калі пакажу славу Маю на фараоне, на калясьніцах ягоных і на вераўцах ягоных."},{"book":"ВЫХАД","chapter":"14","verse":"19","text":"І рушыўся анёл Божы, які ішоў за імі; рушыўся і слуп воблачны ад аблічча іхняга, і стаў па-за імі."},{"book":"ВЫХАД","chapter":"14","verse":"20","text":"І ўвайшоў усярэдзіну паміж табарам Егіпецкім і табарам Ізраілевым, і быў воблакам і змрокам адным і асьвятляў ноч другім, і ня зьблізіліся яны адны з аднымі праз усю ноч."},{"book":"ВЫХАД","chapter":"14","verse":"21","text":"І прасьцёр Майсей руку сваю на мора, і гнаў Гасподзь мора моцным усходнім ветрам усю ноч і зрабіў мора сушаю; і расступіліся воды."},{"book":"ВЫХАД","chapter":"14","verse":"22","text":"І пайшлі сыны Ізраілевыя сярод мора па сухім: а воды былі ім сьцяною з правага і зь левага боку."},{"book":"ВЫХАД","chapter":"14","verse":"23","text":"Пагналіся Егіпцяне, і ўвайшлі за імі ўсярэдзіну мора ўсе коні фараонавыя, калясьніцы ягоныя і верхаўцы ягоныя."},{"book":"ВЫХАД","chapter":"14","verse":"24","text":"І ў ранішнюю варту паглядзеў Гасподзь на табар Егіпцянаў з слупа вогненнага і воблачнага і прывёў у замяшаньне табар Егіпцянаў;"},{"book":"ВЫХАД","chapter":"14","verse":"25","text":"і зьнярухоміў колы ў калясьніцах іхніх, так што яны валаклі іх зь цяжкасьцю. І сказалі Егіпцяне: пабяжым ад Ізраільцянаў, бо Гасподзь змагаецца за іх супроць Егіпцянаў."},{"book":"ВЫХАД","chapter":"14","verse":"26","text":"І сказаў Гасподзь Майсею: працягні руку тваю на мора, і хай павернуцца воды на Егіпцянаў, на калясьніцы іхнія і на верхаўцоў іхніх."},{"book":"ВЫХАД","chapter":"14","verse":"27","text":"І прасьцёр Майсей руку сваю на мора, і пад раніцу вада вярнулася ў сваё месца; а Егіпцяне беглі насустрач. Так патапіў Гасподзь Егіпцянаў сярод мора."},{"book":"ВЫХАД","chapter":"14","verse":"28","text":"І вада вярнулася і пакрыла калясьніцы і верхаўцоў усяго войска фараонавага, якія ўвайшлі за імі ў мора; не засталося ніводнага зь іх."},{"book":"ВЫХАД","chapter":"14","verse":"29","text":"А сыны Ізраілевыя прайшлі па сушы сярод мора: воды былі ім сьцяною па правы і па левы бок."},{"book":"ВЫХАД","chapter":"14","verse":"30","text":"І выбавіў Гасподзь у дзень той Ізраільцянаў з рук Егіпцянаў, і ўбачылі сыны Ізраілевыя Егіпцянаў мёртвых на беразе мора."},{"book":"ВЫХАД","chapter":"14","verse":"31","text":"І ўбачылі Ізраільцяне руку вялікую, якую прасьцёр Гасподзь над Егіпцянамі, і спалохаўся народ Госпада і паверыў Госпаду і Майсею, рабу Ягонаму."}]}