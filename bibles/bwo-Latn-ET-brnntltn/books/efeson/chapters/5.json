{"data":[{"book":"Efeson","chapter":"5","verse":"1","text":"Haniyere okoon shuneets nanaúotskok'o itwere Ik' shuuts sha'irwotsi wotoore,"},{"book":"Efeson","chapter":"5","verse":"2","text":"Krstos noon b́ shuntsok'onat Ik'o geneúshit sheeng sháák' detsts imonat wosho woshdek't b́ kasho noosh beshidek't b́ imtsok'o itwere shunon beewere,."},{"book":"Efeson","chapter":"5","verse":"3","text":"Han naari keewan Krstiyaniyosh b́ geyirawotse wido wee kon naari kiimo wee jaalo itokere shishek'aye."},{"book":"Efeson","chapter":"5","verse":"4","text":"Maniyere dab Ik'osh udo t'intswere bako iritwonat dárts ash keewo, wee aatsni keewu keewo itesh woteratse, hank'o keewan itsh geyiratse."},{"book":"Efeson","chapter":"5","verse":"5","text":"Gobetso b́ witiyal, kon naari kim fin finiruwo b́ wotiyal, wee woteraw Ik'o ik'iyok'o wotts jaalo b́ wotiyal, Krstosnat Ik' mengstotse bano b́ dashawok'o dande'ere."},{"book":"Efeson","chapter":"5","verse":"6","text":"Keewanotsatse tuutson aleraw ashuwotsats Ik' fayo b́ wetwotse konwor woteraw keewon itn ant'elck'aye."},{"book":"Efeson","chapter":"5","verse":"7","text":"Mansh aleraw ashuwotsnton ik wotk'ayere,"},{"book":"Efeson","chapter":"5","verse":"8","text":"Yoots it t'alwwotsiye it teshi, andomo doonzok it wotsosh sháán itne mansh sháánon beyiru ashuwotskok'o sha'ore."},{"book":"Efeson","chapter":"5","verse":"9","text":"Doo jamo, kááwonat ari shuwo b́ daatset shááanokne."},{"book":"Efeson","chapter":"5","verse":"10","text":"Mansh doonzo geneúshit keewo eeg b́ wotok'o p'ec'ar s'iilere."},{"book":"Efeson","chapter":"5","verse":"11","text":"Shuu deshaw t'alwi finonton ik wotk'ayere maniyere shááno maants kishde'er kitswere."},{"book":"Efeson","chapter":"5","verse":"12","text":"T'alwotse beyiru ashuwots ááshon bok'aliru keewo keewonwor dab jiitsike."},{"book":"Efeson","chapter":"5","verse":"13","text":"Jam keewo shááno maants b́ woor eeg b́ arok'o shiratsne b́ be'eti."},{"book":"Efeson","chapter":"5","verse":"14","text":"Shiratse be'eyiru jamo shááne, mansh,"},{"book":"Efeson","chapter":"5","verse":"15","text":"Eshe aawk'o it beyirwok'o t'iwintsde'ere dan teleef danetswotsk'owa bako danteleef deshawwotskok'o beek'ayere."},{"book":"Efeson","chapter":"5","verse":"16","text":"5:16 K'ol. 4:5  Dúran gond b́ wottsotse itsh imets aawo b́ besheraniyere bín finore."},{"book":"Efeson","chapter":"5","verse":"17","text":"Mansh doonzo shuno eeg b́ wotok'o t'iwintswere bako dartswotsi wotk'ayere."},{"book":"Efeson","chapter":"5","verse":"18","text":"T'afiyo maants itn b́ dametwotse woyiniyon dutsets bíron mashk'ayere, maniyere S'ayin Shayiron s'eenere."},{"book":"Efeson","chapter":"5","verse":"19","text":"Duubonat udon, Shayiri jááwonowere it ats atsewo keewewere, it maac'otse kishde jááwar duwr doonzo udoore."},{"book":"Efeson","chapter":"5","verse":"20","text":"5:19-20 K'ol. 3:16-17  Jam keewosh no doonzo Iyesus Krstos shútson jam aawo Ik'o Niho udoore."},{"book":"Efeson","chapter":"5","verse":"21","text":"Krstos mangosha err ititsere iko ikosh alewee."},{"book":"Efeson","chapter":"5","verse":"22","text":"Máátswotso! doonzo Iyesussh it aleyrwok'o it kenih kenihosh alewere,"},{"book":"Efeson","chapter":"5","verse":"23","text":"Krstos bí ats wotts Ik' mowush took'onat bin kashitwo b́wottsok'o kenihonwere b́ máátsush tooke."},{"book":"Efeson","chapter":"5","verse":"24","text":"Ik' moow Krstossh bi aleyirwok'o máátswots jam keewon bo kenihosh alewne."},{"book":"Efeson","chapter":"5","verse":"25","text":"Kenihwotso! Krstos Ik' moowu b́ shuntsok'onat b́ tooko bish beshidek't b́ imtsok'o itwere it máátswotsi shunere,"},{"book":"Efeson","chapter":"5","verse":"26","text":"Krstos han b́ k'al Ik' moow S'ayintsosh geeyatniye, b́ S'ayintswere b́ aap'iweeron aatson mashdek'tniye."},{"book":"Efeson","chapter":"5","verse":"27","text":"Hank'on kiimo wee shiits aak'o wee han arts k'osh gond keewo biyatse b́ datserawo S'ayinat biyatse eeg eeg deshaw sheeng woshdek'tniye b́ maants b́ t'intsi."},{"book":"Efeson","chapter":"5","verse":"28","text":"Eshe kenihwots bo tooko boshunirwok'o bo mááts máátso shunne, b́ máátsu shunirwo b́ tooke b́ shuniri."},{"book":"Efeson","chapter":"5","verse":"29","text":"B́ took atso shit'etwo konwor aaliye, dab Krstos Ik' moosh b́ k'alirwok'o b́ manziti, b́ dugniti."},{"book":"Efeson","chapter":"5","verse":"30","text":"Noowere Krstos atsi kaywots noone,"},{"book":"Efeson","chapter":"5","verse":"31","text":"5:31 Aze. 2:24  «Hank'on asho b́ nihinat bíndn k'ayir b́ máátswats b́ deeshiti, gitetswotswere ik atse bowotiti» eteere."},{"book":"Efeson","chapter":"5","verse":"32","text":"Ááshts keewanwere eene, hanowere t etir Krstosnat Ik' maats aridek'atniye."},{"book":"Efeson","chapter":"5","verse":"33","text":"Ernmó keewan itne b́ s'iliri, mansh keniho b́ máátsu b́ tookok'o woshde'er shune, máátsunwere b kenihi mangiwye."}]}