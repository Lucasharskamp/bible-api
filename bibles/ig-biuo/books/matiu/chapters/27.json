{"data":[{"book":"Matiu","chapter":"27","verse":"1","text":"Mgbe chi bọrọ, ndịisi nchụaja niile na ndị okenye gbara izu megide Jisọs otu ha ga-esi gbuo ya."},{"book":"Matiu","chapter":"27","verse":"2","text":"Ya mere, ha kere ya agbụ, duru ya pụọ, nyefee ya nʼaka Pailet onye bụ gọvanọ."},{"book":"Matiu","chapter":"27","verse":"3","text":"Mgbe Judas, onye ahụ rara Jisọs nye, hụrụ na a maala Jisọs ikpe ọnwụ, o chegharịrị weghachikwara ndịisi nchụaja na ndị okenye iri ego ọlaọcha atọ ahụ."},{"book":"Matiu","chapter":"27","verse":"4","text":"Ọ kwuru sị, “Emehiela m, site na ịrara onye aka ya dị ọcha nye ọnwụ.”"},{"book":"Matiu","chapter":"27","verse":"5","text":"Ọ wụsara ego ọlaọcha ahụ nʼala ụlọnsọ, pụọ gaa kwụọ ụdọ."},{"book":"Matiu","chapter":"27","verse":"6","text":"Ndịisi nchụaja tụtụkọtara ego ahụ kwuo sị, “O megidere iwu itinye ego a nʼime ụlọakụ, nʼihi na ọ bụ ego ọbara.”"},{"book":"Matiu","chapter":"27","verse":"7","text":"Mgbe ha gbasịrị izu, ha kwekọtara ma were ego ahụ zụta ala nʼaka otu ọkpụ ite. Ha mere ala ahụ ka ọ bụrụ ebe a na-eli ndị ọbịa."},{"book":"Matiu","chapter":"27","verse":"8","text":"Nke a mere e ji na-akpọ ala ahụ, “Ala Ọbara,”27:8 Maọbụ, Ubi Ọbara ruo taa."},{"book":"Matiu","chapter":"27","verse":"9","text":"Nʼụzọ dị otu a, okwu e kwuru site nʼọnụ Jeremaya onye amụma mezuru. “Ha tụtụkọtara mkpụrụ ego ọlaọcha iri atọ, bụ ọnụahịa onye ahụ, nke ụfọdụ nʼime ụmụ Izrel kpebiri na a ga-akwụ nʼisi ya."},{"book":"Matiu","chapter":"27","verse":"10","text":"Ha ji ego ahụ zụọ ubi onye ọkpụ ite, dị ka Onyenwe anyị nyere m iwu.”27:10 Zek 11:12,13; Jer 19:1-13; 32:6-9"},{"book":"Matiu","chapter":"27","verse":"11","text":"Nʼoge a Jisọs guzo nʼihu gọvanọ. Gọvanọ jụrụ ya sị, “Ị bụ eze ndị Juu?”"},{"book":"Matiu","chapter":"27","verse":"12","text":"Mgbe ndịisi nchụaja na ndị okenye boro ya ebubo ụgha, o kwughị ihe ọbụla."},{"book":"Matiu","chapter":"27","verse":"13","text":"Ya mere, Pailet sịrị ya, “Ị naghị anụ ihe ndị a niile ha na-ebo gị?”"},{"book":"Matiu","chapter":"27","verse":"14","text":"Ma ọ zaghị ọ bụladị otu mkpụrụ okwu nʼebubo ndị ahụ. Ihe a gbagwojuru gọvanọ anya nke ukwuu."},{"book":"Matiu","chapter":"27","verse":"15","text":"Ugbu a, ọ bụ omenaala gọvanọ nʼoge mmemme na ọ ga-ahapụ otu onye mkpọrọ, bụ onye igwe mmadụ họọrọ."},{"book":"Matiu","chapter":"27","verse":"16","text":"Ma nʼoge a e nwere otu onye mkpọrọ nke ọtụtụ mmadụ maara nke ọma. A na-akpọ Jisọs Barabas."},{"book":"Matiu","chapter":"27","verse":"17","text":"Mgbe igwe mmadụ niile zukọrọ, Pailet sịrị ha, “Onye ka unu chọrọ ka m hapụrụ unu, ọ bụ Jisọs Barabas ka ọ bụ Jisọs onye a na-akpọ Kraịst?”"},{"book":"Matiu","chapter":"27","verse":"18","text":"Nʼihi na ọ maara nke ọma na ọ bụ site nʼekworo ka ha ji rara Jisọs nye nʼaka ya."},{"book":"Matiu","chapter":"27","verse":"19","text":"Mgbe ọ nọkwasịrị nʼelu oche ikpe ya, nwunye ya zitere ozi sị ya, “Wepụkwa aka gị nʼihe gbasara nwoke onye ezi omume ahụ. Nʼihi na ahụjuru m anya na nrọ nʼabalị gara aga nʼihi ya.”"},{"book":"Matiu","chapter":"27","verse":"20","text":"Ma ndịisi nchụaja na ndị okenye kwagidere igwe mmadụ ahụ ka ha rịọ ya, ka ọ hapụrụ ha Barabas, ma nye ha Jisọs ka ha gbuo ya."},{"book":"Matiu","chapter":"27","verse":"21","text":"Ọzọkwa, gọvanọ sịrị ha, “Nʼime mmadụ abụọ ndị a onye ka unu chọrọ ka m hapụrụ unu?”"},{"book":"Matiu","chapter":"27","verse":"22","text":"Pailet sịrị ha, “Gịnị ka m ga-eme Jisọs onye a na-akpọ Kraịst?”"},{"book":"Matiu","chapter":"27","verse":"23","text":"Ọ jụrụ ha sị, “Ọ bụ nʼihi gịnị? Olee ihe ọjọọ o mere?”"},{"book":"Matiu","chapter":"27","verse":"24","text":"Mgbe Pailet hụrụ na o nweghị ihe ọ pụrụ ime, kama na ụzụ na ọgbaaghara na-amalite. O weere mmiri kwọọ aka ya nʼihu igwe mmadụ ahụ sị ha, “Aka m dị ọcha nʼebe ọbara nwoke a dị. Jirinụ aka unu hụ maka ya.”"},{"book":"Matiu","chapter":"27","verse":"25","text":"Igwe mmadụ ahụ zaghachiri ya nʼotu olu sị, “Ka ọbara ya dị nʼisi anyị na nʼisi ụmụ anyị!”"},{"book":"Matiu","chapter":"27","verse":"26","text":"Mgbe ahụ ọ hapụụrụ ha Barabas. Mgbe ọ pịachara Jisọs ihe, ọ raara ya nye ka ha kpọgide ya nʼobe."},{"book":"Matiu","chapter":"27","verse":"27","text":"Mgbe ahụ ndị agha gọvanọ duuru Jisọs baa nʼogige ụlọ ndị agha,27:27 Nke a na-akpọ Pritoriọm nʼasụsụ Griik. mee ka otu ndị agha niile gbaa ya gburugburu."},{"book":"Matiu","chapter":"27","verse":"28","text":"Ha yipụrụ ya uwe ya, yinye ya uwe mwụda na-acha uhie uhie."},{"book":"Matiu","chapter":"27","verse":"29","text":"Ha kpara okpueze nke e ji ogwu mee, kpukwasị ya nʼisi. Ha tinyekwara ya mkpara achara nʼaka nri, gbuo ikpere nʼala nʼihu ya, na-akwa ya emo na-asị, “Ekele, Eze ndị Juu!”"},{"book":"Matiu","chapter":"27","verse":"30","text":"Ha gbụrụ ya ọnụ mmiri asọ, werekwa osisi ahụ kụọ ya nʼisi ọtụtụ mgbe."},{"book":"Matiu","chapter":"27","verse":"31","text":"Mgbe ha ji ya mechaa ihe ọchị, ha yipụrụ ya uwe ahụ, yinyekwa ya uwe nke ya, duuru ya pụọ, ịga kpọgide ya nʼobe."},{"book":"Matiu","chapter":"27","verse":"32","text":"Mgbe ha na-apụ, ha zutere otu nwoke onye obodo Sirini a na-akpọ Saimọn. Ha manyere ya ka o buru obe ya."},{"book":"Matiu","chapter":"27","verse":"33","text":"Mgbe ha bịarutere nʼebe a na-akpọ Gọlgọta (nke pụtara, “ebe okpokoro isi”)."},{"book":"Matiu","chapter":"27","verse":"34","text":"Ha nyere ya mmanya a gwara ọgwụ ilu ka ọ ṅụọ. Mgbe o detụrụ ya ire, o kweghị ya ọṅụṅụ."},{"book":"Matiu","chapter":"27","verse":"35","text":"Mgbe ha kpọgidechara ya nʼelu obe. Ha fere nza nke ha jiri kee uwe ya nʼetiti onwe ha.27:35 Imezu ihe e dere nʼAbụ Ọma 22:18."},{"book":"Matiu","chapter":"27","verse":"36","text":"Ha nọdụkwara ala nʼebe ahụ na-eche ya nche."},{"book":"Matiu","chapter":"27","verse":"37","text":"Nʼelu ebe isi ya dị, ka ha debere ihe ha dekwasịrị ebubo ha boro ya. Nke a bụ ihe ha dere:"},{"book":"Matiu","chapter":"27","verse":"38","text":"Ha kpọgidekwara ya na ndị ohi abụọ nʼobe. Otu onye nʼaka nri, onye nke ọzọ nʼaka ekpe ya."},{"book":"Matiu","chapter":"27","verse":"39","text":"Ndị na-agafe nʼụzọ na-ekwutọ ya, na-efufekwa isi ha,"},{"book":"Matiu","chapter":"27","verse":"40","text":"na-asịkwa, “Leenụ onye nwere ike ịkwatu ụlọnsọ Chineke wughachi ya na mkpụrụ ụbọchị atọ! Zọpụtanụ onwe gị! Ọ bụrụ na ị bụ Ọkpara Chineke si nʼelu obe ahụ rịdata!”"},{"book":"Matiu","chapter":"27","verse":"41","text":"Ndịisi nchụaja, ndị ozizi iwu na ndị okenye sokwa na-eme ya ihe ọchị, na-asị,"},{"book":"Matiu","chapter":"27","verse":"42","text":"“Ọ zọpụtara ndị ọzọ, ma o nweghị ike ịzọpụta onwe ya. Ọ bụ eze ndị Izrel; ya si nʼelu obe rịdata ugbu a, anyị ga-ekwerekwa na ya."},{"book":"Matiu","chapter":"27","verse":"43","text":"Ọ tụkwasịrị Chineke obi, ọ bụrụ na ọ masịrị Chineke, ya napụta ya ugbua, nʼihi na o kwuru sị, ‘Abụ m Ọkpara Chineke. ’ ”"},{"book":"Matiu","chapter":"27","verse":"44","text":"Ọ bụladị ndị ohi ahụ a kpọgidekọrọ ha na ya nʼobe nọkwa na-akparị ya."},{"book":"Matiu","chapter":"27","verse":"45","text":"Ma site nʼelekere iri na abụọ nke ehihie ruo nʼelekere atọ nke ehihie, ọchịchịrị gbachikọtara nʼala ahụ niile."},{"book":"Matiu","chapter":"27","verse":"46","text":"Nʼoge dị ka elekere atọ nke ehihie, Jisọs tiri mkpu nʼoke olu sị, “Elọi, Elọi, lama sabaktani?” (nke pụtara, “Chineke m, Chineke m, gịnị mere i jiri hapụ m?”).27:46 Abụ 22:1"},{"book":"Matiu","chapter":"27","verse":"47","text":"Mgbe ụfọdụ ndị guzo nʼebe ahụ nụrụ nke a, ha sịrị, “Ọ na-akpọ Ịlaịja.”"},{"book":"Matiu","chapter":"27","verse":"48","text":"Nʼotu oge ahụ kwa otu onye nʼime ha gbaara ọsọ were ogbo denye ya na mmanya gbara ụka, fanye ya nʼosisi, welie ya elu, chee ya ka ọ ṅụọ."},{"book":"Matiu","chapter":"27","verse":"49","text":"Ma ndị ọzọ sịrị, “Hapụnụ, ka anyị lee ma Ịlaịja ọ ga-abịa ịzọpụta ya.”"},{"book":"Matiu","chapter":"27","verse":"50","text":"Ọzọkwa, Jisọs jiri oke olu tie mkpu, kubie ume."},{"book":"Matiu","chapter":"27","verse":"51","text":"Nʼotu ntabi anya ahụ kwa, akwa mgbochi nke ụlọnsọ ahụ gbawara site nʼelu ruo nʼala. Ala makwara jijiji. Nkume tiwasịkwara."},{"book":"Matiu","chapter":"27","verse":"52","text":"Ala ili meghere. A hụrụ ọtụtụ ndị nsọ, ndị nwụrụ anwụ, ka e mere ka ha si nʼọnwụ bilie."},{"book":"Matiu","chapter":"27","verse":"53","text":"Mgbe ha sitere nʼọnwụ bilie, ha hapụrụ ili ha banye nʼime obodo nsọ, gosikwa ọtụtụ mmadụ onwe ha."},{"book":"Matiu","chapter":"27","verse":"54","text":"Mgbe ọchịagha, na ndị ya ha nọ nʼebe ahụ na-eche Jisọs nche hụrụ ala ọma jijiji a, na ihe niile mere, ha tụrụ oke egwu. Ha kwuru sị, “Nʼezie, nwoke a bụ Ọkpara Chineke!”"},{"book":"Matiu","chapter":"27","verse":"55","text":"Ọtụtụ ụmụ nwanyị nọ nʼebe ahụ, ndị guzo nʼebe dị anya na-ele ihe na-eme. Ha si Galili soro Jisọs, na-ejere ya ozi.27:55 Nʼihi ịhụ maka mkpa ya"},{"book":"Matiu","chapter":"27","verse":"56","text":"Nʼime ha bụ Meri Magdalin, na Meri nne Jemis na Josef, na nne ụmụ Zebedi."},{"book":"Matiu","chapter":"27","verse":"57","text":"Mgbe o ruru anyasị, otu onye ọgaranya si Arimatia aha ya bụ Josef. Onye ya onwe ya bụkwa onye na-eso ụzọ Jisọs,"},{"book":"Matiu","chapter":"27","verse":"58","text":"jekwuuru Pailet rịọọ ya ka e bunye ya ozu Jisọs. Pailet nyere iwu ka e bunye ya ozu ahụ."},{"book":"Matiu","chapter":"27","verse":"59","text":"Josef buuru ozu ya, were ezi akwa ọcha linin na-enwu enwu fụchie ya,"},{"book":"Matiu","chapter":"27","verse":"60","text":"ma gaa lie ya nʼili ọhụrụ nke o gwuuru onwe ya, nʼetiti nkume. O jikwa otu nkume buru ibu kpuchie ọnụ ụzọ ili ahụ, hapụ ya laa."},{"book":"Matiu","chapter":"27","verse":"61","text":"Meri Magdalin na Meri nke ọzọ nọ na-ebe ahụ, ha nọdụrụ ala na ncherita ihu ili ahụ."},{"book":"Matiu","chapter":"27","verse":"62","text":"Nʼechi ya, nke bụ ụbọchị na-eso ụbọchị Nkwadebe, ndịisi nchụaja na ndị Farisii zukọrọ jekwuru Pailet."},{"book":"Matiu","chapter":"27","verse":"63","text":"Ha kwuru sị, “Nna anyị ukwu, anyị na-echeta na mgbe onye ụgha ahụ dị ndụ, ọ sịrị na ya ga-esi nʼọnwụ bilie mgbe ụbọchị atọ gasịrị."},{"book":"Matiu","chapter":"27","verse":"64","text":"Ya mere, nye iwu ka ndị agha gị na-eche ili ya nche, ruo mgbe ụbọchị atọ gasịrị. Nke a ga-egbochi ndị na-eso ụzọ ya ịga zuru ozu ya. Ka ha ghara ị sịkwa ndị mmadụ na o sitela nʼọnwụ bilie. Ọ bụrụ na ha agha ụgha dị otu a, ọ ga-ajọrọ anyị njọ mgbe ahụ karịa na mbụ.”"},{"book":"Matiu","chapter":"27","verse":"65","text":"Pailet gwara ha sị, “Unu nwere otu ndị agha na-eche nche, kpọrọnụ ha gaa mechisie ili ahụ ike dị ka unu si maara eme.”"},{"book":"Matiu","chapter":"27","verse":"66","text":"Ya mere, ha kpọrọ ndị agha gaa mechizie ọnụ ili ahụ. Ha kakwara akara nʼelu nkume ahụ."}]}