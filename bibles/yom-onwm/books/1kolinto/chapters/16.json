{"data":[{"book":"1 Kolinto","chapter":"16","verse":"1","text":"Mu matedi zimbongo ziozi zilembo kungu mu diambu di banlongo badi ku Yelusalemi, bika beno mamveno lulandakana banga bu ndikambila Mabundu ma Ngalatiya :"},{"book":"1 Kolinto","chapter":"16","verse":"2","text":"mu kadika lumbu kitheti ki Sabala, bika kadika mutu ku nzoꞌandi katula va ndambu zimbongo, boso buididi mbakuluꞌandi, muingi lubika vingila ndizuluꞌama mu khungulu zimbongo."},{"book":"1 Kolinto","chapter":"16","verse":"3","text":"Bu ndiela kuiza, ndiela vana minkanda ayi zithumunu kuidi batu boboluela sobula beno veka ayi ndiela ku bafidisa ayi makaba meno ku Yelusalemi."},{"book":"1 Kolinto","chapter":"16","verse":"4","text":"Enati bufueni kuidi minu mu kuenda, buna bela kuenda yama."},{"book":"1 Kolinto","chapter":"16","verse":"5","text":"Ndiela kuiza kuidi beno minu mana viokila ku Maseduani bila mfueti viokila ku Maseduani."},{"book":"1 Kolinto","chapter":"16","verse":"6","text":"Mananga ndiela vuanda yeno ndambu bilumbu voti mananga kuidi beno ndiela viokisila tsungi yi kiozi kingolo ; muingi luba kutsadisa mu landakana nzilꞌama, buba koso ku ndinkuenda."},{"book":"1 Kolinto","chapter":"16","verse":"7","text":"Mbengi ti tumonana yeno buabu bu ndimvioka kaka, vayi tsidi diana enati Pfumu tidi, ndiela kala yeno ndambu bilumbu."},{"book":"1 Kolinto","chapter":"16","verse":"8","text":"Muaki ndiela vuanda ku Efeso nate mu lumbu ki Pantekoti."},{"book":"1 Kolinto","chapter":"16","verse":"9","text":"Bila muelo wunneni banzibudidi mu diambu di sala kisalu kinneni ayi kimfunu ; ka diambu ko bambeni badi bawombo."},{"book":"1 Kolinto","chapter":"16","verse":"10","text":"Enati Timote wizidi, luvanga mamo mafueni muingi kabika ba mona boma, bila wunsalanga kisalu ki Pfumu banga minu."},{"book":"1 Kolinto","chapter":"16","verse":"11","text":"Mutu kabika kunlenza. Lunsadisa mu landakana nzilꞌandi mu ndembama, mu diambu kavutuka kuidi minu, bila ndilembo mvingila va kimosi ayi bakhomba."},{"book":"1 Kolinto","chapter":"16","verse":"12","text":"Mu diambu di khombꞌeto Apolo, zikhumbu ziwombo ndinlebila muingi kiza lutala ayi bakhomba, vayi nate buabu kakadi baka bu kuizila. Nzebi ti wela kuiza kulutala bu kela baka diluaku."},{"book":"1 Kolinto","chapter":"16","verse":"13","text":"Luzibula meso ; luba bakinda mu minu ; luba bukhafi ; luba batu bakinda !"},{"book":"1 Kolinto","chapter":"16","verse":"14","text":"Mamoso malumvanganga, lumavangila mu luzolo."},{"book":"1 Kolinto","chapter":"16","verse":"15","text":"Zikhomba, ndikululubula : luzebi Sitefanasi ayi nzo andi ; luzebi ti bawu batu batheti mu balula mintima mu Akayi ayi bakiyekula mu sadila banlongo."},{"book":"1 Kolinto","chapter":"16","verse":"16","text":"Diawu, beno mamveno, lutumukina batu ba phila yoyo ayi lutumukina woso kuandi mutu wunsalanga yawu va kimosi ayi wunsalanga kisalu ki phila yoyi."},{"book":"1 Kolinto","chapter":"16","verse":"17","text":"Khini yiwombo ndimona mu ndizulu yi Sitefanasi, Folitunasi ayi Akayikusi bila bawu batsadisidi mu mambu momo beno lusia kutsadisila ko."},{"book":"1 Kolinto","chapter":"16","verse":"18","text":"Bawu bakuludi ntimꞌama ayi bakuludi mintima mieno. Bika luzabanga batu ba phila yoyi."},{"book":"1 Kolinto","chapter":"16","verse":"19","text":"Batu badi mu mabundu madi ku ndambu yi Azi, baluveni mboti. Akilasi ayi Pilisiye va kimosi ayi dibundu dinkutakananga ku nzo awu baluveni mboti mu dizina di Pfumu."},{"book":"1 Kolinto","chapter":"16","verse":"20","text":"Bakhomba boso baluveni mboti. Luvanasana mboti beno na benomu fifasana besi kinlongo."},{"book":"1 Kolinto","chapter":"16","verse":"21","text":"Mboti eno yibedi kuidi minu veka Polo ; Minu veka tsonikini yawu mu mioko miama."},{"book":"1 Kolinto","chapter":"16","verse":"22","text":"Woso mutu wunkambu zolanga Pfumu bika kasingu ! Malanata. Bu dinsundula : Pfumu wizidi !"},{"book":"1 Kolinto","chapter":"16","verse":"23","text":"Bika nlemvo wu Pfumu eto Yesu Klisto wubanga yeno."},{"book":"1 Kolinto","chapter":"16","verse":"24","text":"Luzolo luama lubanga yeno beno boso mu Klisto Yesu. Ameni."}]}