{"data":[{"book":"Filipljanima","chapter":"4","verse":"1","text":"Draga braćo i sestre, volim vas i jedva čekam da vas vidim jer ste moja radost i nagrada za moj trud. Budite postojani u Gospodinu!"},{"book":"Filipljanima","chapter":"4","verse":"2","text":"Molim Evodiju i Sintihu da se ne svađaju i da budu složne u Gospodinu."},{"book":"Filipljanima","chapter":"4","verse":"3","text":"I tebe molim, vjerni prijatelju, pomozi im jer su se silno trudile u propovijedanju Radosne vijesti skupa sa mnom, Klementom i ostalim mojim suradnicima kojih su imena zapisana u Knjizi života."},{"book":"Filipljanima","chapter":"4","verse":"4","text":"Uvijek se radujte u Gospodinu. Da ponovim: radujte se!"},{"book":"Filipljanima","chapter":"4","verse":"5","text":"Neka vaša blagost bude poznata svim ljudima. Gospodin je blizu!"},{"book":"Filipljanima","chapter":"4","verse":"6","text":"Ne brinite se ni za što; radije se molite za sve; iznesite Bogu sve svoje potrebe, sa zahvalnošću."},{"book":"Filipljanima","chapter":"4","verse":"7","text":"Tako ćete iskusiti Božji mir koji nadilazi svaki razum. On će čuvati vaša srca i vaš um u Kristu Isusu."},{"book":"Filipljanima","chapter":"4","verse":"8","text":"Na završetku, draga braćo, još samo ovo: usmjerite svoje misli na ono što je istinito, čestito i pravedno, na ono što je čisto, hvalevrijedno i kreposno."},{"book":"Filipljanima","chapter":"4","verse":"9","text":"Postupajte kao što ste naučili i čuli od mene i kao što ste mene vidjeli činiti, pa će Bog mira biti s vama."},{"book":"Filipljanima","chapter":"4","verse":"10","text":"Silno sam se razveselio u Gospodinu što opet skrbite za mene. Znam da se uvijek o meni brinete, ali neko vrijeme niste mi imali prilike pomoći."},{"book":"Filipljanima","chapter":"4","verse":"11","text":"Ne govorim to zbog oskudice. Naučio sam biti zadovoljan u svakoj prigodi."},{"book":"Filipljanima","chapter":"4","verse":"12","text":"Znam oskudijevati, a znam i obilovati. Na sve sam naviknuo: i biti sit i gladovati, i obilovati i oskudijevati."},{"book":"Filipljanima","chapter":"4","verse":"13","text":"Sve mogu u Kristu koji mi daje snagu."},{"book":"Filipljanima","chapter":"4","verse":"14","text":"Ali ipak je lijepo od vas što ste mi pomogli u nevolji."},{"book":"Filipljanima","chapter":"4","verse":"15","text":"Dobro znate da mi u početku propovijedanja evanđelja, kad sam otputovao iz Makedonije, nijedna crkva nije financijski pomogla—osim vas Filipljana."},{"book":"Filipljanima","chapter":"4","verse":"16","text":"Čak ste mi i dok sam boravio u Solunu jedanput ili dvaput poslali pomoć za moje potrebe."},{"book":"Filipljanima","chapter":"4","verse":"17","text":"Ne govorim to zato što tražim od vas dar. Želim samo da vaša nagrada bude još veća."},{"book":"Filipljanima","chapter":"4","verse":"18","text":"Sada imam svega dostatno; čak mi i pretječe! Namirili ste sve moje potrebe darom koji ste mi poslali po Epafroditu, tom vašom žrtvom, “ugodnim mirisom” Bogu."},{"book":"Filipljanima","chapter":"4","verse":"19","text":"A isti Bog ispunit će i sve vaše potrebe prema svojemu raskošnom bogatstvu, u Kristu Isusu."},{"book":"Filipljanima","chapter":"4","verse":"20","text":"Neka je slava našemu Bogu Ocu u vijeke vjekova! Amen."},{"book":"Filipljanima","chapter":"4","verse":"21","text":"Pozdravite ondje pojedinačno svakoga svetoga u Kristu Isusu. Pozdravljaju vas braća koja su sa mnom."},{"book":"Filipljanima","chapter":"4","verse":"22","text":"I svi drugi sveti vas pozdravljaju, posebice oni koji rade na carevu dvoru."},{"book":"Filipljanima","chapter":"4","verse":"23","text":"Neka milost našega Gospodina Isusa bude s vašim duhom!"}]}