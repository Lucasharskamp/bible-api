{"data":[{"book":"زبور","chapter":"119","verse":"1","text":"مبارک ہیں وہ جن کا چال چلن بےالزام ہے، جو رب کی شریعت کے مطابق زندگی گزارتے ہیں۔"},{"book":"زبور","chapter":"119","verse":"2","text":"مبارک ہیں وہ جو اُس کے احکام پر عمل کرتے اور پورے دل سے اُس کے طالب رہتے ہیں،"},{"book":"زبور","chapter":"119","verse":"3","text":"جو بدی نہیں کرتے بلکہ اُس کی راہوں پر چلتے ہیں۔"},{"book":"زبور","chapter":"119","verse":"4","text":"تُو نے ہمیں اپنے احکام دیئے ہیں، اور تُو چاہتا ہے کہ ہم ہر لحاظ سے اُن کے تابع رہیں۔"},{"book":"زبور","chapter":"119","verse":"5","text":"کاش میری راہیں اِتنی پختہ ہوں کہ مَیں ثابت قدمی سے تیرے احکام پر عمل کروں!"},{"book":"زبور","chapter":"119","verse":"6","text":"تب مَیں شرمندہ نہیں ہوں گا، کیونکہ میری آنکھیں تیرے تمام احکام پر لگی رہیں گی۔"},{"book":"زبور","chapter":"119","verse":"7","text":"جتنا مَیں تیرے باانصاف فیصلوں کے بارے میں سیکھوں گا اُتنا ہی دیانت دار دل سے تیری ستائش کروں گا۔"},{"book":"زبور","chapter":"119","verse":"8","text":"تیرے احکام پر مَیں ہر وقت عمل کروں گا۔ مجھے پوری طرح ترک نہ کر!"},{"book":"زبور","chapter":"119","verse":"9","text":"نوجوان اپنی راہ کو کس طرح پاک رکھے؟ اِس طرح کہ تیرے کلام کے مطابق زندگی گزارے۔"},{"book":"زبور","chapter":"119","verse":"10","text":"مَیں پورے دل سے تیرا طالب رہا ہوں۔ مجھے اپنے احکام سے بھٹکنے نہ دے۔"},{"book":"زبور","chapter":"119","verse":"11","text":"مَیں نے تیرا کلام اپنے دل میں محفوظ رکھا ہے تاکہ تیرا گناہ نہ کروں۔"},{"book":"زبور","chapter":"119","verse":"12","text":"اے رب، تیری حمد ہو! مجھے اپنے احکام سکھا۔"},{"book":"زبور","chapter":"119","verse":"13","text":"اپنے ہونٹوں سے مَیں دوسروں کو تیرے منہ کی تمام ہدایات سناتا ہوں۔"},{"book":"زبور","chapter":"119","verse":"14","text":"مَیں تیرے احکام کی راہ سے اُتنا لطف اندوز ہوتا ہوں جتنا کہ ہر طرح کی دولت سے۔"},{"book":"زبور","chapter":"119","verse":"15","text":"مَیں تیری ہدایات میں محوِ خیال رہوں گا اور تیری راہوں کو تکتا رہوں گا۔"},{"book":"زبور","chapter":"119","verse":"16","text":"مَیں تیرے فرمانوں سے لطف اندوز ہوتا ہوں اور تیرا کلام نہیں بھولتا۔"},{"book":"زبور","chapter":"119","verse":"17","text":"اپنے خادم سے بھلائی کر تاکہ مَیں زندہ رہوں اور تیرے کلام کے مطابق زندگی گزاروں۔"},{"book":"زبور","chapter":"119","verse":"18","text":"میری آنکھوں کو کھول تاکہ تیری شریعت کے عجائب دیکھوں۔"},{"book":"زبور","chapter":"119","verse":"19","text":"دنیا میں مَیں پردیسی ہی ہوں۔ اپنے احکام مجھ سے چھپائے نہ رکھ!"},{"book":"زبور","chapter":"119","verse":"20","text":"میری جان ہر وقت تیری ہدایات کی آرزو کرتے کرتے نڈھال ہو رہی ہے۔"},{"book":"زبور","chapter":"119","verse":"21","text":"تُو مغروروں کو ڈانٹتا ہے۔ اُن پر لعنت جو تیرے احکام سے بھٹک جاتے ہیں!"},{"book":"زبور","chapter":"119","verse":"22","text":"مجھے لوگوں کی توہین اور تحقیر سے رِہائی دے، کیونکہ مَیں تیرے احکام کے تابع رہا ہوں۔"},{"book":"زبور","chapter":"119","verse":"23","text":"گو بزرگ میرے خلاف منصوبے باندھنے کے لئے بیٹھ گئے ہیں، تیرا خادم تیرے احکام میں محوِ خیال رہتا ہے۔"},{"book":"زبور","chapter":"119","verse":"24","text":"تیرے احکام سے ہی مَیں لطف اُٹھاتا ہوں، وہی میرے مشیر ہیں۔"},{"book":"زبور","chapter":"119","verse":"25","text":"میری جان خاک میں دب گئی ہے۔ اپنے کلام کے مطابق میری جان کو تازہ دم کر۔"},{"book":"زبور","chapter":"119","verse":"26","text":"مَیں نے اپنی راہیں بیان کیں تو تُو نے میری سنی۔ مجھے اپنے احکام سکھا۔"},{"book":"زبور","chapter":"119","verse":"27","text":"مجھے اپنے احکام کی راہ سمجھنے کے قابل بنا تاکہ تیرے عجائب میں محوِ خیال رہوں۔"},{"book":"زبور","chapter":"119","verse":"28","text":"میری جان دُکھ کے مارے نڈھال ہو گئی ہے۔ مجھے اپنے کلام کے مطابق تقویت دے۔"},{"book":"زبور","chapter":"119","verse":"29","text":"فریب کی راہ مجھ سے دُور رکھ اور مجھے اپنی شریعت سے نواز۔"},{"book":"زبور","chapter":"119","verse":"30","text":"مَیں نے وفا کی راہ اختیار کر کے تیرے آئین اپنے سامنے رکھے ہیں۔"},{"book":"زبور","chapter":"119","verse":"31","text":"مَیں تیرے احکام سے لپٹا رہتا ہوں۔ اے رب، مجھے شرمندہ نہ ہونے دے۔"},{"book":"زبور","chapter":"119","verse":"32","text":"مَیں تیرے فرمانوں کی راہ پر دوڑتا ہوں، کیونکہ تُو نے میرے دل کو کشادگی بخشی ہے۔"},{"book":"زبور","chapter":"119","verse":"33","text":"اے رب، مجھے اپنے آئین کی راہ سکھا تو مَیں عمر بھر اُن پر عمل کروں گا۔"},{"book":"زبور","chapter":"119","verse":"34","text":"مجھے سمجھ عطا کر تاکہ تیری شریعت کے مطابق زندگی گزاروں اور پورے دل سے اُس کے تابع رہوں۔"},{"book":"زبور","chapter":"119","verse":"35","text":"اپنے احکام کی راہ پر میری راہنمائی کر، کیونکہ یہی مَیں پسند کرتا ہوں۔"},{"book":"زبور","chapter":"119","verse":"36","text":"میرے دل کو لالچ میں آنے نہ دے بلکہ اُسے اپنے فرمانوں کی طرف مائل کر۔"},{"book":"زبور","chapter":"119","verse":"37","text":"میری آنکھوں کو باطل چیزوں سے پھیر لے، اور مجھے اپنی راہوں پر سنبھال کر میری جان کو تازہ دم کر۔"},{"book":"زبور","chapter":"119","verse":"38","text":"جو وعدہ تُو نے اپنے خادم سے کیا وہ پورا کر تاکہ لوگ تیرا خوف مانیں۔"},{"book":"زبور","chapter":"119","verse":"39","text":"جس رُسوائی سے مجھے خوف ہے اُس کا خطرہ دُور کر، کیونکہ تیرے احکام اچھے ہیں۔"},{"book":"زبور","chapter":"119","verse":"40","text":"مَیں تیری ہدایات کا شدید آرزومند ہوں، اپنی راستی سے میری جان کو تازہ دم کر۔"},{"book":"زبور","chapter":"119","verse":"41","text":"اے رب، تیری شفقت اور وہ نجات جس کا وعدہ تُو نے کیا ہے مجھ تک پہنچے"},{"book":"زبور","chapter":"119","verse":"42","text":"تاکہ مَیں بےعزتی کرنے والے کو جواب دے سکوں۔ کیونکہ مَیں تیرے کلام پر بھروسا رکھتا ہوں۔"},{"book":"زبور","chapter":"119","verse":"43","text":"میرے منہ سے سچائی کا کلام نہ چھین، کیونکہ مَیں تیرے فرمانوں کے انتظار میں ہوں۔"},{"book":"زبور","chapter":"119","verse":"44","text":"مَیں ہر وقت تیری شریعت کی پیروی کروں گا، اب سے ابد تک اُس میں قائم رہوں گا۔"},{"book":"زبور","chapter":"119","verse":"45","text":"مَیں کھلے میدان میں چلتا پھروں گا، کیونکہ تیرے آئین کا طالب رہتا ہوں۔"},{"book":"زبور","chapter":"119","verse":"46","text":"مَیں شرم کئے بغیر بادشاہوں کے سامنے تیرے احکام بیان کروں گا۔"},{"book":"زبور","chapter":"119","verse":"47","text":"مَیں تیرے فرمانوں سے لطف اندوز ہوتا ہوں، وہ مجھے پیارے ہیں۔"},{"book":"زبور","chapter":"119","verse":"48","text":"مَیں اپنے ہاتھ تیرے فرمانوں کی طرف اُٹھاؤں گا، کیونکہ وہ مجھے پیارے ہیں۔ مَیں تیری ہدایات میں محوِ خیال رہوں گا۔"},{"book":"زبور","chapter":"119","verse":"49","text":"اُس بات کا خیال رکھ جو تُو نے اپنے خادم سے کی اور جس سے تُو نے مجھے اُمید دلائی ہے۔"},{"book":"زبور","chapter":"119","verse":"50","text":"مصیبت میں یہی تسلی کا باعث رہا ہے کہ تیرا کلام میری جان کو تازہ دم کرتا ہے۔"},{"book":"زبور","chapter":"119","verse":"51","text":"مغرور میرا حد سے زیادہ مذاق اُڑاتے ہیں، لیکن مَیں تیری شریعت سے دُور نہیں ہوتا۔"},{"book":"زبور","chapter":"119","verse":"52","text":"اے رب، مَیں تیرے قدیم فرمان یاد کرتا ہوں تو مجھے تسلی ملتی ہے۔"},{"book":"زبور","chapter":"119","verse":"53","text":"بےدینوں کو دیکھ کر مَیں آگ بگولا ہو جاتا ہوں، کیونکہ اُنہوں نے تیری شریعت کو ترک کیا ہے۔"},{"book":"زبور","chapter":"119","verse":"54","text":"جس گھر میں مَیں پردیسی ہوں اُس میں مَیں تیرے احکام کے گیت گاتا رہتا ہوں۔"},{"book":"زبور","chapter":"119","verse":"55","text":"اے رب، رات کو مَیں تیرا نام یاد کرتا ہوں، تیری شریعت پر عمل کرتا رہتا ہوں۔"},{"book":"زبور","chapter":"119","verse":"56","text":"یہ تیری بخشش ہے کہ مَیں تیرے آئین کی پیروی کرتا ہوں۔"},{"book":"زبور","chapter":"119","verse":"57","text":"رب میری میراث ہے۔ مَیں نے تیرے فرمانوں پر عمل کرنے کا وعدہ کیا ہے۔"},{"book":"زبور","chapter":"119","verse":"58","text":"مَیں پورے دل سے تیری شفقت کا طالب رہا ہوں۔ اپنے وعدے کے مطابق مجھ پر مہربانی کر۔"},{"book":"زبور","chapter":"119","verse":"59","text":"مَیں نے اپنی راہوں پر دھیان دے کر تیرے احکام کی طرف قدم بڑھائے ہیں۔"},{"book":"زبور","chapter":"119","verse":"60","text":"مَیں نہیں جھجکتا بلکہ بھاگ کر تیرے احکام پر عمل کرنے کی کوشش کرتا ہوں۔"},{"book":"زبور","chapter":"119","verse":"61","text":"بےدینوں کے رسّوں نے مجھے جکڑ لیا ہے، لیکن مَیں تیری شریعت نہیں بھولتا۔"},{"book":"زبور","chapter":"119","verse":"62","text":"آدھی رات کو مَیں جاگ اُٹھتا ہوں تاکہ تیرے راست فرمانوں کے لئے تیرا شکر کروں۔"},{"book":"زبور","chapter":"119","verse":"63","text":"مَیں اُن سب کا ساتھی ہوں جو تیرا خوف مانتے ہیں، اُن سب کا دوست جو تیری ہدایات پر عمل کرتے ہیں۔"},{"book":"زبور","chapter":"119","verse":"64","text":"اے رب، دنیا تیری شفقت سے معمور ہے۔ مجھے اپنے احکام سکھا!"},{"book":"زبور","chapter":"119","verse":"65","text":"اے رب، تُو نے اپنے کلام کے مطابق اپنے خادم سے بھلائی کی ہے۔"},{"book":"زبور","chapter":"119","verse":"66","text":"مجھے صحیح امتیاز اور عرفان سکھا، کیونکہ مَیں تیرے احکام پر ایمان رکھتا ہوں۔"},{"book":"زبور","chapter":"119","verse":"67","text":"اِس سے پہلے کہ مجھے پست کیا گیا مَیں آوارہ پھرتا تھا، لیکن اب مَیں تیرے کلام کے تابع رہتا ہوں۔"},{"book":"زبور","chapter":"119","verse":"68","text":"تُو بھلا ہے اور بھلائی کرتا ہے۔ مجھے اپنے آئین سکھا!"},{"book":"زبور","chapter":"119","verse":"69","text":"مغروروں نے جھوٹ بول کر مجھ پر کیچڑ اُچھالی ہے، لیکن مَیں پورے دل سے تیری ہدایات کی فرماں برداری کرتا ہوں۔"},{"book":"زبور","chapter":"119","verse":"70","text":"اُن کے دل اکڑ کر بےحس ہو گئے ہیں، لیکن مَیں تیری شریعت سے لطف اندوز ہوتا ہوں۔"},{"book":"زبور","chapter":"119","verse":"71","text":"میرے لئے اچھا تھا کہ مجھے پست کیا گیا، کیونکہ اِس طرح مَیں نے تیرے احکام سیکھ لئے۔"},{"book":"زبور","chapter":"119","verse":"72","text":"جو شریعت تیرے منہ سے صادر ہوئی ہے وہ مجھے سونے چاندی کے ہزاروں سِکوں سے زیادہ پسند ہے۔"},{"book":"زبور","chapter":"119","verse":"73","text":"تیرے ہاتھوں نے مجھے بنا کر مضبوط بنیاد پر رکھ دیا ہے۔ مجھے سمجھ عطا فرما تاکہ تیرے احکام سیکھ لوں۔"},{"book":"زبور","chapter":"119","verse":"74","text":"جو تیرا خوف مانتے ہیں وہ مجھے دیکھ کر خوش ہو جائیں، کیونکہ مَیں تیرے کلام کے انتظار میں رہتا ہوں۔"},{"book":"زبور","chapter":"119","verse":"75","text":"اے رب، مَیں نے جان لیا ہے کہ تیرے فیصلے راست ہیں۔ یہ بھی تیری وفاداری کا اظہار ہے کہ تُو نے مجھے پست کیا ہے۔"},{"book":"زبور","chapter":"119","verse":"76","text":"تیری شفقت مجھے تسلی دے، جس طرح تُو نے اپنے خادم سے وعدہ کیا ہے۔"},{"book":"زبور","chapter":"119","verse":"77","text":"مجھ پر اپنے رحم کا اظہار کر تاکہ میری جان میں جان آئے، کیونکہ مَیں تیری شریعت سے لطف اندوز ہوتا ہوں۔"},{"book":"زبور","chapter":"119","verse":"78","text":"جو مغرور مجھے جھوٹ سے پست کر رہے ہیں وہ شرمندہ ہو جائیں۔ لیکن مَیں تیرے فرمانوں میں محوِ خیال رہوں گا۔"},{"book":"زبور","chapter":"119","verse":"79","text":"کاش جو تیرا خوف مانتے اور تیرے احکام جانتے ہیں وہ میرے پاس واپس آئیں!"},{"book":"زبور","chapter":"119","verse":"80","text":"میرا دل تیرے آئین کی پیروی کرنے میں بےالزام رہے تاکہ میری رُسوائی نہ ہو جائے۔"},{"book":"زبور","chapter":"119","verse":"81","text":"میری جان تیری نجات کی آرزو کرتے کرتے نڈھال ہو رہی ہے، مَیں تیرے کلام کے انتظار میں ہوں۔"},{"book":"زبور","chapter":"119","verse":"82","text":"میری آنکھیں تیرے وعدے کی راہ دیکھتے دیکھتے دُھندلا رہی ہیں۔ تُو مجھے کب تسلی دے گا؟"},{"book":"زبور","chapter":"119","verse":"83","text":"مَیں دھوئیں میں سکڑی ہوئی مشک کی مانند ہوں لیکن تیرے فرمانوں کو نہیں بھولتا۔"},{"book":"زبور","chapter":"119","verse":"84","text":"تیرے خادم کو مزید کتنی دیر انتظار کرنا پڑے گا؟ تُو میرا تعاقب کرنے والوں کی عدالت کب کرے گا؟"},{"book":"زبور","chapter":"119","verse":"85","text":"جو مغرور تیری شریعت کے تابع نہیں ہوتے اُنہوں نے مجھے پھنسانے کے لئے گڑھے کھود لئے ہیں۔"},{"book":"زبور","chapter":"119","verse":"86","text":"تیرے تمام احکام پُروفا ہیں۔ میری مدد کر، کیونکہ وہ جھوٹ کا سہارا لے کر میرا تعاقب کر رہے ہیں۔"},{"book":"زبور","chapter":"119","verse":"87","text":"وہ مجھے رُوئے زمین پر سے مٹانے کے قریب ہی ہیں، لیکن مَیں نے تیرے آئین کو ترک نہیں کیا۔"},{"book":"زبور","chapter":"119","verse":"88","text":"اپنی شفقت کا اظہار کر کے میری جان کو تازہ دم کر تاکہ تیرے منہ کے فرمانوں پر عمل کروں۔"},{"book":"زبور","chapter":"119","verse":"89","text":"اے رب، تیرا کلام ابد تک آسمان پر قائم و دائم ہے۔"},{"book":"زبور","chapter":"119","verse":"90","text":"تیری وفاداری پشت در پشت رہتی ہے۔ تُو نے زمین کی بنیاد رکھی، اور وہ وہیں کی وہیں برقرار رہتی ہے۔"},{"book":"زبور","chapter":"119","verse":"91","text":"آج تک آسمان و زمین تیرے فرمانوں کو پورا کرنے کے لئے حاضر رہتے ہیں، کیونکہ تمام چیزیں تیری خدمت کرنے کے لئے بنائی گئی ہیں۔"},{"book":"زبور","chapter":"119","verse":"92","text":"اگر تیری شریعت میری خوشی نہ ہوتی تو مَیں اپنی مصیبت میں ہلاک ہو گیا ہوتا۔"},{"book":"زبور","chapter":"119","verse":"93","text":"مَیں تیری ہدایات کبھی نہیں بھولوں گا، کیونکہ اُن ہی کے ذریعے تُو میری جان کو تازہ دم کرتا ہے۔"},{"book":"زبور","chapter":"119","verse":"94","text":"مَیں تیرا ہی ہوں، مجھے بچا! کیونکہ مَیں تیرے احکام کا طالب رہا ہوں۔"},{"book":"زبور","chapter":"119","verse":"95","text":"بےدین میری تاک میں بیٹھ گئے ہیں تاکہ مجھے مار ڈالیں، لیکن مَیں تیرے آئین پر دھیان دیتا رہوں گا۔"},{"book":"زبور","chapter":"119","verse":"96","text":"مَیں نے دیکھا ہے کہ ہر کامل چیز کی حد ہوتی ہے، لیکن تیرے فرمان کی کوئی حد نہیں ہوتی۔"},{"book":"زبور","chapter":"119","verse":"97","text":"تیری شریعت مجھے کتنی پیاری ہے! دن بھر مَیں اُس میں محوِ خیال رہتا ہوں۔"},{"book":"زبور","chapter":"119","verse":"98","text":"تیرا فرمان مجھے میرے دشمنوں سے زیادہ دانش مند بنا دیتا ہے، کیونکہ وہ ہمیشہ تک میرا خزانہ ہے۔"},{"book":"زبور","chapter":"119","verse":"99","text":"مجھے اپنے تمام اُستادوں سے زیادہ سمجھ حاصل ہے، کیونکہ مَیں تیرے آئین میں محوِ خیال رہتا ہوں۔"},{"book":"زبور","chapter":"119","verse":"100","text":"مجھے بزرگوں سے زیادہ سمجھ حاصل ہے، کیونکہ مَیں وفاداری سے تیرے احکام کی پیروی کرتا ہوں۔"},{"book":"زبور","chapter":"119","verse":"101","text":"مَیں نے ہر بُری راہ پر قدم رکھنے سے گریز کیا ہے تاکہ تیرے کلام سے لپٹا رہوں۔"},{"book":"زبور","chapter":"119","verse":"102","text":"مَیں تیرے فرمانوں سے دُور نہیں ہوا، کیونکہ تُو ہی نے مجھے تعلیم دی ہے۔"},{"book":"زبور","chapter":"119","verse":"103","text":"تیرا کلام کتنا لذیذ ہے، وہ میرے منہ میں شہد سے زیادہ میٹھا ہے۔"},{"book":"زبور","chapter":"119","verse":"104","text":"تیرے احکام سے مجھے سمجھ حاصل ہوتی ہے، اِس لئے مَیں جھوٹ کی ہر راہ سے نفرت کرتا ہوں۔"},{"book":"زبور","chapter":"119","verse":"105","text":"تیرا کلام میرے پاؤں کے لئے چراغ ہے جو میری راہ کو روشن کرتا ہے۔"},{"book":"زبور","chapter":"119","verse":"106","text":"مَیں نے قَسم کھائی ہے کہ تیرے راست فرمانوں کی پیروی کروں گا، اور مَیں یہ وعدہ پورا بھی کروں گا۔"},{"book":"زبور","chapter":"119","verse":"107","text":"مجھے بہت پست کیا گیا ہے۔ اے رب، اپنے کلام کے مطابق میری جان کو تازہ دم کر۔"},{"book":"زبور","chapter":"119","verse":"108","text":"اے رب، میرے منہ کی رضاکارانہ قربانیوں کو پسند کر اور مجھے اپنے آئین سکھا!"},{"book":"زبور","chapter":"119","verse":"109","text":"میری جان ہمیشہ خطرے میں ہے، لیکن مَیں تیری شریعت نہیں بھولتا۔"},{"book":"زبور","chapter":"119","verse":"110","text":"بےدینوں نے میرے لئے پھندا تیار کر رکھا ہے، لیکن مَیں تیرے فرمانوں سے نہیں بھٹکا۔"},{"book":"زبور","chapter":"119","verse":"111","text":"تیرے احکام میری ابدی میراث بن گئے ہیں، کیونکہ اُن سے میرا دل خوشی سے اُچھلتا ہے۔"},{"book":"زبور","chapter":"119","verse":"112","text":"مَیں نے اپنا دل تیرے احکام پر عمل کرنے کی طرف مائل کیا ہے، کیونکہ اِس کا اجر ابدی ہے۔"},{"book":"زبور","chapter":"119","verse":"113","text":"مَیں دو دلوں سے نفرت لیکن تیری شریعت سے محبت کرتا ہوں۔"},{"book":"زبور","chapter":"119","verse":"114","text":"تُو میری پناہ گاہ اور میری ڈھال ہے، مَیں تیرے کلام کے انتظار میں رہتا ہوں۔"},{"book":"زبور","chapter":"119","verse":"115","text":"اے بدکارو، مجھ سے دُور ہو جاؤ، کیونکہ مَیں اپنے خدا کے احکام سے لپٹا رہوں گا۔"},{"book":"زبور","chapter":"119","verse":"116","text":"اپنے فرمان کے مطابق مجھے سنبھال تاکہ زندہ رہوں۔ میری آس ٹوٹنے نہ دے تاکہ شرمندہ نہ ہو جاؤں۔"},{"book":"زبور","chapter":"119","verse":"117","text":"میرا سہارا بن تاکہ بچ کر ہر وقت تیرے آئین کا لحاظ رکھوں۔"},{"book":"زبور","chapter":"119","verse":"118","text":"تُو اُن سب کو رد کرتا ہے جو تیرے احکام سے بھٹکے پھرتے ہیں، کیونکہ اُن کی دھوکے بازی فریب ہی ہے۔"},{"book":"زبور","chapter":"119","verse":"119","text":"تُو زمین کے تمام بےدینوں کو ناپاک چاندی سے خارج کی ہوئی مَیل کی طرح پھینک کر نیست کر دیتا ہے، اِس لئے تیرے فرمان مجھے پیارے ہیں۔"},{"book":"زبور","chapter":"119","verse":"120","text":"میرا جسم تجھ سے دہشت کھا کر تھرتھراتا ہے، اور مَیں تیرے فیصلوں سے ڈرتا ہوں۔"},{"book":"زبور","chapter":"119","verse":"121","text":"مَیں نے راست اور باانصاف کام کیا ہے، چنانچہ مجھے اُن کے حوالے نہ کر جو مجھ پر ظلم کرتے ہیں۔"},{"book":"زبور","chapter":"119","verse":"122","text":"اپنے خادم کی خوش حالی کا ضامن بن کر مغروروں کو مجھ پر ظلم کرنے نہ دے۔"},{"book":"زبور","chapter":"119","verse":"123","text":"میری آنکھیں تیری نجات اور تیرے راست وعدے کی راہ دیکھتے دیکھتے رہ گئی ہیں۔"},{"book":"زبور","chapter":"119","verse":"124","text":"اپنے خادم سے تیرا سلوک تیری شفقت کے مطابق ہو۔ مجھے اپنے احکام سکھا۔"},{"book":"زبور","chapter":"119","verse":"125","text":"مَیں تیرا ہی خادم ہوں۔ مجھے فہم عطا فرما تاکہ تیرے آئین کی پوری سمجھ آئے۔"},{"book":"زبور","chapter":"119","verse":"126","text":"اب وقت آ گیا ہے کہ رب قدم اُٹھائے، کیونکہ لوگوں نے تیری شریعت کو توڑ ڈالا ہے۔"},{"book":"زبور","chapter":"119","verse":"127","text":"اِس لئے مَیں تیرے احکام کو سونے بلکہ خالص سونے سے زیادہ پیار کرتا ہوں۔"},{"book":"زبور","chapter":"119","verse":"128","text":"اِس لئے مَیں احتیاط سے تیرے تمام آئین کے مطابق زندگی گزارتا ہوں۔ مَیں ہر فریب دہ راہ سے نفرت کرتا ہوں۔"},{"book":"زبور","chapter":"119","verse":"129","text":"تیرے احکام تعجب انگیز ہیں، اِس لئے میری جان اُن پر عمل کرتی ہے۔"},{"book":"زبور","chapter":"119","verse":"130","text":"تیرے کلام کا انکشاف روشنی بخشتا اور سادہ لوح کو سمجھ عطا کرتا ہے۔"},{"book":"زبور","chapter":"119","verse":"131","text":"مَیں تیرے فرمانوں کے لئے اِتنا پیاسا ہوں کہ منہ کھول کر ہانپ رہا ہوں۔"},{"book":"زبور","chapter":"119","verse":"132","text":"میری طرف رجوع فرما اور مجھ پر وہی مہربانی کر جو تُو اُن سب پر کرتا ہے جو تیرے نام سے پیار کرتے ہیں۔"},{"book":"زبور","chapter":"119","verse":"133","text":"اپنے کلام سے میرے قدم مضبوط کر، کسی بھی گناہ کو مجھ پر حکومت نہ کرنے دے۔"},{"book":"زبور","chapter":"119","verse":"134","text":"فدیہ دے کر مجھے انسان کے ظلم سے چھٹکارا دے تاکہ مَیں تیرے احکام کے تابع رہوں۔"},{"book":"زبور","chapter":"119","verse":"135","text":"اپنے چہرے کا نور اپنے خادم پر چمکا اور مجھے اپنے احکام سکھا۔"},{"book":"زبور","chapter":"119","verse":"136","text":"میری آنکھوں سے آنسوؤں کی ندیاں بہہ رہی ہیں، کیونکہ لوگ تیری شریعت کے تابع نہیں رہتے۔"},{"book":"زبور","chapter":"119","verse":"137","text":"اے رب، تُو راست ہے، اور تیرے فیصلے درست ہیں۔"},{"book":"زبور","chapter":"119","verse":"138","text":"تُو نے راستی اور بڑی وفاداری کے ساتھ اپنے فرمان جاری کئے ہیں۔"},{"book":"زبور","chapter":"119","verse":"139","text":"میری جان غیرت کے باعث تباہ ہو گئی ہے، کیونکہ میرے دشمن تیرے فرمان بھول گئے ہیں۔"},{"book":"زبور","chapter":"119","verse":"140","text":"تیرا کلام آزما کر پاک صاف ثابت ہوا ہے، تیرا خادم اُسے پیار کرتا ہے۔"},{"book":"زبور","chapter":"119","verse":"141","text":"مجھے ذلیل اور حقیر جانا جاتا ہے، لیکن مَیں تیرے آئین نہیں بھولتا۔"},{"book":"زبور","chapter":"119","verse":"142","text":"تیری راستی ابدی ہے، اور تیری شریعت سچائی ہے۔"},{"book":"زبور","chapter":"119","verse":"143","text":"مصیبت اور پریشانی مجھ پر غالب آ گئی ہیں، لیکن مَیں تیرے احکام سے لطف اندوز ہوتا ہوں۔"},{"book":"زبور","chapter":"119","verse":"144","text":"تیرے احکام ابد تک راست ہیں۔ مجھے سمجھ عطا فرما تاکہ مَیں جیتا رہوں۔"},{"book":"زبور","chapter":"119","verse":"145","text":"مَیں پورے دل سے پکارتا ہوں، ”اے رب، میری سن! مَیں تیرے آئین کے مطابق زندگی گزاروں گا۔“"},{"book":"زبور","chapter":"119","verse":"146","text":"مَیں پکارتا ہوں، ”مجھے بچا! مَیں تیرے احکام کی پیروی کروں گا۔“"},{"book":"زبور","chapter":"119","verse":"147","text":"پَو پھٹنے سے پہلے پہلے مَیں اُٹھ کر مدد کے لئے پکارتا ہوں۔ مَیں تیرے کلام کے انتظار میں ہوں۔"},{"book":"زبور","chapter":"119","verse":"148","text":"رات کے وقت ہی میری آنکھیں کھل جاتی ہیں تاکہ تیرے کلام پر غور و خوض کروں۔"},{"book":"زبور","chapter":"119","verse":"149","text":"اپنی شفقت کے مطابق میری آواز سن! اے رب، اپنے فرمانوں کے مطابق میری جان کو تازہ دم کر۔"},{"book":"زبور","chapter":"119","verse":"150","text":"جو چالاکی سے میرا تعاقب کر رہے ہیں وہ قریب پہنچ گئے ہیں۔ لیکن وہ تیری شریعت سے انتہائی دُور ہیں۔"},{"book":"زبور","chapter":"119","verse":"151","text":"اے رب، تُو قریب ہی ہے، اور تیرے احکام سچائی ہیں۔"},{"book":"زبور","chapter":"119","verse":"152","text":"بڑی دیر پہلے مجھے تیرے فرمانوں سے معلوم ہوا ہے کہ تُو نے اُنہیں ہمیشہ کے لئے قائم رکھا ہے۔"},{"book":"زبور","chapter":"119","verse":"153","text":"میری مصیبت کا خیال کر کے مجھے بچا! کیونکہ مَیں تیری شریعت نہیں بھولتا۔"},{"book":"زبور","chapter":"119","verse":"154","text":"عدالت میں میرے حق میں لڑ کر میرا عوضانہ دے تاکہ میری جان چھوٹ جائے۔ اپنے وعدے کے مطابق میری جان کو تازہ دم کر۔"},{"book":"زبور","chapter":"119","verse":"155","text":"نجات بےدینوں سے بہت دُور ہے، کیونکہ وہ تیرے احکام کے طالب نہیں ہوتے۔"},{"book":"زبور","chapter":"119","verse":"156","text":"اے رب، تُو متعدد طریقوں سے اپنے رحم کا اظہار کرتا ہے۔ اپنے آئین کے مطابق میری جان کو تازہ دم کر۔"},{"book":"زبور","chapter":"119","verse":"157","text":"میرا تعاقب کرنے والوں اور میرے دشمنوں کی بڑی تعداد ہے، لیکن مَیں تیرے احکام سے دُور نہیں ہوا۔"},{"book":"زبور","chapter":"119","verse":"158","text":"بےوفاؤں کو دیکھ کر مجھے گھن آتی ہے، کیونکہ وہ تیرے کلام کے مطابق زندگی نہیں گزارتے۔"},{"book":"زبور","chapter":"119","verse":"159","text":"دیکھ، مجھے تیرے احکام سے پیار ہے۔ اے رب، اپنی شفقت کے مطابق میری جان کو تازہ دم کر۔"},{"book":"زبور","chapter":"119","verse":"160","text":"تیرے کلام کا لُبِ لباب سچائی ہے، تیرے تمام راست فرمان ابد تک قائم ہیں۔"},{"book":"زبور","chapter":"119","verse":"161","text":"سردار بلاوجہ میرا پیچھا کرتے ہیں، لیکن میرا دل تیرے کلام سے ہی ڈرتا ہے۔"},{"book":"زبور","chapter":"119","verse":"162","text":"مَیں تیرے کلام کی خوشی اُس کی طرح مناتا ہوں جسے کثرت کا مالِ غنیمت مل گیا ہو۔"},{"book":"زبور","chapter":"119","verse":"163","text":"مَیں جھوٹ سے نفرت کرتا بلکہ گھن کھاتا ہوں، لیکن تیری شریعت مجھے پیاری ہے۔"},{"book":"زبور","chapter":"119","verse":"164","text":"مَیں دن میں سات بار تیری ستائش کرتا ہوں، کیونکہ تیرے احکام راست ہیں۔"},{"book":"زبور","chapter":"119","verse":"165","text":"جنہیں شریعت پیاری ہے اُنہیں بڑا سکون حاصل ہے، وہ کسی بھی چیز سے ٹھوکر کھا کر نہیں گریں گے۔"},{"book":"زبور","chapter":"119","verse":"166","text":"اے رب، مَیں تیری نجات کے انتظار میں رہتے ہوئے تیرے احکام کی پیروی کرتا ہوں۔"},{"book":"زبور","chapter":"119","verse":"167","text":"میری جان تیرے فرمانوں سے لپٹی رہتی ہے، وہ اُسے نہایت پیارے ہیں۔"},{"book":"زبور","chapter":"119","verse":"168","text":"مَیں تیرے آئین اور ہدایات کی پیروی کرتا ہوں، کیونکہ میری تمام راہیں تیرے سامنے ہیں۔"},{"book":"زبور","chapter":"119","verse":"169","text":"اے رب، میری آہیں تیرے سامنے آئیں، مجھے اپنے کلام کے مطابق سمجھ عطا فرما۔"},{"book":"زبور","chapter":"119","verse":"170","text":"میری التجائیں تیرے سامنے آئیں، مجھے اپنے کلام کے مطابق چھڑا!"},{"book":"زبور","chapter":"119","verse":"171","text":"میرے ہونٹوں سے حمد و ثنا پھوٹ نکلے، کیونکہ تُو مجھے اپنے احکام سکھاتا ہے۔"},{"book":"زبور","chapter":"119","verse":"172","text":"میری زبان تیرے کلام کی مدح سرائی کرے، کیونکہ تیرے تمام فرمان راست ہیں۔"},{"book":"زبور","chapter":"119","verse":"173","text":"تیرا ہاتھ میری مدد کرنے کے لئے تیار رہے، کیونکہ مَیں نے تیرے احکام اختیار کئے ہیں۔"},{"book":"زبور","chapter":"119","verse":"174","text":"اے رب، مَیں تیری نجات کا آرزومند ہوں، تیری شریعت سے لطف اندوز ہوتا ہوں۔"},{"book":"زبور","chapter":"119","verse":"175","text":"میری جان زندہ رہے تاکہ تیری ستائش کر سکے۔ تیرے آئین میری مدد کریں۔"},{"book":"زبور","chapter":"119","verse":"176","text":"مَیں بھٹکی ہوئی بھیڑ کی طرح آوارہ پھر رہا ہوں۔ اپنے خادم کو تلاش کر، کیونکہ مَیں تیرے احکام نہیں بھولتا۔"}]}