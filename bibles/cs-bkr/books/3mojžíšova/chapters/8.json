{"data":[{"book":"3 Mojžíšova","chapter":"8","verse":"1","text":"I mluvil Hospodin k Mojžíšovi, řka:"},{"book":"3 Mojžíšova","chapter":"8","verse":"2","text":"Vezmi Arona a syny jeho s ním, i roucha jejich a olej pomazání, též volka k oběti za hřích, a dva skopce, a koš s přesnými chleby,"},{"book":"3 Mojžíšova","chapter":"8","verse":"3","text":"A shromažď všecko množství ke dveřím stánku úmluvy."},{"book":"3 Mojžíšova","chapter":"8","verse":"4","text":"I učinil Mojžíš, jakž přikázal jemu Hospodin, a shromáždilo se všecko množství ke dveřím stánku úmluvy."},{"book":"3 Mojžíšova","chapter":"8","verse":"5","text":"Tedy řekl Mojžíš tomu množství: Totoť jest to slovo, kteréž přikázal vykonati Hospodin."},{"book":"3 Mojžíšova","chapter":"8","verse":"6","text":"A rozkázav přistoupiti Mojžíš Aronovi a synům jeho, umyl je vodou."},{"book":"3 Mojžíšova","chapter":"8","verse":"7","text":"A oblékl jej v sukni a přepásal ho pasem, a oděv ho pláštěm, dal náramenník svrchu na něj, a připásal jej pasem náramenníka a otáhl ho jím."},{"book":"3 Mojžíšova","chapter":"8","verse":"8","text":"A vložil na něj náprsník, do něhožto dal urim a thumim."},{"book":"3 Mojžíšova","chapter":"8","verse":"9","text":"Potom vstavil čepici na hlavu jeho; a dal na čepici jeho po předu plech zlatý, korunu svatou, jakož přikázal Hospodin Mojžíšovi."},{"book":"3 Mojžíšova","chapter":"8","verse":"10","text":"Vzal také Mojžíš olej pomazání a pomazal příbytku i všech věcí, kteréž byly v něm, a posvětil jich."},{"book":"3 Mojžíšova","chapter":"8","verse":"11","text":"A pokropil jím oltáře sedmkrát, a pomazal oltáře i všeho nádobí jeho, též umyvadla i s podstavkem jeho, aby to všecko posvěceno bylo."},{"book":"3 Mojžíšova","chapter":"8","verse":"12","text":"Vlil také oleje pomazání na hlavu Aronovu, a pomazal ho ku posvěcení jeho."},{"book":"3 Mojžíšova","chapter":"8","verse":"13","text":"Rozkázal také Mojžíš přistoupiti synům Aronovým, a zobláčel je v sukně, a opásal je pasem, a vstavil na ně klobouky, jakož byl přikázal Hospodin jemu."},{"book":"3 Mojžíšova","chapter":"8","verse":"14","text":"A přivedl volka k oběti za hřích, i položil Aron a synové jeho ruce své na hlavu volka oběti za hřích."},{"book":"3 Mojžíšova","chapter":"8","verse":"15","text":"I zabil jej a vzal krev jeho, a pomazal rohů oltáře vůkol prstem svým, a tak očistil oltář. Ostatek pak krve vylil k spodku oltáře a posvětil ho k očišťování na něm."},{"book":"3 Mojžíšova","chapter":"8","verse":"16","text":"Vzal také všecken tuk, kterýž byl na střevách, a branici s jater a obě ledvinky i tuk jejich, a pálil to Mojžíš na oltáři."},{"book":"3 Mojžíšova","chapter":"8","verse":"17","text":"Volka pak toho i kůži jeho, i maso jeho, i lejna jeho spálil ohněm vně za stany, jakož byl přikázal Hospodin Mojžíšovi."},{"book":"3 Mojžíšova","chapter":"8","verse":"18","text":"Potom přivedl skopce oběti zápalné, a položil Aron i synové jeho ruce své na hlavu toho skopce."},{"book":"3 Mojžíšova","chapter":"8","verse":"19","text":"I zabil jej, a pokropil Mojžíš krví oltáře po vrchu vůkol."},{"book":"3 Mojžíšova","chapter":"8","verse":"20","text":"Skopce také rozsekal na kusy jeho, a pálil Mojžíš hlavu, kusy i tuk."},{"book":"3 Mojžíšova","chapter":"8","verse":"21","text":"Střeva pak a nohy vymyl vodou, a tak spálil Mojžíš všeho skopce na oltáři. I byl zápal u vůni líbeznou, obět ohnivá Hospodinu, jakož přikázal Hospodin Mojžíšovi."},{"book":"3 Mojžíšova","chapter":"8","verse":"22","text":"Rozkázal také přivésti skopce druhého, skopce posvěcení, a položil Aron i synové jeho ruce své na hlavu skopce."},{"book":"3 Mojžíšova","chapter":"8","verse":"23","text":"I zabil jej, a vzav Mojžíš krve jeho, pomazal jí konce pravého ucha Aronova a palce ruky jeho pravé, i palce nohy jeho pravé."},{"book":"3 Mojžíšova","chapter":"8","verse":"24","text":"Tolikéž synům Aronovým rozkázav přistoupiti, pomazal kraje ucha jejich pravého a palce ruky jejich pravé, též palce nohy jejich pravé, a vykropil krev na oltář svrchu vůkol."},{"book":"3 Mojžíšova","chapter":"8","verse":"25","text":"Potom vzal tuk a ocas i všecken tuk přikrývající droby a branici s jater, též obě dvě ledvinky i tuk jejich i plece pravé."},{"book":"3 Mojžíšova","chapter":"8","verse":"26","text":"Také z koše přesných chlebů, kteříž byli před Hospodinem, vzal jeden koláč přesný a jeden pecník chleba s olejem a jeden oplatek, a položil to s tukem a s plecem pravým."},{"book":"3 Mojžíšova","chapter":"8","verse":"27","text":"A dal to všecko v ruce Aronovy a v ruce synů jeho, rozkázav obraceti sem i tam v obět obracení před Hospodinem."},{"book":"3 Mojžíšova","chapter":"8","verse":"28","text":"Potom vzav z rukou jejich, pálil to na oltáři v zápal. Posvěcení toto jest u vůni rozkošnou, obět ohnivá Hospodinu."},{"book":"3 Mojžíšova","chapter":"8","verse":"29","text":"Vzal také Mojžíš hrudí a obracel je sem i tam v obět obracení před Hospodinem; a z skopce posvěcení dostal se Mojžíšovi díl, jakož mu byl přikázal Hospodin."},{"book":"3 Mojžíšova","chapter":"8","verse":"30","text":"Vzal také Mojžíš oleje pomazání a krve, kteráž byla na oltáři, a pokropil Arona i roucha jeho, též synů Aronových a roucha jejich s ním. A tak posvětil Arona i roucha jeho, též synů jeho i roucha jejich s ním."},{"book":"3 Mojžíšova","chapter":"8","verse":"31","text":"I řekl Mojžíš Aronovi a synům jeho: Vařte to maso u dveří stánku úmluvy, a jezte je tu, i chléb, kterýž jest v koši posvěcení, jakož jsem přikázal, řka: Aron a synové jeho jísti budou je."},{"book":"3 Mojžíšova","chapter":"8","verse":"32","text":"Což by pak zůstalo masa i chleba toho, ohněm to spálíte."},{"book":"3 Mojžíšova","chapter":"8","verse":"33","text":"A ze dveří stánku úmluvy za sedm dní nevycházejte až do dne, v kterémž by se vyplnili dnové svěcení vašeho; nebo za sedm dní posvěcovány budou ruce vaše."},{"book":"3 Mojžíšova","chapter":"8","verse":"34","text":"Jakož se stalo dnešní den, tak přikázal Hospodin činiti k očištění vašemu."},{"book":"3 Mojžíšova","chapter":"8","verse":"35","text":"Protož u dveří stánku úmluvy zůstanete ve dne i v noci za sedm dní, a ostříhati budete nařízení Hospodinova, abyste nezemřeli; nebo tak mi jest přikázáno."},{"book":"3 Mojžíšova","chapter":"8","verse":"36","text":"Učinil tedy Aron i synové jeho všecky věci, kteréž přikázal Hospodin skrze Mojžíše."}]}