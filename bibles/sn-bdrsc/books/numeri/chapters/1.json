{"data":[{"book":"Numeri","chapter":"1","verse":"1","text":"Jehovha akataura naMozisi muTende Rokusangana, vari murenje reSinai, nezuva rokutanga romwedzi wechipiri, mugore rechipiri shure kwokubuda kwavaIsraeri muIjipiti, achiti,"},{"book":"Numeri","chapter":"1","verse":"2","text":"“Verenga ungano yose yavaIsraeri nedzimba dzavo uye nemhuri dzavo, uchinyora murume wose wose nezita rake, mumwe nomumwe."},{"book":"Numeri","chapter":"1","verse":"3","text":"Iwe naAroni munofanira kuverenga varume vose vari muIsraeri namapoka avo vane makore makumi maviri kana anodarika vanogona kurwa muhondo."},{"book":"Numeri","chapter":"1","verse":"4","text":"Murume mumwe chete kubva kurudzi rumwe norumwe, mumwe nomumwe ari mukuru wemhuri yake achakubatsira."},{"book":"Numeri","chapter":"1","verse":"5","text":"“Aya ndiwo mazita avarume vanofanira kukubatsira:"},{"book":"Numeri","chapter":"1","verse":"6","text":"kubva kwaSimeoni, Sherumieri mwanakomana waZurishadhai;"},{"book":"Numeri","chapter":"1","verse":"7","text":"kubva kwaJudha, Nashoni mwanakomana waAminadhabhi;"},{"book":"Numeri","chapter":"1","verse":"8","text":"kubva kwaIsakari, Netaneri mwanakomana waZuari;"},{"book":"Numeri","chapter":"1","verse":"9","text":"kubva kwaZebhuruni, Eriabhi mwanakomana waHeroni;"},{"book":"Numeri","chapter":"1","verse":"10","text":"kubva kuvanakomana vaJosefa:"},{"book":"Numeri","chapter":"1","verse":"11","text":"kubva kwaBhenjamini, Abhidhani mwanakomana waGidheoni;"},{"book":"Numeri","chapter":"1","verse":"12","text":"kubva kwaDhani, Ahiezeri mwanakomana waAmishadhai;"},{"book":"Numeri","chapter":"1","verse":"13","text":"kubva kwaAsheri, Pagieri mwanakomana waOkirani;"},{"book":"Numeri","chapter":"1","verse":"14","text":"kubva kwaGadhi, Eriasafi mwanakomana waDheueri;"},{"book":"Numeri","chapter":"1","verse":"15","text":"kubva kwaNafutari, Ahira mwanakomana waEnani.”"},{"book":"Numeri","chapter":"1","verse":"16","text":"Ava ndivo varume vakatsaurwa kubva paungano, vatungamiri vamarudzi amadzibaba avo. Ndivo vaiva vakuru vedzimba dzavaIsraeri."},{"book":"Numeri","chapter":"1","verse":"17","text":"Mozisi naAroni vakatora varume ava vane mazita avakanga vapiwa,"},{"book":"Numeri","chapter":"1","verse":"18","text":"vakaunganidza ungano yose pamwe chete pazuva rokutanga romwedzi wechipiri. Vanhu vakaratidza madzitateguru avo, dzimba dzavo nemhuri dzavo, uye varume vaiva namakore makumi maviri kana anodarika vakanyorwa mazita avo mumwe nomumwe,"},{"book":"Numeri","chapter":"1","verse":"19","text":"sezvakanga zvarayirwa Mozisi naJehovha. Nokudaro akavaverenga muRenje reSinai:"},{"book":"Numeri","chapter":"1","verse":"20","text":"Kubva kuzvizvarwa zvaRubheni mwanakomana wedangwe waIsraeri:"},{"book":"Numeri","chapter":"1","verse":"21","text":"Vakaverengwa kubva kurudzi rwaRubheni vaiva zviuru makumi mana nezvitanhatu, namazana mashanu."},{"book":"Numeri","chapter":"1","verse":"22","text":"Kubva kuzvizvarwa zvaSimeoni:"},{"book":"Numeri","chapter":"1","verse":"23","text":"Vakaverengwa vaibva kurudzi rwaSimeoni vaisvika zviuru makumi mashanu nezvipfumbamwe, namazana matatu."},{"book":"Numeri","chapter":"1","verse":"24","text":"Kubva kuzvizvarwa zvaGadhi:"},{"book":"Numeri","chapter":"1","verse":"25","text":"Vakaverengwa kubva kurudzi rwaGadhi vaisvika zviuru makumi mana nezvishanu, namazana matanhatu namakumi mashanu."},{"book":"Numeri","chapter":"1","verse":"26","text":"Kubva kuzvizvarwa zvaJudha:"},{"book":"Numeri","chapter":"1","verse":"27","text":"Vakaverengwa kubva kurudzi rwaJudha vaisvika zviuru makumi manomwe nezvina, namazana matanhatu."},{"book":"Numeri","chapter":"1","verse":"28","text":"Kubva kuzvizvarwa zvaIsakari:"},{"book":"Numeri","chapter":"1","verse":"29","text":"Vakaverengwa kubva kurudzi rwaIsakari vaisvika zviuru makumi mashanu nezvina, namazana mana."},{"book":"Numeri","chapter":"1","verse":"30","text":"Kubva kuzvizvarwa zvaZebhuruni:"},{"book":"Numeri","chapter":"1","verse":"31","text":"Vakaverengwa kubva kurudzi rwaZebhuruni vaisvika zviuru makumi mashanu nezvinomwe, namazana mana."},{"book":"Numeri","chapter":"1","verse":"32","text":"Kubva kuvanakomana vaJosefa:"},{"book":"Numeri","chapter":"1","verse":"33","text":"Vakaverengwa kubva kurudzi rwaEfuremu vaisvika zviuru makumi mana, namazana mashanu."},{"book":"Numeri","chapter":"1","verse":"34","text":"Kubva kuzvizvarwa zvaManase:"},{"book":"Numeri","chapter":"1","verse":"35","text":"Vakaverengwa kubva kurudzi rwaManase vaisvika zviuru makumi matatu nezviviri, namazana maviri."},{"book":"Numeri","chapter":"1","verse":"36","text":"Kubva kuzvizvarwa zvaBhenjamini:"},{"book":"Numeri","chapter":"1","verse":"37","text":"Vakaverengwa kubva kurudzi rwaBhenjamini vaisvika zviuru makumi matatu nezvishanu, namazana mana."},{"book":"Numeri","chapter":"1","verse":"38","text":"Kubva kuzvizvarwa zvaDhani:"},{"book":"Numeri","chapter":"1","verse":"39","text":"Vakaverengwa kubva kurudzi rwaDhani vaisvika zviuru makumi matanhatu nezviviri, namazana manomwe."},{"book":"Numeri","chapter":"1","verse":"40","text":"Kubva kuzvizvarwa zvaAsheri:"},{"book":"Numeri","chapter":"1","verse":"41","text":"Vakaverengwa kubva kurudzi rwaAsheri vaisvika zviuru makumi mana nechimwe chete, namazana mashanu."},{"book":"Numeri","chapter":"1","verse":"42","text":"Kubva kuzvizvarwa zvaNafutari:"},{"book":"Numeri","chapter":"1","verse":"43","text":"Vakaverengwa kubva kurudzi rwaNafutari vaisvika zviuru makumi mashanu nezvitatu, namazana mana."},{"book":"Numeri","chapter":"1","verse":"44","text":"Ava ndivo varume vakaverengwa naMozisi naAroni navatungamiri veIsraeri gumi nevaviri, mumwe nomumwe achimiririra mhuri yake."},{"book":"Numeri","chapter":"1","verse":"45","text":"VaIsraeri vose vaiva namakore makumi maviri kana anodarika vaigona kurwa muhondo yeIsraeri vakaverengwa maererano nemhuri dzavo."},{"book":"Numeri","chapter":"1","verse":"46","text":"Vose vakaverengwa vakasvika zviuru mazana matanhatu nezvitatu, namazana mashanu ana makumi mashanu."},{"book":"Numeri","chapter":"1","verse":"47","text":"Kunyange zvakadaro, mhuri dzavaRevhi hadzina kuverengwa pamwe chete navamwe."},{"book":"Numeri","chapter":"1","verse":"48","text":"Jehovha akanga ati kuna Mozisi:"},{"book":"Numeri","chapter":"1","verse":"49","text":"“Haufaniri kuverenga rudzi rwaRevhi kana kuvabatanidzira pakuverengwa kwavamwe vaIsraeri."},{"book":"Numeri","chapter":"1","verse":"50","text":"Asi ugadze vaRevhi kuti vave vatariri vetabhenakeri yeChipupuriro, napamusoro pemidziyo yayo yose; vanofanira kutakura tabhenakeri nemidziyo yayo yose; vanofanira kuichengeta nokuikomberedza nemisasa yavo."},{"book":"Numeri","chapter":"1","verse":"51","text":"Panguva yose inobviswa tabhenakeri, vaRevhi ndivo vanofanira kuidzikisa pasi, uye panguva yose yainomiswa, vaRevhi ndivo vanofanira kuita izvozvo. Ani zvake mumwewo anoswedera kwairi achaurayiwa."},{"book":"Numeri","chapter":"1","verse":"52","text":"VaIsraeri vanofanira kudzika matende avo namapoka avo, murume mumwe nomumwe mumusasa wake pasi pomureza wokwake."},{"book":"Numeri","chapter":"1","verse":"53","text":"Zvakadaro hazvo, vaRevhi, vanofanira kudzika matende avo vakapoteredza tabhenakeri yeChipupuriro kuitira kuti hasha dzirege kuwira pamusoro peungano yavaIsraeri. VaRevhi ndivo vane basa rokuchengeta tabhenakeri yeChipupuriro.”"},{"book":"Numeri","chapter":"1","verse":"54","text":"VaIsraeri vakaita izvi zvose sezvakanga zvarayirwa Mozisi naJehovha."}]}