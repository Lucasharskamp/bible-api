{"data":[{"book":"Zaki","chapter":"5","verse":"1","text":"A beno zimvuama, lungua buabu ! Bika ludila ayi lunionga mu diambu di mabienga momo mela lukuizila."},{"book":"Zaki","chapter":"5","verse":"2","text":"Kimvuama kieno kidi kibola ; bosi minledi mieno midiwulu kuidi zimvidi."},{"book":"Zaki","chapter":"5","verse":"3","text":"Nolo ayi palata bieno bieka khazu-khazu, bosi khazu-khazu beni yawu yela lutelimina kimbangi, yawu yela mana vokuna dia minsuni mi zinitu zieno banga mbazu. Beno lueti kukiwokisila kimvuama mu bilumbu bitsuka."},{"book":"Zaki","chapter":"5","verse":"4","text":"Luisia futa ko mfutu wufuana kuidi bisadi biobi bisedi mu zitsola zieno. Wanu maniongo mawu. Yamikina ku batu bobo beti vela mimbutu kutudidinate mu matu ma Pfumu yi minkangu mi masodi."},{"book":"Zaki","chapter":"5","verse":"5","text":"Luzingidi mu luzingu lu zikhini ayi lu kitoko vava ntoto ; lumeni kituka banneni banga bibulu bimvingila lumbu kioki biela vondo."},{"book":"Zaki","chapter":"5","verse":"6","text":"Beno lubedisa, luvonda mutu wusonga, ayi niandi kasia kulukandika ko."},{"book":"Zaki","chapter":"5","verse":"7","text":"A bakhomba, bika luvibidila nate Pfumu kela kuiza. Luyindula mutu wowo weti kuna zitsola : weti vingila mimbutu mi ntoto. Weti kumivibidila nate miela nokono zimvula zitheti ayi zindolo."},{"book":"Zaki","chapter":"5","verse":"8","text":"Nyinga, beno mamveno, bika luvibidila. Bika lukindisa mintima mieno bila Pfumu weka nduka kuiza."},{"book":"Zaki","chapter":"5","verse":"9","text":"Zikhomba, mutu kabika niunguta mu diambu di khombꞌandi muingi lubika sambusu. Tala zuzi telimini va muelo."},{"book":"Zaki","chapter":"5","verse":"10","text":"Mu diambu di zaba vibidila mu ziphasi, lufueti sokudila mimbikudi miomi mibikula mu dizina di Pfumu."},{"book":"Zaki","chapter":"5","verse":"11","text":"Bila tulembo tubi ti khini kuidi batu bobo bazebi vibidila. Keti luwaphila yoyi Yobi kavibidila ziphasi ziozi kamona ayi luzebi tsukulu mbi Pfumu kamvangila ; bila Pfumu widi nkua mamboti ayi weti mona batu kiadi."},{"book":"Zaki","chapter":"5","verse":"12","text":"Bakhomba baama, mu mambu moso lumvanga ; lubika leva ndefi mu dizinadi diyilu, mu dizina di ntoto voti mu diambu dinkaka. Vayi bika “Nyinga” dieno yibanga kaka “nyinga” ayi “Nana” dieno yibanga kaka “nana” muingi lubika bua ku tsi thumbudulu."},{"book":"Zaki","chapter":"5","verse":"13","text":"Enati vadi mutu buna luidi wummona phasi, buna bika kasambila. Enati vadi mutu wumona khini, bika kayimbila minkunga."},{"book":"Zaki","chapter":"5","verse":"14","text":"Enati vadi mutu buna luidi wumbela, buna bika katumisa bakulutu ba Dibundu muingi bansambidila ayi bamvinda mafuta mu dizina di Pfumu."},{"book":"Zaki","chapter":"5","verse":"15","text":"Buna lusambulu lolo lusambudulu mu minu luela vukisa mbevo ayi buna Pfumu wela kuntelimisa. Ayi enati masumu kavola buna wela lemvokolo."},{"book":"Zaki","chapter":"5","verse":"16","text":"Lukikininanga5.16 lukikininanga : voti lutambudilanga masumu meno kuidi badieno ; bosi lusambidilanga badieno muingi lubeluka. Bila lusambulu, lu mutu wusonga, lubeki zingolo ziwombo zivangila mambu mawombo."},{"book":"Zaki","chapter":"5","verse":"17","text":"Eli wuba mutu banga beto, vayi wusambila mu bufula muingi mvula yibika buela noka ; buna mvula yisia buela noka ko va ntoto mu tezo ki mimvu mitatu ayi zingonda zisambanu."},{"book":"Zaki","chapter":"5","verse":"18","text":"Bosi wubuela sambila diaka buna mvula yibuela noka ayi ntoto wubuela buta mimbutu miandi."},{"book":"Zaki","chapter":"5","verse":"19","text":"Bakhomba baama, enati vadi mutu buna luidi wuzimbala mu mambuma kiedika vayi mutu wunkaka wunsadisidi mu kumvutula mu nzila,"},{"book":"Zaki","chapter":"5","verse":"20","text":"buna bika luzaba ti woso mutu wela vutula nkua masumu mu nzila yoyi kedi kazimbidila buna wela kumvukisa mu lufua ayi masumu mawombo mela lemvokolo."}]}