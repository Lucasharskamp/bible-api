{"data":[{"book":"عیبرانییەکان","chapter":"12","verse":"1","text":"کەواتە لەبەر ئەوەی ئێمە بە هەورێکی شایەتیدەری ئاوا گەورە دەورە دراوین، با هەموو بارگرانییەک و ئەو گوناهانەی کە بە ئاسانی لێمان دەئاڵێت لە خۆمانی دوور بخەینەوە و بە دانبەخۆداگرتنەوە لەو پێشبڕکێیە ڕابکەین کە لەپێشمان دانراوە."},{"book":"عیبرانییەکان","chapter":"12","verse":"2","text":"با سەرنجمان بخەینە سەر عیسا، پێشڕەو و تەواوکاری باوەڕمان، ئەوەی لە پێناوی ئەو خۆشییەی لەپێشی دانرابوو، بەرگەی خاچی گرت و شەرمەزاری بە سووک وەرگرت، جا لە دەستەڕاستی تەختی خودا دانیشت."},{"book":"عیبرانییەکان","chapter":"12","verse":"3","text":"با بیر بکەنەوە لەوەی کە دانی بەخۆیدا گرت بەرامبەر ئەو دژایەتییەی کە گوناهباران لەگەڵیان کرد، تاکو شەکەت نەبن و ورە بەرنەدەن."},{"book":"عیبرانییەکان","chapter":"12","verse":"4","text":"لە خەباتی ئێوە لە دژی گوناه هەتا ئاستی خوێنڕشتن بەرگریتان نەکردووە."},{"book":"عیبرانییەکان","chapter":"12","verse":"5","text":"ئایا ئێوە بە تەواوی ئەو پەیامەی هاندانتان لەبیر چووەوە کە وەک ڕۆڵە لەگەڵتان دەدوێت؟ پەیامەکە دەڵێت:"},{"book":"عیبرانییەکان","chapter":"12","verse":"6","text":"چونکە ئەوەی یەزدان خۆشیبوێ تەمبێی دەکات،"},{"book":"عیبرانییەکان","chapter":"12","verse":"7","text":"کەواتە بەرگەی تەمبێکردن بگرن، خوداش وەک ڕۆڵەی خۆی لەگەڵتان دەجوڵێتەوە. چ ڕۆڵەیەک هەیە باوکی تەمبێی نەکات؟"},{"book":"عیبرانییەکان","chapter":"12","verse":"8","text":"ئەگەر بێتو خودا تەمبێتان نەکات وەک هەموو منداڵەکانی دیکەی، ئەمە ئەوە دەگەیەنێ ئێوە زۆڵن و منداڵی ئەو نین."},{"book":"عیبرانییەکان","chapter":"12","verse":"9","text":"سەرەڕای ئەمە، باوکی مرۆڤانەمان هەیە کە تەمبێی کردووین و ڕێزی ئەومان گرتووە. ئەی چەند زیاتر ملکەچی باوکی ڕۆحیمان بین، بۆ ئەوەی ژیانی هەتاهەتایی بەدەستبهێنین؟"},{"book":"عیبرانییەکان","chapter":"12","verse":"10","text":"باوکانمان بۆ ماوەیەک ئەوەندەی بە باشیان زانیوە تەمبێیان کردووین، بەڵام خودا بۆ سوودی ئێمەیە تەمبێمان دەکات، تاکو بەشداری پیرۆزییەکەی بکەین."},{"book":"عیبرانییەکان","chapter":"12","verse":"11","text":"هەموو تەمبێکردنێک لە کاتی خۆیدا وا دەردەکەوێت کە ئازاربەخشە و خۆش نییە، بەڵام دواتر بەروبوومی ئاشتییانەی ڕاستودروستی دەگرێت بۆ ئەوانەی پێی ڕاهێنراون."},{"book":"عیبرانییەکان","chapter":"12","verse":"12","text":"کەواتە دەستە لاوازبووەکان و ئەژنۆ لەرزۆکەکان بەهێز بکەن،"},{"book":"عیبرانییەکان","chapter":"12","verse":"13","text":"﴿ڕێڕەوی بەرپێت خۆش بکە،﴾12‏:13 پەندەکان 4‏:26‏‏ تاکو شەل پێی لەجێ نەچێت، بەڵکو چاک بێتەوە."},{"book":"عیبرانییەکان","chapter":"12","verse":"14","text":"کۆشش بکەن تاوەکو لەگەڵ هەموو کەسێک بە ئاشتی بژین، هەروەها پیرۆز بن. بێ پیرۆزی کەس مەسیحی خاوەن شکۆ نابینێت."},{"book":"عیبرانییەکان","chapter":"12","verse":"15","text":"ئاگاداری ئەوە بن، کەس خۆی لە نیعمەتی خودا بێبەش نەکات، نەوەک ڕەگی تاڵی لەناوتاندا گەشە بکات و پەشێوی دروستبکات، بەهۆی ئەمەشەوە زۆر کەس گڵاو ببێت."},{"book":"عیبرانییەکان","chapter":"12","verse":"16","text":"ئاگاداربن نەوەک یەکێک داوێنپیس بێت یان وەک عیسۆ بەڕەڵا بێت، ئەوەی مافی نۆبەرایەتی خۆی بە ژەمێک خواردن فرۆشت12‏:16 بڕوانە پەیدابوون 25‏:32‏-33.‏‏."},{"book":"عیبرانییەکان","chapter":"12","verse":"17","text":"دواتر وەک ئاگادارن، ویستی ئەم بەرەکەتە بە میرات وەربگرێت، بەڵام ڕەتکرایەوە. هەرچەندە بە فرمێسکەوەش داوای بەرەکەتەکەی کرد، بەڵام دەرفەتی تۆبەکردنی بۆ نەمابووەوە."},{"book":"عیبرانییەکان","chapter":"12","verse":"18","text":"ئێوە نەهاتوونەتە لای شاخێک12‏:18 مەبەستی شاخی سینایە لە کاتی پێدانی تەورات بە موسا، بڕوانە دەرچوون 19‏‏ و 20.‏ دەستی لێ بدرێت، لای ئاگرێکی بەتین، لای تاریکی، لای تەم، لای گەردەلوول،"},{"book":"عیبرانییەکان","chapter":"12","verse":"19","text":"لای دەنگی کەڕەنا، لای دەنگی قسەکردنێک وا لە گوێگران بکات بپاڕێنەوە ئیتر ئەم قسانەیان بۆ نەکرێت،"},{"book":"عیبرانییەکان","chapter":"12","verse":"20","text":"لەبەر ئەوەی نەیانتوانی بەرگەی فەرمانەکانی خودا بگرن: ﴿تەنانەت ئەگەر ئاژەڵیش دەستی بەر ئەو کێوە بکەوێ، دەبێ بەردباران بکرێت.﴾12‏:20 دەرچوون 19‏:12‏،13‏.‏‏"},{"book":"عیبرانییەکان","chapter":"12","verse":"21","text":"دیمەنەکە ئەوەندە ترسناک بوو، موسا گوتی: ﴿من لە ترسان دەلەرزم.﴾12‏:21 دواوتار 9‏:19‏‏"},{"book":"عیبرانییەکان","chapter":"12","verse":"22","text":"بەڵکو ئێوە هاتوونەتە کێوی سییۆن، بۆ شاری خودای زیندوو، ئۆرشەلیمی ئاسمانی، بۆ ئاهەنگێک کە فریشتەیەکی بێشوماری کۆکردووەتەوە،"},{"book":"عیبرانییەکان","chapter":"12","verse":"23","text":"بۆ کڵێسای نۆبەرە تۆمارکراوەکان لە ئاسماندا، بۆ لای خودا کە دادوەری هەمووانە، بۆ لای ڕۆحی ڕاستودروستان کە تەواوکراون،"},{"book":"عیبرانییەکان","chapter":"12","verse":"24","text":"بۆ لای عیسا، کە ڕێکخەری پەیمانی نوێیە، بۆ خوێنێکی پرژێنراو کە لە خوێنی هابیل باشتر دەدوێت."},{"book":"عیبرانییەکان","chapter":"12","verse":"25","text":"ئاگاداربن قسەکەرەکە ڕەت مەکەنەوە، چونکە ئەگەر ئەوانەی قسەکەری سەر زەوییان ڕەتکردەوە دەرباز نەبووبن، ئایا ئێمە چۆن دەرباز دەبین ئەگەر لە قسەکەری ئاسمان هەڵبگەڕێینەوە؟"},{"book":"عیبرانییەکان","chapter":"12","verse":"26","text":"ئەوسا دەنگی خودا زەوی هەژاند، بەڵام ئێستا بەڵێنی داوە و دەفەرموێ: ﴿جارێکی دیکە نەک تەنها زەوی دەهەژێنم، بەڵکو ئاسمانیش.﴾12‏:26 حەگەی 2‏:6‏‏"},{"book":"عیبرانییەکان","chapter":"12","verse":"27","text":"وشەی «جارێکی دیکە» ئاماژەیە بۆ سڕینەوەی ئەو شتانەی کە دەهەژێن، واتا شتە دروستکراوەکان، تاکو ئەو شتانەی کە ناهەژێن بمێننەوە."},{"book":"عیبرانییەکان","chapter":"12","verse":"28","text":"لەبەر ئەوە با سوپاسگوزار بین، چونکە شانشینێک وەردەگرین کە ناهەژێت، بەهۆیەوە بە شێوازێکی پەسەند بە ترس و ڕێزەوە خودا بپەرستین،"},{"book":"عیبرانییەکان","chapter":"12","verse":"29","text":"چونکە ﴿خودامان ئاگرێکی بەتینە.﴾12‏:29 دواوتار 4‏:24‏‏"}]}