{"data":[{"book":"Luke","chapter":"24","verse":"1","text":"Hapta mansakhet nikhuoni ziingtiang ma-ah inmani'n sariak rim kahoi inminsuuk ngaikha inchoiya thaantiang inleisi."},{"book":"Luke","chapter":"24","verse":"2","text":"Halli inmani'n thaankhar lung lei-inlong kha inleimu."},{"book":"Luke","chapter":"24","verse":"3","text":"Inmani'n thaansuungnga inluut phakhan Pumi Jisu kaluong kha leiommakjei."},{"book":"Luke","chapter":"24","verse":"4","text":"Inmani'n hiwa jarra rildan leijetmuwa inlei omlai, jetlei theileiya puonkachek kasil pasal miring inni inmani koolla inleingir."},{"book":"Luke","chapter":"24","verse":"5","text":"Halli inmani'n inchi heiya neipilla injuo inbok phakhan, pasal inni ngai'n inmani diang inheiti, “Kathi ngai kara karing kha nangni'n angsik ning entokme?"},{"book":"Luke","chapter":"24","verse":"6","text":"Ama chu kathi makheiya intheiya hin ommakjei, ama'n Galilee ah omlai nangnidiang angme i-nati kha ngaidonru. Matt 16:21; 17:22,23; 20:18,19; Mk 8:31; 9:31; 10:33,34; Luk 9:22"},{"book":"Luke","chapter":"24","verse":"7","text":"‘Miring sapa kha manu karoon ngaidiang inpesik eii, cross ah inthatsik eii, halli nithum huuini ahongring nooksik eii.’ ”"},{"book":"Luke","chapter":"24","verse":"8","text":"Khawa khan numeisa ngai'n ama chong ngaikha inleingaidon."},{"book":"Luke","chapter":"24","verse":"9","text":"Thaan makheiya inheikirra asiamruoi soomleikhat ngaidiang khat-um aleiilaak rakipdiang kasuok hi injuorilpi."},{"book":"Luke","chapter":"24","verse":"10","text":"Khawa numeisa ngai khachu, Mary Magdalene, Joanna, James nu Mary halli inmanile kasi aleiilaak numeisa ngai'n tirton ngaidiang kasuok omchan ngaikha injuorilpi."},{"book":"Luke","chapter":"24","verse":"11","text":"Takkha tirton ngai'n numeisa ngai chongkha pangrilla inril keeng tia leileipimu."},{"book":"Luke","chapter":"24","verse":"12","text":"Halli Peter'n intheiya taanna thaan tiang aleisi, ama'n akuunna thaankhur suung enpha khan kathi katuomna puon khabit ajuomu ah rilsik jetmak-ah inntiang aheikir nookjei.24:12: Larik lekkhat ah alam sumleini hapmu."},{"book":"Luke","chapter":"24","verse":"13","text":"Halli, khawa nikhuoni khan Jisu nuk kajui ngai karra miring inni Jerusalem makheiya mile inni inlaak Emmaus khuotiang inleisi."},{"book":"Luke","chapter":"24","verse":"14","text":"Inmani inni'n kasuok omchan ngai jarra khatle khatdiang inrilla inleisi."},{"book":"Luke","chapter":"24","verse":"15","text":"Inmani inni'n inleisi phakhan, Jisu'n inmani koolla heinaiya inmanile aleisi suom."},{"book":"Luke","chapter":"24","verse":"16","text":"Inmani'n ama kha inleimu, takkha tume tihi leijet matormu."},{"book":"Luke","chapter":"24","verse":"17","text":"Halli ama'n inmani diang ati, “Ang kachang chongme nangni inni'n nisina ah ningril kha?”"},{"book":"Luke","chapter":"24","verse":"18","text":"Halli araming Cleopas intipa'n Jisu diang aheimasang, “Tuunlaiya nikhuo lekkhat suungnga Jerusalemma kasuok omchan jetleiya khuolmi inkhat na eya natheinuoa niombe tia inleirakel?”"},{"book":"Luke","chapter":"24","verse":"19","text":"Halli Jisu'n inmani diang ati, “Angkachang chong suok ah mejei?” Inmani'n inleimasang, “Nazareth Jisu jarra kasuok chuon eii” Ama hi Pathian li miring ngai maikuungnga achuontho nali arilna rakip ah ranak kanei Pathian chongkachoi mi eii tia inleingaidon."},{"book":"Luke","chapter":"24","verse":"20","text":"Halli eini thiampu kalian ngaili lamkakei ngai'n thinasik-ah kathamak inminchangga ama kha cross ah inthat."},{"book":"Luke","chapter":"24","verse":"21","text":"Takkha Israel kakatansik mikha ama eii tia keini'n kinleingaidon, hiwa rakip hi asuokna wini le nithum kha hong ejei."},{"book":"Luke","chapter":"24","verse":"22","text":"Keini karra numeisa lekkhat in ziingtiang ma-ah thaanna injuosiya keinihi kinmalung inmindong,"},{"book":"Luke","chapter":"24","verse":"23","text":"halli inmani'n akaluong kha injuomumak phakhan, Jisu kha aringjei tia marwaan tirton ngai'n keinidiang mangtalar angnga kinmu tia keinidiang injuoril."},{"book":"Luke","chapter":"24","verse":"24","text":"Keini le kaom miring lekkhat in thaanna injuosiya numeisa ngai'n inti angnga injuomu, takkha inmani innum ama kha juomumu."},{"book":"Luke","chapter":"24","verse":"25","text":"Halli Jisu'n inmani diang ati, “Nangni angtuk ning amme, Pathian chong kachoi ngai'n inleiti rakip ningmalungnga kangamna sik-ah ning insuumjei!"},{"book":"Luke","chapter":"24","verse":"26","text":"Christa'n poongna rakip adeisuoli ama lurna khan luutmakniabe?”"},{"book":"Luke","chapter":"24","verse":"27","text":"Jisu'n angrakip ama jarra Moses khat-um Pathian chong kachoi ngai'n inleiril khat-um chong inthiang in ileiti ngaikha rilpina aleinei."},{"book":"Luke","chapter":"24","verse":"28","text":"Khale inruoiya inmani'n intungnasik khuo inheinai phakhan, Jisu'n kasicheisik omchan angnga inmani diang aleithopi."},{"book":"Luke","chapter":"24","verse":"29","text":"Takkha khuo ajuoboi jarra keinile onsuomtui tia inmani'n ama kha ranak-ah khaapna inleinei, halli ama'n inmanile asiya injuoriakjei."},{"book":"Luke","chapter":"24","verse":"30","text":"Ama'n inmanile bubakna sik-ah inlei in-ongsuom phakhan, waipool aleiya Pathian aleiminpaak halli katherra inmani diang aleipei."},{"book":"Luke","chapter":"24","verse":"31","text":"Halli inmani mit hongwarra Jisu ejei tia inleijet, halli inmani maikuung makheiya Jisu'n aleimang deljei."},{"book":"Luke","chapter":"24","verse":"32","text":"Inmani'n khatli khatdiang inlei inti, “Jisu einile lamma thurchi nirillai khat-um ama'n einidiang chong inthiang katha ah niminchulai eini malung kha mei angnga kaang ma-abe?”"},{"book":"Luke","chapter":"24","verse":"33","text":"Khawapha takkhan inmani'n Jerusalem tiang inkirnook ah amale kasi siamruoi soomleikhat ngaikha mi ngaile intuup ah inleiom kha injuomu."},{"book":"Luke","chapter":"24","verse":"34","text":"Inmani'n injuoti, “Pumi kha inthiangnga aringjei, halli Simon diang juo inlarjei!”"},{"book":"Luke","chapter":"24","verse":"35","text":"Khat-um lamma kasuok chuon ngai jarra khat-um waipool katherkhoi laiya inmani'n ang omchanna ama kha inhongjetme tijarra inmani diang inleirilpi."},{"book":"Luke","chapter":"24","verse":"36","text":"Inmani'n hithowa inrilla inomlai takkhan, jetlei theileiya Pumi'n apumtak inmani karra ajuo ngirra inmani diang aleitipi.24:36: Larik lek khat ah inmani diang ati, “Nangni chungnga kadai omrase.” iti chonghi ommak. “Nangni chungnga kadai omrase.”"},{"book":"Luke","chapter":"24","verse":"37","text":"Inmani'n ratha kathamak inkhat kimujei tia inleichi theiya inlei-inlai."},{"book":"Luke","chapter":"24","verse":"38","text":"Ama'n inmani diang aheiti, “Angjara ning poongme? Halli angjarra ning malungnga inngamsamna ningneime?"},{"book":"Luke","chapter":"24","verse":"39","text":"Enru kakutli kakeii ngaihi, kei ka eii, nakatook inlang na-enru, kei ningnamu angnga ratha kathamak chu taksali saru omnuni.”"},{"book":"Luke","chapter":"24","verse":"40","text":"Ama'n inmani diang aleitisuoli inmani diang akutli akeii ngaikha aminmu.24:40: Larik lekkhat'n alam soommili hapmu."},{"book":"Luke","chapter":"24","verse":"41","text":"Khawa khan inmani'n inngamna leiom maklai, karokli kangak in asiplai, Nipumi'n inmani diang aleiti, hiwahin bakphur inkhat ningneibe?"},{"book":"Luke","chapter":"24","verse":"42","text":"Inmani'n ngarou alekkhat inleipeii,"},{"book":"Luke","chapter":"24","verse":"43","text":"Ama'n aleiya inmani maikuungnga alei-ei."},{"book":"Luke","chapter":"24","verse":"44","text":"Halli ama'n inmani diang ati, “Hiwahi kei kachong kha eii, kei'n nangni karra kaleiomlai kanati, angrakip Moses Danna, Pathian chongkachoi ngai'n khat-um Minpaakla ah inlei majia rakip huui latungsik eii.”"},{"book":"Luke","chapter":"24","verse":"45","text":"Achong inthiang injetnasik-ah inmani malungkha aleimalongpi."},{"book":"Luke","chapter":"24","verse":"46","text":"Halli inmani diang ati, “Hinthoa lei-injia, Christa'n poongna aneisik halli nithum huuini akathi makheiya ahongring nooksik eii."},{"book":"Luke","chapter":"24","verse":"47","text":"Jerusalemma inphut malung thuulnali manu ngaidampina chongngai kha zaat rakipdiang ningrilpi sik eii."},{"book":"Luke","chapter":"24","verse":"48","text":"Nangni hi hiwangai rakip chungnga sakhi ning ejei."},{"book":"Luke","chapter":"24","verse":"49","text":"Enru, kei'n Kapa chongkhitna kha nangni chungnga kanapesik eii; takkha Pathian in nangni kha chungtiangnga ranak khan puon angnga naminsil maklaiseng nangni'n Jerusalemma leiomru.”"},{"book":"Luke","chapter":"24","verse":"50","text":"Khawa phakhan inmani kha Bethany katung akeiruoiya halli akut duongpiya inmani kha rawaan aleipei."},{"book":"Luke","chapter":"24","verse":"51","text":"Ama'n inmani kha rawaan aleipeli ama'n inmani kha inthenpui jei, halli ama kha marwaan tiang inruoijei.24:51: Laarik lekkhat achu Marwaan tiang inruoijei. iti chong hi ommak."},{"book":"Luke","chapter":"24","verse":"52","text":"Jisu kha chubei inthoa Jerusalem tiang karok ah inlei kirjei."},{"book":"Luke","chapter":"24","verse":"53","text":"Halli inmani'n Biak-inna apha rakip ah Pathian kha inleiminpaak ah inleiom."}]}