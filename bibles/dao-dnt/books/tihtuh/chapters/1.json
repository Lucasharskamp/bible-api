{"data":[{"book":"Tihtuh","chapter":"1","verse":"1","text":"Pamhnama mpya ja Jesuh Khritawa ngsä kei Pawluh üngkhyüh ni."},{"book":"Tihtuh","chapter":"1","verse":"2","text":"Acun hin anglät xünnak, äpeinak am tüneiki ni. Akcün am a tünei ham üng käh hleikia Pamhnam naw ahina xünnak khyütam jah pe lü,"},{"book":"Tihtuh","chapter":"1","verse":"3","text":"akcün apha law üng ania mawng cun jah mdanki. Ahin cun kei üng na ap lü jah küikyanki Pamhnam naw na sangsaki."},{"book":"Tihtuh","chapter":"1","verse":"4","text":"Atänga mi tak jumnak am ka ca kcang Tihtuha vei ca ka yuki ni."},{"book":"Tihtuh","chapter":"1","verse":"5","text":"Mlüh naküta sangcim ngvaie jah mcawnki lü hlükaw hamkie na jah bilo khaia Kareta ka ning tak hüt ni. Ka ning mcuhmthehe jah süm bä:"},{"book":"Tihtuh","chapter":"1","verse":"6","text":"1:6: 1Tim 3:2-7ngvai vai cun mkhye am ve yah, a khyu mat däk la yah khai. 1:6: khyü mat däk la yah khai; am ani üngahun däk kut mthawn yah khaiA cae pi jumei u lü pyen kpet lü am längang yah u."},{"book":"Tihtuh","chapter":"1","verse":"7","text":"Sangcim ngvai cun Pamhnama khut bikia kya lü mkhye kpuk vai am ve yah. Ani cun khyang hnepeiki, a mlung cähki, mpyüihmahki, sosatki ja ngui jawngnakia am thawn yah."},{"book":"Tihtuh","chapter":"1","verse":"8","text":"Ani cun khinnglei khina lü akdaw cun kphya na yah khai. Ani cun amät nängeiki, ngsungki, ngcimki ja sitihkia pi kya yah khai."},{"book":"Tihtuh","chapter":"1","verse":"9","text":"Ningsaw naw a ä a jum phyakia mawng cän akceta kcüng yah khai. Acun ngtek püikie khyeki ti cun mdan lü mtheimthangnak akcang am khyang kcee pi ngjuktha jah pe thei yah khai."},{"book":"Tihtuh","chapter":"1","verse":"10","text":"Aktunga Judah ning üngkhyüh ngthunghlai law lü ia am ngtähngkhehki ami ksingnak am khyang jah mhlei u lü jah thühlawksaki khawhah vekie."},{"book":"Tihtuh","chapter":"1","verse":"11","text":"Ami pyensak jah him vai hlü ve, isetiakyaküng, ngkeeikse ngui yahnak vai mkhüh na u lü am ami jah mthei vai jah mthei lü imkyawnge jah uplatsakie ni."},{"book":"Tihtuh","chapter":"1","verse":"12-13","text":"Karete üngka khyang mat amimäta sahmae naw, “Karet khyange cun hleihlakie, khyükseia kba se u lü dudam u lü eiawk kthanakie,” tia a pyen hin kcangki ni. Ahina phäh akdawa jumnak ami tak law vaia, angkhat kunga jah mcing lü"},{"book":"Tihtuh","chapter":"1","verse":"14","text":"ngthungtak mahki khyange üngkhyüh lawkia nghngicima ngthupete ja Judahea khuikame käh jah ngai ti khaie."},{"book":"Tihtuh","chapter":"1","verse":"15","text":"Amimät ngcimki hea phäh anaküt hin ngcim lü ami mlungkyawng ja amimät ksingeinak am ngcim lü am ami jumeia phäh avan hin am ngcim."},{"book":"Tihtuh","chapter":"1","verse":"16","text":"Pamhnam ksingkiea pyen u lüpi ami vecawh naw kpetki. Amimi cun pyen am ngai lü jah cawkei phyakia kya lü akdaw pawh khaia am nglawi u."}]}