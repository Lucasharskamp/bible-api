{"data":[{"book":"Ezekiel","chapter":"35","verse":"1","text":"Dimaadua ga helekai mai,35.1 Isaiah 34.5-17; 63.1-6; Jeremiah 49.7-22; Ezekiel 25.12-14; Amos 1.11-12; Obadiah 1-14; Malachi 1.2-5"},{"book":"Ezekiel","chapter":"35","verse":"2","text":"“Tangada dangada, haga halauwa ina tenua go Edom."},{"book":"Ezekiel","chapter":"35","verse":"3","text":"Hagianga ina gi nia daangada nia mee ala e helehelekai iei Au, go Tagi go Yihowah:"},{"book":"Ezekiel","chapter":"35","verse":"4","text":"Au ga diiagi au waahale gi mooho, do henua gaa hai di anga henua. Gei goe ga iloo laa bolo Au go Dimaadua."},{"book":"Ezekiel","chapter":"35","verse":"5","text":"“Goe guu hai di hagadaumee ni Israel mai i mua loo, gu daaligi ana daangada i dono madagoaa ne haadanga balua, i di madagoaa ne hagaduadua hagaodi iei mee i ono huaidu."},{"book":"Ezekiel","chapter":"35","verse":"6","text":"Deenei laa, idimaa Au go Tagi go Yihowah, go di God mouli, Au e hagamodu bolo di made deelaa do hagaodi, goe e deemee di dagaloaha gi daha mo mee. Goe guu kae di huaidu daaligi dangada, gei taaligi dangada dela hua e daudali goe."},{"book":"Ezekiel","chapter":"35","verse":"7","text":"Au gaa hai tenua gonduu o Edom gii hai di anga henua ga daaligi digau huogodoo ala e hula laa lodo di gowaa deelaa."},{"book":"Ezekiel","chapter":"35","verse":"8","text":"Au gaa gahu nia gonduu gi nia huaidina gau mmade, gei nia huaidina digau ala ne mmade i tauwa gaa gahu i hongo nia gowaa nnoonua mono gowaa maalama."},{"book":"Ezekiel","chapter":"35","verse":"9","text":"Gei Au gaa hai goe gii hai di anga henua gaa hana hua beelaa, deai tangada e mee di noho i lodo o waahale ai. Gei goe ga iloo laa bolo Au go Dimaadua."},{"book":"Ezekiel","chapter":"35","verse":"10","text":"“Goe ne hai bolo nia waahale e lua go Judah mo Israel, meemaa ngaadahi mo nau waahale la nia mee ni aau, gei goe dela gu hai mee ginai, ma e aha maa Au go Dimaadua dela go di nau God."},{"book":"Ezekiel","chapter":"35","verse":"11","text":"Deenei laa, idimaa Au go Tagi go Yihowah, go di God mouli, Au gaa tala di hui adu gi di goe i do hagawelewele, do dubua mo do dee hiihai gi agu daangada. Gei digaula ga iloo bolo Au e hagaduadua goe i dau hai dela ne hai ang gi ginaadou."},{"book":"Ezekiel","chapter":"35","verse":"12","text":"Gei goe gaa donu laa bolo Au go Dimaadua gu longono e Au au helekai ne hai dela bolo nia gonduu o Israel la gaa hai nia anggowaa, gei gu dugu adu gi di goe gi geina."},{"book":"Ezekiel","chapter":"35","verse":"13","text":"Au gu longono au helekai hagabalumee ala e hai baahi mai gi di Au.”"},{"book":"Ezekiel","chapter":"35","verse":"14","text":"Tagi go Yihowah ga helekai, “Au gaa hai goe gii hai di anga henua huoloo, gei henuailala hagatau ga tenetene huoloo gi do doo ia gi lala,"},{"book":"Ezekiel","chapter":"35","verse":"15","text":"gadoo be do tenetene gi Israel dela ne mooho, go dogu henua donu. Nia gonduu o Seir, nia henua huogodoo o Edom gaa hai nia anga henua. Nia daangada huogodoo ga iloo laa bolo Au dela go Dimaadua.”"}]}