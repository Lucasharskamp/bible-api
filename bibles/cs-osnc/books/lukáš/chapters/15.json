{"data":[{"book":"Lukáš","chapter":"15","verse":"1","text":"Za Ježíšem přicházeli výběrčí daní a jiní lidé se stejně špatnou pověstí, aby si ho poslechli."},{"book":"Lukáš","chapter":"15","verse":"2","text":"Farizejové a učitelé zákona se nad tím pohoršovali a říkali: „S takovou sebrankou se přátelí a sedá s nimi za jedním stolem!“"},{"book":"Lukáš","chapter":"15","verse":"3","text":"Ježíš na to odpověděl podobenstvím:"},{"book":"Lukáš","chapter":"15","verse":"4","text":"„Kdyby někdo z vás měl sto ovcí a jedna z nich by se mu zaběhla, nepokusil by se ji nalézt? Těch devadesát devět ponechá na pastvě a půjde za tou ztracenou tak dlouho, dokud ji nenalezne."},{"book":"Lukáš","chapter":"15","verse":"5","text":"Když ji najde, vezme ji na ramena"},{"book":"Lukáš","chapter":"15","verse":"6","text":"a s radostí ji ponese domů. Svolá své přátele a sousedy a vybídne je: ‚Radujte se se mnou, našel jsem svou ztracenou ovečku.‘"},{"book":"Lukáš","chapter":"15","verse":"7","text":"Říkám vám, že v nebi je daleko větší radost nad jedním ztraceným člověkem, který lituje svých hříchů, než nad devadesáti devíti takovými, kteří si myslí, že pokání nepotřebují."},{"book":"Lukáš","chapter":"15","verse":"8","text":"Nebo si představte ženu, která má deset stříbrných mincí a jedna se jí doma někam zakutálí. Nerozsvítí světlo, nevymete kouty a nebude hledat tak dlouho, až peníz najde?"},{"book":"Lukáš","chapter":"15","verse":"9","text":"Určitě pak svolá přítelkyně a sousedky a řekne jim: ‚Radujte se se mnou, našla jsem svůj ztracený peníz.‘"},{"book":"Lukáš","chapter":"15","verse":"10","text":"Říkám vám: Zrovna takovou radost mají v nebi andělé nad jedním ztraceným člověkem, který lituje svých hříchů.“"},{"book":"Lukáš","chapter":"15","verse":"11","text":"Ježíš dále vyprávěl: „Jeden muž měl dva syny."},{"book":"Lukáš","chapter":"15","verse":"12","text":"Mladší přišel za otcem a řekl: ‚Otče, dej mi už teď podíl z dědictví, které nám chceš jednou odkázat.‘ A tak otec rozdělil svůj majetek mezi oba syny."},{"book":"Lukáš","chapter":"15","verse":"13","text":"Po několika dnech zpeněžil ten mladší svůj podíl a odešel daleko od domova. Tam prohýřil všechno, co měl."},{"book":"Lukáš","chapter":"15","verse":"14","text":"A nejenže všechno utratil; v té krajině vypukl hlad, a tak neměl co do úst."},{"book":"Lukáš","chapter":"15","verse":"15","text":"Konečně si našel práci u jednoho sedláka. Ten ho poslal na pole pást vepře."},{"book":"Lukáš","chapter":"15","verse":"16","text":"Byl by se rád dosyta najedl alespoň sladkých lusků, kterými krmili vepře, ale nikdo mu nic nedal."},{"book":"Lukáš","chapter":"15","verse":"17","text":"A tak šel do sebe a uvažoval: ‚Dělníci mého otce mají jídla více, než mohou spotřebovat, a já tu umírám hlady."},{"book":"Lukáš","chapter":"15","verse":"18","text":"Půjdu za ním a řeknu mu: Otče, zhřešil jsem proti Bohu i proti tobě"},{"book":"Lukáš","chapter":"15","verse":"19","text":"a dobře vím, že si nezasloužím, abys mne ještě nazýval svým synem. Najmi mne, prosím, jako dělníka.‘"},{"book":"Lukáš","chapter":"15","verse":"20","text":"A tak se vydal na cestu k domovu. Otec ho už z dálky uviděl a plný soucitné lásky mu vyběhl naproti, objal ho a políbil."},{"book":"Lukáš","chapter":"15","verse":"21","text":"‚Otče,‘ řekl syn, ‚zhřešil jsem proti Bohu a proti tobě, nejsem hoden, abych byl ještě tvým synem.‘"},{"book":"Lukáš","chapter":"15","verse":"22","text":"Ale otec nařídil služebníkům: ‚Rychle přineste nejlepší šaty, navlékněte mu synovský prsten a obujte ho!"},{"book":"Lukáš","chapter":"15","verse":"23","text":"Poražte vykrmené tele a připravte hostinu. Oslavíme společně návrat mého syna."},{"book":"Lukáš","chapter":"15","verse":"24","text":"Vždyť je to, jako by umřel, a zase oživl. Byl ztracen, a je nalezen.‘ A tak oslavovali jeho návrat."},{"book":"Lukáš","chapter":"15","verse":"25","text":"Starší syn se vracel z pole a uslyšel hluk hostiny."},{"book":"Lukáš","chapter":"15","verse":"26","text":"Zavolal si jednoho sluhu a zeptal se, co se děje."},{"book":"Lukáš","chapter":"15","verse":"27","text":"Sluha řekl: ‚Tvůj bratr přišel domů a otec dal porazit pěkné tele z radosti, že se mu syn vrátil zdráv.‘"},{"book":"Lukáš","chapter":"15","verse":"28","text":"Starší bratr se rozhněval a vůbec nechtěl jít dovnitř. Otec vyšel ven a domlouval mu."},{"book":"Lukáš","chapter":"15","verse":"29","text":"Ale syn mu vyčítal: ‚Tolik let jsem pro tebe dřel, ve všem tě poslechl a co z toho mám? Nikdy jsi mi nedal ani kůzle, abych se poveselil se svými přáteli."},{"book":"Lukáš","chapter":"15","verse":"30","text":"A teď, když se vrátil tenhle tvůj synáček, který všechno prohýřil s děvkami, ještě mu vystrojíš hostinu.‘"},{"book":"Lukáš","chapter":"15","verse":"31","text":"‚Hochu,‘ řekl otec, ‚my jsme tu přece vždycky byli spolu a ty víš, že všechno, co mám, je tvoje."},{"book":"Lukáš","chapter":"15","verse":"32","text":"Ale teď nemůžeme dělat nic jiného než se radovat. Vždyť tvůj bratr, kterého jsme považovali za mrtvého, žije, ztratil se a je nalezen.‘ “"}]}