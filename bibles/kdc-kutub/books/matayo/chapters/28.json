{"data":[{"book":"Matayo","chapter":"28","verse":"1","text":"Viimalile siku ya Kubwihila, siku ya jumapili, Malia Magidalena na Malia ija iyagwe waidamuka wachola kudilola dipanga."},{"book":"Matayo","chapter":"28","verse":"2","text":"Bahaja isi ikala yotigisika ng'hani, na msenga wa kuulanga wa Mndewa kahumuluka kuulanga, kadibimbilisa idibwe hamgwazo, na kadikalila."},{"book":"Matayo","chapter":"28","verse":"3","text":"Koneka kamba lumwesa, na viwalo vake vikala vizelu chuwee."},{"book":"Matayo","chapter":"28","verse":"4","text":"Wakalizi wamdumba ng'hani avo wakala ogwaya, wakala kamba wanhu wafile."},{"book":"Matayo","chapter":"28","verse":"5","text":"Msenga wa kuulanga kawalongela iwatwanzi, “Sikumudumbe, kwavija nojuwa momzahila Yesu yawambigwe mumsalaba."},{"book":"Matayo","chapter":"28","verse":"6","text":"Kahaduhu hano, kazilibuka kamba viyalongile. Izoni mulole hanhu hawamwikile."},{"book":"Matayo","chapter":"28","verse":"7","text":"Choleni himahima mkawalongele wanahina zake, ‘Yesu kazilibuka kulawa kwa wafile na kowalongolela kuchola Galilaya, kuko momona!’ Uno awo usenga wangu kumwenu.”"},{"book":"Matayo","chapter":"28","verse":"8","text":"Avo watwanzi waja wasegela himahima kudipanga, kuno odumba na kudeng'helela, wakimbila kuwalongela wanahina zake."},{"book":"Matayo","chapter":"28","verse":"9","text":"Bahaja Yesu kawating'hana, kawalamusa, “Zihozeni.” Wamcholela wamgoga magulu gake, wamtambikila."},{"book":"Matayo","chapter":"28","verse":"10","text":"Yesu kawalongela, “Sikumudumbe. Choleni mkawalongele ndugu zangu wachole Galilaya, kuko onyona.”"},{"book":"Matayo","chapter":"28","verse":"11","text":"Watwanzi waja viwakalile mnzila, wakalizi wayagwe wachola kudibuga na kuwalongela wakulu wa walava nhosa kila kinhu kilawilile."},{"book":"Matayo","chapter":"28","verse":"12","text":"Wakulu wa walava nhosa viwaiting'hane hamoja na wavele waitogolela mbuli, wawagwaa waja iwakalizi sente nyingi."},{"book":"Matayo","chapter":"28","verse":"13","text":"Wawalongela, “Longeni, wanahina zake weza ikilo kulwiba ulukuli vimukalile muwasile."},{"book":"Matayo","chapter":"28","verse":"14","text":"Avo mkulu wa isi yahaihulika mbuli ino, siye tolonga nayo, na mweye hamwingila mna dizumozumo.”"},{"book":"Matayo","chapter":"28","verse":"15","text":"Avo wakalizi wazisola zisente na watenda kamba viwalongeligwe. Avo mbuli ino ayo yenele kwa Wayahudi mbaka lelo."},{"book":"Matayo","chapter":"28","verse":"16","text":"Abaho wanahina longo na imoja wachola kukigongo mwiisi ya Galilaya, ako kuyawalongele Yesu wachole."},{"book":"Matayo","chapter":"28","verse":"17","text":"Viwamonile, wamtambikila, kuno wayagwe wanyawanyawa."},{"book":"Matayo","chapter":"28","verse":"18","text":"Yesu kawezila, kawalongela, “Nigweleligwa udahi wose wa kuulanga na mwiisi."},{"book":"Matayo","chapter":"28","verse":"19","text":"Avo gendeni mkawatende wanhu wa isi zose wawe wanahina zangu, muwabatize kwa twaga da Tata na Mwana na Loho Yang'alile,"},{"book":"Matayo","chapter":"28","verse":"20","text":"na muwafundize wagoge kila kinhu kiniwalagizeni, na niye nokuwa hamoja na mweye siku zose mbaka kukimambukizo cha isi.”"}]}