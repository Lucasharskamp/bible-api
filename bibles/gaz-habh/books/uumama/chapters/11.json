{"data":[{"book":"Uumama","chapter":"11","verse":"1","text":"Bara sana addunyaan guutuun afaan tokkoo fi haasaa tokko qaba ture."},{"book":"Uumama","chapter":"11","verse":"2","text":"Namoonni akkuma gara baʼa biiftuutti godaananiin, Shineʼaar keessatti lafa diriiraa argatanii achi qubatan."},{"book":"Uumama","chapter":"11","verse":"3","text":"Isaanis, “Kottaa mee xuubii hojjennee ibiddaan gubnaa” waliin jedhan. Isaanis qooda dhagaa, xuubiitti fayyadaman; hapheedhaaf immoo leeleetti fayyadaman."},{"book":"Uumama","chapter":"11","verse":"4","text":"Ergasii, “Kottaa mee akka ofii keenyaa maqaa argannuu fi akka addunyaa guutuu irra hin bibittinnoofneef magaalaa gamoon isaa samii qaqqabu tokko ijaarrannaa” jedhan."},{"book":"Uumama","chapter":"11","verse":"5","text":"Waaqayyo garuu magaalaa fi gamoo isaan ijaaraa turan sana ilaaluuf gad buʼe."},{"book":"Uumama","chapter":"11","verse":"6","text":"Waaqayyos akkana jedhe; “Erga isaan akka saba tokko kan afaanuma tokko dubbatuutti waan kana hojjechuu jalqabanii, yoos amma wanni isaan hojjechuuf karoorfatan kan isaaniif hin dandaʼamne tokko iyyuu hin jiraatu."},{"book":"Uumama","chapter":"11","verse":"7","text":"Kottaa mee gad buunee, akka isaan wal hin hubanneef afaan isaanii waliin dhoofnaa!”"},{"book":"Uumama","chapter":"11","verse":"8","text":"Kanaafuu Waaqayyo achii isaan baasee lafa hunda irra isaan bittinneesse; isaanis magaalaa ijaaruu dhiisan."},{"book":"Uumama","chapter":"11","verse":"9","text":"Waan Waaqayyo achitti afaan addunyaa hunda waliin makeef iddoon sun Baabilon jedhame; Waaqayyo iddoo sanaa isaan baasee lafa hunda irra isaan bittinneesse."},{"book":"Uumama","chapter":"11","verse":"10","text":"Seenaan maatii Seem kana."},{"book":"Uumama","chapter":"11","verse":"11","text":"Seem erga Arfaakshadin dhalchee booddee waggaa 500 jiraatee ilmaanii fi intallan biraa dhalche."},{"book":"Uumama","chapter":"11","verse":"12","text":"Arfaakshad waggaa 35 jiraatee Sheelaa dhalche."},{"book":"Uumama","chapter":"11","verse":"13","text":"Arfaakshad erga Sheelaa dhalchee booddee waggaa 403 jiraatee ilmaanii fi intallan biraa dhalche."},{"book":"Uumama","chapter":"11","verse":"14","text":"Sheelaan waggaa 30 jiraatee Eeberin dhalche."},{"book":"Uumama","chapter":"11","verse":"15","text":"Sheelaan erga Eeberin dhalchee booddee waggaa 403 jiraatee ilmaanii fi intallan biraa dhalche."},{"book":"Uumama","chapter":"11","verse":"16","text":"Eeber waggaa 34 jiraatee Felegin dhalche."},{"book":"Uumama","chapter":"11","verse":"17","text":"Eeber erga Felegin dhalchee booddee waggaa 430 jiraatee ilmaanii fi intallan biraa dhalche."},{"book":"Uumama","chapter":"11","verse":"18","text":"Felegi waggaa 30 jiraatee Reʼuu dhalche."},{"book":"Uumama","chapter":"11","verse":"19","text":"Felegi erga Reʼuu dhalchee booddee waggaa 209 jiraatee ilmaanii fi intallan biraas dhalche."},{"book":"Uumama","chapter":"11","verse":"20","text":"Reʼuun waggaa 32 jiraatee Seruugin dhalche."},{"book":"Uumama","chapter":"11","verse":"21","text":"Reʼuun erga Seruugin dhalchee booddee waggaa 207 jiraatee ilmaanii fi intallan biraa dhalche."},{"book":"Uumama","chapter":"11","verse":"22","text":"Seruugi waggaa 30 jiraatee Naahoorin dhalche."},{"book":"Uumama","chapter":"11","verse":"23","text":"Seruugi erga Naahoorin dhalchee booddee waggaa 200 jiraatee ilmaanii fi intallan biraa dhalche."},{"book":"Uumama","chapter":"11","verse":"24","text":"Naahoor waggaa 29 jiraatee Taaraa dhalche."},{"book":"Uumama","chapter":"11","verse":"25","text":"Naahoor erga Taaraa dhalchee booddee waggaa 119 jiraatee ilmaanii fi intallan biraa dhalche."},{"book":"Uumama","chapter":"11","verse":"26","text":"Taaraan waggaa 70 jiraatee Abraam, Naahoorii fi Haaraanin dhalche."},{"book":"Uumama","chapter":"11","verse":"27","text":"Seenaan maatii Taaraa kana."},{"book":"Uumama","chapter":"11","verse":"28","text":"Haaraan utuma abbaan isaa Taaraan jiruu Uuri biyya Kaldootaa keessatti lafuma itti dhalatetti duʼe."},{"book":"Uumama","chapter":"11","verse":"29","text":"Abraamii fi Naahoor niitii fuudhan. Maqaan niitii Abraam Saaraa, maqaan niitii Naahoor immoo Miilkaa ture. Miilkaan intala Haaraan. Haaraan kun immoo abbaa Miikaatii fi Yiskaa ture."},{"book":"Uumama","chapter":"11","verse":"30","text":"Saaraan dhabduu turte; ijoollees hin deenye."},{"book":"Uumama","chapter":"11","verse":"31","text":"Taaraan ilma isaa Abraamin, ilma ilma isaa jechuunis Loox ilma Haaraanii fi niitii ilma isaa jechuunis Saaraa niitii Abraam fudhatee Kanaʼaan dhaquuf, Uuri biyya Kaldootaatii walii wajjin baʼan; garuu yeroo Kaaraan gaʼanitti achuma qubatan."},{"book":"Uumama","chapter":"11","verse":"32","text":"Taaraan waggaa 205 jiraatee Kaaraanitti duʼe."}]}