{"data":[{"book":"Yatɛne","chapter":"2","verse":"1","text":"Alatala yi falan ti Musa nun Haruna xa, a naxa,"},{"book":"Yatɛne","chapter":"2","verse":"2","text":"“Isirayila kaane birin xa yamaan daaxadeni tɔn Naralan Bubun nabilinni, koni e nama a yigbɛtɛn. E xa dɔxɔ e bɔnsɔnna nun e denbayaan taxamasenne bun.”"},{"book":"Yatɛne","chapter":"2","verse":"3","text":"“Yuda bɔnsɔnna nun a ganle xa e daaxadeni tɔn sogeteden binni e taxamasenna bun ma. Aminadabo a dii Naxason nan Yuda mangan na."},{"book":"Yatɛne","chapter":"2","verse":"4","text":"Muxu wuli tonge solofere wuli naanin kɛmɛ sennin nan a ganli."},{"book":"Yatɛne","chapter":"2","verse":"5","text":"Isakari bɔnsɔnna xa e daaxadeni tɔn e dɛxɔn ma. Suwari a dii Natanɛli nan Isakari bɔnsɔnna mangan na."},{"book":"Yatɛne","chapter":"2","verse":"6","text":"Muxu wuli tonge suulun wuli naanin kɛmɛ naanin nan a ganli."},{"book":"Yatɛne","chapter":"2","verse":"7","text":"Sabulon bɔnsɔnna xa daaxa e fan dɛxɔn ma. Xelɔn ma dii Eliyabi nan Sabulon bɔnsɔnna mangan na."},{"book":"Yatɛne","chapter":"2","verse":"8","text":"Muxu wuli tonge suulun wuli solofere kɛmɛ naanin nan a ganli."},{"book":"Yatɛne","chapter":"2","verse":"9","text":"Nayi, xɛmɛn naxanye Yuda yamaan daaxaden ganli, ne birin malanxina, muxu wuli kɛmɛ wuli tonge solomasɛxɛ e nun sennin kɛmɛ naanin. Yamaan na keli, e singen nan sigama.”"},{"book":"Yatɛne","chapter":"2","verse":"10","text":"“Rubɛn bɔnsɔnna nun a ganle xa e daaxadeni tɔn yiifari fɔxɔni e taxamasenna bun ma. Sedewuri a dii Elisuri nan Rubɛn bɔnsɔnna mangan na."},{"book":"Yatɛne","chapter":"2","verse":"11","text":"Muxu wuli tonge naanin wuli sennin kɛmɛ suulun nan a ganli."},{"book":"Yatɛne","chapter":"2","verse":"12","text":"Simeyɔn bɔnsɔnna xa e daaxadeni tɔn a dɛxɔn ma. Surisadayi a dii Selumiyɛli nan Simeyɔn bɔnsɔnna mangan na."},{"book":"Yatɛne","chapter":"2","verse":"13","text":"Muxu wuli tonge suulun wuli solomanaanin kɛmɛ saxan nan a ganli."},{"book":"Yatɛne","chapter":"2","verse":"14","text":"Gadi bɔnsɔnna xa daaxa na fan dɛxɔn ma. Reyuli a dii Eliyasafi nan Gadi bɔnsɔnna mangan na."},{"book":"Yatɛne","chapter":"2","verse":"15","text":"Muxu wuli tonge naanin wuli suulun kɛmɛ sennin tonge suulun nan a ganli."},{"book":"Yatɛne","chapter":"2","verse":"16","text":"Nayi, xɛmɛn naxanye Rubɛn yamaan daaxaden ganli, ne malanxina, muxu wuli kɛmɛ wuli tonge suulun e nun keden kɛmɛ naanin tonge suulun. Ne nan sigama a firindeni.”"},{"book":"Yatɛne","chapter":"2","verse":"17","text":"“Na xanbi ra, Lewi bɔnsɔnna muxune yi siga ganla bonne tagi, e nun Naralan Bubuna. E birin sigama e daaxa yɛɛn nan ma, muxun birin nun a tidena, a bɔnsɔnna taxamasenna bun ma.”"},{"book":"Yatɛne","chapter":"2","verse":"18","text":"“Efirami bɔnsɔnna nun a ganle xa e daaxadeni tɔn sogegododeni e taxamasenna bun ma. Amixudi a dii Elisama nan Efirami bɔnsɔnna mangan na."},{"book":"Yatɛne","chapter":"2","verse":"19","text":"Muxu wuli tonge naanin kɛmɛ suulun nan a ganli."},{"book":"Yatɛne","chapter":"2","verse":"20","text":"Manase bɔnsɔnna xa daaxa a dɛxɔn ma. Pedasuri a dii Gamaliyɛli nan Manase bɔnsɔnna mangan na."},{"book":"Yatɛne","chapter":"2","verse":"21","text":"Muxu wuli tonge saxan wuli firin kɛmɛ firin nan a ganli."},{"book":"Yatɛne","chapter":"2","verse":"22","text":"Bunyamin bɔnsɔnna xa daaxa na fan dɛxɔn ma. Gidewoni a dii Abidan nan Bunyamin bɔnsɔnna mangan na."},{"book":"Yatɛne","chapter":"2","verse":"23","text":"Muxu wuli tonge saxan wuli suulun kɛmɛ naanin nan a ganli."},{"book":"Yatɛne","chapter":"2","verse":"24","text":"Nayi, xɛmɛn naxanye Efirami yamaan daaxaden ganli, ne malanxina, muxu wuli kɛmɛ wuli solomasɛxɛ muxu kɛmɛ. E tan nan sigama a saxandeni.”"},{"book":"Yatɛne","chapter":"2","verse":"25","text":"“Dan bɔnsɔnna nun a ganle xa e daaxadeni tɔn kɔmɛn fɔxɔni e taxamasenna bun ma. Amisadayi a dii Axiyeseri nan Dan bɔnsɔnna mangan na."},{"book":"Yatɛne","chapter":"2","verse":"26","text":"Muxu wuli tonge sennin wuli firin kɛmɛ solofere nan a ganli."},{"book":"Yatɛne","chapter":"2","verse":"27","text":"Aseri bɔnsɔnna xa e daaxadeni tɔn a dɛxɔn ma. Okiran ma dii Pagiyɛli nan Aseri bɔnsɔnna mangan na."},{"book":"Yatɛne","chapter":"2","verse":"28","text":"Muxu wuli tonge naanin e nun keden kɛmɛ suulun nan a ganli."},{"book":"Yatɛne","chapter":"2","verse":"29","text":"Nafatali bɔnsɔnna xa daaxa na fan dɛxɔn ma. Enan ma dii Axira nan Nafatali bɔnsɔnna mangan na."},{"book":"Yatɛne","chapter":"2","verse":"30","text":"Muxu wuli tonge suulun wuli saxan kɛmɛ naanin nan a ganli."},{"book":"Yatɛne","chapter":"2","verse":"31","text":"Nayi, xɛmɛn naxanye Dan ma yamaan daaxaden ganli, ne malanxina, muxu wuli kɛmɛ wuli tonge suulun e nun solofere kɛmɛ sennin. Ne nan sigan dɔnxɛn na, e taxamasenna bun ma.”"},{"book":"Yatɛne","chapter":"2","verse":"32","text":"Isirayila kaane nan ne ra naxanye tɛngɛ denbaya yɛɛn ma. Gali daaxadene birin malanxina, muxu wuli kɛmɛ sennin wuli saxan kɛmɛ suulun tonge suulun."},{"book":"Yatɛne","chapter":"2","verse":"33","text":"Lewi bɔnsɔnna muxune mi tɛngɛ Isirayila kaan bonne yɛ, alo Alatala a yamari Musa ma kii naxan yi."},{"book":"Yatɛne","chapter":"2","verse":"34","text":"Alatala yamarin naxanye birin fi Musa ma Isirayila kaane yi ne birin liga. E yi e daaxaden yɛba e taxamasenne bun ma na kiini, e mɔn yi sigama na kii nin, xabila yɛɛn nun denbaya yɛɛn ma."}]}