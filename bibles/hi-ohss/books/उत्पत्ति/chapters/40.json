{"data":[{"book":"उत्पत्ति","chapter":"40","verse":"1","text":"कुछ समय बाद राजा फ़रोह के कटोरा-वाहक40:1 कटोरा-वाहक राजा को जो भी पेय देने के पहले उसको परखनेवाला और उनके खाना बनानेवाले ने अपने स्वामी फ़रोह के विरुद्ध कुछ गलती की."},{"book":"उत्पत्ति","chapter":"40","verse":"2","text":"और प्रधान खानसामे और प्रधान पिलाने वाले दोनों पर राजा गुस्सा हुए,"},{"book":"उत्पत्ति","chapter":"40","verse":"3","text":"इसलिये राजा ने उन दोनों को कारावास में डाल दिया, जहां योसेफ़ भी बंदी थे."},{"book":"उत्पत्ति","chapter":"40","verse":"4","text":"अंगरक्षकों के प्रधान ने योसेफ़ के हाथ उन दोनों को सौंप दिया. योसेफ़ उनका ध्यान रखते थे."},{"book":"उत्पत्ति","chapter":"40","verse":"5","text":"तब एक रात दोनों ने अलग-अलग सपना देखा, और हर एक सपने का अपना अलग-अलग अर्थ था."},{"book":"उत्पत्ति","chapter":"40","verse":"6","text":"जब सुबह योसेफ़ वहां आए और उन दोनों को देखा कि वे उदास थे."},{"book":"उत्पत्ति","chapter":"40","verse":"7","text":"योसेफ़ ने जो उसके साथ उसके स्वामी के घर में कारावास में थे, उनसे पूछा: “आप दोनो ऐसे उदास क्यों हैं?”"},{"book":"उत्पत्ति","chapter":"40","verse":"8","text":"उन्होंने कहा, “हम दोनों ही ने स्वप्न देखा है, किंतु कोई भी नहीं है, जो उसका मतलब बता सके.”"},{"book":"उत्पत्ति","chapter":"40","verse":"9","text":"तब प्रधान पिलाने वाले ने योसेफ़ से कहा, “अपने स्वप्न में मैंने देखा कि मेरे पास एक दाखलता है,"},{"book":"उत्पत्ति","chapter":"40","verse":"10","text":"जिसमें तीन शाखाएं हैं. जैसे ही इन पर कलियां खिली, उनमें फूल खिलें और अंगूर लगकर पक गए."},{"book":"उत्पत्ति","chapter":"40","verse":"11","text":"और मैं फ़रोह का प्याला मेरे हाथ में था, और मैंने अंगूर लेकर प्याले में रस निचोड़ा. फिर मैंने प्याला फ़रोह के हाथों में दिया.”"},{"book":"उत्पत्ति","chapter":"40","verse":"12","text":"स्वप्न सुनकर योसेफ़ ने कहा, “वे तीन शाखाएं तीन दिन हैं."},{"book":"उत्पत्ति","chapter":"40","verse":"13","text":"और तीन दिन में फ़रोह आपको वापस बुला लेंगे और आपका काम दुबारा आपको सौंप देंगे और आप फिर से पिलाने का काम शुरू करेंगे."},{"book":"उत्पत्ति","chapter":"40","verse":"14","text":"योसेफ़ ने उनसे कहा जब आप फ़रोह राजा के पास जायेंगे तब मुझे मत भूलना, लेकिन राजा को मेरे बारे में बताना और मुझे कारावास से बाहर निकलवाना."},{"book":"उत्पत्ति","chapter":"40","verse":"15","text":"मुझे अपने घर इब्रियों के देश से ज़बरदस्ती से लाया गया था और यहां पर भी मैंने ऐसा कोई अपराध नहीं किया है जिसके लिये मुझे इस काल-कोठरी में डाला गया.”"},{"book":"उत्पत्ति","chapter":"40","verse":"16","text":"फिर प्रधान खाना बनानेवाले ने देखा कि दूसरे नौकर के स्वप्न की व्याख्या उनके पक्ष में थी, तब उसने योसेफ़ से कहा, “मैंने भी एक स्वप्न देखा है: मैंने देखा कि मेरे सिर पर सफ़ेद रोटी की तीन टोकरियां रखी हैं."},{"book":"उत्पत्ति","chapter":"40","verse":"17","text":"सबसे ऊपर की टोकरी में फ़रोह के लिए तैयार किए गए सभी प्रकार के व्यंजन थे, टोकरी सिर पर रखी हुई थी; पक्षी उसमें से खाते जा रहे थे.”"},{"book":"उत्पत्ति","chapter":"40","verse":"18","text":"स्वप्न सुनकर योसेफ़ ने अर्थ बताया: “वे तीन टोकरियां तीन दिन हैं."},{"book":"उत्पत्ति","chapter":"40","verse":"19","text":"इन तीन दिनों में फ़रोह तुम्हारा सिर काट देंगे और शरीर को पेड़ पर लटका देंगे और पक्षी आकर तुम्हारे शरीर को नोचेंगे.”"},{"book":"उत्पत्ति","chapter":"40","verse":"20","text":"यही हुआ. तीसरे दिन फ़रोह का जन्मदिन था उसने अपने सभी सेवकों को भोज दिया उस दिन प्रधान पिलाने वाले और प्रधान पकाने वाले दोनों को कारावास से बाहर लाया गया."},{"book":"उत्पत्ति","chapter":"40","verse":"21","text":"प्रधान पिलाने वाले को फिर से उसकी जवाबदारी दे दी गई; वह फ़रोह के हाथ में फिर से प्याला देने लगे."},{"book":"उत्पत्ति","chapter":"40","verse":"22","text":"लेकिन प्रधान पकाने वाले को फांसी पर लटका दिया; सब कुछ वैसा ही हुआ जैसा योसेफ़ ने बताया था."},{"book":"उत्पत्ति","chapter":"40","verse":"23","text":"यह सब देखकर भी प्रधान पिलाने वाले ने योसेफ़ को याद न किया; पर भूल गया."}]}