{"data":[{"book":"Matei","chapter":"22","verse":"1","text":"Yesu ngayendelya longela na li'lu' lipi'nga lya bandu kwa ngongo, kaabakia,"},{"book":"Matei","chapter":"22","verse":"2","text":"“Ukulungwa wa Kunani ulandana na nkulungwa yumo ywaampangi mwana wake si'li'ku'si'li'ku' ya lisengele."},{"book":"Matei","chapter":"22","verse":"3","text":"Bai, ngaatuma atumisi bake kwakema balu' babaakokilwe isa kulisengele, lakini baatikana isa."},{"book":"Matei","chapter":"22","verse":"4","text":"Ngaatuma kai' atumisi bi'ngi', kabaya, ‘Mwabakie balu' babaakokilwe panga si'li'ku'si'li'ku' yangu' niyomwile bi'ka wiso, nisinjike ng'ombe na makinda gagaatike, baisange bai.’"},{"book":"Matei","chapter":"22","verse":"5","text":"Lakini balu' babaakokilwe baasitwikeli, ngabayenda kila mundu kundu kwake, yumo kunng'unda wake na ywi'ngi' kunsuluso wake,"},{"book":"Matei","chapter":"22","verse":"6","text":"na bi'ngi' ngabaaboywa balu' atumisi, ngabaapwi'wa, na kwabulaga."},{"book":"Matei","chapter":"22","verse":"7","text":"Yu'lu' nkulungwa ngausika, aatumike asikali bake bakaabulage abo abulagi, no langamisa kilambo sabe kwa mwoto."},{"book":"Matei","chapter":"22","verse":"8","text":"Bu'kapo ngaabakia atumisi bake, ‘Si'li'ku'si'li'ku' ya lisengele ibi'kilwe wiso, lakini balu' babaakokilwe baapwaikeli."},{"book":"Matei","chapter":"22","verse":"9","text":"Bai, muyende pamalekano ga simbasimba, na boboti bamwaalu'a kwabona mwakemi baise kulisengele.’"},{"book":"Matei","chapter":"22","verse":"10","text":"Balu' atumisi ngabapita, yenda mumali'la, ngabaaleta bandu boti, anogau na alau. Nyumba ya lisengele ngaitwi'lya ageni."},{"book":"Matei","chapter":"22","verse":"11","text":"“Nkulungwa paayingile li'nga kwabona ageni, ngammona mundu yumo aai anawalali ngu'bo ya lisengele."},{"book":"Matei","chapter":"22","verse":"12","text":"Nkulungwa ngannaluya, ‘Mbwiga, uyingi kitiwi pano wangali wala ngu'bo ya lisengele?’ Lakini ywembe annyangwili."},{"book":"Matei","chapter":"22","verse":"13","text":"Apo nkulungwa ngaabakia atumisi bake, ‘Muntabe magu'lu' na maboko, mukantaikuli panja palubi'ndu', akwo alu'a li'la no yaga mino.’”"},{"book":"Matei","chapter":"22","verse":"14","text":"Yesu ngayomolya kwo baya, “Bandu babakokilwe bambone, lakini babasaulilwe asene.”"},{"book":"Matei","chapter":"22","verse":"15","text":"Bu'kapo, Mafalisayo ngabayenda sikisana li'nga bapate kunnyonja Yesu mumayi'gi'yo gake."},{"book":"Matei","chapter":"22","verse":"16","text":"Bai, ngabaatuma apwasi babe pamope na bandu babaalu'mbi'ne na kipi'nga sa Helode. Ngabannaluya, “Mwalimu, tutangite panga wenga wa mundu wa kakape, na uyi'gana ndi'la ya Nnu'ngu' kwa ukakape. Unnyogopali mundu ywoywoti kwa mwanjaa uyi'me wa mundu kili'be lili kasako."},{"book":"Matei","chapter":"22","verse":"17","text":"Aya, utubakie mwawibona wenga, buli yendayi'ki'ti'lwa au lili twenga li'pa koli kwa Kaisali?”"},{"book":"Matei","chapter":"22","verse":"18","text":"Lakini Yesu autangite ulau wababiniage, ngaayangwa, “Mwenga mwaanapiki, mwanjaa namani munipi'ndi'ka?"},{"book":"Matei","chapter":"22","verse":"19","text":"Munilaye mbanje yo li'pya koli.” Nabembe ngabannetya lwela."},{"book":"Matei","chapter":"22","verse":"20","text":"Naywembe ngaalaluya, “Kuminyo ku' na lina li' lyaliandikilwe pa lya nyai?”"},{"book":"Matei","chapter":"22","verse":"21","text":"Ngabannyangwa, “Ya Kaisali.” Bai Yesu ngaabakia, “Mumpei Kaisali yaibile ya Kaisali, na ya Nnu'ngu' yaibile ya Nnu'ngu'.”"},{"book":"Matei","chapter":"22","verse":"22","text":"Pabayu'wine nyo, ngabasangala muno, ngabanneka Yesu no bu'ka."},{"book":"Matei","chapter":"22","verse":"23","text":"Lisu'ba lyo bi'ngi' ba Masadukayo, bababaya panga awi'li baalu'a yu'kali, bannyendeli Yesu,"},{"book":"Matei","chapter":"22","verse":"24","text":"ngabammakia, “Mwalimu, Musa aabaite panga, ‘Mundu ywakobike mana awile wangali papa mwana, ipalikwa nnongo wake ankobeke aywo mau' nng'wi'li'kwa, li'nga ampapi nnongowe bana.’"},{"book":"Matei","chapter":"22","verse":"25","text":"Bai, pano pakasitu kwaabile na alongo saba. Yu'lu' nnongoi belekwa aatikobeka bu'kapo ngawaa pangali papa mwana, ngannekya nnunawe aywo nnwawa nng'wi'li'kwa."},{"book":"Matei","chapter":"22","verse":"26","text":"Ngaipitya kai' nyinyonyo, kwa nnongo ywenebi'li', na ywenetatu mpaka ywa saba."},{"book":"Matei","chapter":"22","verse":"27","text":"Bu'ka po waa abo alongo boti, ngawaa kai' na yu'lu' mau'."},{"book":"Matei","chapter":"22","verse":"28","text":"Buli, lisu'ba lya awi'li pabaalu'a yu'ka, mau' yu' alu'a panga nnyumbowe nyai mwa balu' alongo saba? Kwa mwanjaa abo boti saba baankobike nnwawa ywo.”"},{"book":"Matei","chapter":"22","verse":"29","text":"Yesu ngaayangwa, “Mwenga mukosea, kwa mwanjaa mugatangiteli Maandiko Mapeleteu wala uweso wa Nnu'ngu'."},{"book":"Matei","chapter":"22","verse":"30","text":"Kwa mwanjaa awi'li pabaalu'a yu'ka baakobekali wala baaku'ndali, kati mwababile malaika ba kunani."},{"book":"Matei","chapter":"22","verse":"31","text":"Lakini kwa uyu'ki wa awi'li, buli munasomali galu' gamwaabakiyilwe na Nnu'ngu'? Ammakie,"},{"book":"Matei","chapter":"22","verse":"32","text":"‘Nenga na Nnu'ngu' ywa Bulaimu, Nnu'ngu' ywa Isaki na Nnu'ngu' ywa Yakobi.’ Bai, ywembe Nnu'ngu' ywa awi'li lili, ila ywembe Nnu'ngu' ywa akoti.”"},{"book":"Matei","chapter":"22","verse":"33","text":"Si'lu' kipi'nga sa bandu pasaayu'wine nnya, ngakisangala muno mayi'gano gake."},{"book":"Matei","chapter":"22","verse":"34","text":"Mafalisayo pabayu'wine panga Yesu aatamike liki Masadukayo, Mafalisayo ngabakwembana pamope."},{"book":"Matei","chapter":"22","verse":"35","text":"Yumo ywabe, ywaabile mwalimu wa salya, ngannaluya Yesu kwa kumpi'ndi'ka, kabaya,"},{"book":"Matei","chapter":"22","verse":"36","text":"“Mwalimu, amuli yaku' musalya yaibile ngu'lu' pi'ta yoti?”"},{"book":"Matei","chapter":"22","verse":"37","text":"Yesu ngannyangwa, “‘Umpende Bwana Nnu'ngu' wako kwa mwoyo wako woti, kwa loo yako yoti na kwa malango gako goti.’"},{"book":"Matei","chapter":"22","verse":"38","text":"Yi'no nga amuli yaibile ngu'lu', kai' nga nnongoi."},{"book":"Matei","chapter":"22","verse":"39","text":"Na yenebi'li' ilandana na ayo, ‘Umpende ywapapipi yako kati mwawipenda wenga wamwene.’"},{"book":"Matei","chapter":"22","verse":"40","text":"Salya yoti ya Musa na mayi'gano ga alondoli ibu'kana na amuli ibi'li' yi'.”"},{"book":"Matei","chapter":"22","verse":"41","text":"Mafalisayo pabaabile kabakwembana pamope, Yesu ngaalaluya,"},{"book":"Matei","chapter":"22","verse":"42","text":"“Mugania buli bu'kana na Kilisitu? Ywembe mwana wa nyai?” Ngabannyangwa, “Ywembe nga mwana wa Daudi.”"},{"book":"Matei","chapter":"22","verse":"43","text":"Yesu ngaabakia, “Tumbwe, iwesekana buli Daudi mana alongoyilwe na Loo Mpeleteu ankema ‘Bwana’? Kwa mwanjaa aabaite,"},{"book":"Matei","chapter":"22","verse":"44","text":"‘Bwana Nnu'ngu' ammakie Bwana wangu',"},{"book":"Matei","chapter":"22","verse":"45","text":"“Bai, Daudi ankema Kilisitu ‘Bwana,’ kwa nyo Kilisitu apangali mwana wake bai, ila Bwana wake kai', au lili?”"},{"book":"Matei","chapter":"22","verse":"46","text":"Bai, ntu'pu' ata mundu yumo ywakombwi yangwa kili'be, kai' tumbulya lisu'ba lyo ntu'pu' mundu ywaalowite kunnaluya liswali."}]}