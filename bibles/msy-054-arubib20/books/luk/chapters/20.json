{"data":[{"book":"Luk","chapter":"20","verse":"1","text":"Dughiar mamɨn Iesus Godɨn Dɨpenir avɨzimɨn aven ikia, gumazamizibar sure gamuava Akar Aghuim akuri. Ezɨ ofa gamir gumazir ekiaba, ko Judan Arazibagh fozir gumaziba, ko Judabar gumazir aruaba, me iza anekufa."},{"book":"Luk","chapter":"20","verse":"2","text":"20:2 Aposel 4:7; 7:27Egha me kamaghɨn a mɨgei, “E mɨkemegh, nɨ gavgavir manamɨn bizir kabagh ami? Tina gavgavir kam nɨ ganɨngi?”"},{"book":"Luk","chapter":"20","verse":"3-4","text":"Ezɨ Iesus kamaghɨn men akam ikaragha ghaze, “Kɨ uaghan azangsɨzitam ia damuasa. Ia na mɨkɨm, Jonɨn rurim, a Godɨn ize o gumazamizibar ize?”"},{"book":"Luk","chapter":"20","verse":"5","text":"Ezɨ me uarira uariv gei, “E suam, ‘An rurim Godɨn ize,’ eghtɨ, a kamaghɨn mɨkɨm suam, ‘Ia manmaghɨn amigha ia nɨghnɨzir gavgavim Jonɨn ikian aghua?’"},{"book":"Luk","chapter":"20","verse":"6","text":"20:6 Matyu 14:5; 21:26; Luk 7:29Egh e suam, ‘An rurim gumazamizibar ize,’ eghtɨ gumazamiziba dagɨabar e ginivightɨ, e arɨghiregham. Me kamaghɨn fo Jon a Godɨn akam inigha izir gumazim.”"},{"book":"Luk","chapter":"20","verse":"7","text":"Egha me Iesus ikaragha ghaze, “E fozir puvatɨ, Jonɨn rurim manmaghɨn ize.”"},{"book":"Luk","chapter":"20","verse":"8","text":"Ezɨ Iesus kamaghɨn me mɨgei, “Kamaghɨra, kɨ uan gavgavim inizir tuavimɨn gun ia mɨkemeghan kogham.”"},{"book":"Luk","chapter":"20","verse":"9","text":"Egha Iesus mɨgɨa ghua ua akar isɨn zuir kamɨn gumazamizibav gei, “Gumazir mam wainɨn azenim oparigha, egha azenimɨn garir gumazir mabar dafarim garɨgha ghaze, me gɨn a givezam. Egha a ghua dughiar ruarimɨn saghon iti."},{"book":"Luk","chapter":"20","verse":"10","text":"20:10 2 Eghaghaniba 36:15-16Egha wainɨn ovɨziba kuarir dughiamɨn, a ingangarir gumazir mam amadagha ghaze, me wainɨn ovɨzir taba a danɨngam. Ezɨ azenimɨn garir gumaziba a mɨsuegha anemadazɨma, a dafarir kɨnibar uamatenge."},{"book":"Luk","chapter":"20","verse":"11","text":"Ezɨ a ingangarir gumazir igharazim amada, ezɨ me uaghan a mɨsuegha aghumsɨzir arazibar a gamigha, anemadazɨ a dafaribara uamatenge."},{"book":"Luk","chapter":"20","verse":"12","text":"Ezɨ a ua mɨkezim amadazɨ, me bar puv a mɨsuegha a isa azenim mɨkɨni."},{"book":"Luk","chapter":"20","verse":"13","text":"“Ezɨ wainɨn azenir ghuavim uabɨra uabɨ mɨgei, ‘Kɨ manmaghɨn damuam? Kɨ uan otarir ifongezim amangam. Eghtɨ me ti a baregh deragh a damuam.’"},{"book":"Luk","chapter":"20","verse":"14","text":"Ezɨ wainɨn azenimɨn garir gumaziba otarir kamɨn ganigha, kamaghɨn uariv gɨa ghaze, ‘Kar otarir gɨn azenir kam iniamim. E a mɨsueghtɨ an aremeghtɨ, e uari bagh wainɨn azenir kam iniam.’"},{"book":"Luk","chapter":"20","verse":"15","text":"Egha me a isa azenim mɨkɨnigha a mɨsoghezɨma an areme.”"},{"book":"Luk","chapter":"20","verse":"16","text":"A izɨva azenimɨn garir gumazir kabav soghtɨ, me arɨmɨghiram. Eghtɨ a wainɨn azenim inigh gumazir igharazibar anigam.”"},{"book":"Luk","chapter":"20","verse":"17","text":"Ezɨ Iesus merara gara, egha men azara, “Ezɨ Godɨn Akɨnafarimɨn mɨgɨrɨgɨar otevir kam, an mɨngarim manmakɨn?"},{"book":"Luk","chapter":"20","verse":"18","text":"“Nɨ tina temer guarir kam gisɨn irɨghɨva dɨpɨrigh irɨgham, eghtɨ a tina gisɨn irɨghtɨma gumazir kam bar mɨsarighiregham.”"},{"book":"Luk","chapter":"20","verse":"19","text":"Ezɨ Judan Arazibagh fozir gumaziba, ko ofa gamir gumazir ekiaba, me bar kaghɨra Iesusɨn suighasa tuaviba buri. Me fo, an akar isɨn zuir kam me gasara, ezɨ me an suighan gumazamizibar atiati."},{"book":"Luk","chapter":"20","verse":"20","text":"Egha me bar deravɨra a bagha gara, egha moga garir gumaziba amadazɨ, me ifara mati me guizɨn mɨgei. Me kamaghsua, me Iesusɨn mɨgɨrɨgɨar otevitamɨn suiraghɨva, egh a isɨ Romɨn gavmanɨn gumazir ekiam danigham."},{"book":"Luk","chapter":"20","verse":"21","text":"Ezɨ moga garir gumazir kaba an azangsɨsi, “Tisa, e fo nɨ guizbangɨra bizibav geir gumazim. Nɨ Godɨn Arazibar gumazamizibar sure gamuava guizbangɨra me mɨgei. Nɨ tavɨn nɨghnɨzimɨn gɨn zuir puvatɨ. Akar vamɨra nɨ gumazamizir ziaba itiba, ko gumazamizir kɨniba uaghara, me mɨgei."},{"book":"Luk","chapter":"20","verse":"22","text":"Nɨ e mɨkɨm, Judan Araziba manmaghɨn mɨgei? E dagɨaba isɨva Atrivim Sisar danɨngtɨma, arazir kam Godɨn damazimɨn dera, o puvatɨ?”"},{"book":"Luk","chapter":"20","verse":"23-24","text":"Ezɨ a men nɨghnɨzir ifavaribagh fogha kamaghɨn me mɨgei, “Dagɨatam nan akagh. Tinan nedazim ko ziam an iti?”"},{"book":"Luk","chapter":"20","verse":"25","text":"Ezɨ me kamaghɨn mɨgei, “Sisarɨn ziam koma nedazim an iti.”"},{"book":"Luk","chapter":"20","verse":"26","text":"Ezɨ me gumazamizibar tongɨn, a mɨkemezir mɨgɨrɨgɨaba bagha an suighan ibura. Egha me pura an mɨgɨrɨgɨabagh nɨghnɨgha nɨmɨra iti."},{"book":"Luk","chapter":"20","verse":"27","text":"Sadyusin maba azangsɨzir mam sara Iesus bagha ize. (Me kamaghɨn nɨghnɨsi, aremeziba ua dɨkavan kogham.)"},{"book":"Luk","chapter":"20","verse":"28","text":"20:28 Godɨn Araziba 25:5Egha me kamaghɨn Iesus mɨgei, “Tisa, Moses e bagha akɨnafarim osira ghaze, gumazitamɨn aveghbuam amuimɨn ikɨva boriba puvatɨgh aremeghtɨ, anarɨra irir aveghbuam an amuir odiarimɨn ikɨva a bagh boriba iniam."},{"book":"Luk","chapter":"20","verse":"29","text":"Ezɨ 7plan aveghbuaba iti. Egha men mav faragha amuimɨn ikia boriba puvatɨgha areme."},{"book":"Luk","chapter":"20","verse":"30-31","text":"Ezɨ anarɨra irim an ikia kamaghɨra, ezɨ mɨkezim kamaghɨra ghu. Kamaghɨra, 7plan aveghbuaba bar ariaghiregha boriba puvatɨ."},{"book":"Luk","chapter":"20","verse":"32","text":"Ezɨ amizir kam gɨn uaghan areme."},{"book":"Luk","chapter":"20","verse":"33","text":"Fomɨra me bar amizir kamɨn ike. Kamaghɨn amizɨ gumazamiziba ua dɨkavamin dughiamɨn, amizir kam tinan amuimra?”"},{"book":"Luk","chapter":"20","verse":"34","text":"Ezɨ Iesus men akam ikaragha ghaze, “Dughiar kamɨn itir gumazamiziba, me poroghamibagh ami."},{"book":"Luk","chapter":"20","verse":"35","text":"Eghtɨ gɨn gumazamizir God inabaziba, me uaghan dughiar izamim ko ua dɨkavamin dughiamɨn, me poroghamibar amuan kogham."},{"book":"Luk","chapter":"20","verse":"36","text":"20:36 Rom 8:23; 1 Korin 15:42; 15:49; 15:52; 1 Jon 3:1-2God me damightɨma, me ua dɨkavigham. Me ua dɨkavightɨ e fogh suam me Godɨn boribara, egh me enselbar mɨn ikiam. Kamaghɨn amizɨ me uam arɨmɨghiran koghɨva, egh poroghamibar amuan kogham."},{"book":"Luk","chapter":"20","verse":"37","text":"20:37 Ua Me Ini 3:6Ezɨ Moses uabɨ temer avimɨn eghaghanimɨn aven en aka, aremeziba ua dɨkavam. A kamaghɨn mɨgei, ‘Ekiam, Nɨ Abraham ko Aisak ko Jekopɨn God.’"},{"book":"Luk","chapter":"20","verse":"38","text":"20:38 Rom 6:10-11; 14:8-9Kamaghɨn e fo, God gumazir ariaghirezibar God puvatɨ, a gumazir angamɨra itibar God. Ezɨ an damazimɨn an boriba bar angamɨra iti.”"},{"book":"Luk","chapter":"20","verse":"39","text":"Ezɨ Judan Arazibagh fozir gumazir maba kamaghɨn mɨgei, “Mar mɨgɨrɨgɨar aghuim, Tisa.”"},{"book":"Luk","chapter":"20","verse":"40","text":"Egha me uam an azangan atiati."},{"book":"Luk","chapter":"20","verse":"41","text":"Ezɨ Iesus kamaghɨn gumazamizibav gei, “Manmaghɨn amizɨ gumazamiziba ghaze, God Uam E Iniasa Mɨsevezir Gumazim Krais, a Devitɨn ovavim?"},{"book":"Luk","chapter":"20","verse":"42","text":"20:42-43 Onger Akaba 110:1Ezɨ Devit uabɨ Onger Akabar Akɨnafarimɨn aven kamaghɨn mɨkeme:"},{"book":"Luk","chapter":"20","verse":"43","text":"kɨ nɨn apaniba dɨkabɨragh me isɨ nɨn dafarim datɨghtɨ,"},{"book":"Luk","chapter":"20","verse":"44","text":"“Egha Devit ‘Ekiam’ a gatɨ. Manmaghɨn amizɨ, a Devitɨn Ovavim?”"},{"book":"Luk","chapter":"20","verse":"45","text":"Ezɨ gumazamiziba orazima a kamaghɨn uan suren gumazibav gei,"},{"book":"Luk","chapter":"20","verse":"46","text":"20:46 Matyu 23:5; Luk 11:43“Ia Judan Arazibagh fozir gumaziba bagh gan. Me uari fava korotiar ruarir kaba aghuraruasa ifonge. Ezɨ gumazamiziba maketɨn danganibar men ziaba fasa me bar akonge. Egha God ko mɨgeir dɨpenibar aven dabirabir aghuariba iniva, egha isar ekiabar dughiabar me danganir ziaba itiba iniasa bar ifonge."},{"book":"Luk","chapter":"20","verse":"47","text":"Me amuir odiaribagh ifara, men dɨpeniba okɨa ghaze e dera. Egha gumazamiziba men ziaba fasa, me God ko mɨgɨa mɨgɨrɨgɨar ruaribagh ami. Kamaghɨn amir gumaziba, men ivezir kuram gumazamizir arazir kurabagh amibar ivezim bar a gafiragham.”"}]}