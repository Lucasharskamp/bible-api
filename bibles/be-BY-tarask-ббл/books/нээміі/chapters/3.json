{"data":[{"book":"НЭЭМІІ","chapter":"3","verse":"1","text":"І ўстаў Эліяшыў, вялікі сьвятар, і браты яго сьвятары і пабудавалі Авечую браму: яны асьвяцілі яе і ўставілі дзьверы яе, і ад вежы Мэа асьвяцілі яе да вежы Хананэла."},{"book":"НЭЭМІІ","chapter":"3","verse":"2","text":"І каля яго будавалі Ерыхонцы, і каля іх будаваў Закхур, сын Імрыя."},{"book":"НЭЭМІІ","chapter":"3","verse":"3","text":"Браму Рыбную будавалі ўраджэнцы Сэнаі: яны накрылі яе, і ўставілі дзьверы яе, замкі яе і засаўкі яе."},{"book":"НЭЭМІІ","chapter":"3","verse":"4","text":"Каля іх папраўляў сьцяну Мэрэмот, сын Урыі, сын Гакоца; каля іх папраўляў Мэшулам, сын Бэрэхіі, сын Мэшызабэла; каля іх папраўляў Садок, сын Бааны;"},{"book":"НЭЭМІІ","chapter":"3","verse":"5","text":"каля іх папраўлялі Тэкойцы; зрэшты знакаміцейшыя зь іх ня ўнурылі карка свайго папрацаваць дзеля Госпада свайго."},{"book":"НЭЭМІІ","chapter":"3","verse":"6","text":"Старую браму папраўлялі Ёяда, сын Пасэаха і Мэшулам, сын Бэсодыі: яны накрылі яе, і ўставілі дзьверы яе, і замкі яе і засаўкі яе."},{"book":"НЭЭМІІ","chapter":"3","verse":"7","text":"Каля іх папраўляў Мэлатыя Гавааніцянін, і Ядон з Мэранота, з жыхарамі Гаваона і Міцфы, падуладнымі зарэцкаму начальніку вобласьці."},{"book":"НЭЭМІІ","chapter":"3","verse":"8","text":"Каля іх папраўляў Узііл, сын Харгаі, срэбранік, а каля яго папраўляў Хананія, сын Гаракахіма. І аднавілі Ерусалім да сьцяны шырокай."},{"book":"НЭЭМІІ","chapter":"3","verse":"9","text":"Каля іх папраўляў Рэфая, сын Хура, начальнік паўакругі Ерусалімскай."},{"book":"НЭЭМІІ","chapter":"3","verse":"10","text":"Каля іх і насупраць дома свайго папраўляў Едая, сын Харумафа, а каля яго папраўляў Хатуш, сын Хашаўніі."},{"book":"НЭЭМІІ","chapter":"3","verse":"11","text":"На другім участку папраўляў Малхія, сын Харыма, і Хашуў, сын Пахат-Маава; яны ж папраўлялі і вежу Пячную."},{"book":"НЭЭМІІ","chapter":"3","verse":"12","text":"Каля іх папраўляў Шалум, сын Галахеша, начальнік паўакругі Ерусалімскай, ён і дочкі ягоныя."},{"book":"НЭЭМІІ","chapter":"3","verse":"13","text":"Браму Даліны папраўляў Ханун і жыхары Занааха: яны пабудавалі яе, і ўставілі дзьверы яе, замкі і засаўкі яе; і яшчэ папраўлялі яны тысячу локцяў сьцяны да брамы Гнаявой."},{"book":"НЭЭМІІ","chapter":"3","verse":"14","text":"А браму Гнаявую папраўляў Малхія, сын Рэхава начальнік Бэткарэмскай акругі: ён пабудаваў яе і ўставіў дзьверы яе, замкі яе і засаўкі яе."},{"book":"НЭЭМІІ","chapter":"3","verse":"15","text":"Браму Крыніцы папраўляў Шалум, сын Калхазэя, начальнік акругі Міцфы: ён пабудаваў яе, і ўставіў дзьверы яе, замкі яе і засаўкі яе, - ён жа папраўляў сьцяну каля вадаёма Сэлах насупраць царскага саду і да прыступак, што спускаліся з горада Давідавага."},{"book":"НЭЭМІІ","chapter":"3","verse":"16","text":"За ім папраўляў Нээмія, сын Азбука, начальнік паўакругі Бэтцурскай, да магільніц Давідавых і да выкапанай сажалкі і да дома адважных."},{"book":"НЭЭМІІ","chapter":"3","verse":"17","text":"За ім папраўлялі лявіты: Рэхум, сын Ванія; каля яго папраўляў Хашавія, начальнік паўакругі Кеільскай, за сваю акругу."},{"book":"НЭЭМІІ","chapter":"3","verse":"18","text":"За ім папраўлялі браты іхнія: Бавай, сын Ханадада, начальнік Кеільскай паўакругі."},{"book":"НЭЭМІІ","chapter":"3","verse":"19","text":"А каля яго папраўляў Эзэр, сын Ісуса, начальнік Міцфы, на другім участку, насупраць уваходу ў збройню на вугле."},{"book":"НЭЭМІІ","chapter":"3","verse":"20","text":"За ім рупліва папраўляў Варух, сын Забвая, на другім участку, ад вугла да дзьвярэй дома Эльяшыва, вялікага сьвятара."},{"book":"НЭЭМІІ","chapter":"3","verse":"21","text":"За ім папраўляў Мэрэмот, сын Урыі, сын Гакоца, на другім участку, ад дзьвярэй дома Эльяшывавага да канца дома Эльяшывавага."},{"book":"НЭЭМІІ","chapter":"3","verse":"22","text":"За ім папраўлялі сьвятары з ваколіц."},{"book":"НЭЭМІІ","chapter":"3","verse":"23","text":"За ім папраўляў Веньямін і Хашуў насупраць дома свайго; за імі папраўляў Азарыя, сын Маасэі, сын Ананіі, каля дома свайго."},{"book":"НЭЭМІІ","chapter":"3","verse":"24","text":"За ім папраўляў Бінуй, сын Хэнадада, на другім участку, ад дома Азарыі да рога і павароту."},{"book":"НЭЭМІІ","chapter":"3","verse":"25","text":"За ім Фалал, сын Узая, насупраць вугла і вежы, якая выступала ад верхняга дома царскага, якая каля двара цямнічнага. За ім Фэдая, сын Пароша."},{"book":"НЭЭМІІ","chapter":"3","verse":"26","text":"А нэтынэі, якія жылі ў Афэле, паправілі насупраць Вадзяной брамы на ўсход і да вежы."},{"book":"НЭЭМІІ","chapter":"3","verse":"27","text":"За імі папраўлялі Тэкойцы, на другім участку, ад месца насупраць вялікай вежы да сьцяны Афэла."},{"book":"НЭЭМІІ","chapter":"3","verse":"28","text":"Далей брамы Конскае папраўлялі сьвятары, кожны насупраць свайго дома."},{"book":"НЭЭМІІ","chapter":"3","verse":"29","text":"За імі папраўляў Садок, сын Імэра, насупраць свайго дома, а за ім парпраўляў Шамая, сын Шэханіі, вартаўнік усходняе брамы."},{"book":"НЭЭМІІ","chapter":"3","verse":"30","text":"За ім папраўляў Хананія, сын Шэлэміі, і Ханун, шосты сын Цалафа, на другім участку. За ім папраўляў Мэшулам, сын Бэрэхіі, насупраць пакоя свайго."},{"book":"НЭЭМІІ","chapter":"3","verse":"31","text":"За ім папраўляў Малхія, сын Гацорфія, да дома нэтынэяў і гандляроў, насупраць брамы Гаміфкад і да вуглавога жытла."},{"book":"НЭЭМІІ","chapter":"3","verse":"32","text":"А паміж вуглавым жытлом да брамы Авечай папраўлялі срэбнікі і гандляры."}]}