{"data":[{"book":"इब्रानियों","chapter":"8","verse":"1","text":"ज़ैना गल्लां हुन्ना अस ज़ोने लोरेम तैन मरां सेभना बड्डी गल ई आए कि इश्शे एरो महायाजक, ज़ै स्वर्गे मां परमेशरेरे महिमा बाले तखतेरे देइने पासे बिशोरोए।"},{"book":"इब्रानियों","chapter":"8","verse":"2","text":"ते ज़ै तैस महा पवित्र ठैरी ते तैस सच़्च़े तेम्बु मां सेवा केरते, ज़ै केन्चे मैने नईं बल्के परमेशरे खड़ो कियोरोए।"},{"book":"इब्रानियों","chapter":"8","verse":"3","text":"किजोकि हर महायाजक पापां केरे मैफरे लेइ च़ढ़तल ते बलिदान च़ाढ़नेरे लेइ ठहराव गाते, एल्हेरेलेइ ज़रूरी आए, कि इश्शे महायाजके (यीशु) कां भी किछ च़ाढ़नेरे लेइ भोए।"},{"book":"इब्रानियों","chapter":"8","verse":"4","text":"ते अगर यीशु दुनियाई मां भोथो त कधे कोई याजक न थियो भोनो, किजोकि इड़ी मूसेरे कानूनेरे मुताबिक च़ढ़तल च़ाढ़नेरे लेइ याजक आन।"},{"book":"इब्रानियों","chapter":"8","verse":"5","text":"इना याजक ज़ैना कम केरतन, तैना सिर्फ स्वर्गेरे चीज़ां केरि नकल ते सैयोए, पन ज़ैना चीज़ां स्वर्गे मां आन। एल्हेरेलेइ ज़ैखन मूसा तेम्बु बनानेरी तियेरी मां थियो, त परमेशरे तैस हदैइयत दित्ती, “हेर ज़ै नमूनो मीं तीं पहाड़े पुड़ हिरावरो थियो तैसेरे हिसाबे सेइं तू सैरी चीज़ां बना।”"},{"book":"इब्रानियों","chapter":"8","verse":"6","text":"पन हुनी ज़ै महायाजकेरी सेवा यीशु दित्तोरी तै पुराने याजकेरे सेवाई करां बड़ी बड्डीए, किजोकि तै ज़ैना गल्लां केरि बिचवाई केरते तैना पुराने करारे करां भी उच्ची आन, ते वादन पुड़ तैसेरी बुनियादे।"},{"book":"इब्रानियों","chapter":"8","verse":"7","text":"किजोकि अगर पेइले करारे मां कोई खांमी न भोथी त होरो करार केरनेरी कोई ज़रूरत न थी भोनी।"},{"book":"इब्रानियों","chapter":"8","verse":"8","text":"पन परमेशर लोकन पुड़ दोष लेइतां ज़ोते,"},{"book":"इब्रानियों","chapter":"8","verse":"9","text":"ए तैस करारेरो ज़ेरो न भोलो ज़ै मीं तैन केरे दादे पड़दादन सेइं तैस दिहाड़े कियोरो थियो।"},{"book":"इब्रानियों","chapter":"8","verse":"10","text":"प्रभु ज़ोते कि ज़ै करार अवं इस्राएलेरे लोकन सेइं तैस मौके केरेलो तै ईए,"},{"book":"इब्रानियों","chapter":"8","verse":"11","text":"ते केन्ची ए ज़रूरत न भोली कि अपने पुड़ोसन,"},{"book":"इब्रानियों","chapter":"8","verse":"12","text":"एल्हेरेलेइ अवं तैन केरे अधर्म माफ़ केरेलो,"},{"book":"इब्रानियों","chapter":"8","verse":"13","text":"ज़ैखन परमेशरे नंव्वो करारे कमाव त पेइलो करारे पुरानो बनाव, ते ज़ै चीज़ पुरानी ते कमज़ोर भोती तै जल्दी खतम भोतीए।"}]}