{"data":[{"book":"Jan","chapter":"2","verse":"1","text":"V galilejské vesnici Káně se za tři dny konala svatba a byla tam Ježíšova matka Marie."},{"book":"Jan","chapter":"2","verse":"2","text":"Mezi svatebními hosty byl Ježíš a jeho učedníci."},{"book":"Jan","chapter":"2","verse":"3","text":"Docházelo jim víno a Marie o tom řekla Ježíšovi."},{"book":"Jan","chapter":"2","verse":"4","text":"„Proč mi to říkáš?“ odpověděl Ježíš. „Moje chvíle ještě nepřišla.“"},{"book":"Jan","chapter":"2","verse":"5","text":"Marie vyzvala obsluhující: „Udělejte všechno, co vám můj syn přikáže.“"},{"book":"Jan","chapter":"2","verse":"6","text":"Na chodbě stálo šest kamenných – asi hektolitrových – nádob, kterých se používalo k obřadnímu umývání."},{"book":"Jan","chapter":"2","verse":"7","text":"Ježíš poručil sloužícím, aby je naplnili vodou."},{"book":"Jan","chapter":"2","verse":"8","text":"Když to udělali, vyzval je: „Dejte z toho ochutnat správci hostiny.“"},{"book":"Jan","chapter":"2","verse":"9","text":"Nic netušící správce ochutnal vodu, kterou Ježíš proměnil ve víno, zavolal ženicha"},{"book":"Jan","chapter":"2","verse":"10","text":"a řekl mu: „To víno je vynikající. Obvykle se začíná lepším a končí horším. Ale tobě vydrželo dobré víno až do konce.“"},{"book":"Jan","chapter":"2","verse":"11","text":"Zázrakem v Káni Ježíš poprvé projevil svou božskou moc. A jeho učedníci v něho uvěřili."},{"book":"Jan","chapter":"2","verse":"12","text":"Potom Ježíš se svou matkou, bratry a učedníky strávil několik dní v Kafarnaum."},{"book":"Jan","chapter":"2","verse":"13","text":"Blížily se židovské velikonoční svátky, a tak se Ježíš vydal na cestu do Jeruzaléma."},{"book":"Jan","chapter":"2","verse":"14","text":"Na nádvoří Jeruzalémského chrámu našel směnárníky peněz, prodavače obětních býčků, ovcí a holubů."},{"book":"Jan","chapter":"2","verse":"15","text":"Upletl si z provázků důtky a z chrámového nádvoří prodavače i s dobytkem vyhnal. Směnárníkům zpřevracel stoly a rozházel peníze."},{"book":"Jan","chapter":"2","verse":"16","text":"„Pryč s tím odtud. Nedělejte z domu mého Otce tržiště!“ volal za nimi."},{"book":"Jan","chapter":"2","verse":"17","text":"V té chvíli si učedníci vzpomněli na starozákonní proroctví: „Stravuje mne horlivost pro Boží dům.“"},{"book":"Jan","chapter":"2","verse":"18","text":"Židé se ho hněvivě ptali: „Jak si můžeš dovolit takto jednat? Máš-li pověření od Boha, dokaž je nějakým zázrakem!“"},{"book":"Jan","chapter":"2","verse":"19","text":"„Dobře,“ odpověděl Ježíš, „zbořte tento chrám, a já ho ve třech dnech znovu postavím.“"},{"book":"Jan","chapter":"2","verse":"20","text":"„Co je to za nesmysl?“ posmívali se mu Židé. „Vždyť chrám stavěli plných čtyřicet šest let, a ty bys ho chtěl vystavět ve třech dnech?“"},{"book":"Jan","chapter":"2","verse":"21","text":"Židé Ježíšova slova nepochopili. Nemluvil totiž o chrámu, ale o svém těle."},{"book":"Jan","chapter":"2","verse":"22","text":"I učedníci tomu porozuměli až po jeho zmrtvýchvstání."},{"book":"Jan","chapter":"2","verse":"23","text":"Během Velikonoc vykonal Ježíš v Jeruzalémě řadu zázraků, a tak v něj mnozí uvěřili."},{"book":"Jan","chapter":"2","verse":"24-25","text":"Věděl o každém všechno, nepotřeboval se na nikoho vyptávat. Sám však zůstával pro mnohé hádankou."}]}