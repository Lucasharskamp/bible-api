{"data":[{"book":"Yudaya Mangɛe II","chapter":"8","verse":"1","text":"Ɲɛ mɔxɔɲɛn bun ma, Sulemani naxa Alatala xa banxi nun a yɛtɛ banxi ti."},{"book":"Yudaya Mangɛe II","chapter":"8","verse":"2","text":"A naxa taae yailan, Xirami naxee so a yi ra, a fa Isirayilakae rasabati naa."},{"book":"Yudaya Mangɛe II","chapter":"8","verse":"3","text":"Sulemani naxa Xamata Soba gere, a nɔ a ra."},{"book":"Yudaya Mangɛe II","chapter":"8","verse":"4","text":"A naxa Tadimoro ti gbengberenyi ma, a nun taa gbɛtɛe Xamata bɔxi ma mangɛ harige ragatama dɛnnaxɛ."},{"book":"Yudaya Mangɛe II","chapter":"8","verse":"5","text":"A naxa Beti Xoron Fuge nun Beti Xoron Labe ti, a na taae makanta tɛtɛ fanyie nun naadɛ xungbee ra."},{"book":"Yudaya Mangɛe II","chapter":"8","verse":"6","text":"A naxa Baalati ti a nun taa gbɛtɛe mangɛ harige ragatama dɛnnaxɛ, alɔ sɔɔri ragisee nun soee. Sulemani naxa yire gbegbe ti a yɛtɛ bɛ Darisalamu, Liban, nun a xa bɔxi birin a naxan yamarima."},{"book":"Yudaya Mangɛe II","chapter":"8","verse":"7","text":"Xitikae, Amorikae, Peresikae, Hiwikae, nun Yebusukae naxee lu Isirayila bɔxi ma, naxee mu findi Isirayilakae ra,"},{"book":"Yudaya Mangɛe II","chapter":"8","verse":"8","text":"Isirayilakae mu naxee faxa, Sulemani naxa e findi konyie ra. Han to e na na ki nɛ."},{"book":"Yudaya Mangɛe II","chapter":"8","verse":"9","text":"Sulemani mu tin Isirayilaka yo xa findi konyi ra a xa walie xa fe ra, barima geresoe nun sɔɔri xunyie nan nu lanxi e tan ma, e nu mɛɛnima a xa sɔɔri ragisee nun a xa soee ma."},{"book":"Yudaya Mangɛe II","chapter":"8","verse":"10","text":"Mangɛ Sulemani naxa mixi kɛmɛ firin mixi tongo suuli ti xunyie ra ɲama xun."},{"book":"Yudaya Mangɛe II","chapter":"8","verse":"11","text":"Sulemani naxa Firawuna xa di ginɛ tongo Dawuda xa taa kui, a a ratunu banxi gbɛtɛ kui, a naxan tixi a bɛ. A naxa a fala, «N ma ginɛ mu luma Isirayila mangɛ Dawuda xa banxi kui, Alatala xa saatɛ kankira na dɛnnaxɛ. Naa findixi yire sɛniyɛnxi nan na.»"},{"book":"Yudaya Mangɛe II","chapter":"8","verse":"12","text":"Sulemani nu sɛrɛxɛ gan daaxie bama Alatala bɛ, a xa sɛrɛxɛbade fari naxan nu tixi hɔrɔmɔbanxi ya ra."},{"book":"Yudaya Mangɛe II","chapter":"8","verse":"13","text":"A sɛrɛxɛe ba nɛ alɔ Annabi Munsa a yamari ki naxɛ lɔxɔ yo lɔxɔ, malabui lɔxɔɛe ra, kike nɛɛnɛ ra, nun sali xungbe saxanyie ra ɲɛ yo ɲɛ. Nee findi Taami Lɛbinitare Sali, Lɔxunyie Sali, nun Bage Ti Sali nan na."},{"book":"Yudaya Mangɛe II","chapter":"8","verse":"14","text":"Sulemani naxa a baba Dawuda xa natɛe rakamali sɛrɛxɛdubɛe nun Lewikae xa fe ra. Kankan nu a gbe wali rabama. Lewikae nu Ala matɔxɔma, e man nu fa sɛrɛxɛdubɛe mali. Naadɛ kantɛe fan naxa e gbe wali raba, kankan naxa ti a tide alɔ Ala xa mixi Dawuda a yamari ki naxɛ."},{"book":"Yudaya Mangɛe II","chapter":"8","verse":"15","text":"Sɛrɛxɛdubɛe nun Lewikae mu mangɛ xa yaamari yo matandi, hali a naxan fala naafuli xa fe ra."},{"book":"Yudaya Mangɛe II","chapter":"8","verse":"16","text":"Sulemani xa wali birin kamali na ki nɛ, kelife Alatala xa banxi kɔɔrin lɔxɔɛ ma, a sa dɔxɔ a raɲɔnyi ra. Alatala xa banxi wali birin raba nɛ, a kamali a fanyi ra."},{"book":"Yudaya Mangɛe II","chapter":"8","verse":"17","text":"Na to dangi Sulemani naxa siga Esiyon Geberi nun Elata baa dɛ ra Edon bɔxi ma."},{"book":"Yudaya Mangɛe II","chapter":"8","verse":"18","text":"Mangɛ Xirami naxa kunkuie nun e raɲɛrɛma fanyie rasanba Sulemani ma. Nee naxa sa a gbee xun ma Ofiri bɔxi ma, alako e xa xɛɛma kilo wulu fu nun suuli kilo kɛmɛ saxan tongo mangɛ Sulemani bɛ. E nun mangɛ Sulemani xa walikɛe naxa siga na ra Sulemani xɔn ma."}]}