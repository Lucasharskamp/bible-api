{"data":[{"book":"Timɔte Singena","chapter":"2","verse":"1","text":"N na ɛ mafanma fe singen naxan ma, ɛ Ala mafan, ɛ yi a maxandi, ɛ Ala maxandi muxune xa, ɛ barikan bira a xa muxun birin ma fe ra,"},{"book":"Timɔte Singena","chapter":"2","verse":"2","text":"mangane nun yɛɛratine birin, alogo en ma dunuɲa yi gidin xa findi bɔɲɛ xunbenla nun xaxili saan na en xa, Ala kolonna nun binyeni."},{"book":"Timɔte Singena","chapter":"2","verse":"3","text":"Fe faɲin nan na ra naxan lan Ala yɛɛ ra yi, en nakisimana,"},{"book":"Timɔte Singena","chapter":"2","verse":"4","text":"naxan waxi a xɔn ma muxune birin xa kisi, e yi ɲɔndin kolon."},{"book":"Timɔte Singena","chapter":"2","verse":"5","text":"Bayo Ala keden peen na a ra, e nun tagi yitɔn keden peena Ala nun muxune tagi, naxan findixi adamadiin na Yesu Alaa Muxu Sugandixina,"},{"book":"Timɔte Singena","chapter":"2","verse":"6","text":"naxan a yɛtɛ fi muxune birin xunba seen na, naxan findi sere ɲɔxɔyaan na a waxatini."},{"book":"Timɔte Singena","chapter":"2","verse":"7","text":"Nanara, n tan yɛtɛɛn findixi xɛraan nun kawandi baan na e nun karamɔxɔn naxan siyane xaranma dɛnkɛlɛyaan nun ɲɔndin ma. N ɲɔndin nan falama, wulen mi naxan na."},{"book":"Timɔte Singena","chapter":"2","verse":"8","text":"Nanara, n waxi a xɔn ma muxune xa Ala maxandi yiren birin yi, e yi e yii sariɲanxine ti Ala xa. Xɔlɔn nun matandin yi ba e tagi."},{"book":"Timɔte Singena","chapter":"2","verse":"9","text":"Na kiini, ɲaxanle xa e maxidi ki faɲini xurun nun yɛtɛ suturani. E nama e yɛtɛ rayabu e xunna dɛnbɛxin nun xɛmaan nun gɛmɛ tofaɲine nun dugi sare xɔdɛxɛne ra."},{"book":"Timɔte Singena","chapter":"2","verse":"10","text":"Koni e xa rayabu e kɛwali faɲine nan xɔn, alo a lan ɲaxanle ma kii naxan yi naxanye a falama e Ala binyaxi."},{"book":"Timɔte Singena","chapter":"2","verse":"11","text":"Ɲaxanle xa xaran sabarin nun xuru kɛndɛni."},{"book":"Timɔte Singena","chapter":"2","verse":"12","text":"N mi tinɲɛ ɲaxanla xa xaranna ti, a yi nɔɔn sɔtɔ xɛmɛn fari. A xa sabari."},{"book":"Timɔte Singena","chapter":"2","verse":"13","text":"Amasɔtɔ N Benba Adama nan singe daxi, na xanbi ra Nmahawa."},{"book":"Timɔte Singena","chapter":"2","verse":"14","text":"Setana mi n benba Adama xan nakunfa, fɔ a ɲaxanla, a yi findi yulubitɔɔn na."},{"book":"Timɔte Singena","chapter":"2","verse":"15","text":"Koni Ala ɲaxanle ratangama e dii barini, xa e lu dɛnkɛlɛyaan nun xanuntenyaan nun sariɲanna nun xuruni.2.15 Yireni ito bunna mɔn nɔɛ findɛ ito nan na: Koni Nmahawa rakisima nɛn a to bata diine bari, xa e lu dɛnkɛlɛyaan nun xanuntenyaan nun sariɲanna nun xuruni."}]}