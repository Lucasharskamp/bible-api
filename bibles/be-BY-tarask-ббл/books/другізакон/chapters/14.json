{"data":[{"book":"ДРУГІ ЗАКОН","chapter":"14","verse":"1","text":"Вы - сыны Госпада, Бога вашага; не рабеце нарэзаў на целе вашым і не выстрыгайце валасоў над вачыма вашымі па нябожчыку;"},{"book":"ДРУГІ ЗАКОН","chapter":"14","verse":"2","text":"бо ты народ сьвяты ў Госпада, Бога твайго, і цябе выбраў Гасподзь, каб ты быў уласным Яго народам з усіх народаў, якія на зямлі."},{"book":"ДРУГІ ЗАКОН","chapter":"14","verse":"3","text":"Ня еж ніякай погані."},{"book":"ДРУГІ ЗАКОН","chapter":"14","verse":"4","text":"Вось быдла, якое вам можна есьці: валы, авечкі, козы,"},{"book":"ДРУГІ ЗАКОН","chapter":"14","verse":"5","text":"алень і сарна, і буйвал і казуля, і зубр і жырафа, і антылопа."},{"book":"ДРУГІ ЗАКОН","chapter":"14","verse":"6","text":"Усякая жывёліна, у якое расшчэпленыя капыты і на абодвух капытах глыбокі разрэз, і якая жуе жуйку, тую ежце;"},{"book":"ДРУГІ ЗАКОН","chapter":"14","verse":"7","text":"толькі гэтых ня ежце з тых, што жуюць жуйку і маюць расшчэпленыя капыты з глыбокім разрэзам: вярблюда, зайца і тушканчыка, бо хоць яны жуюць жуйку, але капыты ў іх не расшчэпленыя: нячыстыя яны вам;"},{"book":"ДРУГІ ЗАКОН","chapter":"14","verse":"8","text":"і сьвіньні, бо капыты ў яе расшчэпленыя, але ня жуе жуйкі; нячыстая яна вам; ня ежце мяса іх і да трупаў іх не дакранайцеся."},{"book":"ДРУГІ ЗАКОН","chapter":"14","verse":"9","text":"З усіх жывёлаў, якія ў вадзе, ежце ўсіх, у якіх ёсьць пер'е і луска;"},{"book":"ДРУГІ ЗАКОН","chapter":"14","verse":"10","text":"а ўсіх тых, у якіх няма пер'я і лускі, ня ежце: нячыста гэта вам."},{"book":"ДРУГІ ЗАКОН","chapter":"14","verse":"11","text":"Усякае птаства чыстае ежце;"},{"book":"ДРУГІ ЗАКОН","chapter":"14","verse":"12","text":"а гэтых зь іх ня трэба есьці: арла, грыфа і марскога арла,"},{"book":"ДРУГІ ЗАКОН","chapter":"14","verse":"13","text":"і кані, і сокала і крагуля з пародаю іхняю,"},{"book":"ДРУГІ ЗАКОН","chapter":"14","verse":"14","text":"і ўсякага гругана з пародаю ягонаю,"},{"book":"ДРУГІ ЗАКОН","chapter":"14","verse":"15","text":"і страўса і савы, і чайкі і шуляка з пародай ягонаю,"},{"book":"ДРУГІ ЗАКОН","chapter":"14","verse":"16","text":"і сойкі, і пушчыка, і лебедзя,"},{"book":"ДРУГІ ЗАКОН","chapter":"14","verse":"17","text":"і пелікана, і сіпа, і кармарана,"},{"book":"ДРУГІ ЗАКОН","chapter":"14","verse":"18","text":"і чаплі, і бусла з пародаю ягонай, і ўдода, і кажана."},{"book":"ДРУГІ ЗАКОН","chapter":"14","verse":"19","text":"Усе крылатыя паўзуны нячыстыя вам, ня ежце іх."},{"book":"ДРУГІ ЗАКОН","chapter":"14","verse":"20","text":"Усю чыстую птушку ежце."},{"book":"ДРУГІ ЗАКОН","chapter":"14","verse":"21","text":"Ня ежце ніякага падла: іншаземцу, які надарыцца ў селішчах тваіх, аддай яго, ён хай есьць яго, альбо прадай яму, бо ты народ сьвяты ў Госпада, Бога твайго. Не гатуй казьляня ў малацэ маці ягонай."},{"book":"ДРУГІ ЗАКОН","chapter":"14","verse":"22","text":"Аддзяляй дзесяціну з усяго ўроджанага насеньнем тваім, якое штогоду на полі тваім узрасьце,"},{"book":"ДРУГІ ЗАКОН","chapter":"14","verse":"23","text":"і еж прад Госпадам, Богам тваім, на тым месцы, якое выбера Ён, каб быць імю Ягонаму там; прынось дзесяціну хлеба твайго і алею твайго, каб ты навучыўся баяцца Госпада, Бога твайго, ва ўсе дні."},{"book":"ДРУГІ ЗАКОН","chapter":"14","verse":"24","text":"Калі ж доўгая будзе табе дарога, так што ня зможаш несьці гэтага, бо далёка ад цябе тое месца, якое выбера Гасподзь, Бог твой, каб пакласьці там імя Сваё, і Гасподзь, Бог твой, дабраславіў цябе,"},{"book":"ДРУГІ ЗАКОН","chapter":"14","verse":"25","text":"дык памяняй гэта на срэбра і вазьмі срэбра ў руку тваю і прыходзь на месца, якое выбера Гасподзь, Бог твой;"},{"book":"ДРУГІ ЗАКОН","chapter":"14","verse":"26","text":"і купляй на срэбра гэта ўсё, што заўгодзіцца душы тваёй; і еж там прад Госпадам, Богам тваім, і радуйся ты і сямэя твая."},{"book":"ДРУГІ ЗАКОН","chapter":"14","verse":"27","text":"І лявіта, які ў селішчах тваіх, не пакінь, бо няма яму долі і дзялянкі з табою."},{"book":"ДРУГІ ЗАКОН","chapter":"14","verse":"28","text":"А як міне тры гады, аддзяляй усе дзесяціны створанага табою ў той год і кладзі ў селішчах тваіх;"},{"book":"ДРУГІ ЗАКОН","chapter":"14","verse":"29","text":"і няхай прыйдзе лявіт, бо яму няма долі і дзялянкі з табою, і прыхадзень і сірата і ўдава, якія ў селішчах тваіх, і няхай ядуць і наядаюцца, каб дабраславіў цябе Гасподзь, Бог твой, ў кожнай дзеі рук тваіх, якія ты будзеш рабіць."}]}