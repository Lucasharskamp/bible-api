{"data":[{"book":"Abahluleli","chapter":"17","verse":"1","text":"Indoda eyayithiwa nguMikha eyayivela elizweni lamaqaqa ako-Efrayimi"},{"book":"Abahluleli","chapter":"17","verse":"2","text":"yathi kunina, “Amashekeli esiliva angamakhulu alitshumi lanye athathwa kuwe njalo engakuzwa uwaqalekisa, sikimi lesosiliva; yimi engasithathayo."},{"book":"Abahluleli","chapter":"17","verse":"3","text":"Esewabuyisele kunina amashekeli esiliva angamakhulu alitshumi lanye, unina wathi, “Isiliva sami ngisahlukanisela uThixo ngokuqinisekileyo ukuba indodana yami yenze isithombe esibaziweyo, sahuqwa ngesiliva. Ngizasibisela kuwe.”"},{"book":"Abahluleli","chapter":"17","verse":"4","text":"Ngakho esesibisele kunina isiliva, unina wasethatha amashekeli angamakhulu amabili esiliva wawanika umkhandi wesiliva, wenza isithombe ngaso. Sabekwa endlini kaMikha."},{"book":"Abahluleli","chapter":"17","verse":"5","text":"UMikha lo wayelendawo yokukhonzela, njalo wenza isembatho semahlombe kanye lezithombe, wasebeka enye yamadodana akhe ukuba ngumphristi wakhe."},{"book":"Abahluleli","chapter":"17","verse":"6","text":"Ngalezonsuku u-Israyeli wayengelankosi; umuntu wonke ezenzela ayekubona kulungile kuye."},{"book":"Abahluleli","chapter":"17","verse":"7","text":"Ijaha laseBhethilehema koJuda elalingumLevi, elalihlala phakathi kwabosendo lukaJuda,"},{"book":"Abahluleli","chapter":"17","verse":"8","text":"lasuka kulowomuzi lidinga enye indawo yokuhlala. Ekuhambeni kwalo lafika endlini kaMikha elizweni lezintaba elako-Efrayimi."},{"book":"Abahluleli","chapter":"17","verse":"9","text":"UMikha walibuza wathi, “Uvela ngaphi na?”"},{"book":"Abahluleli","chapter":"17","verse":"10","text":"UMikha wasesithi kulo, “Hlala lami ube ngubaba lomphristi wami, njalo ngizakupha amashekeli esiliva alitshumi ngomnyaka, izigqoko zakho kanye lokudla kwakho.”"},{"book":"Abahluleli","chapter":"17","verse":"11","text":"Ngakho umLevi wavuma ukuhlala laye, njalo ijaha lelo lalinjengenye yamadodana akhe."},{"book":"Abahluleli","chapter":"17","verse":"12","text":"UMikha wabeka umLevi ukuba ngumphristi wakhe, njalo ijaha lelo lahlala endlini yakhe."},{"book":"Abahluleli","chapter":"17","verse":"13","text":"UMikha wasesithi, “Khathesi sengisazi ukuthi uThixo uzakwenza okulungileyo kimi, njengoba umLevi lo esebe ngumphristi wami.”"}]}