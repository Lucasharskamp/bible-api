{"data":[{"book":"2 Mose","chapter":"36","verse":"1","text":"Adwumfoɔ a wɔaka a Onyankopɔn ama wɔn adom akyɛdeɛ no nyinaa bɛboa Besaleel ne Oholiab na wɔasi asiesie Ahyiaeɛ Ntomadan no mu, sɛdeɛ Awurade kaeɛ no.”"},{"book":"2 Mose","chapter":"36","verse":"2","text":"Enti, Mose ka kyerɛɛ Besaleel ne Oholiab ne wɔn a wɔaka na wɔte nka sɛ ɛsɛ sɛ wɔboa dwumadie no sɛ wɔnhyɛ aseɛ."},{"book":"2 Mose","chapter":"36","verse":"3","text":"Mose de nneɛma a nnipa no de bɛkyɛeɛ no maa wɔn, na adekyeeɛ biara nso, na wɔnya akyɛdeɛ foforɔ."},{"book":"2 Mose","chapter":"36","verse":"4","text":"Akyire no, adwumayɛfoɔ no nyinaa gyaee wɔn adwumayɛ no"},{"book":"2 Mose","chapter":"36","verse":"5","text":"kɔɔ Mose nkyɛn kɔka kyerɛɛ no sɛ, “Nneɛma a yɛn nsa aka no dɔɔso sen deɛ yɛhia.”"},{"book":"2 Mose","chapter":"36","verse":"6","text":"Enti, Mose somaa obi ma ɔkɔɔ wɔn nyinaa so kɔka kyerɛɛ wɔn sɛ, afei deɛ, obiara mmɛkyɛ wɔn adeɛ bio. Na obiara amfa hwee amma bio."},{"book":"2 Mose","chapter":"36","verse":"7","text":"Ɛfiri sɛ, na nneɛma a wɔwɔ no bɛso dwuma no die aboro so mpo."},{"book":"2 Mose","chapter":"36","verse":"8","text":"Deɛ ɛdi ɛkan, Ahyiaeɛ Ntomadan no sie no, adenwonofoɔ pa ara no de asaawa a wɔafira yɛɛ nsɛnanotam edu a emu bi yɛ tuntum, bibire ne koogyan a wɔanwono Kerubim agu mu."},{"book":"2 Mose","chapter":"36","verse":"9","text":"Nsɛnanotam edu no nyinaa kɛseɛ yɛ pɛ. Emu biara tenten yɛ anammɔn aduanan mmienu na ne tɛtrɛtɛ nso yɛ anammɔn nsia."},{"book":"2 Mose","chapter":"36","verse":"10","text":"Wɔkekaa ntoma bamma enum sisii animu nyaa nsɛnanotam baako. Ɛnna wɔkekaa ntoma bamma enum a aka no nso sisii animu nyaa nsɛnanotam foforɔ."},{"book":"2 Mose","chapter":"36","verse":"11","text":"Wɔde ntoma bibire bamma aduonum wurawuraa nsɛnanotam a wɔkeka sisii animu no mu biara ano"},{"book":"2 Mose","chapter":"36","verse":"12","text":"a kantankorowa baako biara ne baako di nhwɛanimu."},{"book":"2 Mose","chapter":"36","verse":"13","text":"Afei, wɔyɛɛ sika nkɔtɔkorɔ aduonum de sosɔɔ nkantankorowa no mu maa nsɛnanotam ahodoɔ mmienu no yɛɛ nsɛnanotam baako."},{"book":"2 Mose","chapter":"36","verse":"14","text":"Wɔde ntoma nkatasoɔ dubaako a wɔde mmirekyie nwi na ayɛ"},{"book":"2 Mose","chapter":"36","verse":"15","text":"a ne nyinaa tenten yɛ anammɔn aduanan enum na ne tɛtrɛtɛ yɛ anammɔn nsia kataa Ntomadan no so."},{"book":"2 Mose","chapter":"36","verse":"16","text":"Besaleel kekaa saa nkatasoɔ yi enum sisii animu ma ɛyɛɛ bamma tenten baako ɛnna ɔsane de afoforɔ nsia sisii animu maa ɛno nso yɛɛ bamma tenten baako."},{"book":"2 Mose","chapter":"36","verse":"17","text":"Afei, ɔbobɔɔ nkantankorowa aduonum wɔ emu biara ano"},{"book":"2 Mose","chapter":"36","verse":"18","text":"ɛnna ɔyɛɛ kɔbere nkɔtɔkorɔ aduonum de koakoaa nkantankorowa no, sɛdeɛ ɛbɛma nkataho no bɛkyere pintinn."},{"book":"2 Mose","chapter":"36","verse":"19","text":"Wɔsiesiee nneɛma ahodoɔ mmienu de kataa ɛdan no so. Deɛ ɛdi ɛkan no yɛ odwennini wedeɛ a wɔahyɛ no kɔkɔɔ, deɛ ɛtɔ so mmienu yɛ abirekyie wedeɛ a ɛsɔ."},{"book":"2 Mose","chapter":"36","verse":"20","text":"Wɔde okuo yɛɛ ntaaboo de twaa Ahyiaeɛ Ntomadan no ho."},{"book":"2 Mose","chapter":"36","verse":"21","text":"Taaboo biara ɔsorokɔ no yɛ anammɔn dunum na ne tɛtrɛtɛ nyɛ anammɔn mmienu ne kakra."},{"book":"2 Mose","chapter":"36","verse":"22","text":"Nkɔtɔkorɔ mmienu wɔ taaboo biara ase, na taaboo biara yɛ pɛ."},{"book":"2 Mose","chapter":"36","verse":"23","text":"Na Ahyiaeɛ Ntomadan no ntaaboo aduonu kyerɛ nʼanafoɔ"},{"book":"2 Mose","chapter":"36","verse":"24","text":"a wɔn ase sisi dwetɛ nsisisoɔ aduanan so. Nsisisoɔ no mmienu mmienu hyehyɛ taaboo biara ase."},{"book":"2 Mose","chapter":"36","verse":"25","text":"Ahyiaeɛ Ntomadan no atifi fam nso, na wɔde ntaaboo aduonu atwa ho"},{"book":"2 Mose","chapter":"36","verse":"26","text":"a ɛsisi dwetɛ nsisisoɔ aduanan so a taaboo baako bɛsi nsisisoɔ mmienu so."},{"book":"2 Mose","chapter":"36","verse":"27","text":"Ahyiaeɛ Ntomadan no fa a ɛkyerɛ atɔeɛ fam no yɛ nʼakyi. Ɛno nso, wɔde ntaaboo nsia na ɛtwa ho,"},{"book":"2 Mose","chapter":"36","verse":"28","text":"ɛnna ne twɛtwɛwa biara so nso, ntaaboo mmienu sisi."},{"book":"2 Mose","chapter":"36","verse":"29","text":"Wɔde nkɔtɔkorɔ bɛsosɔ ntaaboo mmienu no soro ne ne fam."},{"book":"2 Mose","chapter":"36","verse":"30","text":"Enti, ntaaboo nwɔtwe na wɔde bɛyɛ ɛdan no fa hɔ a wɔde bɛsisi dwetɛ nsisisoɔ dunsia so. Taaboo biara bɛfa nsisisoɔ mmienu."},{"book":"2 Mose","chapter":"36","verse":"31","text":"Afei, ɔyɛɛ okuo nnua bi de beabeaa ntaaboo no mu. Mmeamu nnua no enum kɔ ntaaboo no fa baako."},{"book":"2 Mose","chapter":"36","verse":"32","text":"Wɔyɛɛ afoforɔ enum nso kɔɔ ɛfa baako. Na mmeamu nnua no enum nso bɔ ntaaboo a ɛwɔ ntomadan no akyi, a ani kyerɛ atɔeɛ fam no."},{"book":"2 Mose","chapter":"36","verse":"33","text":"Wɔbɔɔ mmeamu dua baako de bɔɔ ntaaboo no mfimfini. Wɔde twaa mu firi tire kɔkaa tire."},{"book":"2 Mose","chapter":"36","verse":"34","text":"Na wɔde sikakɔkɔɔ adura ntaaboo no ho, na wɔde sikakɔkɔɔ nkawa asosɔ mmeamu nnua no mu ama no agyina. Na sikakɔkɔɔ dura mmeamu nnua no nso ho."},{"book":"2 Mose","chapter":"36","verse":"35","text":"Wɔde ntoma pa a ɛyɛ tuntum, bibire ne koogyan a wɔanwono Kerubim agu mu fɛfɛɛfɛ na ayɛ ntwamutam wɔ Ntomadan no mu."},{"book":"2 Mose","chapter":"36","verse":"36","text":"Na wɔyɛɛ okuo nnua fadum ɛnan a wɔde sikakɔkɔɔ adura ho ne sikakɔkɔɔ nsosɔmu ɛnan maa ntwamutam no. Na fadum ɛnan no mu biara si dwetɛ nnyinasoɔ ɛnan so."},{"book":"2 Mose","chapter":"36","verse":"37","text":"Afei, wɔyɛɛ Ahyiaeɛ Ntomadan no ano nkatanimu. Wɔde asaawatam a ɛyɛ fɛ a wɔde tuntum, bibire ne koogyan adi mu adwini na ɛyɛeɛ."},{"book":"2 Mose","chapter":"36","verse":"38","text":"Wɔde nkɔtɔkorɔ enum na asosɔ saa nkatanimu yi de akyekyere nnua enum no. Nnua no ne ɛho nneɛma ne mpomma no nyinaa, wɔde sikakɔkɔɔ adura ho na ne nnyinasoɔ enum no nso, wɔde kɔbere na ɛyɛeɛ."}]}