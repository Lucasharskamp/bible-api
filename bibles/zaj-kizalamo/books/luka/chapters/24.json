{"data":[{"book":"LUKA","chapter":"24","verse":"1","text":"Zua da mwanduso wa wiki,24:1 Zua da mwanduso wa wiki nhegulo yake jumapili. imitondo ng'hani, watwanzi wachola kuna dipanga wapapile vinung'hanung'ha vawatendile."},{"book":"LUKA","chapter":"24","verse":"2","text":"Wadivika dibwe dikigwe hamulomo wa idipanga dibimbiliswe dikigwe hamgwazo,"},{"book":"LUKA","chapter":"24","verse":"3","text":"ila viwengile mdipanga, hawaluvikile lukuli lwa Mndewa Yesu.Yesu kazuka."},{"book":"LUKA","chapter":"24","verse":"4","text":"Viwakalile wang'hali wokanganya mbuli ija, bahaja walawilila wanhu wabili wavalile mikanzu inang'hazika, wema behi nao."},{"book":"LUKA","chapter":"24","verse":"5","text":"Waja iwatwanzi wafugama mavindi wokona bwembwe ng'hani, ila waja wanhu wawalongela, “Habali mumzahila munhu mgima mwa wanhu wadanganhike?"},{"book":"LUKA","chapter":"24","verse":"6","text":"Kahaduhu hano, kazuka. Kumbukileni chayawalongele vayakalile yang'hali Galilaya."},{"book":"LUKA","chapter":"24","verse":"7","text":"‘Mwana wa Munhu kolondigwa yageligwe mmakono ga wanhu wene vilozo, na womuwamba mumsalaba, na zua da ikadatu kozuka.’ ”"},{"book":"LUKA","chapter":"24","verse":"8","text":"Aho waja iwatwanzi wakumbukila mbuli zake,"},{"book":"LUKA","chapter":"24","verse":"9","text":"wabwela kulawa kudipanga, na kuzilonga mbuli zija zose mwa wanahina longo dimwe na imwe na mwa wanhu wose wasigale."},{"book":"LUKA","chapter":"24","verse":"10","text":"Watwanzi waja wakala Maliamu kulawa kiwambo cha Magidala, Yoana, na Maliamu mamaake Yakobo. Wao hamoja na watwanzi wayagwe wazilonga mbuli zino mwa watumigwa wa Kilisto."},{"book":"LUKA","chapter":"24","verse":"11","text":"Ila watumigwa wa Kilisto wagiza gaja gawalongile waja iwatwanzi ukala uponela, avo hawawategeleze."},{"book":"LUKA","chapter":"24","verse":"12","text":"Ila Petulo kenuka kakimbila kachola kudipanga, kainamila kasungulila, kona isanda iiyeka. Abaho, kasegela haja hana dipanga kabwela ukae, kuno yokanganya gaja galawilile."},{"book":"LUKA","chapter":"24","verse":"13","text":"Zua didija wanahina zake Yesu wabili wakala wochola kukiwambo kimwe kikemigwa Emau mwanza wa masaa mabili kulawa Yelusalemu,"},{"book":"LUKA","chapter":"24","verse":"14","text":"wakala wolongelela, wogalonga gaja gose galawilile."},{"book":"LUKA","chapter":"24","verse":"15","text":"Viwakalile wolongelela kuno wokiiuzagiza, Yesu mwenyego kawakwenhukila kailongoza nao."},{"book":"LUKA","chapter":"24","verse":"16","text":"Wamona, ila meso gao gazuilwa sambiwamtange."},{"book":"LUKA","chapter":"24","verse":"17","text":"Yesu kawauza, “Mbuli zaki hizo zimuisimulila mnzila?”"},{"book":"LUKA","chapter":"24","verse":"18","text":"Munhu imwe mmwanza wao yokemigwa Kileopa kamuuza, “Gweye wiyeka iyo muhenza huzitangile mbuli zija zilawilile haja Yelusalemu mazua madodo gabitile?”"},{"book":"LUKA","chapter":"24","verse":"19","text":"Kawauza, “Mbuli zaki?”"},{"book":"LUKA","chapter":"24","verse":"20","text":"Wakulu wa wakulu wa nhambiko na wakulu zetu wa isi wamgela mnhaguso ya ifa, avo kawambigwa mumsalaba."},{"book":"LUKA","chapter":"24","verse":"21","text":"Ila tweye tutamanila kamba heyo iyo yondayaikombole isi ya Islaeli! Tuhagaleka higo gose, lelo zua da ikadatu songela vigalawilile gano."},{"book":"LUKA","chapter":"24","verse":"22","text":"Vivija watwanzi wayagwe wa mdidale jetu watusinhusa, waidamuka wachola kudipanga,"},{"book":"LUKA","chapter":"24","verse":"23","text":"ila hawaluvikile lukuli lwake. Wabwela walonga wawona wasenga wa Mulungu wa kuulanga, wawalongela kamba Yesu mgima."},{"book":"LUKA","chapter":"24","verse":"24","text":"Wanhu wayagwe wakalile mdale jetu wachola kudipanga wavika vivija kamba viwalongile watwanzi waja, ila hawamonile.”"},{"book":"LUKA","chapter":"24","verse":"25","text":"Abaho, Yesu kawalongela, “Habali muli wabozi kamba avo, na habali muli na mioyo izalame kuzitogola mbuli zose zawalongile wahokozi?"},{"book":"LUKA","chapter":"24","verse":"26","text":"Vino Kilisto Mkombola halondigwa yagaye m'vinhu kamba avo, abaho, yengile muyenzi yake?”"},{"book":"LUKA","chapter":"24","verse":"27","text":"Avo Yesu kawasimulila mbuli zimulonga heyo mwenyego muna Zinyandiko Zing'alile, songela vitabu va Musa na Nyandiko Zing'alile za wahokozi wose wa Mulungu."},{"book":"LUKA","chapter":"24","verse":"28","text":"Viwakwenhukile ikiwambo chawakalile wochola, Yesu kaitenda kamba vija kogendelela na mwanza,"},{"book":"LUKA","chapter":"24","verse":"29","text":"ila wamuyalalila ng'hani, wolonga, “Kala hano na tweye, kwavija zua diswa na ziza dingila.” Avo kengila mng'anda kakala na hewo."},{"book":"LUKA","chapter":"24","verse":"30","text":"Kakala hasi yaje nao mandia, kasola mkate, kamuheweza Mulungu, abaho, kaumogola kawagwelela."},{"book":"LUKA","chapter":"24","verse":"31","text":"Baho meso gao gagubuka, wamtanga, ila heyo kayangayuka havihanga vao."},{"book":"LUKA","chapter":"24","verse":"32","text":"Wakiilongela, “Mioyo yetu haiding'huke ng'hani na ndeng'helelo, kipigiti viyakalile yolonga na tweye mnzila na kutugubulila Zinyandiko Zing'alile?”"},{"book":"LUKA","chapter":"24","verse":"33","text":"Bahaja wenuka wabweleganya Yelusalemu, wawavika waja wanahina longo dimwe na imwe waiting'hana hamoja na wanhu wayagwe,"},{"book":"LUKA","chapter":"24","verse":"34","text":"na kulonga, “Kweli Mndewa kazuka na kamulawilila Simoni!”"},{"book":"LUKA","chapter":"24","verse":"35","text":"Baho waja wanhu wabili wasimulila gaja gawalawilile mnzila na avija viwamtambule Mndewa kipigiti viyakalile youmogola umkate."},{"book":"LUKA","chapter":"24","verse":"36","text":"Kipigiti waja iwanahina wabili hawanamambukiza kuwapetela gano, bahaja Mndewa mwenyego kema mdidale jao, kawalongela, “Tindiwalo diwe hamoja namwe.”"},{"book":"LUKA","chapter":"24","verse":"37","text":"Wasinhuka na kona bwembwe wagiza wakala wokona mzimu."},{"book":"LUKA","chapter":"24","verse":"38","text":"Ila heyo kawauza, “Habali mkona bwembwe? Habali mdungwadungwa mmioyo yenu?"},{"book":"LUKA","chapter":"24","verse":"39","text":"Loleni makono gangu na magulu gangu. Mwone kamba iyo nene. Nibabaseni mwone kamba nie sio mzimu, kwavija mzimu wabule lukuli na mizege kamba vumnyona nie vinili.”"},{"book":"LUKA","chapter":"24","verse":"40","text":"Kagalonga gano na kuno yowalagusila makono na magulu gake."},{"book":"LUKA","chapter":"24","verse":"41","text":"Wakala wamemile ndeng'helelo ng'hulu ng'hani na mkanganyo kuno wang'hali hawanatogola kamba iyo heyo, avo kawauza, “Mna kinhu chochose hano cha kuja?”"},{"book":"LUKA","chapter":"24","verse":"42","text":"Wamgwelela kidanga cha somba kibanikigwe,"},{"book":"LUKA","chapter":"24","verse":"43","text":"kakisola kakija hameso gao."},{"book":"LUKA","chapter":"24","verse":"44","text":"Abaho, kawalongela, “Iyo inhegulo ya zimbuli ziniwalongele kipigiti vinikalile ning'hali na mweye, ilondigwa gatendeke gose ganyandikiligwe muna Gamalagizo ga Musa na muna ivitabu va wahokozi na muna ikitabu cha Zabuli.”"},{"book":"LUKA","chapter":"24","verse":"45","text":"Abaho, kawavugula zinzonzi zao wazimanye Zinyandiko Zing'alile,"},{"book":"LUKA","chapter":"24","verse":"46","text":"kawalongela, “Yandikigwa vino, Kilisto kolondigwa yagazigwe, abaho, yadanganhike na mdizua da ikadatu yazuke,"},{"book":"LUKA","chapter":"24","verse":"47","text":"na mtwaga jake, usenga wa kuwazuma wanhu waleke vilozo na kugeligwa kumgongo vilozo vao wopetigwa muisi zose kusongela Yelusalemu."},{"book":"LUKA","chapter":"24","verse":"48","text":"Mweye iwo wasindila wa mbuli zino."},{"book":"LUKA","chapter":"24","verse":"49","text":"Na nie mwenyego nowalagizila gaja gamuilagane na Tataangu. Ila kaleni himo mdiwambo mbaka vondamgweleligwe mhiko kulawa kuulanga.”"},{"book":"LUKA","chapter":"24","verse":"50","text":"Abaho, kawalongoza kawagala hanze ya idiwambo mbaka Betania, aho kenula makono gake kawamoteza."},{"book":"LUKA","chapter":"24","verse":"51","text":"Viyakalile yowamoteza, kainega na hewo, abaho, kasoligwa kachola kuulanga."},{"book":"LUKA","chapter":"24","verse":"52","text":"Wamfugamila mavindi wamtambikila, abaho, wabweleganya Yelusalemu, kuno wodeng'helela ng'hani,"},{"book":"LUKA","chapter":"24","verse":"53","text":"na kipigiti chose wakala Kuing'anda ya Mulungu womuheweza Mulungu."}]}