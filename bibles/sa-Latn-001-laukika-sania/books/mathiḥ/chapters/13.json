{"data":[{"book":"mathiḥ","chapter":"13","verse":"1","text":"aparañca tasmin dine yīśuḥ sadmano gatvā saritpate rodhasi samupaviveśa|"},{"book":"mathiḥ","chapter":"13","verse":"2","text":"tatra tatsannidhau bahujanānāṁ nivahopasthiteḥ sa taraṇimāruhya samupāviśat, tena mānavā rodhasi sthitavantaḥ|"},{"book":"mathiḥ","chapter":"13","verse":"3","text":"tadānīṁ sa dṛṣṭāntaistān itthaṁ bahuśa upadiṣṭavān| paśyata, kaścit kṛṣīvalo bījāni vaptuṁ bahirjagāma,"},{"book":"mathiḥ","chapter":"13","verse":"4","text":"tasya vapanakāle katipayabījeṣu mārgapārśve patiteṣu vihagāstāni bhakṣitavantaḥ|"},{"book":"mathiḥ","chapter":"13","verse":"5","text":"aparaṁ katipayabījeṣu stokamṛdyuktapāṣāṇe patiteṣu mṛdalpatvāt tatkṣaṇāt tānyaṅkuritāni,"},{"book":"mathiḥ","chapter":"13","verse":"6","text":"kintu ravāvudite dagdhāni teṣāṁ mūlāpraviṣṭatvāt śuṣkatāṁ gatāni ca|"},{"book":"mathiḥ","chapter":"13","verse":"7","text":"aparaṁ katipayabījeṣu kaṇṭakānāṁ madhye patiteṣu kaṇṭakānyedhitvā tāni jagrasuḥ|"},{"book":"mathiḥ","chapter":"13","verse":"8","text":"aparañca katipayabījāni urvvarāyāṁ patitāni; teṣāṁ madhye kānicit śataguṇāni kānicit ṣaṣṭiguṇāni kānicit triṁśaguṁṇāni phalāni phalitavanti|"},{"book":"mathiḥ","chapter":"13","verse":"9","text":"śrotuṁ yasya śrutī āsāte sa śṛṇuyāt|"},{"book":"mathiḥ","chapter":"13","verse":"10","text":"anantaraṁ śiṣyairāgatya so'pṛcchyata, bhavatā tebhyaḥ kuto dṛṣṭāntakathā kathyate?"},{"book":"mathiḥ","chapter":"13","verse":"11","text":"tataḥ sa pratyavadat, svargarājyasya nigūḍhāṁ kathāṁ vedituṁ yuṣmabhyaṁ sāmarthyamadāyi, kintu tebhyo nādāyi|"},{"book":"mathiḥ","chapter":"13","verse":"12","text":"yasmād yasyāntike varddhate, tasmāyeva dāyiṣyate, tasmāt tasya bāhulyaṁ bhaviṣyati, kintu yasyāntike na varddhate, tasya yat kiñcanāste, tadapi tasmād ādāyiṣyate|"},{"book":"mathiḥ","chapter":"13","verse":"13","text":"te paśyantopi na paśyanti, śṛṇvantopi na śṛṇvanti, budhyamānā api na budhyante ca, tasmāt tebhyo dṛṣṭāntakathā kathyate|"},{"book":"mathiḥ","chapter":"13","verse":"14","text":"yathā karṇaiḥ śroṣyatha yūyaṁ vai kintu yūyaṁ na bhotsyatha| netrairdrakṣyatha yūyañca parijñātuṁ na śakṣyatha| te mānuṣā yathā naiva paripaśyanti locanaiḥ| karṇai ryathā na śṛṇvanti na budhyante ca mānasaiḥ| vyāvarttiteṣu citteṣu kāle kutrāpi tairjanaiḥ| mattaste manujāḥ svasthā yathā naiva bhavanti ca| tathā teṣāṁ manuṣyāṇāṁ kriyante sthūlabuddhayaḥ| badhirībhūtakarṇāśca jātāśca mudritā dṛśaḥ|"},{"book":"mathiḥ","chapter":"13","verse":"15","text":"yadetāni vacanāni yiśayiyabhaviṣyadvādinā proktāni teṣu tāni phalanti|"},{"book":"mathiḥ","chapter":"13","verse":"16","text":"kintu yuṣmākaṁ nayanāni dhanyāni, yasmāt tāni vīkṣante; dhanyāśca yuṣmākaṁ śabdagrahāḥ, yasmāt tairākarṇyate|"},{"book":"mathiḥ","chapter":"13","verse":"17","text":"mayā yūyaṁ tathyaṁ vacāmi yuṣmābhi ryadyad vīkṣyate, tad bahavo bhaviṣyadvādino dhārmmikāśca mānavā didṛkṣantopi draṣṭuṁ nālabhanta, punaśca yūyaṁ yadyat śṛṇutha, tat te śuśrūṣamāṇā api śrotuṁ nālabhanta|"},{"book":"mathiḥ","chapter":"13","verse":"18","text":"kṛṣīvalīyadṛṣṭāntasyārthaṁ śṛṇuta|"},{"book":"mathiḥ","chapter":"13","verse":"19","text":"mārgapārśve bījānyuptāni tasyārtha eṣaḥ, yadā kaścit rājyasya kathāṁ niśamya na budhyate, tadā pāpātmāgatya tadīyamanasa uptāṁ kathāṁ haran nayati|"},{"book":"mathiḥ","chapter":"13","verse":"20","text":"aparaṁ pāṣāṇasthale bījānyuptāni tasyārtha eṣaḥ; kaścit kathāṁ śrutvaiva harṣacittena gṛhlāti,"},{"book":"mathiḥ","chapter":"13","verse":"21","text":"kintu tasya manasi mūlāpraviṣṭatvāt sa kiñcitkālamātraṁ sthirastiṣṭhati; paścāta tatkathākāraṇāt kopi klestāḍanā vā cet jāyate, tarhi sa tatkṣaṇād vighnameti|"},{"book":"mathiḥ","chapter":"13","verse":"22","text":"aparaṁ kaṇṭakānāṁ madhye bījānyuptāni tadartha eṣaḥ; kenacit kathāyāṁ śrutāyāṁ sāṁsārikacintābhi rbhrāntibhiśca sā grasyate, tena sā mā viphalā bhavati|"},{"book":"mathiḥ","chapter":"13","verse":"23","text":"aparam urvvarāyāṁ bījānyuptāni tadartha eṣaḥ; ye tāṁ kathāṁ śrutvā vudhyante, te phalitāḥ santaḥ kecit śataguṇāni kecita ṣaṣṭiguṇāni kecicca triṁśadguṇāni phalāni janayanti|"},{"book":"mathiḥ","chapter":"13","verse":"24","text":"anantaraṁ soparāmekāṁ dṛṣṭāntakathāmupasthāpya tebhyaḥ kathayāmāsa; svargīyarājyaṁ tādṛśena kenacid gṛhasthenopamīyate, yena svīyakṣetre praśastabījānyaupyanta|"},{"book":"mathiḥ","chapter":"13","verse":"25","text":"kintu kṣaṇadāyāṁ sakalalokeṣu supteṣu tasya ripurāgatya teṣāṁ godhūmabījānāṁ madhye vanyayavamabījānyuptvā vavrāja|"},{"book":"mathiḥ","chapter":"13","verse":"26","text":"tato yadā bījebhyo'ṅkarā jāyamānāḥ kaṇiśāni ghṛtavantaḥ; tadā vanyayavasānyapi dṛśyamānānyabhavan|"},{"book":"mathiḥ","chapter":"13","verse":"27","text":"tato gṛhasthasya dāseyā āgamya tasmai kathayāñcakruḥ, he maheccha, bhavatā kiṁ kṣetre bhadrabījāni naupyanta? tathātve vanyayavasāni kṛta āyan?"},{"book":"mathiḥ","chapter":"13","verse":"28","text":"tadānīṁ tena te pratigaditāḥ, kenacit ripuṇā karmmadamakāri| dāseyāḥ kathayāmāsuḥ, vayaṁ gatvā tānyutpāyya kṣipāmo bhavataḥ kīdṛśīcchā jāyate?"},{"book":"mathiḥ","chapter":"13","verse":"29","text":"tenāvādi, nahi, śaṅke'haṁ vanyayavasotpāṭanakāle yuṣmābhistaiḥ sākaṁ godhūmā apyutpāṭiṣyante|"},{"book":"mathiḥ","chapter":"13","verse":"30","text":"ataḥ śsyakarttanakālaṁ yāvad ubhayānyapi saha varddhantāṁ, paścāt karttanakāle karttakān vakṣyāmi, yūyamādau vanyayavasāni saṁgṛhya dāhayituṁ vīṭikā badvvā sthāpayata; kintu sarvve godhūmā yuṣmābhi rbhāṇḍāgāraṁ nītvā sthāpyantām|"},{"book":"mathiḥ","chapter":"13","verse":"31","text":"anantaraṁ soparāmekāṁ dṛṣṭāntakathāmutthāpya tebhyaḥ kathitavān kaścinmanujaḥ sarṣapabījamekaṁ nītvā svakṣetra uvāpa|"},{"book":"mathiḥ","chapter":"13","verse":"32","text":"sarṣapabījaṁ sarvvasmād bījāt kṣudramapi sadaṅkuritaṁ sarvvasmāt śākāt bṛhad bhavati; sa tādṛśastaru rbhavati, yasya śākhāsu nabhasaḥ khagā āgatya nivasanti; svargīyarājyaṁ tādṛśasya sarṣapaikasya samam|"},{"book":"mathiḥ","chapter":"13","verse":"33","text":"punarapi sa upamākathāmekāṁ tebhyaḥ kathayāñcakāra; kācana yoṣit yat kiṇvamādāya droṇatrayamitagodhūmacūrṇānāṁ madhye sarvveṣāṁ miśrībhavanaparyyantaṁ samācchādya nidhattavatī, tatkiṇvamiva svargarājyaṁ|"},{"book":"mathiḥ","chapter":"13","verse":"34","text":"itthaṁ yīśu rmanujanivahānāṁ sannidhāvupamākathābhiretānyākhyānāni kathitavān upamāṁ vinā tebhyaḥ kimapi kathāṁ nākathayat|"},{"book":"mathiḥ","chapter":"13","verse":"35","text":"etena dṛṣṭāntīyena vākyena vyādāya vadanaṁ nijaṁ| ahaṁ prakāśayiṣyāmi guptavākyaṁ purābhavaṁ| yadetadvacanaṁ bhaviṣyadvādinā proktamāsīt, tat siddhamabhavat|"},{"book":"mathiḥ","chapter":"13","verse":"36","text":"sarvvān manujān visṛjya yīśau gṛhaṁ praviṣṭe tacchiṣyā āgatya yīśave kathitavantaḥ, kṣetrasya vanyayavasīyadṛṣṭāntakathām bhavāna asmān spaṣṭīkṛtya vadatu|"},{"book":"mathiḥ","chapter":"13","verse":"37","text":"tataḥ sa pratyuvāca, yena bhadrabījānyupyante sa manujaputraḥ,"},{"book":"mathiḥ","chapter":"13","verse":"38","text":"kṣetraṁ jagat, bhadrabījānī rājyasya santānāḥ,"},{"book":"mathiḥ","chapter":"13","verse":"39","text":"vanyayavasāni pāpātmanaḥ santānāḥ| yena ripuṇā tānyuptāni sa śayatānaḥ, karttanasamayaśca jagataḥ śeṣaḥ, karttakāḥ svargīyadūtāḥ|"},{"book":"mathiḥ","chapter":"13","verse":"40","text":"yathā vanyayavasāni saṁgṛhya dāhyante, tathā jagataḥ śeṣe bhaviṣyati;"},{"book":"mathiḥ","chapter":"13","verse":"41","text":"arthāt manujasutaḥ svāṁyadūtān preṣayiṣyati, tena te ca tasya rājyāt sarvvān vighnakāriṇo'dhārmmikalokāṁśca saṁgṛhya"},{"book":"mathiḥ","chapter":"13","verse":"42","text":"yatra rodanaṁ dantagharṣaṇañca bhavati, tatrāgnikuṇḍe nikṣepsyanti|"},{"book":"mathiḥ","chapter":"13","verse":"43","text":"tadānīṁ dhārmmikalokāḥ sveṣāṁ pitū rājye bhāskara̮iva tejasvino bhaviṣyanti| śrotuṁ yasya śrutī āsāte, ma śṛṇuyāt|"},{"book":"mathiḥ","chapter":"13","verse":"44","text":"aparañca kṣetramadhye nidhiṁ paśyan yo gopayati, tataḥ paraṁ sānando gatvā svīyasarvvasvaṁ vikrīya ttakṣetraṁ krīṇāti, sa iva svargarājyaṁ|"},{"book":"mathiḥ","chapter":"13","verse":"45","text":"anyañca yo vaṇik uttamāṁ muktāṁ gaveṣayan"},{"book":"mathiḥ","chapter":"13","verse":"46","text":"mahārghāṁ muktāṁ vilokya nijasarvvasvaṁ vikrīya tāṁ krīṇāti, sa iva svargarājyaṁ|"},{"book":"mathiḥ","chapter":"13","verse":"47","text":"punaśca samudro nikṣiptaḥ sarvvaprakāramīnasaṁgrāhyānāya̮iva svargarājyaṁ|"},{"book":"mathiḥ","chapter":"13","verse":"48","text":"tasmin ānāye pūrṇe janā yathā rodhasyuttolya samupaviśya praśastamīnān saṁgrahya bhājaneṣu nidadhate, kutsitān nikṣipanti;"},{"book":"mathiḥ","chapter":"13","verse":"49","text":"tathaiva jagataḥ śeṣe bhaviṣyati, phalataḥ svargīyadūtā āgatya puṇyavajjanānāṁ madhyāt pāpinaḥ pṛthak kṛtvā vahnikuṇḍe nikṣepsyanti,"},{"book":"mathiḥ","chapter":"13","verse":"50","text":"tatra rodanaṁ dantai rdantagharṣaṇañca bhaviṣyataḥ|"},{"book":"mathiḥ","chapter":"13","verse":"51","text":"yīśunā te pṛṣṭā yuṣmābhiḥ kimetānyākhyānānyabudhyanta? tadā te pratyavadan, satyaṁ prabho|"},{"book":"mathiḥ","chapter":"13","verse":"52","text":"tadānīṁ sa kathitavān, nijabhāṇḍāgārāt navīnapurātanāni vastūni nirgamayati yo gṛhasthaḥ sa iva svargarājyamadhi śikṣitāḥ svarva upadeṣṭāraḥ|"},{"book":"mathiḥ","chapter":"13","verse":"53","text":"anantaraṁ yīśuretāḥ sarvvā dṛṣṭāntakathāḥ samāpya tasmāt sthānāt pratasthe| aparaṁ svadeśamāgatya janān bhajanabhavana upadiṣṭavān;"},{"book":"mathiḥ","chapter":"13","verse":"54","text":"te vismayaṁ gatvā kathitavanta etasyaitādṛśaṁ jñānam āścaryyaṁ karmma ca kasmād ajāyata?"},{"book":"mathiḥ","chapter":"13","verse":"55","text":"kimayaṁ sūtradhārasya putro nahi? etasya mātu rnāma ca kiṁ mariyam nahi? yākub-yūṣaph-śimon-yihūdāśca kimetasya bhrātaro nahi?"},{"book":"mathiḥ","chapter":"13","verse":"56","text":"etasya bhaginyaśca kimasmākaṁ madhye na santi? tarhi kasmādayametāni labdhavān? itthaṁ sa teṣāṁ vighnarūpo babhūva;"},{"book":"mathiḥ","chapter":"13","verse":"57","text":"tato yīśunā nigaditaṁ svadeśīyajanānāṁ madhyaṁ vinā bhaviṣyadvādī kutrāpyanyatra nāsammānyo bhavatī|"},{"book":"mathiḥ","chapter":"13","verse":"58","text":"teṣāmaviśvāsahetoḥ sa tatra sthāne bahvāścaryyakarmmāṇi na kṛtavān|"}]}