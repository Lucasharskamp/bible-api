{"data":[{"book":"Kholosithek","chapter":"4","verse":"1","text":"Musphothek, nawaithek khiaothek shii khui shii wie nane khriig rek bo, Now bo nathek shii de hamangkhung hà Muspho um ro."},{"book":"Kholosithek","chapter":"4","verse":"2","text":"Misia shii chuh rek bo, chiih-è Hamangkhung-aphuii shii laso phi pha nawaithek misia shii nowbthan bo."},{"book":"Kholosithek","chapter":"4","verse":"3","text":"Ji-è Hamangkhung-aphuii è gu shii ne Masi pha ug pha airo mua ji yua mua wie chua phi yi pha ji pha ishak shii gathek shii de sia phi bo. Ji è gu ne phatheg shii ro."},{"book":"Kholosithek","chapter":"4","verse":"4","text":"Chiihphado, gu ne khi-èrek hì duiine sang è yao mua shii sia mage bo."},{"book":"Kholosithek","chapter":"4","verse":"5","text":"Nathek shii um pha zab jo shii ne wie khoh pha rab ne hanyie yi migipho asi pho shii blia rek shii khua è rek bo."},{"book":"Kholosithek","chapter":"4","verse":"6","text":"Nathek miyao ne idang sang pha nane nyu yang yie bo, chiih-è ithek zab shii khi-èrek ne izai chang chid pha ji ne nathek ìd bo."},{"book":"Kholosithek","chapter":"4","verse":"7","text":"4:7,8: Iphi 6:21,22Gathek ro wie ijak Thychikhus, hanyie yi Ithong blia shii nane migi shii bliapho è, nathek shii gu chiang zab mua phi ruii phro."},{"book":"Kholosithek","chapter":"4","verse":"8","text":"Ji è gathek zab ne khi-èrek ne um lei ne ji pha chiang nathek nuii ne sang yi pha, gu ne aishii nathek hà thoh ge ro."},{"book":"Kholosithek","chapter":"4","verse":"9","text":"4:9: Phlm 10-12Ai rog shii Onesimus de wuii dun, ji ne bushun nane isiie ijak ro, hanyie yi nathek ibrog è ro. Ichiih shii nyie re ramuii pha ji ne ithek è nathek shii yao ruii phro."},{"book":"Kholosithek","chapter":"4","verse":"10","text":"Aristarchus, hanyie yi gu rog shii phatheg hà ro, nathek shii salamthek phi ro, chiih-è Marg è de rek ro, hanyie yi Barnabas ro khuiino ro. (Ai è nathek lumuii shii wuii arone nathek ne Marg shii wie ho pha muyuathek ne mua jong.)"},{"book":"Kholosithek","chapter":"4","verse":"11","text":"Joshua shii, Justhus de ho, nathek shii bajo salamthek thoh ge. Jithek um ne hanyie è gu rog shii Hamangkhung-aphuii ro Sajathua pha blia rek pha Jewthek migiphothek bie ro, chiih-è ithek ne gu shii bajo nong phi ro."},{"book":"Kholosithek","chapter":"4","verse":"12","text":"Ephaphras è, nathek ibrog pha gai branthek nane Masi Isu ro khiao è de salam phi ro. Ai ne idang nathek chiang shii athodang pha sia phi ro, nathek shii chuh rek phi bone Hamangkhung-aphuii shii lia phi ro, chiih-è Masiphothek shii ne weg rey ne ley gayiig yi pha, chiih-è Hamangkhung-aphuii miiyang ji shii zab nuii yi pha rek phi ro."},{"book":"Kholosithek","chapter":"4","verse":"13","text":"Gu ne nathek chiang nane Laodisea pha bran shii nane Hierapholis shii airo snag blia ji gui è khagi nyarek mua."},{"book":"Kholosithek","chapter":"4","verse":"14","text":"4:14: 2Thi 4:11; Phlm 24; 2Thi 4:10; Phlm 24Lug, gethek ro bushun pha mapho nane Demas è de salamthek yao ne ren ge ro."},{"book":"Kholosithek","chapter":"4","verse":"15","text":"Gathek ro zab è wie salam ji ne Laodisea pha charch pha migiphothek shii chiih-è Nympha nane Charch ai è airo hò shii si muii pha ji shii de phi bo."},{"book":"Kholosithek","chapter":"4","verse":"16","text":"Nathek hì pha jigigam tham ched pha idoh, Laodisea pha Charch pha migiphothek shii de tham yi bo. Ji pha ishak ò shii, Gu è thoh ge pha jigigam ji ne Laodisea pha migiphothek è na shii thoh ge shii na ne tham bo."},{"book":"Kholosithek","chapter":"4","verse":"17","text":"4:17: Phlm 2Chiih-è Archiphus shii yao bo, na shii Ithong è blia phi pha ji ne jong pha rek bo."},{"book":"Kholosithek","chapter":"4","verse":"18","text":"Hì ne gui wad mizey ro: Phaul re-è salamthek thoh ge ro. Guro shiirnaithek shii abileng rabo!"}]}