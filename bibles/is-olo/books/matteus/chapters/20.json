{"data":[{"book":"Matteus","chapter":"20","verse":"1","text":"„Hér er enn ein dæmisaga um himnaríki: Landeigandi nokkur fór að heiman snemma morguns að fá verkamenn til uppskerustarfa."},{"book":"Matteus","chapter":"20","verse":"2","text":"Hann samdi við þá um venjuleg daglaun og að því búnu hófu þeir vinnuna."},{"book":"Matteus","chapter":"20","verse":"3","text":"Tveim stundum síðar gekk hann aftur niður í bæinn og sá þá menn á torginu iðjulausa."},{"book":"Matteus","chapter":"20","verse":"4","text":"Þessa menn sendi hann einnig út á akurinn og sagðist mundu borga þeim sanngjörn laun."},{"book":"Matteus","chapter":"20","verse":"5","text":"Hann fór einnig út um hádegið og klukkan þrjú, og sama sagan endurtók sig."},{"book":"Matteus","chapter":"20","verse":"6","text":"Klukkan fimm síðdegis var hann aftur staddur í bænum og sá þá enn nokkra sem höfðu ekkert fyrir stafni. „Af hverju eruð þið iðjulausir?“ spurði hann."},{"book":"Matteus","chapter":"20","verse":"7","text":"„Við höfum ekki fengið neina vinnu,“ svöruðu þeir. „Farið þá og hjálpið hinum sem eru að vinna á ökrum mínum,“ sagði hann."},{"book":"Matteus","chapter":"20","verse":"8","text":"Um kvöldið bauð hann gjaldkera sínum að kalla á mennina og greiða þeim launin og byrja á þeim sem komu síðastir."},{"book":"Matteus","chapter":"20","verse":"9","text":"Þeir komu og fengu full daglaun hver um sig."},{"book":"Matteus","chapter":"20","verse":"10","text":"Þegar hinir, sem byrjað höfðu fyrr um daginn, komu að ná í sín laun, bjuggust þeir við að fá miklu meira, en þeir fengu sömu upphæð."},{"book":"Matteus","chapter":"20","verse":"11-12","text":"Þá mótmæltu þeir og sögðu: „Þessir náungar unnu aðeins eina klukkustund, en samt hefur þú greitt þeim jafnmikið og okkur sem höfum stritað allan daginn í þessum hita.“"},{"book":"Matteus","chapter":"20","verse":"13","text":"„Kæri vinur, ég hef ekki beitt þig rangindum!“ sagði maðurinn við einn þeirra. „Þú samþykktir að vinna allan daginn fyrir venjuleg daglaun, var ekki svo?"},{"book":"Matteus","chapter":"20","verse":"14","text":"Taktu þetta og síðan máttu fara. Mig langar til að borga þessum síðustu jafnmikið og þér."},{"book":"Matteus","chapter":"20","verse":"15","text":"Má ég ekki gefa peningana mína þeim sem ég vil? Er það samningsbrot? Eða ertu öfundsjúkur af því að ég er góðsamur?“"},{"book":"Matteus","chapter":"20","verse":"16","text":"Hinir fyrstu verða oft síðastir og þeir síðustu fyrstir.“"},{"book":"Matteus","chapter":"20","verse":"17","text":"Á leiðinni til Jerúsalem tók Jesús lærisveinana tólf afsíðis,"},{"book":"Matteus","chapter":"20","verse":"18","text":"til þess að segja þeim hvað biði hans er hann kæmi til borgarinnar."},{"book":"Matteus","chapter":"20","verse":"19","text":"„Ég verð svikinn í hendur æðstu prestanna og leiðtoganna, og þeir munu dæma mig til dauða. Síðan munu þeir afhenda mig rómversku yfirvöldunum. Ég verð hæddur og krossfestur, en á þriðja degi mun ég rísa upp frá dauðum.“"},{"book":"Matteus","chapter":"20","verse":"20","text":"Móðir þeirra Jakobs og Jóhannesar Sebedeussona kom þá með þeim til Jesú, hneigði sig og bað hann að gera sér greiða."},{"book":"Matteus","chapter":"20","verse":"21","text":"„Hvað vilt þú?“ spurði hann. Hún svaraði: „Viltu leyfa þessum sonum mínum að sitja sínum hvorum megin við þig þegar þú sest í hásæti þitt?“"},{"book":"Matteus","chapter":"20","verse":"22","text":"„Þú veist ekki um hvað þú biður“ svaraði Jesús, sneri sér að Jakobi og Jóhannesi og spurði: „Getið þið drukkið þann beiska bikar sem ég tæmi innan skamms?“ „Já, það getum við!“ svöruðu þeir."},{"book":"Matteus","chapter":"20","verse":"23","text":"„Þið fáið sannarlega að drekka hann,“ sagði Jesús. „En það er ekki mitt að segja hverjir eiga að sitja mér við hlið, það er föður míns að ákveða.“"},{"book":"Matteus","chapter":"20","verse":"24","text":"Þegar hinir tíu heyrðu hvað Jakob og Jóhannes höfðu beðið um, urðu þeir gramir."},{"book":"Matteus","chapter":"20","verse":"25","text":"Jesús kallaði þá til sín og sagði: „Konungar þjóðanna eru harðstjórar og embættismenn þeirra láta fólkið kenna á valdi sínu."},{"book":"Matteus","chapter":"20","verse":"26","text":"Þessu er öfugt farið um ykkur. Sá ykkar sem vill verða leiðtogi, verður að þjóna hinum,"},{"book":"Matteus","chapter":"20","verse":"27","text":"og sá sem vill verða fremstur, verður að þjóna eins og þræll."},{"book":"Matteus","chapter":"20","verse":"28","text":"Verið eins og ég, Kristur, sem kom ekki til að láta þjóna mér heldur til að þjóna öðrum og gefa líf mitt til lausnar fyrir marga.“"},{"book":"Matteus","chapter":"20","verse":"29","text":"Þegar Jesús og lærisveinarnir fóru frá Jeríkó fylgdi þeim mikill mannfjöldi."},{"book":"Matteus","chapter":"20","verse":"30","text":"Við veginn út úr bænum sátu tveir blindir menn. Þegar þeir heyrðu að Jesú ætti leið þar um fóru þeir að hrópa og kalla:"},{"book":"Matteus","chapter":"20","verse":"31","text":"Mannfjöldinn skipaði þeim að þegja, en þá hrópuðu þeir enn hærra."},{"book":"Matteus","chapter":"20","verse":"32-33","text":"Jesús nam staðar og kallaði til þeirra: „Hvað viljið þið að ég geri fyrir ykkur?“"},{"book":"Matteus","chapter":"20","verse":"34","text":"Jesús kenndi í brjósti um þá og snerti augu þeirra. Við það fengu þeir jafnskjótt sjónina og fylgdu honum."}]}