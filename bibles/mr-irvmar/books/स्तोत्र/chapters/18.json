{"data":[{"book":"स्तोत्र.","chapter":"18","verse":"1","text":"“हे परमेश्वरा, माझ्या सामर्थ्या, मी तुझ्यावर प्रेम करतो.”"},{"book":"स्तोत्र.","chapter":"18","verse":"2","text":"परमेश्वर माझा खडक माझा गढ आहे, जो मला सुरक्षा देतो, तो माझा देव, माझा खडक आहे, त्याच्यात मी आश्रय घेतो."},{"book":"स्तोत्र.","chapter":"18","verse":"3","text":"जो स्तुतीच्या योग्य आहे, त्या परमेश्वरास मी हाक मारीन, आणि मी माझ्या शत्रूंपासून वाचवला जाईन."},{"book":"स्तोत्र.","chapter":"18","verse":"4","text":"मृत्यूच्या दोऱ्यांनी मला घेरीले, आणि नाशाच्या पुरांनी मला घाबरे केले आहे."},{"book":"स्तोत्र.","chapter":"18","verse":"5","text":"अधोलोकांच्या बन्यामीनी बंधनांनी मला घेरीले, मृत्यूच्या सापळ्याने मला अडकवले."},{"book":"स्तोत्र.","chapter":"18","verse":"6","text":"मी संकटात असता, मी परमेश्वरास हाक मारली; मी देवाला माझ्या मदतीसाठी हाक मारली. त्याने त्याच्या पवित्र मंदिरातून माझी वाणी ऐकली."},{"book":"स्तोत्र.","chapter":"18","verse":"7","text":"तेव्हा पृथ्वी हादरली आणि कंपित झाली. डोंगरांचे पाये थरथर कापले आणि हादरले,"},{"book":"स्तोत्र.","chapter":"18","verse":"8","text":"त्याच्या नाकातून धूर वर चढला, आणि त्याच्या तोंडातून अग्नीच्या ज्वाला निघाल्या, ज्याने कोळसे पेटले गेले."},{"book":"स्तोत्र.","chapter":"18","verse":"9","text":"त्याने आकाश उघडले आणि तो खाली आला, आणि निबिड अंधार त्याच्या पाया खाली होता."},{"book":"स्तोत्र.","chapter":"18","verse":"10","text":"तो करुबावर स्वार झाला आणि वाऱ्याच्या पंखांनी वर उडत गेला."},{"book":"स्तोत्र.","chapter":"18","verse":"11","text":"पावसाचे मोठे काळोख असे मेघ त्याने त्याच्याभोवती तंबू असे केले,"},{"book":"स्तोत्र.","chapter":"18","verse":"12","text":"त्याच्या समोरील तेजामुळे, गारा आणि जळते कोळसे बाहेर पडले."},{"book":"स्तोत्र.","chapter":"18","verse":"13","text":"परमेश्वराने आकाशात गडगडाट केला! परात्पराने आवाज उंच केला, गारा आणि विजा बाहेर पडल्या."},{"book":"स्तोत्र.","chapter":"18","verse":"14","text":"परमेश्वराने त्याचे बाण सोडले आणि शत्रूंची दाणादाण उडाली, पुष्कळ विजांनी त्यांना छेदून टाकले."},{"book":"स्तोत्र.","chapter":"18","verse":"15","text":"तेव्हा जलाशयाचे तळ दिसू लागले, तुझ्या युद्धाच्या गदारोळाने आणि तुझ्या नाकपुड्याच्या श्वासाच्या सोसाट्याने"},{"book":"स्तोत्र.","chapter":"18","verse":"16","text":"तो उंचावरून खाली आला आणि त्याने मला पकडले! त्याने मला उसळत्या पाण्यातून बाहेर काढले."},{"book":"स्तोत्र.","chapter":"18","verse":"17","text":"माझ्या शक्तीशाली शत्रूंपासून आणि माझा तिरस्कार करणाऱ्यांपासून त्याने मला सोडवले. कारण ते माझ्यापेक्षा अधिक बलवान होते."},{"book":"स्तोत्र.","chapter":"18","verse":"18","text":"माझ्या दु:खाच्या दिवशी ते माझ्याविरूद्ध आले; परंतु परमेश्वर मला उचलून धरणारा होता."},{"book":"स्तोत्र.","chapter":"18","verse":"19","text":"त्याने मला विस्तृत खुल्या जागेमध्ये मोकळे केले! त्याने मला तारले कारण तो माझ्यामुळे संतुष्ट होता."},{"book":"स्तोत्र.","chapter":"18","verse":"20","text":"माझ्या न्यायीपणाप्रमाणे परमेश्वराने मला पुरस्कृत केले आहे, त्याने मला पुनसंचयित केले कारण माझे हात निर्मळ होते."},{"book":"स्तोत्र.","chapter":"18","verse":"21","text":"कारण मी परमेश्वराच्या मार्गात राहिलो आणि दुष्टाईने देवापासून दूर फिरलो नाही."},{"book":"स्तोत्र.","chapter":"18","verse":"22","text":"कारण त्याचे धार्मिक नियम माझ्यापुढे होते आणि त्याचे नियम मी आपणापासून दूर केले नाहीत."},{"book":"स्तोत्र.","chapter":"18","verse":"23","text":"मी त्याच्यासमोर निर्दोष असा होतो, आणि मी स्वत:ला पापापासून दूर राखले."},{"book":"स्तोत्र.","chapter":"18","verse":"24","text":"माझ्या न्यायीपणाप्रमाणे परमेश्वराने पुनसंचयित केले. कारण त्याच्या डोळ्यासमोर माझे हात निर्मळ होते."},{"book":"स्तोत्र.","chapter":"18","verse":"25","text":"जो विश्वासयोग्य आहे, त्याच्याशी तू विश्वास दाखवतोस,"},{"book":"स्तोत्र.","chapter":"18","verse":"26","text":"जे शुद्ध असतात त्यांच्याशी तू शुद्ध असतोस, परंतु जे कुटील त्यांच्याशी तू कुटीलतेने वागतोस."},{"book":"स्तोत्र.","chapter":"18","verse":"27","text":"कारण तू पीडित लोकांस वाचविले आहेस. परंतु गर्वाने उंचावलेल्या डोळ्यांना तू खाली करतोस."},{"book":"स्तोत्र.","chapter":"18","verse":"28","text":"कारण तू माझा दिवा लावशील, परमेश्वर माझा देव माझ्या अंधाराचा प्रकाश करितो."},{"book":"स्तोत्र.","chapter":"18","verse":"29","text":"कारण तुझ्या मदतीने मी फौजेविरूद्ध जाऊ शकतो, माझ्या देवाच्या योगे मी तटावरुन उडी मारूनतट तुडवून जाऊ शकतो."},{"book":"स्तोत्र.","chapter":"18","verse":"30","text":"देवाचा मार्ग परिपूर्ण आहे. परमेश्वराचे वचन शुद्ध आहे."},{"book":"स्तोत्र.","chapter":"18","verse":"31","text":"कारण परमेश्वराखेरीज कोण देव आहे? आमच्या देवाशिवाय कोण खडक आहे?"},{"book":"स्तोत्र.","chapter":"18","verse":"32","text":"तोच देव बलाने माझी कंबर बांधतो, जो माझे मार्ग सुरक्षित ठेवतो."},{"book":"स्तोत्र.","chapter":"18","verse":"33","text":"तो माझे पाय हरिणीसारखे चपळ करतो आणि मला डोंगरावर ठेवतो!"},{"book":"स्तोत्र.","chapter":"18","verse":"34","text":"तो माझ्या हाताला युद्ध करावयाला आणि माझे भुज पितळी धनुष्य वाकवायला शिकवतो."},{"book":"स्तोत्र.","chapter":"18","verse":"35","text":"तू मला तुझ्या तारणाची ढाल दिली आहेस, तुझा उजवा हात मला आधार देतो आणि तुझ्या अनुग्रहाने मला थोर केले आहे."},{"book":"स्तोत्र.","chapter":"18","verse":"36","text":"तू माझ्या पायांखाली विस्तीर्ण असे स्थान केले आहे, म्हणजे माझे पाय कधीही घसरणार नाहीत."},{"book":"स्तोत्र.","chapter":"18","verse":"37","text":"मी माझ्या शत्रूंचा पाठलाग करीन आणि त्यांना पकडीन. ते नाश होईपर्यंत मी मागे फिरणार नाही."},{"book":"स्तोत्र.","chapter":"18","verse":"38","text":"मी माझ्या शत्रूंना असे मारीन की, ते पुन्हा उभे राहू शकणार नाहीत, ते सगळे माझ्या पायाखाली असतील."},{"book":"स्तोत्र.","chapter":"18","verse":"39","text":"कारण युद्धाकरिता तू सामर्थ्याने माझी कंबर बांधली आहे, जे माझ्याविरूद्ध उठले होते त्यांना तू खाली पाडले आहे."},{"book":"स्तोत्र.","chapter":"18","verse":"40","text":"तू मला माझ्या शत्रूंनाही त्यांची पाठ फिरवायला लावली आहे, ज्यांनी माझा द्वेष केला, त्यांचा मी नाश केला."},{"book":"स्तोत्र.","chapter":"18","verse":"41","text":"ते मदतीसाठी ओरडले, पण कोणीही त्यांना वाचवले नाही, त्यांनी परमेश्वरास आरोळी केली, पण त्याने उत्तर दिले नाही."},{"book":"स्तोत्र.","chapter":"18","verse":"42","text":"मी माझ्या शत्रूंचे वाऱ्यावर उडणाऱ्या धुळीप्रमाणे चूर्ण केले, रस्त्यावरील चिखलाप्रमाणे मी त्यांना काढून टाकले."},{"book":"स्तोत्र.","chapter":"18","verse":"43","text":"मी त्यांना असे मारले की धुळीसारखा त्यांचा भुगा केला, तू मला राष्ट्रांवर मस्तक असे केले आहे. जे लोक मला माहित नाहीत ते माझी सेवा करतील."},{"book":"स्तोत्र.","chapter":"18","verse":"44","text":"ते लोक माझ्याविषयी ऐकतील आणि लगेच माझ्या आज्ञांचे पालन करतील, ते परदेशी माझ्यापुढे शरण येतील."},{"book":"स्तोत्र.","chapter":"18","verse":"45","text":"ते परदेशी त्यांच्या लपण्याच्या जागेतून भीतीने थरथर कापत बाहेर येतील."},{"book":"स्तोत्र.","chapter":"18","verse":"46","text":"परमेश्वर जिवंत आहे, माझा खडक धन्यवादित असो. माझ्या तारणाचा देव उंचावला जावो."},{"book":"स्तोत्र.","chapter":"18","verse":"47","text":"हाच तो देव आहे जो माझ्यासाठी सूड घेतो, तो त्या राष्ट्रांना माझ्या सत्तेखाली देतो."},{"book":"स्तोत्र.","chapter":"18","verse":"48","text":"मी माझ्या शत्रूंपासून मुक्त झालो आहे, खचित, जे माझ्याविरूद्ध उठले आहेत, त्यांच्यावर तू मला उंच केले आहे. तू मला क्रूर मनुष्यांपासून वाचवले."},{"book":"स्तोत्र.","chapter":"18","verse":"49","text":"यास्तव परमेश्वरा, राष्ट्रांमध्ये मी तुला धन्यवाद देईन, मी तुझ्या नावाची स्तुती गाईन."},{"book":"स्तोत्र.","chapter":"18","verse":"50","text":"देव आपल्या राजाला मोठा विजय देतो, आणि तो आपल्या अभिषिक्तावर, दाविदावर व त्याच्या संतानावर सदासर्वकाळ कृपा करतो."}]}