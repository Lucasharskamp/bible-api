{"data":[{"book":"Apostolien teot","chapter":"18","verse":"1","text":"Paavali lähti Ateenasta Korinttiin."},{"book":"Apostolien teot","chapter":"18","verse":"2,3","text":"Siellä hän tutustui Pontoksesta kotoisin olevaan juutalaiseen, Akvilaan, joka oli juuri muuttanut sinne vaimonsa Priskillan kanssa Italiasta. Keisari Claudius oli nimittäin karkottanut Roomasta kaikki juutalaiset. Paavali asui tämän pariskunnan luona, ja koska he kaikki kolme olivat ammatiltaan teltantekijöitä, he tekivät yhdessä työtä."},{"book":"Apostolien teot","chapter":"18","verse":"4","text":"Jokaisena sapattina Paavali meni synagogaan ja yritti saada sekä juutalaisia että kreikkalaisia uskomaan Jeesukseen."},{"book":"Apostolien teot","chapter":"18","verse":"5","text":"Kun Silas ja Timoteus olivat tulleet Makedoniasta, Paavali omistautui kokonaan Jumalan valtakunnan työlle ja julisti hyvää uutista ja todisti juutalaisille, että Jeesus on Kristus."},{"book":"Apostolien teot","chapter":"18","verse":"6","text":"Kun nämä vain vastustivat häntä ja suhtautuivat pilkallisesti Jeesukseen, Paavali pudisti pölyt viitastaan ja sanoi: »Vastuu on teillä itsellänne; minä olen syytön. Minä lähden nyt julistamaan Kristusta pakanoille.»"},{"book":"Apostolien teot","chapter":"18","verse":"7","text":"Hän meni synagogan vieressä asuvan Titius Justuksen luo, joka ei ollut juutalainen18:7 Sisältyy ajatukseen., mutta kunnioitti Jumalaa."},{"book":"Apostolien teot","chapter":"18","verse":"8","text":"Synagogan johtaja Krispus ja hänen perheensä uskoivat Herraan, ja heidät sekä muita korinttilaisia kastettiin."},{"book":"Apostolien teot","chapter":"18","verse":"9","text":"Herra sanoi Paavalille eräänä yönä näyssä: »Älä pelkää, vaan jatka työtäsi."},{"book":"Apostolien teot","chapter":"18","verse":"10","text":"Minä olen kanssasi, eikä kukaan voi tehdä sinulle pahaa. Tässä kaupungissa on monia, jotka uskovat minuun.»"},{"book":"Apostolien teot","chapter":"18","verse":"11","text":"Paavali jäi Korinttiin puoleksitoista vuodeksi opettamaan Jumalan sanaa."},{"book":"Apostolien teot","chapter":"18","verse":"12","text":"Gallion tultua Kreikan maaherraksi juutalaiset alkoivat yhteistoimin vastustaa Paavalia ja vetivät hänet oikeuteen."},{"book":"Apostolien teot","chapter":"18","verse":"13","text":"Paavalia syytettiin siitä, että hän suostutteli ihmisiä palvelemaan Jumalaa Rooman lakien vastaisella tavalla."},{"book":"Apostolien teot","chapter":"18","verse":"14","text":"Paavali aikoi ruveta puolustautumaan, mutta silloin Gallio sanoi syyttäjille: »Jos kysymyksessä olisi rikos, minun olisi kuunneltava teitä."},{"book":"Apostolien teot","chapter":"18","verse":"15","text":"Mutta, hyvät juutalaiset, kun kiistellään sanoista ja ihmisistä ja teidän omista laeistanne, ne eivät kuulu minulle. En välitä puuttua niihin.»"},{"book":"Apostolien teot","chapter":"18","verse":"16","text":"Hän ajoi heidät pois oikeussalista."},{"book":"Apostolien teot","chapter":"18","verse":"17","text":"Kiihtyneet kreikkalaiset ottivat kiinni synagogan uuden esimiehen Soosteneen ja löivät häntä pihalla, mutta Gallio ei ollut sitä huomaavinaankaan."},{"book":"Apostolien teot","chapter":"18","verse":"18","text":"Paavali jäi vielä moneksi päiväksi kaupunkiin. Sitten hän jätti hyvästit kristityille ja purjehti Priskillan ja Akvilan kanssa Syyrian rannikolle. Kenkreassa hän ajatti tukkansa juutalaisen tavan mukaan, sillä hän oli tehnyt lupauksen18:18 Kysymyksessä on Vanhan testamentin (4 Moos. 6:9,18) »nasiirilupaus». Tukan sai leikata vasta kun asianomainen oli täyttänyt Jumalalle antamansa lupauksen.."},{"book":"Apostolien teot","chapter":"18","verse":"19","text":"Efesossa hän jätti seuralaisensa satamaan ja meni itse synagogaan keskustelemaan juutalaisten kanssa."},{"book":"Apostolien teot","chapter":"18","verse":"20","text":"Häntä pyydettiin jäämään kaupunkiin joksikin aikaa, mutta hän ei suostunut siihen."},{"book":"Apostolien teot","chapter":"18","verse":"21","text":"»Minun on ehdittävä Jerusalemiin juhlille», hän sanoi. Hän lupasi palata Efesoon, jos Jumala sallisi, ja lähti sitten purjehtimaan eteenpäin."},{"book":"Apostolien teot","chapter":"18","verse":"22","text":"Seuraava pysähdyspaikka oli Kesarean satama. Sieltä käsin hän kävi tervehtimässä Jerusalemin seurakuntaa. Merimatka jatkui Antiokiaan."},{"book":"Apostolien teot","chapter":"18","verse":"23","text":"Oltuaan siellä jonkin aikaa hän lähti taas Vähään-Aasiaan ja kävi tapaamassa kaikkia Fryygian ja Galatian uskovia. Hän rohkaisi heitä luottamaan kaikessa Jumalaan."},{"book":"Apostolien teot","chapter":"18","verse":"24","text":"Efesoon oli juuri tullut Aleksandriasta, Egyptistä, Apollos-niminen juutalainen, joka oli hyvä puhuja ja osasi opettaa Raamattua."},{"book":"Apostolien teot","chapter":"18","verse":"25,26","text":"Hän oli kotimaassaan kuullut Johannes Kastajasta ja siitä, mitä tämä oli puhunut Jeesuksesta, mutta ei tiennyt Jeesuksesta enempää. Niinpä hän julisti synagogassa innostuneena, että Messias oli tulossa. Priskilla ja Akvila olivat paikalla. He kutsuivat hänet vieraakseen ja kertoivat hänelle Jeesuksen elämän loppuvaiheesta ja sen merkityksestä ihmiskunnalle.18:25,26 Sananmukaisesti: »selittivät hänelle tarkemmin Jumalan tietä»."},{"book":"Apostolien teot","chapter":"18","verse":"27","text":"Apolloksen teki mieli lähteä Kreikkaan, ja uskovat innostivat häntä matkustamaan sinne. He kirjoittivat Kreikan kristityille, että nämä ottaisivat tulijan hyvin vastaan. Apollos saikin tehdä Kreikassa Jumalan työtä, vahvistaa uusien kristittyjen uskoa."},{"book":"Apostolien teot","chapter":"18","verse":"28","text":"Hän kumosi kirkkaasti julkisessa keskustelussa kaikki juutalaisten vastaväitteet. Hänen oli helppo näyttää Raamatusta, että Jeesus todella oli Messias."}]}