{"data":[{"book":"Mavanga","chapter":"15","verse":"1","text":"Ndambu yi batu baba ku Yuda, balonga bakhomba, bu batuba :"},{"book":"Mavanga","chapter":"15","verse":"2","text":"Polo ayi Balinabasi baba vunisa ayi baba findisa ziphaka. Diawu babakila lukanu ti Polo ayi Balinabasi ayi ndambu yi batu mu bawu bafueti kuenda ku Yelusalemi kuidi bamvuala ayi bakulutu mu diambu di nsamu wowo."},{"book":"Mavanga","chapter":"15","verse":"3","text":"Dibundu diba sindika mu nzilꞌawu. Baviokila ku Fenisi ayi Samali. Buna basamuna phulusu yi Bapakanu ; khini yiwombo bamonisa bakhomba."},{"book":"Mavanga","chapter":"15","verse":"4","text":"Bu batula ku Yelusalemi, bayakulu kuidi dibundu, kuidi bamvuala ayi bakulutu ba dibundu. Bamana samuna mambu moso momo mavanga Nzambi mu nzilꞌawu."},{"book":"Mavanga","chapter":"15","verse":"5","text":"Vayi ndambu yi batu, bobo bawilukila, baba mu dikabu di Bafalisi batelama ayi batuba ti : bufueni bazengoso nitu yi kibakala ayi balandakana Mina mi Moyize."},{"book":"Mavanga","chapter":"15","verse":"6","text":"Bamvuala ayi bakulutu ba dibundu bakutakana mu diambu di yindula nsamu wowo."},{"book":"Mavanga","chapter":"15","verse":"7","text":"Ziphaka zingolo zibua, buna Piela wutelama ayi wuba kamba :"},{"book":"Mavanga","chapter":"15","verse":"8","text":"Nzambi zebi mintima mi batu, wuba telimina kimbangi bu kaba vana Pheve Yinlongo banga bu katuvanina."},{"book":"Mavanga","chapter":"15","verse":"9","text":"Niandi kasia tula kadi luviakunu ko va khatitsika beto ayi bawu bu kavedisa mintima miawu mu minu."},{"book":"Mavanga","chapter":"15","verse":"10","text":"Vayi buabu bila mbi lueka totila Nzambi mu kuika va tsingu yi minlonguki mfuna wowo bakulu beto ayi beto veka katulendi natikisa ko e ?"},{"book":"Mavanga","chapter":"15","verse":"11","text":"Vayi beto tuwilukidi ti mu nlemvo wu Pfumu eto Yesu tuvukidi. Buawu bobo buididi kuidi bawu mamvawu."},{"book":"Mavanga","chapter":"15","verse":"12","text":"Nkangu woso wuba dio sui ! Bosi batu boso bawa Balinabasi ayi Polo basamuna bikumu ayi mambu manneni momo Nzambi kavanga mu bawu va khatitsika Bapakanu."},{"book":"Mavanga","chapter":"15","verse":"13","text":"Buna bamanisa, Yoluka, Zaki wuvutula :"},{"book":"Mavanga","chapter":"15","verse":"14","text":"Simoni samuni buevi tona vana thonono Nzambi kabuminina Bapakanu mu diambu di sobula va khatitsikꞌawu dikanda di batu difueni muba batu bandi veka."},{"book":"Mavanga","chapter":"15","verse":"15","text":"Buawu bobo budedikinini mambu matuba mimbikudi, boso bu sonimina :"},{"book":"Mavanga","chapter":"15","verse":"16","text":"Mambu momo mawu vioka, ndiela vutuka ;"},{"book":"Mavanga","chapter":"15","verse":"17","text":"muingi batu bobo basiala batomba Pfumu va kimosi"},{"book":"Mavanga","chapter":"15","verse":"18","text":"Mazabikini mu zithangu zioso."},{"book":"Mavanga","chapter":"15","verse":"19","text":"Diawu minu mbueni, tubika yamisa Bapakanu bobo balembo baluka kuidi Nzambi."},{"book":"Mavanga","chapter":"15","verse":"20","text":"Vayi mboti tuba sonikina, mu kuba kamba ti : babika dianga zimbizi zisumuka, zitambuku makaba kuidi bitumba, babika kitsuza ayi babika dianga bibulu biobi bifuidi mu kambu totuka menga ayi babika dianga menga."},{"book":"Mavanga","chapter":"15","verse":"21","text":"Bila mu zitsungi zithama, Moyize beki mu kadika divula minlongi miandi mieti tanga Mina mu bilumbu bioso bi saba mu zinzo zi zikhutukunu."},{"book":"Mavanga","chapter":"15","verse":"22","text":"Bosi bamvuala ayi bakulutu ba dibundu ayi badibundu boso bawizana mu sobula batu mu bawu ayi kuba fidisa ku Antioshi va kimosi ayi Polo ayi Balinabasi. Basobula Sila ayi Yuda diodi baba ntedilanga “Balisabasi” baba bakulutu va khatitsika bakhomba."},{"book":"Mavanga","chapter":"15","verse":"23","text":"Tala busonimina nkanda wowo babavana :"},{"book":"Mavanga","chapter":"15","verse":"24","text":"Banga bu tuwilu ti bakhomba bankaka zitotukila kuidi beto bayiza lusia mu divuda, mu diambu di mu mambu batuba bosi bayiza vudikisa miela mieno. Beto tusia bavana kadi lutumunu ko."},{"book":"Mavanga","chapter":"15","verse":"25","text":"Tumueni ti didi diambu dimboti, bu tumeni wizana, mu sobula batu buadi mu beto ayi kulufidisila bawu va kimosi ayi bakhomba zieto zi luzolo Balinabasi ayi Polo ;"},{"book":"Mavanga","chapter":"15","verse":"26","text":"bobo bayekula luzingu luawu mu diambu di dizina di Pfumu eto Yesu Klisto."},{"book":"Mavanga","chapter":"15","verse":"27","text":"Tufidisidi Yuda ayi Sila, bawu bela kulukamba mambu tulusonikini."},{"book":"Mavanga","chapter":"15","verse":"28","text":"Bila dimonikini diambu dimboti kuidi Pheve Yinlongo ayi beto mu kambu kulukuika bizitu binkaka vayi mambu mama kaka ma nfunu :"},{"book":"Mavanga","chapter":"15","verse":"29","text":"lubika dianga zimbizi zitambuku makaba kuidi bitumba, lubika dianga menga, lubika dianga bibulu bifuidi mu kambu totuka menga ; lubika kitsuza. Enati lukikebidi mu mambu momo, buna luvengi diambu di mboti."},{"book":"Mavanga","chapter":"15","verse":"30","text":"Bawu bu basinduku, bayenda ku Antioshi. Bakutikisa nkangu wu batu, babavana nkanda beni."},{"book":"Mavanga","chapter":"15","verse":"31","text":"Batu bamona khini bu bamana tanga nkanda beni bila wuba bomba."},{"book":"Mavanga","chapter":"15","verse":"32","text":"Yuda ayi Sila sumbu baba mimbikudi, balonga bakhomba mu mambu mawombo ayi baba kindisa."},{"book":"Mavanga","chapter":"15","verse":"33","text":"Bu bavuanda kuna ndambu bilumbu ; bakhomba baba sindika mu ndembama kuidi bobo baba fidisa. ["},{"book":"Mavanga","chapter":"15","verse":"34","text":"Vayi Sila wuzenga mu siala ku Antioshi ; Yuda wuvutuka niandi veka ku Yelusalemi15.34 Buku kiaki kisi ko mu minkanda minkaka..]"},{"book":"Mavanga","chapter":"15","verse":"35","text":"Polo ayi Balinabasi bavuanda ku Antioshi, va kimosi ayi bankaka, balonga ayi basamuna Mambu ma Pfumu."},{"book":"Mavanga","chapter":"15","verse":"36","text":"Ndambu bilumbu bu bivioka, Polo wukamba Balinabasi :"},{"book":"Mavanga","chapter":"15","verse":"37","text":"Balinabasi wuzola nata Yowani, diodi baba ntedilanga Malako."},{"book":"Mavanga","chapter":"15","verse":"38","text":"Vayi Polo wumona ti buisi fuana ko mu nata mutu wowo wusia kuba tina tona ku Pamfili ayi wukambu sala yawu va kimosi."},{"book":"Mavanga","chapter":"15","verse":"39","text":"Polo ayi Balinabasi bazonza ayi bayiza vambana. Balinabasi wunata Malako, wukota mu masuwa ayi wuyenda ku Sipeli."},{"book":"Mavanga","chapter":"15","verse":"40","text":"Polo wubonga Sila ayi bayenda bakhomba bu zimana kuba yekula mu mioko mi Pfumu."},{"book":"Mavanga","chapter":"15","verse":"41","text":"Wuviokila mu Sili ayi mu Silisi, wukindisa mabundu."}]}