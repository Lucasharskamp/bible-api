{"data":[{"book":"Matthew","chapter":"7","verse":"1","text":"“Hudee hagi aga ina tangada gi de hagi aga hua goe go God,"},{"book":"Matthew","chapter":"7","verse":"2","text":"idimaa, God ga hagi aga goodou be di godou hai e hagi aga nia daangada, gei Mee ga hai hegau gi nnaganoho nogo hai hegau ai goodou gi nia daangada.7.2 Mark 4.24"},{"book":"Matthew","chapter":"7","verse":"3","text":"Goe e aha dela e daumada di madageinga dela i lodo di golomada o do duaahina, gei e de hei e goe di bida laagau dela i lodo do golomada?"},{"book":"Matthew","chapter":"7","verse":"4","text":"Dehee dau hai e helekai gi do duaahina boloo: ‘Dumaalia mai daawa ina di madageinga dela i lodo do golomada,’ gei di maa di bida laagau dela i lodo do golomada?"},{"book":"Matthew","chapter":"7","verse":"5","text":"Goe tangada hai hegau ngudu golomada! Daawa ina i mua di bida laagau dela i lodo do golomada, gei goe ga gidee di daa gi daha di madageinga dela i lodo di golomada o do duaahina."},{"book":"Matthew","chapter":"7","verse":"6","text":"“Hudee wanga ina nia mee dabu gi nia paana, digaula ga huli adu, ga gadigadi goodou. Hudee kilia godou hadu hagalabagau gi mua nia biigi, digaula ga dagadagahi hua nia maa."},{"book":"Matthew","chapter":"7","verse":"7","text":"“Tangi anga, gei goodou ga hai mee ginai. Halahala ina, gei goodou ga gidee. Dugidugi, gei di bontai la ga huge adu gi goodou."},{"book":"Matthew","chapter":"7","verse":"8","text":"Idimaa, digau ala ga tangi anga, e hai mee ginai, digau ala e halahala, ga gidee, digau ala e dugidugi, di bontai ga huge anga."},{"book":"Matthew","chapter":"7","verse":"9","text":"Ma iai tamana i godou lodo e wanga dana hadugalaa gi di tama dela e dangi anga dana palaawaa?"},{"book":"Matthew","chapter":"7","verse":"10","text":"Be e wanga di gihaa lodo geinga gi tama dela e dangi anga dana iga?"},{"book":"Matthew","chapter":"7","verse":"11","text":"Goodou nia daangada huaidu ge e iloo di wanga gi godou dama nia mee ala e humalia. Malaa, Tamana di langi gaa wanga gi digau ala e tangi ang gi de Ia nia mee ala koia e humalia!"},{"book":"Matthew","chapter":"7","verse":"12","text":"“Goodou gi heia ang gi nia daangada godou mee ala e hiihai digaula gi heia adu gi goodou. Deenei tadinga Nnaganoho Moses mo nia Agoago o nia Soukohp.7.12 Luke 6.31"},{"book":"Matthew","chapter":"7","verse":"13","text":"“Goodou gi ulu i di bontai mada giigi, idimaa, di bontai gi di gowaa hagaduadua le e mada laaniu, gei di ala dela e hula ai le e haingoohia, digau dogologo e taele ai."},{"book":"Matthew","chapter":"7","verse":"14","text":"Gei di bontai dela e ulu gi di mouli le e mada giigi, gei di ala deelaa le e haingadaa, digau hua hogoohi e gidee di maa."},{"book":"Matthew","chapter":"7","verse":"15","text":"“Goodou gi haga ligaliga i nia soukohp dilikai ala e lloo adu gadoo be nia siibi, gei lodo digaula e hai be nia paana lodo geinga."},{"book":"Matthew","chapter":"7","verse":"16","text":"Goodou ga iloo digaula mai i nadau hegau ala e hai. Nia laagau geinga duduia e deemee di huwa nia ‘grape’, gei nia laagau akai duduia e deemee di huwa nia ‘fig’."},{"book":"Matthew","chapter":"7","verse":"17","text":"Di laagau tomo maaloo e huwa humalia, di laagau tomo bagege e huwa huaidu."},{"book":"Matthew","chapter":"7","verse":"18","text":"Di laagau tomo maaloo e deemee di huwa huaidu, di laagau tomo bagege e deemee di huwa humalia."},{"book":"Matthew","chapter":"7","verse":"19","text":"Di laagau dela hagalee huwa humalia, le e hele gi lala, e hudu gi lodo di ahi.7.19 Matthew 3.10; Luke 3.9"},{"book":"Matthew","chapter":"7","verse":"20","text":"Malaa, goodou ga iloo nia soukohp dilikai mai i nadau hegau ala e hai.7.20 Matthew 12.33"},{"book":"Matthew","chapter":"7","verse":"21","text":"“Hagalee go digau huogodoo ala e gahigahi Au boloo, ‘Meenei dogu Dagi’, e ulu i Teenua King o God di Langi, ma go digau hua ala e hai di manawa o dogu Damana dela i di langi."},{"book":"Matthew","chapter":"7","verse":"22","text":"Di madagoaa di Laangi Hagi aga, gei nia daangada dogologo ga helekai mai boloo, ‘Meenei di madau Dagi, Meenei di madau Dagi, gimaadou nogo agoago nia helekai a God, gu hagabagi nia hagataalunga huaidu, guu hai madau mogobuna e logo i do ingoo!’"},{"book":"Matthew","chapter":"7","verse":"23","text":"Gei Au ga helekai gi digaula boloo, ‘Au e de iloo e Au goodou. Tuu i daha mo Au, goodou digau huaidu!’7.23 Pisalem 6.8"},{"book":"Matthew","chapter":"7","verse":"24","text":"“Maa tangada gu longono agu helekai aanei, ge kawe ai, mee e hai be taane kabemee dela ne hau dono hale i hongo tadugalaa."},{"book":"Matthew","chapter":"7","verse":"25","text":"Di uwa gaa doo, di monowai gu hontula guu mmidi, di madangi gaa gono maaloo gi di hale deelaa, gei di hale digi hinga, idimaa ne hau i hongo tadugalaa."},{"book":"Matthew","chapter":"7","verse":"26","text":"“Maa tangada e longono agu helekai aanei, geia hagalee kawe ai, mee e hai be taane dadaulia ne hau dono hale i hongo di gelegele."},{"book":"Matthew","chapter":"7","verse":"27","text":"Di uwa gaa doo, di monowai gu hontula guu mmidi, di madangi gaa gono maaloo gi di hale deenei, gei di hale guu hinga, gu mooho!”"},{"book":"Matthew","chapter":"7","verse":"28","text":"Di madagoaa Jesus ne haga lawa ana helekai i nia mee aanei, digau dogologo gu goboina huoloo i dana hai agoago.7.28 Mark 1.22; Luke 4.32"},{"book":"Matthew","chapter":"7","verse":"29","text":"Mee nogo agoago i dono mogobuna dagi, hagalee agoago be digau haga donudonu haganoho."}]}