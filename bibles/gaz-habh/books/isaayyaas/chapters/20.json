{"data":[{"book":"Isaayyaas","chapter":"20","verse":"1","text":"Bara ajajaan muummichi Sargoon mooticha Asooriin ergame sun gara Ashdood dhufee lolee ishee qabate sana keessa,"},{"book":"Isaayyaas","chapter":"20","verse":"2","text":"yeroodhuma sanatti Waaqayyo karaa Isaayyaas ilma Amoosiitiin dubbate. Innis, “Uffata gaddaa dhagna kee irraa, kophees miilla kee irraa baasi” jedheen. Innis akkasuma godhe; qullaa fi miilla duwwaa asii fi achi deeme."},{"book":"Isaayyaas","chapter":"20","verse":"3","text":"Kana irratti Waaqayyo akkana jedhe; “Akkuma garbichi koo Isaayyaas, akka Gibxii fi Itoophiyaaf mallattoo fi akeekkachiisa taʼuuf jedhee waggaa sadii qullaa fi miilla duwwaa deeme sana,"},{"book":"Isaayyaas","chapter":"20","verse":"4","text":"akkasuma mootiin Asoor boojiʼamtoota Gibxii fi baqattoota Itoophiyaa dargaggeessaa fi jaarsa, qullaa fi miilla duwwaa hambisee teessuma isaanii illee qullaa godhee fudhatee deeme; kun warra Gibxiitiif qaanii dha."},{"book":"Isaayyaas","chapter":"20","verse":"5","text":"Warri Itoophiyaa amanatanii Gibxiin boonan ni sodaatu; ni qaanaʼus."},{"book":"Isaayyaas","chapter":"20","verse":"6","text":"Gaafas warri qarqara galaanaa irra jiraatan akkana jedhu; ‘Warra nu itti irkanne, warra mooticha Asoor jalaa nu baasu jennee gargaarsaaf itti baqanne sana irra waan gaʼe mee ilaalaa! Yoos nu akkamitti jalaa baʼuu dandeenya?’ ”"}]}