{"data":[{"book":"mathiH","chapter":"4","verse":"1","text":"tataH paraM yIzuH pratArakeNa parIkSito bhavitum AtmanA prAntaram AkRSTaH"},{"book":"mathiH","chapter":"4","verse":"2","text":"san catvAriMzadahorAtrAn anAhArastiSThan kSudhito babhUva|"},{"book":"mathiH","chapter":"4","verse":"3","text":"tadAnIM parIkSitA tatsamIpam Agatya vyAhRtavAn, yadi tvamIzvarAtmajo bhavestarhyAjJayA pASANAnetAn pUpAn vidhehi|"},{"book":"mathiH","chapter":"4","verse":"4","text":"tataH sa pratyabravIt, itthaM likhitamAste, \"manujaH kevalapUpena na jIviSyati, kintvIzvarasya vadanAd yAni yAni vacAMsi niHsaranti taireva jIviSyati|\""},{"book":"mathiH","chapter":"4","verse":"5","text":"tadA pratArakastaM puNyanagaraM nItvA mandirasya cUDopari nidhAya gaditavAn,"},{"book":"mathiH","chapter":"4","verse":"6","text":"tvaM yadizvarasya tanayo bhavestarhIto'dhaH pata, yata itthaM likhitamAste, AdekSyati nijAn dUtAn rakSituM tvAM paramezvaraH| yathA sarvveSu mArgeSu tvadIyacaraNadvaye| na laget prastarAghAtastvAM ghariSyanti te karaiH||"},{"book":"mathiH","chapter":"4","verse":"7","text":"tadAnIM yIzustasmai kathitavAn etadapi likhitamAste, \"tvaM nijaprabhuM paramezvaraM mA parIkSasva|\""},{"book":"mathiH","chapter":"4","verse":"8","text":"anantaraM pratArakaH punarapi tam atyuJcadharAdharopari nItvA jagataH sakalarAjyAni tadaizvaryyANi ca darzayAzcakAra kathayAJcakAra ca,"},{"book":"mathiH","chapter":"4","verse":"9","text":"yadi tvaM daNDavad bhavan mAM praNamestarhyaham etAni tubhyaM pradAsyAmi|"},{"book":"mathiH","chapter":"4","verse":"10","text":"tadAnIM yIzustamavocat, dUrIbhava pratAraka, likhitamidam Aste, \"tvayA nijaH prabhuH paramezvaraH praNamyaH kevalaH sa sevyazca|\""},{"book":"mathiH","chapter":"4","verse":"11","text":"tataH pratArakeNa sa paryyatyAji, tadA svargIyadUtairAgatya sa siSeve|"},{"book":"mathiH","chapter":"4","verse":"12","text":"tadanantaraM yohan kArAyAM babandhe, tadvArttAM nizamya yIzunA gAlIl prAsthIyata|"},{"book":"mathiH","chapter":"4","verse":"13","text":"tataH paraM sa nAsarannagaraM vihAya jalaghestaTe sibUlUnnaptAlI etayoruvabhayoH pradezayoH sImnormadhyavarttI ya: kapharnAhUm tannagaram itvA nyavasat|"},{"book":"mathiH","chapter":"4","verse":"14","text":"tasmAt, anyAdezIyagAlIli yarddanpAre'bdhirodhasi| naptAlisibUlUndezau yatra sthAne sthitau purA|"},{"book":"mathiH","chapter":"4","verse":"15","text":"tatratyA manujA ye ye paryyabhrAmyan tamisrake| tairjanairbRhadAlokaH paridarziSyate tadA| avasan ye janA deze mRtyucchAyAsvarUpake| teSAmupari lokAnAmAlokaH saMprakAzitaH||"},{"book":"mathiH","chapter":"4","verse":"16","text":"yadetadvacanaM yizayiyabhaviSyadvAdinA proktaM, tat tadA saphalam abhUt|"},{"book":"mathiH","chapter":"4","verse":"17","text":"anantaraM yIzuH susaMvAdaM pracArayan etAM kathAM kathayitum Arebhe, manAMsi parAvarttayata, svargIyarAjatvaM savidhamabhavat|"},{"book":"mathiH","chapter":"4","verse":"18","text":"tataH paraM yIzu rgAlIlo jaladhestaTena gacchan gacchan Andriyastasya bhrAtA zimon arthato yaM pitaraM vadanti etAvubhau jalaghau jAlaM kSipantau dadarza, yatastau mInadhAriNAvAstAm|"},{"book":"mathiH","chapter":"4","verse":"19","text":"tadA sa tAvAhUya vyAjahAra, yuvAM mama pazcAd AgacchataM, yuvAmahaM manujadhAriNau kariSyAmi|"},{"book":"mathiH","chapter":"4","verse":"20","text":"tenaiva tau jAlaM vihAya tasya pazcAt AgacchatAm|"},{"book":"mathiH","chapter":"4","verse":"21","text":"anantaraM tasmAt sthAnAt vrajan vrajan sivadiyasya sutau yAkUb yohannAmAnau dvau sahajau tAtena sArddhaM naukopari jAlasya jIrNoddhAraM kurvvantau vIkSya tAvAhUtavAn|"},{"book":"mathiH","chapter":"4","verse":"22","text":"tatkSaNAt tau nAvaM svatAtaJca vihAya tasya pazcAdgAminau babhUvatuH|"},{"book":"mathiH","chapter":"4","verse":"23","text":"anantaraM bhajanabhavane samupadizan rAjyasya susaMvAdaM pracArayan manujAnAM sarvvaprakArAn rogAn sarvvaprakArapIDAzca zamayan yIzuH kRtsnaM gAlIldezaM bhramitum Arabhata|"},{"book":"mathiH","chapter":"4","verse":"24","text":"tena kRtsnasuriyAdezasya madhyaM tasya yazo vyApnot, aparaM bhUtagrastA apasmArargINaH pakSAdhAtiprabhRtayazca yAvanto manujA nAnAvidhavyAdhibhiH kliSTA Asan, teSu sarvveSu tasya samIpam AnIteSu sa tAn svasthAn cakAra|"},{"book":"mathiH","chapter":"4","verse":"25","text":"etena gAlIl-dikApani-yirUzAlam-yihUdIyadezebhyo yarddanaH pArAJca bahavo manujAstasya pazcAd Agacchan|"}]}