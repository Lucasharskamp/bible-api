{"data":[{"book":"2 Qorontos","chapter":"7","verse":"1","text":"Kanaafuu yaa jaallatamtoota, nu waan waadaawwan kanneen qabnuuf kottaa Waaqa sodaachaa qulqullina fiixaan baasuudhaan waan foonii fi hafuura xureessu hundumaa irraa of qulqulleessinaa."},{"book":"2 Qorontos","chapter":"7","verse":"2","text":"Isin garaa nuu balʼadhaa. Nu nama tokko illee hin yakkine; nama tokko illee amala hin balleessine; nama tokko illee gowwoomsinee waa irraa hin fudhanne."},{"book":"2 Qorontos","chapter":"7","verse":"3","text":"Kana jechuun koos isinitti muruuf miti; nu isin wajjin duʼuu fi jiraachuuf akka isin garaa keenya keessa jirtan ani duraan dursee himeeraatii."},{"book":"2 Qorontos","chapter":"7","verse":"4","text":"Ani guddiseen isin amanadha; guddisees isiniin nan boona. Ani baayʼee jajjabeeffameera; rakkina keenya hunda keessattis gammachuun koo hamma hin qabu."},{"book":"2 Qorontos","chapter":"7","verse":"5","text":"Yeroo Maqedooniyaa dhufnettis nu qixa hundaan dhiphachaa turre malee foon keenya kun boqonnaa hin arganne; alaan lola, keessaan immoo sodaatu nurra ture."},{"book":"2 Qorontos","chapter":"7","verse":"6","text":"Waaqni warra gaddan jajjabeessu garuu dhufaatii Tiitootiin nu jajjabeesse;"},{"book":"2 Qorontos","chapter":"7","verse":"7","text":"kun immoo isin isa jajjabeessuu keessaniinis malee dhufaatii isaa qofaan miti. Innis na yaaduu keessan, gadduu keessan, hinaaffaa isin naaf qabdan nutti himeera; kanaafuu ani hamma duraa caalaa gammadeera."},{"book":"2 Qorontos","chapter":"7","verse":"8","text":"Ani yoon xalayaa kootiin isin gaddisiise illee waan kana gochuu kootiif hin gaabbu. Ani yoon gaabbe illee akka xalayaan sun isin gaddisiise nan hubadha; taʼus isin gaddisiisuun isaa yeruma gabaabaaf;"},{"book":"2 Qorontos","chapter":"7","verse":"9","text":"amma garuu sababii isin gadditaniif utuu hin taʼin sababii gaddi keessan gara qalbii jijjiirrachuutti isin geesseef ani nan gammada. Isin akka fedhii Waaqaatti gadditaniitii; kanaafuu isin karaa kamiin iyyuu nuun hin miidhamne."},{"book":"2 Qorontos","chapter":"7","verse":"10","text":"Gaddi akka fedhii Waaqaatti taʼu qalbii jijjiirrannaa gara fayyinaatti nama geessu fida malee gaabbii hin fidu; gaddi akka fedhii addunyaatti taʼu garuu duʼa fida."},{"book":"2 Qorontos","chapter":"7","verse":"11","text":"Gaddi akka fedhii Waaqaatti taʼe kun tattaaffii akkamii, dandeettii falmachuu akkamii, dheekkamsa akkamii, sodaa akkamii, namaa yaaduu akkamii, hinaaffaa qajeelaa akkamii, murtii qajeelaa akkamii isin keessatti akka uume mee ilaalaa! Isin waan kana irratti karaa hundaan akka qulqulloota taatan mirkaneeffattaniirtu."},{"book":"2 Qorontos","chapter":"7","verse":"12","text":"Kanaafuu ani isinii barreessu iyyuu, isin fuula Waaqaa duratti hammam akka nuuf of kennitan akka ofuma keessaniin argitaniif malee sababii namicha nama miidheetiif yookaan sababii namicha miidhameetiif miti."},{"book":"2 Qorontos","chapter":"7","verse":"13","text":"Nuus kana hundaanuu ni jajjabaanna."},{"book":"2 Qorontos","chapter":"7","verse":"14","text":"Ani isiniin isatti booneen ture; isinis na hin qaanessine. Garuu akkuma wanni nu isinitti himne sun hundi dhugaa taʼe, waaʼee keessan Tiitootti boonuun keenyas akkasuma dhugaa taʼuun isaa mirkanaaʼeera."},{"book":"2 Qorontos","chapter":"7","verse":"15","text":"Innis ajajamuu hunda keessanii akkasumas sodaa fi hollannaa isin ittiin isa simattan sana yeroo yaadatutti jaalalli inni isiniif qabu isa durii caalaa dabalama."},{"book":"2 Qorontos","chapter":"7","verse":"16","text":"Ani abdii guutuu isin irraa qaba; kanaafuu nan gammada."}]}