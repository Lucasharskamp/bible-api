{"data":[{"book":"Jakob","chapter":"2","verse":"1","text":"Ka lâibungngei le sarnungei, ei Pumapa Jisua Khrista iempungei nin ni anghan, roiinpuina Pumapa mingei pêntienga ânlang dungjûiin nin mi zenuolna lamngei ha adadangin nin tho tet rang nimak."},{"book":"Jakob","chapter":"2","verse":"2","text":"Chongkhatin nin intûpna ina han minei rângkachak kutsabi buna puon satak insilin hong senla, male mi inriengte puonchetnar insilin hong lût sa senla."},{"book":"Jakob","chapter":"2","verse":"3","text":"Puon satak insilpu kôm nin jâna nin minlang uola, a kôm, “Hi mun satak hin insung roh,” nin tia, aniatachu mi inriengte kôm han chu, “So son vân ding roh, aninônchu ka ke kôla chuonglâia hin insung roh,” nin tiin chu,"},{"book":"Jakob","chapter":"2","verse":"4","text":"nangni nanâkin nin lâia ateinangei nin sin sik le nin roijêknangei hah nun saloingei chunga anngam sikin theiloi nin chang ani."},{"book":"Jakob","chapter":"2","verse":"5","text":"Rangâi roi, ko moroitak lâibungngei le sarnungei! Pathien'n hi rammuola mi inriengngei hih taksônna tienga nei rangin le ama lungkhamngei ta ranga ân khâmsai Rêngram ha luo rangin a thang ngei zoi ani."},{"book":"Jakob","chapter":"2","verse":"6","text":"Aniatachu nangnin chu inriengngei mân tho ngâi mak chei! Tu ngei mo an zojôt nangni loa, roijêkpungei kôm nangni kainâl ngâi ha? Aneingei an ni!"},{"book":"Jakob","chapter":"2","verse":"7","text":"Riming asa nangni pêka om, arilsiet ngâi khom anni ngei hah an ni."},{"book":"Jakob","chapter":"2","verse":"8","text":"Pathien lekhabua, Rêngram balam nin man, “Nangma nên lungkham anghan nu bungangei lungkham roh,” ti chong hih nin jômin chu neinun asa nin tho nîng atih.2:8: Och 19:18"},{"book":"Jakob","chapter":"2","verse":"9","text":"Aniatachu mi apêntienga ânlang dungjûiin nin enin chu, sietnân theiloi nin chang ani, male Balam khomin balamsietpu anghan nangni a minchang ani."},{"book":"Jakob","chapter":"2","verse":"10","text":"Tukhom Balam chongpêk inkhat a sietin chu anrêngin a siet let ani."},{"book":"Jakob","chapter":"2","verse":"11","text":"“Inrê no roh,” tipu dên han, “Mi that no roh,” a ti sa sikin. Inrê tho no khom inla, mi na thatin chu balam sietpu dên no hongni.2:11: Jôk 20:13,14; Bal 5:17,18"},{"book":"Jakob","chapter":"2","verse":"12","text":"Mi min zalenna balama roijêka om rang mingei anghan chong ungla, sin khom tho roi."},{"book":"Jakob","chapter":"2","verse":"13","text":"Mi chunga mulungjûrpuina dônloi chu Pathien'n mulungjûrpuina minlang loiin a chunga roijêk pe a ta; aniatachu mulungjûrpuinân roijêkna chunga a mene ngâi ani."},{"book":"Jakob","chapter":"2","verse":"14","text":"Ka lâibungngei le sarnungei, mi inkhatin taksôna ko dôn ti ungla, sinthôn nin minlang nônchu imo asatna aoma? Ma anga taksôna han nangni sanminring thei rang mo?"},{"book":"Jakob","chapter":"2","verse":"15","text":"Chongkhatin lâibungngei mini, sarnungei mini puonsil boiin le sâknêk hunloiin om senla ngei."},{"book":"Jakob","chapter":"2","verse":"16","text":"Nangnîn an kôm, “Pathien'n sat nangni vur rese! Alum-îrin om ungla khop takin sâk roi!” ti ungla, taksa ringna ranga an nângngei ha pêk no ungla, imo asatna aom ranga?"},{"book":"Jakob","chapter":"2","verse":"17","text":"Ma angdênin taksôna hi athenin aoma: sintho akopsa nônchu athi ani."},{"book":"Jakob","chapter":"2","verse":"18","text":"Aniatachu tumakhatin, “Mi inkhatin taksônna a dôna, mi dangin sintho a dôn,” a ti thei, keima ku thuonna chu, “Kho-angin mo mîn sintho boiin taksônna a dôn thei ni min mu roh. Keiman taksônnân ki sinthongei nang min mu ki tih.”"},{"book":"Jakob","chapter":"2","verse":"19","text":"Pathien chu inkhat vai kêng aom tih ni iem mo? Asa! ramkhoringei khomin an iema male chîn an innîk ngâi ani."},{"book":"Jakob","chapter":"2","verse":"20","text":"Nangma amopa! Sintho boia taksônna chu kâmnângloi ani tih mu rang nu nuom mo?2:20: mangmunboi; miziek senkhat ngei an dôn chu thi."},{"book":"Jakob","chapter":"2","verse":"21","text":"Kho angin mo ei richibul Abraham'n Pathien kôm adik a chang? Ma ha a nâipasal Isaac mâichâm chunga a pêka a sintho sika kêng ani.2:21: Aph 22:1-14"},{"book":"Jakob","chapter":"2","verse":"22","text":"A taksôna le sintho ha munkhatin sin a thoa; a taksônna hah a sinthôn ahong mikhip ani, tih nu mu loi mo?"},{"book":"Jakob","chapter":"2","verse":"23","text":"Pathien lekhabu'n ati hah ahong dika, “Abraham'n Pathien a iema, a taksônna sikin Pathien'n mi diktak anghan a bê ani.” Masikin Abraham hah Pathien mal tiin koi ani zoi.2:23: Aph 15:6; 2 Rich 20:7; Isa 41:8"},{"book":"Jakob","chapter":"2","verse":"24","text":"Hanchu mingeiin an taksônna atheivaiin niloiin, sintho sikin kêng Pathien kôm adik an chang ngâi tih nin mu zoi ani."},{"book":"Jakob","chapter":"2","verse":"25","text":"Ma angdênin Rahab notizuornu khom han Israelnâingei enrichikpungei lamdon lei thôn, lam dang tieng rotpai rangin a lei san ngeia, a sintho sikin Pathien kôm adik a chang ani.2:25: Jos 2:1-21"},{"book":"Jakob","chapter":"2","verse":"26","text":"Masikin ratha boiin takpum athi ani, anghan taksônna khom sinthongei boiin chu athi ani."}]}