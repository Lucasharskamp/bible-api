{"data":[{"book":"Matouš","chapter":"20","verse":"1","text":"Když Bůh dává podíl na věčném životě, jedná jako vi nař, který časně najal dělníky k práci na své vinici"},{"book":"Matouš","chapter":"20","verse":"2","text":"a dohodl se s nimi na denní mzdě ve výši jednoho stříbrňáku."},{"book":"Matouš","chapter":"20","verse":"3","text":"Dopoledne šel opět okolo místa, kde se najímaly pracovní síly, a uviděl tam stát ještě jiné, kteří čekali na práci."},{"book":"Matouš","chapter":"20","verse":"4","text":"Řekl jim tedy: ‚Jděte i vy na mou vinici a dostanete mzdu, která vám náleží.‘"},{"book":"Matouš","chapter":"20","verse":"5","text":"A oni šli."},{"book":"Matouš","chapter":"20","verse":"6","text":"K večeru tam uviděl postávat jiné a zeptal se jich: ‚Proč tu tak nečinně stojíte celý den?‘"},{"book":"Matouš","chapter":"20","verse":"7","text":"‚Nikdo nás nenajal k práci,‘ odpověděli."},{"book":"Matouš","chapter":"20","verse":"8","text":"Večer potom vinař nařídil svému správci: ‚Zavolej dělníky a zaplať jim za práci. Začni u těch, kteří přišli poslední.‘"},{"book":"Matouš","chapter":"20","verse":"9","text":"Ti, kteří nastoupili do práce až večer, dostali po stříbrňáku."},{"book":"Matouš","chapter":"20","verse":"10","text":"Dělníci, kteří pracovali od rána, si mysleli, že dostanou víc. Dostali však stejnou mzdu."},{"book":"Matouš","chapter":"20","verse":"11","text":"Vzali ji, ale protestovali:"},{"book":"Matouš","chapter":"20","verse":"12","text":"‚Ti, co přišli poslední, pracovali jenom hodinu a dostali stejně jako my, kteří jsme dřeli celý den v slunečním žáru!‘"},{"book":"Matouš","chapter":"20","verse":"13","text":"Majitel vinice se obrátil k jednomu z nich a řekl: ‚Příteli, nekřivdím ti! Což jsme se předem nedohodli na denní mzdě?"},{"book":"Matouš","chapter":"20","verse":"14-15","text":"Dostal jsi svoje, a tak buď spokojený. Když chci zaplatit všem stejně, je to přece moje věc. Nebo chceš závidět, že jsem štědrý?‘"},{"book":"Matouš","chapter":"20","verse":"16","text":"A tak poslední na tom budou jako první a první jako pos-lední.“"},{"book":"Matouš","chapter":"20","verse":"17","text":"Během cesty do Jeruzaléma si Ježíš vzal stranou svých dvanáct učedníků a mluvil s nimi o tom, co ho tam čeká:"},{"book":"Matouš","chapter":"20","verse":"18","text":"„Vstupujeme do Jeruzaléma, kde budu zrazen a vydán do rukou velekněžím a židovským právníkům. Ti mne odsoudí k smrti"},{"book":"Matouš","chapter":"20","verse":"19","text":"a vydají Římanům, aby mě zesměšnili, zbičovali a ukřižovali. Třetího dne však vstanu opět k životu.“"},{"book":"Matouš","chapter":"20","verse":"20-21","text":"K Ježíšovi přišla Zebedeova manželka se svými syny Jakubem a Janem. Po uctivém pozdravu mu přednesla své přání: „Slib mi, že až se ujmeš vlády, dáš mým synům nejčestnější místa po svém boku.“"},{"book":"Matouš","chapter":"20","verse":"22","text":"Ale Ježíš na to řekl: „Nevíte, co chcete! Můžete pít z kalicha utrpení, který je připraven pro mne?“ Oni odpověděli: „Můžeme!“"},{"book":"Matouš","chapter":"20","verse":"23","text":"Ježíš jim řekl: „Z mého kalicha pít budete, avšak čestná místa po mé pravici a levici neurčuji já, ale můj Otec.“"},{"book":"Matouš","chapter":"20","verse":"24","text":"Ostatních deset slyšelo tu rozmluvu a zlobili se na ty dva."},{"book":"Matouš","chapter":"20","verse":"25","text":"Ale Ježíš je zavolal všechny k sobě a řekl: „Víte, že panovníci vládnou těm, kteří jsou jim podřízení, a kdo má moc, dává ji pociťovat ostatním."},{"book":"Matouš","chapter":"20","verse":"26-27","text":"Mezi vámi to však musí být jiné. Kdo chce být velký, ať je vaším služebníkem, a kdo chce být mezi vámi první, ať slouží bez nároku všem."},{"book":"Matouš","chapter":"20","verse":"28","text":"Ani já jsem nepřišel, abych si dal sloužit, ale abych sloužil a obětoval svůj život jako výkupné za mnohé.“"},{"book":"Matouš","chapter":"20","verse":"29","text":"Když prošli Jerichem, táhl se za Ježíšem velký dav."},{"book":"Matouš","chapter":"20","verse":"30","text":"Tam u cesty seděli dva slepci. Když uslyšeli, kdo jde kolem, začali křičet: „Pane, králi Izraele, smiluj se nad námi!“"},{"book":"Matouš","chapter":"20","verse":"31","text":"Lidé z davu je okřikovali. Ale oni tím více volali: „Pane, králi Izraele, slituj se nad námi!“"},{"book":"Matouš","chapter":"20","verse":"32","text":"Ježíš se zastavil zavolal je k sobě a zeptal se jich: „Co chcete, abych pro vás udělal?“"},{"book":"Matouš","chapter":"20","verse":"33","text":"Oni odpověděli: „Pane, chceme vidět!“"},{"book":"Matouš","chapter":"20","verse":"34","text":"Ježíšovi jich bylo líto. Dotkl se jejich očí a oni v tom okamžiku prohlédli. Pak šli za Ježíšem."}]}