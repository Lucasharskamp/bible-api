{"data":[{"book":"Job","chapter":"35","verse":"1","text":"Elihoe vervolgde, en sprak:"},{"book":"Job","chapter":"35","verse":"2","text":"Houdt ge dit voor behoorlijk, Noemt ge dit “mijn rechtvaardiging voor God”,"},{"book":"Job","chapter":"35","verse":"3","text":"Als ge vraagt: Wat baat het mij, Wat voordeel heb ik, als ik niet zondig?"},{"book":"Job","chapter":"35","verse":"4","text":"Ik zal u antwoord geven op uw vraag, En aan uw vrienden met u."},{"book":"Job","chapter":"35","verse":"5","text":"Blik naar de hemel op, en zie, Aanschouw de wolken, hoog boven u uit!"},{"book":"Job","chapter":"35","verse":"6","text":"Wanneer ge zondigt, wat deert het Hem; Zijn uw misdrijven talrijk, wat doet het Hem;"},{"book":"Job","chapter":"35","verse":"7","text":"Zijt ge rechtschapen, wat schenkt ge Hem, Of wat ontvangt Hij van u?"},{"book":"Job","chapter":"35","verse":"8","text":"Uw boosheid raakt enkel den mens, als gij, Uw gerechtigheid het mensenkind!"},{"book":"Job","chapter":"35","verse":"9","text":"Men klaagt wel over allerhande verdrukking En jammert onder de macht der tyrannen,"},{"book":"Job","chapter":"35","verse":"10","text":"Maar men zegt niet: Waar is God, die ons schiep, Die ons visioenen geeft in de nacht,"},{"book":"Job","chapter":"35","verse":"11","text":"Die ons onderricht door de dieren der aarde Door de vogels in de lucht ons wijsheid leert."},{"book":"Job","chapter":"35","verse":"12","text":"Zo roept men wel, maar Hij antwoordt niet, Om de hoogmoed der bozen."},{"book":"Job","chapter":"35","verse":"13","text":"Maar als God niet luistert naar ijdel geroep, De Almachtige er geen aandacht aan schenkt,"},{"book":"Job","chapter":"35","verse":"14","text":"Hoeveel te minder, als ge beweert, dat ge Hem niet bespeurt, Dat ge een proces met Hem aangaat, en gij op Hem wacht;"},{"book":"Job","chapter":"35","verse":"15","text":"Of zelfs, dat zijn gramschap niet straft, En dat Hij niet eens de misdaad kent!"},{"book":"Job","chapter":"35","verse":"16","text":"Job opent zijn mond tot ijdel gezwets, Spreekt grote woorden in onverstand."}]}