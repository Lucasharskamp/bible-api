{"data":[{"book":"4 Mojžíšova","chapter":"10","verse":"1","text":"I mluvil Hospodin k Mojžíšovi, řka:"},{"book":"4 Mojžíšova","chapter":"10","verse":"2","text":"Udělej sobě dvě trouby stříbrné. Dílem taženým uděláš je, kterýchž užívati budeš k svolání všeho množství, a když by se mělo hnouti vojsko."},{"book":"4 Mojžíšova","chapter":"10","verse":"3","text":"Protož kdyžkoli zatroubí na ně, shromáždí se k tobě všecko množství ke dveřím stánku úmluvy."},{"book":"4 Mojžíšova","chapter":"10","verse":"4","text":"Jestliže v jednu toliko zatroubí, tedy shromáždí se k tobě knížata, přední lidu Izraelského."},{"book":"4 Mojžíšova","chapter":"10","verse":"5","text":"Pakli by s nějakým přetrubováním troubili, hnou se s místa, kteříž leželi k východní straně."},{"book":"4 Mojžíšova","chapter":"10","verse":"6","text":"Když by pak troubili s přetrubováním po druhé, tedy hnou se ti, kteříž leželi ku poledni. S přetrubováním troubiti budou k tažení svému."},{"book":"4 Mojžíšova","chapter":"10","verse":"7","text":"Ale když byste měli svolati všecko množství, prostě bez přetrubování troubiti budete."},{"book":"4 Mojžíšova","chapter":"10","verse":"8","text":"Synové Aronovi kněží trubami těmi budou troubiti, a bude vám to ustanovení věčné v pronárodech vašich."},{"book":"4 Mojžíšova","chapter":"10","verse":"9","text":"Když vyjdete na vojnu v zemi vaší proti nepříteli ssužujícímu vás, s přetrubováním troubiti budete v trouby ty, a budete v paměti před Hospodinem Bohem svým, a zachováni budete od nepřátel svých."},{"book":"4 Mojžíšova","chapter":"10","verse":"10","text":"V den také veselí vašeho, a při slavnostech svých, a při začátcích měsíců vašich troubiti budete v trouby ty k obětem svým zápalným a pokojným, i budou vám na památku před Bohem vaším: Já Hospodin Bůh váš."},{"book":"4 Mojžíšova","chapter":"10","verse":"11","text":"I stalo se léta druhého, dvadcátý den měsíce druhého, že se vyzdvihl oblak z příbytku svědectví."},{"book":"4 Mojžíšova","chapter":"10","verse":"12","text":"I táhli synové Izraelští po svých taženích z pouště Sinai; a zastavil se oblak na poušti Fáran."},{"book":"4 Mojžíšova","chapter":"10","verse":"13","text":"Takto nejprvé brali se z rozkazu Hospodinova skrze Mojžíše:"},{"book":"4 Mojžíšova","chapter":"10","verse":"14","text":"Šla napřed korouhev vojska synů Juda po houfích svých, a nad nimi byl Názon, syn Aminadabův."},{"book":"4 Mojžíšova","chapter":"10","verse":"15","text":"Nad vojskem pak pokolení synů Izachar byl Natanael, syn Suar."},{"book":"4 Mojžíšova","chapter":"10","verse":"16","text":"A nad vojskem pokolení synů Zabulon Eliab, syn Helonův."},{"book":"4 Mojžíšova","chapter":"10","verse":"17","text":"Složen jest také i příbytek, a šli synové Gersonovi a synové Merari nesouce příbytek."},{"book":"4 Mojžíšova","chapter":"10","verse":"18","text":"Potom šla korouhev vojska Rubenova po houfích svých, a nad nimi byl Elisur, syn Sedeurův."},{"book":"4 Mojžíšova","chapter":"10","verse":"19","text":"Nad vojskem pak pokolení synů Simeon Salamiel, syn Surisaddai."},{"book":"4 Mojžíšova","chapter":"10","verse":"20","text":"A nad vojskem pokolení synů Gád Eliazaf, syn Duelův."},{"book":"4 Mojžíšova","chapter":"10","verse":"21","text":"Šli také i Kahatští, nesouce svatyni; onino pak vyzdvihovali příbytek, až i tito přišli."},{"book":"4 Mojžíšova","chapter":"10","verse":"22","text":"Potom šla korouhev vojska synů Efraim po houfích svých, a nad nimi byl Elisama, syn Amiudův."},{"book":"4 Mojžíšova","chapter":"10","verse":"23","text":"Nad vojskem pak pokolení synů Manasse Gamaliel, syn Fadasurův."},{"book":"4 Mojžíšova","chapter":"10","verse":"24","text":"A nad vojskem pokolení synů Beniamin Abidan, syn Gedeonův."},{"book":"4 Mojžíšova","chapter":"10","verse":"25","text":"Šla potom i korouhev vojska synů Dan, obsahující ostatek vojska po houfích svých, a nad vojskem jeho Ahiezer, syn Amisaddai."},{"book":"4 Mojžíšova","chapter":"10","verse":"26","text":"Nad vojskem pak pokolení synů Asser Fegiel, syn Ochranův."},{"book":"4 Mojžíšova","chapter":"10","verse":"27","text":"A nad vojskem pokolení synů Neftalím Ahira, syn Enanův."},{"book":"4 Mojžíšova","chapter":"10","verse":"28","text":"Ta jsou tažení synů Izraelských po houfích jejich, a tím pořádkem táhli."},{"book":"4 Mojžíšova","chapter":"10","verse":"29","text":"Řekl pak Mojžíš Chobabovi, synu Raguelovu Madianskému, tchánu svému: My se béřeme k místu, o kterémž řekl Hospodin: Dám je vám. Protož poď s námi, a dobře učiníme tobě; nebo Hospodin mnoho dobrého zaslíbil Izraelovi."},{"book":"4 Mojžíšova","chapter":"10","verse":"30","text":"Kterýž odpověděl jemu: Nepůjdu, ale k zemi své a k příbuznosti své se navrátím."},{"book":"4 Mojžíšova","chapter":"10","verse":"31","text":"I řekl Mojžíš: Neopouštěj medle nás; nebo ty jsi svědom na poušti, kde bychom se měli klásti, a budeš nám za vůdce."},{"book":"4 Mojžíšova","chapter":"10","verse":"32","text":"Když pak půjdeš s námi, a přijde to dobré, jímž dobře učiní nám Hospodin, tedy i tobě dobře učiníme."},{"book":"4 Mojžíšova","chapter":"10","verse":"33","text":"A tak brali se od hory Hospodinovy cestou tří dnů, (a truhla smlouvy Hospodinovy předcházela je,) cestou tří dnů, pro vyhlédání sobě místa k odpočinutí."},{"book":"4 Mojžíšova","chapter":"10","verse":"34","text":"A oblak Hospodinův byl nad nimi ve dne, když se hýbali z ležení."},{"book":"4 Mojžíšova","chapter":"10","verse":"35","text":"Když pak počínali jíti s truhlou, říkával Mojžíš: Povstaniž Hospodine, a rozptýleni buďte nepřátelé tvoji, a ať utíkají před tváří tvou, kteříž tě v nenávisti mají."},{"book":"4 Mojžíšova","chapter":"10","verse":"36","text":"Když pak stavína byla, říkával: Navratiž se, Hospodine, k desíti tisícům tisíců Izraelských."}]}