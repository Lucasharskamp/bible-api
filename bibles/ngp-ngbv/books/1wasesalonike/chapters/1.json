{"data":[{"book":"1Wasesalonike","chapter":"1","verse":"1","text":"Miye Paulo, hamwenga na Siliwano na Timoseo, nawa wandikilani nyuwe idifyo dya wahuwila wa Kilisito wa uko Sesalonike, want'hu wa Tate Mnungu na Zumbe ywetu Yesu Kilisito."},{"book":"1Wasesalonike","chapter":"1","verse":"2","text":"Mazuwa yose chamgamba Mnungu ni vedi, kwa mbuli yenyu kikawakumbukilani umwo kikanda mwo kumlombeza."},{"book":"1Wasesalonike","chapter":"1","verse":"3","text":"Kwaviya, chakumbukila hameso ya Mnungu ivo mkulagisa mhuwi wenyu kwa udamanyi, ivo lukunde lwenyu lukuwenk'hani udahi wa kudamanyisa ndima, naivo kawiilo dyetu kwa Zumbe ywetu Yesu Kilisito ivo ditogile."},{"book":"1Wasesalonike","chapter":"1","verse":"4","text":"Wandugu zetu kimanya kugamba Mnungu awaungani naho kawasagulani mnde want'hu wakwe."},{"book":"1Wasesalonike","chapter":"1","verse":"5","text":"Kwaviya ulosi wetu we Mbuli Yedi uwo kiwabilikizeni, hawandile wa milosi du, mna nevinda ni kwa udahi na kwa Muye ywa Mnungu, kikahuwila pele kugamba ulosi uwo nounda ni wa kindedi. Enga ivo mmanyize ivo suwe chekale na nyuwe, nekikala kwa kuwambizani nyuwe."},{"book":"1Wasesalonike","chapter":"1","verse":"6","text":"Nyuwe nomtimila mliganyizo wetu na mliganyizo wa Zumbe. Hamwenga na kusulumiziwa, muuhokela ulosi uwo kwa kinyemi kulawa kwa Muye ywa Mnungu."},{"book":"1Wasesalonike","chapter":"1","verse":"7","text":"Nyuwe mnda kint'hu cha kutimilwa kwa wahuwila wose wa Makedonia hamwenga na Akaya."},{"book":"1Wasesalonike","chapter":"1","verse":"8","text":"Naivo kwa ndima yenyu yedi, Ulosi wa Zumbe hawivike Makedonia na Akaya du, mna mhuwi wenyu kwa Mnungu wenela kosekose. Naivo hakikuunga kulongesa."},{"book":"1Wasesalonike","chapter":"1","verse":"9","text":"Want'hu awo wasimuila ivo mwakihokelaga umwo chezaga kuwa talamkila, ivo mwalekaga ukuvika mahili haluse mwamvika Mnungu, no kumdamanyila ndima Mnungu ywo ugima naho ywe kindedi,"},{"book":"1Wasesalonike","chapter":"1","verse":"10","text":"no kumgoja Mwanawe kulawa kwe Mbingu. Uyo Yesu amuuyulaga, uyo akikombole na maya ya Mnungu"}]}