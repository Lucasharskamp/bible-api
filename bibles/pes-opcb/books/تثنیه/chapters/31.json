{"data":[{"book":"تثنیه","chapter":"31","verse":"1","text":"موسی در ادامهٔ سخنان خود به قوم اسرائیل چنین گفت:"},{"book":"تثنیه","chapter":"31","verse":"2","text":"«من اکنون صد و بیست سال دارم و دیگر قادر نیستم شما را رهبری کنم. خداوند به من گفته است از رود اردن عبور نخواهم کرد."},{"book":"تثنیه","chapter":"31","verse":"3","text":"یهوه خدایتان، خود پیشاپیش شما عبور خواهد کرد و اقوامی را که در آنجا زندگی می‌کنند نابود خواهد کرد و شما سرزمین ایشان را به تصرف خود در خواهید آورد. همان‌گونه که خداوند فرموده، یوشع پیشاپیش شما عبور خواهد کرد."},{"book":"تثنیه","chapter":"31","verse":"4","text":"خداوند همان‌طور که سیحون و عوج، پادشاهان اموری را هلاک ساخته، سرزمینشان را ویران نمود، قومهایی را نیز که در این سرزمین زندگی می‌کنند نابود خواهد کرد."},{"book":"تثنیه","chapter":"31","verse":"5","text":"خداوند، ایشان را به دست شما تسلیم خواهد کرد و شما باید طبق دستوری که داده‌ام با آنها رفتار کنید."},{"book":"تثنیه","chapter":"31","verse":"6","text":"قوی و دلیر باشید. از ایشان نترسید. خداوند، خدایتان با شما خواهد بود. او شما را تنها نخواهد گذاشت و ترک نخواهد کرد.»"},{"book":"تثنیه","chapter":"31","verse":"7","text":"آنگاه موسی یوشع را احضار کرده، در حضور تمامی قوم اسرائیل به او گفت: «قوی و دلیر باش، زیرا تو این قوم را به سرزمینی که خداوند با سوگند به اجدادشان وعده داده است رهبری خواهی کرد تا آنجا را تصرف کنند."},{"book":"تثنیه","chapter":"31","verse":"8","text":"ترسان نباش، زیرا خداوند با تو خواهد بود و پیشاپیش تو حرکت خواهد کرد. او تو را تنها نخواهد گذاشت و ترک نخواهد کرد.»"},{"book":"تثنیه","chapter":"31","verse":"9","text":"آنگاه موسی قوانین خدا را نوشت و آن را به کاهنان لاوی که صندوق عهد خداوند را حمل می‌کردند و نیز به مشایخ اسرائیل سپرد."},{"book":"تثنیه","chapter":"31","verse":"10-11","text":"او به ایشان فرمود: «این قوانین را در پایان هر هفت سال، یعنی در سالی که قرضها بخشیده می‌شود، هنگام عید خیمه‌ها که تمام قوم اسرائیل در حضور خداوند در مکانی که او برای عبادت تعیین می‌کند جمع می‌شوند، برای آنها بخوانید."},{"book":"تثنیه","chapter":"31","verse":"12","text":"تمام مردان، زنان، بچه‌ها و غریبانی را که در میان شما زندگی می‌کنند جمع کنید تا قوانین خداوند را بشنوند و یاد بگیرند که یهوه خدایتان را احترام نمایند و دستورهایش را اطاعت کنند."},{"book":"تثنیه","chapter":"31","verse":"13","text":"چنین کنید تا فرزندانتان که با این قوانین آشنایی ندارند آنها را بشنوند و بیاموزند که در تمام ایام زندگی خود در سرزمینی که برای تصرفش از اردن عبور می‌کنید، یهوه خدایتان را احترام نمایند.»"},{"book":"تثنیه","chapter":"31","verse":"14","text":"آنگاه خداوند به موسی فرمود: «پایان عمرت نزدیک شده است. یوشع را بخوان و با خود به خیمهٔ ملاقات بیاور تا دستورهای لازم را به او بدهم.» پس موسی و یوشع به خیمهٔ ملاقات وارد شدند."},{"book":"تثنیه","chapter":"31","verse":"15","text":"در خیمهٔ عبادت، خداوند در ابر ظاهر شد و ابر، بالای در خیمه ایستاد."},{"book":"تثنیه","chapter":"31","verse":"16","text":"سپس خداوند به موسی گفت: «تو خواهی مرد و به پدرانت ملحق خواهی شد. بعد از تو، این قوم در سرزمین موعود به من خیانت کرده، به پرستش خدایان بیگانه خواهند پرداخت و مرا از یاد برده، عهدی را که با ایشان بسته‌ام خواهند شکست."},{"book":"تثنیه","chapter":"31","verse":"17","text":"آنگاه خشم من بر ایشان شعله‌ور شده، ایشان را ترک خواهم کرد و رویم را از ایشان برخواهم گرداند تا نابود شوند. سختیها و بلاهای بسیار بر ایشان نازل خواهد شد به طوری که خواهند گفت: خدا دیگر در میان ما نیست."},{"book":"تثنیه","chapter":"31","verse":"18","text":"من به سبب گناه بت‌پرستی‌شان رویم را از ایشان برمی‌گردانم."},{"book":"تثنیه","chapter":"31","verse":"19","text":"«اکنون کلمات این سرود را که به تو می‌دهم بنویس و به بنی‌اسرائیل یاد بده تا شاهد من باشد بر ضد بنی‌اسرائیل."},{"book":"تثنیه","chapter":"31","verse":"20","text":"زمانی که ایشان را به سرزمینی که با سوگند به پدرانشان وعده داده بودم آوردم، یعنی به سرزمینی که شیر و عسل در آن جاری است و پس از اینکه سیر و فربه شدند و به پرستش خدایان دیگر پرداختند و مرا رد نموده، عهد مرا شکستند"},{"book":"تثنیه","chapter":"31","verse":"21","text":"و به سختیها و بلاهای بسیار دچار شدند، در آن هنگام، این سرود چون شاهدی بر ضد آنها گواهی خواهد داد. این سرود از نسلی به نسل دیگر، سینه به سینه نقل خواهد شد. من از همین حالا، حتی قبل از اینکه وارد سرزمین موعود شوند، افکار ایشان را می‌دانم.»"},{"book":"تثنیه","chapter":"31","verse":"22","text":"پس در همان روز، موسی کلمات سرود را نوشت و آن را به قوم اسرائیل یاد داد."},{"book":"تثنیه","chapter":"31","verse":"23","text":"سپس خداوند به یوشع فرمود: «قوی و دلیر باش، زیرا تو باید مردم اسرائیل را به سرزمینی که من با سوگند به ایشان وعده داده‌ام هدایت کنی، و من با تو خواهم بود.»"},{"book":"تثنیه","chapter":"31","verse":"24","text":"هنگامی که موسی کار نوشتن همه این قوانین را در کتابی به پایان رساند،"},{"book":"تثنیه","chapter":"31","verse":"25","text":"به لاویانی که صندوق عهد خداوند را حمل می‌کردند فرمود:"},{"book":"تثنیه","chapter":"31","verse":"26","text":"«این کتاب شریعت را در کنار صندوق عهد یهوه خدایتان قرار دهید، تا شاهدی باشد بر ضد شما."},{"book":"تثنیه","chapter":"31","verse":"27","text":"چون می‌دانم که این قوم چقدر یاغی و سرکشند. اگر امروز که در میان ایشان هستم نسبت به خداوند اینچنین یاغی شده‌اند، پس، بعد از مرگ من چه خواهند کرد."},{"book":"تثنیه","chapter":"31","verse":"28","text":"اکنون کلیهٔ رهبران و مشایخ قبیله‌هایتان را احضار کنید تا این سخنان را به ایشان بگویم و زمین و آسمان را بر ایشان شاهد بگیرم."},{"book":"تثنیه","chapter":"31","verse":"29","text":"می‌دانم که پس از مرگ من، خود را به کلی آلوده کرده، از دستورهایی که به شما داده‌ام سرپیچی خواهید کرد. در روزهای آینده، مصیبت گریبانگیر شما خواهد شد، زیرا آنچه را که خداوند نمی‌پسندد همان را انجام خواهید داد و او را بسیار غضبناک خواهید کرد.»"},{"book":"تثنیه","chapter":"31","verse":"30","text":"سپس موسی این سرود را برای تمام جماعت اسرائیل خواند:"}]}