{"data":[{"book":"ΚΑΤΑ ΛΟΥΚΑΝ","chapter":"4","verse":"1","text":"Ἰησοῦς δὲ πλήρης Πνεύματος Ἁγίου ὑπέστρεψεν ἀπὸ τοῦ Ἰορδάνου, καὶ ἤγετο ἐν τῷ Πνεύματι εἰς τὴν ἔρημον"},{"book":"ΚΑΤΑ ΛΟΥΚΑΝ","chapter":"4","verse":"2","text":"ἡμέρας τεσσαράκοντα πειραζόμενος ὑπὸ τοῦ διαβόλου, καὶ οὐκ ἔφαγεν οὐδὲν ἐν ταῖς ἡμέραις ἐκείναις· καὶ συντελεσθεισῶν αὐτῶν ὕστερον ἐπείνασε."},{"book":"ΚΑΤΑ ΛΟΥΚΑΝ","chapter":"4","verse":"3","text":"καὶ εἶπεν αὐτῷ ὁ διάβολος· εἰ υἱὸς εἶ τοῦ Θεοῦ, εἰπὲ τῷ λίθῳ τούτῳ ἵνα γένηται ἄρτος."},{"book":"ΚΑΤΑ ΛΟΥΚΑΝ","chapter":"4","verse":"4","text":"καὶ ἀπεκρίθη ὁ Ἰησοῦς πρὸς αὐτὸν λέγων· γέγραπται ὅτι οὐκ ἐπ᾽ ἄρτῳ μόνῳ ζήσεται ἄνθρωπος, ἀλλ᾽ ἐπὶ παντὶ ῥήματι ἐκπορευομένῳ διὰ στόματος Θεοῦ."},{"book":"ΚΑΤΑ ΛΟΥΚΑΝ","chapter":"4","verse":"5","text":"Καὶ ἀναγαγὼν αὐτὸν ὁ διάβολος εἰς ὄρος ὑψηλὸν ἔδειξεν αὐτῷ πάσας τὰς βασιλείας τῆς οἰκουμένης ἐν στιγμῇ χρόνου,"},{"book":"ΚΑΤΑ ΛΟΥΚΑΝ","chapter":"4","verse":"6","text":"καὶ εἶπεν αὐτῷ ὁ διάβολος· σοὶ δώσω τὴν ἐξουσίαν ταύτην ἅπασαν καὶ τὴν δόξαν αὐτῶν, ὅτι ἐμοὶ παραδέδοται, καὶ ᾧ ἐὰν θέλω δίδωμι αὐτήν."},{"book":"ΚΑΤΑ ΛΟΥΚΑΝ","chapter":"4","verse":"7","text":"σὺ οὖν ἐὰν προσκυνήσῃς ἐνώπιόν μου, ἔσται σου πᾶσα."},{"book":"ΚΑΤΑ ΛΟΥΚΑΝ","chapter":"4","verse":"8","text":"καὶ ἀποκριθεὶς αὐτῷ εἶπεν ὁ Ἰησοῦς· ὕπαγε ὀπίσω μου, σατανᾶ· γέγραπται γάρ, Κύριον τὸν Θεόν σου προσκυνήσεις καὶ αὐτῷ μόνῳ λατρεύσεις."},{"book":"ΚΑΤΑ ΛΟΥΚΑΝ","chapter":"4","verse":"9","text":"Καὶ ἤγαγεν αὐτὸν εἰς Ἱεροσόλυμα, καὶ ἔστησεν αὐτὸν ἐπὶ τὸ πτερύγιον τοῦ ἱεροῦ καὶ εἶπεν αὐτῷ· εἰ υἱὸς εἶ τοῦ Θεοῦ, βάλε σεαυτὸν ἐντεῦθεν κάτω·"},{"book":"ΚΑΤΑ ΛΟΥΚΑΝ","chapter":"4","verse":"10","text":"γέγραπται γὰρ ὅτι τοῖς ἀγγέλοις αὐτοῦ ἐντελεῖται περὶ σοῦ τοῦ διαφυλάξαι σε,"},{"book":"ΚΑΤΑ ΛΟΥΚΑΝ","chapter":"4","verse":"11","text":"καὶ ὅτι ἐπὶ χειρῶν ἀροῦσί σε, μήποτε προσκόψῃς πρὸς λίθον τὸν πόδα σου."},{"book":"ΚΑΤΑ ΛΟΥΚΑΝ","chapter":"4","verse":"12","text":"καὶ ἀποκριθεὶς εἶπεν αὐτῷ ὁ Ἰησοῦς ὅτι εἴρηται, οὐκ ἐκπειράσεις Κύριον τὸν Θεόν σου."},{"book":"ΚΑΤΑ ΛΟΥΚΑΝ","chapter":"4","verse":"13","text":"Καὶ συντελέσας πάντα πειρασμὸν ὁ διάβολος ἀπέστη ἀπ᾽ αὐτοῦ ἄχρι καιροῦ."},{"book":"ΚΑΤΑ ΛΟΥΚΑΝ","chapter":"4","verse":"14","text":"Καὶ ὑπέστρεψεν ὁ Ἰησοῦς ἐν τῇ δυνάμει τοῦ Πνεύματος εἰς τὴν Γαλιλαίαν· καὶ φήμη ἐξῆλθε καθ᾽ ὅλης τῆς περιχώρου περὶ αὐτοῦ."},{"book":"ΚΑΤΑ ΛΟΥΚΑΝ","chapter":"4","verse":"15","text":"καὶ αὐτὸς ἐδίδασκεν ἐν ταῖς συναγωγαῖς αὐτῶν δοξαζόμενος ὑπὸ πάντων."},{"book":"ΚΑΤΑ ΛΟΥΚΑΝ","chapter":"4","verse":"16","text":"Καὶ ἦλθεν εἰς τὴν Ναζαρέτ, οὗ ἦν τεθραμμένος, καὶ εἰσῆλθε κατὰ τὸ εἰωθὸς αὐτῷ ἐν τῇ ἡμέρᾳ τῶν σαββάτων εἰς τὴν συναγωγήν, καὶ ἀνέστη ἀναγνῶναι."},{"book":"ΚΑΤΑ ΛΟΥΚΑΝ","chapter":"4","verse":"17","text":"καὶ 4.17 1904: ἐπεδόδηἐπεδόθη αὐτῷ βιβλίον Ἡσαΐου τοῦ προφήτου, καὶ ἀναπτύξας τὸ βιβλίον εὗρε τὸν τόπον οὗ ἦν γεγραμμένον·"},{"book":"ΚΑΤΑ ΛΟΥΚΑΝ","chapter":"4","verse":"18","text":"Πνεῦμα Κυρίου ἐπ᾽ ἐμέ, οὗ εἵνεκεν ἔχρισέ με, εὐαγγελίσασθαι πτωχοῖς ἀπέσταλκέ με, ἰάσασθαι τοὺς συντετριμμένους τὴν καρδίαν,"},{"book":"ΚΑΤΑ ΛΟΥΚΑΝ","chapter":"4","verse":"19","text":"κηρῦξαι αἰχμαλώτοις ἄφεσιν καὶ τυφλοῖς ἀνάβλεψιν, ἀποστεῖλαι τεθραυσμένους ἐν ἀφέσει, κηρῦξαι ἐνιαυτὸν Κυρίου δεκτόν."},{"book":"ΚΑΤΑ ΛΟΥΚΑΝ","chapter":"4","verse":"20","text":"καὶ πτύξας τὸ βιβλίον ἀποδοὺς τῷ ὑπηρέτῃ ἐκάθισε· καὶ πάντων ἐν τῇ συναγωγῇ οἱ ὀφθαλμοὶ ἦσαν ἀτενίζοντες αὐτῷ."},{"book":"ΚΑΤΑ ΛΟΥΚΑΝ","chapter":"4","verse":"21","text":"ἤρξατο δὲ λέγειν πρὸς αὐτοὺς ὅτι σήμερον πεπλήρωται ἡ γραφὴ αὕτη ἐν τοῖς ὠσὶν ὑμῶν."},{"book":"ΚΑΤΑ ΛΟΥΚΑΝ","chapter":"4","verse":"22","text":"καὶ πάντες ἐμαρτύρουν αὐτῷ καὶ ἐθαύμαζον ἐπὶ τοῖς λόγοις τῆς χάριτος τοῖς ἐκπορευομένοις ἐκ τοῦ στόματος αὐτοῦ καὶ ἔλεγον· οὐχ οὗτός ἐστιν ὁ υἱὸς Ἰωσήφ;"},{"book":"ΚΑΤΑ ΛΟΥΚΑΝ","chapter":"4","verse":"23","text":"καὶ εἶπε πρὸς αὐτούς· πάντως ἐρεῖτέ μοι τὴν παραβολὴν ταύτην· ἰατρέ, θεράπευσον σεαυτόν· ὅσα ἠκούσαμεν γενόμενα ἐν τῇ Καπερναούμ, ποίησον καὶ ὧδε ἐν τῇ πατρίδι σου."},{"book":"ΚΑΤΑ ΛΟΥΚΑΝ","chapter":"4","verse":"24","text":"εἶπε δέ· ἀμὴν λέγω ὑμῖν ὅτι οὐδεὶς προφήτης δεκτός ἐστιν ἐν τῇ πατρίδι αὐτοῦ."},{"book":"ΚΑΤΑ ΛΟΥΚΑΝ","chapter":"4","verse":"25","text":"ἐπ᾽ ἀληθείας δὲ λέγω ὑμῖν, πολλαὶ χῆραι ἦσαν ἐν ταῖς ἡμέραις Ἠλιοὺ ἐν τῷ Ἰσραήλ, ὅτε ἐκλείσθη ὁ οὐρανὸς ἐπὶ ἔτη τρία καὶ μῆνας ἕξ, ὡς ἐγένετο λιμὸς μέγας ἐπὶ πᾶσαν τὴν γῆν,"},{"book":"ΚΑΤΑ ΛΟΥΚΑΝ","chapter":"4","verse":"26","text":"καὶ πρὸς οὐδεμίαν αὐτῶν ἐπέμφθη Ἠλίας εἰ μὴ εἰς Σάραπτα τῆς Σιδωνίας πρὸς γυναῖκα χήραν."},{"book":"ΚΑΤΑ ΛΟΥΚΑΝ","chapter":"4","verse":"27","text":"καὶ πολλοὶ λεπροὶ ἦσαν ἐπὶ Ἐλισαίου τοῦ προφήτου ἐν τῷ Ἰσραήλ, καὶ οὐδεὶς αὐτῶν ἐκαθαρίσθη εἰ μὴ Νεεμὰν ὁ Σύρος."},{"book":"ΚΑΤΑ ΛΟΥΚΑΝ","chapter":"4","verse":"28","text":"καὶ ἐπλήσθησαν πάντες θυμοῦ ἐν τῇ συναγωγῇ ἀκούοντες ταῦτα,"},{"book":"ΚΑΤΑ ΛΟΥΚΑΝ","chapter":"4","verse":"29","text":"καὶ ἀναστάντες ἐξέβαλον αὐτὸν ἔξω τῆς πόλεως καὶ ἤγαγον αὐτὸν ἕως ὀφρύος τοῦ ὄρους, ἐφ᾽ οὗ ἡ πόλις αὐτῶν ᾠκοδόμητο, εἰς τὸ κατακρημνίσαι αὐτόν."},{"book":"ΚΑΤΑ ΛΟΥΚΑΝ","chapter":"4","verse":"30","text":"αὐτὸς δὲ διελθὼν διὰ μέσου αὐτῶν ἐπορεύετο."},{"book":"ΚΑΤΑ ΛΟΥΚΑΝ","chapter":"4","verse":"31","text":"Καὶ κατῆλθεν εἰς Καπερναοὺμ πόλιν τῆς Γαλιλαίας, καὶ ἦν διδάσκων αὐτοὺς ἐν τοῖς σάββασι·"},{"book":"ΚΑΤΑ ΛΟΥΚΑΝ","chapter":"4","verse":"32","text":"καὶ ἐξεπλήσσοντο ἐπὶ τῇ διδαχῇ αὐτοῦ, ὅτι ἐν ἐξουσίᾳ ἦν ὁ λόγος αὐτοῦ."},{"book":"ΚΑΤΑ ΛΟΥΚΑΝ","chapter":"4","verse":"33","text":"Καὶ ἐν τῇ συναγωγῇ ἦν ἄνθρωπος ἔχων πνεῦμα δαιμονίου ἀκαθάρτου, καὶ ἀνέκραξε φωνῇ μεγάλῃ"},{"book":"ΚΑΤΑ ΛΟΥΚΑΝ","chapter":"4","verse":"34","text":"λέγων· ἔα, τί ἡμῖν καὶ σοί, Ἰησοῦ Ναζαρηνέ; ἦλθες ἀπολέσαι ἡμᾶς; οἶδά σε τίς εἶ, ὁ ἅγιος τοῦ Θεοῦ."},{"book":"ΚΑΤΑ ΛΟΥΚΑΝ","chapter":"4","verse":"35","text":"καὶ ἐπετίμησεν αὐτῷ ὁ Ἰησοῦς λέγων· φιμώθητι καὶ ἔξελθε ἐξ αὐτοῦ. καὶ ῥῖψαν αὐτὸν τὸ δαιμόνιον εἰς [τὸ] μέσον ἐξῆλθεν ἀπ᾽ αὐτοῦ, μηδὲν βλάψαν αὐτόν."},{"book":"ΚΑΤΑ ΛΟΥΚΑΝ","chapter":"4","verse":"36","text":"καὶ ἐγένετο θάμβος ἐπὶ πάντας, καὶ συνελάλουν πρὸς ἀλλήλους λέγοντες· τίς ὁ λόγος οὗτος, ὅτι ἐν ἐξουσίᾳ καὶ δυνάμει ἐπιτάσσει τοῖς ἀκαθάρτοις πνεύμασι, καὶ ἐξέρχονται;"},{"book":"ΚΑΤΑ ΛΟΥΚΑΝ","chapter":"4","verse":"37","text":"καὶ ἐξεπορεύετο ἦχος περὶ αὐτοῦ εἰς πάντα τόπον τῆς περιχώρου."},{"book":"ΚΑΤΑ ΛΟΥΚΑΝ","chapter":"4","verse":"38","text":"Ἀναστὰς δὲ ἐκ τῆς συναγωγῆς εἰσῆλθεν εἰς τὴν οἰκίαν Σίμωνος. πενθερὰ δὲ τοῦ Σίμωνος ἦν συνεχομένη πυρετῷ μεγάλῳ, καὶ ἠρώτησαν αὐτὸν περὶ αὐτῆς."},{"book":"ΚΑΤΑ ΛΟΥΚΑΝ","chapter":"4","verse":"39","text":"καὶ ἐπιστὰς ἐπάνω αὐτῆς ἐπετίμησε τῷ πυρετῷ, καὶ ἀφῆκεν αὐτήν· παραχρῆμα δὲ ἀναστᾶσα διηκόνει αὐτοῖς."},{"book":"ΚΑΤΑ ΛΟΥΚΑΝ","chapter":"4","verse":"40","text":"Δύνοντος δὲ τοῦ ἡλίου πάντες ὅσοι εἶχον ἀσθενοῦντας νόσοις ποικίλαις ἤγαγον αὐτοὺς πρὸς αὐτόν· ὁ δὲ ἑνὶ ἑκάστῳ αὐτῶν τὰς χεῖρας ἐπιτιθεὶς ἐθεράπευσεν αὐτούς."},{"book":"ΚΑΤΑ ΛΟΥΚΑΝ","chapter":"4","verse":"41","text":"ἐξήρχετο δὲ καὶ δαιμόνια ἀπὸ πολλῶν κραυγάζοντα καὶ λέγοντα ὅτι σὺ εἶ ὁ Χριστὸς ὁ υἱὸς τοῦ Θεοῦ. καὶ ἐπιτιμῶν οὐκ εἴα αὐτὰ λαλεῖν, ὅτι ᾔδεισαν τὸν Χριστὸν αὐτὸν εἶναι."},{"book":"ΚΑΤΑ ΛΟΥΚΑΝ","chapter":"4","verse":"42","text":"Γενομένης δὲ ἡμέρας ἐξελθὼν ἐπορεύθη εἰς ἔρημον τόπον· καὶ οἱ ὄχλοι ἐπεζήτουν αὐτόν, καὶ ἦλθον ἕως αὐτοῦ καὶ κατεῖχον αὐτὸν τοῦ μὴ πορεύεσθαι ἀπ᾽ αὐτῶν."},{"book":"ΚΑΤΑ ΛΟΥΚΑΝ","chapter":"4","verse":"43","text":"ὁ δὲ εἶπε πρὸς αὐτοὺς ὅτι καὶ ταῖς ἑτέραις πόλεσιν εὐαγγελίσασθαί με δεῖ τὴν βασιλείαν τοῦ Θεοῦ· ὅτι εἰς τοῦτο ἀπέσταλμαι."},{"book":"ΚΑΤΑ ΛΟΥΚΑΝ","chapter":"4","verse":"44","text":"καὶ ἦν κηρύσσων εἰς τὰς συναγωγὰς τῆς Γαλιλαίας."}]}