{"data":[{"book":"UMatewu","chapter":"17","verse":"1","text":"Ngemva kwensuku eziyisithupha, uJesu wathatha uPhethro, loJakhobe loJohane umfowabo kaJakhobe wakhwela labo entabeni ephakemeyo lapho ababa bodwa khona."},{"book":"UMatewu","chapter":"17","verse":"2","text":"Bekhona lapho waguquka isimo emehlweni abo. Ubuso bakhe bakhazimula njengelanga lezigqoko zakhe zaba mhlophe njengokukhanya."},{"book":"UMatewu","chapter":"17","verse":"3","text":"Khonokho kwasekubonakala uMosi lo-Elija bekhuluma loJesu."},{"book":"UMatewu","chapter":"17","verse":"4","text":"UPhethro wathi kuJesu, “Nkosi, kuhle kithi ukuba lapha. Nxa uthanda ngizakwakha izihonqo ezintathu, esakho, esinye esikaMosi lesinye esika-Elija.”"},{"book":"UMatewu","chapter":"17","verse":"5","text":"Wathi elokhe esakhuluma, iyezi elikhazimulayo labagubuzela, ilizwi elavela eyezini lathi, “Le yiNdodana yami engiyithandayo; ngiyathokoza kakhulu ngayo. Ilaleleni!”"},{"book":"UMatewu","chapter":"17","verse":"6","text":"Abafundi bathi bekuzwa lokhu bathi mbo phansi ngobuso, besaba."},{"book":"UMatewu","chapter":"17","verse":"7","text":"Kodwa uJesu weza wabathinta. Wathi, “Sukumani. Lingesabi.”"},{"book":"UMatewu","chapter":"17","verse":"8","text":"Bathi bevusa amehlo kabasabonanga muntu ngaphandle kukaJesu."},{"book":"UMatewu","chapter":"17","verse":"9","text":"Bathi sebesehla entabeni, uJesu wabalaya wathi, “Lingatsheli muntu ngalokhu elikubonileyo iNdodana yoMuntu ize ivuswe kwabafileyo.”"},{"book":"UMatewu","chapter":"17","verse":"10","text":"Abafundi bambuza bathi, “Kungani pho abafundisi bomthetho besithi u-Elija kumele aqale afike?”"},{"book":"UMatewu","chapter":"17","verse":"11","text":"UJesu waphendula wathi, “Ngeqiniso, u-Elija uyeza azolungisa kutsha izinto zonke."},{"book":"UMatewu","chapter":"17","verse":"12","text":"Kodwa ngiyalitshela ngithi u-Elija uvele sewafika njalo kabamazanga kodwa bazenzela kuye konke ababekufuna. INdodana yoMuntu bazayihlukuluza ngaleyondlela.”"},{"book":"UMatewu","chapter":"17","verse":"13","text":"Lapho-ke abafundi basebezwisisa ukuthi wayekhuluma labo ngoJohane uMbhaphathizi."},{"book":"UMatewu","chapter":"17","verse":"14","text":"Bathi sebefike exukwini labantu, indoda ethile yamqonda uJesu yaguqa phambi kwakhe."},{"book":"UMatewu","chapter":"17","verse":"15","text":"Yathi, “Nkosi, ake uhawukele indodana yami. Ilezithuthwane njalo iyahlupheka kakhulu. Kanengi iwela emlilweni kumbe emanzini."},{"book":"UMatewu","chapter":"17","verse":"16","text":"Ngiyilethile kubafundi bakho kodwa behlulekile ukuyisilisa.”"},{"book":"UMatewu","chapter":"17","verse":"17","text":"UJesu waphendula wathi, “Oh, lina sizukulwane esingakholwayo lesonakeleyo. Ngizahlala lani kuze kube nini na? Ngizalibekezelela kuze kube nini na? Mletheni lapha kimi umfana lowo.”"},{"book":"UMatewu","chapter":"17","verse":"18","text":"UJesu walikhuza idimoni laphuma emfaneni wahle wasila ngalesosikhathi."},{"book":"UMatewu","chapter":"17","verse":"19","text":"Abafundi basebesiza kuJesu ngasese bambuza bathi, “Kungani sehlulekile ukulikhupha idimoni na?”"},{"book":"UMatewu","chapter":"17","verse":"20","text":"Waphendula wathi, “Ngoba ukholo lwenu luncinyane. Ngilitshela iqiniso ukuthi nxa lingaba lokukholwa loba kukuncinyane njengentanga yemastadi, lingathi entabeni le, ‘Suduluka lapha uye laphayana’ izasuduluka. Kakukho kini okungasoze kwenzeke. ["},{"book":"UMatewu","chapter":"17","verse":"21","text":"Kodwa uhlobo olunje aluphumi ngaphandle kwangomkhuleko lokuzila ukudla.]”17.21 Imibhalo ekholekayo yekuqaleni lobunye ubufakazi bendulo kabulayo livesi UMakho 9.29."},{"book":"UMatewu","chapter":"17","verse":"22","text":"Bathi sebebuthene eGalile wathi kubo, “INdodana yoMuntu izanikelwa ezandleni zabantu."},{"book":"UMatewu","chapter":"17","verse":"23","text":"Bazayibulala, kuthi ngosuku lwesithathu izavuswa kwabafileyo.” Abafundi badabuka kakhulu."},{"book":"UMatewu","chapter":"17","verse":"24","text":"UJesu labafundi bakhe sebefikile eKhaphenawume, abaqoqi bomthelo wamadrakhima amabili beza kuPhethro babuza bathi, “Umfundisi wenu kawuhlawuli yini umthelo wethempeli?”"},{"book":"UMatewu","chapter":"17","verse":"25","text":"Wathi, “Yebo, uyawuthela.”"},{"book":"UMatewu","chapter":"17","verse":"26","text":"UPhethro waphendula wathi, “Kwabanye abantu.”"},{"book":"UMatewu","chapter":"17","verse":"27","text":"Kodwa ukuze singabakhubi, yana echibini uphosele iwuka yakho khona. Ubothatha inhlanzi yokuqala ozayibamba, uvule umlomo wayo uzafumana khona uhlamvu lwemali engamadrakhima amane. Uyithathe ubaphe ibe ngumthelo wami lowenu.”"}]}