{"data":[{"book":"Irmiya","chapter":"33","verse":"1","text":"Yayinda Irmiya yana a tsare a sansanin matsara, sai maganar Ubangiji ta zo masa sau na biyu cewa,"},{"book":"Irmiya","chapter":"33","verse":"2","text":"“Ga abin da Ubangiji yana cewa, shi da ya halicci duniya, Ubangiji wanda ya siffanta ta ya kuma kafa ta, Ubangiji ne sunansa."},{"book":"Irmiya","chapter":"33","verse":"3","text":"‘Kira gare ni zan kuwa amsa maka in kuma faɗa maka manyan abubuwan da ba a iya kaiwa, da ba ka sani ba.’"},{"book":"Irmiya","chapter":"33","verse":"4","text":"Gama ga abin da Ubangiji, Allah na Isra’ila yana cewa game da gidaje a wannan birni da fadodin Yahuda da aka rurrushe domin a yi amfani da su a kan mahaurai da kuma takobi"},{"book":"Irmiya","chapter":"33","verse":"5","text":"a yaƙi da Babiloniyawa. ‘Za su cika da gawawwakin mutane waɗanda na kashe da fushina da hasalata. Zan ɓoye fuskata wa wannan birni saboda dukan muguntarsu."},{"book":"Irmiya","chapter":"33","verse":"6","text":"“ ‘Duk da haka, zan kawo lafiya da warkarwa gare ta; zan warkar da mutanena in kuma wadata su da salama da zama lafiya."},{"book":"Irmiya","chapter":"33","verse":"7","text":"Zan komo da Yahuda da Isra’ila daga bauta zan kuma sāke gina su kamar yadda suke a dā."},{"book":"Irmiya","chapter":"33","verse":"8","text":"Zan tsarkake su daga dukan zunubin da suka yi mini zan kuma gafarta musu dukan zunubansu na yin mini tawaye."},{"book":"Irmiya","chapter":"33","verse":"9","text":"Sa’an nan birnin nan za tă sa in zama sananne, farin ciki, yabo da girma a gaban dukan al’ummai a duniya da suka ji abubuwa masu kyau da na yi mata; za su kuma yi mamaki su kuma yi rawan jiki saboda yalwar wadata da salamar da na ba ta.’"},{"book":"Irmiya","chapter":"33","verse":"10","text":"“Ga abin da Ubangiji yana cewa, ‘Kuna cewa game da wannan wuri, “Kango ne, babu mutane ko dabbobi.” Duk da haka a cikin garuruwan Yahuda da titunan Urushalima da aka yashe, inda ba mutane ko dabbobi, za a sāke jin"},{"book":"Irmiya","chapter":"33","verse":"11","text":"sowa ta farin ciki da murna, muryoyin amarya da na ango, da muryoyin waɗanda suka kawo hadayun salama a gidan Ubangiji suna cewa,"},{"book":"Irmiya","chapter":"33","verse":"12","text":"“Ga abin da Ubangiji Maɗaukaki yana cewa, ‘A wannan wuri, kango da babu mutane ko dabbobi, cikin dukan garuruwansa za a sāke kasance da wurin kiwo don makiyaya su hutar da garkunansu."},{"book":"Irmiya","chapter":"33","verse":"13","text":"A cikin garuruwan ƙasar tudu, garuruwan yammancin gindin dutse da na Negeb, a yankin Benyamin, a cikin ƙauyuka kewayen Urushalima da kuma a cikin garuruwan Yahuda, garkuna za su sāke bi a ƙarƙashin hannun mai ƙidayawa,’ in ji Ubangiji."},{"book":"Irmiya","chapter":"33","verse":"14","text":"“ ‘Kwanaki suna zuwa,’ in ji Ubangiji, ‘sa’ad da zan cika alkawarin alheri da na yi wa gidan Isra’ila da kuma gidan Yahuda."},{"book":"Irmiya","chapter":"33","verse":"15","text":"“ ‘A waɗannan kwanaki da kuma a wannan lokaci"},{"book":"Irmiya","chapter":"33","verse":"16","text":"A kwanakin nan zan ceci Yahuda"},{"book":"Irmiya","chapter":"33","verse":"17","text":"Gama ga abin da Ubangiji yana cewa, ‘Dawuda ba zai taɓa rasa mutumin da zai zauna a gadon sarautar Isra’ila ba,"},{"book":"Irmiya","chapter":"33","verse":"18","text":"ba kuwa firistoci waɗanda suke Lawiyawa za su rasa mutumin da zai ci gaba da tsaya a gabana don miƙa hadayun ƙonawa, ya ƙona hadayun hatsi ya kuma miƙa sadakoki ba.’ ”"},{"book":"Irmiya","chapter":"33","verse":"19","text":"Sai maganar Ubangiji ta zo wa Irmiya cewa,"},{"book":"Irmiya","chapter":"33","verse":"20","text":"“Ga abin da Ubangiji yana cewa, ‘In ka tā da alkawarina na rana da kuma alkawarina na dare, har dare da rana ba za su ƙara bayyana a ƙayyadaddun lokutansu ba,"},{"book":"Irmiya","chapter":"33","verse":"21","text":"to, sai a tā da alkawarina da Dawuda bawana da alkawarina da Lawiyawan da suke firistoci masu hidima a gabana, Dawuda kuma ba zai ƙara kasance da zuriyar da za tă yi mulki."},{"book":"Irmiya","chapter":"33","verse":"22","text":"Zan sa zuriyar Dawuda bawana da kuma Lawiyawan da suke hidima a gabana su yi yawa kamar taurarin sararin sama da kuma yashin bakin tekun da ba a iya ƙidaya.’ ”"},{"book":"Irmiya","chapter":"33","verse":"23","text":"Sai maganar Ubangiji ta zo wa Irmiya cewa,"},{"book":"Irmiya","chapter":"33","verse":"24","text":"“Ba ka lura ba cewa waɗannan mutane suna cewa, ‘Ubangiji ya ƙi masarautai33.24 Ko kuwa iyalai biyu da ya zaɓa’? Saboda haka suka rena mutanena ba sa ƙara ɗaukansu a matsayin al’umma."},{"book":"Irmiya","chapter":"33","verse":"25","text":"Ga abin da Ubangiji yana cewa, ‘In ban kafa alkawarina game da rana da kuma game da dare ba in kuma gyara dokokin sama da duniya ba,"},{"book":"Irmiya","chapter":"33","verse":"26","text":"to zan ƙi zuriyar Yaƙub da na Dawuda bawana ba zan kuma zaɓi ɗaya daga cikin ’ya’yansa maza ya yi mulki a kan zuriyar Ibrahim, Ishaku da Yaƙub ba. Gama zan mayar da wadatarsu33.26 Ko kuwa zan komo da su daga bauta in kuma yi musu jinƙai.’ ”"}]}