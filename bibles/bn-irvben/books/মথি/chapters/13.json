{"data":[{"book":"মথি","chapter":"13","verse":"1","text":"সেই দিন যীশু ঘর থেকে বের হয়ে গিয়ে সমুদ্রের পাড়ে বসলেন।"},{"book":"মথি","chapter":"13","verse":"2","text":"আর প্রচুর লোক তাঁর কাছে এলো, তাতে তিনি সমুদ্রের মধ্যে একটি নৌকায় উঠে বসলেন এবং সব লোক তীরে দাঁড়িয়ে রইল।"},{"book":"মথি","chapter":"13","verse":"3","text":"তখন তিনি গল্পের মাধ্যমে তাদের অনেক কথা বলতে লাগলেন।"},{"book":"মথি","chapter":"13","verse":"4","text":"তিনি বললেন, দেখ, একজন চাষী বীজ বুনতে গেল। বোনার দিন কিছু বীজ পথের ধরে পড়ল, তাতে পাখিরা এসে সেগুলি খেয়ে ফেলল।"},{"book":"মথি","chapter":"13","verse":"5","text":"আর কিছু বীজ পাথুরে মাটিতে পড়ল, যেখানে ঠিকমত মাটি পেল না, সেগুলি ঠিকমত মাটি না পেয়ে তাড়াতাড়ি অঙ্কুর বের হলো, কিন্তু সূর্য্য উঠলে সেগুলি পুড়ে গেল,"},{"book":"মথি","chapter":"13","verse":"6","text":"এবং তার শিকড় না থাকাতে তারা শুকিয়ে গেল।"},{"book":"মথি","chapter":"13","verse":"7","text":"আর কিছু বীজ কাঁটাবনের মধ্যে পড়ল, তাতে কাঁটাবন বেড়ে গিয়ে সেগুলি চেপে রাখলো।"},{"book":"মথি","chapter":"13","verse":"8","text":"আর কিছু বীজ ভালো জমিতে পড়ল ও ফল দিতে লাগল; কিছু একশোগুন, কিছু ষাট গুন, কিছু ত্রিশ গুন।"},{"book":"মথি","chapter":"13","verse":"9","text":"যার কান আছে সে শুনুক।"},{"book":"মথি","chapter":"13","verse":"10","text":"পরে শিষ্যেরা কাছে এসে তাঁকে জিজ্ঞাসা করলেন, আপনি কি জন্য গল্পের মাধ্যমে ওদের কাছে কথা বলছেন?"},{"book":"মথি","chapter":"13","verse":"11","text":"তিনি উত্তর করে বললেন, স্বর্গরাজ্যের নিগূঢ় তত্ত্ব সব তোমাদের জানতে দেওয়া হয়েছে, কিন্তু তাদের দেওয়া হয়নি।"},{"book":"মথি","chapter":"13","verse":"12","text":"কারণ যার আছে, তাকে দেওয়া যাবে, ও তার বেশি হবে; কিন্তু যার নেই, তার যা আছে, সেটাও তার কাছ থেকে নিয়ে নেওয়া হবে।"},{"book":"মথি","chapter":"13","verse":"13","text":"এই জন্য আমি তোমাদের গল্পের মাধ্যমে কথা বলছি,"},{"book":"মথি","chapter":"13","verse":"14","text":"আর তাদের বিষয়ে যিশাইয়ের এই ভাববাণী পূর্ণ হচ্ছে,"},{"book":"মথি","chapter":"13","verse":"15","text":"কারণ এই লোকদের হৃদয় শক্ত হয়েছে,"},{"book":"মথি","chapter":"13","verse":"16","text":"কিন্তু ধন্য তোমাদের চোখ, কারণ তা দেখে এবং তোমাদের কান, কারণ তা শোনে;"},{"book":"মথি","chapter":"13","verse":"17","text":"কারণ আমি তোমাদের সত্য বলছি, তোমরা যা যা দেখছ, তা অনেক ভাববাদী ও ধার্মিক লোক দেখতে ইচ্ছা করলেও দেখতে পায়নি এবং তোমরা যা যা শুনছ, তা তাঁরা শুনতে ইচ্ছা করলেও শুনতে পায়নি।"},{"book":"মথি","chapter":"13","verse":"18","text":"অতএব তোমরা বীজ বোনার গল্প শোন।"},{"book":"মথি","chapter":"13","verse":"19","text":"যখন কেউ সেই রাজ্যের বাক্য শুনে না বোঝে, তখন সেই শয়তান এসে তার হৃদয়ে যা বোনা হয়েছিল তা নিয়ে চলে যায়; এ সেই, যে পথের পাশে পড়ে থাকা বীজের কথা।"},{"book":"মথি","chapter":"13","verse":"20","text":"আর যে পাথুরে জমির বীজ, এ সেই, যে সেই বাক্য শুনে অমনি আনন্দ সহকারে গ্রহণ করে, কিন্তু তাদের ভিতরে শিকড় নেই বলে, তারা কম দিন স্থির থাকে;"},{"book":"মথি","chapter":"13","verse":"21","text":"পরে সেই বাক্যের জন্য কষ্ট কিংবা তাড়না আসলে তখনই তারা পিছিয়ে যায়।"},{"book":"মথি","chapter":"13","verse":"22","text":"আর যে কাঁটাবনের মধ্যে বীজ, এ সেই, যে সেই বাক্য শোনে, কিন্তু সংসারের চিন্তা ভাবনা, সম্পতির মায়া ও অন্যান্য জিনিসের লোভ সেই বাক্যকে চেপে রাখে, তাতে সে ফলহীন হয়।"},{"book":"মথি","chapter":"13","verse":"23","text":"আর যে ভালো জমির বীজ, এ সেই, যে সেই বাক্য শোনে তা বোঝে, সে বাস্তবিক ফলবান হয় এবং কিছু একশ গুন, কিছু ষাট গুন, ও কিছু ত্রিশ গুন ফল দেয়।"},{"book":"মথি","chapter":"13","verse":"24","text":"পরে তিনি তাদের কাছে আর এক গল্প উপস্থিত করে বললেন, স্বর্গরাজ্যকে এমন এক ব্যক্তির সাথে তুলনা করা যায়, যিনি নিজের ক্ষেতে ভাল বীজ বপন করলেন।"},{"book":"মথি","chapter":"13","verse":"25","text":"কিন্তু লোকে ঘুমিয়ে পড়লে পর তাঁর শত্রুরা এসে ঐ গমের মধ্যে শ্যামাঘাসের বীজ বপন করে চলে গেল।"},{"book":"মথি","chapter":"13","verse":"26","text":"পরে বীজ অঙ্কুরিত হয়ে ফল দিল, তখন শ্যামাঘাসও বেড়ে উঠল।"},{"book":"মথি","chapter":"13","verse":"27","text":"তাতে সেই মালিকের দাসেরা এসে তাঁকে বলল, মহাশয়, আপনি কি নিজের ক্ষেতে ভাল বীজ বপন করেননি? তবে শ্যামাঘাস কোথা থেকে হল?"},{"book":"মথি","chapter":"13","verse":"28","text":"তিনি তাদের বললেন, কোন শত্রু এটা করেছে।"},{"book":"মথি","chapter":"13","verse":"29","text":"তিনি বললেন, না, কি জানি, শ্যামাঘাস সংগ্রহ করবার দিনের তোমরা তার সাথে গমও উপড়িয়ে ফেলবে।"},{"book":"মথি","chapter":"13","verse":"30","text":"ফসল কাটার দিন পর্যন্ত দুটিকেই একসঙ্গে বাড়তে দাও। পরে কাটার দিনের আমি মজুরদের বলব, তোমরা প্রথমে শ্যামাঘাস সংগ্রহ করে পোড়াবার জন্য বোঝা বেঁধে রাখ, কিন্তু গম আমার গোলায় সংগ্রহ কর।"},{"book":"মথি","chapter":"13","verse":"31","text":"তিনি আর এক গল্প তাদের কাছে উপস্থিত করে বললেন, স্বর্গরাজ্য এমন একটি সরিষা দানার সমান, যা কোন ব্যক্তি নিয়ে নিজের ক্ষেতে বপন করল।"},{"book":"মথি","chapter":"13","verse":"32","text":"সব বীজের মধ্যে ঐ বীজ অতি ক্ষুদ্র; কিন্তু বেড়ে উঠলে, পর তা শাক সবজির থেকে বড় হয়ে ওঠে এবং বড় বড় ডাল বের হয়, তাতে আকাশের পাখিরা এসে তার ডালে বাস করে।"},{"book":"মথি","chapter":"13","verse":"33","text":"তিনি তাদের আর এক গল্প বললেন, স্বর্গরাজ্য এমন খামির সমান, যা কোন স্ত্রীলোক নিয়ে অনেক ময়দার মধ্যে ঢেকে রাখল, শেষে পুরোটাই খামিতে পূর্ণ হয়ে উঠল।"},{"book":"মথি","chapter":"13","verse":"34","text":"এই সব কথা যীশু গল্পের মাধ্যমে লোকদেরকে বললেন, গল্প ছাড়া তাদেরকে কিছুই বলতেন না;"},{"book":"মথি","chapter":"13","verse":"35","text":"যেন ভাববাদীর মাধ্যমে বলা এই কথা পূর্ণ হয়, “আমি গল্প কথায় নিজের মুখ খুলব, জগতের শুরু থেকে যা যা গোপন আছে, সে সব প্রকাশ করব।”"},{"book":"মথি","chapter":"13","verse":"36","text":"তখন তিনি সবাইকে বিদায় করে বাড়ি এলেন। আর তাঁর শিষ্যরা কাছে এসে তাঁকে বললেন, ক্ষেতের শ্যামাঘাসের গল্পটি আমাদেরকে স্পষ্ট করে বলুন।"},{"book":"মথি","chapter":"13","verse":"37","text":"তিনি উত্তর করে বললেন, যিনি ভাল বীজ বপন করেন, তিনি মনুষ্যপুত্র।"},{"book":"মথি","chapter":"13","verse":"38","text":"ক্ষেত হল জগত; ভাল বীজ হল ঈশ্বরের রাজ্যের সন্তানরা; শ্যামাঘাস হল সেই শয়তানের সন্তানরা;"},{"book":"মথি","chapter":"13","verse":"39","text":"যে শত্রু তা বুনেছিল, সে দিয়াবল; কাটার দিন যুগের শেষ; এবং মজুরেরা হল স্বর্গদূত।"},{"book":"মথি","chapter":"13","verse":"40","text":"অতএব যেমন শ্যামাঘাস সংগ্রহ করে আগুনে পুড়িয়া দেওয়া হয়, তেমনি যুগের শেষে হবে।"},{"book":"মথি","chapter":"13","verse":"41","text":"মনুষ্যপুত্র নিজের দূতদের পাঠাবেন; তাঁরা তাঁর রাজ্য থেকে সব বাঁধাজনক বিষয় ও অধর্মীদেরকে সংগ্রহ করবেন,"},{"book":"মথি","chapter":"13","verse":"42","text":"এবং তাদের আগুনে ফেলে দেবেন; সেই জায়গায় কান্নাকাটি ও দাঁতে দাঁত ঘর্ষণ হবে।"},{"book":"মথি","chapter":"13","verse":"43","text":"তখন ধার্ম্মিকেরা নিজেদের পিতার রাজ্যে সুর্য্যের মত উজ্জ্বল হবে। যার কান আছে সে শুনুক।"},{"book":"মথি","chapter":"13","verse":"44","text":"স্বর্গরাজ্য ক্ষেতের মধ্যে গোপন এমন ভান্ডার এর সমান, যা দেখতে পেয়ে এক ব্যক্তি লুকিয়ে রাখল, পরে আনন্দের আবেগে গিয়ে সব বিক্রি করে সেই জমি কিনল।"},{"book":"মথি","chapter":"13","verse":"45","text":"আবার স্বর্গরাজ্য এমন এক বণিকের সমান, যে ভালো ভালো মুক্তার খোঁজ করছিল,"},{"book":"মথি","chapter":"13","verse":"46","text":"সে একটি মহামূল্য মুক্তা দেখতে পেয়ে সব বিক্রি করে তা কিনল।"},{"book":"মথি","chapter":"13","verse":"47","text":"আবার স্বর্গরাজ্য এমন এক টানা জালের সমান, যা সমুদ্রে ফেলে দেওয়া হলে সব রকম মাছ সংগ্রহ করল।"},{"book":"মথি","chapter":"13","verse":"48","text":"জালটা পরিপূর্ণ হলে লোকে পাড়ে টেনে তুলল, আর বসে বসে ভালগুলো সংগ্রহ করে পাত্রে রাখল এবং খারাপগুলো ফেলে দিল।"},{"book":"মথি","chapter":"13","verse":"49","text":"এই ভাবে যুগের শেষে হবে; দূতেরা এসে ধার্ম্মিকদের মধ্য থেকে খারাপদের আলাদা করবেন,"},{"book":"মথি","chapter":"13","verse":"50","text":"এবং তাদের আগুনে ফেলে দেবেন; সেই জায়গায় কান্নাকাটি ও দাঁতে দাঁত ঘর্ষণ হবে।"},{"book":"মথি","chapter":"13","verse":"51","text":"তোমরা কি এই সব বুঝতে পেরেছ? তাঁরা বললেন হ্যাঁ।"},{"book":"মথি","chapter":"13","verse":"52","text":"তখন তিনি তাঁদের বললেন, এই জন্য স্বর্গরাজ্যের বিষয়ে শিক্ষিত প্রত্যেক ধর্মশিক্ষক শিষ্য হয়েছে যারা এমন মানুষ যে তারা ঘরের মালিকের সমান, যে নিজের ভান্ডার থেকে নতুন ও পুরানো জিনিস বের করে।"},{"book":"মথি","chapter":"13","verse":"53","text":"এই সকল গল্প শেষ করবার পর যীশু সেখান থেকে চলে গেলেন।"},{"book":"মথি","chapter":"13","verse":"54","text":"আর তিনি নিজের দেশে এসে লোকদের সমাজঘরে তাদের উপদেশ দিতে লাগলেন, তাতে তারা চমৎকৃত হয়ে বলল, এর এমন জ্ঞান ও এমন অলৌকিক কাজ সব কোথা থেকে হল?"},{"book":"মথি","chapter":"13","verse":"55","text":"একি ছুতোরের ছেলে না? এর মায়ের নাম কি মরিয়ম না? এবং যাকোব, যোষেফ, শিমোন ও যিহূদা কি এর ভাই না?"},{"book":"মথি","chapter":"13","verse":"56","text":"আর তার বোনেরা কি সবাই আমাদের এখানে নেই? তবে এ কোথা থেকে এই সব পেল? এই ভাবে তারা যীশুকে নিয়ে বাধা পেতে লাগল।"},{"book":"মথি","chapter":"13","verse":"57","text":"কিন্তু যীশু তাদের বললেন, নিজের দেশ ও জাতি ছাড়া আর কোথাও ভাববাদী অসম্মানিত হন না।"},{"book":"মথি","chapter":"13","verse":"58","text":"আর তাদের অবিশ্বাসের জন্য তিনি সেখানে প্রচুর অলৌকিক কাজ করলেন না।"}]}