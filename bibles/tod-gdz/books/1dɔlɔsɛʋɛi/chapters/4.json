{"data":[{"book":"1 Dɔlɔ Sɛʋɛi","chapter":"4","verse":"1","text":"Zuda mavofodaiti kaa: Pelɛze, Ɠɛsɛlon, Kaalemi, Ɠuul, ta Sɔɓale."},{"book":"1 Dɔlɔ Sɛʋɛi","chapter":"4","verse":"2","text":"Sɔɓale ná-doun zunui Leaya ná-doun zunui ɠɛni ga Yaɠate, Yaɠate Aɠumayi ta Laɠade zɔlɔɔ. Naati ka ti ɠɛni ga Sɔla ʋɛlɛyeɠeiti ti-mɛmɛwolani."},{"book":"1 Dɔlɔ Sɛʋɛi","chapter":"4","verse":"3","text":"Etame ná-doun zunuiti ti ɠɛni ga: Zizeleyɛle, Yisima, ta Yideɓase, ti-ʋaazeelai ɠɛni ga Aselɛleponi."},{"book":"1 Dɔlɔ Sɛʋɛi","chapter":"4","verse":"4","text":"Penuwele Gedɔɔl zɔlɔɔni, Ezɛɛl Ɠusa zɔlɔɔ. Ɠuul mavofodaiti kana, nii é ɠɛni ga Efelata ná-doun zunu mɔungi, Ɓɛteleyɛme laaɠula nui."},{"book":"1 Dɔlɔ Sɛʋɛi","chapter":"4","verse":"5","text":"Anza felegɔ ɠa é ɠɛni Tekoa kɛɛɠɛ Asuul ya: Ɠeleya ta Naala."},{"book":"1 Dɔlɔ Sɛʋɛi","chapter":"4","verse":"6","text":"Naala doun zunua zɔlɔɔni bɛ: Aɠuzame, Ɠefɛɛl, Temeni, ta Aɠasetali."},{"book":"1 Dɔlɔ Sɛʋɛi","chapter":"4","verse":"7","text":"Ɠeleya ɓalaa doun zunua zɔlɔɔni bɛ: Selete, Soɠaal, ta Etenan."},{"book":"1 Dɔlɔ Sɛʋɛi","chapter":"4","verse":"8","text":"Kɔse Anuɓe ta Ɠasoɓeɓa zɔlɔɔni, naa ʋɛɛ Aɠaleɠeel ʋɛlɛyeɠeiti ba, nii é ɠɛni ga Ɠalume ná-doun zunui."},{"book":"1 Dɔlɔ Sɛʋɛi","chapter":"4","verse":"9","text":"Ɠaazu unfegi ɠɛni Yaeɓɛse ʋɛ é leʋe kɛɛɠɛlointi ba. Dee daaseigi ʋɛɛni ga Yaeɓɛse, tɔɔzei é ɠɛni ma: «Gè doin nii zɔlɔɔgɛ soolɛi zu.»"},{"book":"1 Dɔlɔ Sɛʋɛi","chapter":"4","verse":"10","text":"Yaeɓɛse wooɠulani Izilayɛle ná-GALAGI ma, é ɠɛ ma: «Ɗa-luyai loo bɛ̀ ga ɠiteɠite, è nà-zooi zuwɔɔlɔ, ɗa-ɓaa maazu yeei zɛlɛ màazu, maanɔɠɔi ta soolɛi maaɠooza bà!» GALA ma ge naa veeni zea, nii é falini naa ma."},{"book":"1 Dɔlɔ Sɛʋɛi","chapter":"4","verse":"11","text":"Suɠa kɛɛɠɛloin Keluɓe ná-doun zunui ɠɛni ga Meyiil, nii é ɠɛni ga Eseton kɛɛɠɛ."},{"book":"1 Dɔlɔ Sɛʋɛi","chapter":"4","verse":"12","text":"Eseton ná-doun zunuiti ti ɠɛni ga: Ɓɛte-Lafa, Paseya, ta Teyina, nii é Naɠase taai laaɠulani. Niima nuiti ka ti ɠɛni zeini Leka."},{"book":"1 Dɔlɔ Sɛʋɛi","chapter":"4","verse":"13","text":"Kenaze ná-doun zunuiti ti ɠɛni ga: Woteniyɛle ta Selaya. Woteniyɛle ná-doun zunuiti ti ɠɛni ga: Ɠatate"},{"book":"1 Dɔlɔ Sɛʋɛi","chapter":"4","verse":"14","text":"ta Meyonotayi, nii é Wofela zɔlɔɔni. Selaya Zoaɓe zɔlɔɔni, ɲɛɛliɠi nuiti ti-ɠɛwola, niiti ti ɠɛni zeini ɲɛɛliɠi ɠɛ nuiti ta-ʋɛtugi zu."},{"book":"1 Dɔlɔ Sɛʋɛi","chapter":"4","verse":"15","text":"Yefuné ná-doun zunui Kalɛɓe nɔnɔ ma loun zunuiti daaseigiti kaa: Ilu, Ela, ta Naame. Ela ná-doun zunui ɠɛni ga Kenaze."},{"book":"1 Dɔlɔ Sɛʋɛi","chapter":"4","verse":"16","text":"Yeɠalelɛle ná-doun zunuiti ti ɠɛni ga: Zife, Zifa, Tilia, ta Azaleyɛle."},{"book":"1 Dɔlɔ Sɛʋɛi","chapter":"4","verse":"17","text":"Ɛsedalase ná-doun zunuiti: Yetɛɛl, Melɛde, Efɛɛl, ta Yalɔn. Melɛde anzai dointi sɔlɔɔni: Miliyame, Samayi, ta Yisiɓa, nii é ɠɛni ga Esetemoa kɛɛɠɛ."},{"book":"1 Dɔlɔ Sɛʋɛi","chapter":"4","verse":"18","text":"(Anzai nii é ɠɛni ga Zuifui ta, naa ɓalaa dointi sɔlɔɔni: Yelɛde nii é Gedɔɔl laaɠulani, Ɠeɓɛɛl nii é Soko laaɠulani, naa ʋɛɛ Yekutiyɛle ʋa, nii é Zanoa laaɠulani.) Ɓitiya ná-doun zunuiti kana, Falaɠɔn ná-doun anzanui nii Melɛde seɠeni ga anza."},{"book":"1 Dɔlɔ Sɛʋɛi","chapter":"4","verse":"19","text":"Naɠame baazeelai, nii é ɠɛni ga Wodiya anzai, ná-doun zunuiti kaa: Keyila kɛɛɠɛ Galame nui, ta Esetemoa Maakate nui."},{"book":"1 Dɔlɔ Sɛʋɛi","chapter":"4","verse":"20","text":"Simon ná-doun zunuiti kaa: Amenɔn, Lina, Ɓɛne-Ɠanan, ta Tilɔn. Yiseyi ná-doun zunuiti kaa: Zoɠɛte ta Ɓɛne-Zoɠɛte."},{"book":"1 Dɔlɔ Sɛʋɛi","chapter":"4","verse":"21","text":"Zuda ná-doun zunui Sela mavofodaiti kaa: Ɛɛl nii é ɠɛni ga Leka kɛɛɠɛ, Layeda nii é ɠɛni ga Malesa kɛɛɠɛ, naa ʋɛɛ pɛlɛyeɠeiti ba niiti ti ɠɛni botii ɠɛɛzu geze ʋagɔi ma ti ɠɛni zeini Ɓɛte-Asaɓea,"},{"book":"1 Dɔlɔ Sɛʋɛi","chapter":"4","verse":"22","text":"Yokime, Kozeɓa nuiti, Zoase, ta Salafe, niiti ti ɠɛni zeini Moaɓe unda, ta Yasuɓi-Leɠɛme. Niima aniiti ta ga faa wɔlɔma."},{"book":"1 Dɔlɔ Sɛʋɛi","chapter":"4","verse":"23","text":"Ti ɠɛni ga pɔlɔ liɠi lo nuiti niiti ti ɠɛni zeini Netayime ta Gedela masagi ɠoba, ti ɗa boti ɠɛ bɛ."},{"book":"1 Dɔlɔ Sɛʋɛi","chapter":"4","verse":"24","text":"Simiyɔn ná-doun zunuiti: Nemuwɛle, Yamin, Yaliɓe, Zela, ta Sayile."},{"book":"1 Dɔlɔ Sɛʋɛi","chapter":"4","verse":"25","text":"Sayile mavofodaiti kaa, é zo ɠɛɛɠɛi ma, é li lointi pɔ: Salume, Miɓisame, ta Misema."},{"book":"1 Dɔlɔ Sɛʋɛi","chapter":"4","verse":"26","text":"Misema ná-doun zunuiti ti ɠɛni ga: Ɠamuwɛle, Zakuul, ta Simeyi."},{"book":"1 Dɔlɔ Sɛʋɛi","chapter":"4","verse":"27","text":"Doun zunu puugɔ maazu lɔzita (16) ta anzanu loun lɔzita ɠa Simeyi sɔlɔɔni. Kɛɛɠɛlointi ti la ɠɛni doun mɔinmɔin sɔlɔɔni. Naa ɠa é kɛɛni Simiyɔn wolodamai ma ʋɛlɛyeɠeiti ti la ɠɛni wola ɓuɠuzu ga Zuda geleiti kɛʋele."},{"book":"1 Dɔlɔ Sɛʋɛi","chapter":"4","verse":"28","text":"Ti ɠɛni zeini taai wolai niiti su: Ɓeel-Seɓa, Molada, Ɠasaal-Suale,"},{"book":"1 Dɔlɔ Sɛʋɛi","chapter":"4","verse":"29","text":"Ɓiliɠa, Esɛme, Tolade,"},{"book":"1 Dɔlɔ Sɛʋɛi","chapter":"4","verse":"30","text":"Ɓetuwɛle, Ɠɔɔlema, Sikilage,"},{"book":"1 Dɔlɔ Sɛʋɛi","chapter":"4","verse":"31","text":"Ɓɛte-Maalekaɓɔte, Ɠasaal-Susime, Ɓɛte-Ɓileyi, ta Saalayime. Naati ka ti ɠɛni ga ta-laa wolaiti, eyɛsu Davide ɗa masadai zɔlɔɔ."},{"book":"1 Dɔlɔ Sɛʋɛi","chapter":"4","verse":"32","text":"Ma laa goiti ti ɠɛni ga dɔɔlugɔ: Etame, Ayɛn, Limon, Tokɛn, ta Asan."},{"book":"1 Dɔlɔ Sɛʋɛi","chapter":"4","verse":"33","text":"Naati ka ti ʋɛɛzu zɔɔma laa goiti ba, niiti ti taa wolai naati maaɠoolii zu, eyɛsu é zeeli Ɓaale. Ti-zeizuʋɛti kana, ta ti-mavofodaiti kana ɓalaa."},{"book":"1 Dɔlɔ Sɛʋɛi","chapter":"4","verse":"34","text":"Mesoɓade, Yamelɛke, Amasia ná-doun zunui Yosa,"},{"book":"1 Dɔlɔ Sɛʋɛi","chapter":"4","verse":"35","text":"Zowɛle, Zewu, Yosiɓia ná-doun zunui, nii kɛɛɠɛ ɠɛni ga Selaya, naa kɛɛɠɛ ɠɛ ga Aziyɛle,"},{"book":"1 Dɔlɔ Sɛʋɛi","chapter":"4","verse":"36","text":"Eliyɔyenayi, Yaakoɓa, Yesoɠaya, Azaya, Adiyɛle, Yesimiyɛle, Ɓenaya,"},{"book":"1 Dɔlɔ Sɛʋɛi","chapter":"4","verse":"37","text":"Ziza, Sifeyi ná-doun zunui, é lati é ɠɛ ga Alon ná-dounloin, naa ɓɔɠɔi mu ge ɠɛni ga Yedaya, ta Simili, naa ʋɛɛ Semaya ʋa ti-mavofodai ta,"},{"book":"1 Dɔlɔ Sɛʋɛi","chapter":"4","verse":"38","text":"zunui niiti ti-laaseigiti bogai, naati ka ti ɠɛni ga ta-ʋɛlɛyeɠe lotuɠɔiti, ta-ʋɛlɛyeɠeiti gola ɠaa yɛni wɔɔlɔzu."},{"book":"1 Dɔlɔ Sɛʋɛi","chapter":"4","verse":"39","text":"Ti liini ga Gedɔɔl taa lɔa ʋelei, folo ɠulazu ʋelei pɛtugi letemaʋɛ, nii a kɛ ti ta-ʋaalagiti daamiizu zɔlɔɔ."},{"book":"1 Dɔlɔ Sɛʋɛi","chapter":"4","verse":"40","text":"Ti tufa lɛnu papagi zɔlɔɔni, zooi ta zu ʋɛ ná zuwɔɔlɔai, ná ɠaalɛiɗai ga pagɔ, ziilɛigi ɓalaa ge ná, ʋɛ Same mavofodaiti ti ɠɛni zeini ná wɔlɔwɔlɔi zu."},{"book":"1 Dɔlɔ Sɛʋɛi","chapter":"4","verse":"41","text":"Siɛgi zu Ezekiase ɠɛni la ga Zuda masagi, pɛlɛ ungi niiti ti laaseigi wogai, naati ti wuzeɠeni, ti li naama yooi zu, ti Same mavofodaiti ta-zeɠe ɠotaiti golo, ti ma nuɓusɛiti paa tɛtɛ, nu la mɔ vɔlɔ naati po kaazu za logi zu. Ti zeini naati ta-yooi ná zu, tɔɔzei ti ta-loganiiti daamiizu ʋagɔ zɔlɔɔni ná."},{"book":"1 Dɔlɔ Sɛʋɛi","chapter":"4","verse":"42","text":"Simiyɔn mavofodaiti su, nu undɔɔlugɔ (500) liini, ti zei Seyiil ɠize yooi zu, ta-lotuɠɔiti ti ɠɛni Yiseyi ná-doun zunui niiti: Pelatiya, Neyalia, Lefaya, naa ʋɛɛ Uziyɛle ʋa."},{"book":"1 Dɔlɔ Sɛʋɛi","chapter":"4","verse":"43","text":"Ti Amalɛke ɠɔɔ looɠobai mɔta goiti paani, ti zei miná, naa ɠa dɛ ti ná zaaɠaza."}]}