{"data":[{"book":"Luqaas","chapter":"11","verse":"1","text":"Gaaf tokko Yesuus iddoo tokkotti kadhachaa ture; yommuu inni fixatettis, barattoota isaa keessaa namni tokko, “Yaa Barsiisaa, akkuma Yohannis barattoota isaa barsiise sana, atis kadhachuu nu barsiisi” jedheen."},{"book":"Luqaas","chapter":"11","verse":"2","text":"Innis akkana isaaniin jedhe; “Isin yommuu kadhattan akkana jedhaa:"},{"book":"Luqaas","chapter":"11","verse":"3","text":"Buddeena keenya kan guyyuma guyyaa,  guyyuma guyyaan nuu kenni."},{"book":"Luqaas","chapter":"11","verse":"4","text":"Akkuma nus warra cubbuu nutti hojjetaniif dhiifnu sana"},{"book":"Luqaas","chapter":"11","verse":"5","text":"Innis akkana isaaniin jedhe; “Mee isin keessaa namni tokko michuu qaba haa jennuu; innis halkan walakkaa michuu isaa sana bira dhaqee, ‘Yaa michuu ko, mee buddeena sadii naa liqeessi;"},{"book":"Luqaas","chapter":"11","verse":"6","text":"michuun koo kan karaa deemu tokko natti goreeraatii; anis waanan dhiʼeessuuf tokko illee hin qabu’ haa jedhu."},{"book":"Luqaas","chapter":"11","verse":"7","text":"Namichi mana keessaa sunis, ‘Na hin rakkisin; balballi cufameera; ijoolleen koos na wajjin siree irra jiru; ani kaʼee waan tokko illee siif kennuu hin dandaʼu’ jedhaanii?"},{"book":"Luqaas","chapter":"11","verse":"8","text":"Ani isinittin hima; sababii inni michuu isaa taʼeef jedhee kaʼee buddeena sana isaaf kennuu baatu illee, sababii ija jabina namicha sanaatiif jedhee kaʼee waan isa barbaachisu hunda ni kennaaf."},{"book":"Luqaas","chapter":"11","verse":"9","text":"“Kanaafuu ani isinittin hima: Kadhadhaa, isiniif ni kennamaa; barbaadaa, ni argattuu; rurrukutaa, balballi isiniif ni banamaa."},{"book":"Luqaas","chapter":"11","verse":"10","text":"Namni kadhatu hundi ni argataatii; namni barbaadu ni argata; nama rurrukutuufis balballi ni banama."},{"book":"Luqaas","chapter":"11","verse":"11","text":"“Yaa abbootii, isin keessaa namni yoo ilmi isaa qurxummii isa kadhate, qooda qurxummii bofa kennuuf eenyu?"},{"book":"Luqaas","chapter":"11","verse":"12","text":"Yookaan namni yoo ilmi isaa hanqaaquu isa kadhate torbaanqabaa kennuuf eenyu?"},{"book":"Luqaas","chapter":"11","verse":"13","text":"Erga isin warri hamoon iyyuu kennaa gaarii ijoollee keessaniif kennuu beektanii, Abbaan keessan inni samii irraa immoo hammam caalchisee warra isa kadhataniif Hafuura Qulqulluu haa kennuu ree!”"},{"book":"Luqaas","chapter":"11","verse":"14","text":"Yesuusis hafuura hamaa arrab-didaa taʼe tokko baasaa ture. Yommuu hafuurri hamaan sun baʼetti arrab-didaan sun ni dubbate; namoonnis ni dinqifatan."},{"book":"Luqaas","chapter":"11","verse":"15","text":"Isaan keessaa namoonni tokko tokko garuu, “Inni Biʼeelzebuuliin, hangafa hafuurota hamootiin hafuurota hamoo baasaa jira” jedhan."},{"book":"Luqaas","chapter":"11","verse":"16","text":"Warri kaan immoo mallattoo samii irraa isa gaafachuudhaan isa qoran."},{"book":"Luqaas","chapter":"11","verse":"17","text":"Yesuusis yaada isaanii beekee akkana jedheen; “Mootummaan gargar of qoodu kam iyyuu ni diigama; manni gargar of qoodus ni jiga."},{"book":"Luqaas","chapter":"11","verse":"18","text":"Seexanni yoo gargar of qoode, mootummaan isaa akkamitti dhaabachuu dandaʼa? Wanni ani akkana jedhuuf sababii isin akka waan ani Biʼeelzebuuliin hafuurota hamoo baasuu dubbattaniif."},{"book":"Luqaas","chapter":"11","verse":"19","text":"Egaa yoo ani Biʼeelzebuuliin hafuurota hamoo baasee, ilmaan keessan immoo maaliin baasu ree? Kanaafuu isaan abbootii murtii isinitti taʼu."},{"book":"Luqaas","chapter":"11","verse":"20","text":"Garuu ani quba Waaqaatiin hafuurota hamoo baasa taanaan, yoos mootummaan Waaqaa isinitti dhufeera."},{"book":"Luqaas","chapter":"11","verse":"21","text":"“Yommuu namni jabaan guutummaatti miʼa lolaa hidhate tokko mana isaa eeggatutti, qabeenyi isaa nagaadhaan taaʼaaf."},{"book":"Luqaas","chapter":"11","verse":"22","text":"Garuu namni jabinaan isa caalu tokko yoo lolee isa moʼate, miʼa lolaa kan namichi sun amanate sana isa irraa fudhatee boojuu isaas qoqqooda."},{"book":"Luqaas","chapter":"11","verse":"23","text":"“Namni na wajjin hin jirre kam iyyuu naan morma; namni na wajjin walitti hin qabne kam iyyuus ni bittinneessa."},{"book":"Luqaas","chapter":"11","verse":"24","text":"keessa joora; garuu hin argatu. Innis, ‘Mana koo isa ani keessaa baʼe sanatti nan deebiʼa’ jedha."},{"book":"Luqaas","chapter":"11","verse":"25","text":"Yommuu achi gaʼuttis manicha haramee qulqulleeffamee argata."},{"book":"Luqaas","chapter":"11","verse":"26","text":"Ergasiis dhaqee hafuurota biraa torba kanneen isa caalaa hamoo taʼan fudhatee dhufa; isaanis itti galanii achi jiraatu. Haalli namicha sanaa kan dhumaa isa jalqabaa caalaa hammaata.”"},{"book":"Luqaas","chapter":"11","verse":"27","text":"Utuu Yesuus waan kana dubbachaa jiruu, dubartiin tokko namoota gidduudhaa sagalee ishee ol fudhattee, “Garaan si baate, harmi ati hootes eebbifamaa dha” jette."},{"book":"Luqaas","chapter":"11","verse":"28","text":"Inni garuu deebisee, “Kana caalaa iyyuu, warri dubbii Waaqaa dhagaʼanii ajajamaniif eebbifamoo dha” jedhe."},{"book":"Luqaas","chapter":"11","verse":"29","text":"Akkuma baayʼinni namootaa dabalameen Yesuus akkana jedhe; “Dhaloonni kun dhaloota hamaa dha. Inni mallattoo barbaada; garuu mallattoo Yoonaas malee mallattoon tokko iyyuu isaaf hin kennamu."},{"book":"Luqaas","chapter":"11","verse":"30","text":"Akkuma Yoonaas mallattoo saba Nanawwee ture sana, Ilmi Namaas mallattoo dhaloota kanaa ni taʼaatii."},{"book":"Luqaas","chapter":"11","verse":"31","text":"Mootittiin kibbaa guyyaa murtiitti namoota dhaloota kanaa wajjin kaatee isaanitti murti; isheen ogummaa Solomoon dhagaʼuuf jettee daarii lafaatii dhufteetii. Kunoo kan Solomoonin caalu as jira."},{"book":"Luqaas","chapter":"11","verse":"32","text":"Namoonni Nanawwee guyyaa murtiitti dhaloota kana wajjin kaʼanii itti muru; isaan lallaba Yoonaasiin qalbii jijjiirrataniitii; kunoo kan Yoonaasin caalu as jira."},{"book":"Luqaas","chapter":"11","verse":"33","text":"“Namni kam iyyuu ibsaa qabsiisee iddoo hin mulʼanne yookaan gombisaa jala hin kaaʼu. Qooda kanaa akka warri ol seenan ifa isaa arganiif baattuu isaa irra kaaʼu."},{"book":"Luqaas","chapter":"11","verse":"34","text":"Iji kee ibsaa dhagna keetii ti. Iji kee fayyaa taanaan, dhagni kee guutuun ifaan guutama. Yoo iji kee fayyaa hin taʼin garuu dhagni kees dukkanaan guutama."},{"book":"Luqaas","chapter":"11","verse":"35","text":"Kanaafuu akka ifni si keessaa dukkana hin taaneef of eeggadhu."},{"book":"Luqaas","chapter":"11","verse":"36","text":"Egaa yoo dhagni kee hundinuu ifaan guutame, yoo kutaan tokko iyyuu dukkana hin qabaatin, akkuma waan ifni ibsaa tokkoo ifa isaatiin siif ibsuutti dhagni kee guutummaatti ifa ni qabaata.”"},{"book":"Luqaas","chapter":"11","verse":"37","text":"Akkuma Yesuus haasaa isaa fixateen Fariisota keessaa namichi tokko akka Yesuus isa wajjin nyaata nyaatuuf mana isaatti isa waame; Yesuusis ol seenee maaddiitti dhiʼaate."},{"book":"Luqaas","chapter":"11","verse":"38","text":"Fariisichi garuu akka Yesuus nyaataan dura hin dhiqatin argee dinqisiifate."},{"book":"Luqaas","chapter":"11","verse":"39","text":"Gooftaanis akkana isaan jedhe; “Isin Fariisonni duuba xoofootii fi caabii ni qulqulleessitu; keessi keessan garuu saamichaa fi hamminaan guutameera."},{"book":"Luqaas","chapter":"11","verse":"40","text":"Yaa namoota gowwoota! Inni duuba isaa uume sun keessa isaa immoo hin uumnee?"},{"book":"Luqaas","chapter":"11","verse":"41","text":"Isin garuu waan xoofoo fi caabii keessa jiru hiyyeeyyiif kennaa; yoos wanni hundinuu isinii qulqullaaʼaa."},{"book":"Luqaas","chapter":"11","verse":"42","text":"“Fariisota nana isiniif wayyoo! Isin insilaala, cilaaddaamaa fi biqiltuu gosa hundaa kudhan keessaa tokko Waaqaaf ni kennitu; murtii qajeelaa fi jaalala Waaqaa garuu ni tuffattu. Silaa utuu isa duraa hin dhiisin isa booddee hojii irra oolchuu qabdu ture."},{"book":"Luqaas","chapter":"11","verse":"43","text":"“Yaa Fariisota, isiniif wayyoo! Isin manneen sagadaa keessatti taaʼumsa ulfinaa, gabaa keessattis nagaa gaafatamuu jaallattu."},{"book":"Luqaas","chapter":"11","verse":"44","text":"“Isin sababii awwaala mallattoo hin qabne kan namoonni utuu hin beekin irra deeman fakkaattaniif isinii wayyoo!”"},{"book":"Luqaas","chapter":"11","verse":"45","text":"Hayyoota seeraa keessaas tokko deebisee, “Yaa Barsiisaa, ati yommuu waan kana jettutti nuus arrabsaa jirta!” jedheen."},{"book":"Luqaas","chapter":"11","verse":"46","text":"Yesuus immoo akkana jedhee deebise; “Hayyoota seeraa, isiniifis wayyoo! Isin baʼaa namni baachuu hin dandeenye isaanitti feetu; ofii keessanii garuu isaan gargaaruudhaaf qubaan illee hin tuqxan."},{"book":"Luqaas","chapter":"11","verse":"47","text":"“Isiniif wayyoo! Isin raajotaaf awwaala ijaartuutii; kan isaan ajjeeses abbootuma keessan."},{"book":"Luqaas","chapter":"11","verse":"48","text":"Kanaafuu isin akka waanuma abbootiin keessan hojjetan sana deeggartan dhugaa baatu; isaan raajota ajjeesan; isin immoo awwaala raajotaa ijaartu."},{"book":"Luqaas","chapter":"11","verse":"49","text":"Sababii kanaaf Waaqni ogummaa isaatiin, ‘Ani raajotaa fi ergamoota isaanittin erga; namoonni sunis isaan keessaa tokko tokko ni ajjeesu; kaan immoo ni ariʼatu’ jedhe."},{"book":"Luqaas","chapter":"11","verse":"50","text":"Kanaaf dhaloonni kun dhiiga raajota hundaa kan uumama addunyaatii jalqabee dhangalaʼetti ni gaafatama;"},{"book":"Luqaas","chapter":"11","verse":"51","text":"dhiiga Abeel irraa jalqabee hamma dhiiga Zakkaariyaas isa iddoo aarsaatii fi mana qulqullummaa gidduutti ajjeefame sanaatti ni gaafatama. Eeyyee ani isinittin hima; dhaloonni kun waan kana hundumatti ni gaafatama."},{"book":"Luqaas","chapter":"11","verse":"52","text":"“Yaa hayyoota seeraa, isiniif wayyoo! Isin furtuu beekumsaa fudhattaniirtu. Ofii keessanii hin seenne; warra seenaa turanis dhowwitaniirtu.”"},{"book":"Luqaas","chapter":"11","verse":"53","text":"Yommuu Yesuus achii deemetti, Fariisonnii fi barsiistonni seeraa jabeessanii isaan mormuu, akka inni waan baayʼee dubbatuufis isa tuttuquu jalqaban."},{"book":"Luqaas","chapter":"11","verse":"54","text":"Waan afaan isaatii baʼuun isa qabuufis eeggachaa turan."}]}