{"data":[{"book":"زبور","chapter":"66","verse":"1","text":"موسیقی کے راہنما کے لئے۔ زبور۔ گیت۔"},{"book":"زبور","chapter":"66","verse":"2","text":"اُس کے نام کے جلال کی تمجید کرو، اُس کی ستائش عروج تک لے جاؤ!"},{"book":"زبور","chapter":"66","verse":"3","text":"اللہ سے کہو، ”تیرے کام کتنے پُرجلال ہیں۔ تیری بڑی قدرت کے سامنے تیرے دشمن دبک کر تیری خوشامد کرنے لگتے ہیں۔"},{"book":"زبور","chapter":"66","verse":"4","text":"تمام دنیا تجھے سجدہ کرے! وہ تیری تعریف میں گیت گائے، تیرے نام کی ستائش کرے۔“ (سِلاہ)"},{"book":"زبور","chapter":"66","verse":"5","text":"آؤ، اللہ کے کام دیکھو! آدم زاد کی خاطر اُس نے کتنے پُرجلال معجزے کئے ہیں!"},{"book":"زبور","chapter":"66","verse":"6","text":"اُس نے سمندر کو خشک زمین میں بدل دیا۔ جہاں پہلے پانی کا تیز بہاؤ تھا وہاں سے لوگ پیدل ہی گزرے۔ چنانچہ آؤ، ہم اُس کی خوشی منائیں۔"},{"book":"زبور","chapter":"66","verse":"7","text":"اپنی قدرت سے وہ ابد تک حکومت کرتا ہے۔ اُس کی آنکھیں قوموں پر لگی رہتی ہیں تاکہ سرکش اُس کے خلاف نہ اُٹھیں۔ (سِلاہ)"},{"book":"زبور","chapter":"66","verse":"8","text":"اے اُمّتو، ہمارے خدا کی حمد کرو۔ اُس کی ستائش دُور تک سنائی دے۔"},{"book":"زبور","chapter":"66","verse":"9","text":"کیونکہ وہ ہماری زندگی قائم رکھتا، ہمارے پاؤں کو ڈگمگانے نہیں دیتا۔"},{"book":"زبور","chapter":"66","verse":"10","text":"کیونکہ اے اللہ، تُو نے ہمیں آزمایا۔ جس طرح چاندی کو پگھلا کر صاف کیا جاتا ہے اُسی طرح تُو نے ہمیں پاک صاف کر دیا ہے۔"},{"book":"زبور","chapter":"66","verse":"11","text":"تُو نے ہمیں جال میں پھنسا دیا، ہماری کمر پر اذیت ناک بوجھ ڈال دیا۔"},{"book":"زبور","chapter":"66","verse":"12","text":"تُو نے لوگوں کے رتھوں کو ہمارے سروں پر سے گزرنے دیا، اور ہم آگ اور پانی کی زد میں آ گئے۔ لیکن پھر تُو نے ہمیں مصیبت سے نکال کر فراوانی کی جگہ پہنچایا۔"},{"book":"زبور","chapter":"66","verse":"13","text":"مَیں بھسم ہونے والی قربانیاں لے کر تیرے گھر میں آؤں گا اور تیرے حضور اپنی مَنتیں پوری کروں گا،"},{"book":"زبور","chapter":"66","verse":"14","text":"وہ مَنتیں جو میرے منہ نے مصیبت کے وقت مانی تھیں۔"},{"book":"زبور","chapter":"66","verse":"15","text":"بھسم ہونے والی قربانی کے طور پر مَیں تجھے موٹی تازی بھیڑیں اور مینڈھوں کا دھواں پیش کروں گا، ساتھ ساتھ بَیل اور بکرے بھی چڑھاؤں گا۔ (سِلاہ)"},{"book":"زبور","chapter":"66","verse":"16","text":"اے اللہ کا خوف ماننے والو، آؤ اور سنو! جو کچھ اللہ نے میری جان کے لئے کیا وہ تمہیں سناؤں گا۔"},{"book":"زبور","chapter":"66","verse":"17","text":"مَیں نے اپنے منہ سے اُسے پکارا، لیکن میری زبان اُس کی تعریف کرنے کے لئے تیار تھی۔"},{"book":"زبور","chapter":"66","verse":"18","text":"اگر مَیں دل میں گناہ کی پرورش کرتا تو رب میری نہ سنتا۔"},{"book":"زبور","chapter":"66","verse":"19","text":"لیکن یقیناً رب نے میری سنی، اُس نے میری التجا پر توجہ دی۔"},{"book":"زبور","chapter":"66","verse":"20","text":"اللہ کی حمد ہو، جس نے نہ میری دعا رد کی، نہ اپنی شفقت مجھ سے باز رکھی۔"}]}