{"data":[{"book":"Yɛbəc ya Asom a Yesu","chapter":"23","verse":"1","text":"Pol pəgbətnɛ aboc kiti aSuyif aŋɛ, k'oloku: «Kɔ ina, awɛnc im aŋa, amera ŋosoku pɛs ŋ'iŋkɔtɛnɛ fɔr ya Kanu kiriŋ haŋ mɔkɔ.»"},{"book":"Yɛbəc ya Asom a Yesu","chapter":"23","verse":"2","text":"Ananiyas wəloŋnɛ wəpɔŋ oloku akɔ ŋanayi Pol kəsək mɔ a ŋafer kɔ kəca dəkanca."},{"book":"Yɛbəc ya Asom a Yesu","chapter":"23","verse":"3","text":"Kɔ Pol oloku kɔ: «Kanu kəndesut'əm, məyɔnɛ pəmɔ damba dete ndɛ ancɛm alom ŋefer mɔ! Məndɛ nnɔ məckit'im pəmɔ tɔkɔ sariyɛ səloku mɔ, mba məcloku a pasut em, tɔkɔ sariyɛ səmɔnɛ mɔ!»"},{"book":"Yɛbəc ya Asom a Yesu","chapter":"23","verse":"4","text":"Afum akɔ ŋanayi di mɔ, ŋaloku: «Wəloŋnɛ wəpɔŋ ka Kanu məyi sɔ kəlɔməs ba?»"},{"book":"Yɛbəc ya Asom a Yesu","chapter":"23","verse":"5","text":"Kɔ Pol oluksɛ ŋa: «Awɛnc im aŋa, incərɛ fɛ a nkɔn ɔyɔnɛ wəloŋnɛ wəpɔŋ. Itɔ ancic kitabu disrɛ: ‹Pəmar fɛ məlɔməs wəkiriŋ wəka afum am.›23.5 ‹Pəmar fɛ məlɔməs wəkiriŋ wəka afum am.› Kəwur 22.28»"},{"book":"Yɛbəc ya Asom a Yesu","chapter":"23","verse":"6","text":"Ntɛ tɛnayɔnɛ a aloŋkanɛ ŋanayi kəsək kin aSadisi kɔ kəŋkɔ aFarisi mɔ. Kɔ Pol ɛyɛfɛ k'ɛmpɛnɛ dim dəndo aboc kiti aSuyif ŋancyifət kɔ mɔ: «Awɛnc im aŋa! Ina sɔ, wəFarisi iyɔnɛ, wan ka aFarisi! K'ancəmbər im kəkiti-ɛ, kəlaŋ kem a afi ŋandeyɛfɛ defi kəsɔŋɛ ti!»"},{"book":"Yɛbəc ya Asom a Yesu","chapter":"23","verse":"7","text":"Ntɛ Pol oloku moloku mamɔkɔ mɔ, kɔ kəgbɛkəlɛnɛ kəyi aFarisi kɔ aSadisi dacɔ, kɔ kəgbɛyɛnɛ kəyi."},{"book":"Yɛbəc ya Asom a Yesu","chapter":"23","verse":"8","text":"Kɔ aSadisi ŋaloku a kəyɛfɛ defi kəyi fɛ, mɛlɛkɛ meyi fɛ, yɔŋk kɔ arkifin yeyi fɛ. AFarisi kəca kəŋan, ŋanalaŋ a mamɔkɔ fəp meyi doru."},{"book":"Yɛbəc ya Asom a Yesu","chapter":"23","verse":"9","text":"Kɔ sim səmpɛ haŋ, kɔ atəksɛ sariyɛ kəca ka aFarisi ŋayɛfɛ kɔ ŋambupərɛ pəpɔŋ, ŋacloku: «Sənəŋk fɛ ntɛ o ntɛ tɛlɛc nnɔ fum wəkawɛ eyi mɔ! Ancərɛ fɛ: Tɔlɔma ŋɔŋk, kɔ pəyɔnɛ fɛ ti-ɛ, mɛlɛkɛ molok-lokər kɔ.»"},{"book":"Yɛbəc ya Asom a Yesu","chapter":"23","verse":"10","text":"Ntɛ kəgbɛkəlɛnɛ kənccɔŋnɛ oŋ kəcɔŋnɛ dəm kiriŋ mɔ, kɔ wəbɛ wəsɔdar wəpɔŋ enesɛ a ta ŋawatəri-watəri Pol, k'oloku asɔdar a ŋator ŋakɔ ŋalɛk Pol ŋaluksɛ kɔ nde asɔdar ŋandirɛ mɔ."},{"book":"Yɛbəc ya Asom a Yesu","chapter":"23","verse":"11","text":"Dɔckɔsɔk pibi kɔ Mariki ender Pol kənəŋk disrɛ, k'oloku: «Məbəknɛ! Tɔkɔ mənayɔn'em sede fɔr ya aboc kiti nde Yerusalɛm mɔ, mɛnɛ məkɔ sɔ məyɔn'em si Rom.»"},{"book":"Yɛbəc ya Asom a Yesu","chapter":"23","verse":"12","text":"Ntɛ dec dɔsɔk mɔ, k'aSuyif alɔma ŋasek kədif Pol, kɔ ŋantəŋnɛ kəsɔŋɛnɛ temer kətɔ-di yeri, kətɔ-mun haŋ ŋaclip ti."},{"book":"Yɛbəc ya Asom a Yesu","chapter":"23","verse":"13","text":"Afum aŋɛ ŋanasek kədif Pol kaŋkɔ mɔ, ŋanckɔ haŋ ŋacepər afum wəco maŋkəlɛ."},{"book":"Yɛbəc ya Asom a Yesu","chapter":"23","verse":"14","text":"Kɔ ŋaŋkɔ ŋabəp aloŋnɛ apɔŋ kɔ abeki a dɔtɔf kəkɔloku ŋa: «Səsɔŋɛnɛ temer kətɔ-di peri ta səntalip kədif Pol-ɛ."},{"book":"Yɛbəc ya Asom a Yesu","chapter":"23","verse":"15","text":"Nəna oŋ ndɛkəl kəbəp ka aboc kiti aSuyif, nəkɔ nətola wəbɛ wəsɔdar pəkɛrɛ nu Pol pəmɔ ntɛ nəŋfaŋ kəmɔmən tetɔn belbel mɔ. Səna səncəmɛ səckar kədif kɔn ta ɛntabəp un-ɛ.»"},{"book":"Yɛbəc ya Asom a Yesu","chapter":"23","verse":"16","text":"Ntɛ wan ka wəkirɛ ka Pol ene pacloku toloku ta kəcəpɛ kɔ towul pɛdifɛ pɔn mɔ, k'ɔŋkɔ nde asɔdar ŋandirɛ mɔ, k'ɛmbɛrɛ k'oloku ti Pol."},{"book":"Yɛbəc ya Asom a Yesu","chapter":"23","verse":"17","text":"Kɔ Pol ewe wəsɔdar wəpɔŋ wəlɔma k'oloku kɔ: «Məsolɛ wətɛmp nwɛ məkenɛ kɔ wəbɛ wəsɔdar wəRom, bawo ɛfaŋ kəsɔŋɛ kɔ kəcərɛ toloku tɔlɔma.»"},{"book":"Yɛbəc ya Asom a Yesu","chapter":"23","verse":"18","text":"Kɔ wəsɔdar wəkakɔ ɛlɛk kɔ, kɔ ŋaŋkɔ ndena wəbɛ wəsɔdar wəRom."},{"book":"Yɛbəc ya Asom a Yesu","chapter":"23","verse":"19","text":"Kɔ wəbɛ wəsɔdar wəRom osumpər kɔ kəca kɔ ŋawurnɛ kəsək. K'eyif kɔ: «Ake toloku tɔ məyɔ ntɛ məfaŋ kəlok'im mɔ-ɛ?»"},{"book":"Yɛbəc ya Asom a Yesu","chapter":"23","verse":"20","text":"Kɔ wətɛmp nwɛ oloku: «ASuyif alɔma ŋantəŋnɛ a ŋawer əm alna Pol mətorɛnɛ ŋa kɔ ndena aboc kiti aSuyif, pəmɔ ntɛ ŋaŋfaŋ kəyifət kɔ ŋamɔmən tetɔn belbel mɔ."},{"book":"Yɛbəc ya Asom a Yesu","chapter":"23","verse":"21","text":"Mba məsɛp ta ŋatam əm dəmoloku de! Bawo afum wəco maŋkəlɛ kɔ tɔlɔm ŋa dacɔ ŋayi kəcəpɛ Pol towul pɛdifɛ pɔn. Ŋasɔŋɛnɛ temer kətɔ-di yeri, kətɔ-mun ta ŋantanim kɔ-ɛ. Tɛm tantɛ ŋalip kəlompəsnɛ. Kəwosɛ kam gbəcərəm kɔ ŋayi kəkar.»"},{"book":"Yɛbəc ya Asom a Yesu","chapter":"23","verse":"22","text":"Kɔ wəbɛ wəsɔdar wəRom ɛmɛŋkəs wətɛmp nwɛ a ta pəlɔmər sɔ nwɛ o nwɛ toloku tatɔkɔ oloku kɔ mɔ, k'ɛsak kɔ, k'ɔŋkɔ."},{"book":"Yɛbəc ya Asom a Yesu","chapter":"23","verse":"23","text":"Kɔ wəbɛ wəsɔdar wəRom ewe asɔdar ɔn apɔŋ mɛrəŋ, k'oloku ŋa: «Nəlɛk asɔdar masar mɛrəŋ (200), ayɛksɛnɛ fəlɛs wəco camət-mɛrəŋ, kɔ atɔmpər mbəncəran masar mɛrəŋ (200), ŋalompəsnɛ kəkɔ ka Sesari pibi-ana."},{"book":"Yɛbəc ya Asom a Yesu","chapter":"23","verse":"24","text":"Nəlompəs sɔ fəlɛs, ntɛ tɔŋsɔŋɛ pakenɛ wəbɛ Felikəs Pol pəyi wəyeŋ mɔ.»"},{"book":"Yɛbəc ya Asom a Yesu","chapter":"23","verse":"25","text":"Kɔ wəbɛ wəsɔdar wəRom encicɛ Filikəs areka nŋɛ ŋɛnaloku ntɛ mɔ:"},{"book":"Yɛbəc ya Asom a Yesu","chapter":"23","verse":"26","text":"«Ina, Kolodu Lisiyas, incic'am areka ŋaŋɛ məna wəbɛ kem Felikəs, icyif əm."},{"book":"Yɛbəc ya Asom a Yesu","chapter":"23","verse":"27","text":"Wərkun wəkawɛ, aSuyif alɔma ŋalɛk kɔ ŋackɔ kənim. Mba alok'im a wəkom wəRom ɔfɔ, it'ɔsɔŋ em kəder kɔ asɔdar em kəbaŋər ŋa kɔ."},{"book":"Yɛbəc ya Asom a Yesu","chapter":"23","verse":"28","text":"Ntɛ ifaŋ kəcərɛ tes ntɛ amboncɛ kɔ mɔ, k'intorɛnɛ kɔ nde aboc kiti aSuyif ŋayi mɔ."},{"book":"Yɛbəc ya Asom a Yesu","chapter":"23","verse":"29","text":"K'inəŋk, k'amboncɛ kɔ tes-ɛ, kəgbɛkəlɛnɛ kɔ nkɛ kəŋkotərɛnɛ sariyɛ səŋan mɔ, mba ali tes ɛləsər fɛ ntɛ pəmar padifɛ kɔ, kɔ pəyɔnɛ fɛ ti-ɛ, pabɛr kɔ dəbili mɔ."},{"book":"Yɛbəc ya Asom a Yesu","chapter":"23","verse":"30","text":"Ntɛ alok'im kəsek kədif ka wərkun wəkawɛ oŋ mɔ, itɔ iŋken'am kɔ katina. K'ilokɛnɛ amboncɛ ɔn tes, ŋakɔ ŋabokɛnɛ tetɔn nnɔ məna məyi mɔ. Dənda ɔfɔ lɔŋtaŋ.»"},{"book":"Yɛbəc ya Asom a Yesu","chapter":"23","verse":"31","text":"K'asɔdar ŋayɔ pəmɔ tatɔkɔ wəbɛ kəŋan ɛnasom ŋa mɔ. Kɔ ŋalɛk Pol kɔ ŋaŋkekərɛ kɔ pibi disrɛ haŋ Antipatiri."},{"book":"Yɛbəc ya Asom a Yesu","chapter":"23","verse":"32","text":"Dɔckɔsɔk kɔ asɔdar alɔma ŋaluksərnɛ nde ŋandirɛ mɔ, kɔ ŋasak ayɛksɛnɛ fəlɛs ŋakekərɛ kɔ."},{"book":"Yɛbəc ya Asom a Yesu","chapter":"23","verse":"33","text":"Ntɛ ŋambɛrɛ Sesari mɔ, kɔ ŋasɔŋ areka ŋaŋɔkɔ Felikəs wəbɛ ka dɔtɔf, kɔ ŋamentər kɔ Pol."},{"book":"Yɛbəc ya Asom a Yesu","chapter":"23","verse":"34","text":"Ntɛ wəbɛ ka dɔtɔf elip kəkaraŋ areka nŋɛ mɔ, k'eyif Pol wəka atɔf ŋere ŋ'ɔyɔnɛ-ɛ. Ntɛ ene a wəka Silisi ɔyɔnɛ mɔ,"},{"book":"Yɛbəc ya Asom a Yesu","chapter":"23","verse":"35","text":"kɔ wəbɛ Felikəs oloku: «Indecəŋkəl əm kɔ aboncɛ am tes ŋandeder-ɛ.» K'osom a pacaŋər Pol nde bili bɔkɔ bɛnayi nde abaŋka ŋa wəbɛ Herodu mɔ."}]}