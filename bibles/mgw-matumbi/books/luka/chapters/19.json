{"data":[{"book":"Luka","chapter":"19","verse":"1","text":"Yesu aikite kunni'ma wa ku Yeliko, ngapi'ta mumali'la ga nni'ma wo."},{"book":"Luka","chapter":"19","verse":"2","text":"Akwo kwai na mundu yumo ywakemelwa Zakayo, aywo aai mundu nku'lu' ywa alonga koli, kai' aai tayili."},{"book":"Luka","chapter":"19","verse":"3","text":"Apalage kummona Yesu, lakini akombwili kummona kwa mwanjaa bandu bai baingi na kyi'mo sake sai kipi."},{"book":"Luka","chapter":"19","verse":"4","text":"Kwa nyo, aabutuki nnu'ngi' no u'bu'ka munku'yu' li'nga ammone Yesu, kwa mwanjaa api'ti ndi'la yi'lu'."},{"book":"Luka","chapter":"19","verse":"5","text":"Bai, Yesu paikite palu', ngalola kunani ngammakia, “Zakayo, uuluke kiyu'mbi'ti'ka, kwa mwanjaa li'no nipalikwa ngapiliye kasako.”"},{"book":"Luka","chapter":"19","verse":"6","text":"Apo Zakayo ngauluka kiyu'ngu'ya na kunkemya kasake kwo napusika."},{"book":"Luka","chapter":"19","verse":"7","text":"Bandu boti pabagabweni go, ngabaku'ku'li'ka no baya, “Ayi'i tama na mundu mwene sambi.”"},{"book":"Luka","chapter":"19","verse":"8","text":"Zakayo ngayi'ma na kummakia Yesu, “Bwana, upi'kani! Nenga lisinda lya mali yangu' nalu'a kwapeya aki'ba na mana nampokonywi mundu kili'be, nalu'a kunki'li'bu'ki'ya mala nsese.”"},{"book":"Luka","chapter":"19","verse":"9","text":"Yesu ngammakia, “Li'no ukosopoli wi pansengo gu'no, kwa mwanjaa ayu' naywembe nga ywa lukolo lwa Bulaimu."},{"book":"Luka","chapter":"19","verse":"10","text":"Kwa mwanjaa Mwana wa Mundu aisi pala no kosopolya babaobite.”"},{"book":"Luka","chapter":"19","verse":"11","text":"Apo Yesu paabile kaegelya ku Yelusalemu. Bandu babampi'kaniage baganiage panga yaigali pasene bai Ukulungwa wa Nnu'ngu' ulu'e isa."},{"book":"Luka","chapter":"19","verse":"12","text":"Kwa nyo, Yesu ngaabakia lukongo lu'no, “Kwai na mundu ywalukolo lwa kikulungwa ywayabwi mwanja, yenda kunni'ma wa kuutalu li'nga pokya utawala wa ukulungwa no buya."},{"book":"Luka","chapter":"19","verse":"13","text":"Bai, wai kaapala bu'ka, ngaakema wi'ti' atumisi bake ku'mi na kwapeya mbanje kila mundu na kwabakia, ‘Mupangi nsuluso mpaka panabuya.’"},{"book":"Luka","chapter":"19","verse":"14","text":"Lakini bandu ba palu' baatikunsukwa kwa nyo ngabatuma bandu bayende ku'lu' bakabaye, ‘Tukana kututawala yu'.’"},{"book":"Luka","chapter":"19","verse":"15","text":"“Aywo mundumuko aabuyangani kaya wayomwi pokya ukulungwa, popopo ngaabakia balu' atumisi baapei mbanje bakemelwe li'nga atange panga kila mundu abeliye ili'nga."},{"book":"Luka","chapter":"19","verse":"16","text":"Ntumisi ywalongolile ngapitya, ngabaya, ‘Bwana, nibeliye ku'mi yi'ngi' ya mbanje yawanipeile.’"},{"book":"Luka","chapter":"19","verse":"17","text":"Naywembe ngammakia, ‘Unogie, wenga nga wantumisi nnogau. Kwa mwanjaa upangite kinannoga mumakowe masene, ulu'a panga wa kolongosi muilambo ku'mi.’"},{"book":"Luka","chapter":"19","verse":"18","text":"Ntumisi ywenebi'li' ngaisa kabaya, ‘Bwana, nibeliye yi'ngi' tano ya yi'lu' mbanje yawanipeile.’"},{"book":"Luka","chapter":"19","verse":"19","text":"Naywembe ngammakia, ‘Nawenga kai', ulu'a panga wa kolongosi muilambo tano.’"},{"book":"Luka","chapter":"19","verse":"20","text":"“Ntumisi ywi'ngi' ngaisa kabaya, ‘Bwana, utole mbanje yako, natiiya wiso mukitambala."},{"book":"Luka","chapter":"19","verse":"21","text":"Naatiyogopa kwa mwanjaa wenga wa mundu nkali'. Wenga utola yangali yako na uuna yangali kena.’"},{"book":"Luka","chapter":"19","verse":"22","text":"Naywembe ngammakia, ‘Malongelo gako galaya makosa gako, wenga wantumisi nnau! Waatangite panga nenga nankali', nitola yangali yangu' na niuna yangali kena."},{"book":"Luka","chapter":"19","verse":"23","text":"Kwa mwanjaa ki'li', ukotwike bi'ka mbanje yangu' kwa bababeleya, nanenga kibuyo nikaisa tola yaibeleyilwe?’"},{"book":"Luka","chapter":"19","verse":"24","text":"Apo ngaabakia balu' bababile palu', ‘Mumpokonywe ayo mbanje, mukampei yu'lu' ywabeliye ku'mi yi'ngi'.’"},{"book":"Luka","chapter":"19","verse":"25","text":"Bembe ngabammakia, ‘Lakini Bwana, aywo abile na mali yambone muno!’"},{"book":"Luka","chapter":"19","verse":"26","text":"Ywembe ngayangwa, ‘Kila ywabile na kili'be nga ywapeyelwa no yongekeyelwa. Lakini yu'lu' ywangali ba naso kili'be, ata si'lu' sabile naso saatolelwa."},{"book":"Luka","chapter":"19","verse":"27","text":"Na nambi'yambi', babanisukwa na babanikana nibe na nkulungwa wabe, mwalete pano, na mwabulage papanopano nnu'ngi' yangu'.’”"},{"book":"Luka","chapter":"19","verse":"28","text":"Yesu paayomwi longela go, aatilongolya kalongokeya ku Yelusalemu,"},{"book":"Luka","chapter":"19","verse":"29","text":"paaegeli Bethfage na Betania papipi na Kitu'mbi' sa Minjaituni, aatumike banamasi' bake abi'li',"},{"book":"Luka","chapter":"19","verse":"30","text":"Mwana mbu'ndangaabakia, “Muyende kukilambo sakibile nnu'ngi' yinu. Pamwayingya mukilambo, mukankolya mwana mbu'nda ywangakolelelwa na mundu atabilwe. Mumundwe, munnete pano."},{"book":"Luka","chapter":"19","verse":"31","text":"Mana alu'a kunnaluya mundu mwanjaa ki'li' mumundwa, mwammakie, ‘Bwana endakumpala.’”"},{"book":"Luka","chapter":"19","verse":"32","text":"Bai, babatumilwe ngabayenda na baakoli kati mwabaabakiyilwe na Yesu."},{"book":"Luka","chapter":"19","verse":"33","text":"Pabaabile kabamundwa yu'lu' mwana wa mbu'nda, bene ngabaalaluya, “Kwa mwanjaa ki'li' mumundwa mwana mbu'nda yu'?”"},{"book":"Luka","chapter":"19","verse":"34","text":"Nabembe ngabayangwa, “Bwana endakumpala.”"},{"book":"Luka","chapter":"19","verse":"35","text":"Bai, ngabampelekya Yesu yu'lu' mwana mbu'nda. Bu'kapo ngabatandika magu'bo gabe panani ya mbu'nda na kumwu'bu'ya Yesu panani yake."},{"book":"Luka","chapter":"19","verse":"36","text":"Yesu payendeli na mwanja, bandu baatandike magu'bo gabe musimbasimba."},{"book":"Luka","chapter":"19","verse":"37","text":"Paaegeli ku Yelusalemu pabwelyo wa Kitu'mbi' sa Minjaituni, lipi'nga lya banamasi' bake ngabatumbwa kwi'ndi'lya na kunkwi'ya Nnu'ngu' kwa lilobe liku'lu', kwa mwanjaa ya makowe maku'lu' gabagabweni."},{"book":"Luka","chapter":"19","verse":"38","text":"Ngababaya, “Ayaliwite Nkulungwa ywaisa kwa lina lya Bwana! Amani kunani, utukupu kwa Nnu'ngu' ywabile kunani!”"},{"book":"Luka","chapter":"19","verse":"39","text":"Apo Mafalisayo bi'ngi' babaabile mu'lu' mulipi'nga lya bandu ngabammakia Yesu, “Mwalimu, wakanikie banamasi' bako kanebapange ndu'ti!”"},{"book":"Luka","chapter":"19","verse":"40","text":"Yesu ngayangwa, “Nimmakianga, mana bakotwike bembe, ata maliwe galu'a kwi'ndi'lya.”"},{"book":"Luka","chapter":"19","verse":"41","text":"Paaegeli muno na kuubona nni'ma gu'lu' Yesu aatikuuli'lya."},{"book":"Luka","chapter":"19","verse":"42","text":"Ngabaya, “We Yelusalemu, Ukatangage li'noli'no makowe gagaleta amani! Lakini nambi'yambi' gaiyilwe paminyo yako."},{"book":"Luka","chapter":"19","verse":"43","text":"Kwa mwanjaa masu'ba gendaisa, babakusukwa bakuti'ti'li'ki'a maboma, na kukuibya ndi'la wakane kosopolelwa."},{"book":"Luka","chapter":"19","verse":"44","text":"Bakutimbatimba wenga pamope na bana bako bababile nkati ya ingu'mbi' yako, baakulekyali ata liwe limo panani ya li'ngi', kwa mwanjaa wautangiteli nsimu Nnu'ngu' paakwisili kukuyangatiya.”"},{"book":"Luka","chapter":"19","verse":"45","text":"Bu'kapo, Yesu aayingi mulua lwa Nyumba ya Nnu'ngu' no tumbwa kwabi'nga asulusi,"},{"book":"Luka","chapter":"19","verse":"46","text":"Nembe ngabaya, “Iandikilwe, ‘Nyumba yangu' yapanga nyumba yo salilya,’ lakini mwenga muipangite ibe mbango ya apokonyoli.”"},{"book":"Luka","chapter":"19","verse":"47","text":"Yesu aai kayi'gana mulua lwa Nyumba ya Nnu'ngu' kila lisu'ba. Api'ndo ba dini, balimu ba salya na alongosi ba bandu baapalike kummulaga."},{"book":"Luka","chapter":"19","verse":"48","text":"Lakini bai ntu'pu' lyopanga, mwanjaa bandu boti baai kabampi'kania muno."}]}