{"data":[{"book":"Jems","chapter":"2","verse":"1","text":"Gu khuiinothek nane bumuiithek, Gathek ro biisiie pha Ithong Isu Masi pha migiphothek duiine, nathek ne branthek shii ithek ro fuang è doh yi pha ji duiine khuchung de haro-ahand rabo."},{"book":"Jems","chapter":"2","verse":"2","text":"Yangne nathek ro male shii bukho bran yi san pha mihen hen ne chiih-è wie yung guii ne wuii ruii pha de um phro, chiih-è dusho yi ihèg yungthek guii ne wuii ruii pha de um ruii phro."},{"book":"Jems","chapter":"2","verse":"3","text":"Nathek è yung wie guii ne wuii ruii pha ji shii muna ilab rek ne aishii yao, “ichiih wie ithua shii dug bo,” jishii dusho bran shii yao, “Diichiih shii riu bo, dinne ichiih nyiak gu lai moe shii dug bo,”"},{"book":"Jems","chapter":"2","verse":"4","text":"Chiihphado nathek ne nawaithek duchoi shii yoh yoh rek ne awie pha munow jihà ichiig rek ara ro"},{"book":"Jems","chapter":"2","verse":"5","text":"Yoi bo, gu khuiino nane bumuiithek! Hamangkhung-aphuii è ichiih soh shii dusho shii gua ne migi shii bukho rey yi chiih-è ai è hanyie shii miie pho shii sbang rek pha sajathua shii mua yi ro."},{"book":"Jems","chapter":"2","verse":"6","text":"Jishii nathek è dusho shii ilab arek! hanyie è nathek shii diig phi ne chuathek moe shii ri ne noh pha bukho hìthek asi bey!"},{"book":"Jems","chapter":"2","verse":"7","text":"Nathek shii nyie wie ibeng phi pha ji shii awie pha yao pha jine ithek ro."},{"book":"Jems","chapter":"2","verse":"8","text":"2:8: Lew 19:18 Nathek è sajathua pha Iphey ji nuii arone nathek ne izai blia rek chak ro, nyie yie jigigam shii yao pha duiine, “nawai shii miie pha duiine hadung-haluii pho shii miie bo.”"},{"book":"Jems","chapter":"2","verse":"9","text":"Nathek yi branthek shii ithek ro fuang è dong pha ji shii duiine rek arone, nathek ne layog pha ichiig rek ro, chiih-è Iphey shii makhak-riing rek chiih-è nathek ne Iphey chui pho duiine Iphey è the ro."},{"book":"Jems","chapter":"2","verse":"10","text":"Hanyie magunde Muyung jia shii chui arone Iphey zab shii chui pha ichiig rey dun ro."},{"book":"Jems","chapter":"2","verse":"11","text":"2:11: Mul 20:14; Iphy 5:18; Mul 20:13; Mul 5:17 Chiih-è hanyie jia è siulao arek rabo ne yao pha ji è de sgoh arek rabo ne yao ro. Nathek è siulao arek magunde nathek è sgoh rek arone nathek ne Iphey chui pho rey dun ro."},{"book":"Jems","chapter":"2","verse":"12","text":"Hanyie shii Ichad rek phi pha Iphey è chua ruii pha branthek duiine nathek ne yao ne blia rek bo."},{"book":"Jems","chapter":"2","verse":"13","text":"Hamangkhung-aphuii ne hanyie è bushun arek pho shii chua mage shii ai ne bushun arek phi phro; jishii chua pha ji shii ne bushun yang dun phro."},{"book":"Jems","chapter":"2","verse":"14","text":"Gu iijiiakthek, nathek è nawaithek shii migi um rone yao jishii nathek è blia arek arone nathek ne nyie wie lei? Nathek shii ji pha migi è ragia nyarek nebey?"},{"book":"Jems","chapter":"2","verse":"15","text":"Yangne khuiinothek nane bumuiithek hanyie yungthek chid pha um chiih-è chie pha acho phade um."},{"book":"Jems","chapter":"2","verse":"16","text":"Nathek è ithek shii yao, “Hamangkhung-aphuii nathek shii khirzey phi bo! Lua rai ne wie chie bone yao!”—ithek chai shii nyie chid pha um pha ji shii nathek è aphi arone nyie phua phlei?"},{"book":"Jems","chapter":"2","verse":"17","text":"Ji-è hìne migi rog shii ro: Blia arek pha migi rek bie arone, jine iy-iy ro."},{"book":"Jems","chapter":"2","verse":"18","text":"Jimagunde giak è yao, “Bran jia shii migi um, gai shii blia um.” Gu è chang pha ji ne, “Hanyie yi blia arek pha migi um rone gu shii riig yi mage bo. Gu ne nathek shii gu blia ji è migi um rone riig yi pha ro.”"},{"book":"Jems","chapter":"2","verse":"19","text":"Hamangkhung-aphuii ne jia bie rone nathek migi rek nebey? Wie! Ibuiithek de migi rek ne rum ne sham ro."},{"book":"Jems","chapter":"2","verse":"20","text":"Nathek bi-ìe! Nathek ne blia arek pha migi rek pha ji adunmey rone doh yi pha yang bey?2:20: kho-oi; giak jigizey shii umkheb."},{"book":"Jems","chapter":"2","verse":"21","text":"2:21: Igo 22:1-14 Nyie khi-èrek ne gethek ro blang Abraham ne Hamangkhung-aphuii rog shii giang rai? Hì ne ai blia è rey phro, nyieliieshii ai è awairo dufuii Isakh shii sraibao shii phi muii."},{"book":"Jems","chapter":"2","verse":"22","text":"Nathek adoh ba bey? Airo migi nane blia ne ò jia shii blia rek phro; ai ro bliathek è migi shii khriig rek phi."},{"book":"Jems","chapter":"2","verse":"23","text":"2:23: Igo 15:6; 2Phal 20:7; Aij 41:8 Ji è yao pha ji è jigigam ne izai rey, “Abraham è Hamangkhung-aphuii shii migi rek, chiih-è nyieliieshii airo migi shii Hamangkhung-aphuii è giang rone nuii.” Ji-è Abraham shii ne Hamangkhung-aphuii ro iijiiak rone ho."},{"book":"Jems","chapter":"2","verse":"24","text":"Chiihphado, nathek ne ìdjong, hìne airo blia ji è ai ne Hamangkhung-aphuii rog shii giang rai, chiih-è airo migi jijia ji è arey phro."},{"book":"Jems","chapter":"2","verse":"25","text":"Hì ne siulao rek pha Rahab ro. Ai de ai blia ji è Hamangkhung-aphuii rog shii giang rey, nyieliieshii ai è Israelphothek bujuw pho shii wieho ne ithek shii gai lumuii è yo yi pha nong phi"},{"book":"Jems","chapter":"2","verse":"26","text":"Ji-è ragung oi pha siu ne iy-iy ro, ji duiine blia arek pha migi ne iy-iy ro."}]}