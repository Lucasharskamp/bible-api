{"data":[{"book":"Zekraia Sekaraia","chapter":"7","verse":"1","text":"Hagi Dairusi'ma kinima mani'neno kegavama huno e'neana 4'a kafu evutegeno 9ni ikana Kislevie hu'za nehaza ikamofona 4 kna zupa Ra Anumzamo'a Zekaraia'na amanage huno nasmi'ne."},{"book":"Zekraia Sekaraia","chapter":"7","verse":"2","text":"Hagi Beteli kumate vahe'mo'za Ra Anumzamofo avesizanku antahige'za kehogu, Sareza'ma, Regem-melekine, mago'a vahetaminena huzmante'naze."},{"book":"Zekraia Sekaraia","chapter":"7","verse":"3","text":"Zamagra e'za Monafi sondia vahe'mofo Ra Anumzamofo nompima eri'zama eneriza kasnampa vahe'ene pristi vahetaminena amanage hu'za eme zamantahigegahaze. Rama'a kafuzagefima zavi krafagema nehuta, ne'zama a'o huta nunamuma hutama e'nonaza huta, 5fu ikampina zavi krafa nehuta ne'zana a'o huta nunamuna huta vugahuno?"},{"book":"Zekraia Sekaraia","chapter":"7","verse":"4","text":"Anante Monafi sondia vahe'mofo Ra Anumzamo'a amanage huno nasami'ne,"},{"book":"Zekraia Sekaraia","chapter":"7","verse":"5","text":"Maka ama mopafi vahe'ene pristi vahetaminena amanage hunka zamantahigo, tamagra 70'a kafufima 5fu ikante'ene 7ni ikante'enema ne'zama a'o huta zavi krafa nehuta, nunamuma hu'nazana tamage huta Nagrite ne'zana a'o huta nunamuna hu'nazafi?"},{"book":"Zekraia Sekaraia","chapter":"7","verse":"6","text":"Hagi ne'zane tinema ne'nazana tamagra'agu nentahita ne'nazafi?"},{"book":"Zekraia Sekaraia","chapter":"7","verse":"7","text":"Hagi ama ana nanekea Jerusalemi kumapima knare nomani'zante mani'nazageno, ana tavaonte'ma me'nea kumatmimpine sauti kazigama me'nea mopafi Negevi vahe'mo'zama mani vite'zama mani'nageno'a, Ra Anumzamo'a ko'ma mani'naza kasanampa vahetamimpina huvazino, ama ana nanekea ontamasami'neo?"},{"book":"Zekraia Sekaraia","chapter":"7","verse":"8","text":"Anante Ra Anumzamo'a amanage huno Zekaraiana asami'ne."},{"book":"Zekraia Sekaraia","chapter":"7","verse":"9","text":"Monafi sondia vahe'mofo Ra Anumzamo'a amanage hu'ne, knare huta maka vahe knazana refko nehuta, mago mago'mota asunku ohunte ahunte nehuta knare avu'ava ohunte ahunte hiho."},{"book":"Zekraia Sekaraia","chapter":"7","verse":"10","text":"Ana nehuta kento a'nene, megusa mofavreramine, ruregati'ma tamagri'enema emani'naza vahe'ene, zamunte omane vahe'enena knazana zamita zamazeri havizana nosuta, tamagra ramagra ontahi haviza antahi havizana huta tamazeri haviza osiho."},{"book":"Zekraia Sekaraia","chapter":"7","verse":"11","text":"Hianagi zamagra ana kema antahizankura zamavaresra nehu'za, zamagu'a eri hankaveti'naze. Ana nanekema antahizankura zamefi hunemi'za, zamagesa renkanire'naze."},{"book":"Zekraia Sekaraia","chapter":"7","verse":"12","text":"Monafi sondia vahe'mofo Ra Anumzamo'ma Avamu'afima korapa'ma mani'naza kasnampa vahete'ma atregeno'ma e'nea nanekea zamagu'amo'a havegna huno hankaveti'neankiza ontahi'naze. E'ina hu'negu Monafi sondia vahe'mofo Ra Anumzamo'a tusi'a arimpa ahezmante'ne."},{"book":"Zekraia Sekaraia","chapter":"7","verse":"13","text":"Monafi sondia vahe'mofo Ra Anumzamo'a anage hu'ne, Nagrama kema nehuge'za, nagri nanekea ontahi'nazanki'na, zamagrama kema hanage'na, zamagri nanekea ontahigahue huno hu'ne."},{"book":"Zekraia Sekaraia","chapter":"7","verse":"14","text":"Ana nehu'na hankro zahomo kagikagi huno kugusopa eri hareankna hu'na zamazeri atrenuge'za, antahiza keza osu'nesaza mopafi umani emani hugahaze. Ana hanugeno atre'zama vanaza mopamo'a, haviza huno vahe omani ka'ma mopa megahie."}]}