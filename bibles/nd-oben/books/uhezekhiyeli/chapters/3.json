{"data":[{"book":"UHezekhiyeli","chapter":"3","verse":"1","text":"Wasesithi kimi, “Ndodana yomuntu, dlana okuphambi kwakho, dlana umqulu lo; ube ususiyakhuluma kuyo indlu ka-Israyeli.”"},{"book":"UHezekhiyeli","chapter":"3","verse":"2","text":"Ngakho ngavula umlomo wami, wasengipha umqulu ukuba ngiwudle."},{"book":"UHezekhiyeli","chapter":"3","verse":"3","text":"Wasesithi kimi, “Ndodana yomuntu, dlana umqulu lo engikunika wona ugcwalise isisu sakho ngawo.” Ngakho ngawudla, njalo emlonyeni wami wawuzwakala umnandi njengoluju."},{"book":"UHezekhiyeli","chapter":"3","verse":"4","text":"Wasesithi kimi, “Ndodana yomuntu, hamba khathesi nje endlini ka-Israyeli ukhulume amazwi ami kubo."},{"book":"UHezekhiyeli","chapter":"3","verse":"5","text":"Kawuthunywa ebantwini abalolimi olungaziwayo lolunzima, kodwa endlini ka-Israyeli,"},{"book":"UHezekhiyeli","chapter":"3","verse":"6","text":"hatshi ebantwini abanengi abolimi olungaziwayo lolunzima, ongeke uzwe abakutshoyo. Ngeqiniso aluba kade ngikuthume kubo kade bezakulalela."},{"book":"UHezekhiyeli","chapter":"3","verse":"7","text":"Kodwa indlu ka-Israyeli kayifuni ukukulalela ngoba kabafuni kungilalela, ngoba yonke indlu ka-Israyeli ilukhuni njalo ilenkani."},{"book":"UHezekhiyeli","chapter":"3","verse":"8","text":"Kodwa lawe ngizakwenza ube lenkani lobulukhuni njengabo."},{"book":"UHezekhiyeli","chapter":"3","verse":"9","text":"Ngizakwenza ubuso bakho bube njengelitshe elilukhuni kulawo wonke, elilukhuni kulelitshe lomlilo. Ungabesabi kumbe bakuthuthumelise, lanxa beyindlu ehlamukayo.”"},{"book":"UHezekhiyeli","chapter":"3","verse":"10","text":"Njalo wathi kimi, “Ndodana yomuntu, lalela kakuhle njalo uwabeke enhliziyweni wonke amazwi engiwatsho kuwe."},{"book":"UHezekhiyeli","chapter":"3","verse":"11","text":"Hamba khathesi nje ebantwini belizwe lakini abasekuthunjweni ukhulume labo. Uthi kubo, ‘Nanku okutshiwo nguThixo Wobukhosi,’ loba bezalalela kumbe bangalaleli.”"},{"book":"UHezekhiyeli","chapter":"3","verse":"12","text":"Lapho-ke uMoya wangiphakamisa, kwathi ngemva kwami ngezwa umdumo ondindizelayo sengathi yinkazimulo kaThixo eyaphakama endaweni eyayime kuyo!"},{"book":"UHezekhiyeli","chapter":"3","verse":"13","text":"Umdumo wezimpiko zezidalwa eziphilayo zigudlana lomdumo wamavili eceleni kwazo, umdumo wokundindizela okukhulu."},{"book":"UHezekhiyeli","chapter":"3","verse":"14","text":"UMoya wasungiphakamisela phezulu ungisusa, njalo ngahamba ngomoya otshisekayo lokuthukuthela komoya wami lesandla esilamandla sikaThixo siphezu kwami."},{"book":"UHezekhiyeli","chapter":"3","verse":"15","text":"Ngafika kwababethunjiwe ababehlala eTheli Abhibhi phansi koMfula uKhebhari. Khonapho-ke, lapho ababehlala khona, ngahlala labo insuku eziyisikhombisa ngiphelelwe ngamandla."},{"book":"UHezekhiyeli","chapter":"3","verse":"16","text":"Ekupheleni kwensuku eziyisikhombisa ilizwi likaThixo lafika kimi lisithi,"},{"book":"UHezekhiyeli","chapter":"3","verse":"17","text":"“Ndodana yomuntu, sengikwenze umlindi wendlu ka-Israyeli; ngakho zwana ilizwi engilikhulumayo ubanike isixwayiso esivela kimi."},{"book":"UHezekhiyeli","chapter":"3","verse":"18","text":"Nxa ngisithi emuntwini omubi, ‘Wena uzakufa impela,’ wena ungamxwayisi kumbe ukhulume ukuba umyekelise izindlela zakhe ezimbi ukuze asindise ukuphila kwakhe, lowomuntu omubi uzafela izono zakhe, kuthi wena ngikubeke icala legazi lakhe."},{"book":"UHezekhiyeli","chapter":"3","verse":"19","text":"Kodwa nxa umuntu omubi umxwayisa yena angaphenduki ebubini bakhe kumbe ezindleleni zakhe ezimbi, uzafela izono zakhe, kodwa wena uyabe uziphephisile."},{"book":"UHezekhiyeli","chapter":"3","verse":"20","text":"Njalo nxa umuntu olungileyo eguquka ekulungeni kwakhe enze okubi, mina ngibeke isikhubekiso phambi kwakhe, uzakufa. Njengoba nxa wena ungamxwayisanga, uzafela izono zakhe. Izinto ezilungileyo azenzayo kaziyikukhunjulwa, njalo wena ngizakubeka icala legazi lakhe."},{"book":"UHezekhiyeli","chapter":"3","verse":"21","text":"Kodwa nxa uxwayisa umuntu olungileyo ukuba angoni lakanye uyabe uziphephisile.”"},{"book":"UHezekhiyeli","chapter":"3","verse":"22","text":"Isandla sikaThixo sasiphezu kwami lapho, njalo wathi kimi, “Sukuma uye egcekeni ngizakhuluma lawe khona.”"},{"book":"UHezekhiyeli","chapter":"3","verse":"23","text":"Ngakho ngasukuma ngaya egcekeni. Inkazimulo kaThixo yayimi lapho, injengenkazimulo engangiyibone phansi koMfula uKhebhari, ngathi mbo phansi ngobuso."},{"book":"UHezekhiyeli","chapter":"3","verse":"24","text":"Lapho-ke uMoya wangena kimi wangimisa ngezinyawo zami. Wakhuluma wathi kimi, “Hamba uyezivalela endlini yakho."},{"book":"UHezekhiyeli","chapter":"3","verse":"25","text":"Njalo, wena ndodana yomuntu, bazakubopha ngemichilo; uzabotshwa ukuze ungayi phandle ebantwini."},{"book":"UHezekhiyeli","chapter":"3","verse":"26","text":"Ngizakwenza ulimi lwakho lunamathele elwangeni lomlomo wakho ukuze uthule unganelisi ukubakhuza lanxa beyindlu ehlamukayo."},{"book":"UHezekhiyeli","chapter":"3","verse":"27","text":"Kodwa nxa sengikhuluma lawe ngizavula umlomo wakho, njalo uzakuthi kubo, ‘Nanku okutshiwo nguThixo Wobukhosi.’ Loba ngubani ozalalela myekele alalele, njalo loba ngubani ozakwala myekele ale; ngoba bayindlu ehlamukayo.”"}]}