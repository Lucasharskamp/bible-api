{"data":[{"book":"Marek","chapter":"4","verse":"1","text":"Jednou Ježíš opět učil na břehu jezera. A protože se kolem něho znovu shromáždily davy lidí, nastoupil do člunu a odtud mluvil k těm, kteří byli na břehu."},{"book":"Marek","chapter":"4","verse":"2","text":"Ježíš své učení často vkládal do zvláštních obrazů – podobenství. Toto je jedno z nich:"},{"book":"Marek","chapter":"4","verse":"3","text":"„Poslouchejte! Jeden rolník se vydal na pole, aby zasel obilí."},{"book":"Marek","chapter":"4","verse":"4","text":"Ne každé zrno však padlo na vhodnou půdu. Některá se dostala na okraj cesty, kde je sezobali ptáci."},{"book":"Marek","chapter":"4","verse":"5","text":"Jiná padla na skálu, kde bylo jen málo půdy."},{"book":"Marek","chapter":"4","verse":"6","text":"Tam sice zrna brzy vyklíčila, ale ve slunečním žáru osení uschlo, protože kořínky v mělké vrstvě země neměly dost vláhy."},{"book":"Marek","chapter":"4","verse":"7","text":"Jiná zrna zapadla mezi bodláčí, které záhy mladé rostlinky udusilo, takže ani nenasadily klasy."},{"book":"Marek","chapter":"4","verse":"8","text":"Ovšem to zrní, které padlo do úrodné půdy, přineslo třicetinásobný, jiné dokonce šedesáti – až stonásobný užitek.“"},{"book":"Marek","chapter":"4","verse":"9","text":"„Kdo má uši k naslouchání, ten ať poslouchá a přemýšlí,“ uzavřel Ježíš."},{"book":"Marek","chapter":"4","verse":"10","text":"Později, když byl sám se svými dvanácti učedníky, ptali se ho: „Jak máme tvým podobenstvím rozumět?“"},{"book":"Marek","chapter":"4","verse":"11","text":"„Vy, kteří mi býváte nablízku,“ odpověděl, „jste už pochopili mnohé z tajemství Božího království. Ale těm, co jsou ještě opodál, se to snažím vysvětlovat v podobenstvích."},{"book":"Marek","chapter":"4","verse":"12","text":"Je však o nich psáno v proroctví:"},{"book":"Marek","chapter":"4","verse":"13","text":"Jestliže ovšem ani vy nechápete tento jednoduchý obraz, jak potom porozumíte všem dalším, které vám chci vyprávět?"},{"book":"Marek","chapter":"4","verse":"14","text":"Zde je tedy výklad: Tím rolníkem, o kterém jsem mluvil, je každý, kdo lidem přináší Boží poselství, aby je zasel do jejich života jako dobrou setbu."},{"book":"Marek","chapter":"4","verse":"15","text":"Srdce některých posluchačů je tvrdé jako ušlapaná cesta. Satan okamžitě přichází a usiluje o to, aby zapomněli, co slyšeli."},{"book":"Marek","chapter":"4","verse":"16","text":"Mělká skalnatá půda představuje srdce nestálých lidí. Boží poselství vyslechnou a radostně přijmou,"},{"book":"Marek","chapter":"4","verse":"17","text":"jsou však povrchní a slovo u nich nepronikne do hloubky. I když si zpočátku vedou dobře, odpadají, jakmile mají pro víru trpět."},{"book":"Marek","chapter":"4","verse":"18","text":"Půda zaplevelená bodláčím je obrazem lidí, kteří dobrou Boží zprávu sice vyslechnou a přijmou,"},{"book":"Marek","chapter":"4","verse":"19","text":"ale všední starosti, záliba v majetku a touha po blahobytu Boží poselství v srdci udusí, takže zůstane bez užitku."},{"book":"Marek","chapter":"4","verse":"20","text":"Úrodné půdě se podobají ti, kteří bez výhrad přijímají Boží zvěst, a proto mohou přinést bohatou sklizeň – někteří dokonce mimořádnou sklizeň.“"},{"book":"Marek","chapter":"4","verse":"21","text":"„Když někdo z vás rozsvítí lampu, zakryje ji snad nádobou nebo ji strčí pod postel, aby zakryl její světlo? Určitě ne! Umístí ji tak, aby svítila."},{"book":"Marek","chapter":"4","verse":"22-24","text":"Všechno, co je dosud skryto, vyjde najevo a tomu, co je nesrozumitelné, bude porozuměno. Dobře poslouchejte, co vám říkám. Kolik jste ochotni přijmout, tolik dostanete a ještě vám bude přidáno."},{"book":"Marek","chapter":"4","verse":"25","text":"Kdo už něco pochopil, porozumí ještě víc; kdo o to nestojí, přijde o všechno.“"},{"book":"Marek","chapter":"4","verse":"26","text":"Dále Ježíš vyprávěl jiné podobenství: „S Božím královstvím je to jako s rolníkem, který oseje pole a odejde."},{"book":"Marek","chapter":"4","verse":"27","text":"Dny plynou, zrno vyklíčí a roste ve dne v noci, aniž by se o ně musel nějak starat nebo mu pomáhat."},{"book":"Marek","chapter":"4","verse":"28","text":"Půda sama dává semenu, co potřebuje k růstu. Nejdříve vzejde klíček, pak vyroste stéblo, potom klas."},{"book":"Marek","chapter":"4","verse":"29","text":"A když v něm nakonec dozraje zrno, přijde rolník a sklidí je.“"},{"book":"Marek","chapter":"4","verse":"30","text":"„Jak ještě znázornit Boží království? K čemu ho přirovnat?“ uvažoval Ježíš."},{"book":"Marek","chapter":"4","verse":"31","text":"„Je to s ním jako se seménkem hořčice."},{"book":"Marek","chapter":"4","verse":"32","text":"To sice patří mezi nejmenší semena, ale vyroste z něho největší bylina na poli. Na jejích větvích mohou dokonce hnízdit ptáci.“"},{"book":"Marek","chapter":"4","verse":"33","text":"Ještě mnoho podobných obrazů Ježíš použil, aby lidem přiblížil svoje učení."},{"book":"Marek","chapter":"4","verse":"34","text":"Když mluvil veřejně, používal výhradně přirovnání. Když však potom býval se svými učedníky o samotě, všechno jim vysvětloval."},{"book":"Marek","chapter":"4","verse":"35","text":"K večeru toho dne vyzval Ježíš své učedníky: „Přeplavme se na druhou stranu jezera.“"},{"book":"Marek","chapter":"4","verse":"36","text":"Odrazili tedy s lodí, ve které seděl, a vzdalovali se od zástupů na břehu. Několik člunů však vyplulo za nimi."},{"book":"Marek","chapter":"4","verse":"37","text":"Zanedlouho se strhla silná větrná bouře. Vysoké vlny dorážely na člun a ten se začal plnit vodou."},{"book":"Marek","chapter":"4","verse":"38","text":"Ježíš však klidně spal na zádi, s poduškou pod hlavou. Učedníci ho probudili: „Mistře, tobě je jedno, že se potápíme?“"},{"book":"Marek","chapter":"4","verse":"39","text":"Ježíš vstal, okřikl vítr a poručil vlnám: „Uklidněte se!“ V tu chvíli se vítr utišil a kolem se rozhostil klid."},{"book":"Marek","chapter":"4","verse":"40","text":"Pak se Ježíš obrátil na učedníky: „Proč jste se tolik báli? Copak mi nedůvěřujete?“"},{"book":"Marek","chapter":"4","verse":"41","text":"Byli tím vším ohromeni a ptali se jeden druhého: „Kdo to jen může být, že ho poslouchá vítr i voda?“"}]}