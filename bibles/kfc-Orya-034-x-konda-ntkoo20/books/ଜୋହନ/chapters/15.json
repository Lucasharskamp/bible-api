{"data":[{"book":"ଜୋହନ","chapter":"15","verse":"1","text":"ନାନ୍ ସତେନେ ଅଙ୍ଗୁର୍‍ ତିୱା, ମାରି ମା ବୁବା ପାଣିକିନିକାନ୍‌ ।"},{"book":"ଜୋହନ","chapter":"15","verse":"2","text":"ନା ମାନୁ ମାନି ଆମା କମାଦୁ ପଲ୍‌ ଆସ୍‌ଏତିଙ୍ଗ୍‌, ଆୟାକା କାତ୍‌ନା ପୋକ୍‌ନାନ୍‌; ମାରି ଆମା କମାଦୁ ପଲ୍‌ ଆସ୍‌ନାତ୍‌, ଆବେନ୍‌ ନାଣ୍ତ ଆସ୍‌ତେଙ୍ଗ୍‌ ଇଜି ୱାନ୍‌ ତାନେଙ୍ଗ୍‌ କୟ୍‍ଜି ସେବା କିନ୍‌ନାନ୍‌ ।"},{"book":"ଜୋହନ","chapter":"15","verse":"3","text":"ନାନ୍ ମିଙ୍ଗିଁ ଏମେ ବାକ୍ୟ ୱେର୍‌ତାମାନା, ଆୟାଉଣ୍ତିଙ୍ଗ୍‌ ମିର୍‌ ନର୍‌ୟାଆତି ୱିସ୍‌ତିମାନିଦେର୍‌ ।"},{"book":"ଜୋହନ","chapter":"15","verse":"4","text":"ନା ମାନୁ ମାନ୍‌ଡ଼୍ରୁ, ଆବେଟ୍‌ ନାନ୍ ମିମାନୁ ତେବାନା । ଏଣ୍ତେସ୍‌ କମା ଅଙ୍ଗୁର୍‍ ତିୱାଦୁ ମାନ୍‌ଏତିଙ୍ଗ୍‌ ନିଜେଦାନ୍‌ ପଲ୍‌ ଆସ୍‌ତେଙ୍ଗ୍‌ ଆଟ୍‍ଏତ୍‍, ଆୟାୱାଜା ମିର୍‌ ବା ନା ମାନୁ ମାନ୍‌ଏତିଙ୍ଗ୍‌ ପଲ୍‌ ଆସ୍‌ତେଙ୍ଗ୍‌ ଆଟ୍‍ଇଦେର୍‍ ।"},{"book":"ଜୋହନ","chapter":"15","verse":"5","text":"ନାନ୍ ଅଙ୍ଗୁର୍‍ ତିୱା, ମିର୍‌ କମେଙ୍ଗ୍‌, ଏନ୍‌ ନାମାନୁ ମାନ୍‌ନାନ୍‌ ମାରି ନାନ୍ ଏମାନୁ ମାନା, ୱାନ୍‌ ନାଣ୍ତ ପଲ୍‌ ଆସ୍‌ନାତ୍‌; ଇରିଙ୍ଗ୍‌ ନାଙ୍ଗିଁ ଡ଼ିସ୍‌ତିଙ୍ଗ୍‌ ମିର୍‌ ଇନିକା କିଦେଙ୍ଗ୍‌ ଆଟ୍‍ଇଦେର୍‍ ।"},{"book":"ଜୋହନ","chapter":"15","verse":"6","text":"ଏନ୍‌ ଏସ୍‌କାଙ୍ଗ୍‌ ନାମାନୁ ମାନ୍‌ଏନ୍‌, ଆରିଙ୍ଗ୍‌ ୱାନିଙ୍ଗ୍‌ କାତ୍‌ନିମାନି କମେଙ୍ଗ୍‌ ୱାଜା ଆତେରେ ପୋକ୍‌ନାର୍‌ ମାରି ୱାର୍‌ନା ସୋନାତ୍‌, ଇୟାୱାଜା କମେଆଙ୍ଗାଁ ଲୋକୁ ଉଣ୍ତା କିଜି ସିସୁଦୁ ପୋକ୍‌ନାର୍‌ ମାରି ଆୟା କମେଙ୍ଗ୍‌ ୱେନ୍‌ସନ୍‌ନେ ।"},{"book":"ଜୋହନ","chapter":"15","verse":"7","text":"ଜଦି ମିର୍‌ ନାମାନୁ ମାନ୍‌ଡ଼୍ରୁ, ମାରି ନା ବାକ୍ୟ ମିମାନୁ ମାନାତ୍‌, ଆରିଙ୍ଗ୍‌ ଆମା ବିସୟ୍‌ ବଦା କିନିଦେର୍‌, ଆକା ଲସ୍‌ତୁ, ମାରି ମି ଉଣ୍ତିଙ୍ଗ୍‌ ଆକା ଆନାତ୍‌ ।"},{"book":"ଜୋହନ","chapter":"15","verse":"8","text":"ମିର୍‌ ନାଣ୍ତ ପଲ୍‌ ଆସ୍‌ତିଙ୍ଗ୍‌ ମା ବୁବା ଦନ୍ୟବାଦ୍‌ ପୟ୍‌ନାନ୍‌, ମାରି ମିର୍‌ ନା ସତ୍‌ତି ସିସୁର୍‍ ଆନିଦେର୍‌ ।"},{"book":"ଜୋହନ","chapter":"15","verse":"9","text":"ବୁବା ଏଣ୍ତେସ୍‌ୱାଜା ନାଙ୍ଗିଁ ଜିବନ୍‌ନୋତାମାନାନ୍‌, ନାନ୍ ବା ଆୟାୱାଜା ମିଙ୍ଗିଁ ଜିବନ୍‍ନୋତାମାନାନ୍‍; ନା ଜିବନ୍‌ନୋନିମାଣାନ୍‍ ତିର୍‌ ଆଜି ମାନ୍‌ଡ଼୍ରୁ ।"},{"book":"ଜୋହନ","chapter":"15","verse":"10","text":"ନାନ୍ ଏଣ୍ତେସ୍‌ ମା ବୁବାଦି ମାଟାଦିଙ୍ଗ୍‌ ମାନାଜି ୱାନି ଜିବନ୍‍ନୋନିମାଣାନ୍‍ ତିର୍‌ ଆତାମାନା, ଆୟାୱାଜା ମିର୍‌ ଏସ୍‌କାଙ୍ଗ୍‌ ନା ମାଟାଦିଙ୍ଗ୍‌ ମାନାନିଦେର୍‌, ଆରିଙ୍ଗ୍‌ ନା ଜିବନ୍‌ନୋନିମାଣାନ୍‍ ତିର୍‌ ଆନି ତେବାନିଦେର୍‌ ।"},{"book":"ଜୋହନ","chapter":"15","verse":"11","text":"ନା ୱେଡ଼ିକା ଏଣ୍ତେସ୍‌ ମି ମାନୁ ତେବାତାନ୍‌, ମାରି ମି ୱେଡ଼ିକା ଏଣ୍ତେସ୍‌ ବର୍ତି ଆନାତ୍‌, ଇୟାଉଣ୍ତିଙ୍ଗ୍‌ ନାନ୍ ଇୟାୱିଜୁ ମିଙ୍ଗିଁ ୱେର୍‌ତା ।"},{"book":"ଜୋହନ","chapter":"15","verse":"12","text":"ନାନ୍ ଏଣ୍ତେସ୍‌ ମିଙ୍ଗିଁ ଜିବନ୍‌ନୋତା ମାନା, ମିର୍‌ ବା ଆୟାୱାଜା ନିଜେନିଜେଦିଙ୍ଗ୍‌ ଜିବନ୍‌ନଦୁ, ଇକା ନା ଆଦେସ୍‌ ।"},{"book":"ଜୋହନ","chapter":"15","verse":"13","text":"ନିଜେଦି ସଙ୍ଗ୍‌ତିଲୋକା ଉଣ୍ତିଙ୍ଗ୍‌ ନିଜେଦି ଜିବନ୍‌ ସିନି ବାଦୁଲୁ ଏନ୍‌ ମାରି ନାଣ୍ତ ପେରି ଜିବନ୍‌ନୋନିକା ସିଲେତ୍‌ ।"},{"book":"ଜୋହନ","chapter":"15","verse":"14","text":"ନାନ୍ ମିଙ୍ଗିଁ ଆମା ମାଟା ସିତାମାନା, ଆୟାକା ଜଦି ମାନାନିଦେର୍‌, ଆରିଙ୍ଗ୍‌ ମିର୍‌ ନା ସଙ୍ଗ୍‍ ।"},{"book":"ଜୋହନ","chapter":"15","verse":"15","text":"ନାନ୍ ମିଙ୍ଗିଁ ମାରି ସାକର୍‌ ଇଜି ଇନ୍‌ଏ, ଇରିଙ୍ଗ୍‌ ମାଲିକ୍‌ ଇନିକା କିନ୍‌ନାନ୍‌, ସାକର୍‌ ଆକା ନେସ୍‌ଏପ୍‌, ମାତର୍‌ ନାନ୍ ମିଙ୍ଗିଁ ସଙ୍ଗ୍‍ ଇଜି ଇର୍ହାମାନା, ଇରିଙ୍ଗ୍‌ ନାନ୍ ମା ବୁବାଦିମାଣ୍‌ନା ଇନି ଇନିକା ୱେର୍‌ଆମାନା, ଆୟାୱିଜୁ ମିଙ୍ଗିଁ ୱେର୍‌ତାମାନା ।"},{"book":"ଜୋହନ","chapter":"15","verse":"16","text":"ମିର୍‌ ନାଙ୍ଗିଁ ଆସ୍‌କିଇଦେର୍‌, ମାତର୍‌ ନାନ୍ ମିଙ୍ଗିଁ ଆସ୍‌କିତାମାନା, ମାରି ମିର୍‌ ଏଣ୍ତେସ୍‌ ସୋଲ୍‌ସ ପଲ୍‌ ଆସିସ୍‌କିଦୁ ମାରି ମି ପଲ୍‌ ତିର୍‍ ତେବାତାନ୍‌, ଇୟାଉଣ୍ତିଙ୍ଗ୍‌ ମିଙ୍ଗିଁ ଆସ୍‌କିତାମାନା । ଆବେଟ୍‌ ମିର୍‌ ନା ଦର୍‌ତାନ୍‌ ବୁବେଙ୍ଗ୍‌ ଆମାକା ଲସ୍‌ନିଦେର୍‌, ୱାନ୍‌ ଆକା ମିଙ୍ଗିଁ ସିନାନ୍‌;"},{"book":"ଜୋହନ","chapter":"15","verse":"17","text":"ମିର୍‌ ଏଣ୍ତେସ୍‌ ନିଜେନିଜେଦିଙ୍ଗ୍‌ ଜିବନ୍‌ନଦୁ, ଇୟାଉଣ୍ତିଙ୍ଗ୍‌ ନାନ୍ ମିଙ୍ଗିଁ ଇୟାୱିଜୁ ମାଟା ସିଜିନା ।"},{"book":"ଜୋହନ","chapter":"15","verse":"18","text":"ଜଦି ଜଗତ୍‌ ମିଙ୍ଗିଁ କାଡ଼୍‌ନାତ୍‌, ଆରିଙ୍ଗ୍‌ ମିଙ୍ଗିଁ କାଡ଼ିନି ଆଗ୍‌ଡ଼ି ଆକା ଜେ ନାଙ୍ଗିଁ କାଡ଼ିତା ମାନାତ୍‌, ଇକା ନେସ୍‌ତୁ ।"},{"book":"ଜୋହନ","chapter":"15","verse":"19","text":"ମିର୍‌ ଜଦି ଇୟା ଦୁନିଆଦିକାର୍‌ ଆତିଦେର୍‌ ମାନ୍ଦି, ଆରିଙ୍ଗ୍‌ ଦୁନିଆ ମିଙ୍ଗିଁ ନିଜେଦିକାର୍‌ ଅଡ଼୍‍ବିଜି ଲାଡ୍‌ କିତାତ୍‌ମାନ୍ଦି; ମାତର୍‌ ନାନ୍ ମିଙ୍ଗିଁ ଆସ୍‌କିଜି ଦୁନିଆଦାନ୍‌ ୱେର୍‌ଏ କିତାମାନା । ଆୟାଉଣ୍ତିଙ୍ଗ୍‌ ଦୁନିଆ ମିଙ୍ଗିଁ କାଡ଼୍‌ନାତ୍‌ ।"},{"book":"ଜୋହନ","chapter":"15","verse":"20","text":"୧୫:୨୦ ମାତିଉ ୧୦:୨୪; ଲୁକ ୬:୪୦; ଜୋହନ ୧୩:୧୬.ସାକର୍‌ ନିଜେଦି ମାଲିକ୍‌ମାଣୁକୁ ପେରିକାନ୍‌ ଆଏନ୍‍, ନାନ୍ ମିଙ୍ଗିଁ ଇୟା ଏମେ ବାକ୍ୟ ୱେର୍‌ତାମାନା, ଆକା ଏତ୍‌କିଦୁ । ଜଦି ୱାର୍‌ ନାଙ୍ଗିଁ ନିଦା କିତାମାନାର୍‌, ଆର୍‌ତିଙ୍ଗ୍‌ ମିଙ୍ଗିଁ ବା ନିଦା କିନାର୍‌; ଜଦି ୱାର୍‌ ନା ବାକ୍ୟ ମାନାତାମାନାର୍‌, ଆରିଙ୍ଗ୍‌ ମି ବାକ୍ୟ ବା ମାନାନାର୍‌ ।"},{"book":"ଜୋହନ","chapter":"15","verse":"21","text":"ମାତର୍‌ ୱାର୍‌ ନା ପୋକ୍‌ତିମାନି ମାଲିକ୍‌ତିଙ୍ଗ୍‌ ନେସ୍‌ଏତିମାନିଙ୍ଗ୍‌ ନା ଦର୍‌ ଉଣ୍ତିଙ୍ଗ୍‌ ମିଙ୍ଗିଁ ଇୟାୱିଜୁ କିନାର୍‌ ।"},{"book":"ଜୋହନ","chapter":"15","verse":"22","text":"ଜଦି ନାନ୍ ୱାଜ ୱାରିଙ୍ଗ୍‌ ଇନ୍‍ଏତି ମାରିଙ୍ଗ୍‌, ଆରିଙ୍ଗ୍‌ ୱାରି ପାପ୍‌ ଆଏତାତ୍‌ମାନ୍ଦି; ମାତର୍‌ ଇଲେଇ ୱାରି ପାପ୍‌ ବିସୟ୍‌ତାନ୍‌ ୱାରି ଇନି ସାଲାକି କିଦେଙ୍ଗ୍‌ ଆଟ୍‍ଏର୍‍ ।"},{"book":"ଜୋହନ","chapter":"15","verse":"23","text":"ଏନ୍‌ ନାଙ୍ଗିଁ କାଡ଼୍‌ନାନ୍‌, ୱାନ୍‌ ମା ବୁବେଙ୍ଗ୍‌ ବା କାଡ଼୍‌ନାନ୍‌ ।"},{"book":"ଜୋହନ","chapter":"15","verse":"24","text":"ଏମେ ପାଣିୱିଜୁ ମାରି ଏନ୍‌ କିଏନ୍‌, ନାନ୍ ଜଦି ଆୟାୱିଜୁ ୱାରି ମାନୁ କିଏତାମାନ୍ଦି, ଆରିଙ୍ଗ୍‌ ୱାରି ପାପ୍‌ ଆଏତାତ୍‌ମାନ୍ଦି; ମାତର୍‌ ଇଲେଇ ୱାର୍‌ ସୁଡ଼ୁତାମାନାର୍‌, ମାରି ନାଙ୍ଗିଁ ମାରି ମା ବୁବେଙ୍ଗ୍‌ ରିଏରିଙ୍ଗ୍‌ବା କାଡ଼ିତାମାନାର୍‌ ।"},{"book":"ଜୋହନ","chapter":"15","verse":"25","text":"ମାତର୍‌ ୱାର୍‌ ମାଟାସିଲିକାବା ନାଙ୍ଗିଁ କାଡ଼ିତାର୍‌, ୱାରି ଦାର୍ମୁସାସ୍ତ୍ରଦୁ ରାସ୍‍ତିମାନି ଇୟା ବାକ୍ୟ ଏଣ୍ତେସ୍‌ ପୁରା ଆନାତ୍‌, ଇୟାଉଣ୍ତିଙ୍ଗ୍‌ ଇୟାୱାଜା ଗଟାଜିନାତ୍‌ ।"},{"book":"ଜୋହନ","chapter":"15","verse":"26","text":"ବୁବାଦି ଲାକ୍‌ତୁରାନ୍‌ ନାନ୍ ମି ଲାକ୍‌ତୁ ଆମା ସାହାଜ୍ୟକିନିୱାନିଙ୍ଗ୍‌ ପୋକ୍‌ତାନା, ୱାନ୍‌ ବୁବାଦିମାଣାନ୍‍ ୱାନାତ୍‌, ଆୟା ସତ୍‌ତି ଆତ୍ମା ୱାତିଙ୍ଗ୍‍ ନା ବିସୟ୍‌ତାନ୍‌ ସାକିୟ ସିନାତ୍‌;"},{"book":"ଜୋହନ","chapter":"15","verse":"27","text":"ମାରି, ମିର୍‌ ନା ବିସୟ୍‌ତାନ୍‌ ସାକି ୱେର୍‌ନିଦେର୍‌, ଇରିଙ୍ଗ୍‌ ମିର୍‌ ଆଗିଡ଼ିରାନ୍‌ନେ ନା ୱାଲେ ମାନିଦେର୍‌ ।"}]}