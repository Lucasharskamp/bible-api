{"data":[{"book":"2 VaKorinde","chapter":"5","verse":"1","text":"Zvino tinoziva kuti kana imba yedu yapanyika yatinogara mairi iyi yaparadzwa, tine imba inobva kuna Mwari, imba isina kuvakwa namaoko avanhu, inogara nokusingaperi kudenga."},{"book":"2 VaKorinde","chapter":"5","verse":"2","text":"Pari zvino tinogomera, tichishuva kupfekedzwa muviri wedu wokudenga,"},{"book":"2 VaKorinde","chapter":"5","verse":"3","text":"nokuti kana tichinge tapfekedzwa, hatizowanikwi takashama."},{"book":"2 VaKorinde","chapter":"5","verse":"4","text":"Nokuti kana tiri mutende ino, tinogomera uye tichiremerwa, nokuti hatishuvi kugara tisina kupfekedzwa muviri wedu wokudenga, kuti icho chinofa chimedzwe noupenyu."},{"book":"2 VaKorinde","chapter":"5","verse":"5","text":"Zvino Mwari ndiye akatigadzirira chinhu ichi, uye akatipawo Mweya sorubatso, achisimbisa zvinouya."},{"book":"2 VaKorinde","chapter":"5","verse":"6","text":"Naizvozvo tinotsunga mwoyo nguva dzose uye tinoziva kuti kana tichigara mumuviri, tiri kure naIshe."},{"book":"2 VaKorinde","chapter":"5","verse":"7","text":"Tinorarama nokutenda, kwete nokuona."},{"book":"2 VaKorinde","chapter":"5","verse":"8","text":"Ndinoti tinotsunga mwoyo, kuti, zviri nani kubva mumuviri ndive kumusha naShe."},{"book":"2 VaKorinde","chapter":"5","verse":"9","text":"Saka chinangwa chedu ndechokuti timufadze, kunyange tiri mumuviri kana kunyange tisingagarimo."},{"book":"2 VaKorinde","chapter":"5","verse":"10","text":"Nokuti tose tinofanira kumira pamberi pechigaro chokutonga chaKristu, kuti mumwe nomumwe apiwe zvakamufanira pazvinhu zvaakaita nomuviri wake, zvingava zvakanaka kana zvakaipa."},{"book":"2 VaKorinde","chapter":"5","verse":"11","text":"Zvino, sezvo tichiziva kuti kutya Ishe chii, tinoedza kugombedzera vanhu. Zvatiri zviri pachena kuna Mwari, uye ndinovimbawo kuti zviri pachena kuhana dzenyu."},{"book":"2 VaKorinde","chapter":"5","verse":"12","text":"Hatisi kuedza kuzvirumbidza kwamuri zvakare, asi tiri kukupai mukana wokuti muzvirumbidze nokuda kwedu, kuti mugone kupindura vaya vanozvirumbidza nokuda kwezvinhu zvinoonekwa panzvimbo yezvinhu zviri mumwoyo."},{"book":"2 VaKorinde","chapter":"5","verse":"13","text":"Kana tichipenga, tinodaro nokuda kwaMwari; kana tiri vanhu kwavo, tinodaro nokuda kwenyu."},{"book":"2 VaKorinde","chapter":"5","verse":"14","text":"Nokuti rudo rwaKristu runotimanikidza, nokuti tinoziva kuti mumwe chete akafira vose, uye naizvozvo vose vakafa."},{"book":"2 VaKorinde","chapter":"5","verse":"15","text":"Uye iye akafira vose, kuitira kuti vose vasazviraramira asi vararamire iye akavafira akamutswazve kubva kuvakafa."},{"book":"2 VaKorinde","chapter":"5","verse":"16","text":"Saka kubva zvino hatitongozivi munhu namaziviro enyika. Kunyange zvedu takaziva Kristu kare nenzira iyi, hatichamuziva saizvozvo."},{"book":"2 VaKorinde","chapter":"5","verse":"17","text":"Naizvozvo kana munhu ava muna Kristu, ava chisikwa chitsva; zvakare zvapfuura, zvinhu zvose zvava zvitsva!"},{"book":"2 VaKorinde","chapter":"5","verse":"18","text":"Zvose izvi zvakabva kuna Mwari, akatiyananisa naye kubudikidza naKristu uye akatipa ushumiri hwokuyananisa:"},{"book":"2 VaKorinde","chapter":"5","verse":"19","text":"ndiko kuti Mwari akanga achiyananisa nyika kwaari muna Kristu, asingaverengeri vanhu zvivi zvavo. Uye akatipa shoko rokuyananisa."},{"book":"2 VaKorinde","chapter":"5","verse":"20","text":"Naizvozvo tiri vamiririri vaKristu, sokunge Mwari ari kusvitsa chikumbiro chake kubudikidza nesu. Tinokukumbirai nokuda kwaKristu tichiti: Yananiswai naMwari."},{"book":"2 VaKorinde","chapter":"5","verse":"21","text":"Mwari akaita kuti uyo akanga asina chivi ave chivi nokuda kwedu, kuitira kuti maari tive kururama kwaMwari."}]}