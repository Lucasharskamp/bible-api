{"data":[{"book":"1 Akakolinto","chapter":"12","verse":"1","text":"Ngoe makalongo bango, mbala mmanyange kipola nhwalo gu itoi ya Uhuke jwa Chwapi."},{"book":"1 Akakolinto","chapter":"12","verse":"2","text":"Mmanyi kutenda, pamakiba tango nu kummanyaje Nnoongo, ngannongaleigwa mundela mbaja kugongale inyepe yangaoto kulongela."},{"book":"1 Akakolinto","chapter":"12","verse":"3","text":"Mbala mmanyange kutenda abije mundu ojwalongaleigwa na Uhuke jwa Nnoongo ojwaoto kulenga, “Yesu abekigwe nhwilo!” Uhyo, mundu jwajoa kuotoje kulenga “Yesu nga Nngwana,” pangalongoigwa na Uhuke jwa Chwapi."},{"book":"1 Akakolinto","chapter":"12","verse":"4","text":"Itoi ya kihuke itekulekania, nambu Uhuke ojwapanga jumwe tu."},{"book":"1 Akakolinto","chapter":"12","verse":"5","text":"Ibi ndela ndu ikubegelela, nambu Angwana nga bamwe."},{"book":"1 Akakolinto","chapter":"12","verse":"6","text":"Gabi maengo ndu gukamula nambu Nnoongo jumwe tu, ojwaotoya bandu boa kamwa maengo goa."},{"book":"1 Akakolinto","chapter":"12","verse":"7","text":"Kila mundu apata kitoi cha Uhuke kwa magambu ga kajangata bandu boa."},{"book":"1 Akakolinto","chapter":"12","verse":"8","text":"Uhuke ampe jumwe kube na nhwalo gwa malango, jonge ampe nhwalo gwa maboulo, apapala Uhuke ujwo."},{"book":"1 Akakolinto","chapter":"12","verse":"9","text":"Uhuke ujwo ampe jumwe imani, jonge ampe kitoi chu kulamiya."},{"book":"1 Akakolinto","chapter":"12","verse":"10","text":"Uhuke ampe jonge mundu kitoi chukulaya ikobo, jonge mundu ampe lilobe lya Nnoongo, jonge mundu ampe uwecho gu kumanya maengo ga Uhuke na gangabe maengo ga Uhuke, kumpe jonge kitoi chu kulongela kilonge kiyono na jonge mundu kulandulila kilonge chenie."},{"book":"1 Akakolinto","chapter":"12","verse":"11","text":"Nambu Uhuke ujwo jumwe ojwakamu maengo genia goa, kummagulila kila mundu kitoi chachoa chela andi papala."},{"book":"1 Akakolinto","chapter":"12","verse":"12","text":"Andi pubi mmele gumwe guna ipagwa nduu, ipagwa yenie iganukube nduu, ipangania mmele gumwe, nga apibile kwa Kilisto."},{"book":"1 Akakolinto","chapter":"12","verse":"13","text":"Natwe tubi uhyo, tube Akayahudi andaje bandu banga Akayahudi, takabanda andaje takangwana, tuboa ngutubatichigwa Kuhuke jumwe mu mmele gumwe, tuboa ngutunywe Uhuke ujwo jumwe."},{"book":"1 Akakolinto","chapter":"12","verse":"14","text":"Mmele upanganigwa kukipagwa chimwe tuje nambu ku ipagwa ijingi."},{"book":"1 Akakolinto","chapter":"12","verse":"15","text":"Lukongono anda lulenga, “Magambu nenga lubokoje, bai ne nammeleje,” bo, kwa magambu genia ibakotoka kube lwammele?"},{"book":"1 Akakolinto","chapter":"12","verse":"16","text":"Na ikabi lichikilo lilengite, “Magambu nenga nalioje bai ne nammeleje,” bo, kwa magambu genia ibakotoka kube lyammele?"},{"book":"1 Akakolinto","chapter":"12","verse":"17","text":"Ikabi mmele gwoa lio, gukaotolabo kujoa? Ikabi lyoa lichikilo, gukaotolabo kunuya?"},{"book":"1 Akakolinto","chapter":"12","verse":"18","text":"Nambu Nnoongo abekite ipagwa yoa mummele gwa mundu andi papaile jwombe."},{"book":"1 Akakolinto","chapter":"12","verse":"19","text":"Nambu yoa ikabi kipagwa chimwe, mmele gukaba koo?"},{"book":"1 Akakolinto","chapter":"12","verse":"20","text":"Andi pibi, ukweti ipagwa ijingi, mmele gumwe."},{"book":"1 Akakolinto","chapter":"12","verse":"21","text":"Lio kuotoje kululenge luboko, “Nampaije mwe!” Mutwe kuotoje kugalenge makongono, “Nampailingije mangweto!”"},{"book":"1 Akakolinto","chapter":"12","verse":"22","text":"Kupeta genia, ipagwa yenge ya mmele eibonekana kube kunyililika, yenie nga eipaligwa muno."},{"book":"1 Akakolinto","chapter":"12","verse":"23","text":"Kabe ipagwa yenge eimpemele kube ipaligweje kupata ichima muno, nga eituigoya muno, ipagwa ya mmele eibonekana kube yamboneje nga eituibeka gwicho muno."},{"book":"1 Akakolinto","chapter":"12","verse":"24","text":"Ipagwa yenge ipaligweje kuigoya. Mwene Nnoongo aubekite yenie mmele, ngakipe ichima muno kipagwa chache chikipungwike ichima."},{"book":"1 Akakolinto","chapter":"12","verse":"25","text":"Kupala ipagwa ikikibaganaje ipagwa yoa ijangatane."},{"book":"1 Akakolinto","chapter":"12","verse":"26","text":"Anda kipagwa chimwe kitamwe ipagwa yoa kubinia pamwe na chenie. Anda kipagwa chimwe kilumbaligwe yoa kuala mojo pamwe na chenie."},{"book":"1 Akakolinto","chapter":"12","verse":"27","text":"Yene mangweto mmoa nga mmele gwa Kilisto na kila mundu kipagwa cha mmele gwenio."},{"book":"1 Akakolinto","chapter":"12","verse":"28","text":"Nnoongo abekite mulikanicha, kutumbu achandundame kuika akalondoli ba Nnoongo kuika akaboli kuika abalaya ikobo, uyo na boa abalamiyanga naboa abaotolanga kajangata bange na boa bina itoi ya kube achilongoi na boa abalonge kilonge kiyono."},{"book":"1 Akakolinto","chapter":"12","verse":"29","text":"Bo, boa nga achandundame? Boa nga akalondoli? Boa akaboli? Boa balayanga ikobo?"},{"book":"1 Akakolinto","chapter":"12","verse":"30","text":"Bo, boa nga bina kitoi chikulamiya? Bo, boa nga bina itoi yu kulonge kilonge kiyono? Bo, boa bamanyangite kulandulila kilonge kiyono?"},{"book":"1 Akakolinto","chapter":"12","verse":"31","text":"Yene mpalange muno itoi eibi ikolongwa. Nane ngoe nannayanga ndela yambone kupeta yoa."}]}