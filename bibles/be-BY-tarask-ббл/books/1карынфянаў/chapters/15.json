{"data":[{"book":"1 КАРЫНФЯНАЎ","chapter":"15","verse":"1","text":"Нагадваю вам, браты, Дабравесьце, якое я зьвеставаў вам, якое вы і прынялі, у якім і ўмацаваліся,"},{"book":"1 КАРЫНФЯНАЎ","chapter":"15","verse":"2","text":"якім і ратуецеся, калі настаўленьне памятаеце так, як я зьвеставаў вам, калі толькі ня марна ўверавалі."},{"book":"1 КАРЫНФЯНАЎ","chapter":"15","verse":"3","text":"Бо я найперш перадаў вам, што і сам прыняў, гэта значыцца, што Хрыстос памёр за грахі нашыя, паводле Пісаньня,"},{"book":"1 КАРЫНФЯНАЎ","chapter":"15","verse":"4","text":"і што ён пахаваны быў і што ўваскрэс на трэйці дзень, паводле Пісаньня,"},{"book":"1 КАРЫНФЯНАЎ","chapter":"15","verse":"5","text":"і што зьявіўся Кіфу, потым дванаццаці;"},{"book":"1 КАРЫНФЯНАЎ","chapter":"15","verse":"6","text":"потым зьявіўся больш чым пяці сотням братоў у адзін час, зь якіх большая частка дагэтуль жывуць, а некаторыя і спачылі;"},{"book":"1 КАРЫНФЯНАЎ","chapter":"15","verse":"7","text":"потым зьявіўся Якаву, таксама ўсім апосталам;"},{"book":"1 КАРЫНФЯНАЎ","chapter":"15","verse":"8","text":"а пасьля ўсіх зьявіўся і мне, як нейкаму вылюдку."},{"book":"1 КАРЫНФЯНАЎ","chapter":"15","verse":"9","text":"Бо я найменшы з апосталаў, і ня варты называцца апосталам, бо гнаў Царкву Божую."},{"book":"1 КАРЫНФЯНАЎ","chapter":"15","verse":"10","text":"Але зь мілаты Божае я ёсьць тое, што ёсьць; і мілата Ягоная ўва мне ня была марная, але я болей за іх усіх папрацаваў; ня я, зрэшты, а мілата Божая, якая са мною."},{"book":"1 КАРЫНФЯНАЎ","chapter":"15","verse":"11","text":"І вось, ці то я, ці яны, мы так прапаведуем, і вы так уверавалі."},{"book":"1 КАРЫНФЯНАЎ","chapter":"15","verse":"12","text":"Калі пра Хрыста прапаведуецца, што Ён паўстаў зь мёртвых, дык як некаторыя з вас кажуць, быццам няма ўваскрэсеньня зь мёртвых?"},{"book":"1 КАРЫНФЯНАЎ","chapter":"15","verse":"13","text":"Калі няма ўваскрэсеньня зь мёртвых, дык і Хрыстос не ўваскрэс;"},{"book":"1 КАРЫНФЯНАЎ","chapter":"15","verse":"14","text":"а калі Хрыстос не ўваскрэс, дык і пропаведзь нашая марная, марная і вера ваша."},{"book":"1 КАРЫНФЯНАЎ","chapter":"15","verse":"15","text":"Пры гэтым мы сталіся б тады і непраўдзівымі сьведкамі пра Бога, бо сьведчылі б пра Бога, што Ён уваскрэсіў Хрыста, Якога Ён не ўваскрэшваў, калі, гэта значыцца, мёртвыя не ўваскрасаюць;"},{"book":"1 КАРЫНФЯНАЎ","chapter":"15","verse":"16","text":"бо, калі мёртвыя не ўваскрасаюць, дык і Хрыстос не ўваскрэс;"},{"book":"1 КАРЫНФЯНАЎ","chapter":"15","verse":"17","text":"а калі Хрыстос не ўваскрэс, дык вера ваша марная; вы яшчэ ў грахах вашых;"},{"book":"1 КАРЫНФЯНАЎ","chapter":"15","verse":"18","text":"таму і памерлыя ў Хрысьце загінулі."},{"book":"1 КАРЫНФЯНАЎ","chapter":"15","verse":"19","text":"І калі мы ў гэтым толькі жыцьці спадзяёмся на Хрыста, дык мы самыя няшчасныя з усіх людзей."},{"book":"1 КАРЫНФЯНАЎ","chapter":"15","verse":"20","text":"Але Хрыстос уваскрэс зь мёртвых, першынец з памерлых."},{"book":"1 КАРЫНФЯНАЎ","chapter":"15","verse":"21","text":"Бо як сьмерць праз чалавека, так праз чалавека і ўваскрэсеньне зь мёртвых."},{"book":"1 КАРЫНФЯНАЎ","chapter":"15","verse":"22","text":"Як у Адаме ўсе паміраюць, так у Хрысьце ўсе ажывуць."},{"book":"1 КАРЫНФЯНАЎ","chapter":"15","verse":"23","text":"Кожны ў сваім парадку; першынец Хрыстос, потым Хрыстовыя, у прышэсьце Ягонае."},{"book":"1 КАРЫНФЯНАЎ","chapter":"15","verse":"24","text":"А потым канец, калі Ён перадасьць Царства Богу і Айцу, калі скасуе ўсякае начальства і ўсякую ўладу і сілу;"},{"book":"1 КАРЫНФЯНАЎ","chapter":"15","verse":"25","text":"бо Яму належыць валадарыць, пакуль «пакладзе ўсіх ворагаў пад ногі Свае»,"},{"book":"1 КАРЫНФЯНАЎ","chapter":"15","verse":"26","text":"а як апошні вораг зьнішчыцца - сьмерць,"},{"book":"1 КАРЫНФЯНАЎ","chapter":"15","verse":"27","text":"бо «ўсё пакарыў пад ногі Ягоныя»; калі ж сказана, што Яму ўсё падначалена, дык ясна, што акрамя Таго, Які пакарыў Яму ўсё."},{"book":"1 КАРЫНФЯНАЎ","chapter":"15","verse":"28","text":"Калі ж усё ўпакорыць Яму, тады і сам Сын скарыцца Таму, Хто скарыў ўсё Яму, хай будзе Бог усё ва ўсім."},{"book":"1 КАРЫНФЯНАЎ","chapter":"15","verse":"29","text":"Інакш, што робяць тыя, якія прымаюць хрышчэньне для мёртвых? Калі мёртвыя наогул не ўваскрасаюць, дык навошта і прымаюць хрышчэньне для мёртвых?"},{"book":"1 КАРЫНФЯНАЎ","chapter":"15","verse":"30","text":"Навошта ж і мы ўвесь час падупадаем небясьпецы?"},{"book":"1 КАРЫНФЯНАЎ","chapter":"15","verse":"31","text":"Я кожны дзень паміраю; прысягаю ў гэтым пахвалою вашаю, браты, якую я маю ў Хрысьце Ісусе, Госпадзе нашым."},{"book":"1 КАРЫНФЯНАЎ","chapter":"15","verse":"32","text":"Разважыўшы па-людзку, калі я змагаўся са зьвярамі ў Эфэсе, якая мне карысьць, калі мёртвыя не ўваскрасаюць? Будзем есьці і піць, бо заўтра памрэм."},{"book":"1 КАРЫНФЯНАЎ","chapter":"15","verse":"33","text":"Не давайцеся ў зман; дрэнныя суполькі псуюць добрыя норавы."},{"book":"1 КАРЫНФЯНАЎ","chapter":"15","verse":"34","text":"Працьверазецеся, як трэба, і не грашэце; бо на сорам вам кажу - некаторыя з вас ня ведаюць Бога."},{"book":"1 КАРЫНФЯНАЎ","chapter":"15","verse":"35","text":"Але скажа хто-небудзь: як уваскрэснуць мёртвыя? і ў якім целе яны прыйдуць?"},{"book":"1 КАРЫНФЯНАЎ","chapter":"15","verse":"36","text":"Неразумны! тое, што ты сееш, не ажыве, калі не памрэ;"},{"book":"1 КАРЫНФЯНАЎ","chapter":"15","verse":"37","text":"і калі ты сееш, дык сееш ня цела будучае, а голае зерне, якое будзе, пшанічнае або іншае якое;"},{"book":"1 КАРЫНФЯНАЎ","chapter":"15","verse":"38","text":"але Бог дае яму цела як хоча, і кожнаму семені сваё цела."},{"book":"1 КАРЫНФЯНАЎ","chapter":"15","verse":"39","text":"Ня ўсякая плоць, але інакшая плоць у людзей, інакшая плоць у жывёлін, інакшая ў рыб, інакшая ў птушак."},{"book":"1 КАРЫНФЯНАЎ","chapter":"15","verse":"40","text":"Ёсьць целы нябесныя і целы зямныя: але інакшая слава ў нябесных, інакшая ў зямных;"},{"book":"1 КАРЫНФЯНАЎ","chapter":"15","verse":"41","text":"інакшая слава ў сонца, інакшая слава ў месяца, інакшая ў зорак; і зорка ад зоркі розьніцца славаю."},{"book":"1 КАРЫНФЯНАЎ","chapter":"15","verse":"42","text":"Так і пры ўваскрэсеньні мёртвых; сеецца ў тленьні, паўстае ў нятленьні;"},{"book":"1 КАРЫНФЯНАЎ","chapter":"15","verse":"43","text":"сеецца ў няславе, паўстае ў славе; сеецца ў немачы, паўстае ў сіле;"},{"book":"1 КАРЫНФЯНАЎ","chapter":"15","verse":"44","text":"сеецца цела душэўнае, паўстае цела духоўнае. Ёсьць цела душэўнае, ёсьць цела і духоўнае."},{"book":"1 КАРЫНФЯНАЎ","chapter":"15","verse":"45","text":"Так і напісана: «першы чалавек Адам стаўся душою жывою»; а апошні Адам ёсьць дух жыватворчы."},{"book":"1 КАРЫНФЯНАЎ","chapter":"15","verse":"46","text":"Але ня духоўнае раней, а душэўнае, потым духоўнае."},{"book":"1 КАРЫНФЯНАЎ","chapter":"15","verse":"47","text":"Першы чалавек - зь зямлі, і зямны; другі чалавек - Гасподзь - зь неба."},{"book":"1 КАРЫНФЯНАЎ","chapter":"15","verse":"48","text":"Які зь зямлі, такія зямныя; і які нябесны, такія і нябесныя;"},{"book":"1 КАРЫНФЯНАЎ","chapter":"15","verse":"49","text":"і як мы насілі вобраз зямнога, так будзем насіць і вобраз нябеснага."},{"book":"1 КАРЫНФЯНАЎ","chapter":"15","verse":"50","text":"Але тое скажу вам, браты, што плоць і кроў ня могуць успадкаваць Царства Божага, і тленьне ня спадкуе нятленьня."},{"book":"1 КАРЫНФЯНАЎ","chapter":"15","verse":"51","text":"Я кажу вам тайну, ня ўсе мы памрэм, але ўсе пераменімся;"},{"book":"1 КАРЫНФЯНАЎ","chapter":"15","verse":"52","text":"раптам, у імгненьне вока, пры апошняй трубе; бо затрубіць, і мёртвыя ўваскрэснуць нятленьнымі, а мы пераменімся;"},{"book":"1 КАРЫНФЯНАЎ","chapter":"15","verse":"53","text":"бо тленнае гэтае мае апрануцца ў нятленнае, і сьмяротнае гэтае - апрануцца ў несьмяротнасьць."},{"book":"1 КАРЫНФЯНАЎ","chapter":"15","verse":"54","text":"Калі ж тленьне гэтае апранецца ў нятленнасьць і сьмяротнае гэтае апранецца ў несьмяротнасьць, тады збудзецца слова напісанае: «паглынута сьмерць перамогаю."},{"book":"1 КАРЫНФЯНАЎ","chapter":"15","verse":"55","text":"Сьмерць! дзе тваё джала? пекла! дзе твая перамога?»."},{"book":"1 КАРЫНФЯНАЎ","chapter":"15","verse":"56","text":"А джала сьмерці - грэх; а сіла грэху - закон."},{"book":"1 КАРЫНФЯНАЎ","chapter":"15","verse":"57","text":"Дзякаваць Богу, Які даў нам перамогу Госпадам нашым Ісусам Хрыстом."},{"book":"1 КАРЫНФЯНАЎ","chapter":"15","verse":"58","text":"Дык вось, браты любасныя, будзьце цьвёрдыя, непахісныя, заўсёды майце посьпех у справе Гасподняй, ведаючы, што праца вашая не змарнее перад Госпадам."}]}