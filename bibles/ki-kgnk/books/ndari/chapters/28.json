{"data":[{"book":"Ndari","chapter":"28","verse":"1","text":"Jehova akĩĩra Musa atĩrĩ,"},{"book":"Ndari","chapter":"28","verse":"2","text":"“He andũ a Isiraeli watho ũyũ, ũmeere atĩrĩ: ‘Menyagĩrĩrai muone atĩ nĩ mwandehere irio cia maruta makwa ma gũcinwo na mwaki ihinda rĩrĩa rĩagĩrĩire, irĩ mũtararĩko mwega wa kũngenia.’"},{"book":"Ndari","chapter":"28","verse":"3","text":"Meere atĩrĩ, ‘Rĩĩrĩ nĩrĩo iruta rĩa gũcinwo na mwaki rĩrĩa mũrĩrehagĩra Jehova: nĩ tũtũrũme twĩrĩ, o kamwe ka ũkũrũ wa mwaka ũmwe, tũtarĩ na kaũũgũ, rĩtuĩke igongona rĩa kũrutagwo rĩa njino hĩndĩ ciothe o mũthenya."},{"book":"Ndari","chapter":"28","verse":"4","text":"Haaragĩriai gatũrũme kamwe rũciinĩ, na karĩa kangĩ hwaĩ-inĩ kũrĩ mairia,"},{"book":"Ndari","chapter":"28","verse":"5","text":"hamwe na iruta rĩa mũtu gĩcunjĩ gĩa ikũmi kĩa eba ĩmwe28:5 nĩ ta kilo 2 ya mũtu mũhinyu mũno, ũtukanĩtio na gĩcunjĩ gĩa kana kĩa hini ĩmwe28:5 nĩ ta lita 1 ya maguta mahihĩtwo kuuma kũrĩ ndamaiyũ."},{"book":"Ndari","chapter":"28","verse":"6","text":"Rĩu nĩrĩo igongona rĩa njino rĩa hĩndĩ ciothe rĩrĩa rĩaathanirwo Kĩrĩma-inĩ gĩa Sinai, rĩrĩ mũtararĩko mwega, igongona rĩrutĩirwo Jehova rĩa gũcinwo na mwaki."},{"book":"Ndari","chapter":"28","verse":"7","text":"Nakĩo kĩndũ gĩa kũnyuuo kĩrĩa kĩrĩrutanagĩrio na igongona rĩu kĩrĩkoragwo kĩrĩ gĩcunjĩ gĩa kana kĩa hini ĩmwe28:7 nĩ ta lita 4 ya ndibei ngagatu harĩ o gatũrũme kamwe. Itagĩrai Jehova iruta rĩu rĩa kũnyuuo handũ-harĩa-haamũre."},{"book":"Ndari","chapter":"28","verse":"8","text":"Haragĩriai gatũrũme ga keerĩ hwaĩ-inĩ kũrĩ mairia hamwe na iruta rĩa mũtu o na iruta rĩa kĩndũ gĩa kũnyuuo o ta ũrĩa mũharagĩria rĩa rũciinĩ. Rĩu nĩrĩo igongona rĩa gũcinwo na mwaki rĩrĩ na mũtararĩko mwega wa gũkenia Jehova."},{"book":"Ndari","chapter":"28","verse":"9","text":"“ ‘Mũthenya wa thabatũ-rĩ, rutagai iruta rĩa tũtũrũme twĩrĩ, o kamwe ka ũkũrũ wa mwaka ũmwe, tũtarĩ na kaũũgũ, hamwe na kĩndũ kĩa iruta rĩa kũnyuuo, na iruta rĩa mũtu icunjĩ igĩrĩ cia ikũmi cia eba ĩmwe28:9 nĩ ta kilo inya na nuthu (4:5) ya mũtu mũhinyu mũno ũtukanĩtio na maguta."},{"book":"Ndari","chapter":"28","verse":"10","text":"Rĩĩrĩ nĩrĩo igongona rĩa njino rĩa kũrutagwo o mũthenya wothe wa Thabatũ, hamwe na igongona rĩa njino rĩa hĩndĩ ciothe, na iruta rĩa kĩndũ kĩarĩo gĩa kũnyuuo."},{"book":"Ndari","chapter":"28","verse":"11","text":"“ ‘Kĩambĩrĩria kĩa o mweri-rĩ, rutagĩrai Jehova igongona rĩa njino rĩa tũtegwa twĩrĩ na ndũrũme ĩmwe na tũtũrũme mũgwanja o kamwe ka ũkũrũ wa mwaka ũmwe, tuothe tũtarĩ na kaũũgũ."},{"book":"Ndari","chapter":"28","verse":"12","text":"Harĩ o ndegwa hagĩage na iruta rĩa mũtu icunjĩ ithatũ cia ikũmi cia eba ĩmwe28:12 nĩ ta kilo ithathatũ na nuthu (6:5) ya mũtu mũhinyu mũno, ũtukanĩtio na maguta; na harĩ ndũrũme hagĩe iruta rĩa mũtu icunjĩ igĩrĩ cia ikũmi cia eba ĩmwe28:12 nĩ ta kilo inya na nuthu (4:5) ya mũtu mũhinyu mũno ũtukanĩtio na maguta;"},{"book":"Ndari","chapter":"28","verse":"13","text":"na harĩ o gatũrũme hagĩage na iruta rĩa mũtu gĩcunjĩ gĩa ikũmi kĩa eba ĩmwe28:13 nĩ ta kilo 2 ya mũtu mũhinyu mũno ũtukanĩtio na maguta. Rĩrĩ nĩ igongona rĩa njino, rĩrĩ na mũtararĩko mwega, rĩrutĩirwo Jehova na ũndũ wa gũcinwo na mwaki."},{"book":"Ndari","chapter":"28","verse":"14","text":"Harĩ o ndegwa nĩ harĩkoragwo na iruta rĩa kũnyuuo rĩa nuthu ya hini ĩmwe28:14 nĩ ta lita 2 ya ndibei; na harĩ ndũrũme, nĩ gĩcunjĩ gĩa ithatũ kĩa hini ĩmwe;28:14 nĩ ta lita ĩmwe na robo (1.25) na harĩ o gatũrũme, nĩ gĩcunjĩ kĩa inya kĩa hini ĩmwe.28:14 nĩ ta lita 1 Rĩu nĩrĩo igongona rĩa njino rĩa o mweri rĩrĩa rĩrĩrutagwo o karũgamo ka mweri, mwaka wothe."},{"book":"Ndari","chapter":"28","verse":"15","text":"Hamwe na igongona rĩa njino rĩu rĩa hĩndĩ ciothe na kĩndũ kĩarĩo gĩa kũnyuuo, Jehova nĩarĩrutagĩrwo thenge ĩmwe ĩrĩ ya igongona rĩa kũhoroheria mehia."},{"book":"Ndari","chapter":"28","verse":"16","text":"“ ‘Mũthenya wa ikũmi na ĩna wa mweri wa mbere nĩrĩo mũrĩkoragwo na Bathaka ya Jehova."},{"book":"Ndari","chapter":"28","verse":"17","text":"Mũthenya wa ikũmi na ĩtano wa mweri ũcio nĩguo mũrĩgĩaga na gĩathĩ; mĩthenya mũgwanja mũrĩĩage mĩgate ĩtarĩ mĩĩkĩre ndawa ya kũimbia."},{"book":"Ndari","chapter":"28","verse":"18","text":"Mũthenya wa mbere mũgĩage na kĩũngano kĩamũre na mũtikarutage wĩra wa ndũire."},{"book":"Ndari","chapter":"28","verse":"19","text":"Rehagĩrai Jehova iruta rĩa gũcinwo na mwaki, igongona rĩa njino rĩa tũtegwa twĩrĩ, na ndũrũme ĩmwe na tũtũrũme mũgwanja o kamwe ka ũkũrũ wa mwaka ũmwe, ciothe itarĩ na kaũũgũ."},{"book":"Ndari","chapter":"28","verse":"20","text":"Harĩ o ndegwa ĩmwe haaragĩriai iruta rĩa mũtu gĩcunjĩ gĩa ithatũ gĩa ikũmi kĩa eba ĩmwe28:20 nĩ ta kilo ithathatũ na nuthu (6.5) ya mũtu mũhinyu mũno ũtukanĩtio na maguta; harĩ ndũrũme gĩcunjĩ kĩa igĩrĩ gĩa ikũmi;28:20 nĩ ta kilo inya na nuthu (4.5)"},{"book":"Ndari","chapter":"28","verse":"21","text":"na harĩ o gatũrũme gĩcunjĩ kĩmwe gĩa ikũmi.28:21 nĩ ta kilo ithathatũ na nuthu (6.5)"},{"book":"Ndari","chapter":"28","verse":"22","text":"Na mũrutage thenge ĩmwe ĩrĩ igongona rĩa kũmũhoroheria mehia."},{"book":"Ndari","chapter":"28","verse":"23","text":"Haaragĩriai icio hamwe na maruta ma rũciinĩ ma njino marĩa ma hĩndĩ ciothe."},{"book":"Ndari","chapter":"28","verse":"24","text":"Ũguo nĩguo mũrĩharagĩria irio cia gũcinwo na mwaki o mũthenya matukũ mũgwanja nĩguo ituĩke mũtararĩko mwega wa gũkenia Jehova; rĩrĩharagĩrio hamwe na igongona rĩa njino rĩa hĩndĩ ciothe na iruta rĩarĩo rĩa kũnyuuo."},{"book":"Ndari","chapter":"28","verse":"25","text":"Mũthenya wa mũgwanja mũgĩage na kĩũngano kĩamũre, na mũtikarutage wĩra wa ndũire."},{"book":"Ndari","chapter":"28","verse":"26","text":"“ ‘Mũthenya wa kũruta maciaro ma mbere, rĩrĩa mũrehagĩra Jehova maruta ma ngano ya mũgethano hĩndĩ ya Gĩathĩ gĩa Ciumia-rĩ, gĩagai na kĩũngano kĩamũre, na mũtikarutage wĩra wa ndũire."},{"book":"Ndari","chapter":"28","verse":"27","text":"Rehagai igongona rĩa njino rĩa tũtegwa twĩrĩ, na ndũrũme ĩmwe, na tũtũrũme mũgwanja o kamwe ka ũkũrũ wa mwaka ũmwe, rĩtuĩke mũtararĩko mwega wa gũkenia Jehova."},{"book":"Ndari","chapter":"28","verse":"28","text":"Na harĩ o ndegwa hakorwo na iruta rĩa mũtu rĩa icunjĩ ithatũ cia ikũmi cia eba ĩmwe28:28 nĩ ta kilo ithathatũ na nuthu (6.5) ya mũtu mũhinyu mũno ũtukanĩtio na maguta; nayo ndũrũme ĩrutanĩrio na icunjĩ igĩrĩ cia ikũmi,28:28 nĩ ta kilo inya na nuthu (4.5)"},{"book":"Ndari","chapter":"28","verse":"29","text":"na gĩcunjĩ kĩmwe gĩa ikũmi28:29 nĩ ta kilo 2 kĩrutagwo harĩ o gatũrũme ga tũu mũgwanja."},{"book":"Ndari","chapter":"28","verse":"30","text":"Mũcirutanĩrie na thenge ĩmwe ya kũmũhoroheria mehia."},{"book":"Ndari","chapter":"28","verse":"31","text":"Haaragĩriai icio hamwe na indo ciacio cia kũnyuuo, hamwe na igongona rĩa njino rĩa hĩndĩ ciothe na maruta marĩo ma mũtu. Na mũmenyagĩrĩre nyamũ icio itikanakorwo na kaũũgũ."}]}