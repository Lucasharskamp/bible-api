{"data":[{"book":"Exodus","chapter":"15","verse":"1","text":"Toen zongen Moses en Israëls kinderen dit lied ter ere van Jahweh: Laat ons zingen voor Jahweh, Want hoog is Hij verheven; Paard en ruiter wierp Hij in zee!"},{"book":"Exodus","chapter":"15","verse":"2","text":"Mijn kracht is Jahweh en mijn roem, Want Hij heeft mij gered. Hij is mijn God, dien ik wil prijzen, De God van mijn vaderen, dien ik verheerlijk."},{"book":"Exodus","chapter":"15","verse":"3","text":"Een krijgsheld is Jahweh, Jahweh is zijn Naam!"},{"book":"Exodus","chapter":"15","verse":"4","text":"Farao’s wagens en zijn leger wierp Hij in zee, In de Rode Zee ligt de bloem zijner helden verdronken."},{"book":"Exodus","chapter":"15","verse":"5","text":"De golven bedekten hen, Zij zakten als een steen in de diepte."},{"book":"Exodus","chapter":"15","verse":"6","text":"Uw rechterhand, Jahweh, is heerlijk door kracht, Uw rechterhand, Jahweh, verplettert den vijand!"},{"book":"Exodus","chapter":"15","verse":"7","text":"In de volheid van uw majesteit werpt Gij uw tegenstanders neer, Laat Gij de vrije loop aan uw toorn, Die als kaf hen verteert."},{"book":"Exodus","chapter":"15","verse":"8","text":"Door uw briesen hoopten de wateren zich op, Bleven de golven staan als een dam, Stolden de baren in het midden der zee."},{"book":"Exodus","chapter":"15","verse":"9","text":"De vijand sprak: Ik zet ze na, haal ze in, Ik verdeel de buit, ik zal mij verzadigen; Ik trek mijn zwaard, Mijn hand slaat ze neer."},{"book":"Exodus","chapter":"15","verse":"10","text":"Maar Gij hebt met uw adem geblazen en de zee golfde over hen heen; Zij zonken als lood in de vreselijke wateren."},{"book":"Exodus","chapter":"15","verse":"11","text":"Wie is als Gij onder de goden, o Jahweh, Wie als Gij, heerlijk door heiligheid, Geducht om uw roemvolle daden, En om de wonderen, die Gij wrocht."},{"book":"Exodus","chapter":"15","verse":"12","text":"Gij strekt uw rechterhand uit, En de aarde verslindt ze!"},{"book":"Exodus","chapter":"15","verse":"13","text":"In uw goedheid leidt Gij het volk, dat Gij hebt verlost, In uw kracht voert Gij het naar uw heilige woning!"},{"book":"Exodus","chapter":"15","verse":"14","text":"De volken horen het en beven, Angst overvalt Filistea’s bewoners."},{"book":"Exodus","chapter":"15","verse":"15","text":"De vorsten van Edom zijn van schrik overmand, De koningen van Moab rillen ervan. Onrust grijpt alle bewoners van Kanaän aan,"},{"book":"Exodus","chapter":"15","verse":"16","text":"Bevangen door angst en ontzetting; Voor uw geweldige kracht Worden ze stom als een steen, Terwijl uw volk, o Jahweh, zijn doortocht voltooit, Het volk, dat Gij U hebt verworven, is overgestoken."},{"book":"Exodus","chapter":"15","verse":"17","text":"Nu brengt en plant Gij hen Op de berg van uw erfdeel; Op de plaats van uw woning, o Jahweh, die Gij U hebt bereid: Heer, in het heilige oord, Dat uw handen hebben gegrond!"},{"book":"Exodus","chapter":"15","verse":"18","text":"Jahweh zal heersen Voor eeuwig en immer!"},{"book":"Exodus","chapter":"15","verse":"19","text":"Want toen de paarden van Farao De zee introkken, met zijn wagens en ruiters, Bedolf Jahweh hen met de golven der zee; Maar Israëls kinderen trokken er droogvoets doorheen!"},{"book":"Exodus","chapter":"15","verse":"20","text":"En Mirjam de profetes, de zuster van Aäron, nam de tamboerijn ter hand, en terwijl alle vrouwen met tamboerijnen haar dansende volgden,"},{"book":"Exodus","chapter":"15","verse":"21","text":"herhaalde Mirjam voor hen het refrein: Laat ons zingen voor Jahweh, Want hoog is Hij verheven, Paard en ruiter wierp Hij in zee!"},{"book":"Exodus","chapter":"15","verse":"22","text":"Daarna liet Moses Israël van de Rode Zee opbreken en trokken zij naar de woestijn van Sjoer. Toen zij al drie dagreizen ver de woestijn in waren getrokken, zonder water te vinden,"},{"book":"Exodus","chapter":"15","verse":"23","text":"bereikten zij Mara. Maar ze konden het water van Mara niet drinken, omdat het bitter was; daarom noemde men het Mara."},{"book":"Exodus","chapter":"15","verse":"24","text":"Toen begon het volk tegen Moses te morren en zeide: Wat moeten we drinken?"},{"book":"Exodus","chapter":"15","verse":"25","text":"Hij bad tot Jahweh, en Jahweh wees hem een stuk hout aan; hij wierp het in het water, en het water werd zoet. Op deze plaats gaf hij hun voorschriften en wetten, en stelde hen daar voor de keus:"},{"book":"Exodus","chapter":"15","verse":"26","text":"Zo ge luistert naar de stem van Jahweh, uw God, en doet wat recht is in zijn ogen, zo ge zijn geboden in acht neemt, en al zijn voorschriften onderhoudt, zal Ik geen van de kwalen, waarmee Ik Egypte heb geteisterd, u laten treffen, maar genees Ik u juist; Ik, Jahweh!"},{"book":"Exodus","chapter":"15","verse":"27","text":"Vandaar gingen zij naar Elim, waar twaalf waterbronnen zijn en zeventig palmen staan, en zij sloegen de legerplaats op aan het water."}]}