{"data":[{"book":"Ezdráš","chapter":"7","verse":"1","text":"Po těch pak věcech, za kralování Artaxerxa krále Perského, Ezdráš syn Saraiáše, syna Azariášova, syna Helkiášova,"},{"book":"Ezdráš","chapter":"7","verse":"2","text":"Syna Sallumova, syna Sádochova, syna Achitobova,"},{"book":"Ezdráš","chapter":"7","verse":"3","text":"Syna Amariášova, syna Azariášova, syna Meraiotova,"},{"book":"Ezdráš","chapter":"7","verse":"4","text":"Syna Zerachiášova, syna Uzi, syna Bukki,"},{"book":"Ezdráš","chapter":"7","verse":"5","text":"Syna Abisuova, syna Fínesova, syna Eleazarova, syna Aronova, kněze nejvyššího,"},{"book":"Ezdráš","chapter":"7","verse":"6","text":"Tento Ezdráš vyšel z Babylona, a byl člověk zběhlý v zákoně Mojžíšově, kterýž dal Hospodin Bůh Izraelský, a dal mu král podlé toho, jakž ruka Hospodina Boha jeho byla s ním, všecko, zač ho koli žádal."},{"book":"Ezdráš","chapter":"7","verse":"7","text":"Vyšli také synové Izraelští a kněží, i Levítové a zpěváci, vrátní a Netinejští do Jeruzaléma, léta sedmého Artaxerxa krále."},{"book":"Ezdráš","chapter":"7","verse":"8","text":"A přišel do Jeruzaléma pátého měsíce. Tenť jest rok sedmý krále Daria."},{"book":"Ezdráš","chapter":"7","verse":"9","text":"Prvního zajisté dne měsíce prvního vyšel z Babylona, a prvního dne měsíce pátého přišel do Jeruzaléma s pomocí Boha svého."},{"book":"Ezdráš","chapter":"7","verse":"10","text":"Nebo Ezdráš byl uložil v srdci svém, aby zpytoval zákon Hospodinův i plnil jej, a aby učil lid Izraelský ustanovením a soudům."},{"book":"Ezdráš","chapter":"7","verse":"11","text":"Tento pak jest přípis listu, kterýž dal král Artaxerxes Ezdrášovi knězi umělému v zákoně, zběhlému v těch věcech, kteréž přikázal Hospodin, a v ustanoveních jeho v Izraeli:"},{"book":"Ezdráš","chapter":"7","verse":"12","text":"Artaxerxes, král nad králi, Ezdrášovi knězi umělému v zákoně Boha nebeského, muži zachovalému i Cheenetským."},{"book":"Ezdráš","chapter":"7","verse":"13","text":"Ode mne jest přikázáno, kdož by koli v království mém z lidu Izraelského, a z kněží jeho i z Levítů, dobrovolně jíti chtěl s tebou do Jeruzaléma, aby šel."},{"book":"Ezdráš","chapter":"7","verse":"14","text":"Poněvadž jsi od krále a sedmi rad jeho poslán, abys dohlédal k Judstvu a k Jeruzalému podlé zákona Boha svého, kterýž máš v ruce své,"},{"book":"Ezdráš","chapter":"7","verse":"15","text":"A abys donesl stříbro a zlato, kteréž král a rady jeho dobrovolně obětovali Bohu Izraelskému, jehož příbytek jest v Jeruzalémě,"},{"book":"Ezdráš","chapter":"7","verse":"16","text":"A všecko stříbro a zlato, kteréhož bys dostal ve vší krajině Babylonské u těch, kteříž by z lidu dobrovolně co obětovati chtěli, i s kněžími, kteříž by dobrovolně obětovali k domu Boha svého, kterýž jest v Jeruzalémě,"},{"book":"Ezdráš","chapter":"7","verse":"17","text":"Abys rychle nakoupil za to stříbro telat, skopců, beránků s suchými i mokrými obětmi jejich, a obětoval je na oltáři domu Boha vašeho v Jeruzalémě."},{"book":"Ezdráš","chapter":"7","verse":"18","text":"A což se koli tobě a bratřím tvým za dobré viděti bude, s ostatkem stříbra a zlata učiniti, vedlé vůle Boha vašeho učiňte."},{"book":"Ezdráš","chapter":"7","verse":"19","text":"Nádoby pak, kteréžť jsou dány k službě domu Boha tvého, navrať před Bohem v Jeruzalémě,"},{"book":"Ezdráš","chapter":"7","verse":"20","text":"I jiné věci přináležející k domu Boha tvého. A což by bylo potřebí dáti, dáš z komory královské."},{"book":"Ezdráš","chapter":"7","verse":"21","text":"A já, já Artaxerxes král poručil jsem všechněm výběrčím, kteříž jste za řekou, aby všecko, čehož by koli žádal od vás Ezdráš kněz, učitel zákona Boha nebeského, rychle se stalo,"},{"book":"Ezdráš","chapter":"7","verse":"22","text":"Až do sta centnéřů stříbra, a až do sta měr pšenice, a až do sta sudů vína, a až do sta tun oleje, a soli bez míry."},{"book":"Ezdráš","chapter":"7","verse":"23","text":"Což by koli bylo z rozkazu Boha nebeského, nechť rychle spraví k domu Boha nebeského. Nebo proč má býti prchlivost jeho proti království královu i synům jeho?"},{"book":"Ezdráš","chapter":"7","verse":"24","text":"Také vám oznamujeme, aby na žádného z kněží a Levítů, zpěváků, vrátných, Netinejských a služebníků v domě Boha toho, platu, cla a úroku žádný úředník nevzkládal."},{"book":"Ezdráš","chapter":"7","verse":"25","text":"Přesto, ty Ezdráši, podlé moudrosti Boha svého, kterouž jsi obdařen, nařídíš soudce a rádce, kteříž by soudili všecken lid, jenž jest za řekou, ze všech, kteříž povědomi jsou zákona Boha tvého. A kdo by neuměl, budete učiti."},{"book":"Ezdráš","chapter":"7","verse":"26","text":"Kdož by pak koli neplnil zákona Boha tvého a zákona králova, ať se i hned soud vynese o něm, buď k smrti, buďto k vypovědění jeho, neb aby na statku pokutován byl, aneb vězením trestán."},{"book":"Ezdráš","chapter":"7","verse":"27","text":"Požehnaný Hospodin Bůh otců našich, kterýž dal to srdce královo, aby zvelebil dům Hospodinův, kterýž jest v Jeruzalémě,"},{"book":"Ezdráš","chapter":"7","verse":"28","text":"A naklonil ke mně milosrdenstvím krále i rad jeho, i všech mocných knížat královských. Protož já posilněn jsa rukou Hospodina Boha svého nade mnou, shromáždil jsem z lidu Izraelského přednější, kteříž by šli se mnou."}]}