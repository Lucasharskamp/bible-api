{"data":[{"book":"ЗАХАРЫІ","chapter":"3","verse":"1","text":"І паказаў ён мне Ісуса, вялікага іярэя, які стаяў перад анёлам Гасподнім, і сатану, які стаяў праваруч яго, каб процідзейнічаць яму."},{"book":"ЗАХАРЫІ","chapter":"3","verse":"2","text":"І сказаў Гасподзь сатане: Гасподзь хай забароніць табе, сатана, хай забароніць табе Гасподзь, Які выбраў Ерусалім! ці не галавешка ён, выцягнутая з агню?"},{"book":"ЗАХАРЫІ","chapter":"3","verse":"3","text":"А Ісус быў апрануты ў заплямленую вопратку і стаяў перад анёлам,"},{"book":"ЗАХАРЫІ","chapter":"3","verse":"4","text":"які адказваў і сказаў тым, што стаялі перад ім, так: здымеце зь яго заплямленую вопратку. А яму самому сказаў: глядзі. Я зьняў зь цябе віну тваю, і апранаю цябе ў адзеньне ўрачыстае."},{"book":"ЗАХАРЫІ","chapter":"3","verse":"5","text":"І сказаў: ускладзеце на галаву яго чысты кідар. І ўсклалі чысты кідар на галаву яго і апранулі яго ў адзеньне; а анёл Гасподні стаяў."},{"book":"ЗАХАРЫІ","chapter":"3","verse":"6","text":"І засьведчыў анёл Гасподні і сказаў Ісусу:"},{"book":"ЗАХАРЫІ","chapter":"3","verse":"7","text":"так кажа Гасподзь Саваоф: калі ты будзеш хадзіць Маімі шляхамі і калі будзеш на варце Маёй, дык будзеш судзіць дом Мой і наглядаць за дварамі Маімі. Я дам табе хадзіць паміж гэтымі, што стаяць тут."},{"book":"ЗАХАРЫІ","chapter":"3","verse":"8","text":"Выслухай жа, Ісусе, іярэю вялікі, ты і браты твае, што сядзяць перад табою, мужы знакамітыя: вось, Я прыводжу раба Майго, ПАРАСТКА."},{"book":"ЗАХАРЫІ","chapter":"3","verse":"9","text":"Бо вось той камень, які Я кладу перад Ісусам; на гэтым адным камені - сем вачэй; вось, я выражу на ім абрысы яго, кажа Гасподзь Саваоф, і згладжу грэх зямлі гэтай за адзін дзень."},{"book":"ЗАХАРЫІ","chapter":"3","verse":"10","text":"У той дзень, кажа Гасподзь Саваоф, будзеце адзін аднаго запрашаць пад вінаград і пад смакоўніцу."}]}