{"data":[{"book":"ВЫСЛОЎІ","chapter":"20","verse":"1","text":"Віно - глумлівае, сікера - шалёная; і кожны, хто захапляецца імі, неразумны."},{"book":"ВЫСЛОЎІ","chapter":"20","verse":"2","text":"Пагроза царовая - нібы рык ільва: хто дражніць яго, той грэшыць супроць самога сябе."},{"book":"ВЫСЛОЎІ","chapter":"20","verse":"3","text":"Гонар чалавеку - ухіліцца ад свары; а хто любіць сварыцца - неразумны."},{"book":"ВЫСЛОЎІ","chapter":"20","verse":"4","text":"Гультай зімою не арэ; жабруе летам - і няма нічога."},{"book":"ВЫСЛОЎІ","chapter":"20","verse":"5","text":"Помыслы ў сэрцы ў чалавека - глыбокія воды, але чалавек разумны вычэрпвае іх."},{"book":"ВЫСЛОЎІ","chapter":"20","verse":"6","text":"Многія хваляць чалавека за мілажальнасьць, а хто знойдзе чалавека надзейнага?"},{"book":"ВЫСЛОЎІ","chapter":"20","verse":"7","text":"Праведнік ходзіць у сваёй беспахібнасьці: шчасныя дзеці ягоныя пасьля яго!"},{"book":"ВЫСЛОЎІ","chapter":"20","verse":"8","text":"Цар, які сядзіць на троне правасудзьдзя, разганяе вачыма сваімі ўсё ліхое."},{"book":"ВЫСЛОЎІ","chapter":"20","verse":"9","text":"Хто можа сказаць: «я ачысьціў сэрца сваё, я чысты ад грэху майго?»"},{"book":"ВЫСЛОЎІ","chapter":"20","verse":"10","text":"Дваякія шалі, дваякая мера, і тое і другое - агідныя Госпаду."},{"book":"ВЫСЛОЎІ","chapter":"20","verse":"11","text":"Можна пазнаць нават падлетка па занятках ягоных: ці чыстыя і ці правільныя ўчынкі ягоныя?"},{"book":"ВЫСЛОЎІ","chapter":"20","verse":"12","text":"Вуха, якое чуе, і вока, якое бачыць - і тое і другое стварыў Гасподзь."},{"book":"ВЫСЛОЎІ","chapter":"20","verse":"13","text":"Ня любі спаць, каб табе не зьбяднець; расплюшчы вочы твае, і будзеш удосыць есьці хлеб."},{"book":"ВЫСЛОЎІ","chapter":"20","verse":"14","text":"«Дрэнна, дрэнна», кажа пакупнік; а як адыдзе - хваліцца."},{"book":"ВЫСЛОЎІ","chapter":"20","verse":"15","text":"Ёсьць золата і шмат жэмчугу, але найкаштоўнейшы посуд - вусны разумныя."},{"book":"ВЫСЛОЎІ","chapter":"20","verse":"16","text":"Вазьмі вопратку ягоную, бо ён паручыўся за чужога; за незнаёмага вазьмі зь яго заклад."},{"book":"ВЫСЛОЎІ","chapter":"20","verse":"17","text":"Салодкі чалавеку хлеб, набыты няпраўдаю; але пасьля - рот ягоны пяском напоўніцца."},{"book":"ВЫСЛОЎІ","chapter":"20","verse":"18","text":"Намеры набываюць пэўнасьць праз нараду, і пасьля нарады вядзі вайну."},{"book":"ВЫСЛОЎІ","chapter":"20","verse":"19","text":"Хто абгаворвае, той раскрывае таямніцы, і хто шырока разьзяўляе рот, з тым не вадзіся."},{"book":"ВЫСЛОЎІ","chapter":"20","verse":"20","text":"Хто ліхасловіць бацьку свайго і сваю маці, таго сьветач патухне сярод глыбокае цемры."},{"book":"ВЫСЛОЎІ","chapter":"20","verse":"21","text":"Спадчына, сьпешна захопленая напачатку, ня будзе дабраславёная пазьней."},{"book":"ВЫСЛОЎІ","chapter":"20","verse":"22","text":"Не кажы: «я адплачу табе за зло»; даверся Госпаду, і Ён ахавае цябе."},{"book":"ВЫСЛОЎІ","chapter":"20","verse":"23","text":"Агідныя Госпаду - дваякія гіры, і дваякія шалі - не дабро."},{"book":"ВЫСЛОЎІ","chapter":"20","verse":"24","text":"Ад Госпада кіруюцца крокі чалавека; а чалавеку як зьведаць дарогу сваю?"},{"book":"ВЫСЛОЎІ","chapter":"20","verse":"25","text":"Сетка чалавеку - неадумна даваць зарок, і пасьля зароку - абдумваць."},{"book":"ВЫСЛОЎІ","chapter":"20","verse":"26","text":"Мудры цар расьцярушыць бязбожных і паверне на іх кола."},{"book":"ВЫСЛОЎІ","chapter":"20","verse":"27","text":"Сьветач Гасподні - дух чалавека, які вывярае ўсе глыбіні сэрца."},{"book":"ВЫСЛОЎІ","chapter":"20","verse":"28","text":"Ласка і праўда ахоўваюць цара, і на ласцы ён трымае свой трон."},{"book":"ВЫСЛОЎІ","chapter":"20","verse":"29","text":"Слава юнакоў - сіла іхняя, а акраса старых - сівізна."},{"book":"ВЫСЛОЎІ","chapter":"20","verse":"30","text":"Раны ад удараў - лечаць ад зла, і ўдары, якія пранікаюць усярэдзіну чэрава."}]}