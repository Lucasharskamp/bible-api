{"data":[{"book":"১ থিষলনীকিনঃ","chapter":"5","verse":"1","text":"হে ভ্রাতরঃ, কালান্ সমযাংশ্চাধি যুষ্মান্ প্রতি মম লিখনং নিষ্প্রযোজনং,"},{"book":"১ থিষলনীকিনঃ","chapter":"5","verse":"2","text":"যতো রাত্রৌ যাদৃক্ তস্করস্তাদৃক্ প্রভো র্দিনম্ উপস্থাস্যতীতি যূযং স্ৱযমেৱ সম্যগ্ জানীথ|"},{"book":"১ থিষলনীকিনঃ","chapter":"5","verse":"3","text":"শান্তি র্নির্ৱ্ৱিন্ঘৎৱঞ্চ ৱিদ্যত ইতি যদা মানৱা ৱদিষ্যন্তি তদা প্রসৱৱেদনা যদ্ৱদ্ গর্ব্ভিনীম্ উপতিষ্ঠতি তদ্ৱদ্ অকস্মাদ্ ৱিনাশস্তান্ উপস্থাস্যতি তৈরুদ্ধারো ন লপ্স্যতে|"},{"book":"১ থিষলনীকিনঃ","chapter":"5","verse":"4","text":"কিন্তু হে ভ্রাতরঃ, যূযম্ অন্ধকারেণাৱৃতা ন ভৱথ তস্মাৎ তদ্দিনং তস্কর ইৱ যুষ্মান্ ন প্রাপ্স্যতি|"},{"book":"১ থিষলনীকিনঃ","chapter":"5","verse":"5","text":"সর্ৱ্ৱে যূযং দীপ্তেঃ সন্তানা দিৱাযাশ্চ সন্তানা ভৱথ ৱযং নিশাৱংশাস্তিমিরৱংশা ৱা ন ভৱামঃ|"},{"book":"১ থিষলনীকিনঃ","chapter":"5","verse":"6","text":"অতো ঽপরে যথা নিদ্রাগতাঃ সন্তি তদ্ৱদ্ অস্মাভি র্ন ভৱিতৱ্যং কিন্তু জাগরিতৱ্যং সচেতনৈশ্চ ভৱিতৱ্যং|"},{"book":"১ থিষলনীকিনঃ","chapter":"5","verse":"7","text":"যে নিদ্রান্তি তে নিশাযামেৱ নিদ্রান্তি তে চ মত্তা ভৱন্তি তে রজন্যামেৱ মত্তা ভৱন্তি|"},{"book":"১ থিষলনীকিনঃ","chapter":"5","verse":"8","text":"কিন্তু ৱযং দিৱসস্য ৱংশা ভৱামঃ; অতো ঽস্মাভি র্ৱক্ষসি প্রত্যযপ্রেমরূপং কৱচং শিরসি চ পরিত্রাণাশারূপং শিরস্ত্রং পরিধায সচেতনৈ র্ভৱিতৱ্যং|"},{"book":"১ থিষলনীকিনঃ","chapter":"5","verse":"9","text":"যত ঈশ্ৱরোঽস্মান্ ক্রোধে ন নিযুজ্যাস্মাকং প্রভুনা যীশুখ্রীষ্টেন পরিত্রাণস্যাধিকারে নিযুुক্তৱান্,"},{"book":"১ থিষলনীকিনঃ","chapter":"5","verse":"10","text":"জাগ্রতো নিদ্রাগতা ৱা ৱযং যৎ তেন প্রভুনা সহ জীৱামস্তদর্থং সোঽস্মাকং কৃতে প্রাণান্ ত্যক্তৱান্|"},{"book":"১ থিষলনীকিনঃ","chapter":"5","verse":"11","text":"অতএৱ যূযং যদ্ৱৎ কুরুথ তদ্ৱৎ পরস্পরং সান্ত্ৱযত সুস্থিরীকুরুধ্ৱঞ্চ|"},{"book":"১ থিষলনীকিনঃ","chapter":"5","verse":"12","text":"হে ভ্রাতরঃ, যুষ্মাকং মধ্যে যে জনাঃ পরিশ্রমং কুর্ৱ্ৱন্তি প্রভো র্নাম্না যুষ্মান্ অধিতিষ্ঠন্ত্যুপদিশন্তি চ তান্ যূযং সম্মন্যধ্ৱং|"},{"book":"১ থিষলনীকিনঃ","chapter":"5","verse":"13","text":"স্ৱকর্ম্মহেতুনা চ প্রেম্না তান্ অতীৱাদৃযধ্ৱমিতি মম প্রার্থনা, যূযং পরস্পরং নির্ৱ্ৱিরোধা ভৱত|"},{"book":"১ থিষলনীকিনঃ","chapter":"5","verse":"14","text":"হে ভ্রাতরঃ, যুষ্মান্ ৱিনযামহে যূযম্ অৱিহিতাচারিণো লোকান্ ভর্ত্সযধ্ৱং, ক্ষুদ্রমনসঃ সান্ত্ৱযত, দুর্ব্বলান্ উপকুরুত, সর্ৱ্ৱান্ প্রতি সহিষ্ণৱো ভৱত চ|"},{"book":"১ থিষলনীকিনঃ","chapter":"5","verse":"15","text":"অপরং কমপি প্রত্যনিষ্টস্য ফলম্ অনিষ্টং কেনাপি যন্ন ক্রিযেত তদর্থং সাৱধানা ভৱত, কিন্তু পরস্পরং সর্ৱ্ৱান্ মানৱাংশ্চ প্রতি নিত্যং হিতাচারিণো ভৱত|"},{"book":"১ থিষলনীকিনঃ","chapter":"5","verse":"16","text":"সর্ৱ্ৱদানন্দত|"},{"book":"১ থিষলনীকিনঃ","chapter":"5","verse":"17","text":"নিরন্তরং প্রার্থনাং কুরুধ্ৱং|"},{"book":"১ থিষলনীকিনঃ","chapter":"5","verse":"18","text":"সর্ৱ্ৱৱিষযে কৃতজ্ঞতাং স্ৱীকুরুধ্ৱং যত এতদেৱ খ্রীষ্টযীশুনা যুষ্মান্ প্রতি প্রকাশিতম্ ঈশ্ৱরাভিমতং|"},{"book":"১ থিষলনীকিনঃ","chapter":"5","verse":"19","text":"পৱিত্রম্ আত্মানং ন নির্ৱ্ৱাপযত|"},{"book":"১ থিষলনীকিনঃ","chapter":"5","verse":"20","text":"ঈশ্ৱরীযাদেশং নাৱজানীত|"},{"book":"১ থিষলনীকিনঃ","chapter":"5","verse":"21","text":"সর্ৱ্ৱাণি পরীক্ষ্য যদ্ ভদ্রং তদেৱ ধারযত|"},{"book":"১ থিষলনীকিনঃ","chapter":"5","verse":"22","text":"যৎ কিমপি পাপরূপং ভৱতি তস্মাদ্ দূরং তিষ্ঠত|"},{"book":"১ থিষলনীকিনঃ","chapter":"5","verse":"23","text":"শান্তিদাযক ঈশ্ৱরঃ স্ৱযং যুষ্মান্ সম্পূর্ণৎৱেন পৱিত্রান্ করোতু, অপরম্ অস্মৎপ্রভো র্যীশুখ্রীষ্টস্যাগমনং যাৱদ্ যুষ্মাকম্ আত্মানঃ প্রাণাঃ শরীরাণি চ নিখিলানি নির্দ্দোষৎৱেন রক্ষ্যন্তাং|"},{"book":"১ থিষলনীকিনঃ","chapter":"5","verse":"24","text":"যো যুষ্মান্ আহ্ৱযতি স ৱিশ্ৱসনীযোঽতঃ স তৎ সাধযিষ্যতি|"},{"book":"১ থিষলনীকিনঃ","chapter":"5","verse":"25","text":"হে ভ্রাতরঃ, অস্মাকং কৃতে প্রার্থনাং কুরুধ্ৱং|"},{"book":"১ থিষলনীকিনঃ","chapter":"5","verse":"26","text":"পৱিত্রচুম্বনেন সর্ৱ্ৱান্ ভ্রাতৃন্ প্রতি সৎকুরুধ্ৱং|"},{"book":"১ থিষলনীকিনঃ","chapter":"5","verse":"27","text":"পত্রমিদং সর্ৱ্ৱেষাং পৱিত্রাণাং ভ্রাতৃণাং শ্রুতিগোচরে যুষ্মাভিঃ পঠ্যতামিতি প্রভো র্নাম্না যুষ্মান্ শপযামি|"},{"book":"১ থিষলনীকিনঃ","chapter":"5","verse":"28","text":"অস্মাকং প্রভো র্যীশুখ্রীষ্টস্যানুগ্রতে যুষ্মাসু ভূযাৎ| আমেন্|"}]}