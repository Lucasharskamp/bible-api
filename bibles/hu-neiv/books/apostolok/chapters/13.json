{"data":[{"book":"Apostolok","chapter":"13","verse":"1","text":"Antiókhiában az ott levő gyülekezetben volt néhány próféta és tanító: Barnabás és Simeon, akit Nigernek hívtak, és a cirénei Lucius és Manaén, akit Heródessel, a negyedes fejedelemmel együtt neveltek, és Saul."},{"book":"Apostolok","chapter":"13","verse":"2","text":"Amikor pedig ők szolgáltak az Úrnak és böjtöltek, ezt mondta a Szentlélek: „Válasszátok ki nekem Barnabást és Sault arra a munkára, amelyre őket elhívtam.“"},{"book":"Apostolok","chapter":"13","verse":"3","text":"Akkor, miután böjtöltek és imádkoztak, kezeiket rájuk tették, és elbocsátották őket."},{"book":"Apostolok","chapter":"13","verse":"4","text":"Ők pedig, miután elküldte őket a Szentlélek, lementek Szeleukiába, és onnan eleveztek Ciprusba."},{"book":"Apostolok","chapter":"13","verse":"5","text":"Mikor Szalamiszba jutottak, hirdették az Isten igéjét a zsidók zsinagógáiban. János is velük volt, mint segítőtárs."},{"book":"Apostolok","chapter":"13","verse":"6","text":"Miután bejárták a szigetet egészen Páfoszig, találkoztak egy ördöngös hamispróféta zsidóval, akinek neve Barjézus volt,"},{"book":"Apostolok","chapter":"13","verse":"7","text":"aki együtt volt Szergiusz Paulusz tiszttartóval, ezzel az okos emberrel. Magához hívatta Barnabást és Sault, és hallani akarta az Isten igéjét."},{"book":"Apostolok","chapter":"13","verse":"8","text":"Elimás, az ördöngös (mert az ő neve ugyanis ezt jelenti) azonban ellenkezett velük, igyekezve a tiszttartót elfordítani a hittől."},{"book":"Apostolok","chapter":"13","verse":"9","text":"De Saul, aki Pál is, megtelve Szentlélekkel, szemeit reá vetette,"},{"book":"Apostolok","chapter":"13","verse":"10","text":"és ezt mondta: „Ó minden álnoksággal és minden gonoszsággal teljes ördögfajzat, minden igazságnak ellensége, nem szűnsz meg az Úrnak igaz útjait elferdíteni?"},{"book":"Apostolok","chapter":"13","verse":"11","text":"Most azért íme, az Úrnak keze van rajtad, és vak leszel, és nem látod a napot egy ideig!“"},{"book":"Apostolok","chapter":"13","verse":"12","text":"A tiszttartó, amikor látta, hogy mi történt, elálmélkodott az Úrnak tudományán, és hitt."},{"book":"Apostolok","chapter":"13","verse":"13","text":"Pál és kísérői elhajóztak Páfoszból, Pergébe, és Pamfiliának városába mentek. János azonban elvált tőlük, és visszatért Jeruzsálembe."},{"book":"Apostolok","chapter":"13","verse":"14","text":"Ők Pergéből tovább mentek, és eljutottak Antiókhiába, Pizidiának városába, és bementek szombatnapon a zsinagógába és leültek."},{"book":"Apostolok","chapter":"13","verse":"15","text":"A törvény és a próféták felolvasása után a zsinagóga elöljárói odaküldtek hozzájuk, és ezt mondták: „Atyánkfiai, férfiak, ha van valami intő beszédetek a néphez, szóljatok.“"},{"book":"Apostolok","chapter":"13","verse":"16","text":"Pál akkor felkelt, kezével intett, és ezt mondta: „Izrael férfiai és ti, akik félitek az Istent, halljátok meg!"},{"book":"Apostolok","chapter":"13","verse":"17","text":"Ennek a népnek, Izraelnek Istene kiválasztotta a mi atyáinkat, és e népet fölemelte, amikor Egyiptom földjén jövevények voltak, és onnan kihozta őket hatalmas karja által."},{"book":"Apostolok","chapter":"13","verse":"18","text":"Azután közel negyven esztendeig tűrte az ő erkölcsüket a pusztában."},{"book":"Apostolok","chapter":"13","verse":"19","text":"És miután eltörölt hét népet a Kánaán földjén, azoknak földjét sorsvetéssel elosztotta közöttük."},{"book":"Apostolok","chapter":"13","verse":"20","text":"Azután mintegy négyszázötven esztendeig adott bírákat egészen Sámuel prófétáig."},{"book":"Apostolok","chapter":"13","verse":"21","text":"Azután pedig királyt kértek maguknak, és az Isten Sault adta nekik, a Kis fiát, a Benjámin nemzetségéből való férfiút negyven esztendeig."},{"book":"Apostolok","chapter":"13","verse":"22","text":"És amikor őt elvetette, Dávidot emelte nekik királyul; akiről bizonyságot is tett, és ezt mondta: »Szívem szerint való férfiút találtam, Dávidot, Isai fiát, aki minden akaratomat véghez viszi.«"},{"book":"Apostolok","chapter":"13","verse":"23","text":"Az ő utódából támasztott Isten, ígérete szerint, Izraelnek szabadítót, Jézust,"},{"book":"Apostolok","chapter":"13","verse":"24","text":"miután János az ő eljövetele előtt a megtérésnek keresztségét prédikálta Izrael egész népének."},{"book":"Apostolok","chapter":"13","verse":"25","text":"Amikor pedig be akarta fejezni János az ő tisztét, ezt mondta: Akinek ti gondoltok engem, nem az vagyok, hanem íme, utánam jön, akinek nem vagyok méltó megoldani lábainak saruját sem."},{"book":"Apostolok","chapter":"13","verse":"26","text":"Atyámfiai, férfiak, Ábrahám nemzetének fiai, és akik köztetek félik az Istent, az üdvösségnek ez az igéje nektek küldetett."},{"book":"Apostolok","chapter":"13","verse":"27","text":"De akik Jeruzsálemben laknak, és azoknak vezetői, nem ismerték fel őt, és a prófétáknak szavait, melyeket minden szombaton felolvasnak, ítéletükkel betöltötték."},{"book":"Apostolok","chapter":"13","verse":"28","text":"És bár semmi halálra való okot nem találtak, kérték Pilátustól, hogy ölesse meg."},{"book":"Apostolok","chapter":"13","verse":"29","text":"Amikor mindazokat elvégezték, ami róla meg van írva, a fáról levéve sírba helyezték."},{"book":"Apostolok","chapter":"13","verse":"30","text":"De az Isten feltámasztotta őt halottaiból,"},{"book":"Apostolok","chapter":"13","verse":"31","text":"és megjelent több napon át azoknak, akik együtt jöttek fel vele Galileából Jeruzsálembe, akik az ő tanúi a nép előtt."},{"book":"Apostolok","chapter":"13","verse":"32","text":"Mi is hirdetjük nektek az atyáknak tett ígéretet, hogy azt az Isten betöltötte nekünk, az ő fiainak feltámasztotta Jézust."},{"book":"Apostolok","chapter":"13","verse":"33","text":"Amint a második zsoltárban is meg van írva:"},{"book":"Apostolok","chapter":"13","verse":"34","text":"Azt pedig, hogy feltámasztotta őt halottaiból, úgy hogy nem is fog többé az enyészetbe visszatérni, így mondta:"},{"book":"Apostolok","chapter":"13","verse":"35","text":"Azért mondja másutt is:"},{"book":"Apostolok","chapter":"13","verse":"36","text":"Mert Dávid, miután a saját idejében szolgált az Isten akaratának, meghalt, és eltemették az ő atyái mellé, és utolérte a rothadás."},{"book":"Apostolok","chapter":"13","verse":"37","text":"De akit Isten feltámasztott, azt nem érte rothadás."},{"book":"Apostolok","chapter":"13","verse":"38","text":"Tudjátok meg hát, atyámfiai, férfiak, hogy őáltala hirdetjük nektek a bűnök bocsánatát,"},{"book":"Apostolok","chapter":"13","verse":"39","text":"és mindazokból, amikből a Mózes törvénye által nem nyerhettek megigazulást, őáltala mindenki megigazul, aki hisz."},{"book":"Apostolok","chapter":"13","verse":"40","text":"Vigyázzatok tehát, hogy rajtatok ne teljesedjen be, amit a próféták megmondtak:"},{"book":"Apostolok","chapter":"13","verse":"41","text":"»Lássátok meg, ti megvetők,"},{"book":"Apostolok","chapter":"13","verse":"42","text":"Amikor pedig mentek ki a zsinagógából, kérték a pogányok, hogy a következő szombaton is prédikálják nekik ezeket a beszédeket."},{"book":"Apostolok","chapter":"13","verse":"43","text":"Amikor pedig szétoszlott a gyülekezet, sokan a zsidók közül, és az istenfélő prozeliták közül követték Pált és Barnabást, akik beszéltek velük, és biztatták őket, hogy maradjanak meg az Isten kegyelmében."},{"book":"Apostolok","chapter":"13","verse":"44","text":"A következő szombaton aztán majdnem az egész város összegyűlt az Isten igéjének hallgatására."},{"book":"Apostolok","chapter":"13","verse":"45","text":"Amikor pedig látták a zsidók a sokaságot, elteltek irigységgel, és ellenkezve és káromlást szólva ellene mondtak azoknak, amiket Pál mondott."},{"book":"Apostolok","chapter":"13","verse":"46","text":"Akkor Pál és Barnabás nagy bátorsággal ezt mondták: „Először nektek kellett hirdetnünk az Isten igéjét, de mivel ti megvetitek azt, és nem tartjátok méltóknak magatokat az örök életre, íme, a pogányokhoz fordulunk."},{"book":"Apostolok","chapter":"13","verse":"47","text":"Mert így parancsolta nekünk az Úr:"},{"book":"Apostolok","chapter":"13","verse":"48","text":"A pogányok pedig mikor ezeket hallották, örvendeztek és magasztalták az Úr igéjét, és mindazok, akik örök életre választattak, hittek."},{"book":"Apostolok","chapter":"13","verse":"49","text":"Az Úrnak igéje pedig elterjedt az egész tartományban."},{"book":"Apostolok","chapter":"13","verse":"50","text":"A zsidók azonban felbujtották az istenfélő és tisztességes asszonyokat, a városnak vezetőit, és üldözést szítottak Pál és Barnabás ellen, és kiűzték őket határukból."},{"book":"Apostolok","chapter":"13","verse":"51","text":"Azok pedig lábuknak porát lerázva ellenük, elmentek Ikóniumba."},{"book":"Apostolok","chapter":"13","verse":"52","text":"A tanítványok pedig beteltek örömmel és Szentlélekkel."}]}