{"data":[{"book":"Numeri","chapter":"15","verse":"1","text":"Jehovha akati kuna Mozisi,"},{"book":"Numeri","chapter":"15","verse":"2","text":"“Taura kuvaIsraeri uti kwavari: ‘Kana mapinda munyika yandinokupai kuti mugare,"},{"book":"Numeri","chapter":"15","verse":"3","text":"uye mukauya nezvipiriso zvinopiswa kuna Jehovha, kubva kumombe kana makwai, kuti muite zvinonhuhwira zvinofadza Jehovha, zvingava zvinopiswa kana zvibayiro, zvemhiko dzakasarudzika kana zvipo zvokupa nokuzvisarudzira kana zvipiriso zvemitambo,"},{"book":"Numeri","chapter":"15","verse":"4","text":"ipapo munhu anouya nechipiriso chake achapa kuna Jehovha chipiriso chezvipo chiri chegumi cheefa15:4 marita angaita 2 youpfu hwakatsetseka hwakavhenganiswa nechikamu chimwe chete muzvina chehini15:4 rita uyewo nomundima 5 yamafuta."},{"book":"Numeri","chapter":"15","verse":"5","text":"Pagwayana rimwe nerimwe rechipiriso chinopiswa kana rechibayiro, munofanira kugadzira chikamu chimwe chete muzvina chehini yewaini chive chipiriso chokunwa."},{"book":"Numeri","chapter":"15","verse":"6","text":"“ ‘Munofanira kugadzira negondobwe chipiriso chezviyo chezvikamu zviviri mugumi zveefa15:6 marita angaita 4.5 youpfu hwakatsetseka hwakavhenganiswa nechikamu chimwe chete kubva muzvitatu chehini15:6 marita angaita 1.2, uyewo nomundima 7 yamafuta,"},{"book":"Numeri","chapter":"15","verse":"7","text":"uye nechikamu chimwe chete kubva muzvitatu chehini yewaini chive chipiriso chokunwa. Muchipe sechinonhuhwira chinofadza kuna Jehovha."},{"book":"Numeri","chapter":"15","verse":"8","text":"“ ‘Pamunogadzirira Jehovha nzombe duku sechipiriso chinopiswa kana sechibayiro, chemhiko yakasarudzika kana chipiriso chokuwadzana,"},{"book":"Numeri","chapter":"15","verse":"9","text":"munofanira kuuya nechipiriso chezviyo chezvikamu zvitatu kubva mugumi cheefa15:9 marita angaita 6.5 youpfu hwakatsetseka hwakavhenganiswa nehafu yehini15:9 marita angaita 2, uyewo nomundima 10  yamafuta pamwe chete nehando."},{"book":"Numeri","chapter":"15","verse":"10","text":"Uyezve muuye nehafu yehini yewaini sechipiriso chokunwa. Chichava chipiriso chinoitwa nomoto, chinonhuhwira chinofadza Jehovha."},{"book":"Numeri","chapter":"15","verse":"11","text":"Hando imwe neimwe kana gondobwe, gwayana rimwe nerimwe kana mbudzana, zvinofanira kugadzirwa nenzira iyoyi."},{"book":"Numeri","chapter":"15","verse":"12","text":"Munofanira kuita izvi pane chimwe nechimwe chazvo, sokuwanda kwezvamunenge magadzira."},{"book":"Numeri","chapter":"15","verse":"13","text":"“ ‘Munhu wose anoberekwa munyika yenyu, anofanira kuita zvinhu izvi nenzira iyi paanenge achiuya nechipiriso chinoitwa nomoto, chive chinonhuhwira zvinofadza kuna Jehovha."},{"book":"Numeri","chapter":"15","verse":"14","text":"Kuzvizvarwa zvinotevera kana mutorwa kana mumwe munhuwo zvake agere pakati penyu akapa chipiriso chinoitwa nomoto, chinonhuhwira zvinofadza Jehovha, anofanira kuita zvakangofanana nezvamunoita imi."},{"book":"Numeri","chapter":"15","verse":"15","text":"Ungano inofanira kuva nomutemo mumwe chete kumutorwa agere pakati penyu; uyu murayiro usingaperi kusvikira kuzvizvarwa zvinotevera. Muchafanana pamberi paJehovha imi nomutorwa."},{"book":"Numeri","chapter":"15","verse":"16","text":"Mirayiro mimwe cheteyo ichashanda kwamuri mose, imi nomutorwa agere pakati penyu.’ ”"},{"book":"Numeri","chapter":"15","verse":"17","text":"Jehovha akati kuna Mozisi,"},{"book":"Numeri","chapter":"15","verse":"18","text":"“Taura kuvaIsraeri uti kwavari: ‘Kana mopinda munyika yandinokuendesai"},{"book":"Numeri","chapter":"15","verse":"19","text":"uye mukadya zvokudya zvenyika iyo, munofanira kupa chikamu kuna Jehovha sechipiriso."},{"book":"Numeri","chapter":"15","verse":"20","text":"Munofanira kupa keke rinoitwa noupfu hwenyu hwokutanga mugoripa sechipiriso chinobva paburiro."},{"book":"Numeri","chapter":"15","verse":"21","text":"Kusvikira kuzvizvarwa zvinotevera munofanira kupa chipiriso ichi kuna Jehovha kubva paupfu hwenyu hwokutanga."},{"book":"Numeri","chapter":"15","verse":"22","text":"“ ‘Zvino kana musingatadzi nobwoni kuchengeta mirayiro iyi yakapiwa kuna Mozisi naJehovha,"},{"book":"Numeri","chapter":"15","verse":"23","text":"zvipi zvazvo zvakarayirwa naJehovha kubudikidza naMozisi, kubva nezuva razvakapiwa naJehovha uye zvichienda mberi kusvikira kuzvizvarwa zvinotevera,"},{"book":"Numeri","chapter":"15","verse":"24","text":"uye kana izvi zvikaitwa kwete nobwoni zvisina kuzivikanwa neungano, ungano yose inofanira kupa hando duku sechipiriso chinopiswa, sezvinonhuhwira zvinofadza kuna Jehovha, nenhongo yembudzi kuti ive chipiriso chechivi."},{"book":"Numeri","chapter":"15","verse":"25","text":"Muprista anofanira kuyananisira ungano yose yavaIsraeri, uye vachakanganwirwa, nokuti zvakanga zvisina kuitwa nobwoni, uye, nokuda kwokukanganisa kwavo, vakavigira Jehovha chipiriso chinopiswa uye nechipiriso chechivi."},{"book":"Numeri","chapter":"15","verse":"26","text":"Ungano yose yavaIsraeri navatorwa vagere pakati pavo vachakanganwirwa, nokuti vanhu vose vakatadza vasingazivi."},{"book":"Numeri","chapter":"15","verse":"27","text":"“ ‘Asi kana munhu mumwe chete akatadza nokusaziva, anofanira kuuya nembudzana hadzi yegore rimwe chete kuti chive chipiriso chechivi."},{"book":"Numeri","chapter":"15","verse":"28","text":"Muprista anofanira kuyananisira uyo akatadza pamberi paJehovha nokutadza nokusaziva, uye kana ayananisirwa, achakanganwirwa."},{"book":"Numeri","chapter":"15","verse":"29","text":"Murayiro mumwe chete iwoyu unoshanda kuna vose vanotadza vasingazivi, angava akaberekerwa muIsraeri kana mutorwa."},{"book":"Numeri","chapter":"15","verse":"30","text":"“ ‘Asi ani naani anotadza nokuzvikudza, angava akaberekwa muIsraeri kana mutorwa, anomhura Jehovha, munhu uyo anofanira kubviswa pakati pavanhu vokwake."},{"book":"Numeri","chapter":"15","verse":"31","text":"Nokuti akazvidza shoko raJehovha uye akaputsa mirayiro yake, munhu uyo anofanira kubviswa zvachose; mhosva yake inogara pamusoro pake.’ ”"},{"book":"Numeri","chapter":"15","verse":"32","text":"VaIsraeri vachiri murenje, mumwe murume akawanikwa achiunganidza huni nezuva reSabata."},{"book":"Numeri","chapter":"15","verse":"33","text":"Avo vakamuwana achiunganidza huni vakauya naye kuna Mozisi naAroni nokuungano yose,"},{"book":"Numeri","chapter":"15","verse":"34","text":"uye vakamuchengeta mutorongo, nokuti vakanga vasingazivi zvaifanira kuitwa kwaari."},{"book":"Numeri","chapter":"15","verse":"35","text":"Ipapo Jehovha akati kuna Mozisi, “Murume uyo anofanira kufa. Ungano yose inofanira kumutaka namabwe kunze kwomusasa.”"},{"book":"Numeri","chapter":"15","verse":"36","text":"Saka ungano yakamubudisa kunze kwomusasa vakamutaka namabwe kusvikira afa, sezvakanga zvarayirwa Mozisi naJehovha."},{"book":"Numeri","chapter":"15","verse":"37","text":"Jehovha akati kuna Mozisi,"},{"book":"Numeri","chapter":"15","verse":"38","text":"“Taura kuvaIsraeri uti kwavari: ‘Kusvikira kuzvizvarwa zvichatevera, munofanira kugadzira pfunha pamakona enguo dzenyu, dzinenge dzine tambo yebhuruu papfunha imwe neimwe."},{"book":"Numeri","chapter":"15","verse":"39","text":"Muchava nepfunha idzi kuti mudzitarire uye naizvozvo mucharangarira zvakarayirwa naJehovha zvose, kuti muzviteerere mugorega kuita ufeve muchitevera kuchiva kwemwoyo yenyu nameso enyu."},{"book":"Numeri","chapter":"15","verse":"40","text":"Ipapo mucharangarira kuteerera mirayiro yangu yose uye muchazvitsaura kuti muve vanhu vaMwari wenyu."},{"book":"Numeri","chapter":"15","verse":"41","text":"Ndini Jehovha Mwari wenyu, akakubudisai kubva muIjipiti kuti ndive Mwari wenyu. Ndini Jehovha Mwari wenyu.’ ”"}]}