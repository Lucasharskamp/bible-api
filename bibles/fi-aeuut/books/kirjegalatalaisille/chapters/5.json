{"data":[{"book":"Kirje galatalaisille","chapter":"5","verse":"1","text":"Kristus on siis vapauttanut meidät. Säilyttäkää vapautenne älkääkä ryhtykö uudestaan lain orjiksi."},{"book":"Kirje galatalaisille","chapter":"5","verse":"2","text":"Kuunnelkaa minua nyt, sillä on kysymys hyvin vakavasta asiasta: jos toivotte ympärileikkauksen avulla pääsevänne oikeaan Jumala-suhteeseen, Kristuksen pelastusteosta ei ole teille mitään hyötyä."},{"book":"Kirje galatalaisille","chapter":"5","verse":"3","text":"Toistan vielä: jokainen, joka yrittää päästä Jumalan suosioon ympärileikkauttamalla itsensä, joutuu tottelemaan täydellisesti kaikkia juutalaisten lakeja, tai hän on tuhon oma."},{"book":"Kirje galatalaisille","chapter":"5","verse":"4","text":"Olette hylänneet Kristuksen, jos pyritte kelpaamaan Jumalalle tottelemalla noita lakeja. Näin olette kieltäytyneet ottamasta vastaan Jumalan armahdusta."},{"book":"Kirje galatalaisille","chapter":"5","verse":"5","text":"Jumalan Henki on lahjoittanut meille sen toivon, että Kristus on kuolemallaan tehnyt meistä Jumalan lapsia."},{"book":"Kirje galatalaisille","chapter":"5","verse":"6","text":"Kristus onkin antanut meille ikuisen elämän, eikä meidän tarvitse kantaa huolta siitä, onko meidät ympärileikattu vai ei – tarvitsemme vain rakkauden pohjalta toimivaa uskoa."},{"book":"Kirje galatalaisille","chapter":"5","verse":"7","text":"Asianne olivat aluksi oikein hyvin. Kuka teitä nyt estää seuraamasta totuutta?"},{"book":"Kirje galatalaisille","chapter":"5","verse":"8","text":"Ei ainakaan Jumala, sillä hän antoi teille Kristuksen tähden vapauden."},{"book":"Kirje galatalaisille","chapter":"5","verse":"9","text":"Yksi harhaan joutunut ihminen tartuttaa koko joukon.5:9 Sananmukaisesti: »vähäinen hapate hapattaa koko taikinan»."},{"book":"Kirje galatalaisille","chapter":"5","verse":"10","text":"Uskon, että Herra antaa teille uudestaan sen näkemyksen, joka minulla näissä asioissa on. Jumala kyllä tuomitsee sen ihmisen – olkoonpa kuka tahansa –, joka päänne on sekoittanut."},{"book":"Kirje galatalaisille","chapter":"5","verse":"11","text":"Jotkut väittävät, että minä muka pitäisin ympärileikkausta ja juutalaisten lakien seuraamista välttämättömänä. Jos niin opettaisin, ei minua varmaan vainottaisi, sillä niistä puhuminenhan ei loukkaa ketään. Se, että minua yhä vainotaan, osoittaa minun korostavan Kristuksen uhrikuolemaa ainoana pelastumisen perustana."},{"book":"Kirje galatalaisille","chapter":"5","verse":"12","text":"Saisivat vaikka kuohita itsensä, nuo ympärileikkauksesta jankuttavat opettajanne!"},{"book":"Kirje galatalaisille","chapter":"5","verse":"13","text":"Hyvät veljet! Olette päässeet vapaaksi. Ette kuitenkaan ole vapaita tekemään väärin, vaan vapaita rakastamaan ja palvelemaan toisianne."},{"book":"Kirje galatalaisille","chapter":"5","verse":"14","text":"Koko Jumalan laki voitaisiin tiivistää yhdeksi käskyksi: »Rakasta muita niin kuin itseäsi.»"},{"book":"Kirje galatalaisille","chapter":"5","verse":"15","text":"Mutta jos ette voi olla käymättä toistenne kimppuun, niin varokaa sentään, ettette ota toisianne hengiltä."},{"book":"Kirje galatalaisille","chapter":"5","verse":"16","text":"Totelkaa Pyhää Henkeä. Hän ilmoittaa teille, miten teidän on elettävä. Kun tottelette häntä, ette tee sitä, mihin vanha ja paha minänne teidät muuten ajaisi."},{"book":"Kirje galatalaisille","chapter":"5","verse":"17","text":"Luonnostamme näet teemme pahaa ja taas pahaa – aivan päinvastoin kuin Pyhä Henki tahtoo. Mutta kun Pyhä Henki saa tahtonsa toteutumaan, teemme hyvää vastoin luontoamme. Nämä kaksi voimaa taistelevat meissä jatkuvasti vallasta."},{"book":"Kirje galatalaisille","chapter":"5","verse":"18","text":"Kun Pyhä Henki johtaa teitä, teidän ei enää tarvitse pakottaa itseänne tottelemaan juutalaisten lakeja."},{"book":"Kirje galatalaisille","chapter":"5","verse":"19","text":"Kun elätte omien pahojen taipumustenne mukaan, seurauksetkin näkyvät: vastuuton ja rietas elämä,"},{"book":"Kirje galatalaisille","chapter":"5","verse":"20","text":"epäjumalanpalvelus, noituus, viha, riita ja suuttuminen, oman edun tavoittelu keinoista piittaamatta, valittelu ja arvostelu, oman ryhmän näkeminen ainoaksi oikeaksi, väärä oppi,"},{"book":"Kirje galatalaisille","chapter":"5","verse":"21","text":"kateus, murha, juopottelu, yletön juhliminen ja kaikki sellainen. Olen ennenkin sanonut ja toistan vielä, että jos jonkun elämä on tällaista, hän ei peri Jumalan valtakuntaa."},{"book":"Kirje galatalaisille","chapter":"5","verse":"22","text":"Mutta kun Pyhä Henki hallitsee elämäämme, meissä kasvavat rakkaus, ilo, rauha, kärsivällisyys, ystävällisyys, hyvyys, uskollisuus, hyväntahtoisuus ja itsehillintä."},{"book":"Kirje galatalaisille","chapter":"5","verse":"23","text":"Nämä eivät ole ristiriidassa myöskään juutalaisten lakien kanssa."},{"book":"Kirje galatalaisille","chapter":"5","verse":"24","text":"Ne, jotka ovat Jeesuksen omia, ovat naulinneet pahat, luontaiset halunsa hänen ristilleen."},{"book":"Kirje galatalaisille","chapter":"5","verse":"25","text":"Jos me elämme nyt Pyhän Hengen voimasta, meidän on seurattava hänen ohjaustaan kaikilla elämämme alueilla."},{"book":"Kirje galatalaisille","chapter":"5","verse":"26","text":"Silloin emme etsi ihmisten suosiota tai kunniaa eikä meidän tarvitse tulla kateellisiksi ja säälimättömiksi."}]}