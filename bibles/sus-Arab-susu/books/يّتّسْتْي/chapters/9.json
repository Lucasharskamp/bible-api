{"data":[{"book":"يّتّ سْتْي","chapter":"9","verse":"1","text":"نَ تّمُي عَلَتَلَ نَشَ عَ مَسٍن مُنسَ بّ، «عِ شَ سِفَ قِرَوُنَ يِرٍ، عِ شَ عَ قَلَ عَ بّ، ‹عِسِرَيِلَكَ مَرِفِ عَلَتَلَ شَ مَسٍنيِ نَن يَ، «عِ شَ ﭑ مَ حَمَ بّحِن، عَلَكٌ عٍ شَ سِفَ ﭑ بَتُدٍ.»"},{"book":"يّتّ سْتْي","chapter":"9","verse":"2","text":"شَ عِ تٌندِ عٍ بّحِندٍ، عِ كَنكَن عٍ مَ،"},{"book":"يّتّ سْتْي","chapter":"9","verse":"3","text":"عَلَتَلَ قَمَ وُفَنيِ حَاشِ رَدِندٍ عِ شَ شُرُ سٍيٍ مَ، عَلْ سٌي، سٌقَلٍيٍ، حْشْمّيٍ، نِنفٍيٍ، يّشّييٍ، نُن سِ."},{"book":"يّتّ سْتْي","chapter":"9","verse":"4","text":"عَلَتَلَ قَمَ عِسِرَيِلَكَيٍ شَ فْورّ نُن مِسِرَكَيٍ شَ فْورّ تَفِ رَ سَدٍ. عِسِرَيِلَكَيٍ شَ شُرُ سٍيٍ مُ وُفَنيِ سْتْمَ."},{"book":"يّتّ سْتْي","chapter":"9","verse":"5","text":"عَلَتَلَ بَرَ نَتّ تٌنفٌ نَ رَبَمَ تّمُي نَشّ، عَ قَلَقٍ رَ، «تِنَ، ﭑ قَمَ نَ نَن نَبَدٍ.»›»"},{"book":"يّتّ سْتْي","chapter":"9","verse":"6","text":"نَ كُيٍ عِبَ، عَلَتَلَ عَ رَبَ نَ كِ نّ. مِسِرَ فْورّ بِرِن نَشَ قَشَ، كْنْ هَلِ شُرُ سٍ كٍرٍن مُ قَشَ عِسِرَيِلَكَيٍ شَ فْورّ يَ مَ."},{"book":"يّتّ سْتْي","chapter":"9","verse":"7","text":"قِرَوُنَ نَشَ مِشِيٍ شّي نَ قٍ كٌلٌندٍ. عٍ نَشَ عَ قَلَ قِرَوُنَ بّ شُرُ سٍ كٍرٍن مُ قَشَشِ عِسِرَيِلَكَيٍ شَ فْورّ كُي، كْنْ عَ شَشِلِ نَشَ شْرْشْ، عَ مَن مُ تِن عِسِرَيِلَ حَمَ بّحِندٍ."},{"book":"يّتّ سْتْي","chapter":"9","verse":"8","text":"نَ تّمُي عَلَتَلَ نَشَ عَ مَسٍن مُنسَ نُن هَرُنَ بّ، «وٌ شَ تّ شُبٍ رَتٍ قِرَوُنَ يَ شْرِ."},{"book":"يّتّ سْتْي","chapter":"9","verse":"9","text":"عَ قِندِ مَ شُبٍ رَ نَشَن دِنمَ مِسِرَ بْشِ بِرِن نَ، عَ سُورِ رَ مِنِ مِسِرَكَيٍ نُن عٍ شَ شُرُ سٍيٍ بِرِن مَ.»"},{"book":"يّتّ سْتْي","chapter":"9","verse":"10","text":"عٍ نَشَ تّ شُبٍ شَنِن قِرَوُنَ يِرٍ. مُنسَ نَشَ عَ وٌلِ كٌورٍ مَ، عَ قَ سُورِ حَاشِيٍ رَ مِنِ مِشِيٍ نُن شُرُ سٍيٍ مَ."},{"book":"يّتّ سْتْي","chapter":"9","verse":"11","text":"مَندُرُلَيٍ يَتِ مُ نْ تِدٍ مُنسَ يَ عِ سُورِيٍ شَ قٍ رَ، نَشٍيٍ نُ نَ مِسِرَكَيٍ بِرِن مَ."},{"book":"يّتّ سْتْي","chapter":"9","verse":"12","text":"كْنْ عَلَتَلَ نَشَ قِرَوُنَ شَشِلِ رَشْرْشْ، عَلَكٌ عَ نَشَ تِن مُنسَ نُن هَرُنَ شُي سُشُدٍ، عَلْ عَلَتَلَ نُ بَرَ عَ مَسٍن مُنسَ بّ كِ نَشّ."},{"book":"يّتّ سْتْي","chapter":"9","verse":"13","text":"نَ تّمُي عَلَتَلَ نَشَ عَ مَسٍن مُنسَ بّ، «تِنَ عِ شَ كُرُن سِفَقٍ رَ قِرَوُنَ يِرٍ، عَ قَلَ عَ بّ، ‹عِسِرَيِلَ مَرِفِ عَلَتَلَ شَ مَسٍنيِ نَن يَ، «ﭑ مَ حَمَ بّحِن، عٍ شَ سِفَ ﭑ بَتُدٍ،"},{"book":"يّتّ سْتْي","chapter":"9","verse":"14","text":"شَ نَ مُ عَ رَ ﭑ فبَلٌي مْولِ بِرِن نَمِنِمَ عِ تَن، عِ شَ كُنتِفِيٍ، نُن عِ شَ حَمَ مَ ﭑ سّنبّ رَ. نَ كُي عِ قَمَ عَ كٌلٌندٍ ﭑ مَنِيّ مُ نَ دُنِحَ بّندّ قُحِ قَرِ."},{"book":"يّتّ سْتْي","chapter":"9","verse":"15","text":"ﭑ نُ نْمَ فبَلٌي حَاشِ رَ مِنِدٍ وٌ مَ ﭑ سّنبّ رَ، نَشَن نُ نْمَ وٌ سْنتْدٍ، وٌ لْي دُنِحَ مَ،"},{"book":"يّتّ سْتْي","chapter":"9","verse":"16","text":"كْنْ ﭑ بَرَ وٌ لُ دُنِحَ عَلَكٌ ﭑ شَ ﭑ سّنبّ مَسٍن وٌ بّ، دُنِحَ شَ ﭑ شِلِ كٌلٌن."},{"book":"يّتّ سْتْي","chapter":"9","verse":"17","text":"هَن يَ عِ كِرَ بٌلٌنمَ ﭑ مَ حَمَ يَ رَ، عِ تٌندِ عٍ شَ سِفَ."},{"book":"يّتّ سْتْي","chapter":"9","verse":"18","text":"نَ نَن عَ رَ، تِنَ ﭑ قَمَ نّ بَلَبَلَنيِ مَفَاشُشِ رَفٌرٌدٍ مِسِرَ مَ، وٌ مُ نَشَن مْولِ تٌ كَبِ دُنِحَ قْلّ."},{"book":"يّتّ سْتْي","chapter":"9","verse":"19","text":"عِ شَ عِ شَ فْورّ نُن عِ شَ سٍ بِرِن نَسٌ يِرٍ مَكَنتَشِ كُي، بَرِ مَ يِ بَلَبَلَنيِ نَ بِرَ، عَ مِشِ نُن شُرُ سٍ بِرِن سْنتْمَ نّ.»›»"},{"book":"يّتّ سْتْي","chapter":"9","verse":"20","text":"قِرَوُنَ شَ كُنتِفِ ندٍيٍ نَشَ فَاشُ عَلَتَلَ شَ مَسٍنيِ يَ رَ، عٍ شُلُن عٍ شَ كٌنيِيٍ نُن عٍ شَ شُرُ سٍيٍ رَ سٌدٍ يِرٍ مَكَنتَشِ كُي."},{"book":"يّتّ سْتْي","chapter":"9","verse":"21","text":"كْنْ نَشٍيٍ مُ نُ عٍ حْشْ سَشِ عَلَتَلَ شَ مَسٍنيِ شْن مَ، عٍ نَشَ عٍ شَ كٌنيِيٍ نُن عٍ شَ شُرُ سٍيٍ لُ تَندٍ."},{"book":"يّتّ سْتْي","chapter":"9","verse":"22","text":"عَلَتَلَ نَشَ عَ مَسٍن مُنسَ بّ، «عِ بّلّشّ عِتَلَ كٌورٍ مَبِرِ، بَلَبَلَنيِ شَ بِرَ مِشِ، شُرُ سٍيٍ، نُن شّيٍ قَرِ مِسِرَ بْشِ بِرِن مَ.»"},{"book":"يّتّ سْتْي","chapter":"9","verse":"23","text":"مُنسَ تٌ عَ شَ يِسُشُوُرِ عِتَلَ كٌورٍ مَ، عَلَتَلَ نَشَ سٍيَمَكْنيِ، فَلَنيِ، نُن بَلَبَلَنيِ رَفٌرٌ مِسِرَ بْشِ مَ."},{"book":"يّتّ سْتْي","chapter":"9","verse":"24","text":"بَلَبَلَنيِ مَسُنبُشِ تّ رَ عَ نَشَ فٌرٌ عٍ مَ. مِسِرَ بْشِ مُ نُ نَ فبَلٌي مْولِ تٌ كَبِ عَ قْلّ."},{"book":"يّتّ سْتْي","chapter":"9","verse":"25","text":"نَ بَلَبَلَنيِ نَشَ مِشِيٍ نُن شُرُ سٍيٍ مَفْنْ مِسِرَ بْشِ بِرِن مَ. عَ نَشَ شّيٍ نُن وُرِ بِلِيٍ قَن كَنَ."},{"book":"يّتّ سْتْي","chapter":"9","verse":"26","text":"فٌسٍن بْشِ فبَنسَن نَشَ رَتَنفَ نَ فبَلٌي مَ، عِسِرَيِلَكَيٍ نُ نَ دّننَشّ."},{"book":"يّتّ سْتْي","chapter":"9","verse":"27","text":"قِرَوُنَ نَشَ مُنسَ نُن هَرُنَ شِلِ، عَ عَ قَلَ عٍ بّ، «يِ بِيَاسِ، ﭑ بَرَ يُنُبِ رَبَ. نْندِ نَ عَلَتَلَ نَن بّ. ﭑ تَن نُن ﭑ مَ حَمَ بَرَ تَنتَن."},{"book":"يّتّ سْتْي","chapter":"9","verse":"28","text":"وٌ شَ عَلَتَلَ مَدِحّ، عَلَكٌ سٍيَمَكْنيِ نُن بَلَبَلَنيِ شَ حْن. ﭑ بَرَ تِن وٌ بّحِندٍ، ﭑ مُ كَنكَنمَ وٌ مَ سْنْن.»"},{"book":"يّتّ سْتْي","chapter":"9","verse":"29","text":"مُنسَ نَشَ عَ قَلَ عَ بّ، «ﭑ نَ مِنِ تَا كُي، ﭑ عَلَتَلَ مَشَندِ مَ وٌ بّ. فَلَنيِ نُن بَلَبَلَنيِ دَنمَ نّ، عَلَكٌ عِ شَ عَ كٌلٌن عَ عَلَتَلَ نَن فبٍ دُنِحَ رَ."},{"book":"يّتّ سْتْي","chapter":"9","verse":"30","text":"كْنْ ﭑ بَرَ عَ كٌلٌن، عِ تَن نُن عِ شَ كُنتِفِيٍ، وٌ مُ فَاشُشِ مَرِفِ عَلَتَلَ يَ رَ سِندٍن.»"},{"book":"يّتّ سْتْي","chapter":"9","verse":"31","text":"نَ بَلَبَلَنيِ نُ بَرَ سَنسِ قُندٍن مَنِيّ نُن فّسّ قُتِ كَنَ، نَشٍيٍ مُ نُ مْ سِندٍن."},{"book":"يّتّ سْتْي","chapter":"9","verse":"32","text":"مّنفِ نُن عَ مَنِيّ تَن مُ كَنَ، بَرِ مَ عٍ تَن تّمُي مُ نُ عَ لِشِ."},{"book":"يّتّ سْتْي","chapter":"9","verse":"33","text":"مُنسَ نَشَ مِنِ قِرَوُنَ شْنيِ، عَ سِفَ تَا قَرِ مَ. عَ تٌ عَ بّلّشّ عِتَلَ عَلَتَلَ مَشَندِدٍ، فَلَنيِ، بَلَبَلَنيِ، نُن تُنّ نَشَ دَن."},{"book":"يّتّ سْتْي","chapter":"9","verse":"34","text":"قِرَوُنَ تٌ نَ تٌ، عَ مَن نَشَ يُنُبِ سْتْ، بَرِ مَ عَ تَن نُن عَ شَ كُنتِفِيٍ نَشَ عٍ شَشِلِ رَشْرْشْ."},{"book":"يّتّ سْتْي","chapter":"9","verse":"35","text":"نَ كُي قِرَوُنَ مُ تِن عِسِرَيِلَكَيٍ بّحِندٍ، عَلْ عَلَتَلَ عَ مَسٍنشِ كِ نَشّ مُنسَ سَابُي رَ."}]}