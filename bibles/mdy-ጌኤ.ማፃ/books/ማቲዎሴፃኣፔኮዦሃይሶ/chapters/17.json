{"data":[{"book":"ማቲዎሴ ፃኣፔ ኮዦ ሃይሶ","chapter":"17","verse":"1","text":"ላሆ ኬሊኮ ጊንፃፓ ዬሱሴ ጴፂሮሴና ያይቆኦቤና ሃሣ ያይቆኦቤኮ ጌርሲ ዮሃኒሴና ሌሊ ዔኪ ዼኤፒ ዹካ ኬስኬኔ። 17፡1 2ጴፂ. 1፡17-18።"},{"book":"ማቲዎሴ ፃኣፔ ኮዦ ሃይሶ","chapter":"17","verse":"2","text":"ዬካ ዔያቶኮ ቤርታ ዒ ላኣሚንታዖ ዓኣፖ ካራ ዒዛኮ ዓቢጉዲ ፖዔኔ፤ ሃሣ ዒዛኮ ማኣዓሢያ ዓኣፓ ዱካያ ማዒ ቦኦሬኔ።"},{"book":"ማቲዎሴ ፃኣፔ ኮዦ ሃይሶ","chapter":"17","verse":"3","text":"ዬማና ሙሴንታ ዔኤሊያሴንታ ዬሱሴና ዎላ ጌስታንቴ ዔያታ ዴንቄኔ።"},{"book":"ማቲዎሴ ፃኣፔ ኮዦ ሃይሶ","chapter":"17","verse":"4","text":"ጴፂሮሴ ዬሱሴ ኮራ፦ «ጎዳሢዮ! ሃይካ ኑ ናንጌቴ ኮሺኬ፤ ኔ ናሽኬቶ ፔቴ ኔኤም፥ ፔቴ ሙሴም፥ ፔቴ ሃሣ ዔኤሊያሴም ሃይሦ ዉዲ ታ ማዦም» ጌዔኔ።"},{"book":"ማቲዎሴ ፃኣፔ ኮዦ ሃይሶ","chapter":"17","verse":"5","text":"ዒ ኬኤዛ ጎይሣ ዓኣንቴ ቦኦሬ ሻኣሬ ሙኪ ዔያቶ ባይዜኔ፤ ዬያ ሻኣሮ ባኣካፓ፦ «ታ ዒዛና ዎዛዻ፥ ታ ናሽካ ናዓሢ ሃያኬ፤ ዒዛሲ ዋይዙዋቴ» ጋዓ ዑኡሲ ዋይዚንቴኔ። 17፡5 ማዢ. ማፃ 22፡2፤ ላሚ. ዎማ 18፡15፤ ዓይኑ. 2፡7፤ ዒሲ. 42፡1፤ ማቲ. 3፡17፤ 12፡8፤ ማር. 1፡11፤ ሉቃ. 3፡22።"},{"book":"ማቲዎሴ ፃኣፔ ኮዦ ሃይሶ","chapter":"17","verse":"6","text":"ዒማና ዒዛና ዎላ ዓኣ ዬሱሴኮ ጊንፆ ሃንታዞንሢ ዬያ ዋይዜ ዎዶና ዲቃቲ ሳዖይዳ ባሊቲና ሎኦሜኔ።"},{"book":"ማቲዎሴ ፃኣፔ ኮዦ ሃይሶ","chapter":"17","verse":"7","text":"ዬሱሴ ሙኪ ዔያቶ ኩጮና ዓርቃዖ፦ «ዒጊጪፖቴ፥ ዔቁዋቴ» ጌዔኔ።"},{"book":"ማቲዎሴ ፃኣፔ ኮዦ ሃይሶ","chapter":"17","verse":"8","text":"ዬካፓ ዔያታ ዼግ ጌዒ ዛጋንቴ ዬሱሴይዳፓ ዓታዛ ሜሌ ዖኦኒያ ባኣሴ።"},{"book":"ማቲዎሴ ፃኣፔ ኮዦ ሃይሶ","chapter":"17","verse":"9","text":"ዹካፓ ዔያታ ኬዲፆይዳ ዓኣንቴ ዬሱሴ ዔያቶም፦ «ዓሲኮ ናዓሢ ሃይቂ ሃይባፓ ዔቃንዳያ ሄላንዳኣና ዒንሢ ዛጌ ባኮ ዖኦማኣ ኬኤዚፖቴ» ጌዔኔ።"},{"book":"ማቲዎሴ ፃኣፔ ኮዦ ሃይሶ","chapter":"17","verse":"10","text":"ዒዛኮ ጊንፆ ሃንታዞንሢ፦ «ዓካሪ፥ ሙሴ ዔርዜ ዎጎ ዔርዛዞንሢ ዔኤሊያሴ ቤርታዺ ሙካንዳያ ኮይሳኔ ጋዓሢ ዓይጎሮዳዖ?» ጌዒ ዒዛ ዖኦጬኔ። 17፡10 ሚል. 4፡5።"},{"book":"ማቲዎሴ ፃኣፔ ኮዦ ሃይሶ","chapter":"17","verse":"11","text":"ዒዚ ዔያቶም ማሃዖ፦ «ዔኤሊያሴ ጎኔ ሙኪ ቢያ ባኣዚ ጊኢጊሻንዳኔ፤"},{"book":"ማቲዎሴ ፃኣፔ ኮዦ ሃይሶ","chapter":"17","verse":"12","text":"ጋዓንቴ ታ ዒንሢም ሂዚ ጋዓኔ፦ ዔኤሊያሴ ሙኪናኣኮኬ፤ ማዔቶዋ ዔያታ ኮዔ ባኣዚ ዒዛይዳ ማዼያፓዓቴም ዒዛ ዔሪባኣሴ። ዬያጉዲ ሃሣ ዓሲኮ ናዓሢ ዔያታ ሜታሳንዳኔ» ጌዔኔ። 17፡12 ማቲ. 11፡14።"},{"book":"ማቲዎሴ ፃኣፔ ኮዦ ሃይሶ","chapter":"17","verse":"13","text":"ዬማና ዒዛና ዓኣ ጊንፆ ሃንታዞንሢ ዬሱሴ ዔያቶም ኬኤዜሢ ማስካ ዮሃኒሴ ዛሎ ማዔሢ ዔሬኔ።"},{"book":"ማቲዎሴ ፃኣፔ ኮዦ ሃይሶ","chapter":"17","verse":"14","text":"ዬሱሴና ሃይሦ ዒዛኮ ጊንፆ ሃንታዞንሢና ዴሮ ባንሢ ማዒ ሙካዛ ፔቴ ዓሲ ዬሱሴኮ ቤርታ ሙኪ ጉምዓታዖ፦"},{"book":"ማቲዎሴ ፃኣፔ ኮዦ ሃይሶ","chapter":"17","verse":"15","text":"«ታ ጎዳሢዮ! ታኣኮ ናዓሢ ዓውሴ፤ ዴንሣ ፑርታ ዓያና ዶርዓ ዒዛ ሜታሳኔ፤ ሚርጌ ዎዴ ታሚዳ ሎኦማኔ፤ ሃሣ ዋኣሢዳኣ ጌላኔ።"},{"book":"ማቲዎሴ ፃኣፔ ኮዦ ሃይሶ","chapter":"17","verse":"16","text":"ኔኤኮ ጊንፆ ሃንታዞንሢ ኮራ ታ ዔኪ ሙኬንቴ ዔያታ ዒዛ ዓውሳኒ ዳንዳዒባኣሴ» ጌዔኔ።"},{"book":"ማቲዎሴ ፃኣፔ ኮዦ ሃይሶ","chapter":"17","verse":"17","text":"ዬሱሴ፦ «ሃይ ዒንሢ ጉሙርቁዋ ዎቦ ዓሳ! ዓይዴ ሄላንዳኣና ታ ዒንሢና ናንጋንዳይ? ሃሣ ዓይዲ ሄላንዳኣና ታ ዒንሢ ጊቢ ዳንዳዓንዳይ? ሂንዳ ናዓሢ ታኣም ዔኪ ዬዑዋቴ!» ጌዔኔ።"},{"book":"ማቲዎሴ ፃኣፔ ኮዦ ሃይሶ","chapter":"17","verse":"18","text":"ዬካፓ ዬሱሴ ፑርቶ ዓያናሢ ጎራዛ፥ ፑርቶ ዓያናሢ ናዓሢዳፓ ኬስኬም ናዓሢ ዬማፓ ዓርቃዖ ዻቄኔ።"},{"book":"ማቲዎሴ ፃኣፔ ኮዦ ሃይሶ","chapter":"17","verse":"19","text":"ዬካፓ ዒዛኮ ጊንፆ ሃንታ ናኣታ ፔኤሮ ዬሱሴ ኮይላ ሙካዖ፦ «ኑኡኒ ፑርቶ ዓያኖ ኬሳኒ ዳንዳዒባኣሢ ዓይጎሮዳይ?» ጌይ ዖኦጬኔ።"},{"book":"ማቲዎሴ ፃኣፔ ኮዦ ሃይሶ","chapter":"17","verse":"20","text":"ዬሱሴ ማሃዖ፦ «ጉሙርቂፃ ዒንሢኮ ዻኬሢሮኬ፤ ጎኔ ታ ዒንሢም ጋዓኔ፤ ሴናፒጬ ጌይንታ ባኮማ ዓኣፖ ጉዴያታዖ ጉሙርቂሢ ዒንሢኮ ዓኣቶ ሃያ ዹኮ ‹ሃካፓ ሺኢኬ› ጌዔቶ ዒንሢም ዓኣዻንዳኔ፤ ዒንሢ ባሻንዳ ባኣዚ ፔቴታዖ ባኣሴ። 17፡20 ማቲ. 21፡21፤ ማር. 11፡23፤ 1ቆሮ. 13፡2። ["},{"book":"ማቲዎሴ ፃኣፔ ኮዦ ሃይሶ","chapter":"17","verse":"21","text":"ሃያ ጉዴሢ ሙኡዚ ሃሺ ሺኢቆ ሺኢጲሢና ማዒባኣቶ ኬስኩዋሴ» ጌዔኔ።]"},{"book":"ማቲዎሴ ፃኣፔ ኮዦ ሃይሶ","chapter":"17","verse":"22","text":"ጌሊላይዳ ዒዛኮ ጊንፆ ሃንታዞንሢ ቡኪንቲ ዓኣንቴ ዬሱሴ ዔያቶም፦ «ዓሲኮ ናዓሢ ዓሶም ዓኣሢንቲ ዒንጊንታንዳኔ፤"},{"book":"ማቲዎሴ ፃኣፔ ኮዦ ሃይሶ","chapter":"17","verse":"23","text":"ዔያታኣ ዒዛ ዎዻንዳኔ፤ ዒዚያ ሃይባፓ ሃይሣሳ ኬሎና ዔቃንዳኔ» ጌዔሢሮ ዒዛኮ ጊንፆ ሃንታ ናኣታ ሚርጌና ዖዬኔ።"},{"book":"ማቲዎሴ ፃኣፔ ኮዦ ሃይሶ","chapter":"17","verse":"24","text":"ዬሱሴና ዒዛኮ ጊንፆ ሃንታዞንሢና ቂፒርናሆሜ ጎዖ ዓጮ ሄላዛ ጌኤዦ ማኣሮኮ ጊኢሮ ጪጊሳ ዓሳ ጴፂሮሴ ኮይላ ሙካዖ፦ «ዒንሢኮ ዔርዛሢ ጌኤዦ ማኣሮም ጪጎ ሚኢሾ ጪጋ?» ጌዒ ዖኦጬኔ። 17፡24 ኬሲ. ማፃ 30፡13፤ 38፡26።"},{"book":"ማቲዎሴ ፃኣፔ ኮዦ ሃይሶ","chapter":"17","verse":"25","text":"ጴፂሮሴ፦ «ሂዮ፤ ጪጋኔ» ጌዔኔ።"},{"book":"ማቲዎሴ ፃኣፔ ኮዦ ሃይሶ","chapter":"17","verse":"26","text":"ጴፂሮሴ ማሃዖ፦ «ዙሎ ዓሶይዳፓኬ» ጌዔኔ።"},{"book":"ማቲዎሴ ፃኣፔ ኮዦ ሃይሶ","chapter":"17","verse":"27","text":"ዓካሪ ኑና ዔያታ ቆፁዋጉዲ ዴንዲ ሞላሢ ዓርቆ ዓንጎ ኪሮ ባዛ ዓጌ፤ ዬካፓ ቤርታዺ ኔ ዓርቄ ሞሎማ ሹካዖ ዻንጋፓ ኔ ዔካንዳ ሹጮ ቢሮ ታኣና ኔኤናና ዛሎ ጪጌ» ጌዔኔ።"}]}