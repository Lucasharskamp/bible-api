{"data":[{"book":"Ditiro","chapter":"9","verse":"1","text":"Mme Saulo, ka go tshosa ka bogale jwa go nyeletsa Mokeresete mongwe le mongwe, o ne a ya kwa Moperesiting yo mogolo kwa Jerusalema."},{"book":"Ditiro","chapter":"9","verse":"2","text":"O ne a kopa lokwalo lo lo kwaletsweng diphuthego kwa Damaseko, a kopa thuso ya go bogisa badumedi ba o tlaa ba bonang teng, banna le basadi gore a tle a ba lere kwa Jerusalema ba golegilwe."},{"book":"Ditiro","chapter":"9","verse":"3","text":"Mme mo loetong lo, ya re a atamela Damaseko ka tshoganetso lesedi le le galalelang thata la mo phatsimela le tswa legodimong!"},{"book":"Ditiro","chapter":"9","verse":"4","text":"O ne a wela fa fatshe mme a utlwa lentswe le re, “Saulo! Saulo! o mpogisetsang?”"},{"book":"Ditiro","chapter":"9","verse":"5","text":"Mme ene a re, “O mang Morena?” Jalo lentswe la fetola la re, “Ke Jesu yo o mmogisang!"},{"book":"Ditiro","chapter":"9","verse":"6","text":"Jaanong tsoga o tsene mo motseng mme o letele ditaelo tsa me.”"},{"book":"Ditiro","chapter":"9","verse":"7","text":"Mme banna ba ba neng ba na le Saulo ba ema ba tuulala ka kgakgamalo, gonne ba ne ba utlwa lentswe la mongwe mme ba sa mmone!"},{"book":"Ditiro","chapter":"9","verse":"8-9","text":"Mme erile fa Saulo a tsoga fa fatshe a bo a sa bone. O ne a tshwanelwa ke go gogelwa kwa Damaseko kwa o neng a nna teng malatsi a mararo, a sa bone, a sa je, a sa nwe ka nako eo yotlhe."},{"book":"Ditiro","chapter":"9","verse":"10","text":"Mme mo Damaseko go ne go na le morutwa, ebong Ananiase. Modimo o ne wa bua nae mo ponatshegelong wa re, “Ananiase!” Mme a re, “Morena”!"},{"book":"Ditiro","chapter":"9","verse":"11","text":"Mme Morena a re, “Tsamaya o ye kwa mmileng o go tweng Tolamo o batle ntlo ya monna yo o bidiwang Judase mme o botse gore Saulo wa Tareso o kae. O a rapela gone jaanong, gonne"},{"book":"Ditiro","chapter":"9","verse":"12","text":"ke mmontshitse ponatshegelo ya monna yo o bidiwang Ananiase a tla go baya diatla tsa gagwe mo go ene gore a foufologe gape!”"},{"book":"Ditiro","chapter":"9","verse":"13","text":"Mme Ananiase a re, “Morena, ke utlwile kaga dilo tse di sa siamang tse monna yo o di dirileng mo badumeding kwa Jerusalema!"},{"book":"Ditiro","chapter":"9","verse":"14","text":"Gape re utlwa gore o tshotse tetlelelo ya go tshwara e e tswang kwa baperesiting ba bagolo go mo fa thata ya go tshwara modumedi mongwe le mongwe mo Damaseko!”"},{"book":"Ditiro","chapter":"9","verse":"15","text":"Mme Morena a re, “Tsamaya o dire se ke se buang. Gonne Saulo ke sejana same se se tlhaotsweng go isa molaetsa wame mo go Badichaba le mo dikgosing tsa bone, le mo bathong ba Iseraele."},{"book":"Ditiro","chapter":"9","verse":"16","text":"Mme ke tlaa mo supegetsa gore o tshwanetse go mpogela go le kae.”"},{"book":"Ditiro","chapter":"9","verse":"17","text":"Mme Ananiase a tsamaya a bona Saulo a bo a mmaya diatla a re, “Mokaulengwe Saulo, Morena Jesu yo o neng a go ipontsha mo tseleng, o nthomile gore o tle o tladiwe ka Mowa O O Boitshepo le gore o foufologe.”"},{"book":"Ditiro","chapter":"9","verse":"18","text":"Ya re gone fela foo (ya ne ekete go wa dikgapetlana mo matlhong a ga Saulo) a foufologa, mme ka bonako a kolobediwa."},{"book":"Ditiro","chapter":"9","verse":"19","text":"Mme a ja mme a nonofa. O ne a nna le badumedi mo Damaseko malatsinyana,"},{"book":"Ditiro","chapter":"9","verse":"20","text":"mme erile gone fela foo a ya kwa tlung ya thuto go bolelela mongwe le mongwe Mafoko a a Molemo kaga Jesu, gore tota ke Morwa Modimo!"},{"book":"Ditiro","chapter":"9","verse":"21","text":"Botlhe ba ba neng ba mo utlwa ba ne ba hakgamala. Ba ne ba botsa ba re, “A monna yo ga se ene yo o neng a bogisa thata balatedi ba ga Jesu kwa Jerusalema? Mme re utlwa gore o tletse fano go tla go ba tshwara botlhe mme a ba golega go ba isa kwa baperesiting ba bagolo.”"},{"book":"Ditiro","chapter":"9","verse":"22","text":"Saulo o ne a nna tlhaga thata mo therong ya gagwe, mme Bajuta ba Damaseko ba ne ba sa kgone go emela ditshupo tsa gagwe gore Jesu tota e ne e le Keresete."},{"book":"Ditiro","chapter":"9","verse":"23","text":"Moragonyana, baeteledipele ba Sejuta ba ikaelela go mmolaya."},{"book":"Ditiro","chapter":"9","verse":"24","text":"Mme o ne a bolelelwa kaga maikaelelo a bone, gore ba ne ba tlhokometse dikgoro tsa motse bosigo le motshegare ba ipaakanyeditse go mmolaya."},{"book":"Ditiro","chapter":"9","verse":"25","text":"Mme erile bosigo bangwe ba o ba sokolotseng ba mo falotsha ka kgorwana mo loboteng lwa motse a le mo serotong."},{"book":"Ditiro","chapter":"9","verse":"26","text":"Erile fa a goroga kwa Jerusalema a leka go kopana le badumedi, mme ba ne ba mo tshaba. Ba ne ba gopola gore o itira yo o dumelang!"},{"book":"Ditiro","chapter":"9","verse":"27","text":"Jalo Barenabase a mo tlisa mo baaposetoloing mme a ba bolelela ka fa Saulo a ileng a bona Morena ka teng mo tseleng a ya Damaseko, le se Morena o neng a se bua nae, le ka thero ya gagwe e e nonofileng ka leina la ga Jesu kwa Damaseko."},{"book":"Ditiro","chapter":"9","verse":"28","text":"Mme ba mo amogela, mme morago ga moo o ne a nna le badumedi ka nako tsotlhe,"},{"book":"Ditiro","chapter":"9","verse":"29","text":"mme a rera ka bopelokgale mo leineng la Morena. Mme Bajuta bangwe ba ba neng ba bua Segerika ba o kileng a ganetsana nabo ba loga leano la go mmolaya."},{"book":"Ditiro","chapter":"9","verse":"30","text":"Le fa go ntse jalo, erile badumedi ba bangwe ba utlwa diphatsa tse a leng mo go tsone, ba mo isa kwa Kaesarea mme ya re morago ga moo ba mo isa kwa ga gabo kwa Tareso."},{"book":"Ditiro","chapter":"9","verse":"31","text":"Erile ka lobaka lo, phuthego e ne e le mo kagisong mo ntlheng tsotlhe tsa Judea, Galalea le Samaria, mme tsa gola mo nonofong le mo palong. Badumedi ba ithuta go tsamaya ba boifa Morena mo kgomotsong ya Mowa O O Boitshepo."},{"book":"Ditiro","chapter":"9","verse":"32","text":"Petere o ne a tsamaya mafelo a a farologanyeng go ba etela, o ne a etela le badumedi ba ba kwa motseng wa Lida."},{"book":"Ditiro","chapter":"9","verse":"33","text":"Teng koo, a kopana le monna yo o neng a bidiwa Aenease, yo o neng a gateletswe ke bolwetse a bile a sa kgone go tsoga mo bolaong ka dingwaga di roba bobedi."},{"book":"Ditiro","chapter":"9","verse":"34","text":"Mme Petere a mo raya a re, “Aenease! Jesu Keresete o go fodisitse! Tsoga o baakanye bolao jwa gago.” Mme erile fela gone foo a fodisiwa."},{"book":"Ditiro","chapter":"9","verse":"35","text":"Mme batho botlhe ba Lida le ba Sharona ba sokologela mo Moreneng fa ba bona Aenease a tsamaya."},{"book":"Ditiro","chapter":"9","verse":"36","text":"Mo motseng wa Jopa go ne go na le mosadi a bidiwa Dorokase, (le fa e le Tshephe) modumedi yo o neng a tshela a direla ba bangwe bo-molemo, bogolo jang batlhoki."},{"book":"Ditiro","chapter":"9","verse":"37","text":"Ka nako eo o ne a lwala mme a swa. Ditsala tsa gagwe tsa mmaakanyetsa phitlho mme tsa mo robatsa mo ntlwaneng e e kwa godimo."},{"book":"Ditiro","chapter":"9","verse":"38","text":"Mme erile fa ba utlwa fa Petere a le gaufi mo Lida, ba roma banna ba le babedi go kopa go boela le bone kwa Jopa."},{"book":"Ditiro","chapter":"9","verse":"39","text":"Mme o ne a dira jalo, erile fela fa a goroga, ba mo tseela kwa ntlwaneng ee kwa go-dimo kwa Dorokase o neng a beilwe teng. Ntlo e ne e tletse batlholagadi ba ba lelang ba ba neng ba bontshana diaparo tse Dorokase o di ba diretseng."},{"book":"Ditiro","chapter":"9","verse":"40","text":"Mme Petere a ba kopa gore botlhe ba tswele kwa ntle; jalo a khubama a rapela. Erile a retologela kwa setopong a re, “Tsoga Dorokase,” mme a bula matlho! Ya re a bona Petere a tsoga!"},{"book":"Ditiro","chapter":"9","verse":"41","text":"A mo naya letsogo a mo thusa go tsoga mme a biletsa badumedi botlhe le batlholagadi mo teng, a ba mo neela!"},{"book":"Ditiro","chapter":"9","verse":"42","text":"Dikgang tsa anama le motse, mme ba le bantsi, ba dumela mo Moreneng."},{"book":"Ditiro","chapter":"9","verse":"43","text":"Mme Petere a nna lobaka lo loleele mo Jopa, a nna le Simone, wa mosuga matlalo."}]}