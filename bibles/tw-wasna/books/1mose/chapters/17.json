{"data":[{"book":"1 Mose","chapter":"17","verse":"1","text":"Abram dii mfeɛ aduɔkron nkron no, Awurade yii ne ho adi kyerɛɛ no kaa sɛ, “Mene Otumfoɔ Onyankopɔn, nante mʼanim na yɛ pɛ."},{"book":"1 Mose","chapter":"17","verse":"2","text":"Mɛsi apam a ɛda me ne wo ntam no so dua, na mama wʼasefoɔ adɔɔso.”"},{"book":"1 Mose","chapter":"17","verse":"3","text":"Abram de nʼanim butuu fam, na Onyankopɔn ka kyerɛɛ no sɛ,"},{"book":"1 Mose","chapter":"17","verse":"4","text":"“Me fa mu deɛ, saa apam yi na ɛda me ne wo ntam: wobɛyɛ aman bebree agya."},{"book":"1 Mose","chapter":"17","verse":"5","text":"Wɔremfrɛ wo Abram bio. Wɔbɛfrɛ wo Abraham, ɛfiri sɛ, mayɛ wo aman bebree agya."},{"book":"1 Mose","chapter":"17","verse":"6","text":"Mɛma wʼasefoɔ adɔɔso. Wɔbɛyɛ amanaman bebree na ahemfo nso afiri wɔn mu."},{"book":"1 Mose","chapter":"17","verse":"7","text":"Mɛma mʼapam no ayɛ daapem apam a ɛbɛda me ne wo ne wʼasefoɔ ne awoɔ ntoatoasoɔ a ɛbɛba no ntam. Na mɛyɛ wo ne wʼasefoɔ Onyankopɔn."},{"book":"1 Mose","chapter":"17","verse":"8","text":"Mede Kanaan asase a ɛnnɛ wote so sɛ ɔhɔhoɔ no nyinaa bɛma wo ne wʼasefoɔ a wɔbɛba akyire no nyinaa. Ɛbɛyɛ asase a ɛyɛ wʼagyapadeɛ afebɔɔ. Na mɛyɛ wɔn Onyankopɔn.”"},{"book":"1 Mose","chapter":"17","verse":"9","text":"Afei, Onyankopɔn ka kyerɛɛ Abraham sɛ, “Wo deɛ, ɛsɛ sɛ wo ne wʼasefoɔ ne wʼasefoɔ a wɔbɛba akyire no di mʼapam no so."},{"book":"1 Mose","chapter":"17","verse":"10","text":"Yei ne mʼapam a ɛda me ne wo ntam a ɛsɛ sɛ wo ne wʼasefoɔ ne wʼasefoɔ a wɔbɛba akyire no di so. Ɛsɛ sɛ wɔtwa ɔbarima biara twetia."},{"book":"1 Mose","chapter":"17","verse":"11","text":"Ɛsɛ sɛ motwa twetia. Ɛno na ɛbɛyɛ apam a ɛda me ne mo ntam no ho nsɛnkyerɛnneɛ."},{"book":"1 Mose","chapter":"17","verse":"12","text":"Ɔbarima biara a ɔyɛ wʼaseni a wɔbɛwo no no, ɔdi nnawɔtwe pɛ a, ɛsɛ sɛ wɔtwa no twetia. Nkoa a wɔwoo wɔn wɔ wo fie ne ɔnanani biara a woyii sika tɔɔ no firii ɔmamfrani nkyɛn a ɔnyɛ wʼaseni no nso, ɛsɛ sɛ wɔtwa no twetia saa ara."},{"book":"1 Mose","chapter":"17","verse":"13","text":"Sɛ wɔwoo no wo fie oo, sɛ nso, wokarii sika kɔtɔɔ no oo, ɛsɛ sɛ wɔtwa no twetia. Saa honam mu apam yi bɛyɛ daapem apam."},{"book":"1 Mose","chapter":"17","verse":"14","text":"Wɔbɛpam ɔbarima biara a wɔntwaa no twetia no afiri ne nkurɔfoɔ mu, ɛfiri sɛ, saa onipa no anni mʼapam no so.”"},{"book":"1 Mose","chapter":"17","verse":"15","text":"Onyankopɔn sane ka kyerɛɛ Abraham sɛ, “Ɛfa wo yere Sarai ho nso, ɛfiri ɛnnɛ rekɔ, woremfrɛ no Sarai bio. Wobɛfrɛ no Sara."},{"book":"1 Mose","chapter":"17","verse":"16","text":"Mɛhyira no, na mɛma no awo ɔbabarima ama wo. Mɛhyira no ma wabɛyɛ aman nyinaa maame. Nʼasefoɔ mu na amanaman mu ahemfo bɛfiri.”"},{"book":"1 Mose","chapter":"17","verse":"17","text":"Abraham de nʼanim butuu fam bio. Ɔsere bisaa ne ho sɛ, “Ɛbɛtumi aba sɛ ɔbarima a wadi mfeɛ ɔha bɛwo ɔba anaa? Sara nso a wadi mfeɛ aduɔkron no nso, ɔbɛtumi awo ɔba anaa?”"},{"book":"1 Mose","chapter":"17","verse":"18","text":"Na Abraham ka kyerɛɛ Onyankopɔn sɛ, “Ao, Onyankopɔn ɛnneɛ, hyira Ismael!”"},{"book":"1 Mose","chapter":"17","verse":"19","text":"Na Onyankopɔn kaa sɛ, “Mmom, wo yere Sara bɛwo ɔbabarima ama wo, na wobɛto no edin Isak, a aseɛ ne Sereɛ. Me ne no bɛyɛ daapem apam a ɛbɛtena hɔ ama nʼasefoɔ a wɔbɛba akyire no nyinaa."},{"book":"1 Mose","chapter":"17","verse":"20","text":"Na Ismael ho asɛm a wokaeɛ no nso, mate. Mɛhyira no ama nʼase adɔre bebree. Ɔbɛyɛ aberempɔn dumienu agya. Na mɛma no ayɛ ɔman kɛseɛ."},{"book":"1 Mose","chapter":"17","verse":"21","text":"Nanso, me ne Isak a Sara bɛwo no, afe sɛsɛɛ no, na ɛbɛyɛ mʼapam no.”"},{"book":"1 Mose","chapter":"17","verse":"22","text":"Onyankopɔn kasa kyerɛɛ Abraham wieeɛ no, ɔgyaa no hɔ kɔeɛ."},{"book":"1 Mose","chapter":"17","verse":"23","text":"Saa ɛda no ara, Abraham faa ne babarima Ismael ne mmarima a wɔwoo wɔn wɔ ne fie ne mmarima a wɔtɔɔ wɔn firii ananafoɔ nkyɛn, twitwaa wɔn nyinaa twetia, sɛdeɛ Onyankopɔn ka kyerɛɛ no no."},{"book":"1 Mose","chapter":"17","verse":"24","text":"Wɔtwaa Abraham twetia no, na wadi mfeɛ aduɔkron nkron."},{"book":"1 Mose","chapter":"17","verse":"25","text":"Ne babarima Ismael nso, wɔtwaa no twetia no, na wadi mfeɛ dumiɛnsa."},{"book":"1 Mose","chapter":"17","verse":"26","text":"Saa ɛda no ara, na wɔtwaa Abraham ne ne ba Ismael nyinaa twetia."},{"book":"1 Mose","chapter":"17","verse":"27","text":"Ɔbarima biara a ɔwɔ Abraham fie, wɔn a wɔwoo wɔn wɔ Abraham fie ne ɔbarima biara a wɔtɔɔ no firii ɔnanani bi nkyɛn no, wɔtwitwaa wɔn nyinaa twetia, kaa Abraham ho."}]}