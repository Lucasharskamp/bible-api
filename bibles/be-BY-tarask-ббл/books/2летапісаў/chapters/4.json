{"data":[{"book":"2 ЛЕТАПІСАЎ","chapter":"4","verse":"1","text":"І зрабіў медны ахвярнік; дваццаць локцяў даўжыня яго і дваццаць локцяў шырыня яго і дзесяць локцяў вышыня яго."},{"book":"2 ЛЕТАПІСАЎ","chapter":"4","verse":"2","text":"І зрабіў мора літое, - ад краю яго да краю яго дзесяць локцяў, - усё круглае, вышынёю ў пяць локцяў; і шнурок у трыццаць локцяў абдымаў яго вакол;"},{"book":"2 ЛЕТАПІСАЎ","chapter":"4","verse":"3","text":"і літыя падабенствы валоў стаялі пад ім вакол з усіх бакоў; на дзесяць локцяў акружалі мора вакол два рады валоў, вылітых адным ліцьцём зь ім."},{"book":"2 ЛЕТАПІСАЎ","chapter":"4","verse":"4","text":"Стаяла яно на дванаццаці валах: тры глядзелі на поўнач і тры глядзелі на захад, і тры глядзелі на поўдзень і тры глядзелі на ўсход, - і мора на іх зьверху; а зады іхнія былі павернуты ўсярэдзіну пад яго."},{"book":"2 ЛЕТАПІСАЎ","chapter":"4","verse":"5","text":"Таўшчынёю яно было ў далонь; і краі яго, зробленыя як берагі чары, былі падобныя на расьцьвілую лілею. Яно ўбірала да трох тысяч батаў."},{"book":"2 ЛЕТАПІСАЎ","chapter":"4","verse":"6","text":"І зрабіў дзесяць умывальніц, і паставіў пяць з правага боку і пяць зь левага, каб абмываць у іх, - што рыхтавалі да цэласпаленьня, абмывалі ў іх; а мора - сьвятарам, каб яны абмываліся ў ім."},{"book":"2 ЛЕТАПІСАЎ","chapter":"4","verse":"7","text":"І зрабіў дзесяць залатых сьвяцільняў, як ім быць належала, і паставіў у храме пяць з правага боку і пяць зь левага."},{"book":"2 ЛЕТАПІСАЎ","chapter":"4","verse":"8","text":"І зрабіў дзесяць сталоў і паставіў у храме, пяць з правага боку і пяць зь левага, і зрабіў сто залатых чараў."},{"book":"2 ЛЕТАПІСАЎ","chapter":"4","verse":"9","text":"І зрабіў сьвятарскі двор і вялікі двор і дзьверы ў двор, і вяроўкі іх абклаў медзьдзю."},{"book":"2 ЛЕТАПІСАЎ","chapter":"4","verse":"10","text":"Мора паставіў з правага боку, на паўднёвы ўсход."},{"book":"2 ЛЕТАПІСАЎ","chapter":"4","verse":"11","text":"І зрабіў Хірам балеі і лапаткі і чары. І скончыў Хірам працу, якую рабіў цару Саламону ў доме Божым:"},{"book":"2 ЛЕТАПІСАЎ","chapter":"4","verse":"12","text":"два слупы і дзьве апаяскі вянкоў наверсе слупоў, і дзьве сеткі для пакрыцьця двух апаясак вянкоў, якія наверсе слупоў."},{"book":"2 ЛЕТАПІСАЎ","chapter":"4","verse":"13","text":"І чатырыста гранатавых яблыкаў на дзьвюх сетках, два рады гранатавых яблыкаў для кожнай сеткі, для пакрыцьця двух апаясак вянкоў, якія на слупах."},{"book":"2 ЛЕТАПІСАЎ","chapter":"4","verse":"14","text":"І падставы зрабіў ён і ўмывальніцы зрабіў на падставах;"},{"book":"2 ЛЕТАПІСАЎ","chapter":"4","verse":"15","text":"адно мора, і дванаццаць валоў пад ім,"},{"book":"2 ЛЕТАПІСАЎ","chapter":"4","verse":"16","text":"і балеі, і лапаткі, і відэльцы, і ўвесь прыбор іх зрабіў Хірам-Авій цару Саламону для дома Гасподняга з паліраванай медзі."},{"book":"2 ЛЕТАПІСАЎ","chapter":"4","verse":"17","text":"У навакольлі Ярдана выліваў іх цар, у гліністай зямлі, паміж Сакхотам і Цэрэдаю."},{"book":"2 ЛЕТАПІСАЎ","chapter":"4","verse":"18","text":"І зрабіў Саламон усе рэчы гэтыя ў вялікім мностве, так што ня ведалі вагі медзі."},{"book":"2 ЛЕТАПІСАЎ","chapter":"4","verse":"19","text":"Таксама зрабіў Саламон усе рэчы для дома Божага і залаты ахвярнік, і сталы, на якіх хлябы пакладныя,"},{"book":"2 ЛЕТАПІСАЎ","chapter":"4","verse":"20","text":"і сьвяцільні і лампады іх, каб запальваць іх па статуце перад давірам, з чыстага золата,"},{"book":"2 ЛЕТАПІСАЎ","chapter":"4","verse":"21","text":"і кветкі, і лампады, і абцугі з золата, з самага чыстага золата,"},{"book":"2 ЛЕТАПІСАЎ","chapter":"4","verse":"22","text":"і нажы, і крапільніцы і чары, і латкі з золата самага чыстага; і дзьверы храма, - дзьверы яго ўнутраныя ў Сьвятое Сьвятых, і дзьверы храма ў сьвятыню, - з золата."}]}