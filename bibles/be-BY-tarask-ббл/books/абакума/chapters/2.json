{"data":[{"book":"АБАКУМА","chapter":"2","verse":"1","text":"На варту маю стаў я і, стоячы на вежы, назіраў, каб даведацца, што скажа Ён ува мне, і што мне адказаць па скарзе маёй?"},{"book":"АБАКУМА","chapter":"2","verse":"2","text":"І адказваў мне Гасподзь і сказаў: запішы ўяву і накрэсьлі ясна на скрыжалях, каб чытач лёгка мог прачытаць,"},{"book":"АБАКУМА","chapter":"2","verse":"3","text":"бо ўява стасуецца яшчэ з пэўным часам і гаворыць пра канец і не ашукае; і хоць бы і замарудзіла, чакай яе, бо мусова збудзецца, не адменіцца."},{"book":"АБАКУМА","chapter":"2","verse":"4","text":"Вось, душа пагардлівая не супакоіцца, а праведны сваёю вераю жывы будзе."},{"book":"АБАКУМА","chapter":"2","verse":"5","text":"Пагардлівы чалавек, як віно, якое бродзіць, не супакойваецца, так што пашырае душу сваю як пекла, і як сьмерць ён ненасытны, і зьбірае да сябе ўсе народы і захопвае сабе ўсе плямёны."},{"book":"АБАКУМА","chapter":"2","verse":"6","text":"Але ці ня ўсе яны будуць вымаўляць пра яго прыпавесьць і пакеплівую песьню: «гора таму, хто бязь меры ўзбагачае сябе не сваім, - ці надоўга? - абцяжвае сябе закалотамі!»"},{"book":"АБАКУМА","chapter":"2","verse":"7","text":"Ці не паўстануць раптоўна тыя, якія будуць турзаць цябе, і ці не падымуцца супроць цябе рабаўнікі, - і ты дастанешся ім на рабаваньне?"},{"book":"АБАКУМА","chapter":"2","verse":"8","text":"Як што ты абабраў многія народы, дык і цябе абяруць усе астатнія народы за праліваньне крыві чалавечай, за спусташэньне краіны, горада і ўсіх жыхароў яго."},{"book":"АБАКУМА","chapter":"2","verse":"9","text":"Гора таму, хто прагне няправедных набыткаў дому свайму, каб зладзіць гняздо сваё на вышыні і тым убясьпечыць сябе ад рукі няшчасьця!"},{"book":"АБАКУМА","chapter":"2","verse":"10","text":"Няславу прыдумаў ты твайму дому, вынішчаючы многія народы, і зграшыў супроць душы тваёй."},{"book":"АБАКУМА","chapter":"2","verse":"11","text":"Камяні з муроў залямантуюць і драўляныя кроквы будуць адказваць ім:"},{"book":"АБАКУМА","chapter":"2","verse":"12","text":"«гора будаўніку горада на крыві і дойліду крэпасьці на няпраўдзе!»"},{"book":"АБАКУМА","chapter":"2","verse":"13","text":"Вось, ці не ад Госпада Саваофа тое, што народы працуюць дзеля агню і плямёны мучаць сябе дарэмна?"},{"book":"АБАКУМА","chapter":"2","verse":"14","text":"Бо зямля напоўніцца спазнаньнем славы Госпада, як воды напаўняюць мора."},{"book":"АБАКУМА","chapter":"2","verse":"15","text":"Гора табе, хто падае блізкаму твайму пітво з дамешкам злосьці тваёй і робіш яго п'яным, каб бачыць сарамату ягоную!"},{"book":"АБАКУМА","chapter":"2","verse":"16","text":"Ты насыціўся сорамам замест славы; пі ж і ты і паказвай сарамату, - павернецца і да цябе чара правіцы Гасподняй і пасарамленьне на славу тваю."},{"book":"АБАКУМА","chapter":"2","verse":"17","text":"Бо зладзейства тваё на Ліване абрушыцца на цябе за вынішчэньне запалоханых жывёл, за праліцьцё крыві чалавечай, за спусташэньне краіны, горада і ўсіх жыхароў яго."},{"book":"АБАКУМА","chapter":"2","verse":"18","text":"Якая карысьць ад балвана, зробленага мастаком, гэтага літага ілжэнастаўніка, хоць дойлід, робячы нямых куміраў, пакладаецца на свой твор?"},{"book":"АБАКУМА","chapter":"2","verse":"19","text":"Гора таму, хто кажа дрэву: устань! і нямому каменю: прачніся! Ці навучыць ён чаму-небудзь? Вось, ён абкладзены золатам і срэбрам; але дыханьня ў ім няма."},{"book":"АБАКУМА","chapter":"2","verse":"20","text":"А Гасподзь - у сьвятым храме сваім: хай маўчыць уся зямля перад абліччам Яго!"}]}