{"data":[{"book":"ΠΡΟΣ ΕΒΡΑΙΟΥΣ","chapter":"1","verse":"1","text":"Πολυμερῶς καὶ πολυτρόπως πάλαι ὁ Θεὸς λαλήσας τοῖς πατράσιν ἐν τοῖς προφήταις, ἐπ᾽ ἐσχάτου τῶν ἡμερῶν τούτων ἐλάλησεν ἡμῖν ἐν υἱῷ,"},{"book":"ΠΡΟΣ ΕΒΡΑΙΟΥΣ","chapter":"1","verse":"2","text":"ὃν ἔθηκε κληρονόμον πάντων, δι᾽ οὗ καὶ τοὺς αἰῶνας ἐποίησεν·"},{"book":"ΠΡΟΣ ΕΒΡΑΙΟΥΣ","chapter":"1","verse":"3","text":"ὃς ὢν ἀπαύγασμα τῆς δόξης καὶ χαρακτὴρ τῆς ὑποστάσεως αὐτοῦ, φέρων τε τὰ πάντα τῷ ῥήματι τῆς δυνάμεως αὐτοῦ, δι᾽ ἑαυτοῦ καθαρισμὸν ποιησάμενος τῶν ἁμαρτιῶν ἡμῶν ἐκάθισεν ἐν δεξιᾷ τῆς μεγαλωσύνης ἐν ὑψηλοῖς,"},{"book":"ΠΡΟΣ ΕΒΡΑΙΟΥΣ","chapter":"1","verse":"4","text":"τοσούτῳ κρείττων γενόμενος τῶν ἀγγέλων, ὅσῳ διαφορώτερον παρ᾽ αὐτοὺς κεκληρονόμηκεν ὄνομα."},{"book":"ΠΡΟΣ ΕΒΡΑΙΟΥΣ","chapter":"1","verse":"5","text":"τίνι γὰρ εἶπέ ποτε τῶν ἀγγέλων· υἱός μου εἶ σύ, ἐγὼ σήμερον γεγέννηκά σε; καὶ πάλιν· ἐγὼ ἔσομαι αὐτῷ εἰς πατέρα, καὶ αὐτὸς ἔσται μοι εἰς υἱόν;"},{"book":"ΠΡΟΣ ΕΒΡΑΙΟΥΣ","chapter":"1","verse":"6","text":"ὅταν δὲ πάλιν εἰσαγάγῃ τὸν πρωτότοκον εἰς τὴν οἰκουμένην, λέγει· καὶ προσκυνησάτωσαν αὐτῷ πάντες ἄγγελοι Θεοῦ."},{"book":"ΠΡΟΣ ΕΒΡΑΙΟΥΣ","chapter":"1","verse":"7","text":"καὶ πρὸς μὲν τοὺς ἀγγέλους λέγει· ὁ ποιῶν τοὺς ἀγγέλους αὐτοῦ πνεύματα, καὶ τοὺς λειτουργοὺς αὐτοῦ πυρὸς φλόγα·"},{"book":"ΠΡΟΣ ΕΒΡΑΙΟΥΣ","chapter":"1","verse":"8","text":"πρὸς δὲ τὸν υἱόν· ὁ θρόνος σου, ὁ Θεός, εἰς τὸν αἰῶνα τοῦ αἰῶνος· ῥάβδος εὐθύτητος ἡ ῥάβδος τῆς βασιλείας σου."},{"book":"ΠΡΟΣ ΕΒΡΑΙΟΥΣ","chapter":"1","verse":"9","text":"ἠγάπησας δικαιοσύνην καὶ ἐμίσησας ἀνομίαν· διὰ τοῦτο ἔχρισέ σε, ὁ Θεός, ὁ Θεός σου ἔλαιον ἀγαλλιάσεως παρὰ τοὺς μετόχους σου·"},{"book":"ΠΡΟΣ ΕΒΡΑΙΟΥΣ","chapter":"1","verse":"10","text":"καί· σὺ κατ᾽ ἀρχάς, Κύριε, τὴν γῆν ἐθεμελίωσας, καὶ ἔργα τῶν χειρῶν σού εἰσιν οἱ οὐρανοί·"},{"book":"ΠΡΟΣ ΕΒΡΑΙΟΥΣ","chapter":"1","verse":"11","text":"αὐτοὶ ἀπολοῦνται, σὺ δὲ διαμένεις· καὶ πάντες ὡς ἱμάτιον παλαιωθήσονται,"},{"book":"ΠΡΟΣ ΕΒΡΑΙΟΥΣ","chapter":"1","verse":"12","text":"καὶ ὡσεὶ περιβόλαιον ἑλίξεις αὐτούς, καὶ ἀλλαγήσονται· σὺ δὲ ὁ αὐτὸς εἶ, καὶ τὰ ἔτη σου οὐκ ἐκλείψουσι."},{"book":"ΠΡΟΣ ΕΒΡΑΙΟΥΣ","chapter":"1","verse":"13","text":"πρὸς τίνα δὲ τῶν ἀγγέλων εἴρηκέ ποτε· κάθου ἐκ δεξιῶν μου ἕως ἂν θῶ τοὺς ἐχθρούς σου ὑποπόδιον τῶν ποδῶν σου;"},{"book":"ΠΡΟΣ ΕΒΡΑΙΟΥΣ","chapter":"1","verse":"14","text":"οὐχὶ πάντες εἰσὶ λειτουργικὰ πνεύματα εἰς διακονίαν ἀποστελλόμενα διὰ τοὺς μέλλοντας κληρονομεῖν σωτηρίαν;"}]}