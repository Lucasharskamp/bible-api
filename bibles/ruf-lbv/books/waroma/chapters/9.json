{"data":[{"book":"Waroma","chapter":"9","verse":"1","text":"Nolongesa ghendo, nene na imunu wa Kiristu, silonga ughutsu bae. Ghumoyo ghwangu ghwetoghola hamwe ne Ghumuhe Mwenzelukaka ka nene sighutsuka bae,"},{"book":"Waroma","chapter":"9","verse":"2","text":"ka noghanzika sideke na nina usungu ing'aumalagha bae mna ghumoyo ghwangu."},{"book":"Waroma","chapter":"9","verse":"3","text":"Mana ning'adahile kulomba nilighitwe na mbaghulighwe na Kiristu kwaajili ye Wayahudi, iwanu wa kabila lyangu."},{"book":"Waroma","chapter":"9","verse":"4","text":"Awo iwo iwanu wa Isiraeli Imulungu iyawatendile wawe iwanaghe, iyawalanguse utunitso wake, iyalaghane nawo, iyaweng'ile Ghamalaghitso ghake, nzila ya ukumtamanila yeye na malaghano ghake."},{"book":"Waroma","chapter":"9","verse":"5","text":"Wawo wa watsukulu wa iwabala wa Wahebraniya, naye Kiristu, mne unu wake, kalawila mne kabila lyawo. Imulungu iyotawala mna ghose, na yatunyighwe ghamatsuwa ghose! Ona."},{"book":"Waroma","chapter":"9","verse":"6","text":"Chalaghane Imulungu ng'achilekile bae kutimila, kwaapfila si Waisiraeli wose iwo wanu we Imulungu."},{"book":"Waroma","chapter":"9","verse":"7","text":"Na si watsukulu wose wa Abrahamu wa iwana we Imulungu. Lekeni Imulungu tsakamlongela Abrahamu, “Watsukulu wako watsolawila kwa Isaka.”"},{"book":"Waroma","chapter":"9","verse":"8","text":"Mana iwana wala iwelekighwe kwa lukuli, awo si iwana we Imulungu bae, ila iwana wala iwelekighwe kwa laghano lya Imulungu awo iwo iwopetighwa iwana wa Abrahamu."},{"book":"Waroma","chapter":"9","verse":"9","text":"Kwaapfila Imulungu tsakeka laghano lyake pfino, “Mne chipindi ichanisaghule nitsakuya na Sara katsakweleka imwana.”"},{"book":"Waroma","chapter":"9","verse":"10","text":"Si pfipfo pfiliheka bae, ila Rebeka naye tsakakala na iwana weli kwa aba yumwe, ayo iyo imbala wetu Isaka."},{"book":"Waroma","chapter":"9","verse":"11","text":"Hata ng'ana iwana awo weli welekighwe bae, na ng'ana watende ichinu chochose chinoghile au chihile, Imulungu kakoneka kana uwetso wa kusaghula."},{"book":"Waroma","chapter":"9","verse":"12","text":"Yeye hayosaghula kosaghula ka pfobama mwenyegho, ng'olola bae chayotenda imunu. Imulungu tsakamlongela Rebeka, “Imwana mbala katsomsang'anila imdodo wake.”"},{"book":"Waroma","chapter":"9","verse":"13","text":"Ka pfayandikighwe mne Ghamaandiko Mahenzeluka, “Yakobu kaninoghela lekeni Esau nimuhila.”"},{"book":"Waroma","chapter":"9","verse":"14","text":"Lelo tulonge choni? Pfii Imulungu kana ubaghutsi? Aka si pfipfo bae!"},{"book":"Waroma","chapter":"9","verse":"15","text":"Kwaapfila tsakamlongela Musa,"},{"book":"Waroma","chapter":"9","verse":"16","text":"Apfo, ghose ghouhila libatsi lye Imulungu na si choyobama imunu bae au choyosang'ana imunu."},{"book":"Waroma","chapter":"9","verse":"17","text":"Kwaapfila Ghamaandiko Mahenzeluka gholonga pfino kwa Farao mndewa wa Misiri, “Tsanikutenda uwe mndewa ili nilanguse ngupfu tsangu kubitila ghweghwe na taghwa lyangu limanyike muisi mwose.”"},{"book":"Waroma","chapter":"9","verse":"18","text":"Apfo, Imulungu komonela libatsi imunu yula iyobama kumonela libatsi, na iyobama kumtenda yawe msughu komtenda yawe msughu."},{"book":"Waroma","chapter":"9","verse":"19","text":"Yumwe wenu kodaha kunongela, “Lelo ule Imulungu ang'ali yotulaumu? Yuhi yodaha kughaghoma aghala ghoyobama Imulungu?”"},{"book":"Waroma","chapter":"9","verse":"20","text":"Lekeni ghweghwe uli nani, yumwidika Imulungu apfo? Chiha ng'achidaha bae kumghutsa mfina pfiha, “Ule kunenda pfino?”"},{"book":"Waroma","chapter":"9","verse":"21","text":"Mfina pfiha kodaha kufina pfiha pfibili kwa lidongo limwe ka pfayobama, chimwe kwa sang'ano ng'ulu ngulu na chingi kwa sang'ano ndodo ndodo."},{"book":"Waroma","chapter":"9","verse":"22","text":"Apfi pfipfo pfaili kwa Imulungu. Tsakabama kulangusa maya yake na ingupfu yake, lekeni tsakawadudumila iwanu wala iwabamighwe wahighighwe na maya yake, awo iwobamighwa kuhinyighwa."},{"book":"Waroma","chapter":"9","verse":"23","text":"Naye imwenyegho tsakabama kuulangusa utunitso wake mkulu, iyaughighidile kuna twetwe itubamighwe kubokela libatsi lyake, twetwe iyatwikile kulawa ghumwande tubokele utunitso wake."},{"book":"Waroma","chapter":"9","verse":"24","text":"Twetwe iwo iyatukemile, si kulawa kwa Wayahudi waliheka bae, ila kulawa kwa iwanu wa isi tsingi pfipfila."},{"book":"Waroma","chapter":"9","verse":"25","text":"Ka Imtwatsa pfayalongile mna chitabu cha nabii Hosea,"},{"book":"Waroma","chapter":"9","verse":"26","text":"Kuya,"},{"book":"Waroma","chapter":"9","verse":"27","text":"Pfipfila nabii Isaya kowamanila Waisiraeli hala hayalongile,"},{"book":"Waroma","chapter":"9","verse":"28","text":"Kwaapfila Imulungu ng'atsokawa bae kuihigha ghendo isi yose.”"},{"book":"Waroma","chapter":"9","verse":"29","text":"Ka nabii Isaya pfayalongole kulonga,"},{"book":"Waroma","chapter":"9","verse":"30","text":"Lelo tulonge choni? Iwanu iwali si Wayahudi bae, ng'awasang'ane chinu ili woneke ne Imulungu wanogha, tsawoneka ne Imulungu wanogha kwa ukutoghola kwawo,"},{"book":"Waroma","chapter":"9","verse":"31","text":"lekeni Waisiraeli, iwabamile ukutogholighwa ne Imulungu kubitila ghamalaghitso, ng'awoneke wanogha kwe Imulungu."},{"book":"Waroma","chapter":"9","verse":"32","text":"Ule ng'awoneke wanogha kwe Imulungu? Kwaapfila tsawehuwila aghala ghawatendile, ng'awehuwile bae ukutoghola. Apfo tsawekwala mne “libwe lya kwikwalila.”"},{"book":"Waroma","chapter":"9","verse":"33","text":"Ka pfayandikighwe,"}]}