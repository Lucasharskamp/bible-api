{"data":[{"book":"حزقی ایل","chapter":"28","verse":"1","text":"رب مجھ سے ہم کلام ہوا،"},{"book":"حزقی ایل","chapter":"28","verse":"2","text":"”اے آدم زاد، صور کے حکمران کو بتا،"},{"book":"حزقی ایل","chapter":"28","verse":"3","text":"بےشک تُو اپنے آپ کو دانیال سے کہیں زیادہ دانش مند سمجھ کر کہتا ہے کہ کوئی بھی بھید مجھ سے پوشیدہ نہیں رہتا۔"},{"book":"حزقی ایل","chapter":"28","verse":"4","text":"اور یہ حقیقت بھی ہے کہ تُو نے اپنی حکمت اور سمجھ سے بہت دولت حاصل کی ہے، سونے اور چاندی سے اپنے خزانوں کو بھر دیا ہے۔"},{"book":"حزقی ایل","chapter":"28","verse":"5","text":"بڑی دانش مندی سے تُو نے تجارت کے ذریعے اپنی دولت بڑھائی۔ لیکن جتنی تیری دولت بڑھتی گئی اُتنا ہی تیرا غرور بھی بڑھتا گیا۔"},{"book":"حزقی ایل","chapter":"28","verse":"6","text":"چنانچہ رب قادرِ مطلق فرماتا ہے کہ چونکہ تُو اپنے آپ کو خدا سا سمجھتا ہے"},{"book":"حزقی ایل","chapter":"28","verse":"7","text":"اِس لئے مَیں سب سے ظالم قوموں کو تیرے خلاف بھیجوں گا جو اپنی تلواروں کو تیری خوب صورتی اور حکمت کے خلاف کھینچ کر تیری شان و شوکت کی بےحرمتی کریں گی۔"},{"book":"حزقی ایل","chapter":"28","verse":"8","text":"وہ تجھے پاتال میں اُتاریں گی۔ سمندر کے بیچ میں ہی تجھے مار ڈالا جائے گا۔"},{"book":"حزقی ایل","chapter":"28","verse":"9","text":"کیا تُو اُس وقت اپنے قاتلوں سے کہے گا کہ مَیں خدا ہوں؟ ہرگز نہیں! اپنے قاتلوں کے ہاتھ میں ہوتے وقت تُو خدا نہیں بلکہ انسان ثابت ہو گا۔"},{"book":"حزقی ایل","chapter":"28","verse":"10","text":"تُو اجنبیوں کے ہاتھوں نامختون کی سی وفات پائے گا۔ یہ میرا، رب قادرِ مطلق کا فرمان ہے‘۔“"},{"book":"حزقی ایل","chapter":"28","verse":"11","text":"رب مزید مجھ سے ہم کلام ہوا،"},{"book":"حزقی ایل","chapter":"28","verse":"12","text":"”اے آدم زاد، صور کے بادشاہ پر ماتمی گیت گا کر اُس سے کہہ،"},{"book":"حزقی ایل","chapter":"28","verse":"13","text":"اللہ کے باغِ عدن میں رہ کر تُو ہر قسم کے جواہر سے سجا ہوا تھا۔ لعل،28‏:13 لعل: یا ایک قسم کا سرخ عقیق۔ یاد رہے کہ چونکہ قدیم زمانے کے اکثر جواہرات کے نام متروک ہیں یا اُن کا مطلب بدل گیا ہے، اِس لئے اُن کا مختلف ترجمہ ہو سکتا ہے۔  زبرجد،28‏:13 زبرجد: peridot  حجر القمر28‏:13 حجر القمر: moonstone  پکھراج،28‏:13 پکھراج: topas  عقیقِ احمر28‏:13 عقیقِ احمر: carnelian  اور یشب،28‏:13 یشب: jasper  سنگِ لاجورد،28‏:13 سنگِ لاجورد: lapis lazuli  فیروزہ اور زمرد سب تجھے آراستہ کرتے تھے۔ سب کچھ سونے کے کام سے مزید خوب صورت بنایا گیا تھا۔ جس دن تجھے خلق کیا گیا اُسی دن یہ چیزیں تیرے لئے تیار ہوئیں۔"},{"book":"حزقی ایل","chapter":"28","verse":"14","text":"مَیں نے تجھے اللہ کے مُقدّس پہاڑ پر کھڑا کیا تھا۔ وہاں تُو کروبی فرشتے کی حیثیت سے اپنے پَر پھیلائے پہرا داری کرتا تھا، وہاں تُو جلتے ہوئے پتھروں کے درمیان ہی گھومتا پھرتا رہا۔"},{"book":"حزقی ایل","chapter":"28","verse":"15","text":"جس دن تجھے خلق کیا گیا تیرا چال چلن بےالزام تھا، لیکن اب تجھ میں ناانصافی پائی گئی ہے۔"},{"book":"حزقی ایل","chapter":"28","verse":"16","text":"تجارت میں کامیابی کی وجہ سے تُو ظلم و تشدد سے بھر گیا اور گناہ کرنے لگا۔"},{"book":"حزقی ایل","chapter":"28","verse":"17","text":"تیری خوب صورتی تیرے لئے غرور کا باعث بن گئی، ہاں تیری شان و شوکت نے تجھے اِتنا پُھلا دیا کہ تیری حکمت جاتی رہی۔ اِسی لئے مَیں نے تجھے زمین پر پٹخ کر دیگر بادشاہوں کے سامنے تماشا بنا دیا۔"},{"book":"حزقی ایل","chapter":"28","verse":"18","text":"اپنے بےشمار گناہوں اور بےانصاف تجارت سے تُو نے اپنے مُقدّس مقاموں کی بےحرمتی کی ہے۔ جواب میں مَیں نے ہونے دیا کہ آگ تیرے درمیان سے نکل کر تجھے بھسم کرے۔ مَیں نے تجھے تماشا دیکھنے والے تمام لوگوں کے سامنے ہی راکھ کر دیا۔"},{"book":"حزقی ایل","chapter":"28","verse":"19","text":"جتنی بھی قومیں تجھے جانتی تھیں اُن کے رونگٹے کھڑے ہو گئے۔ تیرا ہول ناک انجام اچانک ہی آ گیا ہے۔ اب سے تُو کبھی نہیں اُٹھے گا‘۔“"},{"book":"حزقی ایل","chapter":"28","verse":"20","text":"رب مجھ سے ہم کلام ہوا،"},{"book":"حزقی ایل","chapter":"28","verse":"21","text":"”اے آدم زاد، صیدا کی طرف رُخ کر کے اُس کے خلاف نبوّت کر!"},{"book":"حزقی ایل","chapter":"28","verse":"22","text":"رب قادرِ مطلق فرماتا ہے کہ اے صیدا، مَیں تجھ سے نپٹ لوں گا۔ تیرے درمیان ہی مَیں اپنا جلال دکھاؤں گا۔ تب وہ جان لیں گے کہ مَیں ہی رب ہوں، کیونکہ مَیں شہر کی عدالت کر کے اپنا مُقدّس کردار اُن پر ظاہر کروں گا۔"},{"book":"حزقی ایل","chapter":"28","verse":"23","text":"مَیں اُس میں مہلک وبا پھیلا کر اُس کی گلیوں میں خون بہا دوں گا۔ اُسے چاروں طرف سے تلوار گھیر لے گی تو اُس میں پھنسے ہوئے لوگ ہلاک ہو جائیں گے۔ تب وہ جان لیں گے کہ مَیں ہی رب ہوں۔"},{"book":"حزقی ایل","chapter":"28","verse":"24","text":"اِس وقت اسرائیل کے پڑوسی اُسے حقیر جانتے ہیں۔ اب تک وہ اُسے چبھنے والے خار اور زخمی کرنے والے کانٹے ہیں۔ لیکن آئندہ ایسا نہیں ہو گا۔ تب وہ جان لیں گے کہ مَیں رب قادرِ مطلق ہوں۔"},{"book":"حزقی ایل","chapter":"28","verse":"25","text":"کیونکہ رب قادرِ مطلق فرماتا ہے کہ دیگر اقوام کے دیکھتے دیکھتے مَیں ظاہر کروں گا کہ مَیں مُقدّس ہوں۔ کیونکہ مَیں اسرائیلیوں کو اُن اقوام میں سے نکال کر جمع کروں گا جہاں مَیں نے اُنہیں منتشر کر دیا تھا۔ تب وہ اپنے وطن میں جا بسیں گے، اُس ملک میں جو مَیں نے اپنے خادم یعقوب کو دیا تھا۔"},{"book":"حزقی ایل","chapter":"28","verse":"26","text":"وہ حفاظت سے اُس میں رہ کر گھر تعمیر کریں گے اور انگور کے باغ لگائیں گے۔ لیکن جو پڑوسی اُنہیں حقیر جانتے تھے اُن کی مَیں عدالت کروں گا۔ تب وہ جان لیں گے کہ مَیں رب اُن کا خدا ہوں۔“"}]}