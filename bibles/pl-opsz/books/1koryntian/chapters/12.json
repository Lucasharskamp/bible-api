{"data":[{"book":"1 Koryntian","chapter":"12","verse":"1","text":"Przyjaciele, zależy mi na tym, abyście mieli rozeznanie w kwestii darów Ducha."},{"book":"1 Koryntian","chapter":"12","verse":"2","text":"Kiedyś, jako poganie, nie mogliście się oderwać od niemych bożków."},{"book":"1 Koryntian","chapter":"12","verse":"3","text":"Teraz jednak możecie być pewni, że będąc pod działaniem Bożego Ducha nikt nie może powiedzieć: „Niech Jezus będzie przeklęty”. Nikt też, bez pomocy Ducha Świętego, nie może z przekonaniem powiedzieć: „Jezus jest Panem”."},{"book":"1 Koryntian","chapter":"12","verse":"4","text":"Różne są dary łaski Bożej, ale wszystkie pochodzą z tego samego źródła—od Ducha Świętego."},{"book":"1 Koryntian","chapter":"12","verse":"5","text":"Różne są też rodzaje Bożej służby, ale istnieje tylko jeden Pan, któremu służymy."},{"book":"1 Koryntian","chapter":"12","verse":"6","text":"Różne są też działania, ale jest tylko jeden Bóg, który sprawia wszystko i we wszystkich."},{"book":"1 Koryntian","chapter":"12","verse":"7","text":"Każdy otrzymuje jakiś przejaw działania Ducha—dla wspólnego dobra."},{"book":"1 Koryntian","chapter":"12","verse":"8","text":"Jednemu Duch daje słowa mądrości; drugiemu ten sam Duch daje słowa szczególnej wiedzy."},{"book":"1 Koryntian","chapter":"12","verse":"9","text":"Inny otrzymuje od Ducha dar wyjątkowej wiary, jeszcze inny—dar uzdrawiania mocą tego samego Ducha."},{"book":"1 Koryntian","chapter":"12","verse":"10","text":"Ktoś inny otrzymuje dar czynienia cudów, dar prorokowania, dar rozpoznawania duchów, dar mówienia obcymi językami, a jeszcze inny—dar tłumaczenia tych języków."},{"book":"1 Koryntian","chapter":"12","verse":"11","text":"Wszystkie one pochodzą jednak od jednego i tego samego Ducha, który rozdziela dary zgodnie ze swoją wolą."},{"book":"1 Koryntian","chapter":"12","verse":"12","text":"Z Chrystusem jest podobnie, jak z naszym ciałem: mamy je jedno, ale części ciała jest wiele. A chociaż jest ich dużo, mimo to tworzą tylko jedno ciało."},{"book":"1 Koryntian","chapter":"12","verse":"13","text":"W taki właśnie sposób my wszyscy zostaliśmy zanurzeni w jednym Duchu i zostaliśmy włączeni w jedno ciało—Żydzi i poganie, niewolnicy i wolni. Wszyscy zaczerpnęliśmy z jednego Ducha!"},{"book":"1 Koryntian","chapter":"12","verse":"14","text":"Ciało nie składa się z jednej części, ale z wielu!"},{"book":"1 Koryntian","chapter":"12","verse":"15","text":"Gdyby noga powiedziała: „Nie należę do ciała, bo nie jestem ręką”, to czy mimo wszystko nie należy do ciała?"},{"book":"1 Koryntian","chapter":"12","verse":"16","text":"A gdyby ucho rzekło: „Nie należę do ciała, bo nie jestem okiem”, to czy rzeczywiście nie należy do ciała?"},{"book":"1 Koryntian","chapter":"12","verse":"17","text":"Gdyby całe ciało było wzrokiem, gdzie byłby słuch? A gdyby było słuchem, gdzie byłby zmysł powonienia?"},{"book":"1 Koryntian","chapter":"12","verse":"18","text":"Bóg jednak umieścił je wszystkie w ciele—i uczynił to w sposób zgodny z Jego wolą."},{"book":"1 Koryntian","chapter":"12","verse":"19","text":"Gdyby wszystkie części ciała były takie same, to jak wyglądałoby nasze ciało?"},{"book":"1 Koryntian","chapter":"12","verse":"20","text":"Na szczęście jednak istnieje wiele różnych części ciała—a wszystkie razem stanowią całość."},{"book":"1 Koryntian","chapter":"12","verse":"21","text":"Oko nie może powiedzieć do ręki: „Nie potrzebuję cię”, ani głowa do nóg: „Nie jesteście mi potrzebne”."},{"book":"1 Koryntian","chapter":"12","verse":"22","text":"Niektóre części, z pozoru najsłabsze, są w gruncie rzeczy bardzo ważne."},{"book":"1 Koryntian","chapter":"12","verse":"23","text":"Większym szacunkiem darzymy też te części, które same z siebie wydają się być mało szlachetne. Wstydliwe części ciała natomiast chronimy szczególnie,"},{"book":"1 Koryntian","chapter":"12","verse":"24","text":"te zaś, których nie musimy okrywać, nie potrzebują takiego traktowania. Bóg tak ukształtował nasze ciało, aby słabsze części ciała otaczane były większą troską"},{"book":"1 Koryntian","chapter":"12","verse":"25","text":"i aby w ciele nie było konfliktu, ale aby jego poszczególne części wzajemnie się o siebie troszczyły."},{"book":"1 Koryntian","chapter":"12","verse":"26","text":"I gdy cierpi jedna część ciała, cierpią z nią pozostałe. A jeśli jedną spotyka wyróżnienie, wszystkie pozostałe również się cieszą."},{"book":"1 Koryntian","chapter":"12","verse":"27","text":"Wy jesteście ciałem Chrystusa! I jesteście dla siebie nawzajem częściami tego ciała!"},{"book":"1 Koryntian","chapter":"12","verse":"28","text":"Bóg najpierw umieścił w kościele apostołów, potem proroków, potem nauczycieli, następnie obdarzył niektórych darem czynienia cudów, darem uzdrawiania, darem niesienia innym pomocy, darem zarządzania lub darem języków."},{"book":"1 Koryntian","chapter":"12","verse":"29","text":"Czy wszyscy są apostołami? Czy wszyscy są prorokami? Czy wszyscy są nauczycielami? Czy wszyscy mają dar czynienia cudów?"},{"book":"1 Koryntian","chapter":"12","verse":"30","text":"Czy wszyscy otrzymali dar uzdrawiania? Czy wszyscy mówią obcymi językami? Czy wszyscy potrafią je tłumaczyć?"},{"book":"1 Koryntian","chapter":"12","verse":"31","text":"Starajcie się o największe dary, ale ja pokażę wam coś jeszcze doskonalszego."}]}