{"data":[{"book":"Fe Fɔlɔ Fɔlɛ","chapter":"33","verse":"1","text":"Yaxuba to Esayu to fa ra e nun xɛmɛ mixi kɛmɛ naani, a naxa a xa die itaxun Leya nun Raxele ma, a nun e xa konyi ginɛ firinyie."},{"book":"Fe Fɔlɔ Fɔlɛ","chapter":"33","verse":"2","text":"A naxa konyi ginɛ firinyie ti yare, e nun e xa die. Nee xanbi ra, Leya fan naxa ti nun a xa die. Raxele nun Yusufu naxa lu dɔnxɔɛ ra."},{"book":"Fe Fɔlɔ Fɔlɛ","chapter":"33","verse":"3","text":"Yaxuba tan naxa siga yare. A to makɔrɛ a taara ra, a naxa a igoro bɔxi ma sanya solofere."},{"book":"Fe Fɔlɔ Fɔlɛ","chapter":"33","verse":"4","text":"Na nan lan Esayu naxa a gi a sa Yaxuba ralan. A naxa findigilin a ma, a fa a masunbu. E birin nu fa wa ra."},{"book":"Fe Fɔlɔ Fɔlɛ","chapter":"33","verse":"5","text":"Esayu to bara ginɛe nun dimɛe to, a naxa maxɔrinyi ti, «Nde yee ra naxee biraxi i fɔxɔ ra yi ki?» Yaxuba naxa a yaabi, «Ala di naxee fixi i xa konyi di ma a xa marafanyi saabui ra.»"},{"book":"Fe Fɔlɔ Fɔlɛ","chapter":"33","verse":"6","text":"Na kui Leya nun Raxele xa konyi ginɛe naxa e maso Esayu ra, e nun e xa die, e fa e igoro bɔxi ma."},{"book":"Fe Fɔlɔ Fɔlɛ","chapter":"33","verse":"7","text":"Leya nun a xa die fan naxa e maso, e naxa e igoro bɔxi ma. Na xanbi Yusufu nun Raxele naxa e maso Esayu ra, e igoro bɔxi ma."},{"book":"Fe Fɔlɔ Fɔlɛ","chapter":"33","verse":"8","text":"Esayu naxa Yaxuba maxɔrin, «I munse rabama yi xuruse birin na, n naralanxi naxee ra yi ki?» Yaxuba naxa a yaabi, «N wama nɛ i tan naxan na n marigi ra, i xa n nafan.»"},{"book":"Fe Fɔlɔ Fɔlɛ","chapter":"33","verse":"9","text":"Esayu naxa a fala, «N xunya, harige gbegbe na n fan yi ra. I gbe ragata.»"},{"book":"Fe Fɔlɔ Fɔlɛ","chapter":"33","verse":"10","text":"Yaxuba naxa a yaabi, «Ade, n bara i maxandi. Xa i bara n nafan, n i sanbaxi se naxee birin na, i xa e rasuxu. Won tan firinyi xa maralanyi luxi nɛ n bɛ alɔ muxu nun Ala nan luxi yire keren. I bara n nasɛnɛ a fanyi ra."},{"book":"Fe Fɔlɔ Fɔlɛ","chapter":"33","verse":"11","text":"N bara i maxandi, i xa yi sanbasee rasuxu, barima Ala bara n waxɔnfe birin naba n bɛ. N hayi mu na sese ma sɔnɔn.» Yaxuba naxa a maxɔrɔxɔ han Esayu naxa tin nee ra."},{"book":"Fe Fɔlɔ Fɔlɛ","chapter":"33","verse":"12","text":"Esayu naxa a fala, «Won xɛɛ kira xɔn ma, n xa sa i mati.»"},{"book":"Fe Fɔlɔ Fɔlɛ","chapter":"33","verse":"13","text":"Yaxuba naxa a yaabi, «N marigi, a kolon dimɛe xa fe xɔrɔxɔ. Yɛxɛɛ ginɛe nun ninge ginɛe na xiɲɛ fife e xa die ma. Xa won gbata e ra lɔxɔɛ keren, nee birin fama nɛ faxade."},{"book":"Fe Fɔlɔ Fɔlɛ","chapter":"33","verse":"14","text":"N marigi, i tan xa ti yare. N tan xa bira n ma xurusee fɔxɔ ra dɔyin. N xa siga n ma xurusee nun n ma die yaya ra, han muxu soma i xɔnyi tɛmui naxɛ Seyiri bɔxi ma.»"},{"book":"Fe Fɔlɔ Fɔlɛ","chapter":"33","verse":"15","text":"Esayu naxa a fala, «N xa n ma mixi ndee lu i yi ra be.» Yaxuba naxa a yaabi, «Munfe ra? N marigi, n tan wama naxan xɔn, n xa rafan i ma gbansan.»"},{"book":"Fe Fɔlɔ Fɔlɛ","chapter":"33","verse":"16","text":"Na kui Esayu naxa gbilen na lɔxɔɛ Seyiri."},{"book":"Fe Fɔlɔ Fɔlɛ","chapter":"33","verse":"17","text":"Yaxuba tan naxa siga Sukɔti. Mɛnni a naxa banxi keren ti a yɛtɛ bɛ, a nun gɔɔrɛ a xa xurusee luma dɛnnaxɛ. Na nan a toxi na yire xili falama Sukɔti, na nan falaxi na ki «banxi xunxuri.»"},{"book":"Fe Fɔlɔ Fɔlɛ","chapter":"33","verse":"18","text":"Yaxuba to so hɛɛri Sikemi taa kui Kanaan bɔxi ma kelife Padan Arami, a naxa a xa kiri banxi itala taa fari ma."},{"book":"Fe Fɔlɔ Fɔlɛ","chapter":"33","verse":"19","text":"A xa kiri banxi nu tixi dɛnnaxɛ, a naxa na bɔxi sara Hamori xa die ma kɔbiri kole kɛmɛ ra. Hamori nan findi Sikemi Baba ra, naxan singe sabati na bɔxi ma."},{"book":"Fe Fɔlɔ Fɔlɛ","chapter":"33","verse":"20","text":"A naxa sɛrɛxɛbade yailan mɛnni, a na yire xili «Isirayila Marigi Ala sɛnbɛ gbo.»"}]}