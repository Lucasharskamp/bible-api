{"data":[{"book":"2 Wakolinso","chapter":"9","verse":"1","text":"Haviihile hata hina waandikileni mwe mbuli yo wambizi wigalwe kwa wasuntilwa."},{"book":"2 Wakolinso","chapter":"9","verse":"2","text":"Himanya kugamba mwaungisa kwambiza, naho hikeduvya kwajili yenyu hameso ya want'hu wa Makedonia, Nehigamba, “Wandugu zetu wa Akaya wakeika lumwe kulava kukongela mwaka womboke”. Kudya kukombeka kwenyu kuwasongeza want'hu wengi wa Akaya."},{"book":"2 Wakolinso","chapter":"9","verse":"3","text":"Haluse nehiwegala wandugu awa vileke kukeduvya kwetu mwa nyuwe mwe mbuli ino kusekunda kwa milosi du, mna inde enga viya nilongile kugamba, nomkeike lumwe no wambizi wenyu."},{"book":"2 Wakolinso","chapter":"9","verse":"4","text":"Kwa vovose, uneva want'hu kulawa Makedonia kinezanya niyo wawabwiilani kugamba hamkeikile lumwe, nekikeivise soni, hi mwe zisoni za nyuwe, mna kwa kudya kuwahuwilisa nyuwe."},{"book":"2 Wakolinso","chapter":"9","verse":"5","text":"Ivo hiona kugamba neiungigwa kuwalombeza wandugu, wanilongoele, no kuika lumwe mwe digeleko dyenyu mgambile nomlave. Naivo neinde iikwa lumwe Umwo habula, naho neilagise kugamba mwalava kwaviya mwaunga ukulava, hiyo kwaviya mgambigwa mlave."},{"book":"2 Wakolinso","chapter":"9","verse":"6","text":"Mkumbukile kugamba akuhanda mbeyu ngeke naalozole vigeke, akuhanda mbeyu nyingi naalozole uvikilwa."},{"book":"2 Wakolinso","chapter":"9","verse":"7","text":"Kila mnt'hu alave enga viya akuona kunda ni vedi, kwa moyo hiyo kwa kutigizwa, kwaviya Mnungu awaunga wakulava kwa kinyemi."},{"book":"2 Wakolinso","chapter":"9","verse":"8","text":"Naye Mnungu adaha kumink'hani nyuwe kujink'ha viya mkuunga, vileke mazuwa yose mnde navo viya mkuviunga, vikuwegusani, mdahe kwambiza mwe vingi kwa kila ndima yedi."},{"book":"2 Wakolinso","chapter":"9","verse":"9","text":"Enga ivo iwandikwe,"},{"book":"2 Wakolinso","chapter":"9","verse":"10","text":"Naye Mnungu akuwenk'hani mbeyu zo kuhanda, ne mikate yo kudya naamink'heni naho mbeyu zose mkuziunga, naho naazitende zihote, zikule, no kweleka cheleko cha ugoli, kulawa mwo uwedi wenyu."},{"book":"2 Wakolinso","chapter":"9","verse":"11","text":"Mazuwa yose naawenk'heni ugoli wa kwigusa, kuwatenda mnde wakise mazuwa yose, vileke awengi wamtogole Mnungu, kwa amageleko yenyu wakuyahokela kulawa kwetu."},{"book":"2 Wakolinso","chapter":"9","verse":"12","text":"Undima uno mkudamanya hiyo kuwegaila du want'hu wa Mnungu viya wakuviunga, mna iviyaiviya neinde watende want'hu kumtogola Mnungu."},{"book":"2 Wakolinso","chapter":"9","verse":"13","text":"Kwajili yo wambizi mkudamanya, muwatenda, want'hu wamtogole Mnungu kwa uhuwilwa udya mnanao, na kukeiila kwenyu mwe Mbuli Yedi ya Kilisito, no udya ukise mnanawo kwa want'hu wose."},{"book":"2 Wakolinso","chapter":"9","verse":"14","text":"Naho nawa wavikileni nyuwe kwa moyo, kwajili yo udya uwedi, udya Mnungu amlagiseni."},{"book":"2 Wakolinso","chapter":"9","verse":"15","text":"Kimtogole Mnungu ko uwedi wakwe hakikudaha hata kuusimwiila ivo vikuwagilwa."}]}