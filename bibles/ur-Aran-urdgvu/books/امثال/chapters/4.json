{"data":[{"book":"امثال","chapter":"4","verse":"1","text":"اے بیٹو، باپ کی نصیحت سنو، دھیان دو تاکہ تم سیکھ کر سمجھ حاصل کر سکو۔"},{"book":"امثال","chapter":"4","verse":"2","text":"مَیں تمہیں اچھی تعلیم دیتا ہوں، اِس لئے میری ہدایت کو ترک نہ کرو۔"},{"book":"امثال","chapter":"4","verse":"3","text":"مَیں ابھی اپنے باپ کے گھر میں نازک لڑکا تھا، اپنی ماں کا واحد بچہ،"},{"book":"امثال","chapter":"4","verse":"4","text":"تو میرے باپ نے مجھے تعلیم دے کر کہا،"},{"book":"امثال","chapter":"4","verse":"5","text":"حکمت حاصل کر، سمجھ اپنا لے! یہ چیزیں مت بھولنا، میرے منہ کے الفاظ سے دُور نہ ہونا۔"},{"book":"امثال","chapter":"4","verse":"6","text":"حکمت ترک نہ کر تو وہ تجھے محفوظ رکھے گی۔ اُس سے محبت رکھ تو وہ تیری دیکھ بھال کرے گی۔"},{"book":"امثال","chapter":"4","verse":"7","text":"حکمت اِس سے شروع ہوتی ہے کہ تُو حکمت اپنا لے۔ سمجھ حاصل کرنے کے لئے باقی تمام ملکیت قربان کرنے کے لئے تیار ہو۔"},{"book":"امثال","chapter":"4","verse":"8","text":"اُسے عزیز رکھ تو وہ تجھے سرفراز کرے گی، اُسے گلے لگا تو وہ تجھے عزت بخشے گی۔"},{"book":"امثال","chapter":"4","verse":"9","text":"تب وہ تیرے سر کو خوب صورت سہرے سے آراستہ کرے گی اور تجھے شاندار تاج سے نوازے گی۔“"},{"book":"امثال","chapter":"4","verse":"10","text":"میرے بیٹے، میری سن! میری باتیں اپنا لے تو تیری عمر دراز ہو گی۔"},{"book":"امثال","chapter":"4","verse":"11","text":"مَیں تجھے حکمت کی راہ پر چلنے کی ہدایت دیتا، تجھے سیدھی راہوں پر پھرنے دیتا ہوں۔"},{"book":"امثال","chapter":"4","verse":"12","text":"جب تُو چلے گا تو تیرے قدموں کو کسی بھی چیز سے روکا نہیں جائے گا، اور دوڑتے وقت تُو ٹھوکر نہیں کھائے گا۔"},{"book":"امثال","chapter":"4","verse":"13","text":"تربیت کا دامن تھامے رہ! اُسے نہ چھوڑ بلکہ محفوظ رکھ، کیونکہ وہ تیری زندگی ہے۔"},{"book":"امثال","chapter":"4","verse":"14","text":"بےدینوں کی راہ پر قدم نہ رکھ، شریروں کے راستے پر مت جا۔"},{"book":"امثال","chapter":"4","verse":"15","text":"اُس سے گریز کر، اُس پر سفر نہ کر بلکہ اُس سے کترا کر آگے نکل جا۔"},{"book":"امثال","chapter":"4","verse":"16","text":"کیونکہ جب تک اُن سے بُرا کام سرزد نہ ہو جائے وہ سو ہی نہیں سکتے، جب تک اُنہوں نے کسی کو ٹھوکر کھلا کر خاک میں ملا نہ دیا ہو وہ نیند سے محروم رہتے ہیں۔"},{"book":"امثال","chapter":"4","verse":"17","text":"وہ بےدینی کی روٹی کھاتے اور ظلم کی مَے پیتے ہیں۔"},{"book":"امثال","chapter":"4","verse":"18","text":"لیکن راست باز کی راہ طلوعِ صبح کی پہلی روشنی کی مانند ہے جو دن کے عروج تک بڑھتی رہتی ہے۔"},{"book":"امثال","chapter":"4","verse":"19","text":"اِس کے مقابلے میں بےدین کا راستہ گہری تاریکی کی مانند ہے، اُنہیں پتا ہی نہیں چلتا کہ کس چیز سے ٹھوکر کھا کر گر گئے ہیں۔"},{"book":"امثال","chapter":"4","verse":"20","text":"میرے بیٹے، میری باتوں پر دھیان دے، میرے الفاظ پر کان دھر۔"},{"book":"امثال","chapter":"4","verse":"21","text":"اُنہیں اپنی نظر سے اوجھل نہ ہونے دے بلکہ اپنے دل میں محفوظ رکھ۔"},{"book":"امثال","chapter":"4","verse":"22","text":"کیونکہ جو یہ باتیں اپنائیں وہ زندگی اور پورے جسم کے لئے شفا پاتے ہیں۔"},{"book":"امثال","chapter":"4","verse":"23","text":"تمام چیزوں سے پہلے اپنے دل کی حفاظت کر، کیونکہ یہی زندگی کا سرچشمہ ہے۔"},{"book":"امثال","chapter":"4","verse":"24","text":"اپنے منہ سے جھوٹ اور اپنے ہونٹوں سے کج گوئی دُور کر۔"},{"book":"امثال","chapter":"4","verse":"25","text":"دھیان دے کہ تیری آنکھیں سیدھا آگے کی طرف دیکھیں، کہ تیری نظر اُس راستے پر لگی رہے جو سیدھا ہے۔"},{"book":"امثال","chapter":"4","verse":"26","text":"اپنے پاؤں کا راستہ چلنے کے قابل بنا دے، دھیان دے کہ تیری راہیں مضبوط ہیں۔"},{"book":"امثال","chapter":"4","verse":"27","text":"نہ دائیں، نہ بائیں طرف مُڑ بلکہ اپنے پاؤں کو غلط قدم اُٹھانے سے باز رکھ۔"}]}