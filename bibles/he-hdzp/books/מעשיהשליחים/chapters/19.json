{"data":[{"book":"מעשי השליחים","chapter":"19","verse":"1","text":"בזמן שאפולוס היה בקורינתוס עבר פולוס בכל רחבי אסיה הקטנה, וכשהגיע לאפסוס פגש תלמידים אחדים."},{"book":"מעשי השליחים","chapter":"19","verse":"2","text":"”האם קיבלתם את רוח הקודש כשהאמנתם?“ שאל אותם."},{"book":"מעשי השליחים","chapter":"19","verse":"3","text":"”אם כן, באיזו טבילה נטבלתם?“ שאל פולוס. ”על עיקרי האמונה שלימד יוחנן המטביל“, השיבו התלמידים."},{"book":"מעשי השליחים","chapter":"19","verse":"4","text":"”טבילתו של יוחנן באה רק להוכיח את הרצון לשוב מן החטא ולהאמין באלוהים,“ הסביר להם פולוס, ”ומי שנטבל חייב להאמין בישוע המשיח, שעל בואו ניבא יוחנן.“"},{"book":"מעשי השליחים","chapter":"19","verse":"5","text":"לשמע דברים אלה מיהרו התלמידים להיטבל בשם האדון ישוע המשיח."},{"book":"מעשי השליחים","chapter":"19","verse":"6","text":"כשסמך פולוס את ידיו עליהם, צלח עליהם רוח הקודש והם החלו להתנבא ולדבר בשפות בלתי־מובנות."},{"book":"מעשי השליחים","chapter":"19","verse":"7","text":"שנים־עשר איש נכחו באותו מעמד."},{"book":"מעשי השליחים","chapter":"19","verse":"8","text":"במשך שלושת החודשים הבאים הלך פולוס מדי שבת לבית־הכנסת, הטיף באומץ לב על אמונתו, ושכנע אנשים רבים להאמין בישוע המשיח."},{"book":"מעשי השליחים","chapter":"19","verse":"9","text":"אולם היו אנשים שדחו את בשורתו ודיברו בפומבי נגד ישוע. משום כך עזב פולוס את המקום וסרב לשוב ולדבר אליהם. הוא הוציא מתוכם את המאמינים המשיחיים, ולימד אותם מדי יום בבית־המדרש ”טורנוס“."},{"book":"מעשי השליחים","chapter":"19","verse":"10","text":"הדבר נמשך כשנתיים, עד שכל אדם באסיה הקטנה – יהודי וגוי – שמע את בשורת ה׳."},{"book":"מעשי השליחים","chapter":"19","verse":"11","text":"מה נפלאים היו הניסים שחולל אלוהים באמצעות פולוס!"},{"book":"מעשי השליחים","chapter":"19","verse":"12","text":"כאשר הונחו ממחטותיו או חולצותיו על החולים, נעלמו מיד המחלות, והרוחות הרעות עזבו אותם."},{"book":"מעשי השליחים","chapter":"19","verse":"13","text":"מספר נוודים יהודים, אשר נדדו ממקום למקום וגירשו שדים ורוחות רעות, החליטו לנסות לגרש את השדים והרוחות בשם האדון ישוע. הם החליטו להשתמש בלחש הבא: ”בשם אותו ישוע שעליו מבשר פולוס, אני מצווה עליך לצאת!“"},{"book":"מעשי השליחים","chapter":"19","verse":"14","text":"בין המלחשים האלה היו שבעת בניו של סקווה, שהיה אחד מראשי הכוהנים."},{"book":"מעשי השליחים","chapter":"19","verse":"15","text":"אולם כשניסו להשתמש בלחש זה כדי לגרש שד מאדם אחד, השיב להם השד: ”אני מכיר את ישוע ואני מכיר את פולוס, אבל מי אתם?“"},{"book":"מעשי השליחים","chapter":"19","verse":"16","text":"השד התנפל על שניים מהם והכה אותם נמרצות, עד שברחו מן הבית ההוא עירומים ופצועים."},{"book":"מעשי השליחים","chapter":"19","verse":"17","text":"סיפור המעשה התפשט במהירות רבה בין היהודים והגויים בכל אפסוס. פחד גדול שרר בעיר, ושם ישוע המשיח זכה לכבוד ולהערצה."},{"book":"מעשי השליחים","chapter":"19","verse":"18-19","text":"מאמינים רבים שעסקו לפנים במעשי כישוף למיניהם התוודו על מעשיהם בפומבי. הם הביאו את ספרי הכישופים ואת הקמעות שלהם, ושרפו אותם באש לעיני כולם (מישהו העריך את שווי הספרים האלה בכ־100,000 שקלים)."},{"book":"מעשי השליחים","chapter":"19","verse":"20","text":"מעשה זה של המאמינים הוכיח שדבר ה׳ חדר עמוק ללב האנשים באזור כולו."},{"book":"מעשי השליחים","chapter":"19","verse":"21","text":"לאחר מאורעות אלה החליט פולוס לחצות את יוון בדרכו לירושלים. ”אחרי כן,“ אמר, ”עלי ללכת לרומא.“"},{"book":"מעשי השליחים","chapter":"19","verse":"22","text":"הוא שלח לפניו ליוון את שני עוזריו, טימותיוס ואריסטוס, והוא עצמו נשאר בינתיים באסיה הקטנה."},{"book":"מעשי השליחים","chapter":"19","verse":"23","text":"באותו זמן התפתחה באפסוס מהומה גדולה הקשורה במאמינים המשיחיים."},{"book":"מעשי השליחים","chapter":"19","verse":"24","text":"המהומה החלה בגלל צורף בשם דמטריוס, אשר היה בעל מפעל לייצור דגמי כסף של מקדש האלילה היוונית ארטמיס. הוא העסיק פועלים רבים ושילם להם משכורת גבוהה."},{"book":"מעשי השליחים","chapter":"19","verse":"25","text":"דמטריוס כינס את פועליו ופועלים אחרים שעסקו באותו מקצוע, ופנה אליהם:"},{"book":"מעשי השליחים","chapter":"19","verse":"26","text":"אתם רואים ושומעים בעצמכם מה עושה פולוס זה. הוא הצליח לפתות אנשים רבים להאמין שאלילים מעשה ידי־אדם אינם אלוהים כלל, וכתוצאה מכך יורד היקף המכירות שלנו! הוא פיתה את האנשים לא רק באפסוס, כי אם בכל הארץ!"},{"book":"מעשי השליחים","chapter":"19","verse":"27","text":"אינני מדבר אך ורק על הצד העסקי של העניין, על אבדן הכנסתנו וקיפוח פרנסתנו; חשבו לרגע על הסכנה שבאבדן יוקרתה של האלה הגדולה ארטמיס! תוך זמן קצר לא יהיה כל ערך למקדשה של ארטמיס, אשר שמה יצא לתהילה לא רק בארצנו, אלא בעולם כולו!“"},{"book":"מעשי השליחים","chapter":"19","verse":"28","text":"דברים אלה עוררו את זעמם של הפועלים, והם החלו לצרוח: ”גדולה היא ארטמיס של האפסים!“"},{"book":"מעשי השליחים","chapter":"19","verse":"29","text":"עד מהרה הייתה מהומה ברחבי העיר. ההמונים תפסו את גיוס ואריסטרכוס ממקדוניה, שהיו מלוויו של פולוס, וגררו אותם אל האמפיתיאטרון כדי להעמידם לדין."},{"book":"מעשי השליחים","chapter":"19","verse":"30","text":"פולוס רצה ללכת ולדבר אל ההמון, אולם התלמידים לא הניחו לו."},{"book":"מעשי השליחים","chapter":"19","verse":"31","text":"אפילו מספר קצינים רומאים מהאזור, שהיו אוהדיו של פולוס, הזהירו אותו; הם הודיעו לו שלא יסכן את חייו ושלא יעז ללכת לאמפיתיאטרון."},{"book":"מעשי השליחים","chapter":"19","verse":"32","text":"בתוך האמפיתיאטרון הייתה מהומה; זה צועק דבר אחד, וזה צועק דבר אחר; איש לא שמע את דברי רעהו. למעשה רוב האנשים לא ידעו כלל מדוע התאספו שם!"},{"book":"מעשי השליחים","chapter":"19","verse":"33","text":"אחדים הגיעו למסקנה שאלכסנדר היה אשם בכל, מפני שהיהודים דחפו אותו קדימה. אלכסנדר הניף את ידו וביקש שקט, כדי שיוכל לדבר."},{"book":"מעשי השליחים","chapter":"19","verse":"34","text":"אולם משנוכח הקהל לדעת שהוא יהודי, החלו כולם לצעוק: ”גדולה היא ארטמיס של האפסים! גדולה היא ארטמיס של האפסים!“ צעקותיהם נמשכו שעתיים שלמות."},{"book":"מעשי השליחים","chapter":"19","verse":"35","text":"בסופו של דבר הצליח מזכיר העיר להשתיק את ההמון הזועם. ”אנשי אפסוס,“ פתח ואמר, ”הרי כל אחד יודע שאפסוס היא המרכז הדתי של פולחן האלה הגדולה ארטמיס, אשר הפסל שלה ירד אלינו מהשמים."},{"book":"מעשי השליחים","chapter":"19","verse":"36","text":"הואיל ואיש אינו חולק על עובדה זאת, עליכם להירגע ולא לנהוג בפזיזות ובקלות ראש!"},{"book":"מעשי השליחים","chapter":"19","verse":"37","text":"אתם הבאתם הנה אנשים אשר לא שדדו דבר ממקדשה של ארטמיס, ואף לא חיללו את כבודה."},{"book":"מעשי השליחים","chapter":"19","verse":"38","text":"אם לדמטריוס ולפועליו יש טענות נגדם, שיתבעו אותם לדין! הרי בתי־הדין שלנו פתוחים לקהל בשעות הרגילות, והשופטים יכולים לדון בעניין ללא דיחוי."},{"book":"מעשי השליחים","chapter":"19","verse":"39","text":"אם יש לכם תלונות בעניינים אחרים, עליכם לנהוג לפי המקובל ולהביא אותן לפני מועצת העיר."},{"book":"מעשי השליחים","chapter":"19","verse":"40","text":"כולנו נמצאים עתה בסכנה, כי הממשל הרומאי עלול לדרוש מאיתנו דין וחשבון על ההתפרעות הזאת, שאין לה שום הצדקה. ואם הממשל ידרוש הסבר, לא יהיה לנו מה לומר!“"},{"book":"מעשי השליחים","chapter":"19","verse":"41","text":"כשסיים לדבר, שלח את ההמונים לבתיהם."}]}