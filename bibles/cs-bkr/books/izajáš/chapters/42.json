{"data":[{"book":"Izajáš","chapter":"42","verse":"1","text":"Aj, služebník můj, na kteréhož se zpodepru, vyvolený můj, jehož libuje duše má. Ducha svého dám jemu, onť soud národům vynášeti bude."},{"book":"Izajáš","chapter":"42","verse":"2","text":"Nebude křičeti, ani se vyvyšovati, ani slyšán bude vně hlas jeho."},{"book":"Izajáš","chapter":"42","verse":"3","text":"Třtiny nalomené nedolomí, a lnu kouřícího se neuhasí, ale soud podlé pravdy vynášeti bude."},{"book":"Izajáš","chapter":"42","verse":"4","text":"Nebude neochotný, ani přísný, dokudž soudu na zemi nevykoná, a učení jeho ostrovové očekávati budou."},{"book":"Izajáš","chapter":"42","verse":"5","text":"Tak praví Bůh silný Hospodin, kterýž stvořil nebesa, a roztáhl je, kterýž rozšířil zemi, i to, což z ní pochází, kterýž dává dýchání lidu na ní, a ducha těm, jenž chodí po ní."},{"book":"Izajáš","chapter":"42","verse":"6","text":"Já Hospodin povolal jsem tě v spravedlnosti, a ujal jsem tě za ruku tvou; protož ostříhati tě budu, a dám tě v smlouvu lidu, a za světlo národům,"},{"book":"Izajáš","chapter":"42","verse":"7","text":"Abys otvíral oči slepé, a vyvodil z žaláře vězně, a z vězení ty, kteříž sedí ve tmách."},{"book":"Izajáš","chapter":"42","verse":"8","text":"Já jsem Hospodin, toť jest jméno mé, a slávy své jinému nedám, ani chvály své rytinám."},{"book":"Izajáš","chapter":"42","verse":"9","text":"Aj, prvnější věci přišly, a i nové předpovídaje, dříve než se začnou, dám o nich slyšeti vám."},{"book":"Izajáš","chapter":"42","verse":"10","text":"Zpívejte Hospodinu píseň novou, chvála jeho jest od končin země, kteříž se plavíte po moři, i všecko, což v něm jest, ostrovové i obyvatelé jejich."},{"book":"Izajáš","chapter":"42","verse":"11","text":"Pozdvihněte hlasu pustiny i města její, i vsi, v nichž bydlí Cedar, prokřikujte obyvatelé skal, s vrchu hor volejte."},{"book":"Izajáš","chapter":"42","verse":"12","text":"Vzdejte slávu Hospodinu, a chválu jeho na ostrovích zvěstujte."},{"book":"Izajáš","chapter":"42","verse":"13","text":"Hospodin jako silný rek vyjde, jako muž válečný rozhorlí se, troubiti, anobrž i prokřikovati bude, a proti nepřátelům svým zmužile sobě počínati, řka:"},{"book":"Izajáš","chapter":"42","verse":"14","text":"Mlčel jsem dosti dlouho, činil jsem se neslyše, zdržoval jsem se, ale již jako pracující ku porodu křičeti budu, pohubím a sehltím vše pojednou."},{"book":"Izajáš","chapter":"42","verse":"15","text":"V pustinu obrátím hory i pahrbky, a všelikou bylinu jejich usuším, a obrátím řeky v ostrovy, a jezera vysuším."},{"book":"Izajáš","chapter":"42","verse":"16","text":"I povedu slepé po cestě, kteréž neznali, a po stezkách, kterýchž neuměli, provedu je; obrátím před nimi tmu v světlo, a co nerovného, v rovinu. Toť jest, což jim učiním, a neopustím jich."},{"book":"Izajáš","chapter":"42","verse":"17","text":"Obrátí se zpět, zahanbeni budou ti, kteříž doufají v rytinu, kteříž říkají slitinám: Vy jste bohové naši."},{"book":"Izajáš","chapter":"42","verse":"18","text":"Ó hluší, slyštež, a vy slepí, prohlédněte, abyste viděli."},{"book":"Izajáš","chapter":"42","verse":"19","text":"Kdo jest to slepý, jediné služebník můj? A hluchý, než posel můj, kteréhož posílám? Kdo slepý tak jako dokonalý? Slepý, pravím, jako služebník Hospodinův?"},{"book":"Izajáš","chapter":"42","verse":"20","text":"Hledě na mnohé věci, však nesrozumívá; otevřené maje uši, však neslyší."},{"book":"Izajáš","chapter":"42","verse":"21","text":"Mělť jest Hospodin líbost v něm pro spravedlnost svou, zvelebil jej zákonem, a slavného učinil."},{"book":"Izajáš","chapter":"42","verse":"22","text":"Že pak lid tento obloupený jest a potlačený, jehožto mládence, což jich koli, jímají a do žalářů skrývají, že jsou dáni v loupež, aniž jest, kdo by je vytrhl, v rozchvátání, aniž jest, kdo by řekl: Navrať zase,"},{"book":"Izajáš","chapter":"42","verse":"23","text":"Kdo z vás ušima pozoruje toho, srozumívá tomu, aby se bedlivěji chtěl míti napotom?"},{"book":"Izajáš","chapter":"42","verse":"24","text":"Kdo vydal v potlačení Jákoba, a Izraele loupežníkům? Zdali ne Hospodin, proti němuž jsme zhřešili? Nebo nechtěli po cestách jeho choditi, aniž poslouchali zákona jeho."},{"book":"Izajáš","chapter":"42","verse":"25","text":"A protož vylil na něj s prchlivostí hněv svůj, a násilé boje, a zapálil jej vůkol, a však nepoznal toho. Zapálil jej, pravím, a však nepřipustil toho k srdci."}]}