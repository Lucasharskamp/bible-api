{"data":[{"book":"Izajáš","chapter":"55","verse":"1","text":"Ej, všickni žízniví, poďte k vodám, i vy, kteříž nemáte žádných peněz. Poďte, kupujte a jezte, poďte, pravím, kupujte bez peněz a bez záplaty víno a mléko."},{"book":"Izajáš","chapter":"55","verse":"2","text":"Proč vynakládáte peníze ne za chléb, a práci svou za to, což nenasycuje? Poslechněte mne raději, a jezte to, což jest dobrého, a nechť se kochá v tuku duše vaše."},{"book":"Izajáš","chapter":"55","verse":"3","text":"Nakloňte ucha svého, a poďte ke mně, poslechněte, a budeť živa duše vaše; učiním zajisté s vámi smlouvu věčnou, milosrdenství Davidova přepevná."},{"book":"Izajáš","chapter":"55","verse":"4","text":"Aj, za svědka národům dal jsem jej, za vůdce a učitele národům."},{"book":"Izajáš","chapter":"55","verse":"5","text":"Aj, národu, k němužs se neznal, povoláš, a národové, kteříž tě neznali, k tobě se sběhnou, pro Hospodina Boha tvého, a Svatého Izraelského, nebo tě oslaví."},{"book":"Izajáš","chapter":"55","verse":"6","text":"Hledejte Hospodina, pokudž může nalezen býti; vzývejte ho, pokudž blízko jest."},{"book":"Izajáš","chapter":"55","verse":"7","text":"Opusť bezbožný cestu svou, a člověk nepravý myšlení svá, a nechť se navrátí k Hospodinu, i slitujeť se nad ním, a k Bohu našemu, nebť jest hojný k odpuštění."},{"book":"Izajáš","chapter":"55","verse":"8","text":"Nejsouť zajisté myšlení má jako myšlení vaše, ani cesty vaše jako cesty mé, praví Hospodin."},{"book":"Izajáš","chapter":"55","verse":"9","text":"Ale jakož vyšší jsou nebesa než země, tak převyšují cesty mé cesty vaše, a myšlení má myšlení vaše."},{"book":"Izajáš","chapter":"55","verse":"10","text":"Nebo jakož prší déšť neb sníh s nebe, a zase se tam nenavracuje, ale napájí zemi, a činí ji plodistvou a úrodnou, tak že vydává símě rozsívajícímu, a chléb jedoucímu,"},{"book":"Izajáš","chapter":"55","verse":"11","text":"Tak bude slovo mé, kteréž vyjde z úst mých. Nenavrátí se ke mně prázdné, ale učiní to, což mi se líbí, a prospěšně to vykoná, k čemuž je posílám."},{"book":"Izajáš","chapter":"55","verse":"12","text":"A protož s veselím vyjdete, a v pokoji sprovozeni budete. Hory i pahrbkové zvučně naproti vám prozpěvovati budou, a všecko dříví polní rukama plésati bude."},{"book":"Izajáš","chapter":"55","verse":"13","text":"Místo chrastiny vzejde jedlé, a místo hloží vyroste myrtus, a bude to Hospodinu k slávě, na znamení věčné, kteréž nebude vyhlazeno."}]}