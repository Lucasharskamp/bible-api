{"data":[{"book":"Esekiel","chapter":"31","verse":"1","text":"E kalabuzibar mɨn itima, azenir namba 11ɨn, an iakɨnir namba 3ɨn, an aruer bar faraghavɨra zuimɨn, Ikiavɨra Itir God kamaghɨn na mɨgei,"},{"book":"Esekiel","chapter":"31","verse":"2","text":"“O nguazir kamɨn gumazim, nɨ Isipian atrivim ko an gumazamizir avɨriba me mɨkɨm suam:"},{"book":"Esekiel","chapter":"31","verse":"3","text":"Ia Asirian kantri gɨnɨghnɨgh, a fomɨra tugha bar gavgavigha iti,"},{"book":"Esekiel","chapter":"31","verse":"4","text":"Dɨpar avɨriba nguazimɨn aven ikia temer kam gamizɨ"},{"book":"Esekiel","chapter":"31","verse":"5","text":"Dɨpar emɨmɨrir zurara itir kam bangɨn, temer kam deraghavɨram aghua bar ruaragha"},{"book":"Esekiel","chapter":"31","verse":"6","text":"Ezɨ kuarazir guar igharagha garir avɨrim an aguabar mɨkonibagh ami."},{"book":"Esekiel","chapter":"31","verse":"7","text":"Temer kam, aguar bar ruariba ikiava, an ruarimɨn ganganim bar dera."},{"book":"Esekiel","chapter":"31","verse":"8","text":"Godɨn azenim Idenɨn aven, temer sidan tam a ko magh garir puvatɨ."},{"book":"Esekiel","chapter":"31","verse":"9","text":"Kɨ Ikiavɨra Itir God, kɨ temer kam gamizɨ,"},{"book":"Esekiel","chapter":"31","verse":"10","text":"“Ezɨ datɨrɨghɨn, kɨ Ikiavɨra Itir Godɨn Ekiam, kɨ kamaghɨn mɨgei: Temer kam bar ruaragha ghuariabar suiragha, uabɨ fa ghaze, bizir tizitam na batogham?"},{"book":"Esekiel","chapter":"31","verse":"11","text":"Kamaghɨn amizɨ, kɨ an aghuagha, a isa kantrin igharazibar atrivimɨn agharim gatɨ. Ezɨ atrivir kam temer kamɨn arazir kuram bangɨn ivezir kuram a ganɨngi. Ezɨ kɨ uabɨ a makunigha gɨfa."},{"book":"Esekiel","chapter":"31","verse":"12","text":"Kantrin kurar igharazibar adarazi iza, an okegha anetaghizɨ, a irɨghav iti. Ezɨ an aguaba tintinibar mɨghsɨaba ko danganir zaribar ire. Kantrin igharazibar gumazamizir an aguabar dughuazibar apengan itiba, anetegha igharagha ghue."},{"book":"Esekiel","chapter":"31","verse":"13","text":"Eghtɨ kuaraziba izɨ temer irɨzir kam gisɨn dapiam, eghtɨ asɨzir atiaba izɨ an aguabagh isɨn daruam."},{"book":"Esekiel","chapter":"31","verse":"14","text":"Kamaghɨn amizɨ, datɨrɨghɨn ikegh mangɨva temer deravɨra dɨpam isava aghuir ruaribagh amiba, ua puvatɨgham. Temeba bar arɨghiram, mati gumazamiziba ariaghira ghua Oveaghuezibar Nguibamɨn iti."},{"book":"Esekiel","chapter":"31","verse":"15","text":"“Kɨ Ikiavɨra Itir Godɨn Ekiam, kɨ kamaghɨn mɨgei: Temer kam, Oveaghuezibar Nguibamɨn ghuzir dughiamɨn, kɨ nguazimɨn apengan itir dɨpabagh amizɨ, da azir akam gamua bar anevara. Kɨ dɨpabar anogoroghezɨ, da uam emɨrir puvatɨ. Kɨ mɨtarmem gamizɨ, a Lebanonɨn Mɨghsɨaba avarazɨ, da temer kam bagha azi. Ezɨ kɨ ruarir ekiamɨn temeba bar dagh amizɨ, da mɨsɨngi."},{"book":"Esekiel","chapter":"31","verse":"16","text":"Kɨ temer kam, mozim magɨramin temer igharaziba sara, da isɨ Oveaghuezibar Nguibamɨn me akunamin dughiamɨn, dar irɨrimɨn tɨngagharim, kantriba bar a bareghɨva akongam. Eghtɨ Idenɨn azenimɨn temeba ko Lebanonɨn temer bar aghuiba ko, temer igharazir deravɨra dɨpam isiba, me an irɨrim baregh bar akongegham."},{"book":"Esekiel","chapter":"31","verse":"17","text":"Gumazamizir an dughuazimɨn apengan ikeziba, kar kantrin an akurvaghiziba, me a ko Oveaghuezibar Nguibamɨn mangɨ apaniba faragha mɨdorozir sabamɨn mɨsoghezir gumaziba ko ikiam."},{"book":"Esekiel","chapter":"31","verse":"18","text":"“Isipɨn atrivim, nɨ ko nɨn gumazamizir avɨrim, ia mati temer kam, nguazir kamɨn ikia bar ruaragha gavgafi. Ezɨ Idenɨn azenimɨn aven temetam nɨn mɨn ruaragha gavgavizir puvatɨ. Ezɨ datɨrɨghɨn, me nɨ okeghtɨ nɨ irɨ, mati Idenɨn ikezɨ temeba bar ariaghire. Nɨ Oveaghuezibar Nguibamɨn mangɨ, God gɨfozir puvatɨziba ko mɨdorozimɨn aven ariaghirezir darazi ko ikiam. Arazir kaba, da Isipɨn atrivim ko an gumazamizir avɨrim bativam. Kɨ Ikiavɨra Itir Godɨn Ekiam, kɨ mɨkemegha gɨfa.”"}]}