{"data":[{"book":"1 Yowani","chapter":"2","verse":"1","text":"Bana bama, ndilusonikini mambu mama muingi lubika sumuka ; ayi enati mutu wuvola masumu buna tubeki phovi yikutuvovilanga kuidi Tata : Yesu Klisto, mutu wusonga."},{"book":"1 Yowani","chapter":"2","verse":"2","text":"Niandi wukiyekula banga dikaba mu diambu di masumu meto ayi bika sia ti mu diambu di masumu meto kaka vayi ayi mu diambu di momo ma nza yimvimba."},{"book":"1 Yowani","chapter":"2","verse":"3","text":"Mu diambu diadi tuzabidi ti beto tunzebi : enati beto tunkebanga zithumunu ziandi."},{"book":"1 Yowani","chapter":"2","verse":"4","text":"Woso mutu wuntuba : “minu ndinzebi” mu kambu keba zithumunu ziandi ; buna widi nkua luvunu ayi kiedika kisi ko mu niandi."},{"book":"1 Yowani","chapter":"2","verse":"5","text":"Vayi woso mutu wunkebanga mambu mandi buna bukiedika luzolo lu Nzambi luidi lufuana mu mutu wowo ; Mu diambu diodi tuzabidi ti tuidi mu niandi."},{"book":"1 Yowani","chapter":"2","verse":"6","text":"Woso mutu wuntuba ti widi mu niandi buna mamvandi kafueti diatilaboso niandi veka kadiatila."},{"book":"1 Yowani","chapter":"2","verse":"7","text":"Bakiluzolo, bika sia ti lutumunu lumona ndilusonikina vayi lutumunu beni lu thama kuandi, lolo lutambula tona vana thonono. Lutumunulu thama beni luawu lualu mambu ma Nzambi momo luwa."},{"book":"1 Yowani","chapter":"2","verse":"8","text":"Buela diaka, lutumunu lumona ndilusonikini : luidi lukiedika mu niandiayi mu beno bila tombi kilembo lalakana ayi kiezila ki kiedika kilembo kienzuka."},{"book":"1 Yowani","chapter":"2","verse":"9","text":"Woso mutu wuntuba ti widi mu kiezila vayi wunlenda khombꞌandibuna nate buabu wukidi kuandi mu tombi."},{"book":"1 Yowani","chapter":"2","verse":"10","text":"Woso mutu weti zola khombꞌandi buna widi mu kiezila ayi diluaku di buila dilendi monika mu niandi ko."},{"book":"1 Yowani","chapter":"2","verse":"11","text":"Vayi woso mutu wunlenda khombꞌandi buna widi mu tombi ayi wundiatilangamu tombi, kasi zaba ko kuevi kalembo yendi bila tombi kivondidi meso mandi."},{"book":"1 Yowani","chapter":"2","verse":"12","text":"Ndikulusonikina, beno bana, mu diambu di masumu meno malemvokolo mu dizina di Yesu."},{"book":"1 Yowani","chapter":"2","verse":"13","text":"Ndikulusonikina beno madise, mu diambu di luzebi mutu wowo widitona vana thonono. Ndikulusonikina, beno baleki mu diambu di lunungini pheveyimbimbi. Ndikulusonikina, beno bana, mu diambu di beno luzebi Tata."},{"book":"1 Yowani","chapter":"2","verse":"14","text":"Ndikulusonikina, beno madise, mu diambu di beno luzebi mutu widi tonavana thonono."},{"book":"1 Yowani","chapter":"2","verse":"15","text":"Lubika zola nza ayi bima bidi va nza. Enati mutu weti zola nza buna luzolo lu Tata luisi ko mu niandi"},{"book":"1 Yowani","chapter":"2","verse":"16","text":"bila bibio bidi va nza : zinzinunu zi nsuni, zinzinunu zi mesoayi luniemo lu luzingu bisi bi Tata ko vayi bi nza."},{"book":"1 Yowani","chapter":"2","verse":"17","text":"Muaki nza yilembo vioki ayi zinzinunu ziandi ; vayi woso mutu wumvanganga luzolo lu Nzambi widi moyo mu zithangu zioso."},{"book":"1 Yowani","chapter":"2","verse":"18","text":"Bana bama, yawu yayi thangu yi tsuka. Banga kuandi bu luwati antiklisto wulembo yizi, ayi, buabu bantiklisto beka bawombo. Mu diambu diodi tuzabidi ti yawu yayi thangu yi tsuka."},{"book":"1 Yowani","chapter":"2","verse":"19","text":"Bawu batotukila mu beto vayi basia ba batu beto ko ; Bila enati baba batu beto, nganu badi yeto. Vayi bayenda mu diambu bamonika ti kadi wumosi mu bawu kasia ba weto ko."},{"book":"1 Yowani","chapter":"2","verse":"20","text":"Beno lutambula pheve Yinlongo kuidi mutu wunlongo ayi beno boso luzebi kiedika."},{"book":"1 Yowani","chapter":"2","verse":"21","text":"Ndikadi kulusonikina, bika sia ti mu diambu lusia zaba kiedika ko, vayi mu diambu luzebi kiawu ayi kiedika kilendi totula ko kadi luvunu."},{"book":"1 Yowani","chapter":"2","verse":"22","text":"Nani nkua luvunu e ? A keti woso mutu wuntunukanga ti Yesu kasi Klisto ko. Niandi antiklisto bila niandi weti tunuka Tata ayi muana."},{"book":"1 Yowani","chapter":"2","verse":"23","text":"Woso mutu wuntunukanga muana kasi zaba Tata ko ; woso mutu wunkikininanga Muana buna zebi Tata."},{"book":"1 Yowani","chapter":"2","verse":"24","text":"Mu diambu dieno, bika momo luwa tona vana thonono maba mu beno. Enati momo luwa tona vana thonono madi mu beno buna beno mamveno luidimu Muana ayi mu Tata."},{"book":"1 Yowani","chapter":"2","verse":"25","text":"Tala yawu yayi tsila yikatuvana : luzingu lu kalumani."},{"book":"1 Yowani","chapter":"2","verse":"26","text":"Ndilusonikini mambu mama mu diambu di batu bobo bantomba kuluzimbisa."},{"book":"1 Yowani","chapter":"2","verse":"27","text":"Vayi mu diambu dieno, Pheve yinlongo yoyi ludukudulu banga mafuta, mu beno. Luisi kadi mfunu ko ti mutu kalulonga. Vayi bu didi ti Pheve beni Yinlongo yawu yeti ku lulonga mu diambu di mambu moso ayi yawu yidi yi kiedika, yisi yi luvunu ko ; buna bika luba mu kithuadi ayi Klisto boso bu yi lulongila mawu."},{"book":"1 Yowani","chapter":"2","verse":"28","text":"Ayi buabu beno bana, bika luba mu niandi mu diambu mu thangu kela monika, tuba bakinda ayi tubika fua tsoni va ntualꞌandi bu kela kuiza."},{"book":"1 Yowani","chapter":"2","verse":"29","text":"Enati luzebi ti Klisto widi wusonga buna bika luzaba ti woso mutu wunsadilanga busonga buna niandi wubutu kuidi Klisto."}]}