{"data":[{"book":"Ephesians","chapter":"5","verse":"1","text":"Idimaa goodou guu hai nia dama hagalabagau ni God, goodou hagamahi gii hai be Mee."},{"book":"Ephesians","chapter":"5","verse":"2","text":"Godou mouli gi dagia go di aloho, gii hai be Christ dela ne aloho i gidaadou, ga gaamai dono mouli be tigidaumaha kala mo di wanga dehuia dela e haga tenetene a God.5.2 Exodus 29.18; Pisalem 40.6"},{"book":"Ephesians","chapter":"5","verse":"3","text":"Nia haihai huaidu be di manu, mouli milimilia, mo di mouli hagagailaa la hagalee humalia ma ga helehelekai ai i godou mehanga, idimaa, goodou la nia daangada ni God."},{"book":"Ephesians","chapter":"5","verse":"4","text":"Gei e dee duudanga bolo goodou e hai hegau gi nia helekai huaidu, helekai dadaagala huaidu, be nia helekai dadaulia. Goodou belee danggee ang gi God."},{"book":"Ephesians","chapter":"5","verse":"5","text":"Goodou gi iloo bolo tangada dela e mouli be di manu, mouli milimilia, be e hagagailaa la hagalee kae dono duhongo i Teenua King o Christ mo God, idimaa, di hagagailaa la tagadilinga hai daumaha ang gi nia balu god."},{"book":"Ephesians","chapter":"5","verse":"6","text":"Goodou gi de halahalau hua go dahi dangada gi nia balu helekai, idimaa, nia mee aanei le e hai a God gi hagawelewele ang gi digau ala e de hagalongo ang gi de Ia."},{"book":"Ephesians","chapter":"5","verse":"7","text":"Malaa, goodou hudee buni anga gi digau beelaa."},{"book":"Ephesians","chapter":"5","verse":"8","text":"Goodou digau nogo noho i lodo di bouli i mua, malaa, goodou guu hai nia daangada ni Tagi, gei goodou gu i lodo di maalama. Malaa, goodou gi mouli be digau ni di maalama."},{"book":"Ephesians","chapter":"5","verse":"9","text":"Idimaa, di maalama dela e hidi mai ai nia humalia, nia mee hai donu mo nia donu huogodoo."},{"book":"Ephesians","chapter":"5","verse":"10","text":"Goodou hagamahi gi kaabee nia mee ala e haga tene di manawa o Tagi."},{"book":"Ephesians","chapter":"5","verse":"11","text":"Hudee heia nia balumee o di bouli ala e hai go nia daangada. Gaamai nia maa gi lodo di maalama."},{"book":"Ephesians","chapter":"5","verse":"12","text":"(Gei di maa e haga langaadia huoloo ma ga helehelekai nia mee ala e hai hagammuni go digaula.)"},{"book":"Ephesians","chapter":"5","verse":"13","text":"Di madagoaa nia mee huogodoo ga haga modongoohia go di maalama, gei nadau hangaahai donu la ga kila mai."},{"book":"Ephesians","chapter":"5","verse":"14","text":"Di maalama dela e hai nia mee huogodoo gi kila mai, dela gu helekai ai boloo,"},{"book":"Ephesians","chapter":"5","verse":"15","text":"Deelaa laa, goodou gii pula i godou mouli. Hudee mouli be digau de kabemee, gei gi mouli be digau kabemee."},{"book":"Ephesians","chapter":"5","verse":"16","text":"Heia gi dahidamee nia madagoaa huogodoo ala gu dugu adu gi goodou, idimaa, aanei la nia laangi huaidu.5.16 Colossians 4.5"},{"book":"Ephesians","chapter":"5","verse":"17","text":"Goodou hudee dadaulia, hagamahi halahala ina nia mee a Tagi ala e hiihai ginai bolo gi heia."},{"book":"Ephesians","chapter":"5","verse":"18","text":"Hudee heia goodou gi libaliba i nia waini ala e hagahuaidu goodou, haga honu ina goodou gi di Hagataalunga."},{"book":"Ephesians","chapter":"5","verse":"19","text":"Helehelekai i godou mehanga i nia helekai o nia daahili Pisalem, nia daahili hagaamu, mo nia daahili ang gi God. Daahili i nia daahili hagaamu mono Pisalem ang gi Tagi mo di hagaamu i lodo godou manawa.5.19 Colossians 3.16-17"},{"book":"Ephesians","chapter":"5","verse":"20","text":"Danggee i nia mee huogodoo gi God Tamana i di ingoo tadau Dagi go Jesus Christ i nia madagoaa huogodoo."},{"book":"Ephesians","chapter":"5","verse":"21","text":"Goodou gi hagadau dugu anga i goodou, idimaa, goodou e hagalaamua a Christ."},{"book":"Ephesians","chapter":"5","verse":"22","text":"Nia ahina, dugu anga goodou gi godou lodo, gii hai be di godou hai ang gi Tagi.5.22 Colossians 3.18; 1 Peter 3.1"},{"book":"Ephesians","chapter":"5","verse":"23","text":"Idimaa, go taane dela e mogobuna di dagi dono lodo, gadoo be Christ dela e mogobuna di dagi di nohongo dabu. Mee Tangada Hagamouli ni di nohongo dabu dela go dono huaidina."},{"book":"Ephesians","chapter":"5","verse":"24","text":"Malaa, nia ahina gi dugu anga ginaadou hagatau gi nadau lodo, be di nohongo dabu dela e dugu anga ia gi Christ."},{"book":"Ephesians","chapter":"5","verse":"25","text":"Nia daane, aloho i godou lodo, gadoo be Christ dela ne aloho i di nohongo dabu ge ne dugu anga dono mouli ginai.5.25 Colossians 3.19; 1 Peter 3.7"},{"book":"Ephesians","chapter":"5","verse":"26","text":"Mee ne hai di mee deenei belee hagadabu di nohongo dabu ang gi God gi ana helekai, i muli dana haga madammaa di maa gi nia wai,"},{"book":"Ephesians","chapter":"5","verse":"27","text":"bolo gi dugu anga gi de Ia dana nohongo dabu madamada, gei e madammaa, deai ono mee hala ai, ono gowaa dogolia ai, be ono gowaa huaidu ai."},{"book":"Ephesians","chapter":"5","verse":"28","text":"Nia daane gi aloho i nadau lodo be nadau aloho i nadau huaidina. Taane dela e aloho i dono lodo, le e aloho i dono huaidina."},{"book":"Ephesians","chapter":"5","verse":"29","text":"(Gidaadou hagalee de hiihai gi tadau huaidina. Gei gidaadou e haangai di maa ge e benebene, gadoo be di hai a Christ dela e hai gi di nohongo dabu,"},{"book":"Ephesians","chapter":"5","verse":"30","text":"idimaa, gidaadou nia dudaginga ni tuaidina o Maa.)"},{"book":"Ephesians","chapter":"5","verse":"31","text":"E hai gadoo be nia helekai di Beebaa Dabu e helekai boloo,"},{"book":"Ephesians","chapter":"5","verse":"32","text":"Tadinga hagalabagau hagammuni gei e donu dela gu haga modongoohia mai go nia helekai aanei, ala gu iloo eau bolo e helekai i Christ mo di nohongo dabu."},{"book":"Ephesians","chapter":"5","verse":"33","text":"Gei di maa e dau adu labelaa gi goodou: nia daane huogodoo gi aloho i godou lodo, be godou aloho i godou huaidina, gei nia ahina gi hagalabagau ina nadau lodo."}]}