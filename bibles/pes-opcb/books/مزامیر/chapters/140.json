{"data":[{"book":"مزامیر","chapter":"140","verse":"1","text":"ای خداوند، مرا از دست مردان شرور نجات ده! مرا از دست ظالمان محفوظ نگاه دار!"},{"book":"مزامیر","chapter":"140","verse":"2","text":"آنها تنها به شرارت می‌اندیشند و همواره در فکر بر پا کردن نزاع هستند."},{"book":"مزامیر","chapter":"140","verse":"3","text":"زبانشان مانند نیش مار سمی تند و تیز است و زهر مار از لبانشان می‌چکد."},{"book":"مزامیر","chapter":"140","verse":"4","text":"ای خداوند، مرا از دست مردان شرور محفوظ نگه دار. مرا از دست مردان ظالم که برای سرنگونی من نقشه می‌کشند، حفظ فرما."},{"book":"مزامیر","chapter":"140","verse":"5","text":"مردان متکبر بر سر راه من دام می‌گذارند، بندهای تور خود را پهن می‌کنند تا مرا گرفتار سازند."},{"book":"مزامیر","chapter":"140","verse":"6","text":"ای خداوند، من تو را خدای خود می‌دانم. فریاد مرا بشنو و به داد من برس."},{"book":"مزامیر","chapter":"140","verse":"7","text":"ای یهوه، خداوند من، تو قوت و نجات من هستی. تو سر مرا در روز جنگ محفوظ داشتی."},{"book":"مزامیر","chapter":"140","verse":"8","text":"ای خداوند، نگذار بدکاران به مراد دل خود برسند و کامیاب شده، مغرور شوند."},{"book":"مزامیر","chapter":"140","verse":"9","text":"بگذار آنچه بر ضد من اندیشیده‌اند بر سر خودشان بیاید."},{"book":"مزامیر","chapter":"140","verse":"10","text":"ای کاش پاره‌های آتش بر سرشان بریزد و آنها را بسوزاند، ای کاش به چاه عمیق افکنده شوند و هرگز از آن بیرون نیایند."},{"book":"مزامیر","chapter":"140","verse":"11","text":"ای کاش آنان که به ناحق به دیگران تهمت می‌زنند، کامیاب نشوند. ای کاش شخص ظالم به‌وسیلۀ ظلم و شرارت خودش نابود شود."},{"book":"مزامیر","chapter":"140","verse":"12","text":"خداوندا، می‌دانم که تو به داد ستمدیدگان خواهی رسید و حق آنان را از ظالمان خواهی گرفت."},{"book":"مزامیر","chapter":"140","verse":"13","text":"ای خداوند، عادلان نام تو را ستایش خواهند کرد و صالحان در حضور تو خواهند زیست."}]}