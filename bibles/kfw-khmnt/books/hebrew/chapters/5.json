{"data":[{"book":"Hebrew","chapter":"5","verse":"1","text":"Ajarchu thiampu kaliankhet rakip hi, inmani rathuulla Pathian sepa kathosik, kutchoi ngai kapesik khat-um manu dooiphur ngai kape sik-ah inmani karra inkadang eii."},{"book":"Hebrew","chapter":"5","verse":"2","text":"Ama tak-um alam angjet ah asuol jarra, kamo li akamasial ngaidiang ama malung kadaiya inbiakpui mator."},{"book":"Hebrew","chapter":"5","verse":"3","text":"Halli ama tak-um asuol jarra, mi ngai manu dooiphur bit kape eleiya ama apumtak manu sik-um apesik eii. Levi 9:7"},{"book":"Hebrew","chapter":"5","verse":"4","text":"Tu inkhat in thiampu kaliankhet inkhat eya khoya inthonasik atheinuo ah indangmak. Aaron ikoi angnga, mi inkhat kha Pathian in akoi libit thiampu kaliankhet in-eii. Suok 28:1"},{"book":"Hebrew","chapter":"5","verse":"5","text":"Khawale in-ang rip-ah, Christa khan apumtak in thiampu kaliankhet inkhat achangna khoya kha inthomak. Khawa rathuulla, Pathian in amadiang ati,"},{"book":"Hebrew","chapter":"5","verse":"6","text":"Ama innum munleiilak inkhat ah ati,"},{"book":"Hebrew","chapter":"5","verse":"7","text":"Kathiya inphut ama kasanring mator, Pathian diang Jisu'n nuoipilchungnga aringlai, mitrathi sarra inringnga kheek-ah ama'n nina khat-um chana aleinei. Ama malung kadai khat-um Pathian kangamna ejarra, Pathian in ama nina kha aleijetpi. Matt 26:36-46; Mk 14:32-42; Luk 22:39-46"},{"book":"Hebrew","chapter":"5","verse":"8","text":"Takkha ama Pathian sapa e-innum, ama poongraalna khan chongkajui enasik ama'n alei-inchu."},{"book":"Hebrew","chapter":"5","verse":"9","text":"Ama puikatung inmin-epha, tu ka-ang ama chongkajui rakip sik-ah hektik kaneimak sanminringna akuung kha ama hong-ejei,"},{"book":"Hebrew","chapter":"5","verse":"10","text":"halli thiampu Melchizedek mason dungjuiya Jisu kha thiampu kaliankhet ejei tia Pathian in amalarjei.5:10. Thiampu Melchizedek mason dungjuiya Melchizedek angnga emakli Melchizedek rathuulla"},{"book":"Hebrew","chapter":"5","verse":"11","text":"Keini'n hiwa jarra rilsik tamtheichu om, takkha nangnidiang rilmincheensik chu intak, ajarchu nangni kajet hi ning-insuum."},{"book":"Hebrew","chapter":"5","verse":"12","text":"Nangni hiwapha hinchu ocha ngai ekacha ning-ejei, takkha nangni Pathian chongpui mansakhet inchusik kha-um kanaminchusik mi inkhat arei ninglaminom. Burum kabak sik rathuulla, tuunkatung nangni ranutui ka-insik ningla-eii. 1 Cor 3:2"},{"book":"Hebrew","chapter":"5","verse":"13","text":"Tu ennum tuunkatung ranutui laka-in kha, akatha li akase iteii lakajetmak naiteii kha ala-eii."},{"book":"Hebrew","chapter":"5","verse":"14","text":"Khattiang nitili, burum kabak hichu akatha li akase inni karra kakhoithen mator upa ngaisik eii."}]}