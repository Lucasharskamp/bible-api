{"data":[{"book":"Luke","chapter":"22","verse":"1","text":"Mme jaanong moletlo wa Tlolaganyo wa bo o le gaufi, moletlo wa Sejuta o go neng go dirisiwa senkgwe se se sa bedisiwang."},{"book":"Luke","chapter":"22","verse":"2","text":"Baperesiti ba bagolo le baeteledipele ba bangwe ba tumelo ba ne ba tlhoafaletse polao ya ga Jesu ba leka go senka tsela e ba ka mmolayang ka yone kwa ntle ga go tsosa mokubukubu, selo se ba neng ba se tshaba segolo."},{"book":"Luke","chapter":"22","verse":"3","text":"Mme Satane a tsena mo go Judase Isekariota, yo e neng e le mongwe wa barutwa ba ba lesome le bobedi,"},{"book":"Luke","chapter":"22","verse":"4","text":"a ya kwa baperesiting ba bagolo le bagolwane ba batlhokomedi ba Tempele go ya go buisanya ka tsela e e siameng ya go ba okela Jesu."},{"book":"Luke","chapter":"22","verse":"5","text":"Mme ba ne ba rata, ba itumelela go itse fa a ipaakanyeditse go ba thusa mme ba mo solofetsa tuelo."},{"book":"Luke","chapter":"22","verse":"6","text":"Hong a simolola go ba senkela nako ya go tshwara Jesu ka tidimalo batho ba seyo."},{"book":"Luke","chapter":"22","verse":"7","text":"Mme letsatsi la moletlo wa Tlolaganyo la fitlha, le ka lone kwana ya modiro e neng ya bolawa ya ba ya jewa le senkgwe se se sa bedisiwang."},{"book":"Luke","chapter":"22","verse":"8","text":"Jesu a roma Petere le Johane go ya go batla felo fa go tlaa baakanyediwang Tlolaganyo ya bone gone."},{"book":"Luke","chapter":"22","verse":"9","text":"Mme ba botsa ba re, “O batla re ya kae?”"},{"book":"Luke","chapter":"22","verse":"10","text":"Mme a fetola a re, “E tlaa re fela fa lo tsena mo Jerusalema, lo tlaa bona monna a tshotse nkgwana ya metsi. Mo lateleng go ya kwa lwapeng lo a tsenang mo go lone,"},{"book":"Luke","chapter":"22","verse":"11","text":"mme lo reye monna yo o nnang foo lo re, ‘Moruti wa rona a re o re kaele ntlo ya baeti fa a ka jelang Tlolaganyo gone le barutwa ba gagwe.’"},{"book":"Luke","chapter":"22","verse":"12","text":"Mme o tlaa lo tseela kwa godimo kwa tlung e tona e re setseng re e baakanyeditswe. Ke lone lefelo leo. Tsamaelang pele lo ye go baakanya dijo gone.”"},{"book":"Luke","chapter":"22","verse":"13","text":"Mme ba tswa ba ya kwa motseng mme ba fitlhela sengwe le sengwe se ntse fela jaaka Jesu a boletse, mme ba baakanya dijo tsa Tlolaganyo."},{"book":"Luke","chapter":"22","verse":"14","text":"Mme Jesu le ba bangwe ba goroga, mme ka nako e e tshwanetseng ba nna fa fatshe botlhe fa lomating lwa bojelo;"},{"book":"Luke","chapter":"22","verse":"15","text":"mme a ba raya a re, “Ke lebeletse lobaka lo ka tlhoafalo e kgolo, ke batla go ja Tlolaganyo e le lona pele ga pogiso ya me e simologa."},{"book":"Luke","chapter":"22","verse":"16","text":"Gonne ke a lo bolelela gompieno gore ga nkitla ke tlhola ke e ja gape; go fitlhela se e se emetseng se diragala mo Bogosing jwa Modimo.”"},{"book":"Luke","chapter":"22","verse":"17","text":"Mme a tsaya senwelo sa mofine, ya re a sena go se lebogela a re, “Tsaya se lo se kgaogane."},{"book":"Luke","chapter":"22","verse":"18","text":"Gonne ga nkitla ke e nwa mofine gape go fitlhelela Bogosi jwa Modimo bo tla.”"},{"book":"Luke","chapter":"22","verse":"19","text":"Mme a tsaya senkgwe; mme a se lebogela, a se ngathoganya a se ba naya a re, “Se ke mmele wa me, o lo o neetsweng. O jeng e le segopotso sa me.”"},{"book":"Luke","chapter":"22","verse":"20","text":"Morago ga dijo a ba naya senwelo se sengwe sa mofine a re, “Mofine o, ke sesupo sa kgolagano e ncha ya Modimo go lo boloka, kgolagano e e kanetsweng ka madi a ke tlaa a tshololang go reka mewa ya lona."},{"book":"Luke","chapter":"22","verse":"21","text":"Mme fano fa lomating lwa bojelo go ntse mongwe jaaka tsala mo gare ga rona, ke ene monna yo o tlaa nkokang."},{"book":"Luke","chapter":"22","verse":"22","text":"Ke tshwanetse go swa. Ke ntlha nngwe ya leano la Modimo. Mme bomadimabe bo letile monna yo, yo o nkokang,”"},{"book":"Luke","chapter":"22","verse":"23","text":"Mme barutwa ba ikgakgamalela gore ke ofe wa bone yo o ka dirang selo se se ntseng jalo."},{"book":"Luke","chapter":"22","verse":"24","text":"Ba simolola go ganetsanya gore ke ofe yo o tlaa nnang mo maemong a a kwa godimo [mo Bogosing jo bo tlang]."},{"book":"Luke","chapter":"22","verse":"25","text":"Mme Jesu a ba raya a re, “Mo lefatsheng leno dikgosi le banna ba batona ba laola batlhanka ba bone, mme batlhanka ga ba ke ba itlhophela fa e se go ineela fela!"},{"book":"Luke","chapter":"22","verse":"26","text":"Mme mo gare ga lona, ene yo o lo direlang ke ene o tlaa nnang moeteledipele wa lona."},{"book":"Luke","chapter":"22","verse":"27","text":"Mo lefatsheng Morena o nna fa lomating lwa bojelo mme a direlwe ke batlhanka ba gagwe. Mme e seng fano! Gonne ke motlhanka wa lona."},{"book":"Luke","chapter":"22","verse":"28","text":"Le fa go ntse jalo, ka ntlha ya gore lo ntse lo le boammaaruri mo go nna mo malatsing a a matshwenyego,"},{"book":"Luke","chapter":"22","verse":"29","text":"le ka ntlha ya gore Rre a nneetse Bogosi, le Nna gompieno ke lo naya tshwanelo,"},{"book":"Luke","chapter":"22","verse":"30","text":"ya go ja le go nwa fa lomating lwa bojelo mo Bogosing joo; mme lo tlaa nna mo ditilong tsa segosi lo atlhola ditso tse di lesome le bobedi tsa Iseraele."},{"book":"Luke","chapter":"22","verse":"31","text":"“Simone, Simone, Satane o lopile gore lo mo neelwe, gore a lo fefere jaaka mabele,"},{"book":"Luke","chapter":"22","verse":"32","text":"mme ke go rapeletse gore tumelo ya gago e seka ya fenngwa gotlhelele. Mme e re fa o sena go sokologa o bo o boela mo go nna gape, o nonotshe tumelo ya bakaulengwe ba gago o bo o e age.”"},{"book":"Luke","chapter":"22","verse":"33","text":"Simone a re, “Morena ke ipaakanyeditse go ya kgolegelong le wena, le go swa le wena.”"},{"book":"Luke","chapter":"22","verse":"34","text":"Mme Jesu a mo raya a re, “Petere, mma ke go bolelele sengwe. Go simolola ka nako eno go ya go tsena ka moso mo mosong fa mokoko o lela, o tlaa bo o intatotse gararo, o bolela gore ga o nkitse.”"},{"book":"Luke","chapter":"22","verse":"35","text":"Mme Jesu a ba botsa a re, “E rile fa ke lo phatlalatsa go ya go rera Mafoko a a Molemo lo sena madi, sekgwama kgotsa diaparo tse dingwe, lo ne lwa tsamaya jang?” Mme ba fetola ba re, “Re tsamaile sentle.”"},{"book":"Luke","chapter":"22","verse":"36","text":"A re, “Jaanong a yo o nang le sekgwama a se tseye le madi. Mme le yo o senang chaka, go botoka gore a rekise diaparo tsa gagwe a ye go e reka!"},{"book":"Luke","chapter":"22","verse":"37","text":"Gonne lobaka lo fitlhile lwa gore polelelo pele ka ga me e e reng: ‘O tlaa bonwa molato jaaka dinokwane,’ e diragale! Ee, sengwe le sengwe se se kwadilweng ka ga me ke baporofiti se tlaa diragala.”"},{"book":"Luke","chapter":"22","verse":"38","text":"Mme ba fetola ba re, “Morena, re na le dichaka tse pedi,” mme a ba fetola a re, “Di lekane!”"},{"book":"Luke","chapter":"22","verse":"39","text":"Mme a tswa mo tlung e e kwa godimo a ya kwa Thoteng ya Lotlhware jaaka gale."},{"book":"Luke","chapter":"22","verse":"40","text":"Mme ya re teng koo a ba raya a re, “Rapelang Modimo gore lo se ka lwa fenngwa ke thaelo.”"},{"book":"Luke","chapter":"22","verse":"41-42","text":"Mme a tsamaya gongwe e ka ne e le sebaka sa konopelo ya lentswe, a khubama a rapela thapelo e: “Rara, fa o rata tsweetswee, tlosa senwelo se sa tlhokofatso mo go nna mme ke batla go rata ga gago, e seng ga me.”"},{"book":"Luke","chapter":"22","verse":"43","text":"Mme moengele yo o tswang legodimong a iponatsa a mo nonotsha,"},{"book":"Luke","chapter":"22","verse":"44","text":"gonne o ne a le mo tlhokofatsong ya mowa mo o neng a rotha mofufutso wa madi; ka marothodi a magolo a wela fa fatshe fa a ntse a rapela thata ka tlhoafalo."},{"book":"Luke","chapter":"22","verse":"45","text":"Mme ya re lwa bofelo a boela gape kwa barutweng ba gagwe, a ba fitlhela ba robetse, ba lapisitswe ke bohutsana."},{"book":"Luke","chapter":"22","verse":"46","text":"A ba raya a re, “A lo robetse! Tsogang! Rapelang gore lo se ka lwa fenngwa fa lo raelwa.”"},{"book":"Luke","chapter":"22","verse":"47","text":"Mme ya re fa a sa ntse a bua jaana lesomo la batho la tla le eteletswe pele ke Judase, mongwe wa barutwa ba gagwe ba ba neng ba le lesome le bobedi. Judase a tsamaela kwa go Jesu a mo atla mo lerameng ka tumediso ya botsalano."},{"book":"Luke","chapter":"22","verse":"48","text":"Mme Jesu a mo raya a re, “Judase ke eng fa o dira jaana, o oka Morwa Motho ka katlo?”"},{"book":"Luke","chapter":"22","verse":"49","text":"Mme ya re barutwa ba gagwe ba bona se se tlaa tlogang se direga ba goa ba re, “Morena a re ka lwa? Re tsile le dichaka!”"},{"book":"Luke","chapter":"22","verse":"50","text":"Mme mongwe wa bone a rema tsebe e e kafa letsogong le legolo la motlhanka wa Moperesiti yo Mogolo a e kgaola."},{"book":"Luke","chapter":"22","verse":"51","text":"Mme Jesu a re, “Lo seka lwa busolosa ka gope”. Mme a ama fa tsebe e neng e le teng a e busetsa."},{"book":"Luke","chapter":"22","verse":"52","text":"Mme Jesu a bua le baperesiti ba bagolo le balaodi ba batlhokomedi ba Tempele le baeteledipele ba tumelo ba ba neng ba eteletse lesomo la batho pele. A botsa a re, “A ke serukutlhi, fa lo tsile ka dichaka le melamu go ntshwara jaana?”"},{"book":"Luke","chapter":"22","verse":"53","text":"Ke eng fa lo ne lo sa ntshware mo Tempeleng. Ke ne ke le koo malatsi otlhe. Mme lo ke lobaka lwa lona, lobaka lo nonofo ya ga Satane e busang thata ka lone."},{"book":"Luke","chapter":"22","verse":"54","text":"Jalo ba mo tshwara ba mo isa kwa bonnong jwa Moperesiti yo Mogolo, mme Petere a ba latela a katogetse kgakajana."},{"book":"Luke","chapter":"22","verse":"55","text":"Mme masole a gotsa molelo mo lwapeng ba nna fa fatshe ba ora, mme Petere a ora nabo."},{"book":"Luke","chapter":"22","verse":"56","text":"Mme motlhanka wa morweetsana a mo lemoga mo leseding la molelo hong a simolola go mo tlhoma matlho. Mme ya re lwa bofelo a re, “Monna yo o ne a na le Jesu!”"},{"book":"Luke","chapter":"22","verse":"57","text":"Petere a itatola a re, “Mosadi, ga ke itse monna yoo gotlhelele!”"},{"book":"Luke","chapter":"22","verse":"58","text":"Morago ga lobakanyana mongwe a mo leba a re, “O tshwanetse wa bo o le mongwe wa bone!” Petere a fetola a re, “Nnyaa rra, ga ke ene!”"},{"book":"Luke","chapter":"22","verse":"59","text":"E rile kwa moragonyana e ka nna lobaka lwa oura mongwe a tlhomamisa a re, “Ke itse motho yo, ke mongwe wa barutwa ba ga Jesu, gonne ba tswa Galalea mmogo.”"},{"book":"Luke","chapter":"22","verse":"60","text":"Mme Petere a re, “Monna ke wena, ga ke itse gore o bua kaga eng.” Mme ya re a bua mafoko a, mokoko wa lela."},{"book":"Luke","chapter":"22","verse":"61","text":"Mme ya re ka lobaka loo Jesu a retologa a leba Petere mme Petere a gakologelwa gore o ne a mo reile a re, “Pele ga mokoko o lela ka moso mo mosong o tlaa bo o intatotse gararo.”"},{"book":"Luke","chapter":"22","verse":"62","text":"Hong Petere a tswa mo lwapeng, a lela mo go botlhoko."},{"book":"Luke","chapter":"22","verse":"63-64","text":"Mme badisa ba ba neng ba disitse Jesu ba simolola go mo sotla. Ba mo fapa matlho ba mo itaya ka mabole ba mmotsa ba re, “E mang yo o neng a go itaya ka nako eo, moporofiti?”"},{"book":"Luke","chapter":"22","verse":"65","text":"Ba mo tlhaeletsa ka matlhapa a mefuta yotlhe."},{"book":"Luke","chapter":"22","verse":"66","text":"E rile letsatsi le tlhaba mo mosong o o latelang Kgotla e Tona ya Sejuta ya phuthega, go na le baperesiti ba bagolo le baruti ba molao ba bagolo ba Sechaba, Jesu a tlisiwa fa pele ga Lekgotla leo,"},{"book":"Luke","chapter":"22","verse":"67-68","text":"mme a tewa gatwe a tlhomamise gore a o ipitsa Mesia kgotsa nnyaa. Mme a fetola a re, “Le fa nka lo bolelela ga lo kitla lo ntumela kgotsa lo ntetla go ntsha ngongorego ya me."},{"book":"Luke","chapter":"22","verse":"69","text":"“Mme nako e e tla ka bofefo fa Nna, Morwa Motho, ke tlaa nnang fa seatleng se segolo sa nonofo ya Modimo.”"},{"book":"Luke","chapter":"22","verse":"70","text":"Hong ba goa botlhe ba re, “A jaanong o ipitsa gore o Morwa Modimo?” Mme a fetola a re, “Ee ke ene.”"},{"book":"Luke","chapter":"22","verse":"71","text":"Mme ba goa ba re, “Re santse re tlhoka eng? Gonne rona ka bo rona re mo ikutlwetse a bua jalo.”"}]}