{"data":[{"book":"ЛЯВІТ","chapter":"24","verse":"1","text":"І наказаў Гасподзь Майсею сказаць:"},{"book":"ЛЯВІТ","chapter":"24","verse":"2","text":"загадай сынам Ізраілевым, каб яны прынесьлі табе алею чыстага, выціснутага з алівы, дзеля асьвячэньня, каб няспынна гарэла сьвяцільня;"},{"book":"ЛЯВІТ","chapter":"24","verse":"3","text":"за заслонай каўчэга адкрыцьця ў скініі сходу Аарон і сыны ягоныя павінны ставіць яе прад Госпадам ад вечара да раніцы заўсёды: гэта вечная пастанова ў роды вашыя;"},{"book":"ЛЯВІТ","chapter":"24","verse":"4","text":"на сьвечніку чыстым павінны яны ставіць сьвяцільню перад Госпадам заўсёды."},{"book":"ЛЯВІТ","chapter":"24","verse":"5","text":"І вазьмі пшанічнай мукі і сьпячы зь яе дванаццаць хлябоў; у кожным хлебе павінны быць дзьве дзясятых эфы;"},{"book":"ЛЯВІТ","chapter":"24","verse":"6","text":"і пакладзі іх у два рады, па шэсьць у рад, на чыстым стале прад Госпадам:"},{"book":"ЛЯВІТ","chapter":"24","verse":"7","text":"і пакладзі на кожны рад чыстага лівану, і будзе гэта пры хлебе, у памяць, у ахвяру Госпаду;"},{"book":"ЛЯВІТ","chapter":"24","verse":"8","text":"у кожны суботні дзень заўсёды трэба класьці іх перад Госпадам ад сыноў Ізраілевых: гэта наказ вечны;"},{"book":"ЛЯВІТ","chapter":"24","verse":"9","text":"Яны будуць належаць Аарону і сынам ягоным, якія будуць есьці іх на сьвятым месцы, бо гэта вялікая сьвятыня ім з ахвяраў Гасподніх: гэта пастанова вечная."},{"book":"ЛЯВІТ","chapter":"24","verse":"10","text":"І выйшаў сын адной Ізраільцянкі, які нарадзіўся ад Егіпцяніна, да сыноў Ізраілевых, і пасварыўся ў табары сын Ізраільцянкі зь Ізраільцянінам;"},{"book":"ЛЯВІТ","chapter":"24","verse":"11","text":"ганіў сын Ізраільцянкі імя Госпада і ліхасловіў. І прывялі яго да Майсея;"},{"book":"ЛЯВІТ","chapter":"24","verse":"12","text":"і пасадзілі яго пад варту, пакуль ня будзе абвешчана ім воля Гасподняя."},{"book":"ЛЯВІТ","chapter":"24","verse":"13","text":"І наказаў Гасподзь Майсею сказаць:"},{"book":"ЛЯВІТ","chapter":"24","verse":"14","text":"выведзі ганьбоўца прэч з табару, і ўсе, хто чуў яго, няхай пакладуць рукі свае на галаву ягоную, і ўсё супольства пабэе яго камянямі;"},{"book":"ЛЯВІТ","chapter":"24","verse":"15","text":"і сынам Ізраілевым скажы: хто будзе ліхасловіць Бога свайго, той панясе грэх свой;"},{"book":"ЛЯВІТ","chapter":"24","verse":"16","text":"і ганьбовец імя Гасподняга павінен памерці, камянямі пабэе яго ўсё супольства: хай тое прыхадзень, хай тубылец пачне ганіць імя, аддадзены будзе сьмерці."},{"book":"ЛЯВІТ","chapter":"24","verse":"17","text":"Хто забье якога-небудзь чалавека, той аддадзены будзе сьмерці."},{"book":"ЛЯВІТ","chapter":"24","verse":"18","text":"Хто забье быдла, павінен заплаціць за яго, быдла за быдла."},{"book":"ЛЯВІТ","chapter":"24","verse":"19","text":"Хто зробіць шкодзіну на целе блізкага свайго, таму трэба зрабіць тое самае, што ён зрабіў:"},{"book":"ЛЯВІТ","chapter":"24","verse":"20","text":"пералом за пералом, вока за вока, зуб за зуб; як ён зрабіў шкодзіну на целе чалавека, так і яму трэба зрабіць."},{"book":"ЛЯВІТ","chapter":"24","verse":"21","text":"Хто забье быдла, павінен заплаціць за яго; а хто забэе чалавека, таго трэба аддаць сьмерці."},{"book":"ЛЯВІТ","chapter":"24","verse":"22","text":"Адзін суд павінен быць у вас, як прыхадню, так і тубыльцу, бо Я Гасподзь, Бог ваш."},{"book":"ЛЯВІТ","chapter":"24","verse":"23","text":"І сказаў Майсей сынам Ізраілевым; і вывелі ліхаслоўца прэч з табара, і пабілі яго камянямі, і зрабілі сыны Ізраілевыя, як загадаў Гасподзь Майсею."}]}