{"data":[{"book":"Yohana","chapter":"20","verse":"1","text":"Chilo chilo kuchei mavukuvuku mwe zuwa dya kuhumula, Maliyamu Magidalena nakaita kwe mbila, niyo awona diya idiyuwe dyusigwa holwivi lwe mbila."},{"book":"Yohana","chapter":"20","verse":"2","text":"Niyo aguluka kwa Simoni Petulo na yudya mwanampina mtuhu aungagwa ni Yesu, akuwagambila, “Wamusa Zumbe mwe mbila, naho hachimanyize uko wamwikiye.”"},{"book":"Yohana","chapter":"20","verse":"3","text":"Ivyo Petulo hamwenga na yudya mwanampina mtuhu niyo waita kwembila."},{"book":"Yohana","chapter":"20","verse":"4","text":"Wose waidi waguluka mna yudya mwanampina mtuhu kagulukisa kumjinka Petulo, kalongola kubula kwembila."},{"book":"Yohana","chapter":"20","verse":"5","text":"Eze ename, asungila mndani niyo awona isanda, mna hengile mndani."},{"book":"Yohana","chapter":"20","verse":"6","text":"Simoni Petulo naye eze amtimile, engila mwe mbila, umo kawona isanda,"},{"book":"Yohana","chapter":"20","verse":"7","text":"na isuche azingigwe Yesu mo mtwi. Iyo isuche nandile haihamwenga ne sanda, mna naizingwa saviya naili mo mtwi, ikwa hantu hakwe."},{"book":"Yohana","chapter":"20","verse":"8","text":"Vikaheza yudya mwanampina mtuhu alongole kubula kwe mbila, niyo engila mndani. Awona niyo azumila."},{"book":"Yohana","chapter":"20","verse":"9","text":"Nahawenati kumanya Mawandiko Yakukile yawandikwe kugamba vyaungwa auyuke."},{"book":"Yohana","chapter":"20","verse":"10","text":"Niyo wanampina wauya kaya."},{"book":"Yohana","chapter":"20","verse":"11","text":"Maliyamu nakachimala kuse kwembila. Kuno achei kwila, kafunama asungila kwe mbila."},{"book":"Yohana","chapter":"20","verse":"12","text":"Niyo awona wandima wa kwembingu waidi wavikile suche zing'aile, wekala hadya umwili wa Yesu wagonezagwa, yumwenga ko mtwi ywa kaidi kweviga."},{"book":"Yohana","chapter":"20","verse":"13","text":"Awo wandima wa kwembingu wamwuza, “Mnala, ni mbwani ukwila?”"},{"book":"Yohana","chapter":"20","verse":"14","text":"Eze alonge ivyo, niyo ahituka kunyuma, amwona Yesu kachimala ahadya, mna asekumanya kugamba ni Yesu."},{"book":"Yohana","chapter":"20","verse":"15","text":"Yesu amuza, “Mnala ni mbwani ukwila? Wamlonda yuhi?”"},{"book":"Yohana","chapter":"20","verse":"16","text":"Yesu amgamba, “Maliyamu!”"},{"book":"Yohana","chapter":"20","verse":"17","text":"Yesu amgamba, “Usekunikufya kwaviya sinati kwita kulanga kwa Tate. Mna hita kwa walukolo wangu uwagambile, naita, kulanga kwa Tate nanywi nuyo Tati yenyu, Chohile ywangu nanywi nuyo Chohile ywenyu.”"},{"book":"Yohana","chapter":"20","verse":"18","text":"Ivyo Maliyamu Magidalena niyo aita akuwagambila wadya wanampina, awagamba, “Simwona Zumbe”. Nakugamba nakamgambila ivyo."},{"book":"Yohana","chapter":"20","verse":"19","text":"Yendaga chisingi cha zuwa dya kuhumula wanampina nawadugana hamwenga mndani mwe nyumba, nyivi nazivugalwa kwaviya nawakawogoha vilongozi wa Chiyahudi. Yesu niyo eza, achimala hagati hawo, awagamba, “Utondowazi utende kwenyu!”"},{"book":"Yohana","chapter":"20","verse":"20","text":"Eze alonge ivyo, niyo awalagisa imikono yakwe no lubavu lwakwe. Awo wanampina weleleswa kumwona Zumbe."},{"book":"Yohana","chapter":"20","verse":"21","text":"Yesu awagamba vituhu, “Utondowazi utende kwenyu! Saviya Tate anisigile miye nami nawasigilani nyuwe.”"},{"book":"Yohana","chapter":"20","verse":"22","text":"Eze alonge ivyo niyo awavila awagamba, “Hokelani Muye Ukukile."},{"book":"Yohana","chapter":"20","verse":"23","text":"Hegu mnawalekeila wantu masa yawo, masa yawo nayalekeilwe. Mna hamnawalekeile, hawalekeilwe masa yawo.”"},{"book":"Yohana","chapter":"20","verse":"24","text":"Mna Tomaso zina tuhu naketangwa pacha nendile hahali umo Yesu akeza."},{"book":"Yohana","chapter":"20","verse":"25","text":"Ivyo wadya wanampina watuhu wamgamba, “Chimwona Zumbe.”"},{"book":"Yohana","chapter":"20","verse":"26","text":"Yeze yajinke mazuwa mnane awo wanampina nawehamwenga mudya mnyumba, Tomaso naye nehamwenga nawo, nyivi nazivugalwa, mna Yesu niyo eza, achimala hagati hawo, akalonga, “Utondowazi utende kwenyu!”"},{"book":"Yohana","chapter":"20","verse":"27","text":"Niyo amgamba Tomaso, “Ika ididole dyako hano, ukaule mikono yangu, ninka umkono wako ukaule ulubavu lwangu. Usekutenda na nkama, mna zumila.”"},{"book":"Yohana","chapter":"20","verse":"28","text":"Tomaso amhitula, “Weye wi Zumbe dyangu!, Weye wi Chohile ywangu!”"},{"book":"Yohana","chapter":"20","verse":"29","text":"Yesu amgamba, “Togola, wazumila kwaviya kuniwona? Ujimbiko wimwe wadya wakuzumila mna hawaniwone.”"},{"book":"Yohana","chapter":"20","verse":"30","text":"Yesu kadamanya vilagiso wituhu vilozize kulongozi kwa wanampina wakwe mna havinati kuwandikwa mwe chitabu chino."},{"book":"Yohana","chapter":"20","verse":"31","text":"Mna zino ziwandikwa chani mzumile kugamba Yesu ni Kulisito Mwambula, Mwana ywa Chohile, mzumile mtende na ujima kwa udahi wa zina dyakwe."}]}