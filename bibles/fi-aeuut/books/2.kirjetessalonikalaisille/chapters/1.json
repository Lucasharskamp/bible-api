{"data":[{"book":"2. kirje tessalonikalaisille","chapter":"1","verse":"1,2","text":"Lähettäjät: Paavali, Silas ja Timoteus."},{"book":"2. kirje tessalonikalaisille","chapter":"1","verse":"3","text":"Meidän on jatkuvasti kiitettävä Jumalaa siitä, että uskonne kasvaa ja että rakastatte toisianne yhä enemmän."},{"book":"2. kirje tessalonikalaisille","chapter":"1","verse":"4","text":"On ilo kertoa muille seurakunnille, miten teidän kärsivällisyytenne ja uskonne kestää kaikkien huolten ja vainojenkin keskellä, joihin olette joutuneet."},{"book":"2. kirje tessalonikalaisille","chapter":"1","verse":"5","text":"Jumala on oikeudenmukainen: hän tekee teistä sopivia valtakuntaansa, jonka hyväksi kannattaa kärsiäkin."},{"book":"2. kirje tessalonikalaisille","chapter":"1","verse":"6","text":"Samalla hän valmistaa tuomiota niille, jotka vahingoittavat teitä."},{"book":"2. kirje tessalonikalaisille","chapter":"1","verse":"7","text":"Haluan sanoa teille, jotka nyt kärsitte: te pääsette lepoon yhdessä meidän kanssamme sinä hetkenä, jona Herra Jeesus ilmestyy taivaasta mahtavine enkeleineen tulen loimutessa."},{"book":"2. kirje tessalonikalaisille","chapter":"1","verse":"8","text":"Hänen paluunsa merkitsee tuomiota niille, jotka eivät halua tietää mitään Jumalasta ja Herran Jeesuksen Kristuksen tuomasta pelastuksesta."},{"book":"2. kirje tessalonikalaisille","chapter":"1","verse":"9","text":"Heidän rangaistuksensa on ikuinen ero Jumalasta, eivätkä he saa koskaan nähdä hänen voimaansa ja kirkkauttaan."},{"book":"2. kirje tessalonikalaisille","chapter":"1","verse":"10","text":"Sinä päivänä Kristusta kiitetään ja ylistetään kaiken sen tähden, mitä hän on tehnyt niille, jotka uskovat häneen. Te saatte silloin olla hänen kanssaan, koska olette uskoneet sen, mitä puhuimme teille hänestä."},{"book":"2. kirje tessalonikalaisille","chapter":"1","verse":"11","text":"Rukoilemme siis jatkuvasti puolestanne, että Jumalamme tekisi teistä sellaisia, kuin hän tahtoo lastensa olevan – sellaisia kuin te haluaisittekin olla – ja antaisi uskoonne voimansa."},{"book":"2. kirje tessalonikalaisille","chapter":"1","verse":"12","text":"Silloin kaikki kiittäisivät Herraamme Jeesusta, kun näkisivät, mitä hän on saanut teissä aikaan, ja hänen omanaan eläminen olisi teille suuri kunnia. Jumalan ja Jeesuksen Kristuksen varaukseton armo on tehnyt tämän teille mahdolliseksi."}]}