{"data":[{"book":"Galaten","chapter":"4","verse":"1","text":"Dit stel ik vast: Zolang de erfgenaam onmondig is, verschilt hij in niets van den slaaf, ook al is hij heer van alles;"},{"book":"Galaten","chapter":"4","verse":"2","text":"maar hij staat onder voogden en beheerders tot aan de tijd, die door zijn vader is bepaald."},{"book":"Galaten","chapter":"4","verse":"3","text":"Zó ook waren wij, toen we nog onmondig waren, als slaven onderworpen aan de leerbeginselen der wereld."},{"book":"Galaten","chapter":"4","verse":"4","text":"Maar toen de volheid van de tijd was gekomen, heeft God zijn eigen Zoon gezonden, die uit een vrouw werd geboren en geboren werd onder de Wet,"},{"book":"Galaten","chapter":"4","verse":"5","text":"opdat Hij allen zou loskopen, die staan onder de Wet, en wij het kindschap zouden beërven."},{"book":"Galaten","chapter":"4","verse":"6","text":"En het bewijs, dat gij kinderen zijt: God heeft den Geest van zijn Zoon in onze harten gezonden, en Deze roept: Abba, Vader!"},{"book":"Galaten","chapter":"4","verse":"7","text":"Ge zijt dus geen slaaf meer, maar kind; zijt ge kind, dan zijt ge ook erfgenaam, dank zij God."},{"book":"Galaten","chapter":"4","verse":"8","text":"Zeker, vroeger hebt gij God niet gekend en zijt gij goden gaan dienen, die het in werkelijkheid niet zijn;"},{"book":"Galaten","chapter":"4","verse":"9","text":"maar thans, nu gij God kent, of liever nog, door God wordt gekend, hoe zoudt gij u weer gaan wenden tot die zwakke en onbeduidende leerbeginselen, wier slaven gij weer worden wilt?"},{"book":"Galaten","chapter":"4","verse":"10","text":"Gij viert dagen en maanden, seizoenen en jaren?"},{"book":"Galaten","chapter":"4","verse":"11","text":"Ik ben bang, dat ik misschien vruchteloos voor u heb gezwoegd!"},{"book":"Galaten","chapter":"4","verse":"12","text":"Ik smeek u, broeders, wordt zoals ik; want ik werd aan u gelijk. —Nog nooit hebt gij mij enig verdriet aangedaan."},{"book":"Galaten","chapter":"4","verse":"13","text":"Gij herinnert u toch, hoe ik u de eerste keer in lichaamszwakte het Evangelie verkondigd heb;"},{"book":"Galaten","chapter":"4","verse":"14","text":"en hoe gij me niet met smaad en minachting hebt bejegend om de beproeving, die mijn lichaam u bracht; maar hoe gij me hebt ontvangen als een engel van God, als Christus Jesus zelf."},{"book":"Galaten","chapter":"4","verse":"15","text":"Waar is nu uw zalig geluk gebleven; want ik kan van u getuigen, dat gij zo mogelijk u de ogen zoudt hebben uitgerukt en ze aan mij zoudt hebben gegeven!"},{"book":"Galaten","chapter":"4","verse":"16","text":"Ben ik dan uw vijand geworden, omdat ik u de waarheid zeg?"},{"book":"Galaten","chapter":"4","verse":"17","text":"Zij ijveren voor u, maar niet met zuivere bedoeling; maar ze trachten u van mij te vervreemden, opdat gij zoudt ijveren voor hen."},{"book":"Galaten","chapter":"4","verse":"18","text":"Zeker, het valt te prijzen, wanneer er geijverd wordt; maar dan voor het goede en ten allen tijde; niet slechts als ik bij u ben."},{"book":"Galaten","chapter":"4","verse":"19","text":"Mijn kinderkens, voor wie ik opnieuw barensweeën moet lijden, eer Christus in u is gevormd:"},{"book":"Galaten","chapter":"4","verse":"20","text":"ik zou op dit ogenblik wel bij u willen zijn, om de juiste toon te treffen; want ik ben ten einde raad over u."},{"book":"Galaten","chapter":"4","verse":"21","text":"Zegt me nu eens, gij die onder de Wet wilt staan, luistert gij niet naar de Wet?"},{"book":"Galaten","chapter":"4","verse":"22","text":"Er staat toch geschreven, dat Abraham twee zonen had, één bij de slavin, en één bij de vrije vrouw;"},{"book":"Galaten","chapter":"4","verse":"23","text":"maar de zoon der slavin was verwekt naar het vlees, maar die van de vrije vrouw uit kracht der Belofte."},{"book":"Galaten","chapter":"4","verse":"24","text":"Deze dingen hebben een zinnebeeldige betekenis. Want de twee 4:verbeelden tweeërlei verbond. Het éne, dat van de berg Sinaï, brengt slavenkinderen voort, en dat is Agar;"},{"book":"Galaten","chapter":"4","verse":"25","text":"want de berg Sinaï ligt in Arabië, en Agar is het beeld van het hedendaags Jerusalem, want deze stad ligt in slavernij met haar kinderen."},{"book":"Galaten","chapter":"4","verse":"26","text":"Maar het Jerusalem uit den hoge is vrij, en dat is ònze moeder. Want er staat geschreven:"},{"book":"Galaten","chapter":"4","verse":"27","text":"“Jubel onvruchtbare, die niet baart; Breek uit in gejuich, die geen barensnood kent. Want talrijker zijn de kinderen der verlatene Dan van haar, die aan een man is gehuwd.”"},{"book":"Galaten","chapter":"4","verse":"28","text":"Welnu, broeders, gij zijt als Isaäk, kinderen der Belofte."},{"book":"Galaten","chapter":"4","verse":"29","text":"Maar zoals eertijds hij, die naar het vlees was verwekt, hem ging vervolgen, die verwekt was naar de geest, zo gebeurt het ook thans."},{"book":"Galaten","chapter":"4","verse":"30","text":"Maar wat zegt de Schrift? “Jaag weg de slavin met haar zoon; want de zoon der slavin zal niet meeërven met den zoon der vrije vrouw.”"},{"book":"Galaten","chapter":"4","verse":"31","text":"Broeders, we zijn dus geen slavenkinderen, maar kinderen der vrije vrouw!"}]}