{"data":[{"book":"مزامیر","chapter":"81","verse":"1","text":"خدای اسرائیل را که قوت ماست با سرودهای شاد ستایش کنید!"},{"book":"مزامیر","chapter":"81","verse":"2","text":"با دف و بربط دلنواز و رباب سرود بخوانید."},{"book":"مزامیر","chapter":"81","verse":"3","text":"شیپورها را در روز عید به صدا درآورید در اول ماه و در ماه تمام."},{"book":"مزامیر","chapter":"81","verse":"4","text":"زیرا این فریضه‌ای است در اسرائیل و حکمی است از جانب خدای یعقوب."},{"book":"مزامیر","chapter":"81","verse":"5","text":"او این عید را به هنگام بیرون آمدن بنی‌اسرائیل از مصر، برای آنها تعیین کرد."},{"book":"مزامیر","chapter":"81","verse":"6","text":"«بار سنگین بردگی را از دوش تو برداشتم. دستهایت را از حمل سبدها رها ساختم."},{"book":"مزامیر","chapter":"81","verse":"7","text":"وقتی در زحمت بودی دعا کردی و من تو را رهانیدم. از میان رعد و برق به تو پاسخ دادم و در کنار چشمه‌های ”مریبه“ ایمان تو را آزمایش کردم."},{"book":"مزامیر","chapter":"81","verse":"8","text":"«ای قوم خاص من بشنو، به تو اخطار می‌کنم! ای اسرائیل، به من گوش بده!"},{"book":"مزامیر","chapter":"81","verse":"9","text":"هرگز نباید خدای دیگری را پرستش نمایی."},{"book":"مزامیر","chapter":"81","verse":"10","text":"من یهوه خدای تو هستم، که تو را از بردگی در مصر رهانیدم. دهان خود را باز کن و من آن را از برکات خود پر خواهم ساخت."},{"book":"مزامیر","chapter":"81","verse":"11","text":"«اما بنی‌اسرائیل سخن مرا نشنیدند و مرا اطاعت نکردند."},{"book":"مزامیر","chapter":"81","verse":"12","text":"پس من هم ایشان را رها کردم تا به راه خود روند و مطابق میل خود زندگی کنند."},{"book":"مزامیر","chapter":"81","verse":"13","text":"«اما ای کاش به من گوش می‌دادند و مطابق دستورهای من زندگی می‌کردند."},{"book":"مزامیر","chapter":"81","verse":"14","text":"آنگاه به‌زودی دشمنانشان را شکست می‌دادم و همهٔ مخالفانشان را مغلوب می‌ساختم؛"},{"book":"مزامیر","chapter":"81","verse":"15","text":"کسانی که از من نفرت داشتند در حضور من به خاک می‌افتادند و گرفتار عذاب ابدی می‌شدند؛"},{"book":"مزامیر","chapter":"81","verse":"16","text":"و من اسرائیل را با بهترین گندم و عسل می‌پروراندم.»"}]}