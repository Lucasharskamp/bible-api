{"data":[{"book":"VaRoma","chapter":"8","verse":"1","text":"Naizvozvo zvino, hakuchina kupiwa mhosva kuna vari muna Kristu Jesu,"},{"book":"VaRoma","chapter":"8","verse":"2","text":"nokuti kubudikidza naKristu Jesu murayiro woMweya woupenyu wakandisunungura kubva pamurayiro wechivi norufu."},{"book":"VaRoma","chapter":"8","verse":"3","text":"Nokuti zvakanga zvisingakwaniswi kuitwa nomurayiro pakushayiswa simba kwawo nomunhu wechivi, Mwari akazviita nokutuma Mwanakomana wake mumufananidzo wemunhu wechivi kuti ave chipiriso chechivi. Uye akapa mhosva kuchivi chiri mumunhu wechivi,"},{"book":"VaRoma","chapter":"8","verse":"4","text":"kuitira kuti kururama kunodiwa nomurayiro kuzadziswe matiri, isu tisingafambi maererano nenyama asi maererano noMweya."},{"book":"VaRoma","chapter":"8","verse":"5","text":"Nokuti vaya vanorarama namararamiro enyama, pfungwa dzavo dzinofunga zvinodiwa nenyama; asi vaya vanorarama namararamiro oMweya, pfungwa dzavo dzinofunga zvoMweya."},{"book":"VaRoma","chapter":"8","verse":"6","text":"Nokuti kufunga kwomunhu wechivi ndirwo rufu, asi kufunga kunotongwa noMweya ndihwo upenyu norugare;"},{"book":"VaRoma","chapter":"8","verse":"7","text":"nokuti kufunga kwenyama kunovenga Mwari. Hakuzviisi pasi pomurayiro waMwari, uye hakugoni kuzviita."},{"book":"VaRoma","chapter":"8","verse":"8","text":"Avo vanotongwa nenyama havagoni kufadza Mwari."},{"book":"VaRoma","chapter":"8","verse":"9","text":"Asi imi hamutongwi nenyama asi noMweya, kana Mweya waMwari achigara mamuri. Uye kana munhu asina Mweya waKristu, haazi waKristu,"},{"book":"VaRoma","chapter":"8","verse":"10","text":"Asi kana Kristu ari mamuri, muviri wenyu wakafa nokuda kwechivi, asi Mweya wenyu mupenyu nokuda kwokururama."},{"book":"VaRoma","chapter":"8","verse":"11","text":"Uye kana Mweya waiye akamutsa Kristu kubva kuvakafa uchigara mamuri, iye akamutsa Kristu kubva kuvakafa achapawo upenyu kumiviri yenyu inofa kubudikidza noMweya wake unogara mamuri."},{"book":"VaRoma","chapter":"8","verse":"12","text":"Naizvozvo, hama, tine mungava, asi kwete wenyama, kuti tirarame maererano nezvainoda."},{"book":"VaRoma","chapter":"8","verse":"13","text":"Nokuti kana muchirarama maererano nezvinodiwa nenyama, muchafa, asi kana muchirarama noMweya munouraya mabasa akaipa omuviri, uye muchararama,"},{"book":"VaRoma","chapter":"8","verse":"14","text":"nokuti vaya vanotungamirirwa noMweya waMwari ndivo vana vaMwari."},{"book":"VaRoma","chapter":"8","verse":"15","text":"Nokuti hamuna kugamuchira mweya wouranda kuti muitwezve varanda vokutya, asi makagamuchira Mweya wokuitwa vana, uya watinodana naye tichiti, “Abha, Baba.”"},{"book":"VaRoma","chapter":"8","verse":"16","text":"Mweya amene anopupurirana noMweya wedu kuti tiri vana vaMwari."},{"book":"VaRoma","chapter":"8","verse":"17","text":"Zvino kana tiri vana, naizvozvo tiri vadyi venhaka pamwe chete naye kuitira kuti tigozokudzwawo pamwe chete naKristu, kana zvirokwazvo tichitambudzika pamwe chete naye kuitira kuti tigozokudzwawo pamwe chete naye."},{"book":"VaRoma","chapter":"8","verse":"18","text":"Nokuti ndinoti matambudziko atinawo nguva ino haana kufanira kuenzaniswa nokubwinya kuchazoratidzwa kwatiri."},{"book":"VaRoma","chapter":"8","verse":"19","text":"Nokuti zvisikwa zvinotarisira zvikuru zvichimirira kuratidzwa kwavanakomana vaMwari."},{"book":"VaRoma","chapter":"8","verse":"20","text":"Nokuti zvisikwa zvakaiswa pasi pokudzungaira kukuru, zvisingadi hazvo, asi nokuda kwaiye akazviisa pasi pokudzungaira, mutariro"},{"book":"VaRoma","chapter":"8","verse":"21","text":"yokuti zvisikwa pachazvo zvichazosunungurwa kubva pauranda hwokuora uye zvigoiswa pakusunungurwa kwokubwinya kwavana vaMwari."},{"book":"VaRoma","chapter":"8","verse":"22","text":"Tinoziva kuti zvisikwa zvose zvinogomera sokurwadza kwokuzvara mwana kusvikira panguva ino."},{"book":"VaRoma","chapter":"8","verse":"23","text":"Kwete izvozvo chete, asi nesuwo, vane zvibereko zvokutanga zvoMweya, tinogomera mukati medu tichimirira zvikuru kuitwa kwedu vana, iko kudzikinurwa kwemiviri yedu."},{"book":"VaRoma","chapter":"8","verse":"24","text":"Nokuti mutariro iyi takaponeswa. Asi tariro inoonekwa haizi tariro zvachose. Ndiani anotarisira chaanacho kare?"},{"book":"VaRoma","chapter":"8","verse":"25","text":"Asi kana tine tariro yechinhu chatisina, tinochimirira nokutsungirira."},{"book":"VaRoma","chapter":"8","verse":"26","text":"Saizvozvowo, Mweya anotibatsira mukusava nesimba kwedu. Nokuti hatizivi zvatinofanira kunyengeterera, asi Mweya amene anotinyengeterera nokugomera kusingatsananguriki namashoko."},{"book":"VaRoma","chapter":"8","verse":"27","text":"Uye iye anonzvera mwoyo yedu anoziva kufunga kwaMweya, nokuti Mweya anonyengeterera vatsvene maererano nokuda kwaMwari."},{"book":"VaRoma","chapter":"8","verse":"28","text":"Uye tinoziva kuti muzvinhu zvose Mwari anoita kuti zviitire zvakanaka kuna avo vanomuda, vaya vakadanwa sezvaakafunga."},{"book":"VaRoma","chapter":"8","verse":"29","text":"Nokuti avo Mwari vaakaziva kare, ndivo vaakatemerawo kare, kuti vafanane nomufananidzo woMwanakomana wake, kuti agova dangwe pakati pehama dzake zhinji."},{"book":"VaRoma","chapter":"8","verse":"30","text":"Uye vaya vaakatemera kare, ndivo vaakadanawo; vaya vaakadana, ndivo vaakaruramisirawo; vaya vaakaruramisira, ndivo vaakakudzawo."},{"book":"VaRoma","chapter":"8","verse":"31","text":"Zvino tichatiiko pazvinhu izvi? Kana Mwari ari kurutivi rwedu, ndiani angatirwisa?"},{"book":"VaRoma","chapter":"8","verse":"32","text":"Iye asina kuramba noMwanakomana wake, asi akamupa chose nokuda kwedu tose, angarega seiko kutipawo zvose, pamwe chete naye?"},{"book":"VaRoma","chapter":"8","verse":"33","text":"Ndianiko achapa mhosva avo vakasarudzwa naMwari? Mwari ndiye anoruramisira."},{"book":"VaRoma","chapter":"8","verse":"34","text":"Ndianiko achavapa mhosva? Kristu Jesu, ndiye akafa pamusoro pezvo, ndiye akamutswa akava mupenyu, ari kurudyi rwaMwari, uye anotinyengetererawo."},{"book":"VaRoma","chapter":"8","verse":"35","text":"Ndianiko achatiparadzanisa norudo rwaKristu? Kutambudzika here, kana nhamo, kana kutambudzwa, kana nzara, kana kushayiwa zvokupfeka, kana njodzi, kana munondo?"},{"book":"VaRoma","chapter":"8","verse":"36","text":"Sezvazvakanyorwa zvichinzi:"},{"book":"VaRoma","chapter":"8","verse":"37","text":"Kwete, pazvinhu zvose izvi tiri vakundi nokupfuurisa kubudikidza naiye akatida."},{"book":"VaRoma","chapter":"8","verse":"38","text":"Nokuti ndinoziva kwazvo kuti kunyange rufu, kana upenyu, kana vatumwa, kana madhimoni, kana zvazvino, kana zvichauya, kana masimba api zvawo,"},{"book":"VaRoma","chapter":"8","verse":"39","text":"kana kwakakwirira, kana kwakadzika, kana chimwe chinhuwo zvacho pazvisikwa zvose, hazvingagoni kutiparadzanisa norudo rwaMwari, rwuri muna Kristu Jesu Ishe wedu."}]}