{"data":[{"book":"Agoago Podo","chapter":"21","verse":"1","text":"Dimaadua e dagi di hagamamaanadu o di king, e dagi ngoohia be dana hai dela e dagi di mmidi di monowai."},{"book":"Agoago Podo","chapter":"21","verse":"2","text":"Goe e hagamamaanadu bolo au mee huogodoo ala e hai le e hai donu, malaa, gi langahia bolo Dimaadua e hagi aga o hiihai."},{"book":"Agoago Podo","chapter":"21","verse":"3","text":"Heia di mee donu e humalia, dela di mee e haga tenetene Dimaadua laa hongo di gaamai gi Mee nia wanga dehuia."},{"book":"Agoago Podo","chapter":"21","verse":"4","text":"Digau huaidu e dagi go nadau bida hagaamu mo nadau bida hagalaamua ginaadou. Deenei la di hala."},{"book":"Agoago Podo","chapter":"21","verse":"5","text":"Haganohonoho ina maalia i mua goe ma gaa hai au mee, gei goe ga logowaahee au mee. Maa goe ga hai hegau hagalimalima, goe ga dee dohu au mee i nia madagoaa huogodoo."},{"book":"Agoago Podo","chapter":"21","verse":"6","text":"O maluagina mai i do haihai hala, e odi gi daha ngoohia, malaa hagalee i mua nia maluagina aalaa gaa dagi goe gi lodo di ngudu o di made."},{"book":"Agoago Podo","chapter":"21","verse":"7","text":"Digau huaidu e hagaduadua go nadau huaidu ne hai. Digaula hagalee hiihai e hai nia mee donu."},{"book":"Agoago Podo","chapter":"21","verse":"8","text":"Digau hala e taele di ala bigabiga, digau donu e hai go nia mee donu."},{"book":"Agoago Podo","chapter":"21","verse":"9","text":"Di noho i tua di hale la koia e humalia i di noho i lodo di hale i baahi di ahina hai lodo wou leelee logo."},{"book":"Agoago Podo","chapter":"21","verse":"10","text":"Digau huaidu le e hiigai gi nia mee huaidu i nia madagoaa huogodoo, digaula hagalee aloho i dahi dangada."},{"book":"Agoago Podo","chapter":"21","verse":"11","text":"Tangada dadaulia hogi e kabe ana hagamaanadu mai di hagaduadua o tangada dela e bida hagaamu ia. Tangada kabemee e kabe ana mee mai di aago."},{"book":"Agoago Podo","chapter":"21","verse":"12","text":"God hua e dahi dela e donu, e iloo nia mee ala e hai i lodo nia hale o digau huaidu, gei Mee ga hagahuaidu digaula."},{"book":"Agoago Podo","chapter":"21","verse":"13","text":"Maa goe ga hagalee hiihai e hagalongo gi nia dangidangi o digau hagaloale, o dangidangi donu ang gi di hagamaamaa la ga hagalee longono labelaa."},{"book":"Agoago Podo","chapter":"21","verse":"14","text":"Maa dahi dangada ga hagawelewele adu gi di goe, di kisakis hagammuni gi mee le e hagamanawa lamalia a mee."},{"book":"Agoago Podo","chapter":"21","verse":"15","text":"I di lawa o di haga donudonu, nia daangada humalia le e tenetene, gei digau huaidu nadau hagadagadagagee ai."},{"book":"Agoago Podo","chapter":"21","verse":"16","text":"Di made le e talitali nia daangada ala e hula gi daha mo di hagamaanadu humalia."},{"book":"Agoago Podo","chapter":"21","verse":"17","text":"Maa goe e hiihai giibeni gi o goloo hui ngadaa, nia waini, mo nia meegai kala e hagalee loo e hai goe gi maluagina."},{"book":"Agoago Podo","chapter":"21","verse":"18","text":"Digau huaidu gaa bida hagaduadua ginaadou gi di hagaduadua dela e hiihai ginai bolo e hagaduadua nia daangada humalia."},{"book":"Agoago Podo","chapter":"21","verse":"19","text":"Di noho i lodo di anggowaa la koia e humalia i di noho i baahi doo lodo wou leelee logo."},{"book":"Agoago Podo","chapter":"21","verse":"20","text":"Nia daangada kabemee e mouli maluagina haingoohia, gei digau dadaulia e hagauwwou nadau bahihadu, e limalima hua di kili gi daha nadau bahihadu i di madagoaa hua ne kumi nia maa."},{"book":"Agoago Podo","chapter":"21","verse":"21","text":"Manawa dumaalia ge helekai donu, gei goe ga mouli di mouli waalooloo. Digau ala i golo ga hagalaamua goe, ga benebene goe hagahumalia."},{"book":"Agoago Podo","chapter":"21","verse":"22","text":"Tagi hai dauwa la iai dono kabemee e mee di hagamagedaa di waahale dela e duuli go nia daangada maaloo, e oho gi daha nia abaaba ala e hagadagadagagee ginai digaula."},{"book":"Agoago Podo","chapter":"21","verse":"23","text":"Pula i nia mee ala e helekai iei goe, maa goe hagalee hiihai gii tale gi nia haingadaa."},{"book":"Agoago Podo","chapter":"21","verse":"24","text":"Hagia mai tangada bida hagaamu ia, gei au ga hagi adu tangada bida hagalaamua ia, e hagapuu gi ono hagahumalia, mo e dehei eia nia daangada."},{"book":"Agoago Podo","chapter":"21","verse":"25","text":"Nia daangada hagatoo ala hagalee hiihai e ngalua, e bida daaligi ginaadou,"},{"book":"Agoago Podo","chapter":"21","verse":"26","text":"nadau mee huogodoo e hai, le e hagabaubau hua ma ni aha ala e hiihai e hai mee ginai. Gei digau ala e hai hegau donu, e mee di wanga i di manawa dumaalia."},{"book":"Agoago Podo","chapter":"21","verse":"27","text":"Dimaadua e de hiihai gi digau huaidu ma gaa hai nadau tigidaumaha mai i nadau maanadu huaidu."},{"book":"Agoago Podo","chapter":"21","verse":"28","text":"Di hagamodongoohia aga o tangada kai tilikai le e hagalee hagadonu go tangada, gei nnelekai o tangada hagamaanadu hagatau le e hagalongo ginai."},{"book":"Agoago Podo","chapter":"21","verse":"29","text":"Digau hai hegau donu le e modongoohia ang gi ginaadou bolo ginaadou la digau humalia, gei digau huaidu le e hagi aga bolo ginaadou le e mee, e iloo, gei digaula le e de mee, e de iloo mai hua i lodo."},{"book":"Agoago Podo","chapter":"21","verse":"30","text":"Di kabemee o tuaidina, di madamada mo di iloo, nia mee aanei la hagalee ono hagamaamaa ai, maa Dimaadua e hai baahi adu."},{"book":"Agoago Podo","chapter":"21","verse":"31","text":"Goe e mee di hagatogomaalia au hoodo e hula gi tauwa, malaa, ma go Dimaadua dela e gowadu di aali."}]}