{"data":[{"book":"Yohane","chapter":"18","verse":"1","text":"Yesu hayamalitse kulomba, yeye ne iwanang'ina wake waloka kumwambu mwa lwanda Kidironi. Hanu hala tsahana mghunda we mibiki, Yesu na iwanang'ina wake wengila amwo."},{"book":"Yohane","chapter":"18","verse":"2","text":"Yuda, iyamhunduke Yesu, tsakahamanya hanu hala kwaapfila Yesu tsakaghendagha ne iwanang'ina wake."},{"book":"Yohane","chapter":"18","verse":"3","text":"Apfo Yuda kaghenda mne mghunda aghwo, hamwe ne kingili lya asikali na iwabetetsi wangi iwatumighwe na iwatambika wakulu na Mafarisayo. Tsawatsa ne pfitasa, pfiwenge na tsisilaha."},{"book":"Yohane","chapter":"18","verse":"4","text":"Yesu tsakamanya ghose ighatsomlawila, kawaghendela kawaghutsa, “Mumbama nani?”"},{"book":"Yohane","chapter":"18","verse":"5","text":"Wamwidika, “Yesu wa Natsareti,”"},{"book":"Yohane","chapter":"18","verse":"6","text":"Yesu hayawalongele, “Nene iyo yuyo,” woya kuchughu waghwa hasi."},{"book":"Yohane","chapter":"18","verse":"7","text":"Yesu kawaghutsa keli, “Mumbama nani?”"},{"book":"Yohane","chapter":"18","verse":"8","text":"Yesu kawalongela, “Tsaniwalongela nene iyo yuyo, ka mwombama nene, walekeni wano wangi woke.”"},{"book":"Yohane","chapter":"18","verse":"9","text":"Kalonga apfi ili aghala ghayalongile ghatimile, “Iwanu awala yungaile simwaghitse bae hata yumwe.”"},{"book":"Yohane","chapter":"18","verse":"10","text":"Kuya Simoni Petiri, tsakakala ne limaghe, kalisomola, kamsepula ghutwi lye kujilo imtumwa we Imtambika mkulu. Imtumwa ayo tsakakemighwa Malikusi."},{"book":"Yohane","chapter":"18","verse":"11","text":"Yesu kamlaghitsa Petiri, “Yuitsa limaghe lyako. Pfii ndeke kuchinwa ichikombe cha maghayo chayangaile Aba?”"},{"book":"Yohane","chapter":"18","verse":"12","text":"Kuya asikali na imbala wawo na iwabetetsi we Ing'anda ye Imulungu ya Wayahudi wamghogha Yesu, wamwoha,"},{"book":"Yohane","chapter":"18","verse":"13","text":"tanu wamghala kwa Anasi. Anasi tsakakala mkwe yake Kayafa, Kayafa tsakakala Imtambika mkulu mwaka ghula."},{"book":"Yohane","chapter":"18","verse":"14","text":"Kayafa iyo yuyula iyawalongele iwakulu we Wayahudi, ng'apfu imunu yumwe yafe kwaajili ye iwanu wose."},{"book":"Yohane","chapter":"18","verse":"15","text":"Simoni Petiri ne imwanang'ina yungi wamuwinza Yesu. Kwaapfila imwanang'ina yula yungi tsakamanyika ne Imtambika mkulu, apfo kengila hamwe na Yesu hachikuta che Iwatambika wakulu,"},{"book":"Yohane","chapter":"18","verse":"16","text":"lekeni Petiri kema kunze mwa libani. Kuya imwanang'ina yula yungi koya, kalonga na ipinga mbetetsi wa libani, kuya ipinga ayo kamlongela Petiri yengile."},{"book":"Yohane","chapter":"18","verse":"17","text":"Ipinga iyobetetsa libani kalonga na Petiri, “Apfi naghwe si imwanang'ina wa imunu yuno?”"},{"book":"Yohane","chapter":"18","verse":"18","text":"Kwaapfila tsakukala na chipfeghetsi, iwatumwa na iwabetetsi wabwina ghumoto, wang'ali wakota. Naye Petiri kema hamwe nawo, kota ghumoto."},{"book":"Yohane","chapter":"18","verse":"19","text":"Imtambika mkulu kamghutsa Yesu mbuli tsa iwanang'ina wake ne ghamalangulitso ghake."},{"book":"Yohane","chapter":"18","verse":"20","text":"Yesu kamwidika, “Nilonga mwatsimwatsi ne iwanu wose, ghamatsuwa ghose tsanilangulitsa mne tsing'anda tsa ukulombela na mne tsing'anda tse Imulungu, hawetinganila hamwe Wayahudi wose. Silongile bae ichinu chochose chinyelenyele."},{"book":"Yohane","chapter":"18","verse":"21","text":"Ule kwonighutsa nene? Waghutse yawanihulike. Waghutse chaniwalongele, womanya chanilongile.”"},{"book":"Yohane","chapter":"18","verse":"22","text":"Yesu hayalongile ghano, imbetetsi yumwe yemile habehi kamtsaba Yesu chibawo kalonga, “Ule umwidika apfi Imtambika mkulu?”"},{"book":"Yohane","chapter":"18","verse":"23","text":"Yesu kamwidika, “Ka nilonga ichinu chihile, uchilonge hambele he iwanu. Lekeni ka nongesa, ule kwonitowa?”"},{"book":"Yohane","chapter":"18","verse":"24","text":"Kuya Anasi kamghala Yesu kwa Kayafa Imtambika mkulu aku yang'ali kohighwa."},{"book":"Yohane","chapter":"18","verse":"25","text":"Simoni Petiri tsayang'ali kema baho kakota ghumoto, iwanu wangi wamghutsa, “Ambe naghwe pfipfila kwa imwanang'ina wa imunu yuno?”"},{"book":"Yohane","chapter":"18","verse":"26","text":"Imtumwa yumwe wa Imtambika mkulu, ndughu yake imunu yula iyasepulighwe lighutwi na Petiri kamghutsa, “Angu sikwonile naye mne mghunda we imibiki?”"},{"book":"Yohane","chapter":"18","verse":"27","text":"Petiri kabela keli, kalonga, “Bae.” Bahala jogholo keka."},{"book":"Yohane","chapter":"18","verse":"28","text":"Nemitondotondo Yesu tsakasolighwa mne ing'anda ya Kayafa kaghalighwa mne ing'anda ye imkulu wa Roma. Iwakulu we Wayahudi ng'awengile mng'anda, kwaapfila ng'awabamile wehe, ili wadahe kuchija ichijo che Ipasaka."},{"book":"Yohane","chapter":"18","verse":"29","text":"Pilato kalawa kunze kawaghutsa, “Apfi imunu yuno kana ghomba lyachi?”"},{"book":"Yohane","chapter":"18","verse":"30","text":"Wamwidika, “Ka ng'atendile totso tung'alekile kukughalila.”"},{"book":"Yohane","chapter":"18","verse":"31","text":"Pilato kawedika, “Msoleni mkamuhighe kwa ghamalaghitso ghenu.”"},{"book":"Yohane","chapter":"18","verse":"32","text":"Ilawila pfino ili tsitimile mbuli tsayalongile Yesu kulangusa katsokufatse."},{"book":"Yohane","chapter":"18","verse":"33","text":"Kuya Pilato kengila keli mng'anda, kamghutsa Yesu, “Apfi ghweghwe kwa Imndewa wa Wayahudi?”"},{"book":"Yohane","chapter":"18","verse":"34","text":"Yesu kamghutsa, “Agha ghaunighutsa ghalawa mghati mwako au iwanu wangi wakulongela mbuli tsangu?”"},{"book":"Yohane","chapter":"18","verse":"35","text":"Pilato kamwidika, “Apfi kwopfikitsa nene na Myahudi? Iwanu wako na iwatambika wako wakulu wakughala kuna nene. Angu utendile choni?”"},{"book":"Yohane","chapter":"18","verse":"36","text":"Yesu kalonga, “Undewa wangu si wa iisi ino bae, undewa wangu ung'awile wa iisi ino, iwatumighwa wangu wang'etowile na Wayahudi waleke kungogha. Bali undewa wangu si wa iisi ino!”"},{"book":"Yohane","chapter":"18","verse":"37","text":"Pilato kamghutsa, “Apfi ghweghwe kwa mndewa?”"},{"book":"Yohane","chapter":"18","verse":"38","text":"Pilato kamghutsa, “Ukweli chinu chachi?”"},{"book":"Yohane","chapter":"18","verse":"39","text":"Lekeni mne ichihendo chenu, nomlekelagha mwohighwa yumwe mne ghamatsuwa gha Ipasaka. Mwobama niwalekeleleni Imndewa wa Wayahudi?”"},{"book":"Yohane","chapter":"18","verse":"40","text":"Wakemelela, “Bae, si yuno bae! Twombama Baraba! Baraba tsaang'ali yoboka iwanu.”"}]}