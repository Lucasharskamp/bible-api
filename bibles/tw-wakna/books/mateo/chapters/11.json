{"data":[{"book":"Mateo","chapter":"11","verse":"1","text":"Yesu wiee nʼasuafo dumien no kasakyerɛ no, ofii hɔ kɔɔ nkurow a ɛbemmɛn no mu kɔkyerɛkyerɛɛ asɛm no."},{"book":"Mateo","chapter":"11","verse":"2","text":"Osuboni Yohane a saa bere no na ɔda afiase no tee anwonwade a Kristo reyɛ no, ɔsomaa nʼasuafo bebisaa no se,"},{"book":"Mateo","chapter":"11","verse":"3","text":"“Wo ne nea ɔreba no, anaa yɛnhwɛ ɔfoforo anim?”"},{"book":"Mateo","chapter":"11","verse":"4","text":"Yesu buaa wɔn se, “Monsan nkɔ nkɔka anwonwade a moahu ne nea moate nkyerɛ Yohane se,"},{"book":"Mateo","chapter":"11","verse":"5","text":"anifuraefo hu ade, mmubuafo nantew, akwatafo ho fi, asotifo te asɛm, na awufo nso nyan. Afei monka nkyerɛ no se, meka asɛmpa no kyerɛ ahiafo."},{"book":"Mateo","chapter":"11","verse":"6","text":"Monsan nka nkyerɛ no bio se, Nhyira ne wɔn a merento wɔn hintidua.”"},{"book":"Mateo","chapter":"11","verse":"7","text":"Yohane asuafo no kɔe no, Yesu fii ase kaa Yohane ho asɛm kyerɛɛ nnipadɔm no. Obisaa wɔn se, “Mokɔɔ sare so no, dɛn na mokɔɔ sɛ morekɔhwɛ? Sare a mframa rebɔ no?"},{"book":"Mateo","chapter":"11","verse":"8","text":"Anaa na mususuw sɛ mubehu ɔbarima bi a wahyehyɛ sɛ ɔhene ba te ahemfi?"},{"book":"Mateo","chapter":"11","verse":"9","text":"Anaa Onyankopɔn diyifo? Ɛno de, mereka akyerɛ mo se, nea muhuu no no sen odiyifo mpo."},{"book":"Mateo","chapter":"11","verse":"10","text":"Na saa Yohane yi na Kyerɛwsɛm no ka fa ne ho se,"},{"book":"Mateo","chapter":"11","verse":"11","text":"Nokware ni, nnipa a mmea awo wɔn nyinaa mu, obiara nni hɔ a wagye din sɛ Osuboni Yohane. Nanso nea ɔyɛ aketewa koraa wɔ Ɔsoro Ahenni mu no yɛ ɔkɛse sen no!"},{"book":"Mateo","chapter":"11","verse":"12","text":"Na efi bere a Osuboni Yohane fii ase kaa asɛmpa no, bɔɔ nkurɔfo asu de besi nnɛ no, Ɔsoro Ahenni no de tumi retrɛw na nnipadɔm a wɔn ani abere no refa no anuɔden so."},{"book":"Mateo","chapter":"11","verse":"13","text":"Ansa na Yohane rebɛba no, na adiyifo ne Mose mmara no aka ɔsoro ahenni no ho asɛm dedaw."},{"book":"Mateo","chapter":"11","verse":"14","text":"Sɛ mopɛ sɛ mote nea mereka no ase de a, Yohane no, ɔno ne Elia a adiyifo no hyɛɛ ne ho nkɔm se ɔbɛba no."},{"book":"Mateo","chapter":"11","verse":"15","text":"Nea ɔwɔ aso no, ontie!"},{"book":"Mateo","chapter":"11","verse":"16","text":"“Dɛn ho na metumi de nnɛmmafo yi atoto? Wɔte sɛ mmofra a wɔte baabi redi agoru. Ɔfa ka kyerɛ ɔfa se,"},{"book":"Mateo","chapter":"11","verse":"17","text":"“ ‘Yɛtoo anigye nnwom maa mo,"},{"book":"Mateo","chapter":"11","verse":"18","text":"Yohane bae a onnidi na ɔnnom no, wose, ‘Ɔwɔ honhommɔne.’"},{"book":"Mateo","chapter":"11","verse":"19","text":"Onipa Ba no bae a odidi na ɔnom no nso wose, ‘Monhwɛ odidifo ne ɔkɔwensani a ɔne towgyefo ne nnebɔneyɛfo fa nnamfo.’ Nanso nea efi Onyankopɔn nyansa mu ba no ma nokware da adi.”"},{"book":"Mateo","chapter":"11","verse":"20","text":"Afei, ofii ase kaa nkurow a ɔyɛɛ anwonwade ahorow wɔ hɔ nanso wɔansakra wɔn adwene no anim se,"},{"book":"Mateo","chapter":"11","verse":"21","text":"“Korasin, due! Betsaida, due! Anwonwade a meyɛɛ no mo mu no, sɛ meyɛɛ no Tiro ne Sidon a, anka ɛhɔfo no de awerɛhow ne ahonu asakra wɔn adwene dedaw."},{"book":"Mateo","chapter":"11","verse":"22","text":"Atemmuda no, asɛm a ɛbɛto wɔn no bɛsen nea ɛbɛto Tiro ne Sidon!"},{"book":"Mateo","chapter":"11","verse":"23","text":"Na wo Kapernaum, wopɛ sɛ woma wo ho so, nanso wɔbɛbrɛ wo ase de wo akɔ amanehunu kurom. Anwonwade a meyɛɛ no wo hɔ no, sɛ wɔyɛɛ no Sodom a, anka ɛda so wɔ hɔ besi nnɛ."},{"book":"Mateo","chapter":"11","verse":"24","text":"Mereka nokware akyerɛ mo se, atemmuda no, Tiro ne Sodom benya gyinabea pa asen mo!”"},{"book":"Mateo","chapter":"11","verse":"25","text":"Asɛnka no akyi, Yesu bɔɔ mpae se, “Agya, ɔsoro ne asase wura, meda wo ase sɛ woanna nokware no adi ankyerɛ wɔn a wosusuw sɛ wɔyɛ anyansafo, na mmom wodaa nokware no adi kyerɛɛ mmofra nkumaa."},{"book":"Mateo","chapter":"11","verse":"26","text":"Yiw, Agya, wopɛ mu na woma ɛbaa saa."},{"book":"Mateo","chapter":"11","verse":"27","text":"“Mʼagya no de nneɛma nyinaa ahyɛ me nsa. Obiara nnim Ɔba no gye Agya no nko ara. Na obiara nnim Agya no gye Ɔba no, ne wɔn a Ɔba no pɛ sɛ ɔda no adi kyerɛ wɔn."},{"book":"Mateo","chapter":"11","verse":"28","text":"“Mo a moayɛ adwuma abrɛ na moasoa nnesoa nyinaa, mommra me nkyɛn, na mɛma mo ahome."},{"book":"Mateo","chapter":"11","verse":"29","text":"Momfa me konnua nto mo ho so, na munsua me, efisɛ midwo na mebrɛ me ho ase koma mu, na mubenya ɔhome ama mo kra."},{"book":"Mateo","chapter":"11","verse":"30","text":"Efisɛ me konnua yɛ mmerɛw, na mʼadesoa yɛ hare.”"}]}