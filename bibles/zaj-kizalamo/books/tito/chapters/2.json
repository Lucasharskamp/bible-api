{"data":[{"book":"TITO","chapter":"2","verse":"1","text":"Ila gweye, Tito, kolondigwa ufundize gaja gali mmafundizo gali na mhiko."},{"book":"TITO","chapter":"2","verse":"2","text":"Wafundize wavyele wa kimbigalo waizuile, walumbe kuhishimilwa, na wawe na ng'hungwe. Wagangamale mnhamanila, mdinoge, na mkwazaganya."},{"book":"TITO","chapter":"2","verse":"3","text":"Vivija wafundize wavyele wa kitwanzi wakale mnzila imnogele Mulungu, sambiwawalonge wanhu vihile ama kuwa nyakadala wa ugimbi. Ila wawafundize wandele zao gaja ganogile."},{"book":"TITO","chapter":"2","verse":"4","text":"Wavyele wa kitwanzi wolondigwa wawafundize wandele zao wawanogele wambigalo zao na wana zao,"},{"book":"TITO","chapter":"2","verse":"5","text":"waizuile, wang'ale, wasang'hanike mkae zao, wawe na moyo unogile, na wawe wende ha wambigalo zao, giladi Usenga wa Mulungu sambiulongigwe vihile."},{"book":"TITO","chapter":"2","verse":"6","text":"Vivija walongeleni mkuwayalalila wamhale giladi waizuile."},{"book":"TITO","chapter":"2","verse":"7","text":"Gweye uwe ningo mkutenda vinhu vose vinogile. Mmafundizo gako, sambiuwe na uzenzeleganye, na usegeze kinyala."},{"book":"TITO","chapter":"2","verse":"8","text":"Fundiza ikweli giladi mafundo gako sambigawe na ving'hwaso, abaho munhu yoyose yondayakubeze yone kinyala, yawe bule kinhu chochose kihile cha kutulonga tweye."},{"book":"TITO","chapter":"2","verse":"9","text":"Wafundize nyakadala wawe wende ha wandewa zao na kuwanogeza mkila kinhu, sambiwaibamilile nao"},{"book":"TITO","chapter":"2","verse":"10","text":"ama kuwebila, ila walaguse kamba mazua gose hewo wanoga na wabule uzenzeleganye, giladi mnzila zose wagatende mafundo ga Mulungu Mkombola wetu goneke ganoga."},{"book":"TITO","chapter":"2","verse":"11","text":"Kwavija ngekewa ya Mulungu igala ukombola igubuligwa ha wanhu wose."},{"book":"TITO","chapter":"2","verse":"12","text":"Ngekewa hiyo yotufundiza kuleka kukala ukazi wa kumgevuza Mulungu, kuleka sulukila za muulumwengu, na kukala ukazi wa kuizuila, kuwa bule uzenzeleganye, na kumnogeza Mulungu muulumwengu uno."},{"book":"TITO","chapter":"2","verse":"13","text":"Kuno tobeta zua dimotezwe ditutamanila, kipigiti Mulungu wetu Mkulu na Mkombola wetu Yesu Kilisto vondayoneke na yenzi yake."},{"book":"TITO","chapter":"2","verse":"14","text":"Kailava mwenyego sama yetu tweye giladi yatukombole kulawa mmbuli zose zihile na kuwang'aliza wanhu zake sama yake mwenyego wawe na sulukila ya kutenda ganogile."},{"book":"TITO","chapter":"2","verse":"15","text":"Avo mbuli zino zizo zondaufundize. Uwagangamize wanhu na uwakomhokele na udaho wako wose. Sambiumuleke munhu yoyose yakuzabuze."}]}