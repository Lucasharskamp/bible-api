{"data":[{"book":"4 Mose","chapter":"25","verse":"1","text":"Hagi Israeli vene'nemo'za Sitimima seli nonkuma ome ki'za mani'ne'za, agafa hu'za Moapu a'nene monko'za hu'naze."},{"book":"4 Mose","chapter":"25","verse":"2","text":"Na'ankure ana a'nemo'za havi anumzazmire'ma kresramna nevu'za, Israeli vene'nea ke hazage'za anampina vu'za ne'zana ome nene'za, ana havi anumzantera zmarenare'za monora hunte'naze."},{"book":"4 Mose","chapter":"25","verse":"3","text":"Hagi ana nehu'za Peori agonafi Bali havi anumzante Israeli vahe'mo'za monora hunte'naze. Ana hazageno Ra Anumzamo'a tusi'a rimpahezmante'ne."},{"book":"4 Mose","chapter":"25","verse":"4","text":"Hagi Ra Anumzamo'a Mosesena asamino, Ama anazama nehaza vahe'mokizmi kva vahera zamavarenka Ra Anumzamo'na navuga vahe'mo'za nezmagesageta amate ome zamahe nefrinke'na Israeli vahera Narimpa aheozmantaneno."},{"book":"4 Mose","chapter":"25","verse":"5","text":"Hagi Mosese'a kema refako hu Israeli kva vahe'mokizmia amanage huno zamasmi'ne, Mago'magomota naga'tamifinti'ma Bali havi anumzante'ma Peori agonafima mono'ma hunte'nenaza veneneramina maka zamahe friho."},{"book":"4 Mose","chapter":"25","verse":"6","text":"Hagi Mosese'ene mika Israeli vahe'mo'za seli mono nomofo avuga zavinete'za zmasunku nehu'za negazageno, mago Israeli ne'mo'a Midieni ara naga'ama maninarega avreno vuno seli noma'afi ufre'ne."},{"book":"4 Mose","chapter":"25","verse":"7","text":"Hagi pristi ne' Aroni negeho Elieaza nemofo Finiesi'a ana vene a'enena negeno'a vahepintira atreno vuno karugru kevea azampi omenerino,"},{"book":"4 Mose","chapter":"25","verse":"8","text":"ana nera amage vuno seli noma'afi ufreno ana kevereti matevuno vemofona renkro huno a'mofona rimpa retragufene. Ana higeno Israeli vahepina ana knazamo'a vagare'ne."},{"book":"4 Mose","chapter":"25","verse":"9","text":"Hianagi ana knazamo'a 24 tauseni'a Israeli vahe ko zamahe fri'ne."},{"book":"4 Mose","chapter":"25","verse":"10","text":"Ra Anumzamo'a Mosesena anage huno asmi'ne,"},{"book":"4 Mose","chapter":"25","verse":"11","text":"Eleasa ne'mofo Finiasi pristi nagapinti ne'mo, Nagri narimpa haviza hu'zana eri fru hu'ne. Na'ankure agrira Nagri'ma hiankna huno rimpahegeno anara hianki'na, Israeli vahera mago'ane kanivea razmante'na zamahe ofrigahue."},{"book":"4 Mose","chapter":"25","verse":"12","text":"E'ina hu'negu antahio, Nagra agri'ene narimpa fru hu'na manisua huvempa kea hue."},{"book":"4 Mose","chapter":"25","verse":"13","text":"Hagi Finiasi enena huvempa huankino agripinti'ma forehu anante anante hu'zama esaza vahe'mo'za pristi eri'zana erigahaze. Na'ankure Israeli vahe'mokizmi kumima atrezmantesugu kumite nona huno mizase'ne."},{"book":"4 Mose","chapter":"25","verse":"14","text":"Hagi Midieni a' enema Israeli ne'ma ahefri'nea ne'mofo agi'a, Zimrikino Salu nemofo'e. Hagi Salu'a Simioni naga nofipina ugota kva nere."},{"book":"4 Mose","chapter":"25","verse":"15","text":"Hagi ana ne'mo'ma avreno vu'nea Midieni a'mofo agi'a Kozbikino, Zuri mofare. Hagi Zuri'a Midieni vahepina ugota hu'naza nagapinti ne' mani'ne."},{"book":"4 Mose","chapter":"25","verse":"16","text":"Anante Ra Anumzamo'a Mosesena asmino,"},{"book":"4 Mose","chapter":"25","verse":"17","text":"Midieni vahera ha' vahetami mani'nazanki zamahe friho."},{"book":"4 Mose","chapter":"25","verse":"18","text":"Na'ankure zamagra ha' vahetamimo'za hazaza hu'za reramatga hazageta, Peori agonarera havi anumzantera monora hunentazageno, anazanteku Finiasi'a keve'areti Midieni kva ne'mofo mofa Kozbina karugru regeno fri'ne."}]}