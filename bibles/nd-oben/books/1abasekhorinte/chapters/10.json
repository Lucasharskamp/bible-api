{"data":[{"book":"1 AbaseKhorinte","chapter":"10","verse":"1","text":"Ngoba, bazalwane, kangifuni ukuthi lingalazi iqiniso lokuthi okhokho babengaphansi kweyezi kanye lokuthi bonke badabula phakathi kolwandle."},{"book":"1 AbaseKhorinte","chapter":"10","verse":"2","text":"Bonke babhaphathizelwa kuMosi eyezini kanye lasolwandle."},{"book":"1 AbaseKhorinte","chapter":"10","verse":"3","text":"Bonke badla kudla kunye komoya"},{"book":"1 AbaseKhorinte","chapter":"10","verse":"4","text":"banatha okunathwayo kunye komoya, ngoba banatha edwaleni lomoya elalihamba labo, njalo lelodwala lalinguKhristu."},{"book":"1 AbaseKhorinte","chapter":"10","verse":"5","text":"Kodwa uNkulunkulu kathokozanga ngenengi labo, ngakho imizimba yabo yahlakazwa enkangala."},{"book":"1 AbaseKhorinte","chapter":"10","verse":"6","text":"Lezizinto zenzakala njengezibonelo, ukuba zisinqabele ekubekeni inhliziyo zethu ezintweni ezimbi njengalokhu abakwenzayo."},{"book":"1 AbaseKhorinte","chapter":"10","verse":"7","text":"Lingakhonzi izithombe, njengokwenziwa ngabanye babo; njengoba kulotshiwe ukuthi: “Abantu bahlala phansi badla, banatha, basukuma bagida.”10.7 U-Eksodasi 32.6"},{"book":"1 AbaseKhorinte","chapter":"10","verse":"8","text":"Akumelanga sihlobonge njengokwenziwa ngabanye babo, njalo ngosuku olulodwa kwafa abazinkulungwane ezingamatshumi amabili lantathu."},{"book":"1 AbaseKhorinte","chapter":"10","verse":"9","text":"Akumelanga silinge uKhristu njengokwenziwa ngabanye babo, babulawa zinyoka."},{"book":"1 AbaseKhorinte","chapter":"10","verse":"10","text":"Lingakhononi, njengokwenziwa ngabanye babo, babulawa yingilosi ebhubhisayo."},{"book":"1 AbaseKhorinte","chapter":"10","verse":"11","text":"Izinto lezi zenzakala kubo njengezibonelo njalo zalotshwa njengezixwayiso kithi, osekufike kubo ukugcwaliseka kwezikhathi."},{"book":"1 AbaseKhorinte","chapter":"10","verse":"12","text":"Ngakho nxa licabanga ukuthi limi liqinile, qaphelani ukuba lingawi."},{"book":"1 AbaseKhorinte","chapter":"10","verse":"13","text":"Akulazilingo ezilehleleyo ngaphandle kokwejayelekileyo ebantwini. Njalo uNkulunkulu uthembekile; akayikuvumela ukuba lilingwe ngokwedlula lokho elingakumela. Kodwa lapho lilingwa, uzalinika indlela yokuphunyuka ukuze limelane lakho."},{"book":"1 AbaseKhorinte","chapter":"10","verse":"14","text":"Ngakho-ke, bangane bami abathandekayo, balekelani ukukhonza izithombe."},{"book":"1 AbaseKhorinte","chapter":"10","verse":"15","text":"Ngikhuluma labantu abalengqondo; zenzeleni esenu isinqumo ngalokho engikutshoyo."},{"book":"1 AbaseKhorinte","chapter":"10","verse":"16","text":"Konje inkezo yokubonga esiyibongelayo kayisikuhlanganyela egazini likaKhristu na? Lesinkwa esisihlephunayo kasisisokuhlanganyela emzimbeni kaKhristu na?"},{"book":"1 AbaseKhorinte","chapter":"10","verse":"17","text":"Njengoba kulesinkwa sinye, thina abanengi, singumzimba munye, ngoba sonke sihlanganyela lesosinkwa sinye."},{"book":"1 AbaseKhorinte","chapter":"10","verse":"18","text":"Khumbulani abantu bako-Israyeli: Kakusikho yini ukuthi labo abadla imihlatshelo balokuhlanganyela e-alithareni na?"},{"book":"1 AbaseKhorinte","chapter":"10","verse":"19","text":"Pho ngitsho ukuthi umhlatshelo onikelwe esithombeni uyilutho, loba ukuthi isithombe siyilutho na?"},{"book":"1 AbaseKhorinte","chapter":"10","verse":"20","text":"Hatshi, kodwa imihlatshelo yabangakholwayo inikelwa emadimonini hatshi kuNkulunkulu, njalo kangifuni ukuba libe ngabahlanganyela lamadimoni."},{"book":"1 AbaseKhorinte","chapter":"10","verse":"21","text":"Kalingeke linathe inkezo yeNkosi lenkezo yamadimoni njalo, alingeke libe lokuhlanganyela etafuleni yeNkosi lasetafuleni yamadimoni."},{"book":"1 AbaseKhorinte","chapter":"10","verse":"22","text":"Sizama ukuvusa umona weNkosi na? Kambe silamandla kulayo na?"},{"book":"1 AbaseKhorinte","chapter":"10","verse":"23","text":"“Ngilelungelo lokwenza loba yini,” kodwa akusizinto zonke ezilosizo. “Ngilelungelo lokwenza loba yini,” kodwa akusizinto zonke ezakhayo."},{"book":"1 AbaseKhorinte","chapter":"10","verse":"24","text":"Akulamuntu omele azidingele okuhle, kodwa okuhle kwabanye."},{"book":"1 AbaseKhorinte","chapter":"10","verse":"25","text":"Dlanini konke okuthengiswa lapho okuthengiswa khona inyama kungekho kubuza imibuzo yesazela,"},{"book":"1 AbaseKhorinte","chapter":"10","verse":"26","text":"ngoba, “Umhlaba ngokaThixo, lakho konke okukuwo.”10.26 AmaHubo 24.1"},{"book":"1 AbaseKhorinte","chapter":"10","verse":"27","text":"Nxa omunye wabangakholwayo elibizela ukudla njalo lifuna ukuhamba, dlanini loba kuyini okubekwe phambi kwenu kungekho kubuza imibuzo yesazela."},{"book":"1 AbaseKhorinte","chapter":"10","verse":"28","text":"Kodwa nxa omunye esithi kini, “Lokhu kunikelwe njengomhlatshelo,” lokho-ke lingakudli, ngenxa yomuntu lowo olitshelileyo langenxa yesazela,"},{"book":"1 AbaseKhorinte","chapter":"10","verse":"29","text":"ngitsho isazela salowomuntu, hatshi esenu. Kungani ukukhululeka kwami kumele kwahlulelwe ngesazela somunye na?"},{"book":"1 AbaseKhorinte","chapter":"10","verse":"30","text":"Nxa ngihlanganyela ekudleni ngokubonga, kungani ngisolwa ngolutho engilubongela iNkosi na?"},{"book":"1 AbaseKhorinte","chapter":"10","verse":"31","text":"Ngakho ingabe liyadla kumbe liyanatha, loba kuyikuphi elikwenzayo, kwenzeleni udumo lukaNkulunkulu."},{"book":"1 AbaseKhorinte","chapter":"10","verse":"32","text":"Lingakhubekisi muntu, loba kungamaJuda, amaGrikhi loba ibandla likaNkulunkulu,"},{"book":"1 AbaseKhorinte","chapter":"10","verse":"33","text":"lalapho ngizama ukuthokozisa abantu bonke ngezindlela zonke. Ngoba kangidingi okuhle kwami, kodwa okuhle kwabanengi, ukuze basindiswe."}]}