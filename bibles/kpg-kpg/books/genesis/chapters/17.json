{"data":[{"book":"Genesis","chapter":"17","verse":"1","text":"Di madagoaa Abram ne matiwa maa hiwa ono ngadau, gei Dimaadua ga haga gida gi mee ga helekai, “Au go di God Koia e Aamua. Hagalongo mai, heia nia mee ala e donu i nia madagoaa huogodoo."},{"book":"Genesis","chapter":"17","verse":"2","text":"Au gaa hai dagu hagababa adu gi di goe ge e gowadu gi di goe do hagadili gi dogologo.”"},{"book":"Genesis","chapter":"17","verse":"3","text":"Abram ga bala gi lala gii tugi ono hadumada i di gelegele, gei God ga helekai,"},{"book":"Genesis","chapter":"17","verse":"4","text":"“Au e hai di hagababa deenei adu gi di goe: Au e hagababa bolo goe gaa hai tamana madua ni nia henua e logo."},{"book":"Genesis","chapter":"17","verse":"5","text":"Do ingoo la ga hagalee hai bolo Abram, gaa hai bolo Abraham17.5 Di ingoo Abraham i nnelekai Hebrew le e hai dono lee be telekai Tamana o nia henua e logo, idimaa Au gaa hai goe tamana madua ni nia henua e logo.17.5 Romans 4.17"},{"book":"Genesis","chapter":"17","verse":"6","text":"Au ga gowadu gi di goe do hagadili gi dogologowaahee, digaula gaa hai nia king. Do hagadili ga dogologowaahee gaa hai nia henua llauehe."},{"book":"Genesis","chapter":"17","verse":"7","text":"Au ga daahi dagu hagababa adu gi di goe mo do hagadili i di adu dangada dela maalia gii hai di hagababa dono hagaodi ai. Au gaa hai di God ni oou, ge di God labelaa ni do hagadili.17.7 Luke 1.55"},{"book":"Genesis","chapter":"17","verse":"8","text":"Au ga gowadu gi di goe mo do hagadili tenua deenei dela e noho iei goe dolomeenei gei goe tangada mai i daha. Tenua o Canaan hagatau gaa hai tenua ni oou mo do hagadili gaa hana hua beelaa, gei Au gaa hai di God ni digaula.”17.8 Nnegau 7.5"},{"book":"Genesis","chapter":"17","verse":"9","text":"Gei God ga duudagi ana helekai gi Abraham, “Goe e hai gii baba di daudali di hagababa deenei i tau mehanga, goe mo do hagadili gi muli."},{"book":"Genesis","chapter":"17","verse":"10","text":"Goe mo do hagadili e hai gii baba ngaadahi bolo e sirkumsais nia daane huogodoo ala i godou lodo.17.10 Nnegau 7.8; Romans 4.11"},{"book":"Genesis","chapter":"17","verse":"11-12","text":"Tugi dolomeenei gaa hana, gei goodou gi sirkumsais nia dama daane ma ga dagi walu nadau laangi, ngaadahi mo nia hege ma ga haanau i godou guongo, mono hege ala ne hui go goodou i digau mai i daha. Deenei le e haga modongoohia bolo ma iai di hagababa i tadau mehanga."},{"book":"Genesis","chapter":"17","verse":"13","text":"Tangada nei mo tangada nei la gi sirkumsais, deenei le e hai di haga modongoohia i godou huaidina bolo dagu hagababa adu gi di goe la dono hagaodi ai."},{"book":"Genesis","chapter":"17","verse":"14","text":"Taane dela digi sirkumsais la ga hagalee dugu ko Au bolo mee tangada ni aagu, idimaa mee digi daahia dagu hagababa ne hai i mau mehanga.”"},{"book":"Genesis","chapter":"17","verse":"15","text":"God ga helekai labelaa gi Abraham, “Goe guu lawa hudee gahia doo lodo bolo Sarai, dolomeenei gaa hana gi muli di ingoo o maa go Sarah.17.15 Di ingoo Sarah i nnelekai Hebrew dono hadinga bolo Tama ahina di King"},{"book":"Genesis","chapter":"17","verse":"16","text":"Au ga haga maluagina a mee, gei Au ga gowadu gi di goe dau dama daane mai i mee. Au ga haga maluagina a mee i mee gaa hai tinana ni nia henua e logo, nia king e kila aga mai i dono hagadili.”"},{"book":"Genesis","chapter":"17","verse":"17","text":"Abraham gaa bala loo gi lala, ono hadumada guu tale gi di gelegele, ga daamada ga gadagada i ana maanadu boloo, “Taane le e mee di hai dana dama, gei mee gu madua guu lau ono ngadau? Sarah e mee di hai dana dama, gei mee gu matiwa ono ngadau?”"},{"book":"Genesis","chapter":"17","verse":"18","text":"Gei mee ga heeu gi God, “Goe e aha dela hagalee dugu a Ishmael gii kae di mogobuna e hai mee gi agu mee?”"},{"book":"Genesis","chapter":"17","verse":"19","text":"Gei God ga helekai, “Deeai, doo lodo go Sarah ga haanau dana dama daane, gei goe gaa gahi di ingoo o maa go Isaac.17.19 Di ingoo Isaac i nnelekai Hebrew dono hadinga bolo Mee e gadagada Au ga daahi dagu hagababa ang gi mee mo dono hagadili gaa hana hua beelaa, gaa hai di hagababa dono hagaodi ai."},{"book":"Genesis","chapter":"17","verse":"20","text":"Au gu longono dau dangi mai gi di au i Ishmael, gei Au ga haga maluagina a mee mo di wanga gi mee nia dama e logo, gei gi dogologo labelaa dono hagadili. Mee gaa hai tamana ni nia dama daane king dilongoholu maa lua, gei Au gaa hai dagu henua damana mai i dono hagadili."},{"book":"Genesis","chapter":"17","verse":"21","text":"Gei Au ga daahi dagu hagababa gi dau dama daane go Isaac, dela ga haanau mai go Sarah i di madagoaa beenei i di ngadau dela i golo.”"},{"book":"Genesis","chapter":"17","verse":"22","text":"God gaa lawa loo ana helehelekai gi Abraham, gei Mee ga hagatanga i mee."},{"book":"Genesis","chapter":"17","verse":"23","text":"Di laangi hua deelaa, gei Abraham gu hagalongo gi God, gu sirkumsais dana dama daane go Ishmael mo nia daane huogodoo ala i dono hale, ngaadahi mo nia hege ala ne haanau i dono guongo mo ana hege ala ne hui."},{"book":"Genesis","chapter":"17","verse":"24","text":"Abraham gu matiwa maa hiwa ono ngadau i dono sirkumsais."},{"book":"Genesis","chapter":"17","verse":"25","text":"Gei dana dama daane go Ishmael la gu madangaholu maa dolu ono ngadau."},{"book":"Genesis","chapter":"17","verse":"26","text":"Meemaa dogolua ne sirkumsais i di laangi e dahi,"},{"book":"Genesis","chapter":"17","verse":"27","text":"ngaadahi mo nia hege huogodoo a Abraham."}]}