{"data":[{"book":"Žalmy","chapter":"27","verse":"1","text":"Davidův. Hospodin světlo mé a spasení mé, kohož se budu báti? Hospodin síla života mého, kohož se budu strašiti?"},{"book":"Žalmy","chapter":"27","verse":"2","text":"Útok učinivše na mne zlostníci, k sežrání těla mého, protivníci moji a nepřátelé moji, sami se potkli a padli."},{"book":"Žalmy","chapter":"27","verse":"3","text":"Protož byť i stany své proti mně rozbili, nebude se lekati srdce mé; byť se pozdvihla proti mně i válka, na toť se já spouštím."},{"book":"Žalmy","chapter":"27","verse":"4","text":"Jedné věci žádal jsem od Hospodina, téť vždy hledati budu: Abych přebýval v domě Hospodinově po všecky dny života svého, a spatřoval okrasu Hospodinovu, a zpytoval v chrámě jeho."},{"book":"Žalmy","chapter":"27","verse":"5","text":"Nebo tu mne ukryje v stánku svém, v den zlý schová mne v skrýši stanu svého, a na skálu vyzdvihne mne."},{"book":"Žalmy","chapter":"27","verse":"6","text":"A tak vyvýšena bude hlava má nad nepřátely mými, kteříž mne obklíčili; i budu obětovati v stánku jeho oběti plésání, prozpěvovati a chvály vzdávati budu Hospodinu."},{"book":"Žalmy","chapter":"27","verse":"7","text":"Slyš mne, Hospodine, hlasem volajícího, a smiluj se nade mnou, i vyslyš mne."},{"book":"Žalmy","chapter":"27","verse":"8","text":"O tobě přemýšlí srdce mé, že velíš, řka: Hledejte tváři mé, a protož tváři tvé, Hospodine, hledati budu."},{"book":"Žalmy","chapter":"27","verse":"9","text":"Neskrývejž tváři své přede mnou, aniž zamítej v hněvě služebníka svého; spomožení mé býval jsi, neopouštěj mne, aniž se mne zhošťuj, Bože spasení mého."},{"book":"Žalmy","chapter":"27","verse":"10","text":"Ačkoli otec můj a matka má mne opustili, Hospodin však mne k sobě přivine."},{"book":"Žalmy","chapter":"27","verse":"11","text":"Vyuč mne, Hospodine, cestě své, a veď mne po stezce přímé pro ty, jenž mne střehou."},{"book":"Žalmy","chapter":"27","verse":"12","text":"Nevydávejž mne líbosti protivníků mých, neboť by ostáli proti mně svědkové lživí, i ten, jenž dýše ukrutností."},{"book":"Žalmy","chapter":"27","verse":"13","text":"Bychť nevěřil, že užívati budu dobroty Hospodinovy v zemi živých, nikoli bych neostál."},{"book":"Žalmy","chapter":"27","verse":"14","text":"Očekávejž na Hospodina, posilň se, a onť posilní srdce tvého; protož očekávej na Hospodina."}]}