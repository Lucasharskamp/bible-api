{"data":[{"book":"UMatewu","chapter":"22","verse":"1","text":"UJesu wakhuluma kubo njalo ngemizekeliso wathi:"},{"book":"UMatewu","chapter":"22","verse":"2","text":"“Umbuso wezulu unjengenkosi eyalungisela indodana yayo idili lomthimba."},{"book":"UMatewu","chapter":"22","verse":"3","text":"Yathuma izinceku zayo kulabo ababenxusiwe edilini ukuba beze kodwa bala ukuza."},{"book":"UMatewu","chapter":"22","verse":"4","text":"Yaphinda yathuma ezinye izinceku yathi, ‘Batsheleni labo abanxusiweyo ukuthi sengililungisile idili. Ngihlabe inkabi lenkomo ezinonisiweyo, konke sekulungile. Wozani edilini lomthimba.’"},{"book":"UMatewu","chapter":"22","verse":"5","text":"Kodwa kabakunanzanga lokho, bazihambela, omunye waya ensimini yakhe, omunye emsebenzini wakhe."},{"book":"UMatewu","chapter":"22","verse":"6","text":"Abanye bazibamba izinceku zayo, bazihlukuluza bazibulala."},{"book":"UMatewu","chapter":"22","verse":"7","text":"Inkosi yathukuthela. Yathumela impi yayo yababhuqa labobabulali yatshisa idolobho labo."},{"book":"UMatewu","chapter":"22","verse":"8","text":"Yasisithi ezincekwini zayo, ‘Idili lomthimba selilungile kodwa labo engibanxusileyo bebengasafanele ukuza."},{"book":"UMatewu","chapter":"22","verse":"9","text":"Hambani liye emahlanganweni ezindlela linxuse loba ngubani elimbonayo.’"},{"book":"UMatewu","chapter":"22","verse":"10","text":"Ngakho izinceku zangena ezitaladini zabutha bonke abantu ezababonayo, abalungileyo lababi, indlu yomthimba yagcwala izethekeli."},{"book":"UMatewu","chapter":"22","verse":"11","text":"Kodwa kwathi inkosi ingena ukuzabona izethekeli, yananzelela khonapho indoda eyeyingavunulanga izigqoko zomthimba."},{"book":"UMatewu","chapter":"22","verse":"12","text":"Yabuza yathi, ‘Mngane, ungene njani lapha ungelazigqoko zomthimba?’ Indoda yatsha amathe."},{"book":"UMatewu","chapter":"22","verse":"13","text":"Inkosi yasitshela izinceku zayo yathi, ‘Mbopheni izandla lezinyawo limphosele ngaphandle ebumnyameni, lapho okuzakuba khona ukukhala lokugedla kwamazinyo.’"},{"book":"UMatewu","chapter":"22","verse":"14","text":"Ngoba banengi ababiziweyo kodwa balutshwana abakhethiweyo.”"},{"book":"UMatewu","chapter":"22","verse":"15","text":"Lapho-ke abaFarisi basuka baphuma bayaceba ukuthi bambambe ngamazwi akhe."},{"book":"UMatewu","chapter":"22","verse":"16","text":"Bathuma abafundi babo kuye behamba lamaHerodiya. Bathi, “Mfundisi, siyazi ukuthi uyindoda eqotho lokuthi ufundisa indlela kaNkulunkulu ngokweqiniso. Kawusuye uthathekile ngoba kawulani lokuthi bangobani."},{"book":"UMatewu","chapter":"22","verse":"17","text":"Sitshele-ke, uthini ngalokhu? Kusemthethweni na ukuthela kuKhesari kumbe hatshi?”"},{"book":"UMatewu","chapter":"22","verse":"18","text":"UJesu ngokwazi inhloso yabo embi wathi, “Lina bazenzisi, lenzani lizama ukungithiya na?"},{"book":"UMatewu","chapter":"22","verse":"19","text":"Ake lingitshengise uhlamvu lwemali okuthelwa ngayo.” Bamlethela idenari,"},{"book":"UMatewu","chapter":"22","verse":"20","text":"wasebabuza wathi, “Ngumfanekiso kabani lo? Njalo luphawu lukabani lolu?”"},{"book":"UMatewu","chapter":"22","verse":"21","text":"Baphendula bathi, “NgokukaKhesari.”"},{"book":"UMatewu","chapter":"22","verse":"22","text":"Bathi besizwa lokhu bamangala. Ngakho basuka kuye bahamba."},{"book":"UMatewu","chapter":"22","verse":"23","text":"Ngalelolanga abaSadusi, abathi kakukho ukuvuka kwabafileyo, beza kuye belombuzo."},{"book":"UMatewu","chapter":"22","verse":"24","text":"Bathi, “Mfundisi, uMosi wasitshela wathi, nxa indoda ingafa ingazalanga mntwana, umfowabo kamthathe umfelokazi amzalele abantwana."},{"book":"UMatewu","chapter":"22","verse":"25","text":"Kwakulabafowabo abayisikhombisa phakathi kwethu. Wathatha owakuqala wasesifa, kwathi ngoba engazuzanga mntwana watshiyela umkakhe umfowabo."},{"book":"UMatewu","chapter":"22","verse":"26","text":"Kwaphinda lokho kowesibili lowesithathu njalo kwaze kwaba ngowesikhombisa."},{"book":"UMatewu","chapter":"22","verse":"27","text":"Ekucineni wafa lowomfazi."},{"book":"UMatewu","chapter":"22","verse":"28","text":"Pho-ke, ekuvukeni kwabafileyo uzakuba ngumkabani phakathi kwabayisikhombisa njengoba bonke babemthethe?”"},{"book":"UMatewu","chapter":"22","verse":"29","text":"UJesu waphendula wathi, “Liyalahleka ngoba kaliyazi imibhalo lamandla kaNkulunkulu."},{"book":"UMatewu","chapter":"22","verse":"30","text":"Ekuvukeni kwabafileyo abantu kabayikuthatha loba bendiswe; bazakuba njengezingilosi ezulwini."},{"book":"UMatewu","chapter":"22","verse":"31","text":"Kodwa mayelana lokuvuka kwabafileyo, kalibalanga yini lokho uNkulunkulu akutsho kini ukuthi,"},{"book":"UMatewu","chapter":"22","verse":"32","text":"‘NginguNkulunkulu ka-Abhrahama, uNkulunkulu ka-Isaka loNkulunkulu kaJakhobe’22.32 U-Eksodasi 3.6? KasuNkulunkulu wabafileyo kodwa owabaphilayo.”"},{"book":"UMatewu","chapter":"22","verse":"33","text":"Kwathi amaxuku abantu esizwa lokhu amangaliswa yikufundisa kwakhe."},{"book":"UMatewu","chapter":"22","verse":"34","text":"AbaFarisi sebezwile ukuthi uJesu wayesebathulisile abaSadusi, bahlangana ndawonye."},{"book":"UMatewu","chapter":"22","verse":"35","text":"Omunye wabo owayeyisazi somthetho wamlinga ngombuzo wathi,"},{"book":"UMatewu","chapter":"22","verse":"36","text":"“Mfundisi, yiwuphi umlayo omkhulu kulayo yonke eMthethweni?”"},{"book":"UMatewu","chapter":"22","verse":"37","text":"UJesu waphendula wathi, “ ‘Thanda iNkosi uNkulunkulu wakho ngenhliziyo yakho yonke langomphefumulo wakho wonke langengqondo yakho yonke.’22.37 UDutheronomi 6.5"},{"book":"UMatewu","chapter":"22","verse":"38","text":"Yiwo owokuqala njalo odlula yonke imilayo."},{"book":"UMatewu","chapter":"22","verse":"39","text":"Owesibili unjengawo: ‘Thanda umakhelwane wakho njengoba uzithanda wena.’22.39 ULevi 19.18"},{"book":"UMatewu","chapter":"22","verse":"40","text":"Wonke uMthetho labaPhrofethi kweyeme kuyonale imilayo emibili.”"},{"book":"UMatewu","chapter":"22","verse":"41","text":"Kwathi abaFarisi behlangene ndawonye uJesu wababuza wathi,"},{"book":"UMatewu","chapter":"22","verse":"42","text":"“Licabangani ngoKhristu? Uyindodana kabani?”"},{"book":"UMatewu","chapter":"22","verse":"43","text":"Wathi kubo, “Kungani pho uDavida wathi ekhuluma ngoMoya umbiza athi ‘Nkosi’? Ngoba uthi,"},{"book":"UMatewu","chapter":"22","verse":"44","text":"‘INkosi yathi eNkosini yami:"},{"book":"UMatewu","chapter":"22","verse":"45","text":"Pho, nxa uDavida esithi kuye, ‘Nkosi,’ angaba yindodana yakhe njani?”"},{"book":"UMatewu","chapter":"22","verse":"46","text":"Kakho loyedwa owaba lelizwi lokumphendula. Kwathi-ke kusukela ngalolosuku kakho owaqunga isibindi sokumbuza eminye imibuzo."}]}