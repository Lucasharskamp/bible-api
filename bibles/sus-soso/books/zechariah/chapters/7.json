{"data":[{"book":"Zechariah","chapter":"7","verse":"1","text":"Dariyusi xa mangɛya ɲɛ naani nde, Kisilewi kike solomanaani nde, xi naani nde lɔxɔɛ, Alatala naxa masenyi ti Annabi Sakari bɛ."},{"book":"Zechariah","chapter":"7","verse":"2","text":"Betelikae nu bara Sareseri nun Regemi Meleki nun e xa mixie xɛɛ Alatala maxandide."},{"book":"Zechariah","chapter":"7","verse":"3","text":"E man xa Mangɛ Alatala xa sɛrɛxɛdubɛe, naxee nu na hɔrɔmɔbanxi kui, a nun namiɲɔnmɛe maxɔrin, «Muxu lan muxu xa muxu wa xui ramini kike suuli nde ra, muxu xa sunyi suxu alɔ muxu a rabaxi ɲɛ wuyaxie ra ki naxɛ?»"},{"book":"Zechariah","chapter":"7","verse":"4","text":"Mangɛ Alatala naxa masenyi ti n bɛ yi ki,"},{"book":"Zechariah","chapter":"7","verse":"5","text":"«Ɲama nun sɛrɛxɛdubɛe maxɔrin n bɛ, ‹Wo to nu sunyi suxuma sunnunyi kui na kike suuli ndee nun na kike solofere ndee ɲɛ tongo solofere bun ma, wo nu sunma n tan nan bɛ?"},{"book":"Zechariah","chapter":"7","verse":"6","text":"Wo to nu wo dɛgema nun wo wo minma, wo mu a rabaxi wo yɛtɛ xa bɛ?"},{"book":"Zechariah","chapter":"7","verse":"7","text":"Alatala mu na masenyi mɔɔli ti a xa namiɲɔnmɛ singee saabui xa ra, Darisalamu nun a rabilinyi nu sabatixi bɔɲɛsa kui tɛmui naxɛ? Na tɛmui, mixie nu na Negewi nun Sefela bɔxi ma.›»"},{"book":"Zechariah","chapter":"7","verse":"8","text":"Alatala naxa masenyi ti Annabi Sakari bɛ yi ki,"},{"book":"Zechariah","chapter":"7","verse":"9","text":"«Mangɛ Alatala xa masenyi nan ya: ‹Wo xa kiiti sa tinxinyi kui. Wo xa hinnɛ wo boore ra kinikini kui."},{"book":"Zechariah","chapter":"7","verse":"10","text":"Wo naxa kaaɲɛ ginɛe, kiridie, bɔxi xɔɲɛe, nun setaree tɔɔrɔ. Wo naxa natɛ ɲaaxi tongo wo bɔɲɛ kui wo booree xa fe ra.›"},{"book":"Zechariah","chapter":"7","verse":"11","text":"Kɔnɔ e mu tin na masenyi ra, e naxa e kobe so, e mu e tuli mati na ra."},{"book":"Zechariah","chapter":"7","verse":"12","text":"E bɔɲɛe naxa xɔrɔxɔ alɔ diyaman, e naxa tondi Mangɛ Alatala xa sɛriyɛ suxude, a Xaxili Sɛniyɛnxi nu bara naxan nasanba namiɲɔnmɛ singee ma. Na nan a ra Mangɛ Alatala naxa xɔnɔ e ma a belebele ra."},{"book":"Zechariah","chapter":"7","verse":"13","text":"A to e xili, e naxa tondi a xui suxude. Yakɔsi, xa e tan bara a xili, a mu e xa maxandi suxuma de.» Mangɛ Alatala xa masenyi nan ya,"},{"book":"Zechariah","chapter":"7","verse":"14","text":"«N e rayensen nɛ sie birin ya ma e mu naxee kolon. E to keli e xa bɔxi ma, dɛnnaxɛ nu bara rabɛɲin, mixi yo mu dangima dɛnnaxɛ, mixi yo mu sigama dɛnnaxɛ. Bɔxi fanyi findi gbaloe bɔxi ra e tan nan saabui ra.»"}]}