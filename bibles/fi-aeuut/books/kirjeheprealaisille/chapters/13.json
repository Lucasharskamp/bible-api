{"data":[{"book":"Kirje heprealaisille","chapter":"13","verse":"1","text":"Rakastakaa toisianne kuin saman perheen lapset."},{"book":"Kirje heprealaisille","chapter":"13","verse":"2","text":"Osoittakaa vieraanvaraisuutta, sillä muutamat ovat tietämättään saaneet pitää enkeleitä vierainaan."},{"book":"Kirje heprealaisille","chapter":"13","verse":"3","text":"Älkää unohtako vankeja! Kärsikää heidän kanssaan niin kuin olisitte itse vankilassa. Surkaa yhdessä niiden kanssa, jotka saavat osakseen huonoa kohtelua – tiedättehän miltä se heistä tuntuu."},{"book":"Kirje heprealaisille","chapter":"13","verse":"4","text":"Pitäkää kunniassa avioliittonne ja sitä solmittaessa tekemänne lupaukset ja eläkää puhtaasti. Jumala tuomitsee kaikki avionrikkojat ja muut moraalittomat ihmiset."},{"book":"Kirje heprealaisille","chapter":"13","verse":"5","text":"Älkää olko rahanahneita – tyytykää siihen, mitä teillä on. Onhan Jumala sanonut: »Minä en koskaan hylkää enkä jätä sinua.»"},{"book":"Kirje heprealaisille","chapter":"13","verse":"6","text":"Siksi voimme sanoa turvallisina: »Minun auttajani on Herra. En pelkää mitään, mitä ihminen voi minulle tehdä.»"},{"book":"Kirje heprealaisille","chapter":"13","verse":"7","text":"Muistakaa johtajianne, jotka ovat opettaneet teille Jumalan sanaa. Ajatelkaa, miten paljon hyvää he ovat saaneet elämässään aikaan, ja luottakaa tekin Herraan samalla tavoin kuin he."},{"book":"Kirje heprealaisille","chapter":"13","verse":"8","text":"Jeesus Kristus on sama eilen, tänään ja ikuisesti."},{"book":"Kirje heprealaisille","chapter":"13","verse":"9","text":"Älkää siksi antautuko uusien, outojen oppien lumoihin. Tehän saatte hengellisen voimanne lahjana Jumalalta, eikä teidän tarvitse etsiä sitä noudattamalla tiettyjä ruokamääräyksiä. Tällaisesta ei ole ollut mitään hyötyä niille, jotka ovat sitä yrittäneet."},{"book":"Kirje heprealaisille","chapter":"13","verse":"10","text":"Risti, jolla Kristus uhrattiin, on meidän alttarimme. Tästä uhrista ei ole apua niille, jotka yhä yrittävät pelastua lakeja noudattamalla."},{"book":"Kirje heprealaisille","chapter":"13","verse":"11","text":"Juutalaisten lakien mukaanhan ylipappi toi uhrieläinten veren temppelin kaikkeinpyhimpään uhrina synnistä. Eläinten ruumiit poltettiin sen jälkeen kaupungin ulkopuolella."},{"book":"Kirje heprealaisille","chapter":"13","verse":"12","text":"Siksi Jeesuskin kärsi ja kuoli kaupungin ulkopuolella puhdistaakseen meidät omalla verellään."},{"book":"Kirje heprealaisille","chapter":"13","verse":"13","text":"Myös meidän on mentävä porttien ulkopuolelle ja kärsittävä Kristuksen kanssa muiden pilkkaa."},{"book":"Kirje heprealaisille","chapter":"13","verse":"14","text":"Tämä maailma ei ole kotimme. Me odotamme pääsyä ikuiseen taivaan kotiin."},{"book":"Kirje heprealaisille","chapter":"13","verse":"15","text":"Jeesuksen tähden voimme aina uhrata kiitosuhria Jumalalle siten, että kerromme toisille, miten ihmeellinen hän on."},{"book":"Kirje heprealaisille","chapter":"13","verse":"16","text":"Älkää unohtako tehdä hyvää ja jakaa omastanne puutetta kärsiville, sillä sellaisista uhreista Jumala pitää!"},{"book":"Kirje heprealaisille","chapter":"13","verse":"17","text":"Totelkaa hengellisiä johtajianne ja tehkää heidän neuvonsa mukaan. Jumala on pannut heidät teidän sielunne vartijoiksi, ja he ovat hänelle vastuussa työstään. Eläkää niin, että heillä on kerrottavana Herralle teistä iloisia eikä suinkaan murheellisia uutisia, joista itsekin kärsisitte."},{"book":"Kirje heprealaisille","chapter":"13","verse":"18","text":"Rukoilkaa meidän puolestamme, sillä omatuntomme on puhdas ja tahdomme sen myös säilyvän puhtaana."},{"book":"Kirje heprealaisille","chapter":"13","verse":"19","text":"Toivon teidän rukoilevan nyt erityisesti sitä, että pääsisin mitä pikimmin takaisin luoksenne."},{"book":"Kirje heprealaisille","chapter":"13","verse":"20,21","text":"Toivon vielä, että rauhan Jumala, joka herätti Herran Jeesuksen kuolleista, antaisi teille kaiken, mitä tarvitsette voidaksenne elää niin kuin hän haluaa. Jeesus on hyvä ja suuri paimen. Hänen verensä merkitsee ikuisesti kestävää liittoa Jumalan ja teidän välillänne. Suokoon Jumala, että Kristuksen voima saisi tehdä teistä sellaisia kuin Jumala tahtoo. Hänelle kunnia ikuisesti! Aamen."},{"book":"Kirje heprealaisille","chapter":"13","verse":"22","text":"Rakkaat ystävät! Lukekaa kärsivällisesti tämä kirjeeni loppuun saakka, sillä eihän se ole pitkä."},{"book":"Kirje heprealaisille","chapter":"13","verse":"23","text":"Tiedättekö muuten, että Timoteus-veljemme on päässyt vankilasta! Jos hän tulee pian tänne, lähdemme yhdessä teidän luoksenne."},{"book":"Kirje heprealaisille","chapter":"13","verse":"24,25","text":"Terveisiä kaikille johtajillenne ja muille Jeesukseen uskoville. Italiasta tulleet kristityt, jotka ovat täällä luonani, lähettävät teille rakkaita terveisiä. Jumalan armo kanssanne! Näkemiin!"}]}