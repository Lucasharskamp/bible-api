{"data":[{"book":"Eɓulu","chapter":"10","verse":"1","text":"Moize ná-tɔgi zu vai ɠɛni nɔ ga faa ʋagɔiti ti ɠɛni ʋaazu, naati maaniinigi. É la ɠɛni ga ti-ʋaaɠulaba ɠiteɠitegi ɓɔɠɔi. Naa ma, é la ɠɛni zooga é ʋa naati kɛ ga nui niiti ti laazeeliai, niiti ti ɠɛni maaɓuɠazu GALA ba, ga naama zalaɠa zii ɠilagiti nɔ, ti ɠɛni ɠulazu yeenɔpɛ kona-o-kona."},{"book":"Eɓulu","chapter":"10","verse":"2","text":"Ni é ɠɛni ta-vaiti daazeelini mɛtu, niiti ti ɠɛni naama zalaɠaiti kulazu, ta la looɠo ti ɠula vai ʋa? Mazɔlɔɔ ná a la ɠɛ ɠila kpe nɔ ti ɲade, ta-ɠisiɛi la mɔ ɠɛni ɓɔlɔa ga ta-ɠotoiti faa."},{"book":"Eɓulu","chapter":"10","verse":"3","text":"Kɛlɛ gaamazu, zalaɠai naati ta nu ɠitoozu kotoi ná-fai zu kona-o-kona."},{"book":"Eɓulu","chapter":"10","verse":"4","text":"Mazɔlɔɔ nikɛ zinɛiti ta boliiti ma ɲamai la zooga é ʋa kotoiti kpe."},{"book":"Eɓulu","chapter":"10","verse":"5","text":"Naa ɠa é ba, Kilista ʋaai ma eteai zu, é ɠɛni ma:"},{"book":"Eɓulu","chapter":"10","verse":"6","text":"Gala zalaɠaiti ɓaa koto gba zalaɠaiti"},{"book":"Eɓulu","chapter":"10","verse":"7","text":"Gè ɠɛni ma naazu:"},{"book":"Eɓulu","chapter":"10","verse":"8","text":"É boni mɔunpa ga: «È la wɔinni ga zalaɠaiti ɓaa vebɛaniiti, anɛɛ gala zalaɠaiti ɓaa koto gba zalaɠaiti ti la è yiilɛini.» Tama niima zalaɠaiti ta ɠulazu eɠɛʋelei tɔgi bogai la."},{"book":"Eɓulu","chapter":"10","verse":"9","text":"Naa ʋoluma é ɠɛ ma: «Ee, GALA, wɛlɛ, pàaʋɛ ga gè è-yiimai ɠɛ.» É faa mɔungi zeɠeni ga ɠana, ga é felesiɛi zei."},{"book":"Eɓulu","chapter":"10","verse":"10","text":"Naama yiimai maaʋele ma, de ɲadega Yesu Kilista ɓusɛi vee vai zu de ʋɛ, é ɠula ga zalaɠai, ná ɠɛ ɠila kpe nɔ, é ɠwɛ naa ʋa."},{"book":"Eɓulu","chapter":"10","verse":"11","text":"Zalaɠa ɠula nu kpein ka ɗa botii ɠɛ folo-o-folo, é ɗa zalaɠai ma zii ɠilagiti nɔ ɠula, niiti ti la zooga ti ʋa kotoiti kpe pɛ."},{"book":"Eɓulu","chapter":"10","verse":"12","text":"Kɛlɛ Kilista mu, kpegai ma ga zalaɠa ɠila kpegi ɠula kotoi zuvaayɛ fai zu, é ga tɔnɔ eyɛsu ɠɔ, naa ʋolu é zeini GALA zeezazuʋɛ."},{"book":"Eɓulu","chapter":"10","verse":"13","text":"Toɠa zeini miná niina, eyɛsu GALA ge sili nuiti kɛ ga ná-kɔɠɔloma anii."},{"book":"Eɓulu","chapter":"10","verse":"14","text":"Mazɔlɔɔ zalaɠa ɠilagi maaʋele ma, é naati ta-vai laazeelia mɛtu, zɔiti é ti ɲadegai."},{"book":"Eɓulu","chapter":"10","verse":"15","text":"Zɛnvu Ɲadegai ɠa naa wosu, é maaɓakpa ade ʋɛ. Mazɔlɔɔ kpegai ma ga ɠɛ ma dɛ:"},{"book":"Eɓulu","chapter":"10","verse":"16","text":"«Maliɠii wooi ɠaa:"},{"book":"Eɓulu","chapter":"10","verse":"17","text":"É ɠɛni ma mɔnɔ:"},{"book":"Eɓulu","chapter":"10","verse":"18","text":"Tama, siɛgi zu kotoi zuvaayɛsu la, kotoi ma zuvaayɛ zalaɠa ɠula vaa la mɔ ba."},{"book":"Eɓulu","chapter":"10","verse":"19","text":"Naa ɠa é ba, kɛ̀ɛleaiti, ladalai ɠa de ya, ga de viegɛ ga de lɔ ada ɲadega wolai, Yesu ɲamai zaalai zu."},{"book":"Eɓulu","chapter":"10","verse":"20","text":"É pele niinɛ laalaoga ade ʋɛ, é vulua, kwɛpele seɠezuɠoozagi ʋoluʋɛ, pelei nii é ga tɔ ɓɔɠɔi ɓusɛi."},{"book":"Eɓulu","chapter":"10","verse":"21","text":"Naa ma, zalaɠa ɠula ɠundiɠi wolai ɠa é ade ya, é zeini GALA ná-pɛlɛi unda."},{"book":"Eɓulu","chapter":"10","verse":"22","text":"Deɠɛmu ade maaɓuɠa GALA ba, ga de-yii ɲadegai, ta kidaaleʋe laazeeliai, de-yiiti ɲadegai kisiɛ ɲɔi pɛ ma, de-ɓusɛi gbaai ga ziɛ ɲadegai."},{"book":"Eɓulu","chapter":"10","verse":"23","text":"Ade da-ɠitogi zo kpaan, nii ade ma vaa wosu, mazɔlɔɔ zɔi é minazeɠegi wogai, toɠa ga wooɠɛɠila nu."},{"book":"Eɓulu","chapter":"10","verse":"24","text":"Ɛsɛ ge wɛlɛ bɔɔla ma, ade ɠilagilagi pɛ, ga de ɓɔɠɔ iɲɔdɔ nɛɛbɛi ziɛ vai zu, ta kɛɛwoti ʋagɔiti kɛɛ vai."},{"book":"Eɓulu","chapter":"10","verse":"25","text":"Ade mina ɠɛ ga tanigaani kɛʋele, de ʋa ɠɛlɛ da-maaɓɔgi ʋa, kɛlɛ ade ɓɔɠɔ iɲɔdɔ, eɠɛʋelei vɔlɔ wo ɠaazu Maliɠii ná-tukpɔɠaaleʋe voloi ʋa la, maa ɗa ɓuɠa."},{"book":"Eɓulu","chapter":"10","verse":"26","text":"Mazɔlɔɔ de gaamai ɠwɛɛga ʋoluma, ni da ɠɛna kotoi ɠɛa kenein ga gaaɠilimai, zalaɠa nɔpɛ ge la mɔ ná ade ʋɛ, nii a kotoiti kpe,"},{"book":"Eɓulu","chapter":"10","verse":"27","text":"kɛni nɔ niina tukpɔi maaɓɔun fai ma luai, ta abuzo golai kɛʋele ɓɛtɛai ga é kpaka nuiti gala!"},{"book":"Eɓulu","chapter":"10","verse":"28","text":"Nui ta a la Moize ná-tɔgi ɠoloɠolona, ti la ɠɛni maawɔinɠaa, ti ɓena paa, ga zeele felegɔ ɓaa saʋagɔ ná-zeele wooi maaʋele."},{"book":"Eɓulu","chapter":"10","verse":"29","text":"Nimizai ma zii ɓɛgele ɠa maanɛai é zei naama nui ma, zɔi é ɓaaɠulazu GALA Doun Zunui ma, ta minazeɠegi GALA ge bogai, naama ɲamai é naa leve ga wafuun faa, nii é tɔun ɲadeni, é Zɛnvu Ɲadegai ʋoomu, nii zaalai zɔlɔɔsu ga maaʋele?"},{"book":"Eɓulu","chapter":"10","verse":"30","text":"Mazɔlɔɔ de naa ɠwɛɛ, zɔi é ɠɛni ma: «Nà ɠa gè ga potokula nui, nà ɠa gè ɛsɛ gilagilagi zalazu!» É ɠɛ ma mɔnɔ: «Maliɠii ɠa ná-nuɓusɛiti tukpɔɠaaleʋe.»10:30 TSV 32:35-36."},{"book":"Eɓulu","chapter":"10","verse":"31","text":"Naa maayikiʋɛ, ga nu loo zɛnvu su ƓALAGI yeezaama!"},{"book":"Eɓulu","chapter":"10","verse":"32","text":"À ɠizɛ naama volo mɔungiti su, wo ɓegai ma ga GALA ná-wozakalagi zɔlɔɔ, wo ɓɔlɔni gola, kɛlɛ wo loni kpaan, wo kɔɔ ɲɔi naa ɠɔ."},{"book":"Eɓulu","chapter":"10","verse":"33","text":"Wo tanigaa ti ɠɛni ʋoomusu, ti zopele ɗa ɲɔu kɛlɛi zu, zɔiti ma ti ɠɛʋele ɓɛtɛai wo zaama ga ti ɓɔ naati ba, niiti ti ɠɛni ti zopele ɲɔuzu ɠana."},{"book":"Eɓulu","chapter":"10","verse":"34","text":"Wo wɔnɔ zɔlɔɔni kasoɠa nuiti ta-ɓɔlɔi zu, wo va bu ga koozunɛ wo-yeaɠɔligiti ti ɗa ɠula wo ya, mazɔlɔɔ wo ɠɛni kwɛɛ ga ania zɔlɔɔga niiti ti vizɔgai, ti yɛsu ná ɠɔ."},{"book":"Eɓulu","chapter":"10","verse":"35","text":"À mina ɠɛlɛ wa-ladalai ʋa, kulanuma wolai ɠa ba."},{"book":"Eɓulu","chapter":"10","verse":"36","text":"Wo ɓɛdɛi ɠa ziilɔɔi ʋa, naa ɠa a kɛ wo naa ɠɛ, nii é ga GALA ziimai, wo ʋa naa zɔlɔɔ, nii é ma minazeɠe bogai."},{"book":"Eɓulu","chapter":"10","verse":"37","text":"Sɛʋɛʋɛ GALA Sɛʋɛi zu ga:"},{"book":"Eɓulu","chapter":"10","verse":"38","text":"Zɔi telebogai gàazu, naa ɠa zɛnvui wo ga kidaaleʋei maaʋele,"},{"book":"Eɓulu","chapter":"10","verse":"39","text":"Adɔun, de la ga naama nuiti, niiti ti ɠalesu ma ga ʋoluʋelei, ti undaaʋili, kɛlɛ ada ga nuiti kidaaleʋei ti ya, ada ɠizosu."}]}