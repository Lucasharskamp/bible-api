{"data":[{"book":"2 Wakolinto","chapter":"8","verse":"1","text":"Ndughu tsangu, twobama kuwalongela uluso we Imulungu waweng'ighwe iwanu we Imulungu wa Makedoniya."},{"book":"2 Wakolinto","chapter":"8","verse":"2","text":"Tsawaghetsighwa ng'ani kwa ghamaghayo, lekeni ndeng'elo yawo ighwa ng'ulu na iwatenda wawe waluso sideke hata ka tsawahela chinu."},{"book":"2 Wakolinto","chapter":"8","verse":"3","text":"Nowalongela ghendo tsawalapfa pfawadahile, kuya hata kubita pfawadahile. Kuduhu imunu iyawalongele ila tsawabama iwenyegho,"},{"book":"2 Wakolinto","chapter":"8","verse":"4","text":"tsawatulomba ghendo tusang'ane nawo kuwapfila iwanu we Imulungu iwali Yudea."},{"book":"2 Wakolinto","chapter":"8","verse":"5","text":"Ng'awatendile bae ka pfatulolele, ila welapfa iwenyegho tanu kwe Imtwatsa, kuya kuna twetwe ka Imulungu pfayabamile."},{"book":"2 Wakolinto","chapter":"8","verse":"6","text":"Apfo tumlomba Tito, iyandusile sang'ano ayo yawapfile mwemwe muimalitse ing'onde ayo ya unoghelo mghati mwenu."},{"book":"2 Wakolinto","chapter":"8","verse":"7","text":"Mwemwe mwotenda ghoya mne chila chinu, mna ukutoghola, na mwodaha kulonga, mwoghendelela ukusang'ana ghanoghile, mwotunoghela. Apfo twowalomba muwe na unoghelo mkulu mna isang'ano ino ya ukulapfa."},{"book":"2 Wakolinto","chapter":"8","verse":"8","text":"Silonga bae ka laghitso, ila nobama kughetsa unoghelo wenu ka wa kweli, na weghala na iwanu wangi."},{"book":"2 Wakolinto","chapter":"8","verse":"9","text":"Kwaapfila twomanya uluso we Imtwatsa wetu Yesu Kiristu, yeye tsakakala na chila chinu kulanga, lekeni tsaketenda mhingwa kwaajili yenu, ili kubitila uhingwa wake mwemwe muwe na mali."},{"book":"2 Wakolinto","chapter":"8","verse":"10","text":"Lekeni chanibama kuwalongela achino hano, pfinogha kumalitsa aghala ghamwanzile ghumwaka ghupfosile. Mwemwe tsamkala wamwanduso kulamla na kutenda apfo."},{"book":"2 Wakolinto","chapter":"8","verse":"11","text":"Lelo mmalitse isang'ano yo kulapfa, muwe na usulukilo ghendo kuimalitsa ka pfambamile, mlapfe kwa kulola aghala ghamlinagho."},{"book":"2 Wakolinto","chapter":"8","verse":"12","text":"Mana ka imunu kobama kulapfa, Imulungu katsobokela acho choyolapfa kwa kulola achila chayalinacho, na si kwa kulola achila chayalihela."},{"book":"2 Wakolinto","chapter":"8","verse":"13","text":"Mwemwe ng'ambamighwa bae mghaye ili wamwenga wabwede, ichibamighwa wose mwilingane."},{"book":"2 Wakolinto","chapter":"8","verse":"14","text":"Chochose chamlinacho sambi ichitsidile chiwapfile awala iwalihela, ili nawo hawatsakuwa napfo wamwing'eni mwemwe hamtsohungukighwa, kuya wose mtsolingana."},{"book":"2 Wakolinto","chapter":"8","verse":"15","text":"Ka pfayandikighwe, “Ayula yakungile pfingi ng'akalile na pfingi bae, na ayula yakungile chidogho ng'ahungukighwe chinu bae.”"},{"book":"2 Wakolinto","chapter":"8","verse":"16","text":"Nolonga mighede kwe Imulungu yamwing'ile Tito ghumoyo we kumwapfilani ka pfanili nene."},{"book":"2 Wakolinto","chapter":"8","verse":"17","text":"Si ka tsakachitoghola chatulombile chiliheka, ila pfipfila imwenyegho tsakabama sideke kumwapfilani, mbaka kalamla imwenyegho kutsa kuna mwemwe."},{"book":"2 Wakolinto","chapter":"8","verse":"18","text":"Kuya hamwe na Tito tumtuma ndughu yumwe iyatunyighwe na makingili ghose ghe iwanu we Imulungu kwa ing'onde yake ya kuwapetela iwanu Imbuli Inoghile."},{"book":"2 Wakolinto","chapter":"8","verse":"19","text":"Kubita agho, Yeye kasaghulighwa na makingili ghe iwanu we Imulungu yange na twetwe hatuwaghalila iwanu nambiko ino ya unoghelo, isang'ano yotuitenda kwa utunitso we Imtwatsa na kulangusa ka twobama kuwapfila iwanu."},{"book":"2 Wakolinto","chapter":"8","verse":"20","text":"Ng'atubama bae imunu yatunung'unikile pfatulitumila ghweko lino lya uluso."},{"book":"2 Wakolinto","chapter":"8","verse":"21","text":"Mana chotubama twetwe kusang'ana ghanoghile, si kwe Imtwatsa yaliheka bae, ila hata kwe iwanu."},{"book":"2 Wakolinto","chapter":"8","verse":"22","text":"Apfo twomtuma ndughu yetu hamwe nawo, iyatumghetsile na kumtoghola, naye kobama sideke kumwapfilani, na sambi kosulukila sideke kwaapfila kowatogholani sideke."},{"book":"2 Wakolinto","chapter":"8","verse":"23","text":"Tito ka myangu, twetwe twosang'ana hamwe kwaajili ya mwemwe. Lekeni ndughu tsetu wano iwakutsa naye, wawo watumighwa na makingili ghe iwanu we Imulungu, nawo womtunya Kiristu."},{"book":"2 Wakolinto","chapter":"8","verse":"24","text":"Lelo muwalanguse iwanu awo unoghelo wenu, ili makingili ghe iwanu we Imulungu ghamanye ka twolongesa hatwighoda kwaajili ya mwemwe."}]}