{"data":[{"book":"1 Letopisu","chapter":"18","verse":"1","text":"Stalo se potom, že porazil David Filistinské, a zemdlil je, a vzal Gát i vesnice jeho z ruky Filistinských."},{"book":"1 Letopisu","chapter":"18","verse":"2","text":"Porazil také i Moábské, a učiněni jsou Moábští služebníci Davidovi, a dávali jemu plat."},{"book":"1 Letopisu","chapter":"18","verse":"3","text":"Porazil též David Hadarezera krále Soba v Emat, když byl vytáhl, aby opanoval řeku Eufrates."},{"book":"1 Letopisu","chapter":"18","verse":"4","text":"A pobral mu David tisíc vozů, a sedm tisíc jízdných, a dvadceti tisíc mužů pěších, a zpodřezoval David žily všechněm koňům vozníkům. Toliko zanechal z nich ke stu vozům."},{"book":"1 Letopisu","chapter":"18","verse":"5","text":"Přitáhli pak byli Syrští od Damašku na pomoc Hadarezerovi králi Soba, ale David porazil z Syrských dvamecítma tisíc mužů."},{"book":"1 Letopisu","chapter":"18","verse":"6","text":"Tedy osadil David Syrii Damašskou. I učiněni jsou Syrští služebníci Davidovi, dávajíce plat; nebo zachovával Hospodin Davida, kamž se koli obrátil."},{"book":"1 Letopisu","chapter":"18","verse":"7","text":"Pobral také David štíty zlaté, kteréž měli služebníci Hadarezerovi, a přinesl je do Jeruzaléma."},{"book":"1 Letopisu","chapter":"18","verse":"8","text":"Z Tibchat též a z Chun, měst Hadarezerových, nabral David mědi velmi mnoho, z kteréž potom slil Šalomoun moře měděné, a sloupy i nádobí měděné."},{"book":"1 Letopisu","chapter":"18","verse":"9","text":"A když uslyšel Tohu král Emat, že porazil David všecko vojsko Hadarezera krále Soba,"},{"book":"1 Letopisu","chapter":"18","verse":"10","text":"Poslal Adorama syna svého k králi Davidovi, aby ho pozdravil přátelsky, a spolu se s ním radoval z toho, že bojoval s Hadarezerem, a porazil ho; (nebo válčil Tohu s Hadarezerem). Kterýžto přinesl všelijaké nádoby zlaté a stříbrné i měděné."},{"book":"1 Letopisu","chapter":"18","verse":"11","text":"Ty také obětoval král David Hospodinu s stříbrem a zlatem, kteréhož byl nabral ze všech národů, z Idumejských, z Moábských, z synů Ammon, z Filistinských, i z Amalechitských."},{"book":"1 Letopisu","chapter":"18","verse":"12","text":"Abizai také syn Sarvie porazil Idumejských v údolí solnatém osmnácte tisíc."},{"book":"1 Letopisu","chapter":"18","verse":"13","text":"Protož i nad Idumejskými postavil stráž, a učiněni jsou všickni Idumejští služebníci Davidovi; nebo zachovával Hospodin Davida, kamž se koli obrátil."},{"book":"1 Letopisu","chapter":"18","verse":"14","text":"A tak kraloval David nade vším Izraelem, a činil soud a spravedlnost všemu lidu svému."},{"book":"1 Letopisu","chapter":"18","verse":"15","text":"Joáb pak syn Sarvie byl nad vojskem, a Jozafat syn Achiludův byl kancléřem."},{"book":"1 Letopisu","chapter":"18","verse":"16","text":"Sádoch také syn Achitobův a Abimelech syn Abiatarův byli kněžími, a Susa byl písařem."},{"book":"1 Letopisu","chapter":"18","verse":"17","text":"Banaiáš pak syn Joiadův byl nad Cheretejskými a Peletejskými, a synové Davidovi knížaty při králi."}]}