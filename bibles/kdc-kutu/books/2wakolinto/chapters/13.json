{"data":[{"book":"2 Wakolinto","chapter":"13","verse":"1","text":"Uno wokuwa mwanza wangu wa kadatu kwiza kumwenu. Kamba Maandiko Gang'alile vigalonga, “Kitala chochose cholondeka choneke na wanhu wabili hebu wadatu.”"},{"book":"2 Wakolinto","chapter":"13","verse":"2","text":"Ving'halile na mweye muumwanza wangu wa kabili niwazuma, na sambi nowazuma kabili ning'hali kutali, kipindi naheza honda niwonele bazi waja watendile nzambi aho umwaka hebu munhu yoyose iyagwe."},{"book":"2 Wakolinto","chapter":"13","verse":"3","text":"Mweye wenyego molola kamba Kilisito kolonga mgati mmwangu. Kumwenu mweye Kilisito hanyekile, lakini kolagusa nguvu zake kumwenu."},{"book":"2 Wakolinto","chapter":"13","verse":"4","text":"Kwavija hata kamba kawambigwa mumsalaba kwa kunyolila, lakini sambi mgima kwa nguvu ya Mulungu. Na tweye vivija tonyolila kwa kuilumba nayo, lakini kwa nguvu ya Mulungu twa wagima hamoja nayo muladi tuwasang'hanile mweye."},{"book":"2 Wakolinto","chapter":"13","verse":"5","text":"Muilolese wenyego mujuwe kamba momtamanila Mulungu. Muigeze wenyego. Vino mweye hamujuwile kuwa Yesu Kilisito kokala mgati mmwenu? Kamba haili avo, mweye mulemelwa."},{"book":"2 Wakolinto","chapter":"13","verse":"6","text":"Lakini notogola mweye mojuwa kuwa tweye hatulemelwe bule."},{"book":"2 Wakolinto","chapter":"13","verse":"7","text":"Avo tompula Mulungu sekemutende mbuli yoyose ihile. Siyo kamba tolonda wanhu watugese tweye tuhuma, lakini mweye mutende ganogile hata kamba tweye tokoneka tulemelwa."},{"book":"2 Wakolinto","chapter":"13","verse":"8","text":"Kwavija tweye hatudaha kuulema ukweli, lakini tougendeleza ukweli."},{"book":"2 Wakolinto","chapter":"13","verse":"9","text":"Todeng'helela kuwa tweye tunyolila, lakini mweye mugangamala, na tompula Mulungu mutelele ng'hani."},{"book":"2 Wakolinto","chapter":"13","verse":"10","text":"Lekaavo, nowandikila mbuli zino ning'hali kutali, muladi naheza kumwenu sekeniwe msede kwa kuusang'hanila udahi uyanigwelele Mndewa, udahi wa kuwagangamiza siyo wa kuwabomola."},{"book":"2 Wakolinto","chapter":"13","verse":"11","text":"Avo ndugu zangu, nowalaga! Wambeni kukala mutelele, gogeni mbuli zangu, muilumbe, kaleni moyo hole. Nayo Mulungu wa unogelwa na tindiwalo kokuwa hamoja na mweye."},{"book":"2 Wakolinto","chapter":"13","verse":"12","text":"Muilamuse kwa nzila ilagusa moinogela."},{"book":"2 Wakolinto","chapter":"13","verse":"13","text":"Wanhu wose wa Mulungu wowalamusa."},{"book":"2 Wakolinto","chapter":"13","verse":"14","text":"Ng'hekewa ya Mndewa Yesu Kilisito na unogelwa wa Mulungu kwa kuilumba na Loho Yang'alile, vikale na mweye mose."}]}