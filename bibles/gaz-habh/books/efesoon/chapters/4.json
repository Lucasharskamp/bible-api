{"data":[{"book":"Efesoon","chapter":"4","verse":"1","text":"Kanaafuu ani kan Gooftaaf jedhee hidhame, isin waamicha itti waamamtan sanaaf akka malutti akka jiraattan isin nan kadhadha."},{"book":"Efesoon","chapter":"4","verse":"2","text":"Guutumaan guutuutti gad of qabaa; garraamota taʼaa; obsa qabaadhaa; jaalalaanis wal dandaʼaa."},{"book":"Efesoon","chapter":"4","verse":"3","text":"Hidhaa nagaatiin tokkummaa Hafuuraa eeguuf carraaqaa."},{"book":"Efesoon","chapter":"4","verse":"4","text":"Akkuma yeroo waamamtanitti gara abdii tokkootti waamamtan sana, dhagna tokkoo fi Hafuura tokkotu jira;"},{"book":"Efesoon","chapter":"4","verse":"5","text":"Gooftaa tokko, amantii tokkoo fi cuuphaa tokkotu jira;"},{"book":"Efesoon","chapter":"4","verse":"6","text":"Waaqaa fi Abbaan waan hundaa, inni waan hundaa ol taʼe, kan waan hunda keessatti hojjetuu fi kan waan hunda keessa jiru tokkichatu jira."},{"book":"Efesoon","chapter":"4","verse":"7","text":"Garuu akkuma safara kennaa Kiristoositti tokkoo tokkoo keenyaaf ayyaanni kennameera."},{"book":"Efesoon","chapter":"4","verse":"8","text":"Kanaafuu,"},{"book":"Efesoon","chapter":"4","verse":"9","text":"Egaa, “Inni ol baʼe” jechuun isaa dhidhima lafaatti gad buʼe jechuu malee maal jechuu isaa ti?"},{"book":"Efesoon","chapter":"4","verse":"10","text":"Inni gad buʼe sun isuma waan hunda guutuuf jedhee samiiwwan hundaa olitti ol baʼee dha."},{"book":"Efesoon","chapter":"4","verse":"11","text":"Innis namoota tokko tokko ergamoota, kaan raajota, kaan lallabdoota wangeelaa, kaan immoo tiksootaa fi barsiistota taasisee kenne;"},{"book":"Efesoon","chapter":"4","verse":"12","text":"waan kanas akka dhagni Kiristoos ijaaramuuf qulqulloota hojii tajaajilaatiif qopheessuuf jedhee godhe;"},{"book":"Efesoon","chapter":"4","verse":"13","text":"kunis waan hamma hundi keenya tokkummaa amantiitii fi tokkummaa Ilma Waaqaa beekuu bira geenyutti, akka guddannee sadarkaa guutama Kiristoos bira gaʼuudhaan namoota bilchaatoo taanuuf."},{"book":"Efesoon","chapter":"4","verse":"14","text":"Egaa nu siʼachi duraa duubatti dadarbatamaa bubbee barsiisa gosa hundaatiin, haxxummaa fi jalʼina marii gowwoomsitootaatiin asii fi achi oofamaa daaʼimman hin taanu."},{"book":"Efesoon","chapter":"4","verse":"15","text":"Qooda kanaa jaalalaan dhugaa dubbachaa gara isa mataa taʼe sanaatti waan hundaan ni guddanna; innis Kiristoos."},{"book":"Efesoon","chapter":"4","verse":"16","text":"Isumaanis kutaaleen dhagnaa guutuun ribuu walitti isaan qabuun hidhamaniiru; yommuu kutaaleen dhagnaa sun hundi hojii isaanii hojjetanittis dhagni sun jaalalaan guddatee of ijaara."},{"book":"Efesoon","chapter":"4","verse":"17","text":"Kanaafuu ani waan kana isinitti nan hima; maqaa Gooftaatiinis jabeessee isinitti nan dubbadha; isin siʼachi akka Namoonni Ormaa warri yaadni isaanii faayidaa hin qabne sun jiraatanitti hin jiraatinaa."},{"book":"Efesoon","chapter":"4","verse":"18","text":"Sababii mata jabina isaaniitiinis waan wallaalummaan isaan keessa jiruuf hubannaan isaanii dukkaneeffameera; jireenya Waaqaa keessaas baʼaniiru."},{"book":"Efesoon","chapter":"4","verse":"19","text":"Isaanis waan qalbiin isaanii hadoodeef hamma xuraaʼummaa gosa hundaa keessa galanitti sassattummaan guutaman."},{"book":"Efesoon","chapter":"4","verse":"20","text":"Isin garuu akkasitti Kiristoosin hin barre;"},{"book":"Efesoon","chapter":"4","verse":"21","text":"isin dhugumaan akkuma dhugaa Yesuus keessa jiru sanaatti waaʼee Kiristoos dhageessanii isumaanis barsiifamtaniirtu."},{"book":"Efesoon","chapter":"4","verse":"22","text":"Haala jireenya keessan kan durii, eenyummaa keessan moofaa hawwii gowwoomsaa isaatiin xuraaʼe sana dhabamsiisaa;"},{"book":"Efesoon","chapter":"4","verse":"23","text":"hafuura yaada keessaniitiinis haaromfamaa;"},{"book":"Efesoon","chapter":"4","verse":"24","text":"namummaa haaraa isa qajeelummaa fi qulqullina dhugaatiin fakkeenya Waaqaatiin uumame sana uffadhaa."},{"book":"Efesoon","chapter":"4","verse":"25","text":"Kanaafuu waan nu hundi miseensa walii taaneef tokkoon tokkoon keessan soba of keessaa baastanii ollaa keessanitti dhugaa dubbachuu qabdu."},{"book":"Efesoon","chapter":"4","verse":"26","text":"“Aaraa malee cubbuu hin hojjetinaa;”4:26 Far 4:4 utuma aartanii jirtaniis aduun hin lixin;"},{"book":"Efesoon","chapter":"4","verse":"27","text":"diiyaabiloosiifis carraa hin kenninaa."},{"book":"Efesoon","chapter":"4","verse":"28","text":"Namni kanaan dura hataa ture siʼachi hin hatin; qooda kanaa akka warra rakkatan gargaaruu dandaʼuuf harkuma ofii isaatiin waan faayidaa qabu haa hojjetu."},{"book":"Efesoon","chapter":"4","verse":"29","text":"Waan nama ijaaruuf gargaaru, akkuma barbaachisaa taʼettis waan warra dhaggeeffataniif ayyaana kennu malee dubbiin hamaan tokko iyyuu afaan keessanii hin baʼin."},{"book":"Efesoon","chapter":"4","verse":"30","text":"Hafuura Qulqulluu Waaqaa kan guyyaa furamaatiif ittiin chaappeffamtan sana hin gaddisiisinaa."},{"book":"Efesoon","chapter":"4","verse":"31","text":"Hadhaaʼummaan, dheekkamsii fi aariin, wacnii fi maqaa nama balleessuun hundinuu hammina hundumaa wajjin isin irraa haa fagaatu."},{"book":"Efesoon","chapter":"4","verse":"32","text":"Akkuma Waaqni karaa Kiristoosiin dhiifama isinii godhe sana, isinis dhiifama walii godhaa; walii naʼaa; garaas walii laafaa."}]}