{"data":[{"book":"ГАБРЭЯЎ","chapter":"11","verse":"1","text":"А вера ёсьць зьдзяйсьненьне чаканага і ўпэўненасьць у нябачным."},{"book":"ГАБРЭЯЎ","chapter":"11","verse":"2","text":"У ёй засьведчаны продкі."},{"book":"ГАБРЭЯЎ","chapter":"11","verse":"3","text":"Вераю спазнаём, што вякі створаны словам Божым, так што зь нябачнага пайшло бачнае."},{"book":"ГАБРЭЯЎ","chapter":"11","verse":"4","text":"Вераю Авель прынёс Богу ахвяру лепшую, ніж Каін; ён атрымаў сьведчаньне, што ён праведны, як засьведчыў Бог пра дары ягоныя; ёю ён і пасьля сьмерці гаворыць яшчэ."},{"book":"ГАБРЭЯЎ","chapter":"11","verse":"5","text":"Вераю Энох пераселены быў так, што ня бачыў сьмерці; і ня стала яго, таму што Бог перасяліў яго. Бо раней перасяленьня свайго атрымаў ён сьведчаньне, што дагадзіў Богу."},{"book":"ГАБРЭЯЎ","chapter":"11","verse":"6","text":"А бязь веры дагадзіць Богу немагчыма; бо трэба, каб той, хто прыходзіць да Бога, верыў, што Ён ёсьць, і шукальнікам Яго дасьць."},{"book":"ГАБРЭЯЎ","chapter":"11","verse":"7","text":"Вераю Ной, атрымаўшы абвешчаньне пра тое, што яшчэ ня было бачна, богабаязна збудаваў каўчэг на выратаваньне дому свайго; ёю асудзіў ён (увесь) сьвет і зрабіўся спадкаемцам праведнасьці па веры."},{"book":"ГАБРЭЯЎ","chapter":"11","verse":"8","text":"Вераю Абрагам паслухаўся наказу ісьці ў краіну, якую меўся атрымаць у спадчыну, і пайшоў, ня ведаючы, куды ідзе."},{"book":"ГАБРЭЯЎ","chapter":"11","verse":"9","text":"Вераю жыў ён на зямлі абяцанай, як на чужой, і жыў у намётах зь Ісаакам і Якавам, супольнымі спадкаемцамі таго самага абяцаньня;"},{"book":"ГАБРЭЯЎ","chapter":"11","verse":"10","text":"бо ён чакаў горада, які мае аснову, дойлід і будаўнік якога Бог."},{"book":"ГАБРЭЯЎ","chapter":"11","verse":"11","text":"Вераю і сама Сарра (будучы бясплодная) атрымала сілу на прыняцьце семені і не па часе ўзросту нарадзіла; бо ведала, што верны Той, Хто абяцаў."},{"book":"ГАБРЭЯЎ","chapter":"11","verse":"12","text":"І таму ад таго, і прытым амярцьвелага, паўстала так многа, як многа зорак на небе і як безьліч пяску на беразе марскім."},{"book":"ГАБРЭЯЎ","chapter":"11","verse":"13","text":"Усе гэтыя памерлі ў веры, не атрымаўшы абяцаньняў, а толькі здалёк глядзелі, і радаваліся, і казалі пра сябе, што яны вандроўнікі і прыхадні на зямлі;"},{"book":"ГАБРЭЯЎ","chapter":"11","verse":"14","text":"бо тыя, якія так кажуць, паказваюць, што яны шукаюць бацькаўшчыны."},{"book":"ГАБРЭЯЎ","chapter":"11","verse":"15","text":"І калі б яны мелі наўме тую бацькаўшчыну, зь якое выйшлі, дык мелі б час вярнуцца;"},{"book":"ГАБРЭЯЎ","chapter":"11","verse":"16","text":"але яны імкнуліся да лепшага, гэта значыцца, да нябеснага; таму і Бог не саромеецца іх, называючы Сябе іхнім Богам: бо Ён падрыхтаваў ім горад."},{"book":"ГАБРЭЯЎ","chapter":"11","verse":"17","text":"Вераю Абрагам, будучы спакушаны, прынёс у ахвяру Ісаака і, маючы абяцаньне, прынёс адзінароднага,"},{"book":"ГАБРЭЯЎ","chapter":"11","verse":"18","text":"пра якога было сказана: «у Ісааку табе семя»;"},{"book":"ГАБРЭЯЎ","chapter":"11","verse":"19","text":"бо ён думаў, што Бог моцны і зь мёртвых уваскрэсіць, таму і атрымае яго са сьмерці."},{"book":"ГАБРЭЯЎ","chapter":"11","verse":"20","text":"Вераю ў будучыню Ісаак дабраславіў Якава і Ісава."},{"book":"ГАБРЭЯЎ","chapter":"11","verse":"21","text":"Вераю Якаў, паміраючы, дабраславіў кожнага сына Язэпавага і пакланіўся, абапершыся на жазло сваё."},{"book":"ГАБРЭЯЎ","chapter":"11","verse":"22","text":"Вераю Язэп пры сконе нагадаў пра выхад сыноў Ізраілевых, наказаў пра косьці свае."},{"book":"ГАБРЭЯЎ","chapter":"11","verse":"23","text":"Вераю Майсей пасьля нараджэньня тры месяцы хаваны быў бацькамі сваімі; бо бачылі яны, што дзіця цудоўнае, і не спалохаліся царскага загаду."},{"book":"ГАБРЭЯЎ","chapter":"11","verse":"24","text":"Вераю Майсей, у сталым веку, адмовіўся называцца сынам дачкі фараонавай,"},{"book":"ГАБРЭЯЎ","chapter":"11","verse":"25","text":"і лепей захацеў пакутаваць з народам Божым, чым мець часовую, грахоўную асалоду,"},{"book":"ГАБРЭЯЎ","chapter":"11","verse":"26","text":"і зьневажаньне Хрыстовае палічыў большым сабе багацьцем, чым Егіпецкія скарбы; бо ён глядзеў на аддзяку."},{"book":"ГАБРЭЯЎ","chapter":"11","verse":"27","text":"Вераю пакінуў ён Егіпет, не пабаяўшыся гневу царскага; бо ён, як бы бачачы Нябеснага, быў цьвёрды."},{"book":"ГАБРЭЯЎ","chapter":"11","verse":"28","text":"Вераю справіў ён пасху і праліцьцё крыві, каб вынішчальнік першынцаў не крануў іх."},{"book":"ГАБРЭЯЎ","chapter":"11","verse":"29","text":"Вераю перайшлі яны Чэрмнае мора, як па сушы, - на што рызыкнуўшы, Егіпцяне патанулі."},{"book":"ГАБРЭЯЎ","chapter":"11","verse":"30","text":"Вераю ўпалі сьцены Ерыхонскія пасьля сямідзённай аблогі."},{"book":"ГАБРЭЯЎ","chapter":"11","verse":"31","text":"Вераю Рааў-распусьніца, мірна прыняўшы выведнікаў (і правёўшы іх іншай дарогаю), не загінула зь нявернымі."},{"book":"ГАБРЭЯЎ","chapter":"11","verse":"32","text":"І што яшчэ скажу? Ня хопіць мне часу, каб распавядаць пра Гедэона, пра Варака, пра Самсона і Яфая, пра Давіда, Самуіла і (іншых) прарокаў,"},{"book":"ГАБРЭЯЎ","chapter":"11","verse":"33","text":"якія вераю перамагалі царствы, тварылі праўду, атрымлівалі абяцаньні, замыкалі пашчы львам,"},{"book":"ГАБРЭЯЎ","chapter":"11","verse":"34","text":"тушылі сілу вагню, пазьбягалі вострага меча, мацаваліся ад немачы, былі моцныя на вайне, праганялі кагорты чужынцаў;"},{"book":"ГАБРЭЯЎ","chapter":"11","verse":"35","text":"жонкі атрымлівалі нябожчыкаў сваіх уваскрэслымі; а іншыя замучаны былі, ня прыняўшы вызваленьня, каб атрымаць лепшае ўваскрэсеньне;"},{"book":"ГАБРЭЯЎ","chapter":"11","verse":"36","text":"іншыя перанесьлі зьдзекі і пабоі, а таксама кайданы і цямніцу."},{"book":"ГАБРЭЯЎ","chapter":"11","verse":"37","text":"Былі пабіваныя камянямі, пілаваныя, катаваныя, паміралі ад меча, блукалі ў авечых і казіных скурах, цярпелі нястачы, уціскі, азлабленьне;"},{"book":"ГАБРЭЯЎ","chapter":"11","verse":"38","text":"тыя, каго ўвесь сьвет ня быў варты, блукалі па пустынях і горах, па пячорах і цясьнінах зямных."},{"book":"ГАБРЭЯЎ","chapter":"11","verse":"39","text":"І ўсе гэтыя, засьведчаныя ў веры, не атрымалі абяцанага,"},{"book":"ГАБРЭЯЎ","chapter":"11","verse":"40","text":"таму што Бог прадугледзеў нам нешта лепшае, каб яны не бяз нас дасягнулі дасканаласьці."}]}