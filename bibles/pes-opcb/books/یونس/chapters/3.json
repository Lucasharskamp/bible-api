{"data":[{"book":"یونس","chapter":"3","verse":"1","text":"آنگاه خداوند بار دیگر به یونس فرمود:"},{"book":"یونس","chapter":"3","verse":"2","text":"«به شهر بزرگ نینوا برو و پیامی را که به تو می‌دهم، به آنها اعلام کن!»"},{"book":"یونس","chapter":"3","verse":"3","text":"یونس اطاعت کرده، به نینوا رفت. نینوا شهر بسیار بزرگی بود به طوری که سه روز طول می‌کشید تا کسی سراسر آن را بپیماید."},{"book":"یونس","chapter":"3","verse":"4","text":"یونس وارد شهر شد و پس از طی یک روز راه شروع به موعظه کرده، گفت: «بعد از چهل روز نینوا ویران خواهد شد!»"},{"book":"یونس","chapter":"3","verse":"5","text":"اهالی شهر حرفهایش را باور کرده، به همه اعلان کردند که روزه بگیرند؛ و همه، از بزرگ تا کوچک، پلاس پوشیدند."},{"book":"یونس","chapter":"3","verse":"6","text":"هنگامی که پادشاه نینوا شنید که یونس چه گفته است از تخت خود پایین آمده، لباس شاهانه را از تن درآورد و پلاس پوشیده، در خاکستر نشست."},{"book":"یونس","chapter":"3","verse":"7","text":"پادشاه و بزرگان دربار او این پیام را به سراسر شهر فرستادند: «نه مردم و نه حیوانات، هیچ‌کدام نباید چیزی بخورند و حتی آب بنوشند."},{"book":"یونس","chapter":"3","verse":"8","text":"همهٔ مردم باید پلاس پوشیده، به درگاه خداوند التماس کنند و از راههای بد خود بازگشت نموده، از اعمال زشت خود دست بکشند."},{"book":"یونس","chapter":"3","verse":"9","text":"کسی چه می‌داند، شاید خداوند از خشم خود برگردد و بر ما ترحم کرده، ما را از بین نبرد.»"},{"book":"یونس","chapter":"3","verse":"10","text":"وقتی خدا دید آنها از راههای بد خود دست کشیده‌اند بر آنها ترحم کرده، بلایی را که گفته بود بر ایشان نفرستاد."}]}