{"data":[{"book":"AbaseRoma","chapter":"14","verse":"1","text":"Mamukeleni lowo okholo lwakhe lubuthakathaka, kungekho kwahlulela ezindabeni eziphikisekayo."},{"book":"AbaseRoma","chapter":"14","verse":"2","text":"Omunye umuntu ukholo lwakhe luyamvumela ukuba adle izinto zonke, kodwa omunye umuntu olokholo olubuthakathaka, udla imbhida kuphela."},{"book":"AbaseRoma","chapter":"14","verse":"3","text":"Umuntu odla izinto zonke akumelanga eyise lowo ongadli konke, lomuntu ongadli konke akumelanga asole umuntu odla konke, ngoba uNkulunkulu umamukele."},{"book":"AbaseRoma","chapter":"14","verse":"4","text":"Ungubani wena ukuba wahlulele inceku yomunye? Ukuma lokuwa kwayo ngokwenkosi yayo. Izakuma, ngoba iNkosi ilamandla okuyimisa."},{"book":"AbaseRoma","chapter":"14","verse":"5","text":"Omunye umuntu ubona olunye usuku lungcwele kakhulu kulolunye; omunye umuntu ubona insuku zonke zifanana. Umuntu ngamunye kumele akholwe ngokupheleleyo engqondweni yakhe."},{"book":"AbaseRoma","chapter":"14","verse":"6","text":"Lowo obona olunye usuku njengoluqakathekileyo, wenzela iNkosi. Lowo odla inyama, udlela iNkosi, ngoba uyambonga uNkulunkulu; njalo lowo oyekelayo, wenzela iNkosi, njalo uyambonga uNkulunkulu."},{"book":"AbaseRoma","chapter":"14","verse":"7","text":"Ngoba kakho phakathi kwethu oziphilela yena yedwa njalo kakho phakathi kwethu ozifelayo yena yedwa."},{"book":"AbaseRoma","chapter":"14","verse":"8","text":"Nxa siphila, siphilela iNkosi; njalo nxa sisifa, sifela eNkosini. Ngakho, loba siphila kumbe sisifa, singabeNkosi."},{"book":"AbaseRoma","chapter":"14","verse":"9","text":"Ngenxa yasonalesi isizatho, uKhristu wafa, wabuya waphila ukuze abe yiNkosi yabafileyo labaphilayo."},{"book":"AbaseRoma","chapter":"14","verse":"10","text":"Pho wena, kungani usahlulela umzalwane wakho na? Loba kungani useyisa umzalwane wakho na? Ngoba sonke sizakuma phambi kwesihlalo sikaNkulunkulu sokwahlulela."},{"book":"AbaseRoma","chapter":"14","verse":"11","text":"Kulotshiwe ukuthi:"},{"book":"AbaseRoma","chapter":"14","verse":"12","text":"Ngakho-ke, omunye lomunye wethu uzabika akwenzayo kuNkulunkulu."},{"book":"AbaseRoma","chapter":"14","verse":"13","text":"Ngakho kasiyekeleni ukwahlulelana. Esikhundleni salokho zimisele engqondweni yakho ukuba ungabeki isikhubekiso kumbe umgoqo endleleni yomzalwane wakho."},{"book":"AbaseRoma","chapter":"14","verse":"14","text":"Njengalowo oseNkosini uJesu, ngiyakholwa ngokupheleleyo ukuthi akulakudla okungcolileyo khona ngokwakho. Kodwa nxa umuntu ecabanga ukuba ulutho lungcolile, ngakho kuye lungcolile."},{"book":"AbaseRoma","chapter":"14","verse":"15","text":"Nxa umfowenu ekhathazeka ngenxa yalokho okudlayo, kawusenzi okothando. Ungachithi umfowenu owafelwa nguKhristu ngokudla kwakho."},{"book":"AbaseRoma","chapter":"14","verse":"16","text":"Ungavumi ukuba lokho wena ocabanga ukuthi kuhle kuthiwe kubi."},{"book":"AbaseRoma","chapter":"14","verse":"17","text":"Ngoba umbuso kaNkulunkulu kawusindaba yokudla lokunatha, kodwa ngowokulunga, lokuthula kanye lokuthokoza kuMoya oNgcwele,"},{"book":"AbaseRoma","chapter":"14","verse":"18","text":"ngoba lowo okhonza uKhristu ngale indlela uthokozisa uNkulunkulu abukwe langabantu."},{"book":"AbaseRoma","chapter":"14","verse":"19","text":"Ngakho kasenzeni imizamo yonke yokwenza okusilethela ukuthula lokusizana ekuphilisaneni koluntu."},{"book":"AbaseRoma","chapter":"14","verse":"20","text":"Ungachithi umsebenzi kaNkulunkulu ngenxa yokudla. Ukudla konke kuhlanzekile, kodwa kubi ukuthi umuntu adle ulutho olwenza omunye akhubeke."},{"book":"AbaseRoma","chapter":"14","verse":"21","text":"Kungcono ukungadli inyama lokunganathi iwayini loba ukungenzi lutho oluzawisa umfowenu."},{"book":"AbaseRoma","chapter":"14","verse":"22","text":"Ngakho loba kuyini okukholwayo ngalezizinto akube phakathi kwakho loNkulunkulu. Ubusisiwe umuntu ongazisoliyo ngalokho akukholwayo."},{"book":"AbaseRoma","chapter":"14","verse":"23","text":"Kodwa umuntu olokuthandabuza uyalahlwa nxa esidla, ngoba ukudla kwakhe akuveli ekukholweni; njalo konke okungaveli ekukholweni kuyisono."}]}