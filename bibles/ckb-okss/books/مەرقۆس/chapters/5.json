{"data":[{"book":"مەرقۆس","chapter":"5","verse":"1","text":"ئینجا گەیشتنە ئەوبەری دەریاچەکە، بۆ هەرێمی گەراسین."},{"book":"مەرقۆس","chapter":"5","verse":"2","text":"کاتێک عیسا لە بەلەمەکە دابەزی، یەکسەر لەناو گۆڕستان پیاوێکی تووش بوو ڕۆحی پیسی تێدابوو،"},{"book":"مەرقۆس","chapter":"5","verse":"3","text":"لەناو گۆڕستاندا دەژیا، کەس نەیدەتوانی چیتر بیبەستێتەوە، تەنانەت بە زنجیریش."},{"book":"مەرقۆس","chapter":"5","verse":"4","text":"زۆر جار بە کۆت و زنجیر دەبەسترایەوە، بەڵام زنجیرەکانی دەپچڕاند و کۆتەکانیشی دەشکاند، کەس نەیدەتوانی بەسەریدا زاڵ بێت."},{"book":"مەرقۆس","chapter":"5","verse":"5","text":"شەو و ڕۆژ بەردەوام لەناو گۆڕستان و لە چیاکاندا بوو، هاواری دەکرد و بە بەرد لەشی خۆی بریندار دەکرد."},{"book":"مەرقۆس","chapter":"5","verse":"6","text":"کاتێک لە دوورەوە عیسای بینی، ڕایکرد و کڕنۆشی بۆ برد."},{"book":"مەرقۆس","chapter":"5","verse":"7","text":"بە دەنگێکی بەرز هاواری کرد: «چیت لە من دەوێت، ئەی عیسای کوڕی خودای هەرەبەرز؟ سوێندت دەدەم بە خودا، ئەشکەنجەم مەدە!»"},{"book":"مەرقۆس","chapter":"5","verse":"8","text":"چونکە عیسا پێی فەرمووبوو: «ئەی ڕۆحی پیس، لە پیاوەکە وەرە دەرەوە!»"},{"book":"مەرقۆس","chapter":"5","verse":"9","text":"ئینجا لێی پرسی: «ناوت چییە؟»"},{"book":"مەرقۆس","chapter":"5","verse":"10","text":"زۆریش لە عیسا پاڕایەوە نەیاننێرێتە دەرەوەی ناوچەکە."},{"book":"مەرقۆس","chapter":"5","verse":"11","text":"لەوێ ڕانە بەرازێکی گەورە لە قەد شاخەکە دەلەوەڕان،"},{"book":"مەرقۆس","chapter":"5","verse":"12","text":"ڕۆحە پیسەکان لە عیسا پاڕانەوە: «بماننێرە ناو بەرازەکان، با بچینە ناویان.»"},{"book":"مەرقۆس","chapter":"5","verse":"13","text":"ئەویش ڕێی پێدان. ڕۆحە پیسەکان هاتنە دەرەوە و چوونە ناو بەرازەکان، ئینجا ڕانەکە کە نزیکەی دوو هەزار سەر دەبوون، بە خێرایی لە قەدپاڵەکەوە بۆ ناو دەریاچەکە هەڵدێران و خنکان."},{"book":"مەرقۆس","chapter":"5","verse":"14","text":"بەرازەوانەکان ڕایانکرد و هەواڵیان دا بە شار و گوندەکان. خەڵکەکەش هاتن تاکو ببینن چی ڕوویداوە."},{"book":"مەرقۆس","chapter":"5","verse":"15","text":"کاتێک هاتنە لای عیسا، بینییان ئەوەی لەشکرێک ڕۆحی پیسی تێدابوو، دانیشتووە و پۆشتەیە و ئاقڵە، ئیتر ترسان."},{"book":"مەرقۆس","chapter":"5","verse":"16","text":"ئەوانەش کە بینیبوویان چی بەسەر بەرازەکان و ئەو کەسەدا هات کە ڕۆحی پیسی تێدابوو، ڕووداوەکەیان بۆ خەڵکەکە گێڕایەوە."},{"book":"مەرقۆس","chapter":"5","verse":"17","text":"ئیتر دەستیان بە پاڕانەوە کرد لە عیسا تاکو لە ناوچەکەیان بڕوات."},{"book":"مەرقۆس","chapter":"5","verse":"18","text":"کاتێک عیسا سواری بەلەمەکە دەبوو، ئەو کەسەی ڕۆحی پیسی تێدابوو، لێی پاڕایەوە کە لەگەڵی بڕوات."},{"book":"مەرقۆس","chapter":"5","verse":"19","text":"ڕێگای نەدا، بەڵکو پێی فەرموو: «بگەڕێوە ناو ماڵ و کەسوکارەکەت، بۆیان بگێڕەوە پەروەردگار چی بۆت کردووە و چۆن بەزەیی پێتدا هاتەوە.»"},{"book":"مەرقۆس","chapter":"5","verse":"20","text":"جا ڕۆیشت و لە دە شارەکە5‏:20 دە شارەکە: دیکاپۆلیس، دەکەوێتە ڕۆژهەڵاتی ڕووباری ئوردون.‏ دەستی بە جاڕدانی هەموو ئەوە کرد کە عیسا بۆی کردبوو. هەموو سەرسام بوون."},{"book":"مەرقۆس","chapter":"5","verse":"21","text":"دیسان عیسا بە بەلەمەکە پەڕییەوە ئەوبەر، هەر لە کەناری دەریاچەکە بوو خەڵکێکی زۆر لێی کۆبوونەوە."},{"book":"مەرقۆس","chapter":"5","verse":"22","text":"یەکێک لە پێشەوایانی کەنیشت هات، ناوی یایرۆس بوو، کاتێک عیسای بینی، لەبەرپێی کەوت و"},{"book":"مەرقۆس","chapter":"5","verse":"23","text":"زۆر لێی پاڕایەوە: «کچە بچووکەکەم لە سەرەمەرگدایە، وەرە دەستی لەسەر دابنێ تاکو چاک بێتەوە و بژیێت.»"},{"book":"مەرقۆس","chapter":"5","verse":"24","text":"عیسا لەگەڵی چوو، خەڵکێکی زۆر دوای کەوت و پاڵەپەستۆیان لێ دەکرد."},{"book":"مەرقۆس","chapter":"5","verse":"25","text":"ژنێک لەوێ بوو کە دوازدە ساڵ خوێنبەربوونی هەبوو."},{"book":"مەرقۆس","chapter":"5","verse":"26","text":"بە دەستی چەندین پزیشک ئازاری زۆری چێژتبوو، ئەوەی هەیبوو خەرجی خۆی کردبوو، بەڵام هیچ سوودێکی نەبوو، بەڵکو خراپتر ببوو."},{"book":"مەرقۆس","chapter":"5","verse":"27","text":"باسی عیسای بیستبوو، بۆیە هاتە ناو خەڵکەکە و لە دواوە دەستی لە کراسەکەی دا،"},{"book":"مەرقۆس","chapter":"5","verse":"28","text":"چونکە لە دڵی خۆیدا گوتی: «ئەگەر تەنها دەست لە کراسەکەی بدەم، چاکدەبمەوە.»"},{"book":"مەرقۆس","chapter":"5","verse":"29","text":"دەستبەجێ خوێن لەبەرڕۆیشتنەکەی ڕاوەستا و لە لەشیدا هەستی بە چاکبوونەوە کرد لە نەخۆشییەکەی."},{"book":"مەرقۆس","chapter":"5","verse":"30","text":"یەکسەر عیساش زانی هێزێک لێی هاتە دەرەوە، ئاوڕی لە خەڵکەکە دایەوە و فەرمووی: «کێ دەستی لە کراسەکەم دا؟»"},{"book":"مەرقۆس","chapter":"5","verse":"31","text":"قوتابییەکانی وەڵامیان دایەوە: «دەبینیت خەڵکەکە پاڵەپەستۆت لێدەکەن، کەچی دەفەرمووی کێ دەستی لێدام؟»"},{"book":"مەرقۆس","chapter":"5","verse":"32","text":"بەڵام عیسا چاوی دەگێڕا، تاکو بزانێت کێ بوو وای کرد."},{"book":"مەرقۆس","chapter":"5","verse":"33","text":"ژنەکەش کە بە ڕووداوەکەی خۆی دەزانی، بە ترس و لەرزەوە هات، لەبەردەمی کەوت و هەموو شتێکی بە ڕاستی پێ گوت."},{"book":"مەرقۆس","chapter":"5","verse":"34","text":"ئەویش پێی فەرموو: «کچم، باوەڕەکەت تۆی چاککردەوە، بڕۆ بە سەلامەت و لە نەخۆشییەکەت چاکببەوە.»"},{"book":"مەرقۆس","chapter":"5","verse":"35","text":"کاتێک عیسا قسەی دەکرد، چەند کەسێک لە ماڵی پێشەوای کەنیشتەوە هاتن و گوتیان: «کچەکەت مرد، ئیتر ئەزیەت مەخەرە بەر مامۆستا.»"},{"book":"مەرقۆس","chapter":"5","verse":"36","text":"عیسا قسەکانی ئەوانی بەرگوێ کەوت، بە پێشەواکەی کەنیشتی فەرموو: «مەترسە، تەنها باوەڕت هەبێت.»"},{"book":"مەرقۆس","chapter":"5","verse":"37","text":"نەیهێشت کەس لەگەڵی بچێت، پەترۆس و یاقوب و یۆحەنای برای یاقوب نەبێت."},{"book":"مەرقۆس","chapter":"5","verse":"38","text":"هاتنە ماڵی پێشەواکەی کەنیشت، بینی هەرا و گریان و شیوەنێکی زۆرە."},{"book":"مەرقۆس","chapter":"5","verse":"39","text":"چووە ژوورەوە، پێی فەرموون: «بۆچی هەراتانە و دەگریێن؟ کچەکە نەمردووە، بەڵکو نوستووە.»"},{"book":"مەرقۆس","chapter":"5","verse":"40","text":"بەمە خەڵکەکە پێی پێکەنین."},{"book":"مەرقۆس","chapter":"5","verse":"41","text":"دەستی منداڵەکەی گرت و پێی فەرموو: «تالیسا، قوم!» کە بە واتای «کیژۆڵە، پێت دەڵێم هەستە!» دێت."},{"book":"مەرقۆس","chapter":"5","verse":"42","text":"کچەکە کە تەمەنی دوازدە ساڵ بوو، دەستبەجێ هەستا و دەستی بە ڕۆیشتن کرد، جا هەموویان زۆر سەرسام بوون."},{"book":"مەرقۆس","chapter":"5","verse":"43","text":"بە توندیش ڕایسپاردن کەس بەمە نەزانێت و فەرمووی شتێکی بدەنێ با بیخوات."}]}