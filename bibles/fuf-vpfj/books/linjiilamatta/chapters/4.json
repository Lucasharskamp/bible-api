{"data":[{"book":"LINJIILA MATTA","chapter":"4","verse":"1","text":"Ɓawto ɗun, Ruuhu Allaahu on nawri Iisaa ka wulaa fii no Ibuliisa ndarndora mo."},{"book":"LINJIILA MATTA","chapter":"4","verse":"2","text":"O hoori balɗe cappanɗe nay, jemma e ɲalorma. Ɓawto ɗun o weelaa."},{"book":"LINJIILA MATTA","chapter":"4","verse":"3","text":"Ndarndotooɗo on ɓadii mo, wi'i: «Si tawii ko a *Ɓiɗɗo Alla, yamir ɗee kaaƴe yo ɗe wontu ɲaametee.»"},{"book":"LINJIILA MATTA","chapter":"4","verse":"4","text":"Iisaa jaabii: «No windii wondema: ‹Neɗɗo hinaa ɲaametee tun wuurirta, kono ko kala konguɗi iwruɗi ka Alla.› »"},{"book":"LINJIILA MATTA","chapter":"4","verse":"5","text":"Ibuliisa nawri mo kadi ka saare hormorde, ɗun ko Yerusalaam, o joɗɗinoyi mo ka hoore warɲakere *juulirde mawnde, o wi'i mo:"},{"book":"LINJIILA MATTA","chapter":"4","verse":"6","text":"«Si tawii ko a Ɓiɗɗo Alla, hocco ɗon cikkoɗaa ka leydi, ko fii no windii wondema: ‹O yamiray malaa'ikaaɓe makko ɓen fii maa, ɓe tamboro-maa juuɗe maɓɓe ɗen, fii wota koyngal maa ngal feggo e hayre.› »"},{"book":"LINJIILA MATTA","chapter":"4","verse":"7","text":"Iisaa jaabii mo wi'i: «No windii kadi wondema: ‹Wota a ndarndo Joomiraaɗo on, on Alla maa.› »"},{"book":"LINJIILA MATTA","chapter":"4","verse":"8","text":"Ibuliisa nawri mo kadi e fello toowungo fota, o holli mo laamateeriiji aduna on fow e darja mun."},{"book":"LINJIILA MATTA","chapter":"4","verse":"9","text":"O wi'i mo: «Mi okkete ɗun fow si a jiccike, a sujjanii lan.»"},{"book":"LINJIILA MATTA","chapter":"4","verse":"10","text":"Iisaa jaabii, wi'i: «Pottito, yo Ibuliisa, ko fii no windii: ‹Ko Alla Joomiraaɗo maa on sujjantaa, rewaa mo kanko tun.› »"},{"book":"LINJIILA MATTA","chapter":"4","verse":"11","text":"Onsay Ibuliisa pottitii mo. Ɓawto ɗun malaa'ikaaɓe ɓadii Iisaa fii kurkanagol mo."},{"book":"LINJIILA MATTA","chapter":"4","verse":"12","text":"Ɓay Iisaa andii Yaayaa wattaama e joge, o yahi Jaliilu."},{"book":"LINJIILA MATTA","chapter":"4","verse":"13","text":"O eggi Naasirata, o yahi, o hoɗoyi Kafernahuum ka daande weendu ka kernidi ɗon e Zabuluunu e Naftali,"},{"book":"LINJIILA MATTA","chapter":"4","verse":"14","text":"fii no ko daaliranoo annabi Isaaya kon laatora, wonde:"},{"book":"LINJIILA MATTA","chapter":"4","verse":"15","text":"«Ko an yo leydi Zabuluunu e Naftali"},{"book":"LINJIILA MATTA","chapter":"4","verse":"16","text":"Oo jamaa wonɗo e nder niwre"},{"book":"LINJIILA MATTA","chapter":"4","verse":"17","text":"Gila ɗun Iisaa fuɗɗii waajaade, wi'a: «Tuubee, ko fii laamu kammu ngun ɓadike!»"},{"book":"LINJIILA MATTA","chapter":"4","verse":"18","text":"E nder ko o yiilotoo e daande *Weendu Jaliilu ndun kon, o yi'i musiɓɓe ɗiɗo no bugoo *jalaaji ka weendu, tawi ɓen ko yungooɓe: goɗɗo on no wi'ee Sim'uunu, mo o jammoyta Petruusu, oya on no wi'ee Andaraawu, miɲɲiraawo makko kanko Sim'uunu on."},{"book":"LINJIILA MATTA","chapter":"4","verse":"19","text":"O wi'i ɓe: «Jokkee lan, mi wattay on yungooɓe yimɓe.»"},{"book":"LINJIILA MATTA","chapter":"4","verse":"20","text":"Ɗon kisan ɓe acciti jalaaji ɗin, ɓe jokki mo."},{"book":"LINJIILA MATTA","chapter":"4","verse":"21","text":"E nder yaadu maɓɓe ndun, Iisaa yi'i musiɓɓe ɗiɗo goo kadi, tawi ɓen ko Yaaquuba e miɲan mun Yuuhanna, ɓen ko ɓiɓɓe Zabadii. Tawi ɓen no wondi e ben mun Zabadii ka nder laana, hiɓe moƴƴintina jalaaji maɓɓe. Kanko Iisaa o noddi ɓe."},{"book":"LINJIILA MATTA","chapter":"4","verse":"22","text":"Ɗon kisan ɓe acci ɗon laana kan e ben maɓɓe, ɓe jokki mo."},{"book":"LINJIILA MATTA","chapter":"4","verse":"23","text":"Tawi Iisaa no yiiloo e nder Jaliilu fow, janna ka nder juulirɗe, waajoo fii Kibaaru Moƴƴo *laamu Alla ngun, e himo ɲawndora kala noone ɲabbeeli e nawnaaje yimɓe ɓen."},{"book":"LINJIILA MATTA","chapter":"4","verse":"24","text":"Fii makko andii e nder Sirii on fow. O addanaa kala tampirɗo nawnaare e noonee muuseendiiji e ɓe jinna e iirotooɓe e maaya-ɓanduuɓe, o ndikkini ɓe."},{"book":"LINJIILA MATTA","chapter":"4","verse":"25","text":"Jamaa moolanaaɗo iwruɗo Jaliilu e *Dekapooli e Yerusalaam e diiwal Yahuuda ngal e ɓe gaɗa Yurdayniwol jokki mo."}]}