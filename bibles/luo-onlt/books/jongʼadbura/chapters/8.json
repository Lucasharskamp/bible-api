{"data":[{"book":"Jongʼad Bura","chapter":"8","verse":"1","text":"Jo-Efraim nopenjo Gideon niya, “Angʼo ma omiyo isetimonwa kama? Angʼo ma notami luongowa kane idhi kedo gi jo-Midian?” Omiyo negidhawo kode matek."},{"book":"Jongʼad Bura","chapter":"8","verse":"2","text":"To nodwokogi niya, “Angʼo ma asetimo kipimo gi gima usetimo? Donge mzabibu mag Efraim modongʼ ber moloyo keyo maduongʼ mar mzabibu mar Abiezer?"},{"book":"Jongʼad Bura","chapter":"8","verse":"3","text":"Nyasaye nochiwo Oreb kod Zeb, jotend jo-Midian, e lwetgi. En angʼo mane anyalo timo kipimo gi gima usetimo?” Kuom mano, ich wangʼ margi norumo."},{"book":"Jongʼad Bura","chapter":"8","verse":"4","text":"Kata obedo ni Gideon gi joge mia adek nool kamano, negimedo lawo ruodhi mag Midian mi gingʼado aora Jordan."},{"book":"Jongʼad Bura","chapter":"8","verse":"5","text":"Nowachone jo-Sukoth niya, “Miuru joga ma jolweny makati nikech giol, kendo pod alawo Zeba kod Zalmuna, ma gin ruodhi jo-Midian.”"},{"book":"Jongʼad Bura","chapter":"8","verse":"6","text":"To jotelo mag Sukoth nowacho niya, “Bende usemako Zeba kod Zalmuna? Ere kaka dwami jolweny magi moolgi makati?”"},{"book":"Jongʼad Bura","chapter":"8","verse":"7","text":"Eka Gideon nodwoko niya, “Nikech gima uwacho, ka Jehova Nyasaye osechiwo Zeba gi Zalmuna e lweta, to abiro yuyo ringreu gi pedo kod matata.”"},{"book":"Jongʼad Bura","chapter":"8","verse":"8","text":"Noa kanyo kodhi Peniel kendo ochiwonegi kwayo makamano, to negidwoko mana kaka jo-Sukoth nowacho."},{"book":"Jongʼad Bura","chapter":"8","verse":"9","text":"Omiyo nowachone jo-Peniel niya, “Ka aduogo gi loch, to abiro muko bath ohinga moger motingʼore gi malo.”"},{"book":"Jongʼad Bura","chapter":"8","verse":"10","text":"Noyudo ka Zeba gi Zalmuna neni Karkor kaachiel gi jolweny mage manyalo romo ji alufu apar gabich, ne gin jolweny mane odongʼ kuom jolweny mag wuok chiengʼ, to jolweny alufu mia achiel gi piero ariyo nonegi e lweny."},{"book":"Jongʼad Bura","chapter":"8","verse":"11","text":"Gideon nodhi koluwo yo jokwath mantiere yo wuok chiengʼ mar Noba kod Jogbeha mi nodonjo kuom jolweny mamoko apoya."},{"book":"Jongʼad Bura","chapter":"8","verse":"12","text":"Zeba gi Zalmuna, ma ruodhi ariyo mag Midian, noringo, to nolawogi mi omakogi, kendo makogino nokelo luoro maduongʼ ne jolwenjgi."},{"book":"Jongʼad Bura","chapter":"8","verse":"13","text":"Bangʼ mano Gideon wuod Joash noduogo koa e lweny koluwo yor Heres."},{"book":"Jongʼad Bura","chapter":"8","verse":"14","text":"Nomako wuod Sukoth mi openje penjo, kendo wuowino nondikone nying ruodhi piero abiro gabiriyo mag Sukoth."},{"book":"Jongʼad Bura","chapter":"8","verse":"15","text":"Eka Gideon nobiro mi owachone jo-Sukoth niya, “Eri Zeba gi Zalmuna, mane osemiyo uchaya kuwacho ni, ‘Bende usemako Zeba gi Zalmuna? Ere kaka dwami jolweny magi moolgi makati?’ ”"},{"book":"Jongʼad Bura","chapter":"8","verse":"16","text":"Nokawo jodong dalano mi okawo pedo kod matata mokumogo jo-Sukoth."},{"book":"Jongʼad Bura","chapter":"8","verse":"17","text":"Bende nomuko kama oger motingʼore gi malo mar Peniel mi onego jo-dalano."},{"book":"Jongʼad Bura","chapter":"8","verse":"18","text":"Eka nopenjo Zeba kod Zalmuna niya, “Ne inego ji machalo nade Tabor?”"},{"book":"Jongʼad Bura","chapter":"8","verse":"19","text":"Gideon nodwoko niya, “Mago ne owetena, yawuot minwa owuon. Akwongʼora gi nying Jehova Nyasaye mangima ni ka dine ingʼwononegi, to dine ok anegou.”"},{"book":"Jongʼad Bura","chapter":"8","verse":"20","text":"Eka nonyiso wuode maduongʼ miluongo ni Jetha niya, “Neg-gi!” To Jetha ne ok owuodho liganglane, nikech ne pod en rawera kendo noluor."},{"book":"Jongʼad Bura","chapter":"8","verse":"21","text":"Zeba gi Zalmuna nowacho niya, “Bi inegwa mana in iwuon nimar in e ngʼat maduongʼ maratego.” Omiyo Gideon nosudo machiegni kodgi monegogi, bangʼe nokawo pien mane ni e ngʼut ngamia mag-gi."},{"book":"Jongʼad Bura","chapter":"8","verse":"22","text":"Jo-Israel nowachone Gideon niya, “Bed jatendwa, in kaachiel gi wuodi kod nyakwari ma wuowi, nikech iseresowa e lwet jo-Midian.”"},{"book":"Jongʼad Bura","chapter":"8","verse":"23","text":"To Gideon nokonegi niya, “Ok anabed jatendu, kata wuoda bende ok nobed jatendu. Jehova Nyasaye ema biro bedo jatendu.”"},{"book":"Jongʼad Bura","chapter":"8","verse":"24","text":"Kendo nowacho niya, “An-gi kwayo achiel, ni ngʼato ka ngʼato kuomu omiya stadi kuom pok mag gik mane uyako.” Ne en kit jo-Ishmael mondo gilier stadi mar dhahabu e itgi."},{"book":"Jongʼad Bura","chapter":"8","verse":"25","text":"Negidwoko niya, “En morwa mondo wachiwgi.” Omiyo ne gipedho nanga, kendo ngʼato ka ngʼato nodiro stadi koa kuom gik mane giyako e nangano."},{"book":"Jongʼad Bura","chapter":"8","verse":"26","text":"Pek mar stadi mag dhahabu mane okwayo ne oromo shekel alufu achiel gi mia abiriyo, ka ok okwano bangli, odeyo kod nengni maralik mirwako gi ruodhi mag Midian kata nyoroche mane ni e ngʼut ngamia margi."},{"book":"Jongʼad Bura","chapter":"8","verse":"27","text":"Gideon noloso kido mar nyasaye manono mar efod gi dhahabu, ma noketo e dalane miluongo ni Ofra. Jo-Israel duto notimo timbe mag dwanyruok e kindgi giwegi ka gilamo kidono kanyo kendo nobedo obadho ni Gideon kod dalane."},{"book":"Jongʼad Bura","chapter":"8","verse":"28","text":"Kamano e kaka jo-Midian noloo gi jo-Israel kendo ne ok gichako gitugo lweny moro kendo. E kinde ma Gideon ne pod ngima, pinyno nobedo gi kwe kuom higni piero angʼwen."},{"book":"Jongʼad Bura","chapter":"8","verse":"29","text":"Jerub-Baal wuod Joash nodok dala."},{"book":"Jongʼad Bura","chapter":"8","verse":"30","text":"Ne en-gi yawuowi piero abiriyo ma mage owuon, nimar ne en-gi mon mangʼeny."},{"book":"Jongʼad Bura","chapter":"8","verse":"31","text":"Bende ne en gi jatich madhako mane odak Shekem, mane onywolone wuowi miluongo ni Abimelek."},{"book":"Jongʼad Bura","chapter":"8","verse":"32","text":"Gideon wuod Joash notho ka en-gi higni mathoth kendo noyike e liend wuon mare Joash man Ofra dala jo-Abiezer."},{"book":"Jongʼad Bura","chapter":"8","verse":"33","text":"Bangʼ ka Gideon nosetho jo-Israel nochako timo timbe dwanyruok kalamo Baal. Negiketo Baal-Berith kaka nyasachgi,"},{"book":"Jongʼad Bura","chapter":"8","verse":"34","text":"kendo ne ok giparo Jehova Nyasaye ma Nyasachgi, mane oseresogi e lwet jowasikgi duto koni gi koni."},{"book":"Jongʼad Bura","chapter":"8","verse":"35","text":"Bende negitamore timo ngʼwono ni joka Jerub-Baal (mano en Gideon) kuom gigo mabeyo duto mane osetimonigi."}]}