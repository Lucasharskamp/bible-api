{"data":[{"book":"Maarqos","chapter":"10","verse":"1","text":"Yesuusis achii kaʼee gara biyya Yihuudaatii fi Yordaanos gamaa dhaqe. Amma illee namoonni isa biratti walitti qabaman; innis akkuma bartee isaatti isaan barsiise."},{"book":"Maarqos","chapter":"10","verse":"2","text":"Fariisonni dhufanii, “Namni tokko niitii isaa hiikuun ni eeyyamamaa?” jedhanii gaafachuudhaan isa qoran."},{"book":"Maarqos","chapter":"10","verse":"3","text":"Innis deebisee, “Museen maal isin ajaje?” jedheen."},{"book":"Maarqos","chapter":"10","verse":"4","text":"Isaanis, “Namni tokko akka waraqaa ragaa hiikkaa barreesseefii niitii isaa hiiku Museen eeyyameera” jedhan."},{"book":"Maarqos","chapter":"10","verse":"5","text":"Yesuusis akkana jedhee deebise; “Museen sababii mata jabina keessaniitiif jedhee seera kana isiniif barreesse."},{"book":"Maarqos","chapter":"10","verse":"6","text":"Jalqaba uumamaatii kaasee garuu Waaqni, ‘Dhiiraa fi dubartii isaan taasise.’10:6 Uma 1:27"},{"book":"Maarqos","chapter":"10","verse":"7","text":"‘Kanaafis namni abbaa isaatii fi haadha isaa ni dhiisa; niitii isaa wajjinis tokko taʼa;"},{"book":"Maarqos","chapter":"10","verse":"8","text":"lamaan isaanii iyyuu foon tokko ni taʼu.’10:8 Uma 2:24 Egaa isaan siʼachi foon tokko malee lama miti."},{"book":"Maarqos","chapter":"10","verse":"9","text":"Kanaafuu waan Waaqni tokko taasise namni gargar hin baasin.”"},{"book":"Maarqos","chapter":"10","verse":"10","text":"Utuu ammas mana jiranuu barattoonni waaʼee dubbii kanaa Yesuusin gaafatan."},{"book":"Maarqos","chapter":"10","verse":"11","text":"Innis akkana jedhee deebiseef; “Namni niitii isaa hiikee dubartii biraa fuudhu kam iyyuu ishee irratti ejja raawwata."},{"book":"Maarqos","chapter":"10","verse":"12","text":"Isheenis yoo dhirsa ishee hiiktee nama biraatti heerumte ejja raawwatti.”"},{"book":"Maarqos","chapter":"10","verse":"13","text":"Namoonni akka inni harka isaan irra kaaʼuuf ijoollee xixinnoo Yesuusitti fidaa turan; barattoonni garuu isaan ifatan."},{"book":"Maarqos","chapter":"10","verse":"14","text":"Yesuus yommuu waan kana argetti aaree akkana isaaniin jedhe; “Ijoolleen xixinnoon gara koo haa dhufaniitii hin dhowwinaa; mootummaan Waaqaa kan warra akkanaatii."},{"book":"Maarqos","chapter":"10","verse":"15","text":"Ani dhuguman isinitti hima; namni akkuma ijoolleetti mootummaa Waaqaa hin simanne kam iyyuu gonkumaa itti hin galu.”"},{"book":"Maarqos","chapter":"10","verse":"16","text":"Innis ijoollee sana fuudhee ofitti qabe; harka isaas isaan irra kaaʼee isaan eebbise."},{"book":"Maarqos","chapter":"10","verse":"17","text":"Akkuma Yesuus deemuuf karaa qabateen namichi tokko fiigaa dhufee fuula isaa duratti jilbeenfatee, “Yaa barsiisaa gaarii, ani jireenya bara baraa dhaaluuf maal gochuun qaba?” jedhee gaafate."},{"book":"Maarqos","chapter":"10","verse":"18","text":"Yesuusis akkana jedhee deebise; “Ati maaliif gaarii naan jetta? Waaqa tokkicha malee gaariin hin jiru."},{"book":"Maarqos","chapter":"10","verse":"19","text":"Ati ajajawwan ni beekta; ‘Hin ajjeesin; hin ejjin; hin hatin; sobaan dhugaa hin baʼin; hin gowwoomsin; abbaa keetii fi haadha keetiif ulfina kenni.’10:19 Bau 20:12; KeD 5:16‑20”"},{"book":"Maarqos","chapter":"10","verse":"20","text":"Namichis, “Yaa barsiisaa, ani ijoollummaa kootii jalqabee ajajawwan kanneen hunda eegeera” jedhe."},{"book":"Maarqos","chapter":"10","verse":"21","text":"Yesuus namicha ilaalee isa jaallatee, “Waan tokkotu si duraa hirʼata; dhaqiitii waan qabdu hunda gurgurii hiyyeeyyiif kenni; samii irratti badhaadhummaa ni qabaattaa. Ergasii kottuu na duukaa buʼi” jedheen."},{"book":"Maarqos","chapter":"10","verse":"22","text":"Kana irratti fuulli namichaa ni geeddarame. Inni gaddee achii deeme; qabeenya guddaa qaba tureetii."},{"book":"Maarqos","chapter":"10","verse":"23","text":"Yesuusis naannoo isaa ilaalee barattoota isaatiin, “Mootummaa Waaqaatti galuun sooreyyiif akkam rakkisaa dha!” jedhe."},{"book":"Maarqos","chapter":"10","verse":"24","text":"Barattoonnis dubbii isaa ni dinqisiifatan. Yesuus garuu ammas akkana jedheen; “Ijoolle, mootummaa Waaqaatti galuun akkam rakkisaa dha!"},{"book":"Maarqos","chapter":"10","verse":"25","text":"Namni sooressi mootummaa Waaqaatti galuu irra qaawwa lilmoo keessa baʼuutu gaalaaf salphata.”"},{"book":"Maarqos","chapter":"10","verse":"26","text":"Barattoonnis akka malee raajeffatanii, “Yoos eenyutu fayyuu dandaʼa ree?” waliin jedhan."},{"book":"Maarqos","chapter":"10","verse":"27","text":"Yesuusis isaan ilaalee, “Kun garuu Waaqaaf malee namaaf hin dandaʼamu; Waaqaaf wanni hundinuu ni dandaʼamaatii” jedhe."},{"book":"Maarqos","chapter":"10","verse":"28","text":"Kana irratti Phexros, “Kunoo, nu waan hunda dhiifnee si duukaa buuneerra!” jedhe."},{"book":"Maarqos","chapter":"10","verse":"29","text":"Yesuusis deebisee akkana jedheen; “Ani dhuguma isinitti nan hima; namni anaa fi wangeelaaf jedhee mana yookaan obboloota yookaan obboleettota yookaan haadha yookaan abbaa yookaan ijoollee yookaan lafa qotiisaa dhiise kam iyyuu,"},{"book":"Maarqos","chapter":"10","verse":"30","text":"kan bara ammaa kana keessa ariʼatama wajjin manneen, obboloota, obboleettota, haadhota, ijoollee fi lafa qotiisaa dachaa dhibba hin arganne, kan bara dhufuttis jireenya bara baraa hin dhaalle tokko iyyuu hin jiru."},{"book":"Maarqos","chapter":"10","verse":"31","text":"Garuu warri jalqabaa hedduun warra dhumaa, warri dhumaa immoo warra jalqabaa ni taʼu.”"},{"book":"Maarqos","chapter":"10","verse":"32","text":"Isaanis Yerusaalemitti ol baʼuuf jedhanii karaa irra turan; Yesuus immoo isaan dura deemaa ture; barattoonnis ni dinqisiifatan; warri duukaa buʼaa turan immoo ni sodaatan. Yesuus amma illee warra kudha lamaan kophaatti baasee waan isatti dhufuuf jiru isaanitti hime."},{"book":"Maarqos","chapter":"10","verse":"33","text":"Akkanas jedhe; “Kunoo, nu Yerusaalemitti ol baʼaa jirra; Ilmi Namaas dabarfamee luboota hangafootattii fi barsiistota seeraatti ni kennama. Isaanis duʼa itti muru; akkasumas dabarsanii Namoota Ormaatti isa kennu;"},{"book":"Maarqos","chapter":"10","verse":"34","text":"isaanis isatti qoosu; isatti tufu; isa garafu; isa ajjeesus. Inni garuu guyyaa sadii booddee duʼaa ni kaʼa.”"},{"book":"Maarqos","chapter":"10","verse":"35","text":"Ilmaan Zabdewoos jechuunis Yaaqoobii fi Yohannis gara Yesuus dhufanii, “Yaa Barsiisaa, akka ati waan nu si kadhannu kam iyyuu nuu gootu barbaanna” jedhan."},{"book":"Maarqos","chapter":"10","verse":"36","text":"Innis, “Akka ani maal isiniif godhu barbaaddu?” jedheen."},{"book":"Maarqos","chapter":"10","verse":"37","text":"Isaanis deebisanii, “Yeroo ulfina keetiitti, tokkoon keenya mirga keetiin, tokkoon keenya immoo bitaa keetiin akka teenyuuf nuuf eeyyami” jedhanii deebisan."},{"book":"Maarqos","chapter":"10","verse":"38","text":"Yesuusis, “Isin waan kadhattan hin beektan; xoofoo ani dhugu, dhuguu yookaan cuuphaa ani cuuphamu, cuuphamuu ni dandeessuu?” jedheen."},{"book":"Maarqos","chapter":"10","verse":"39","text":"Isaanis, “Ni dandeenya” jedhanii deebisan."},{"book":"Maarqos","chapter":"10","verse":"40","text":"garuu mirga koo yookaan bitaa koo taaʼuu kan kennu ana miti. Iddoon kun kan warra isaaniif jedhamee qopheeffame sanaa ti.”"},{"book":"Maarqos","chapter":"10","verse":"41","text":"Warri kurnan yommuu waan kana dhagaʼanitti Yaaqoobii fi Yohannisitti aaran."},{"book":"Maarqos","chapter":"10","verse":"42","text":"Yesuusis walitti isaan waamee akkana jedhe; “Isin akka warri akka bulchitoota Namoota Ormaatti ilaalaman sun isaan irratti gooftummaa mulʼisan, gurguddoonni isaaniis akka isaan irratti taayitaa argisiisan ni beektu."},{"book":"Maarqos","chapter":"10","verse":"43","text":"Isin biratti akkas miti. Qooda kanaa namni isin keessaa nama guddaa taʼuu barbaadu kam iyyuu tajaajilaa keessan taʼuu qaba;"},{"book":"Maarqos","chapter":"10","verse":"44","text":"namni nama jalqabaa taʼuu barbaadu kam iyyuu garbicha nama hundaa taʼuu qaba."},{"book":"Maarqos","chapter":"10","verse":"45","text":"Ilmi Namaa iyyuu tajaajiluu fi lubbuu isaa immoo namoota baayʼeedhaaf furii godhee kennuuf dhufe malee tajaajilamuuf hin dhufneetii.”"},{"book":"Maarqos","chapter":"10","verse":"46","text":"Isaanis Yerikoo dhufan. Utuu Yesuus barattoota isaatii fi tuuta namootaa guddaa isaa wajjin Yerikoodhaa baʼaa jiruu, namichi jaamaan Barxiimewos jedhamu ilmi Ximeewos karaa irra taaʼee kadhachaa ture."},{"book":"Maarqos","chapter":"10","verse":"47","text":"Barxiimewosis yommuu akka inni Yesuus isa Naazreeti taʼe dhagaʼetti, “Yesuus, yaa ilma Daawit na maari!” jedhee iyyuu jalqabe."},{"book":"Maarqos","chapter":"10","verse":"48","text":"Namoonni baayʼeen akka inni calʼisuuf ifatan; inni garuu, “Yaa ilma Daawit na maari!” jedhee ittuma caalchisee iyye."},{"book":"Maarqos","chapter":"10","verse":"49","text":"Yesuusis dhaabatee, “Isa waamaa” jedhe."},{"book":"Maarqos","chapter":"10","verse":"50","text":"Innis wayyaa isaa of irraa darbatee, utaalee kaʼee gara Yesuus dhufe."},{"book":"Maarqos","chapter":"10","verse":"51","text":"Yesuusis, “Akka ani maal siif godhu barbaadda?” jedhee isa gaafate."},{"book":"Maarqos","chapter":"10","verse":"52","text":"Yesuusis, “Amantiin kee si fayyiseeraa deemi” jedheen. Innis yeruma sana argee karaa irra buʼee Yesuus duukaa buʼe."}]}