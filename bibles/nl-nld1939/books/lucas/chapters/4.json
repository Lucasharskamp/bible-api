{"data":[{"book":"Lucas","chapter":"4","verse":"1","text":"Toen verliet Jesus, vervuld van den Heiligen Geest, de Jordaan, en werd door den Geest naar de woestijn gevoerd,"},{"book":"Lucas","chapter":"4","verse":"2","text":"veertig dagen lang; en Hij werd door den duivel bekoord. In al die dagen at Hij niets; en toen ze ten einde waren, kreeg Hij honger."},{"book":"Lucas","chapter":"4","verse":"3","text":"Nu sprak de duivel tot hem: Indien Gij Gods Zoon zijt, zeg tot die steen, dat hij brood moet worden."},{"book":"Lucas","chapter":"4","verse":"4","text":"Jesus antwoordde hem: Er staat geschreven: “De mens zal niet leven van brood alleen”."},{"book":"Lucas","chapter":"4","verse":"5","text":"Daarna voerde hij Hem naar een hoger punt, en toonde Hem in een enkel ogenblik al de koninkrijken der wereld."},{"book":"Lucas","chapter":"4","verse":"6","text":"En de duivel zeide Hem: Ik zal U al die macht en de heerlijkheid daarvan geven; want mij zijn ze geschonken, en ik geef ze, wien ik wil."},{"book":"Lucas","chapter":"4","verse":"7","text":"Wanneer Gij mij aanbidt, zal dit alles het uwe zijn."},{"book":"Lucas","chapter":"4","verse":"8","text":"Jesus antwoordde hem: Er staat geschreven: “Ge zult den Heer uw God aanbidden, en Hem alleen dienen”."},{"book":"Lucas","chapter":"4","verse":"9","text":"Nu voerde hij Hem naar Jerusalem en plaatste Hem op het dakterras van de tempel. En hij zei Hem: Indien Gij Gods Zoon zijt, werp U dan van hier naar beneden."},{"book":"Lucas","chapter":"4","verse":"10","text":"Want er staat geschreven: Zijn engelen zal Hij over U bevelen, om U te behoeden;"},{"book":"Lucas","chapter":"4","verse":"11","text":"en ze zullen U op de handen dragen, opdat Gij aan geen steen uw voet zoudt stoten."},{"book":"Lucas","chapter":"4","verse":"12","text":"Jesus antwoordde hem: Er is gezegd: “Ge zult den Heer uw God niet beproeven”."},{"book":"Lucas","chapter":"4","verse":"13","text":"Nadat de duivel al zijn bekoringen had uitgeput, verliet hij Hem voor een tijd."},{"book":"Lucas","chapter":"4","verse":"14","text":"Toen keerde Jesus in de kracht van den Geest naar Galilea terug. En zijn faam drong heel de omtrek door."},{"book":"Lucas","chapter":"4","verse":"15","text":"Hij gaf onderricht in hun synagogen, en werd door allen geëerd."},{"book":"Lucas","chapter":"4","verse":"16","text":"Zo kwam Hij ook te Názaret, waar Hij was groot gebracht, en ging naar gewoonte op de sabbat naar de synagoge. Toen Hij opstond, om de voorlezing te houden,"},{"book":"Lucas","chapter":"4","verse":"17","text":"reikte men Hem het boek van den profeet Isaias over. Hij rolde het boek open, en trof de plaats, waar geschreven staat:"},{"book":"Lucas","chapter":"4","verse":"18","text":"De Geest des Heren rust op Mij; Want Hij heeft Mij gezalfd, Om aan armen de blijde boodschap te brengen."},{"book":"Lucas","chapter":"4","verse":"19","text":"Hij heeft Mij gezonden, Om aan gevangenen verlossing, Aan blinden genezing te verkondigen; Om verdrukten in vrijheid te stellen, Om aan te kondigen het genadejaar van den Heer."},{"book":"Lucas","chapter":"4","verse":"20","text":"Toen rolde Hij het boek dicht, gaf het aan den beambte terug, en zette Zich neer. Aller ogen waren in de synagoge op Hem gevestigd."},{"book":"Lucas","chapter":"4","verse":"21","text":"Nu ving Hij aan, en sprak tot hen: Heden is het Schriftwoord, dat gij gehoord hebt, vervuld."},{"book":"Lucas","chapter":"4","verse":"22","text":"Allen betuigden Hem bijval, en stonden verbaasd over de lieflijke woorden, die er vloeiden uit zijn mond. En ze zeiden: Is dit niet de zoon van Josef?"},{"book":"Lucas","chapter":"4","verse":"23","text":"Hij sprak tot hen: Gij zult Mij zeker dit spreekwoord doen horen: Geneesheer, genees uzelf. Doe ook hier in uw vaderstad, wat, naar we vernamen, in Kafárnaum is geschied."},{"book":"Lucas","chapter":"4","verse":"24","text":"Hij ging voort: Voorwaar, Ik zeg u: geen profeet wordt in zijn eigen geboortestad erkend."},{"book":"Lucas","chapter":"4","verse":"25","text":"Voorwaar, Ik zeg u: Er waren veel weduwen in Israël in de dagen van Elias, toen de hemel drie jaar en zes maanden gesloten bleef, zodat er over heel het land grote hongersnood heerste;"},{"book":"Lucas","chapter":"4","verse":"26","text":"en toch, tot niemand van haar werd Elias gezonden. maar wel tot een weduwe te Sarepta van Sidónië."},{"book":"Lucas","chapter":"4","verse":"27","text":"Ook waren er veel melaatsen in Israël in de tijd van den profeet Eliseüs; en toch, niemand van hen werd gereinigd, maar wel Naämán, de Syriër."},{"book":"Lucas","chapter":"4","verse":"28","text":"Toen ze dit hoorden, werden allen in de synagoge woedend;"},{"book":"Lucas","chapter":"4","verse":"29","text":"ze sprongen op, wierpen Hem de stad uit, voerden Hem naar de rand van de berg, waarop hun stad was gebouwd, om Hem naar beneden te storten."},{"book":"Lucas","chapter":"4","verse":"30","text":"Maar Hij ging midden door hen heen, en vertrok."},{"book":"Lucas","chapter":"4","verse":"31","text":"Nu daalde Hij naar Kafárnaum af, een stad van Galilea, en trad op sabbat als leraar voor hen op."},{"book":"Lucas","chapter":"4","verse":"32","text":"Men stond verbaasd over zijn leer; want Hij sprak met gezag."},{"book":"Lucas","chapter":"4","verse":"33","text":"Eens was er in de synagoge een man, met een onreinen, duivelsen geest. Hij riep met luider stem:"},{"book":"Lucas","chapter":"4","verse":"34","text":"Wel, wat hebt Gij met ons te maken, Jesus van Názaret? Zijt Gij gekomen, om ons in het verderf te storten? Ik weet, wie Gij zijt: de Heilige Gods."},{"book":"Lucas","chapter":"4","verse":"35","text":"Maar Jesus gebood hem: Zwijg, en ga van hem uit. De geest slingerde hem tussen de omstanders in, en ging van hem uit, zonder hem enig letsel te doen."},{"book":"Lucas","chapter":"4","verse":"36","text":"Allen waren verbaasd, en zeiden tot elkander: Wat mag dat toch zijn? Want met gezag en macht gebiedt Hij de onreine geesten, en ze gaan uit."},{"book":"Lucas","chapter":"4","verse":"37","text":"En zijn faam ging overal in de omtrek rond."},{"book":"Lucas","chapter":"4","verse":"38","text":"Toen Hij de synagoge had verlaten, begaf Hij Zich naar het huis van Simon. De schoonmoeder van Simon lag ziek aan zware koorts; en men vroeg Hem haar te helpen."},{"book":"Lucas","chapter":"4","verse":"39","text":"Hij boog Zich over haar heen, gebood de koorts, en deze verliet haar. Onmiddellijk stond ze op, en bediende Hem."},{"book":"Lucas","chapter":"4","verse":"40","text":"Na zonsondergang brachten allen hun zieken, aan welke kwaal ze ook leden, naar Hem toe; Hij legde hun één voor één de handen op, en genas ze."},{"book":"Lucas","chapter":"4","verse":"41","text":"Ook gingen van velen de boze geesten uit, terwijl ze riepen: Gij zijt de Zoon van God. Maar ten strengste verbood Hij hun te spreken, omdat ze wisten, dat Hij de Christus was."},{"book":"Lucas","chapter":"4","verse":"42","text":"Toen het dag was geworden, ging Hij heen, en begaf Hij Zich naar een eenzame plaats. De scharen zochten naar Hem; en toen ze Hem hadden bereikt, trachtten ze Hem te beletten, van hen heen te gaan."},{"book":"Lucas","chapter":"4","verse":"43","text":"Maar Hij zeide hun: Ook aan andere steden moet Ik de blijde boodschap van het koninkrijk Gods gaan verkondigen; want daartoe ben Ik gezonden."},{"book":"Lucas","chapter":"4","verse":"44","text":"En Hij preekte in de synagogen van Judea."}]}