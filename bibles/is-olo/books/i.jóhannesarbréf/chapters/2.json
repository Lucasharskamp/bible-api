{"data":[{"book":"I. Jóhannesarbréf","chapter":"2","verse":"1","text":"Börnin mín, þetta segi ég til þess að þið haldið ykkur frá syndinni. En ef einhver syndgar, þá skuluð þið vita að við höfum talsmann hjá Guði föður, sem biður fyrir okkur. Þessi talsmaður er Jesús Kristur. Hann er óaðfinnanlegur í öllu og Guði velþóknanlegur."},{"book":"I. Jóhannesarbréf","chapter":"2","verse":"2","text":"Það er hann sem tók á sig reiði Guðs vegna synda okkar og leiddi okkur til samfélags við Guð. Hann er fyrirgefning synda okkar, og ekki aðeins okkar synda, heldur einnig alls heimsins."},{"book":"I. Jóhannesarbréf","chapter":"2","verse":"3","text":"Hvernig getum við verið viss um að við tilheyrum Guði? Með því að rannsaka okkur sjálf og komast að því hvort við hlýðum hans vilja í raun og veru."},{"book":"I. Jóhannesarbréf","chapter":"2","verse":"4","text":"Sá sem segir: „Ég er kristinn. Ég á eilíft líf,“ en hlýðir þó ekki boðum hans og vilja er lygari."},{"book":"I. Jóhannesarbréf","chapter":"2","verse":"5","text":"Þeir sem gera hins vegar það sem Kristur býður þeim, vaxa í kærleika til Guðs og á því er hægt að sjá hvort þeir eru kristnir eða ekki."},{"book":"I. Jóhannesarbréf","chapter":"2","verse":"6","text":"Sá sem segist vera kristinn á að breyta eins og Kristur breytti."},{"book":"I. Jóhannesarbréf","chapter":"2","verse":"7","text":"Kæru vinir, það er ekki nýtt boðorð sem ég ætla að gefa ykkur. Þið kunnið það. Það er gamalt boðorð og þið hafið þekkt það frá öndverðu."},{"book":"I. Jóhannesarbréf","chapter":"2","verse":"8","text":"Samt er það alltaf nýtt og gildir eins fyrir ykkur og Krist, en það er svona: Elskið hvert annað. Þegar við hlýðum þessu boðorði hverfur myrkrið úr lífi okkar og hið nýja ljós – ljós Krists – skín inn í sál okkar."},{"book":"I. Jóhannesarbréf","chapter":"2","verse":"9","text":"Ef einhver segist ganga í ljósi Krists, en ber illan hug til meðbróður síns, þá er hann enn í myrkrinu."},{"book":"I. Jóhannesarbréf","chapter":"2","verse":"10","text":"En sá sem elskar meðbróður sinn og gengur í ljósi Krists, kemst leiðar sinnar án þess að hrasa í myrkri og synd."},{"book":"I. Jóhannesarbréf","chapter":"2","verse":"11","text":"Hafi einhver óbeit á meðbróður sínum, er hann í andlegu myrkri og veit ekki hvert hann fer. Þá hefur myrkrið blindað hann svo að hann sér ekki veginn."},{"book":"I. Jóhannesarbréf","chapter":"2","verse":"12","text":"Þetta skrifa ég ykkur öllum, börnin mín, vegna þess að syndir ykkar eru nú þegar fyrirgefnar, í nafni Jesú frelsara okkar."},{"book":"I. Jóhannesarbréf","chapter":"2","verse":"13","text":"Við ykkur sem eldri eruð segi ég þetta, af því að þið þekkið Krist, hann, sem hefur verið til frá upphafi. Og þið ungu menn, ég beini orðum mínum til ykkar, því að þið hafið unnið sigur á Satan. Ungu drengir og stúlkur, ykkur skrifa ég einnig, því að þið þekkið Guð, föðurinn."},{"book":"I. Jóhannesarbréf","chapter":"2","verse":"14","text":"Nú ávarpa ég ykkur, feður, sem þekkið hinn eilífa Guð, og ykkur ungu menn, sem eruð styrkir vegna orðs Guðs, sem er í hjörtum ykkar, – þið hafið sigrað Satan."},{"book":"I. Jóhannesarbréf","chapter":"2","verse":"15","text":"Elskið ekki þennan vonda heim og það sem í honum er, því að ef þið gerið það, þá elskið þið ekki Guð af heilum hug."},{"book":"I. Jóhannesarbréf","chapter":"2","verse":"16","text":"Heimurinn er fullur af illsku – illum nautnum, spilltu kynlífi, lífsgæðakapphlaupi og hroka sem fylgir auðæfum og upphefð – ekkert af þessu er frá Guði."},{"book":"I. Jóhannesarbréf","chapter":"2","verse":"17","text":"Þessi heimur mun líða undir lok og með honum allt það illa sem í honum er, en sá sem gerir Guðs vilja, mun lifa að eilífu."},{"book":"I. Jóhannesarbréf","chapter":"2","verse":"18","text":"Kæru börn, þessi heimur á stutt eftir. Þið hafið heyrt að andkristurinn – sá sem berst gegn Kristi – muni koma. Margir slíkir eru þegar komnir fram og það styrkir þá vissu okkar að endir þessa heims er skammt undan."},{"book":"I. Jóhannesarbréf","chapter":"2","verse":"19","text":"Þessir menn – andkristarnir – voru í söfnuðum okkar, en aðeins að nafninu til, annars hefðu þeir verið kyrrir. Þeir yfirgáfu okkur og það sannaði best að þeir voru af allt öðru sauðahúsi."},{"book":"I. Jóhannesarbréf","chapter":"2","verse":"20","text":"Því er öðruvísi varið með ykkur. Heilagur andi hefur komið yfir ykkur, þið þekkið sannleikann,"},{"book":"I. Jóhannesarbréf","chapter":"2","verse":"21","text":"og því skrifa ég ykkur ekki eins og þeim sem ekki þekkja sannleikann. Ég veit að þið þekkið muninn á réttu og röngu og þess vegna skrifa ég ykkur á þennan hátt."},{"book":"I. Jóhannesarbréf","chapter":"2","verse":"22","text":"Hver er lygari ef ekki sá sem segir að Jesús sé ekki Kristur? Slíkur maður er andkristur, því að hann trúir hvorki á Guð föður né son hans."},{"book":"I. Jóhannesarbréf","chapter":"2","verse":"23","text":"Sá sem ekki trúir á Krist, Guðs son, getur ekki haft samfélag við Guð föður, en sá sem hefur samfélag við Krist, Guðs son, hefur einnig samfélag við Guð föður."},{"book":"I. Jóhannesarbréf","chapter":"2","verse":"24","text":"Haldið áfram að trúa því sem ykkur var kennt í upphafi, því að ef þið gerið það, munuð þið eiga náið samfélag bæði við Guð föður og son hans."},{"book":"I. Jóhannesarbréf","chapter":"2","verse":"25","text":"Guð hefur heitið okkur gjöf og sú gjöf er eilíft líf."},{"book":"I. Jóhannesarbréf","chapter":"2","verse":"26","text":"Þessum skrifum mínum um andkrist, er beint gegn þeim sem reyna að blekkja ykkur og leiða í villu."},{"book":"I. Jóhannesarbréf","chapter":"2","verse":"27","text":"Þið hafið tekið á móti heilögum anda, hann býr í ykkur og því þarf enginn að segja ykkur hvað sé rétt. Heilagur andi fræðir ykkur um allt. Hann er sannleikurinn. Hann lýgur ekki og því verðið þið, eins og hann sagði, að lifa í Kristi og halda ykkur fast við hann."},{"book":"I. Jóhannesarbréf","chapter":"2","verse":"28","text":"Börnin mín, rækið samfélagið við Drottin, svo að þið getið verið viss um að ykkur vegni vel þegar hann kemur og að þið þurfið þá ekki að blygðast ykkar eða fara í felur."},{"book":"I. Jóhannesarbréf","chapter":"2","verse":"29","text":"Við vitum að Guð er góður og gerir aðeins rétt. Þess vegna ályktum við réttilega að allir aðrir, sem það gera, séu hans börn."}]}