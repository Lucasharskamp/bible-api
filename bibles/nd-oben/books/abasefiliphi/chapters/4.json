{"data":[{"book":"AbaseFiliphi","chapter":"4","verse":"1","text":"Ngakho-ke bazalwane bami, lina engilithandayo lengilikhumbulayo, liyintokozo yami lomqhele wami, kumele liqine kanjalo eNkosini bangane abathandekayo!"},{"book":"AbaseFiliphi","chapter":"4","verse":"2","text":"Ngiyamncenga uYuwodiya loSintikhe ukuba bavumelane eNkosini."},{"book":"AbaseFiliphi","chapter":"4","verse":"3","text":"Ngiyakucela mhlobo wami oqotho, siza abesifazane labo abasebenza lami kanzima ngenxa yevangeli, kanye loKlementi labanye engisebenza labo, abalamabizo abo asencwadini yokuphila."},{"book":"AbaseFiliphi","chapter":"4","verse":"4","text":"Thokozani eNkosini kokuphela. Ngiyatsho futhi ngithi: Thokozani!"},{"book":"AbaseFiliphi","chapter":"4","verse":"5","text":"Ukuthobeka kwenu kakubonakale kubo bonke. INkosi isiseduze."},{"book":"AbaseFiliphi","chapter":"4","verse":"6","text":"Lingakhathazeki kodwa ngazo zonke izikhathi bikani izicelo zenu kuNkulunkulu ngokukhuleka, ngokuncenga langokubonga."},{"book":"AbaseFiliphi","chapter":"4","verse":"7","text":"Ukuthula kukaNkulunkulu okudlula ukuqedisisa konke kuzabusa inhliziyo zenu lezingqondo zenu kuKhristu uJesu."},{"book":"AbaseFiliphi","chapter":"4","verse":"8","text":"Okokucina bazalwane, konke okuliqiniso, lokulesithunzi, lokulungileyo, lokuhlambulukileyo, lokuhle, lokubukekayo, nxa ulutho luluhle kakhulu loba lubongeka, cabangani ngezinto ezinje."},{"book":"AbaseFiliphi","chapter":"4","verse":"9","text":"Loba kuyini elikufundileyo loba elikwamukeleyo loba elikuzwileyo kuvela kimi, loba elikubonileyo kimi, kwenzeni. UNkulunkulu wokuthula uzakuba lani."},{"book":"AbaseFiliphi","chapter":"4","verse":"10","text":"Ngiyathokoza kakhulu eNkosini ngokuthi khathesi selize lavuselela ukungikhathalela kwenu. Impela kade likhathazeka kodwa lingelalo ithuba lokukubonakalisa."},{"book":"AbaseFiliphi","chapter":"4","verse":"11","text":"Kangitsho lokhu ngenxa yokuthi ngiyaswela ngoba sengafunda ukwaneliseka kuyo yonke imimo."},{"book":"AbaseFiliphi","chapter":"4","verse":"12","text":"Ngiyakwazi ukuba ukuswela kuyini njalo ngiyakwazi ukuba kuyini ukuba lokunengi. Sengafunda imfihlo yokwaneliseka kuzozonke izimo, langabe ngiyasutha loba ngilambile, loba ngilokunengi kumbe ngiswela."},{"book":"AbaseFiliphi","chapter":"4","verse":"13","text":"Ngingazenza zonke izinto ngaye onginika amandla."},{"book":"AbaseFiliphi","chapter":"4","verse":"14","text":"Kodwa kwakukuhle ukuthi lihlanganyele lami ekuhluphekeni kwami."},{"book":"AbaseFiliphi","chapter":"4","verse":"15","text":"Phezu kwalokho, lina bantu baseFiliphi liyakwazi ukuthi ensukwini elaqala ngazo ukwazi ivangeli ngesikhathi ngisuka eMasedoniya, akukho lalinye ibandla elahlanganyela lami endabeni yokupha lokwamukela ngaphandle kwenu kuphela;"},{"book":"AbaseFiliphi","chapter":"4","verse":"16","text":"ngoba langesikhathi ngiseThesalonika langithumela usizo kanengi lapho ngidinga uncedo."},{"book":"AbaseFiliphi","chapter":"4","verse":"17","text":"Akusikuthi ngifuna isipho kodwa ngifuna okuzakuba yinzuzo kini."},{"book":"AbaseFiliphi","chapter":"4","verse":"18","text":"Sengamukele umvuzo ogcweleyo lodlulisileyo; ngiphiwe okwaneleyo njengoba khathesi sengamukele ku-Ephafrodithusi izipho elazithumelayo. Zingumnikelo wephunga elimnandi, umhlatshelo owamukelekayo lothokozisa uNkulunkulu."},{"book":"AbaseFiliphi","chapter":"4","verse":"19","text":"UNkulunkulu wami uzakugcwalisa konke ukuswela kwenu ngenkazimulo yenotho yakhe kuKhristu uJesu."},{"book":"AbaseFiliphi","chapter":"4","verse":"20","text":"Udumo kalube kuNkulunkulu uBaba kuze kube nini lanini. Ameni."},{"book":"AbaseFiliphi","chapter":"4","verse":"21","text":"Bingelelani bonke abangcwele abakuKhristu."},{"book":"AbaseFiliphi","chapter":"4","verse":"22","text":"Abangcwele bonke bayalibingelela, ikakhulu labo abangabendlu kaKhesari."},{"book":"AbaseFiliphi","chapter":"4","verse":"23","text":"Umusa weNkosi uJesu Khristu kawube lomoya wenu."}]}