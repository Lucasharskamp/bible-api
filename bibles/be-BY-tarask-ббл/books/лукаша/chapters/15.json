{"data":[{"book":"ЛУКАША","chapter":"15","verse":"1","text":"Наблізіліся да Яго ўсе мытнікі і грэшнікі слухаць Яго."},{"book":"ЛУКАША","chapter":"15","verse":"2","text":"А фарысэі і кніжнікі наракалі, кажучы: Ён прымае грэшнікаў і есьць зь імі."},{"book":"ЛУКАША","chapter":"15","verse":"3","text":"Але Ён сказаў ім наступную прытчу:"},{"book":"ЛУКАША","chapter":"15","verse":"4","text":"хто з вас, маючы сто авечак і згубіўшы адну зь іх, не пакіне дзевяноста дзевяцёх ў пустыні і ня пойдзе па прапалую, пакуль ня знойдзе яе?"},{"book":"ЛУКАША","chapter":"15","verse":"5","text":"А знайшоўшы, возьме яе на плечы свае з радасьцю;"},{"book":"ЛУКАША","chapter":"15","verse":"6","text":"і прыйшоўшы дамоў, пакліча сяброў і суседзяў і скажа ім; парадуйцеся са мною, я знайшоў маю прапалую авечку."},{"book":"ЛУКАША","chapter":"15","verse":"7","text":"Маўляю вам, што так на нябёсах болей радасьці будзе за аднаго грэшніка, які каецца, чым за дзевяноста дзевяцёх праведнікаў, якія ня маюць патрэбы ў каяньні."},{"book":"ЛУКАША","chapter":"15","verse":"8","text":"Альбо якая жанчына, маючы дзесяць драхмаў, калі згубіць адну драхму, не запаліць сьвечкі і не пачне месьці пакой і шукаць пільна, пакуль ня знойдзе?"},{"book":"ЛУКАША","chapter":"15","verse":"9","text":"А знайшоўшы, пакліча сябровак і суседак і скажа: парадуйцеся са мною, я знайшла згубленую драхму,"},{"book":"ЛУКАША","chapter":"15","verse":"10","text":"Так, кажу вам, бывае радасьць у анёлаў Божых і за аднаго грэшніка, які каецца."},{"book":"ЛУКАША","chapter":"15","verse":"11","text":"Яшчэ сказаў: у аднаго чалавека было два сыны;"},{"book":"ЛУКАША","chapter":"15","verse":"12","text":"і сказаў малодшы бацьку: тата! дай мне належную мне долю маёмасьці. І бацька падзяліў ім маёмасьць."},{"book":"ЛУКАША","chapter":"15","verse":"13","text":"Праз колькі дзён малодшы сын, сабраўшы ўсё, пайшоў у далёкі край і там распусьціў маёмасьць сваю, жывучы распусна."},{"book":"ЛУКАША","chapter":"15","verse":"14","text":"А калі ён пражыў усё, настаў вялікі голад у той краіне, і ён апынуўся ў нястачы;"},{"book":"ЛУКАША","chapter":"15","verse":"15","text":"і пайшоў, прыстаў да аднаго жыхара той краіны, а той паслаў яго на палі свае пасьвіць сьвіньні;"},{"book":"ЛУКАША","chapter":"15","verse":"16","text":"і ён рады быў напоўніць чэрава сваё струкамі, якія елі сьвіньні, але ніхто не даваў яму."},{"book":"ЛУКАША","chapter":"15","verse":"17","text":"Апамятаўшыся, сказаў: колькі парабкаў у бацькі майго маюць лішкі хлеба, а я паміраю з голаду!"},{"book":"ЛУКАША","chapter":"15","verse":"18","text":"Устану, пайду да бацькі майго і скажу яму: тата! я зграшыў супроць неба і перад табою,"},{"book":"ЛУКАША","chapter":"15","verse":"19","text":"і ўжо ня варты называцца сынам тваім; прымі мяне ў лік парабкаў тваіх."},{"book":"ЛУКАША","chapter":"15","verse":"20","text":"Устаў і пайшоў да бацькі свайго. І калі ён быў яшчэ далёка, убачыў яго бацька ягоны і ўмілажаліўся; і пабегшы, упаў яму на шыю і пацалаваў яго."},{"book":"ЛУКАША","chapter":"15","verse":"21","text":"А сын сказаў яму: тата! я зграшыў супроць неба і перад табою, і ўжо ня варты называцца сынам тваім."},{"book":"ЛУКАША","chapter":"15","verse":"22","text":"А бацька сказаў рабам сваім: прынясеце найлепшую вопратку і апранеце яго, і дайце пярсьцёнак на руку яму і абутак на ногі;"},{"book":"ЛУКАША","chapter":"15","verse":"23","text":"і прывядзеце ўкормленае цяля і закалеце: будзем есьці і весяліцца,"},{"book":"ЛУКАША","chapter":"15","verse":"24","text":"бо гэты сын мой быў мёртвы і ажыў, прападаў і знайшоўся. І пачалі весяліцца."},{"book":"ЛУКАША","chapter":"15","verse":"25","text":"А старэйшы сын ягоны быў на полі; і вяртаючыся, калі наблізіўся да дома, пачуў сьпевы і весялосьць;"},{"book":"ЛУКАША","chapter":"15","verse":"26","text":"і паклікаўшы аднаго слугу, спытаўся: што гэта такое?"},{"book":"ЛУКАША","chapter":"15","verse":"27","text":"Той сказаў яму: брат твой прыйшоў, і бацька твой закалоў укормленае цяля, бо прыняў яго здаровага."},{"book":"ЛУКАША","chapter":"15","verse":"28","text":"Ён угневаўся і не хацеў увайсьці. А бацька, выйшаўшы, клікаў яго."},{"book":"ЛУКАША","chapter":"15","verse":"29","text":"Але ён сказаў у адказ бацьку: вось, я столькі гадоў служу табе і ніколі не пераступаў загаду твайго, але ты ніколі ня даў мне і казьляняці, каб мне павесяліцца зь сябрамі маімі;"},{"book":"ЛУКАША","chapter":"15","verse":"30","text":"а калі сын твой, вось гэты, распусьціўшы маёмасьць сваю з блудніцамі, прыйшоў, ты закалоў яму ўкормленае цяля."},{"book":"ЛУКАША","chapter":"15","verse":"31","text":"А ён сказаў яму: сыне мой! ты заўсёды са мною, і ўсё маё ёсьць тваё;"},{"book":"ЛУКАША","chapter":"15","verse":"32","text":"а з таго трэба было радавацца і весяліцца, што брат твой гэты быў мёртвы і ажыў, прападаў і знайшоўся."}]}