{"data":[{"book":"Nehemia","chapter":"5","verse":"1","text":"Maar er ontstond een ernstige klacht van het volk en hun vrouwen tegen de Joden, hun eigen broeders."},{"book":"Nehemia","chapter":"5","verse":"2","text":"Sommigen zeiden: We moeten onze zonen en dochters verpanden, om koren te kopen, te eten en in het leven te blijven."},{"book":"Nehemia","chapter":"5","verse":"3","text":"Anderen zeiden: We moeten onze akkers, wijngaarden en huizen verpanden, om koren te kopen tegen de honger."},{"book":"Nehemia","chapter":"5","verse":"4","text":"Weer anderen: We hebben op onze akkers en wijngaarden geld opgenomen voor de belasting aan den koning."},{"book":"Nehemia","chapter":"5","verse":"5","text":"Maar ons lijf is toch even goed als dat onzer broeders, onze kinderen zijn toch even goed als de hunnen. Toch moeten wij onze zonen en dochters als slaven verkopen, en zijn er al dochters van ons als slavinnen verkocht, zonder dat wij er iets aan kunnen doen; ook onze akkers en wijngaarden zijn in andere handen overgegaan."},{"book":"Nehemia","chapter":"5","verse":"6","text":"Toen ik hun klacht en beschuldiging hoorde, werd ik er hevig over ontstemd."},{"book":"Nehemia","chapter":"5","verse":"7","text":"Na bij mijzelf te hebben overlegd, riep ik de edelen en voormannen ter verantwoording, en sprak tot hen: Gij drijft woeker tegenover uw broeders! Ik belegde een grote vergadering tegen hen,"},{"book":"Nehemia","chapter":"5","verse":"8","text":"en sprak hun toe: Wij hebben onze joodse broeders, die aan de heidenen waren verkocht, zoveel we konden, vrijgekocht; en nu gaat gij uw eigen broeders verkopen, en worden zij onder ons verkocht! Ze zwegen, en wisten geen antwoord."},{"book":"Nehemia","chapter":"5","verse":"9","text":"Ik vervolgde: Het is niet goed, wat gij doet. Moet gij niet leven in de vrees van onzen God, om de smaad der heidenen, onze vijanden, te ontgaan?"},{"book":"Nehemia","chapter":"5","verse":"10","text":"Ook ikzelf, mijn broers en mijn gevolg, hebben geld en koren aan hen geleend; maar wij zien af van die schuld."},{"book":"Nehemia","chapter":"5","verse":"11","text":"Geeft ook gij hun nog heden hun akkers, wijngaarden, olijfbomen en huizen terug, met wat gij aan geld of koren, aan most of olie van hen hebt te vorderen."},{"book":"Nehemia","chapter":"5","verse":"12","text":"Ze gaven ten antwoord: We geven het terug, en zullen niets van hen vorderen; we zullen doen, wat ge zegt. Nu riep ik de priesters, en liet ze zweren, dat ze zó zouden doen."},{"book":"Nehemia","chapter":"5","verse":"13","text":"Daarbij schudde ik mijn mantel uit, en sprak: Zo moge God iedereen uit zijn huis en have schudden, die dit woord niet gestand doet; zo moge hij worden uitgeschud en berooid! De hele vergadering antwoordde: Amen! Het volk loofde God, en deed naar dit woord."},{"book":"Nehemia","chapter":"5","verse":"14","text":"Ook heb ik sinds de dag, dat koning Artaxerxes mij tot stadhouder over het land van Juda heeft aangesteld, van het twintigste tot het twee en dertigste jaar van den koning, dus twaalf jaar lang, met mijn broers niet het onderhoud van een stadhouder willen trekken."},{"book":"Nehemia","chapter":"5","verse":"15","text":"En terwijl de vroegere stadhouders, die mij vooraf waren gegaan, het volk ten laste waren geweest, en veertig zilveren sikkels per dag van hen hadden geëist voor brood en wijn, en hun gevolg bovendien het volk had verdrukt, heb ik voor mij zó niet gehandeld, omdat ik God vreesde."},{"book":"Nehemia","chapter":"5","verse":"16","text":"Ook heb ik mijn steun verleend aan de bouw van de muur, en geen stuk grond voor mijzelf genomen, ofschoon toch heel mijn gevolg bij het werk was betrokken."},{"book":"Nehemia","chapter":"5","verse":"17","text":"Steeds had ik honderd vijftig man van de Joden en voormannen aan tafel, behalve nog hen, die van de omliggende volken tot ons kwamen."},{"book":"Nehemia","chapter":"5","verse":"18","text":"Wat iedere dag werd toebereid: een rund, zes van de beste schapen en het gevogelte: kwam op mijn kosten; bovendien om de tien dagen nog vele zakken met wijn. Toch heb ik niet het onderhoud van een stadhouder willen eisen, omdat die verplichting te zwaar op het volk zou drukken."},{"book":"Nehemia","chapter":"5","verse":"19","text":"Mijn God, reken mij ten goede, wat ik voor het volk heb gedaan!"}]}