{"data":[{"book":"Ekisodho","chapter":"31","verse":"1","text":"Ipapo Jehovha akati kuna Mozisi,"},{"book":"Ekisodho","chapter":"31","verse":"2","text":"“Tarira ndasarudza Bhezareri mwanakomana waUri, mwanakomana waHuri, worudzi rwaJudha,"},{"book":"Ekisodho","chapter":"31","verse":"3","text":"uye ndamuzadza noMweya waMwari, nouchenjeri, nokugona nokuziva mhando dzose dzoumhizha,"},{"book":"Ekisodho","chapter":"31","verse":"4","text":"kuita unyanzvi hwebasa regoridhe, sirivha nendarira,"},{"book":"Ekisodho","chapter":"31","verse":"5","text":"kuveza nokuronga mabwe, kushanda pabasa rokuveza matanda, nokubata mumhando dzose dzoumhizha."},{"book":"Ekisodho","chapter":"31","verse":"6","text":"Pamusoro paizvozvo ndakagadza Ohoriabhi mwanakomana waAhisamaki, worudzi rwaDhani, kuti amubatsire."},{"book":"Ekisodho","chapter":"31","verse":"7","text":"“Tende Rokusangana,"},{"book":"Ekisodho","chapter":"31","verse":"8","text":"tafura nemidziyo yayo,"},{"book":"Ekisodho","chapter":"31","verse":"9","text":"aritari yezvipiriso zvinopiswa nemidziyo yayo dzose,"},{"book":"Ekisodho","chapter":"31","verse":"10","text":"uyewo nguo yakarukwa,"},{"book":"Ekisodho","chapter":"31","verse":"11","text":"namafuta okuzodza uye nezvinonhuhwira kwazvo zveNzvimbo Tsvene."},{"book":"Ekisodho","chapter":"31","verse":"12","text":"Ipapo Jehovha akati kuna Mozisi,"},{"book":"Ekisodho","chapter":"31","verse":"13","text":"“Uti kuvaIsraeri, ‘Munofanira kucherechedza Sabata rangu. Ichi ndicho chichava chiratidzo pakati pangu nemi kuzvizvarwa zvinotevera, kuti mugoziva kuti ndini Jehovha, anokuitai vatsvene."},{"book":"Ekisodho","chapter":"31","verse":"14","text":"“ ‘Cherechedzai Sabata, nokuti idzvene kwamuri. Munhu upi zvake anorizvidza anofanira kuurayiwa; ani naani anobata basa ripi zvaro pazuva iroro anofanira kubviswa pakati pavanhu vokwake."},{"book":"Ekisodho","chapter":"31","verse":"15","text":"Kwamazuva matanhatu, basa rinofanira kuitwa, asi zuva rechinomwe iSabata rokuzorora, idzvene kuna Jehovha. Ani naani anoita basa ripi zvaro nomusi weSabata anofanira kuurayiwa."},{"book":"Ekisodho","chapter":"31","verse":"16","text":"VaIsraeri vanofanira kucherechedza Sabata, vachiripemberera kusvikira kuzvizvarwa zvinotevera sesungano isingaperi."},{"book":"Ekisodho","chapter":"31","verse":"17","text":"Richava chiratidzo pakati pangu navaIsraeri nokusingaperi, nokuti mukati mamazuva matanhatu Jehovha akasika denga nenyika, uye nomusi wechinomwe akarega kushanda uye akazorora.’ ”"},{"book":"Ekisodho","chapter":"31","verse":"18","text":"Jehovha akati apedza kutaura naMozisi paGomo reSinai, akamupa mahwendefa maviri eChipupuriro, mahwendefa amabwe akanyorwa nomunwe waMwari."}]}