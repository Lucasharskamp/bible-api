{"data":[{"book":"Dzieje","chapter":"7","verse":"1","text":"—Czy te oskarżenia są prawdziwe?—zapytał Szczepana najwyższy kapłan."},{"book":"Dzieje","chapter":"7","verse":"2","text":"—Wysłuchajcie mnie, drodzy przyjaciele i starsi—odpowiedział Szczepan. —Bóg, któremu należy się chwała, ukazał się naszemu przodkowi Abrahamowi w Mezopotamii, zanim jeszcze ten przeniósł się do Charanu."},{"book":"Dzieje","chapter":"7","verse":"3","text":"Powiedział mu wtedy: „Opuść swój kraj i krewnych i idź do miejsca, które ci wskażę”."},{"book":"Dzieje","chapter":"7","verse":"4","text":"Pozostawił więc Abraham kraj Chaldejczyków i zamieszkał w Charanie. Po śmierci jego ojca, Bóg przyprowadził go tutaj, do kraju, w którym teraz mieszkacie,"},{"book":"Dzieje","chapter":"7","verse":"5","text":"ale nie dał mu w posiadanie nawet skrawka tej ziemi. Obiecał jednak dać cały ten kraj jemu i jego potomstwu, mimo że Abraham nie miał wtedy jeszcze dzieci!"},{"book":"Dzieje","chapter":"7","verse":"6","text":"Bóg powiedział również, że jego potomkowie przeniosą się do innego kraju, tam staną się niewolnikami i przez czterysta lat będą żyć w cierpieniu."},{"book":"Dzieje","chapter":"7","verse":"7","text":"„Lecz Ja ukarzę naród, który ich zniewoli”—powiedział Bóg. „I ostatecznie mój lud go opuści, i będzie Mi służyć na tej ziemi”."},{"book":"Dzieje","chapter":"7","verse":"8","text":"Wtedy też Bóg zawarł z Abrahamem przymierze, którego znakiem było obrzezanie. Gdy więc urodził mu się syn Izaak, Abraham obrzezał go ósmego dnia po urodzeniu. Tak samo postąpił Izaak z synem Jakubem, a Jakub—z dwunastoma synami, przodkami narodu Izraela."},{"book":"Dzieje","chapter":"7","verse":"9","text":"Oni to z zazdrości sprzedali Józefa w niewolę do Egiptu. Lecz Bóg czuwał nad nim."},{"book":"Dzieje","chapter":"7","verse":"10","text":"Wybawił go ze wszystkich nieszczęść, dał mu mądrość i obdarzył przychylnością faraona, władcy Egiptu. W końcu sprawił, że Józef otrzymał władzę nad całym krajem i nad dworem faraona."},{"book":"Dzieje","chapter":"7","verse":"11","text":"Po pewnym czasie w Egipcie i w Kanaanie zapanował straszny głód. Nasi przodkowie nie mieli co jeść."},{"book":"Dzieje","chapter":"7","verse":"12","text":"Gdy więc Jakub dowiedział się, że w Egipcie są jeszcze zapasy zboża, posłał tam swoich synów, aby kupili je."},{"book":"Dzieje","chapter":"7","verse":"13","text":"Gdy po raz kolejny pojechali do Egiptu, Józef dał się rozpoznać braciom i przedstawił ich faraonowi."},{"book":"Dzieje","chapter":"7","verse":"14","text":"Następnie posłał po swojego ojca, Jakuba, i resztę rodziny. W sumie sprowadził do Egiptu siedemdziesiąt pięć osób."},{"book":"Dzieje","chapter":"7","verse":"15","text":"Jakub przybył więc do Egiptu i już tam zmarł. Pomarli też jego synowie."},{"book":"Dzieje","chapter":"7","verse":"16","text":"Ich ciała przeniesiono do Sychem i pochowano w grobowcu, który Abraham kupił od synów Chamora."},{"book":"Dzieje","chapter":"7","verse":"17","text":"Gdy zbliżał się czas wypełnienia Bożej obietnicy, danej Abrahamowi, liczba Izraelitów w Egipcie szybko wzrosła."},{"book":"Dzieje","chapter":"7","verse":"18","text":"Wtedy właśnie rozpoczął rządy nowy władca, który nie znał Józefa i jego zasług."},{"book":"Dzieje","chapter":"7","verse":"19","text":"Zaczął prześladować nasz naród i zmuszał rodziców do porzucania swoich niemowląt, powodując ich śmierć."},{"book":"Dzieje","chapter":"7","verse":"20","text":"W tym właśnie czasie urodził się Mojżesz—dziecko ukochane przez Boga. Przez trzy miesiące trzymano go potajemnie w domu rodzinnym,"},{"book":"Dzieje","chapter":"7","verse":"21","text":"a gdy już został porzucony, znalazła go córka faraona. Zaopiekowała się nim i uczyniła swoim synem."},{"book":"Dzieje","chapter":"7","verse":"22","text":"Dzięki temu Mojżesz zdobył całą wiedzę Egiptu i stał się potężny zarówno w słowach, jak i czynach."},{"book":"Dzieje","chapter":"7","verse":"23","text":"Pewnego dnia, gdy miał już prawie czterdzieści lat, postanowił odwiedzić swoich rodaków—Izraelitów."},{"book":"Dzieje","chapter":"7","verse":"24","text":"Zobaczył wtedy, jak pewien Egipcjanin znęca się nad Izraelitą. Stanął w jego obronie i zabił Egipcjanina."},{"book":"Dzieje","chapter":"7","verse":"25","text":"Spodziewał się, że rodacy zrozumieją, iż przez niego sam Bóg przychodzi im na ratunek. Ale oni tego nie pojęli."},{"book":"Dzieje","chapter":"7","verse":"26","text":"Następnego dnia Mojżesz zobaczył dwóch bijących się Izraelitów. Próbował ich pogodzić, wołając: „Jesteście przecież rodakami! Dlaczego więc krzywdzicie się nawzajem?”."},{"book":"Dzieje","chapter":"7","verse":"27","text":"Wtedy ten, który bił drugiego, odepchnął Mojżesza i powiedział: „Kto cię ustanowił naszym przywódcą i sędzią?"},{"book":"Dzieje","chapter":"7","verse":"28","text":"Może i mnie chcesz zabić, tak jak wczoraj tego Egipcjanina?”."},{"book":"Dzieje","chapter":"7","verse":"29","text":"Słysząc to, Mojżesz uciekł z Egiptu i zamieszkał jako cudzoziemiec w kraju Madian. Tam urodziło mu się dwóch synów."},{"book":"Dzieje","chapter":"7","verse":"30","text":"Czterdzieści lat później, na pustyni, w pobliżu góry Synaj, ukazał mu się anioł—w krzaku, który płonął, ale się nie spalał."},{"book":"Dzieje","chapter":"7","verse":"31","text":"Zaciekawiony tym widokiem, Mojżesz podszedł bliżej i wtedy usłyszał głos Pana:"},{"book":"Dzieje","chapter":"7","verse":"32","text":"„Jestem Bogiem twoich przodków—Abrahama, Izaaka i Jakuba”. Mojżesz przeraził się i nie miał odwagi dłużej na to patrzeć."},{"book":"Dzieje","chapter":"7","verse":"33","text":"„Zdejmij buty—powiedział Pan—bo miejsce, na którym stoisz, to święta ziemia."},{"book":"Dzieje","chapter":"7","verse":"34","text":"Widziałem cierpienia mojego ludu w Egipcie i słyszałem jego jęki. Zstąpiłem więc, aby go wyzwolić. Chodź, poślę cię teraz do Egiptu”."},{"book":"Dzieje","chapter":"7","verse":"35","text":"Właśnie tego Mojżesza, którego Izraelici odrzucili, mówiąc: „Kto cię ustanowił naszym przywódcą i sędzią?”, Bóg posłał jako przywódcę i wybawiciela swojego narodu, pod opieką anioła, którego zobaczył w płonącym krzaku."},{"book":"Dzieje","chapter":"7","verse":"36","text":"I to właśnie on wyprowadził Izraelitów z niewoli, dokonując przy tym wielu niezwykłych cudów, zarówno w Egipcie, jaki i przy przejściu przez Morze Czerwone oraz podczas czterdziestu lat wędrówki przez pustynię."},{"book":"Dzieje","chapter":"7","verse":"37","text":"To właśnie Mojżesz powiedział Izraelitom: „Bóg powoła spośród was proroka podobnego do mnie”."},{"book":"Dzieje","chapter":"7","verse":"38","text":"I to on był na pustyni pośrednikiem między aniołem, który przemawiał do niego na górze Synaj, a zgromadzeniem Izraela. Od niego otrzymał słowa dające życie—Boże Prawo, aby przekazać je również nam."},{"book":"Dzieje","chapter":"7","verse":"39","text":"Lecz nasi przodkowie nie chcieli słuchać Mojżesza. Gdy na pewien czas ich opuścił, odrzucili go i zapragnęli wrócić do Egiptu."},{"book":"Dzieje","chapter":"7","verse":"40","text":"Powiedzieli Aaronowi: „Zrób nam podobizny bogów! Niech nas poprowadzą z powrotem, bo nie wiemy, co się stało z Mojżeszem, który wyprowadził nas z Egiptu”."},{"book":"Dzieje","chapter":"7","verse":"41","text":"Zrobili więc bożka, złożyli mu ofiarę i cieszyli się ze swojego dzieła."},{"book":"Dzieje","chapter":"7","verse":"42","text":"Wtedy Bóg odwrócił się od nich i dopuścił, aby oddawali cześć gwiazdom na niebie. Opisane to jest w księdze jednego z proroków:"},{"book":"Dzieje","chapter":"7","verse":"43","text":"Nie! Czciliście bożka Molocha w jego namiocie"},{"book":"Dzieje","chapter":"7","verse":"44","text":"Nasi przodkowie mieli na pustyni namiot przymierza, dowód obecności Boga—kontynuował Szczepan. —To On nakazał Mojżeszowi wykonać go dokładnie według przedstawionego wzoru."},{"book":"Dzieje","chapter":"7","verse":"45","text":"Później pod wodzą Jozuego podbili oni ziemię narodów, które Bóg przed nimi wypędził. Wtedy wnieśli ten namiot do Kanaanu i mieli go aż do czasów króla Dawida."},{"book":"Dzieje","chapter":"7","verse":"46","text":"Dawid cieszył się przychylnością Boga Jakuba i prosił Go o zgodę na wybudowanie dla Niego świątyni,"},{"book":"Dzieje","chapter":"7","verse":"47","text":"ale zrobił to dopiero Salomon."},{"book":"Dzieje","chapter":"7","verse":"48","text":"Najwyższy Bóg nie mieszka jednak w świątyniach wzniesionych przez ludzi. Prorok Izajasz powiedział:"},{"book":"Dzieje","chapter":"7","verse":"49","text":"„Bóg mówi: Niebo jest moim tronem,"},{"book":"Dzieje","chapter":"7","verse":"50","text":"Czy ziemia i niebo nie są moim dziełem?”."},{"book":"Dzieje","chapter":"7","verse":"51","text":"Jesteście uparci—mówił dalej Szczepan—a wasze serca i uszy są nieczułe jak u pogan! Zawsze sprzeciwiacie się Duchowi Świętemu, tak samo jak wasi przodkowie."},{"book":"Dzieje","chapter":"7","verse":"52","text":"Który prorok nie był przez nich prześladowany? Zabili nawet tych, którzy przepowiadali nadejście Prawego, czyli Jezusa. A wy Jego samego zdradziliście i zamordowaliście!"},{"book":"Dzieje","chapter":"7","verse":"53","text":"Nie przestrzegaliście Prawa Mojżesza, chociaż otrzymaliście je z rąk aniołów."},{"book":"Dzieje","chapter":"7","verse":"54","text":"Przywódcy, słysząc słowa Szczepana, wpadli w gniew."},{"book":"Dzieje","chapter":"7","verse":"55","text":"Lecz on, pełen Ducha Świętego, wpatrywał się w niebo. I ujrzał chwałę Boga oraz Jezusa, stojącego po Jego prawej stronie."},{"book":"Dzieje","chapter":"7","verse":"56","text":"—Widzę otwarte niebo—powiedział—i Syna Człowieczego stojącego po prawej stronie Boga."},{"book":"Dzieje","chapter":"7","verse":"57","text":"Tego już nie mogli znieść. Zaczęli krzyczeć, zatkali sobie uszy i wszyscy razem rzucili się na Szczepana."},{"book":"Dzieje","chapter":"7","verse":"58","text":"Wywlekli go za miasto i zaczęli obrzucać kamieniami. Oficjalni świadkowie tej egzekucji zdjęli swoje płaszcze i zostawili je u młodego człowieka imieniem Szaweł."},{"book":"Dzieje","chapter":"7","verse":"59","text":"Gdy rzucali w Szczepana kamieniami, on zawołał:"},{"book":"Dzieje","chapter":"7","verse":"60","text":"Chwilę później, osuwając się na kolana, zawołał jeszcze głośniej:"}]}