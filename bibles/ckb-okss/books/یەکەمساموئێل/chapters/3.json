{"data":[{"book":"یەکەم ساموئێل","chapter":"3","verse":"1","text":"ساموئێلی منداڵیش لەلای عێلی خزمەتی یەزدانی دەکرد و لەو ڕۆژانەدا فەرمایشتی یەزدانیش دەگمەن بوو، پێشبینیش زۆر ڕانەدەگەیەنرا."},{"book":"یەکەم ساموئێل","chapter":"3","verse":"2","text":"لەو کاتەی عێلی چاوەکانی کز ببوون و توانای بینینی نەبوو، شەوێکیان لە شوێنەکەی خۆیدا پاڵکەوتبوو،"},{"book":"یەکەم ساموئێل","chapter":"3","verse":"3","text":"ساموئێلیش لە چادری پەرستنی یەزدان پاڵکەوتبوو، کە سندوقی خودای لێبوو، بەر لەوەی چرای خودا بکوژێتەوە،"},{"book":"یەکەم ساموئێل","chapter":"3","verse":"4","text":"جا یەزدان ساموئێلی بانگکرد."},{"book":"یەکەم ساموئێل","chapter":"3","verse":"5","text":"ئینجا ڕایکرد بۆ لای عێلی و گوتی: «ئەوەتام، چونکە بانگت کردم.»"},{"book":"یەکەم ساموئێل","chapter":"3","verse":"6","text":"یەزدان دووبارە ساموئێلی بانگکردەوە، ساموئێلیش هەستا و بۆ لای عێلی ڕۆیشت و گوتی: «ئەوەتام، چونکە بانگت کردم.»"},{"book":"یەکەم ساموئێل","chapter":"3","verse":"7","text":"ساموئێلیش هێشتا یەزدانی نەناسیبوو و هێشتا فەرمایشتی یەزدانی بۆ ڕانەگەیەنرابوو."},{"book":"یەکەم ساموئێل","chapter":"3","verse":"8","text":"بۆ سێیەم جار یەزدان ساموئێلی بانگکردەوە، ئەویش هەستا و ڕۆیشت بۆ لای عێلی و گوتی: «ئەوەتام، چونکە بانگت کردم.»"},{"book":"یەکەم ساموئێل","chapter":"3","verse":"9","text":"جا عێلی بە ساموئێلی گوت: «بڕۆ و پاڵبکەوە، ئەگەر بانگی کردیت، بڵێ: ”بفەرموو یەزدان، بەندەت گوێی گرتووە.“» ساموئێلیش ڕۆیشت و لە شوێنەکەی خۆی پاڵکەوتەوە."},{"book":"یەکەم ساموئێل","chapter":"3","verse":"10","text":"ئینجا یەزدان هات و وەستا و وەک جارەکانی پێشوو بانگی کرد: «ساموئێل! ساموئێل!»"},{"book":"یەکەم ساموئێل","chapter":"3","verse":"11","text":"یەزدانیش بە ساموئێلی فەرموو: «ئەوەتا من لەناو ئیسرائیلدا خەریکە شتێک دەکەم، کە گوێیەکانی هەرکەسێک بیبیستێت بزرنگێتەوە."},{"book":"یەکەم ساموئێل","chapter":"3","verse":"12","text":"لەو ڕۆژەدا هەموو ئەوەی لە دژی عێلیم فەرموو سەبارەت بە ماڵەکەی، لە سەرەتاوە هەتا کۆتایی جێبەجێی دەکەم."},{"book":"یەکەم ساموئێل","chapter":"3","verse":"13","text":"من پێم ڕاگەیاند کە بۆ هەتاهەتایە سزا بەسەر بنەماڵەکەیدا دەسەپێنم لەبەر ئەو گوناهەی کە خۆی دەیزانێت، چونکە کوڕەکانی کفریان بە خودا کرد و ئەویش ڕێی لێ نەگرتن."},{"book":"یەکەم ساموئێل","chapter":"3","verse":"14","text":"لەبەر ئەوە سوێندم بۆ ماڵی عێلی خوارد، کە تاوانەکەی بنەماڵەی عێلی هەرگیز کەفارەتی بۆ نەکرێت، نە بە قوربانی سەربڕاو و نە بە پێشکەشکراو.»"},{"book":"یەکەم ساموئێل","chapter":"3","verse":"15","text":"ئینجا ساموئێل هەتا بەیانی پاڵکەوت و دەرگاکانی ماڵی یەزدانی واڵا کرد. ساموئێل ترسا ئەو بینینە بۆ عێلی باس بکات،"},{"book":"یەکەم ساموئێل","chapter":"3","verse":"16","text":"بەڵام عێلی ساموئێلی بانگکرد و گوتی: «کوڕم، ساموئێل.»"},{"book":"یەکەم ساموئێل","chapter":"3","verse":"17","text":"عێلی گوتی: «ئەو قسەیە چی بوو کە پێی فەرموویت؟ تکایە لێمی مەشارەوە. خودا توندترین سزات بدات، ئەگەر وشەیەکم لێ بشاریتەوە لە هەموو ئەوەی پێی فەرموویت.»"},{"book":"یەکەم ساموئێل","chapter":"3","verse":"18","text":"ساموئێلیش تەواوی فەرموودەکەی پێ گوت و هیچی لێی نەشاردەوە، ئەویش گوتی: «خۆی یەزدانە، ئەوەی بە باشی بزانێت با بیکات.»"},{"book":"یەکەم ساموئێل","chapter":"3","verse":"19","text":"ساموئێل گەشەی دەکرد، یەزدانیش لەگەڵی بوو، نەیهێشت هیچ یەکێک لە قسەکانی ساموئێل بشکێت."},{"book":"یەکەم ساموئێل","chapter":"3","verse":"20","text":"جا هەموو ئیسرائیل هەر لە دانەوە هەتا بیری شابەع3‏:20 واتا لە باکووری ئیسرائیل هەتا باشوور.‏ زانییان کە ساموئێل متمانەپێکراوە ببێت بە پێغەمبەری یەزدان."},{"book":"یەکەم ساموئێل","chapter":"3","verse":"21","text":"یەزدان بەردەوام لە شیلۆ خۆی بۆ دەردەخست، چونکە لەوێ بە ڕێگەی فەرمایشتەکەیەوە خۆی بۆ ساموئێل ئاشکرا کردبوو."}]}