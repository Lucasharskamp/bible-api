{"data":[{"book":"Якова","chapter":"4","verse":"1","text":"Звідки війни та конфлікти між вами? Хіба не з ваших задоволень, які воюють у ваших тілах?"},{"book":"Якова","chapter":"4","verse":"2","text":"Ви бажаєте, але не маєте, вбиваєте й заздрите, та не можете отримати, б’єтеся й конфліктуєте. Ви не маєте, тому що не просите,"},{"book":"Якова","chapter":"4","verse":"3","text":"або просите й не отримуєте, бо погано просите, щоб лише задовольнити свої бажання."},{"book":"Якова","chapter":"4","verse":"4","text":"Перелюбниці4:4 Яків використовує це слово, щоб описати невірність деяких віруючих, зсилаючись на образ народу Ізраїля, який часто був невірний Богові. Див. Ос. 3:1., хіба ви не знаєте, що дружба зі світом – це ворожнеча з Богом? Якщо хтось хоче бути другом світу, той стає ворогом Бога."},{"book":"Якова","chapter":"4","verse":"5","text":"Чи ви думаєте, що Писання даремно каже: «Він із заздрістю прагне духа, якого оселив у нас?4:5 Або: дух, якого Він оселив у нас, прагне із заздрістю. Мається на увазі людський дух.»"},{"book":"Якова","chapter":"4","verse":"6","text":"Але Він дає нам ще більшу благодать. Тому каже:"},{"book":"Якова","chapter":"4","verse":"7","text":"Тож підкоріться Богові. Противтеся дияволу, і він втече від вас."},{"book":"Якова","chapter":"4","verse":"8","text":"Наблизьтеся до Бога, і Він наблизиться до вас. Вимийте руки, грішники, і ви, двоєдушні, очистіть ваші серця."},{"book":"Якова","chapter":"4","verse":"9","text":"Журіться, сумуйте й плачте. Нехай ваш сміх обернеться на плач, а радість – на скорботу."},{"book":"Якова","chapter":"4","verse":"10","text":"Смиріться перед Господом, і Він піднесе вас."},{"book":"Якова","chapter":"4","verse":"11","text":"Брати, не обмовляйте одне одного. Хто обмовляє брата або осуджує його, обмовляє Закон і осуджує Закон. А якщо ти осуджуєш Закон, то ти не виконавець Закону, а суддя."},{"book":"Якова","chapter":"4","verse":"12","text":"Є тільки один Законодавець і Суддя, спроможний спасти й знищити. А ти хто такий, щоб осуджувати ближнього?"},{"book":"Якова","chapter":"4","verse":"13","text":"Тепер слухайте ви, що кажете: «Сьогодні або завтра ми підемо до певного міста, перебудемо там рік, будемо торгувати та заробляти»."},{"book":"Якова","chapter":"4","verse":"14","text":"Ви, які не знаєте, що буде завтра! Що таке ваше життя? Адже ви як пара, яка з’являється на мить, а потім зникає."},{"book":"Якова","chapter":"4","verse":"15","text":"Натомість ви мали б казати: «Якщо Господь захоче, ми будемо живі й зробимо те чи інше»."},{"book":"Якова","chapter":"4","verse":"16","text":"А зараз ви вихваляєтеся у ваших гордощах. Усе це вихваляння – зло."},{"book":"Якова","chapter":"4","verse":"17","text":"Отже, хто знає, як робити добро, та не робить його, той грішить."}]}