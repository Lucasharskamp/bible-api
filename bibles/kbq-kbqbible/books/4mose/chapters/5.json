{"data":[{"book":"4 Mose","chapter":"5","verse":"1","text":"Anante Ra Anumzamo amanage huno Mosesena asmi'ne,"},{"book":"4 Mose","chapter":"5","verse":"2","text":"Israeli vahe'ma fugo namu kri eri'nesazane, avo' herafineramisiane, korankri eri'nesiane, fri' vahe avufgare avako hu'nesaza vahera, huzmantege'za kumamofo fegi'a umaniho."},{"book":"4 Mose","chapter":"5","verse":"3","text":"Vene, a'nene huzmante'gahane, Nagra kumazmimofona amu'nozmifi nemanuankino, zamagra ana kuma eri kasri'zankura huzmante'geza fegi'a umaniho."},{"book":"4 Mose","chapter":"5","verse":"4","text":"Israeli vahe'mo'za Ra Anumzamo'ma Mosesema asmia kante ante'za kri eri'naza vahera huzmantage'za kumamofo fegi'a umani'naze."},{"book":"4 Mose","chapter":"5","verse":"5","text":"Anante Ra Anumzamo anage huno Mosesena asmi'ne,"},{"book":"4 Mose","chapter":"5","verse":"6","text":"Israeli vahera zamasamige'za vemo'o, a'mo'o vahe'mo nehiaza huno Ra Anumzamofo antahi omino rumofoma azeri haviza huno kumi hanimo'a, haviza hugahie."},{"book":"4 Mose","chapter":"5","verse":"7","text":"Hagi vemo'a inazano hu'nesia kumira hufore nehuno, kumi'amofo mizana kna'amo nankna hu'nesio miza sevaga nereno, mago nazatigati mago kevu ruguheno ana agofetu kumi huntene'snimofona amigahie."},{"book":"4 Mose","chapter":"5","verse":"8","text":"Hianagi kumi hunte'nea ne'mofo afu'agnama fri hana hu'nesigeno'a, miza senaku hu'nesia mizane, kumi atrente ve rama afura avreno Ra Anumzamofo aminkeno pristi ne'mo erigahie."},{"book":"4 Mose","chapter":"5","verse":"9","text":"Israeli vahe'mo'za ruotge hu'nenia ofa hu'zama pristi nete eri'za esazana, ana miko pristi ne'mo erigahie."},{"book":"4 Mose","chapter":"5","verse":"10","text":"Maka ofama vahe'mo'ma hanageno pristi ne'mo'ma erisiana agriza segahie. Hagi mago a'mo'ma ru venema savri hania zamofo kasege."},{"book":"4 Mose","chapter":"5","verse":"11","text":"Anantera Ra Anumzamo'a anage huno Mosesena asami'ne,"},{"book":"4 Mose","chapter":"5","verse":"12","text":"Israeli vahera ke hunka zamasmio, mago ne'mofo a'mo nevenku ontahi havi avu'ava nehuno,"},{"book":"4 Mose","chapter":"5","verse":"13","text":"mago ve'ne ana a'mo monko'za hu'nesigeno, neve keno erifore osanigeno vahe'mo'enena kefore huno eri ama osnianagi, ana a'mo'a agra'a agu'a eri haviza hugahie."},{"book":"4 Mose","chapter":"5","verse":"14","text":"Hagi neve'ma ana a'mofoma hugofinte antahi antahimo agateresigeno nenaro havi avu'ava hu'nesia zanku, hu'neo osu'neo agenoka huno antahi anke'renaku, nenaroma antahi havizama huntesuno'a,"},{"book":"4 Mose","chapter":"5","verse":"15","text":"ana ne'mo nenarona avreno pristi nete vuno, ofama hu'za witi flaua mago kilo erino, olivi masvene, kremna vu pauranena ana agofetura onteno, hugofinte ofamofo witigino kumi' hu'neazamo agekni zanku, antahi antahi hugeke hu'mofo ofe."},{"book":"4 Mose","chapter":"5","verse":"16","text":"Anante pristi ne'mo ana ara avreno eno Ra Anumzamo'na navuga eme azeri otinteno."},{"book":"4 Mose","chapter":"5","verse":"17","text":"Hagi pristi ne'mo ruotge hu'nea tine, mopare kavone erino, seli mono nomofo agu'afinti kugusopa kateno ana timpina atregahie."},{"book":"4 Mose","chapter":"5","verse":"18","text":"Hagi pristi ne'mo'a ana ara Ra Anumzamo'na navuga azeri otineno, hanigeno azokara vasane netreno, antahi antahi hu'mofo witi ofa azampi erinenteno, nazinkere'ma hu ofa witi pristi ne'mo'a akake ti tusi hunte tina azampina erigahie."},{"book":"4 Mose","chapter":"5","verse":"19","text":"Pristi ne'mo'a ana ara antahigeno, tamagema nehanunka huama huo, mago ne'mo kagrane omse'nena havi avu'ava osu'nesunka, negave kemofo amage antenka mani'nesnunka, ama akake timo tusi hugantenaku hniana agateregahane."},{"book":"4 Mose","chapter":"5","verse":"20","text":"Hagi kagrama savri ka nentenka, negave amage antenka omaninka, negave'ene hugaza ru vene monko'zama hunesunka, kagra kagu'a azeri haviza hu'nanankino Anumzamo kazeri haviza hugahie."},{"book":"4 Mose","chapter":"5","verse":"21","text":"Pristi ne'mo'a ana ara huvempa hunteno anage hugahie, vahetamimo'ma keno antahinoma haniana, Ra Anumzamo'a kazusi hunteno mofavregura erigigeno amu'mo'a zore hu'za hugahaze."},{"book":"4 Mose","chapter":"5","verse":"22","text":"Hankino ama timo tusi huganteno kagupafi ufreno, ana timo eri'za erinkeno kamumo zonerena, kamo'ma osasi hugahie hanigeno, ana a'mo'a huno, ana hugahie. Ana hugahie."},{"book":"4 Mose","chapter":"5","verse":"23","text":"Hagi pristi ne'mo'a anama kazusima huntesia kea avompi krenteteno sese hinkeno ana timo'a akake timpi tagi ramigahie."},{"book":"4 Mose","chapter":"5","verse":"24","text":"Anante pristi ne'mo'a tusi hunte'nea akake tina ana a'ra ami'nigeno, tusi huntenea akake tina nenkeno agu'afi aka hugahie."},{"book":"4 Mose","chapter":"5","verse":"25","text":"Pristi ne'mo ana a'moma azampima eri'nea ofa erino, ana ofa Ra Anumzamo'na navure marerino amira amira nehuno, erino kresramna vu itare (alta) vugahie."},{"book":"4 Mose","chapter":"5","verse":"26","text":"Anama hute'na pristi ne'mo ana ofahu witia, mago aza eri viteno antahi antahihu ofa Kresramana vu itare (alta) krenkeno kumpi marerino. Ana huteno henka ana a'mofo aminkeno ana tina negahie."},{"book":"4 Mose","chapter":"5","verse":"27","text":"Ana tima aminkeno netena, ana a'mo monkoza huteno neve revatga hu'nesigeno'a, ana tusi hunte'nea (kes) tima nesnia timo'a akake agu'afina nehinkeno, amu'mo'a zorenkeno, amo'mo'a osasi hanigeno, ana a'mo'a vahe'amokizmi zamufina kefo a' manigahie."},{"book":"4 Mose","chapter":"5","verse":"28","text":"Hianagi a'mo'ma agu'a eri pehena osu mani fatgo hu'nesnigeno'a, ana tusi (kes) hu'nenia kemo'a agaterenkeno, mago zamo avate osnigeno mofavre kasentegahie."},{"book":"4 Mose","chapter":"5","verse":"29","text":"Ama'i nazinkemofo kasege, vere a'mo neve'ene mani fatgo osuno atreno vuno ru vene ome savri haniano,"},{"book":"4 Mose","chapter":"5","verse":"30","text":"neve'ma nenaro antahi haviza hunteno nazinke huntesuno'a, Ra Anumzamofo avure neve'a ana ara avreno vinkeno pristi ne'mo ana maka kasegea a'mofona hantagi amigahie."},{"book":"4 Mose","chapter":"5","verse":"31","text":"Hagi vemo'a hzenke osugahianki, a'mo agra'a ana kumi'mofo knazana erigahie."}]}