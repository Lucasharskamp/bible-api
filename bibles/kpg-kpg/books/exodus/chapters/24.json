{"data":[{"book":"Exodus","chapter":"24","verse":"1","text":"Dimaadua ga helekai gi Moses, “Hanaga gi di Au i hongo di gonduu, goodou mo Aaron, Nadab, Abihu mo nia dagi o Israel e mada hidu, lloo aga gi mada tanga, ga daumaha mai gi di Au."},{"book":"Exodus","chapter":"24","verse":"2","text":"Kooe hua modogoe dela e hanaga gi hoohoo mai gi di Au, gei digau ala i golo, hudee lloo aga gi hongo di gonduu deenei.”"},{"book":"Exodus","chapter":"24","verse":"3","text":"Moses guu hana gu hagi anga gi digaula nia helekai mono haganoho a Dimaadua ne hai ang gi deia, gei nia daangada guu hai huogodoo di nadau kai hua e dahi boloo, “Gimaadou ga hagakila nia haganoho huogodoo a Dimaadua ala gu helekai ai.”"},{"book":"Exodus","chapter":"24","verse":"4","text":"Moses gaa hihi gi lala nnelekai huogodoo a Dimaadua."},{"book":"Exodus","chapter":"24","verse":"5","text":"Geia ga hagau ana dama daane, e dudu nadau mee e tigidaumaha gi Dimaadua, ge e daaligi nia kau daane lligi be nnangaahai o tigidaumaha hagadaubuni."},{"book":"Exodus","chapter":"24","verse":"6","text":"Moses ga haga hau dahi baahi e lua o nia dodo o nia manu aalaa gi lodo nia baisin, gei di baahi dela i golo gaa dui go mee gi hongo di gowaa dudu tigidaumaha deelaa."},{"book":"Exodus","chapter":"24","verse":"7","text":"Nomuli gei mee ga dahi aga di Beebaa Haganoho gaa dau gi digau dogologo aalaa, gei digaula ga helekai, “Uaa, gimaadou ga hai hegau gi nia haganoho huogodoo ala guu hai go Dimaadua.”"},{"book":"Exodus","chapter":"24","verse":"8","text":"Moses guu kae nia dodo ala nogo i lodo nia baisin ga hagatulutulu digaula gi nia maa ga helekai, “Aanei nia dodo ala e hagamodongoohia bolo di hagababa le e donu, dela ne hai adu go Dimaadua i dana gowadu nia haganoho huogodoo aanei gi goodou.”24.8 Matthew 26.28; Mark 14.24; Luke 22.20; 1 Corinthians 11.25; Hebrews 9.19-20; 10.29"},{"book":"Exodus","chapter":"24","verse":"9","text":"Moses, Aaron, Nadab, Abihu mo nia dagi e mada hidu o digau Israel ga kaga aga i di gonduu,"},{"book":"Exodus","chapter":"24","verse":"10","text":"gei digaula gu gidee ginaadou di God o Israel. Lala nia babaawae o Maa e hai gadoo be di ala hadu dela ne hai gi nia hadu hagalabagau go nia ‘sapphire’, e halatee be di langi malamalama."},{"book":"Exodus","chapter":"24","verse":"11","text":"God digi hagahuaidu ina nia dagi o Israel aalaa. Digaula ne mmada gi God, gei nomuli ga miami ngaadahi."},{"book":"Exodus","chapter":"24","verse":"12","text":"Dimaadua ga helekai gi Moses, “Hanaga gi di Au i hongo di gonduu deenei. Au ga gowadu agu baahi hadu e lua ala guu hihi ginai agu haganoho e aago kooe ang gi nia daangada.”"},{"book":"Exodus","chapter":"24","verse":"13","text":"Moses ga hagatogomaalia ia mo dono dangada hagamaamaa go Joshua, gei Moses gaa hana gi hongo di gonduu haga madagu a God."},{"book":"Exodus","chapter":"24","verse":"14","text":"Moses ga helekai gi nia dagi aalaa, “Goodou daalia i ginei, gaa dae loo gi di madagoaa dela ga lloomoi ai gimaua. Aaron mo Hur gaa noho goodou, maa iai tangada e hai dana mee haingadaa, geia gii hana gi meemaa.”"},{"book":"Exodus","chapter":"24","verse":"15","text":"Moses gaa hana gi hongo di Gonduu Sinai, gei di gonduu la guu gahu go di gololangi."},{"book":"Exodus","chapter":"24","verse":"16","text":"Di maahina o Dimaadua gu i hongo di Gonduu Sinai, gei di gonduu le e gahu hua go di gololangi i lodo nia laangi e ono, gei di hidu laangi, gei Dimaadua ga gahigahi a Moses mai i lodo di gololangi."},{"book":"Exodus","chapter":"24","verse":"17","text":"Di maahina o Dimaadua le e hai gadoo be di ahi e ulaula e wele i tomo di gonduu deelaa ang gi digau Israel."},{"book":"Exodus","chapter":"24","verse":"18","text":"Malaa, Moses ne hana hua gi lodo di gololangi i tomo di gonduu. Mee ne noho i golo nia laangi e mada haa, ge mada haa boo.24.18 Deuteronomy 9.9"}]}