{"data":[{"book":"2 ЦІМАФЕЯ","chapter":"1","verse":"1","text":"Павал, з волі Божае апостал Ісуса Хрыста, па абяцаньні жыцьця ў Хрысьце Ісусе,"},{"book":"2 ЦІМАФЕЯ","chapter":"1","verse":"2","text":"Цімафею, любаснаму сыну: мілата, міласэрнасьць, мір ад Бога Айца і Хрыста Ісуса, Госпада нашага."},{"book":"2 ЦІМАФЕЯ","chapter":"1","verse":"3","text":"Дзякую Богу, Якому служу ад продкаў у чыстым сумленьні, што не перастаю ўспамінаць пра цябе ў малітвах маіх, удзень і ўначы,"},{"book":"2 ЦІМАФЕЯ","chapter":"1","verse":"4","text":"і хачу бачыць цябе, памятаючы сьлёзы твае, каб мне напоўніцца радасьцю,"},{"book":"2 ЦІМАФЕЯ","chapter":"1","verse":"5","text":"трымаючы ў памяці шчырую веру тваю, якая раней жыла ў бабулі тваёй Лаідзе і ў маці тваёй Яўніцы; упэўнены, што яна і ў табе."},{"book":"2 ЦІМАФЕЯ","chapter":"1","verse":"6","text":"З гэтай прычыны нагадваю табе падаграваць дар Божы, які ў табе праз ускладаньне маіх рук;"},{"book":"2 ЦІМАФЕЯ","chapter":"1","verse":"7","text":"бо даў нам Бог Духа ня боязі, а сілы і любові і цноты."},{"book":"2 ЦІМАФЕЯ","chapter":"1","verse":"8","text":"Дык не саромейся сьведчаньня Госпада нашага Ісуса Хрыста, ні мяне, вязьня Ягонага; а пакутуй з Дабравесьцем (Хрыстовым) сілаю Бога,"},{"book":"2 ЦІМАФЕЯ","chapter":"1","verse":"9","text":"Які выратаваў нас і паклікаў званьнем сьвятым, не за дзеі нашыя, а паводле Свайго волевыяўленьня і мілаты, дадзенай нам у Хрысьце Ісусе раней адвечных часоў,"},{"book":"2 ЦІМАФЕЯ","chapter":"1","verse":"10","text":"якая адкрылася цяпер зьяўленьнем Збаўцы нашага Ісуса Хрыста, Які разбурыў сьмерць і явіў жыцьцё нятленнае праз Дабравесьце,"},{"book":"2 ЦІМАФЕЯ","chapter":"1","verse":"11","text":"прапаведаваць якое я пастаўлены і апосталам і настаўнікам язычнікаў."},{"book":"2 ЦІМАФЕЯ","chapter":"1","verse":"12","text":"З гэтай прычыны я і пакутую так; але не саромеюся. Бо я ведаю, у Каго ўвераваў, і ўпэўнены, што Ён мае сілу захаваць заруку маю на той дзень."},{"book":"2 ЦІМАФЕЯ","chapter":"1","verse":"13","text":"Трымайся ўзору здаровага вучэньня, якое ты чуў ад мяне, зь вераю і любоўю ў Хрысьце Ісусе."},{"book":"2 ЦІМАФЕЯ","chapter":"1","verse":"14","text":"Захоўвай добрую заруку Духам Сьвятым, Які жыве ў нас."},{"book":"2 ЦІМАФЕЯ","chapter":"1","verse":"15","text":"Ты ведаеш, што ўсе Асійцы пакінулі мяне; сярод іх і Фігел і Ермаген."},{"book":"2 ЦІМАФЕЯ","chapter":"1","verse":"16","text":"Няхай дасьць Гасподзь міласьць дому Анісіфора за тое, што ён колькі разоў прымаў мяне і не саромеўся кайданоў маіх,"},{"book":"2 ЦІМАФЕЯ","chapter":"1","verse":"17","text":"а, як быў у Рыме, зь вялікім стараньнем шукаў мяне і знайшоў."},{"book":"2 ЦІМАФЕЯ","chapter":"1","verse":"18","text":"Няхай дасьць яму Гасподзь здабыць міласьць у Госпада ў той дзень; а колькі ён служыў (мне) ў Эфэсе, ты лепей ведаеш."}]}