{"data":[{"book":"1 Qoronttosa","chapter":"7","verse":"1-2","text":"Inte taas xaafida mala asi macashako gakontta aggizako lo7okko. Gido attin laymmape naagistanas atuma asas issas issas macha du. Macashas issineys issineys azinay do."},{"book":"1 Qoronttosa","chapter":"7","verse":"3","text":"Azinay ba machcheys koshizaz wursi ootho. Machaka ba azinas koshizazi ubbaa oothu."},{"book":"1 Qoronttosa","chapter":"7","verse":"4","text":"Machi asatethi izis xalala gidontta azinasara kotha. Hessaththoka azina asatethi izas xalala gidontta machcheyssara kotha."},{"book":"1 Qoronttosa","chapter":"7","verse":"5","text":"Nam7ay dosan woossas giidi zoren gido giidi qachida gallasatape attin hara gallas issay issas akaye goopite. Hessa geedon intes intena haaroy xoonin xala7ey intena paccontta mala nam7ay issife aqqite."},{"book":"1 Qoronttosa","chapter":"7","verse":"6","text":"Ta hessa gizay coo azazo mala gidontta zore zorays."},{"book":"1 Qoronttosa","chapter":"7","verse":"7","text":"Asi wuri ta mala machcho ekontta dizako ta dosayss. Gido attin issi issi asas Xoossafe imettida duma imotay dees. Issas duma issi imotay dees. Hankoyssas qass hara imotay dees."},{"book":"1 Qoronttosa","chapter":"7","verse":"8","text":"Buro ekonttaytane gelonttayta gishshi qasseka azinay hayqida macashata gishshi ta gizay istti gelonttane ekontta ta mala dizako isttas lo7o gayss."},{"book":"1 Qoronttosa","chapter":"7","verse":"9","text":"Gido attin istti bena naaganas danda7onttayta gidiko geleton eketon Coo amon xuugistanape ekoyne geloy lo7o."},{"book":"1 Qoronttosa","chapter":"7","verse":"10","text":"Ekidaytasine gelidaytas ta immiza azazoy hayssakko. Hiskka Goda azazope attin ta azazo gidena. Azina gelida machcheya ba azinape shaaketufu."},{"book":"1 Qoronttosa","chapter":"7","verse":"11","text":"Shaaketiza gidiko hara azina gelontta uttu. Akaye giiko ba azinara giigu. Azinayka ba machcho anjji yeddofo."},{"book":"1 Qoronttosa","chapter":"7","verse":"12","text":"Hanko asas qass ta hizgays. Hessa gizayka tana attin Goda gidena. Ammanontta macha diza ammanizadey machcheya izara daana dosikko izi izo anjjanas bessena."},{"book":"1 Qoronttosa","chapter":"7","verse":"13","text":"Ammanontta azinay diza ammaniza maccashiya he ammanontta azinay izira daanas koyko iza izape anjjista baanas izis bessena."},{"book":"1 Qoronttosa","chapter":"7","verse":"14","text":"Gaasoyka ammanontta azinay ammaniza ba machcheyin anjjetes. Ammanontta maccashayaka ammaniza ba azinan anjjistawus. Hessatho hanontta aggiko inte yelida nayti tunata gidana shin ha7i qass anjjetidaytakko."},{"book":"1 Qoronttosa","chapter":"7","verse":"15","text":"Gido attin nam7afe issay ammanonttadey shaakistana koyko shaaketo. Adde gidin macca gidin ammanizadey hessa mala wogan qachetena. Xoossi nuna saron daana mala xeygides."},{"book":"1 Qoronttosa","chapter":"7","verse":"16","text":"Hane ne ne azina ashanakone ay erazii? Woyko haysso ne ne machcho ashanakone ay erayii?"},{"book":"1 Qoronttosa","chapter":"7","verse":"17","text":"Coo issi issi ura Xoossi xeygida malane Goday wothida mala deyo. Woossa keethatas ta wothiza wogay hessako."},{"book":"1 Qoronttosa","chapter":"7","verse":"18","text":"Issadey ammananape kase qaxaretidazi gidiko qaxaretontta asa mala hanopo. Qass qaxaretontta dishe ammanidadeyka qaxaretofo."},{"book":"1 Qoronttosa","chapter":"7","verse":"19","text":"Qaxaretin qaxaretontta aggin nam7ankka go7ay baawa. Wanna ayfe yoy Xoossa azazo polokko."},{"book":"1 Qoronttosa","chapter":"7","verse":"20","text":"Issi issi uray ba xeygettida xeygetethan minni deyo."},{"book":"1 Qoronttosa","chapter":"7","verse":"21-22","text":"Ammaniza wode ne aylee? Ne hessas daro metotopa; wozistana danda7iko wozista. Gaasoyka ayle gidi dishe Goda ammanidadey izi Goda goqakko. Hessaththoka ammaniza wode goqa gidonttadey izi Kiristoosas ayllekko."},{"book":"1 Qoronttosa","chapter":"7","verse":"23","text":"Inte miishan shametidista. Hessa gishshi asa aylle gidopite."},{"book":"1 Qoronttosa","chapter":"7","verse":"24","text":"Ta ishato intefe issi issi uray ba xeygetida mala Xoossara minni deyo."},{"book":"1 Qoronttosa","chapter":"7","verse":"25","text":"Gela7otane paanthata gishshi taas godape imettida azazoy deena. Gido attin Goda maarotethafe dendidayssan ta intes ammanetidade gidada intena zorays."},{"book":"1 Qoronttosa","chapter":"7","verse":"26","text":"Hayssa ha7i wode meto gaason inte ha7i diza mala dizako taas lo7o milates."},{"book":"1 Qoronttosa","chapter":"7","verse":"27","text":"Ne machidade gidiko anjjanas koyopa. Machonttade gidiko machcho ekkanas koyopa."},{"book":"1 Qoronttosa","chapter":"7","verse":"28","text":"Macho ekikoka nagara gidena. Gela7oyaka geliko nagara gidena. Gido attin ekkiza asati, gelizayti hayssa alameza bolla istta daro metoy gakkana. Ta qass hessi inte bolla gakontta aganayssa dosayss."},{"book":"1 Qoronttosa","chapter":"7","verse":"29","text":"Ta ishato ta qofay hayssa malakko. wodezi qanthi gidida gishshi macha dizadey macha bayindade mala deyo."},{"book":"1 Qoronttosa","chapter":"7","verse":"30","text":"Yekkizayti yekontta asa mala, ufa7ettizayti ufa7etontta asa mala gideto. Miishe shammidadentti shamettida miisha bess gi qopopeto."},{"book":"1 Qoronttosa","chapter":"7","verse":"31","text":"Hayssa alameza miishan go7etizayti wursi go7etontta asa mala gid deeto. Gaasoyka Hayssa alameza hanoy adhanas deess."},{"book":"1 Qoronttosa","chapter":"7","verse":"32","text":"Inte hirigay bayinda daana mala ta koyays. Machonttadey Goda ufayssanas Goda gishshi qopees."},{"book":"1 Qoronttosa","chapter":"7","verse":"33","text":"Machidadey qass ba machchiyo ufayssanas hayssa alameza miishi qopees."},{"book":"1 Qoronttosa","chapter":"7","verse":"34","text":"Hayssan iza qofay nam77u keezi shaaketes. Gelontta macashiya woykko gela7oya Godaz xalala qopaysu. Izis gita qofayka ashonkka, ayanankka Godas dumatethikko. Gelidara gidiko ba azina ufayssanas hayssa alameza hano xalala qopaysu."},{"book":"1 Qoronttosa","chapter":"7","verse":"35","text":"Ta hessa gizay intes lo7anaz qopadape attin intena daro qofan yeganas gidena. Taas gita qofay inte wozinay shaaketi nam7u kezontta inte Godan minnidi wogara deyanaskko."},{"book":"1 Qoronttosa","chapter":"7","verse":"36","text":"Issadey ba oychida gela7oyo wogara oykontta aggiko izi wodeyka ciimi ciimi bikko ekkana koyko ba koyda mala ekko. Ekikone geliko lo7okko. Nagara gidena."},{"book":"1 Qoronttosa","chapter":"7","verse":"37","text":"Gido attin hayssa ha yoozan iza wozinay qaaxontta bena haridi gela7oyo ekkike giidi muritida uray lo7o oothides."},{"book":"1 Qoronttosa","chapter":"7","verse":"38","text":"Hessa gishshi gela7oyo ekidadey lo7o oothides. Ekonttadeyka adhetha lo7o oothides."},{"book":"1 Qoronttosa","chapter":"7","verse":"39","text":"Issi macashi azinay paxxa diza wode kumethan ba azinara qachistadusu. Azinay hayqiko ba koyda ura gelana danda7aysu. Iza gelanadey ammanizade gido attin gelu."},{"book":"1 Qoronttosa","chapter":"7","verse":"40","text":"Ta qofa mala gidiko iza gelontta dizako daro ufayssan deyandusu. Taasika tanan Xoossa ayanay diza milates."}]}