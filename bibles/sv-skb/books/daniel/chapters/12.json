{"data":[{"book":"Daniel","chapter":"12","verse":"1","text":"På den tiden ska [ängeln] Mikael stå upp (träda fram), den store [himmelska] fursten som står som försvarare för dina landsmän [det judiska folket]. Det kommer en tid av nöd (svårigheter) [här på jorden], som inte har haft sin like ända från den dag då folken blev till och fram till den tiden. Men på den tiden ska ditt folk bli frälst, alla som är skrivna i boken [Livets bok, 2 Mos 32:32; Upp 3:5]."},{"book":"Daniel","chapter":"12","verse":"2","text":"Många som har somnat in i mullen [är döda och begravda] ska väckas upp [uppstå, få liv igen]: en del till evigt liv, andra till skam [plural] och evig fasa (avsky)."},{"book":"Daniel","chapter":"12","verse":"3","text":"De visa [Ords 11:30] ska skina som himlens ljus [solen och stjärnorna], och de som leder de många till rättfärdighet ska stråla som stjärnorna i evigheters evighet."},{"book":"Daniel","chapter":"12","verse":"4","text":"Men du Daniel, bevara dessa ord (skriv inte mer nu, ordagrant ”avsluta orden”) och försegla denna skrift till ändens tid. Många ska röra sig fram och tillbaka [kan syfta på ökat resande, eller att många ska söka i boken], och kunskapen ska bli stor. [Amos 8:12]"},{"book":"Daniel","chapter":"12","verse":"5","text":"När jag, Daniel, såg upp, se, då stod det två andra där, en på flodens ena strand och en på den andra stranden."},{"book":"Daniel","chapter":"12","verse":"6","text":"En av dem frågade mannen som stod klädd i linnekläder ovanför flodens vatten:"},{"book":"Daniel","chapter":"12","verse":"7","text":"Jag lyssnade till mannen som stod klädd i linnekläder ovanför flodens vatten, och han lyfte sin högra och sin vänstra hand mot himlen och svor vid honom som lever för evigt: ”Efter en tid och tider och en halv tid [3,5 år], när det heliga folkets makt är krossad, då ska allt detta fullbordas.” [Dan 7:25]"},{"book":"Daniel","chapter":"12","verse":"8","text":"Jag hörde det men förstod inte, så jag frågade: ”Min herre, vad blir slutet på allt detta?”"},{"book":"Daniel","chapter":"12","verse":"9","text":"Då sade han [ängeln]: Gå Daniel, för dessa ord ska vara stängda och förseglade fram till ändens tid."},{"book":"Daniel","chapter":"12","verse":"10","text":"Många ska bli renade och vita och luttrade, men de ogudaktiga ska utöva sin ogudaktighet. Ingen ogudaktig ska förstå detta, men de förståndiga ska förstå det."},{"book":"Daniel","chapter":"12","verse":"11","text":"Från den tid då det dagliga offret avskaffas och förödelsens styggelse ställs upp ska det gå 1 290 dagar."},{"book":"Daniel","chapter":"12","verse":"12","text":"Salig är den som håller ut och når fram till 1 335 dagar."},{"book":"Daniel","chapter":"12","verse":"13","text":"Men gå nu vidare till slutet. [Var trogen resten av ditt liv.] Sedan du har vilat ska du stå upp och få din lott vid dagarnas [den här tidsålderns] slut.”"}]}