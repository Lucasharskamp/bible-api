{"data":[{"book":"1 Wakorintu","chapter":"15","verse":"1","text":"Walongu wangu, vinu nfira nuwaholiziyi mwenga Shisoweru Shiwagira shanuwabweririti, sheni ndo shyanjiru sha moyu gwenu na mwenga mushiwankiti na mushisoweru ashi mwenga mgangamala."},{"book":"1 Wakorintu","chapter":"15","verse":"2","text":"Ujumbi yanuwabwelerani ndo Shisoweru Shiwagira. Mwenga hamlopoziwi pamushijimila na handa pamjimira ndiri kujimira kwa mwenga hakuweri hera."},{"book":"1 Wakorintu","chapter":"15","verse":"3","text":"Neni nuwapananiti mwenga vyaviwera na mana nentu, vitwatira vyanankiti neni namweni, kuwera Kristu kahowiti toziya ya vidoda vya twenga, handa Malembu Mananagala ntambu yagalonga,"},{"book":"1 Wakorintu","chapter":"15","verse":"4","text":"kuwera yomberi kasilitwi na kazyukiti lishaka lya tatu kwanjira pakahowiti, Malembu Mananagala ntambu yagalembitwi,"},{"book":"1 Wakorintu","chapter":"15","verse":"5","text":"kwanja kamlawiriti Kefa, shakapanu kawalawiriti wantumintumi woseri lilongu na wawili."},{"book":"1 Wakorintu","chapter":"15","verse":"6","text":"Shakapanu kawalawiriti walongu wavuwa nentu ya miya muhanu kwa mala yimu, wavuwa wawu wankali wankulikala mpaka vinu, kumbiti wamu wawu wahowiti kala."},{"book":"1 Wakorintu","chapter":"15","verse":"7","text":"Shakapanu kamlawiriti Yakobu na shakapanu kawalawira wantumintumi woseri."},{"book":"1 Wakorintu","chapter":"15","verse":"8","text":"Upeleru wa goseri kandawiliti neni viraa, neni yanweriti gambira muntu yakiwukiti mushipindi shakuwi ndiri."},{"book":"1 Wakorintu","chapter":"15","verse":"9","text":"Toziya neni nantumintumi mdidini nentu pakati pa wantumintumi woseri, ata neni nahera uzyumwi wa kushemwa ntumintumi, toziya nuwatabisiyiti vipinga vya wantu vyawamjimira Mlungu."},{"book":"1 Wakorintu","chapter":"15","verse":"10","text":"Kumbiti kwa manemu ga Mlungu neni nwera ntambu yanwera na manemu gakanupiti, kamupananiti ndiri hera. Neni ntenda lihengu likamala kuliku wantumintumi woseri, naneni mweni ndiri yantenditi, kumbiti manemu ga Mlungu gatenditi lihengu pamuhera na neni."},{"book":"1 Wakorintu","chapter":"15","verse":"11","text":"Su pamuhera na hangu, iweri neni ama womberi yawabwera Shisoweru Shiwagira, shintu ndiri, ashi ndo mwenga shamjimira."},{"book":"1 Wakorintu","chapter":"15","verse":"12","text":"Handa ntambu yatubweriti kuwera Kristu kazyukisiyitwi, wamu wenu waweza hashi kutakula kuwera yawahowiti hapeni wazyuki?"},{"book":"1 Wakorintu","chapter":"15","verse":"13","text":"Handa nakaka kwahera kuzyukisiwa kwa yawahowiti, su Kristu kazyukiti ndiri,"},{"book":"1 Wakorintu","chapter":"15","verse":"14","text":"handa Kristu kazyukiti ndiri, su mabweru gatwenga shintu ndiri na mwenga mwahera njimiru ya kulitumbira."},{"book":"1 Wakorintu","chapter":"15","verse":"15","text":"Vilaa vilii, twenga tuwoneka wakapitawu yawapayira kuusu Mlungu, toziya tutakuliti kuwera Mlungu kamzyukisiyiti Kristu, kumbiti kamzyukisiyiti ndiri payiwera nakaka yawahowiti hapeni wazyukisiwi."},{"book":"1 Wakorintu","chapter":"15","verse":"16","text":"Handa yawahowiti hapeni wazyukisiwi, su Kristu kazyukiti ndiri."},{"book":"1 Wakorintu","chapter":"15","verse":"17","text":"Handa Kristu kazyukisiyitwi ndiri, su njimiru yenu yahera mana na mwankali muvidoda vyenu."},{"book":"1 Wakorintu","chapter":"15","verse":"18","text":"Vilaa vilii yawahowiti pawalikolerana pamuhera na Kristu wagamira nakamu."},{"book":"1 Wakorintu","chapter":"15","verse":"19","text":"Handa matumbiru getu Mukristu ndo gaherepa kwa makaliru aga hera, twenga twawantu wa kuwonerwa lusungu kuliku wantu woseri."},{"book":"1 Wakorintu","chapter":"15","verse":"20","text":"Kumbiti unakaka ndo kuwera Kristu kazyukisiwitwi, kawera wa kwanja na lilangaliru lya nakaka kuwera walii yawagonjiti mukuhowa hawazyukisiwi."},{"book":"1 Wakorintu","chapter":"15","verse":"21","text":"Toziya handa kuhowa kujegitwi kwa muntu yumu, ntambu iraayi kuzyuka kwa wantu kwiza kwa muntu yumu."},{"book":"1 Wakorintu","chapter":"15","verse":"22","text":"Handa vilii wantu woseri yawahowiti toziya ya kulikolerana pamuhera na Adamu, ntambu iraayi woseri hawazyukisiwi toziya ya kulikolerana pamuhera na Kristu."},{"book":"1 Wakorintu","chapter":"15","verse":"23","text":"Kumbiti kila muntu hakazyuki kwa ntambu yakuwi, kwanja kristu na shakapanu kwa walii yawawera wantu wa Kristu, pakiza."},{"book":"1 Wakorintu","chapter":"15","verse":"24","text":"Pa aga, upereru hausoki, pakampanana ufalumi Tati Mlungu, pa kuhalibisiya makakala goseri ga ukondola."},{"book":"1 Wakorintu","chapter":"15","verse":"25","text":"Kristu kafiruwa kakolimlima huti mpaka Mlungu pakawakanka wangondu woseri na kuwatula pasi pa magulu gakuwi."},{"book":"1 Wakorintu","chapter":"15","verse":"26","text":"Mngondu gwa upeleru yakahalibisiwa hakaweri kuhowa."},{"book":"1 Wakorintu","chapter":"15","verse":"27","text":"Toziya Malembu Mananagala galonga, “Mlungu katula vintu vyoseri pasi pa magulu gakuwi.” Kumbiti Malembu Mananagala pagalonga, “Vintu vyoseri” Vitulwa pasi pakuwi, vyanakaka kuwera Mlungu kingira ndiri muvintu avi, toziya mweni ndo yakavitula vintu avi pasi pa Kristu."},{"book":"1 Wakorintu","chapter":"15","verse":"28","text":"Kumbiti vintu vyoseri pavitulwa pasi pa ukolamlima wa Kristu na Mwana ayu hakalituli mweni pasi pa Mlungu, su Mlungu kavikolimlima vintu vyoseri kila pahala."},{"book":"1 Wakorintu","chapter":"15","verse":"29","text":"Handa vinu kwahera uzyukisiya, hashi wantu walii yawabatizitwi kwajili ya wahowiti wankulitumbira kupata shishi? Handa yawahowiti wazyukisiwitwi ndiri, iwera hashi wankubatizwa kwajili yamwenga?"},{"book":"1 Wakorintu","chapter":"15","verse":"30","text":"Na twenga, iwera hashi twenga tuliyingiziya muhatari kila shipindi?"},{"book":"1 Wakorintu","chapter":"15","verse":"31","text":"Nulirapa walongu wangu, neni mona howa kila lishaka! Litumbiru neni lyawera kwa mwenga mukulikolerana pamuhera na Yesu Kristu Mtuwa gwatwenga."},{"book":"1 Wakorintu","chapter":"15","verse":"32","text":"Handa nfiru ya neni hayiweri ya umuntu hera, kulii kulikomanga kwaneni na wavigongolu wakalipa Muefesu, hashi, neni mpatiti mota gaa? Handa payiwera yawahowiti hapeni wazyukisiwi, su “Mtuleki twenga tuliyi na kulanda, toziya shilawu hatuhowi.”"},{"book":"1 Wakorintu","chapter":"15","verse":"33","text":"Namulipayira, “Waganja wadoda wahalabisiya tabiya iherepa.”"},{"book":"1 Wakorintu","chapter":"15","verse":"34","text":"Mwimuki mumaholu! Muweri na luhala na mulikali makaliru gaherepa na mleki kutenda vidoda. Toziya wantu wamonga wammana ndiri Mlungu nakamu. Ayi ndo soni nentu, neni kuwagambira aga."},{"book":"1 Wakorintu","chapter":"15","verse":"35","text":"Muntu hakakosiyi, “Hashi, wantu yawahowiti hawazyukisiwi ntambu gaa? Hashi, womberi hawaweri na nshimba ya ntambu gaa?”"},{"book":"1 Wakorintu","chapter":"15","verse":"36","text":"Likosiwu lizyigizyigi! Paguyala mbeyu, payifuwa huti ndiri hapeni yimeri."},{"book":"1 Wakorintu","chapter":"15","verse":"37","text":"Paguyala mbeyu, guyala ndiri shimeru kumbiti mbeyu hera, pamonga yiwera mbeyu ya usaka ama mbeyu yimonga."},{"book":"1 Wakorintu","chapter":"15","verse":"38","text":"Mlungu kayipanana mbeyu ayi nshimba ntambu yakafira mweni na kila mbeyu yiwera na nshimba lyakuwi lya gweka."},{"book":"1 Wakorintu","chapter":"15","verse":"39","text":"Nshimba zya viumbi zilifana ndiri, kumbiti nshimba zya wantu zya ntambu yimu na nshimba zya wavigongolu zya ntambu yimonga na nshimba zya wampongu zyantambu yingi na nshimba zya wasomba zya ntambu yingi."},{"book":"1 Wakorintu","chapter":"15","verse":"40","text":"Kwana nshimba zya kumpindi kwa Mlungu na nshimba zya pasipanu, uherepa wa nshimba zya kumpindi kwa Mlungu wantambu yingi na uherepa wa nshimba zya pasipanu."},{"book":"1 Wakorintu","chapter":"15","verse":"41","text":"Mshenji gwana ukwisa wakuwi mweni na lyezi lyana ukwisa wakuwi na ntondu ziwera na ukwisa ntambu yingi yingi, viraa vilii ata ntondu zilifana ndiri kwa ukwisa."},{"book":"1 Wakorintu","chapter":"15","verse":"42","text":"Ntambu ayi hayiweri kwa wantu yawahowiti pawazyukisiwa. Gambira yayiwera mbeyu, nshimba yayisilwa ndo ilii yayiwola, nshimba yayizyukusiwa ndo ilii yayiwola ndiri."},{"book":"1 Wakorintu","chapter":"15","verse":"43","text":"Wayisira mukudoda na legilegi, hayizyukisiwi payiwera iherepa mumakakala."},{"book":"1 Wakorintu","chapter":"15","verse":"44","text":"Payisirwa iwera nshimba ya untu, payizyukisiwa iwera nshimba ya shirohu. Kwana nshimba ya untu na hakuweri na nshimba ya shirohu."},{"book":"1 Wakorintu","chapter":"15","verse":"45","text":"Toziya Malembu Mananagala galonga, “Muntu gwa kwanja, Adamu kawumbitwi kaweri na ukomu,” Kumbiti Adamu gwa upeleru ndo Rohu yakawapanana wantu ukomu."},{"book":"1 Wakorintu","chapter":"15","verse":"46","text":"Su yayilongolera ndo nshimba ndiri ya shirohu, kumbiti nshimba ya untu na shakapanu nshimba ya shirohu."},{"book":"1 Wakorintu","chapter":"15","verse":"47","text":"Adamu gwa kwanja kawumbitwi kwa litapaka lya pasipanu na Adamu gwa pili kalawiti kumpindi kwa Mlungu."},{"book":"1 Wakorintu","chapter":"15","verse":"48","text":"Woseri yawawera wa pasipanu, walifana na muntu yakaumbitwi kwa litapaka, walii yawawera wa kumpindi kwa Mlungu walifana na muntu ulii yakalawiti kumpindi kwa Mlungu."},{"book":"1 Wakorintu","chapter":"15","verse":"49","text":"Ntambu yatulifaniti na muntu ulii yakaumbitwi kwa litapaka, viraa vilii hatulifani na muntu ayu yakalawiti kumpindi kwa Mlungu."},{"book":"1 Wakorintu","chapter":"15","verse":"50","text":"Su walongu wangu, ntakula hangu, nshimba ya muntu hapeni uhali Ufalumi wa Mlungu, na shilii shashiwola hapeni shihali shilii shashiwola ndiri."},{"book":"1 Wakorintu","chapter":"15","verse":"51","text":"Mpikaniri, nankuwagambirani bada ya kulikangasha Mlungu yakatugubutulira twenga. Twawoseri twenga hapeni tuhowi kayi, kumbiti twawoseri hatugalambuziwi."},{"book":"1 Wakorintu","chapter":"15","verse":"52","text":"Kanongola ntambu ya kufumbula kwa lisu, mbalapi lwa upeleru palugombwa, yawahowiti hawazyukisiwi na nshimba zyawu paziwola ndiri na twenga hatugalambuziwi."},{"book":"1 Wakorintu","chapter":"15","verse":"53","text":"Toziya shilii shashiwola shifiruwa kugalambuka na kuwera shashiwola ndiri na nshimba yakuhowa igalambulwi nayihowa."},{"book":"1 Wakorintu","chapter":"15","verse":"54","text":"Su nshimba ayi yayiwola payiwera na ntambu ya kuwola ndiri na shilii shashihowa pashigalambulwa kuhowa ndiri, su Lilembu Linanagala lyalilembitwi halikamiliki, “Kuhowa kuhalibisiwa, na ukanga ukamilika!”"},{"book":"1 Wakorintu","chapter":"15","verse":"55","text":"“Gwee kuhowa, kukanga kwaku kwakoshi?"},{"book":"1 Wakorintu","chapter":"15","verse":"56","text":"Makakala ga kuhowa ga kutenduwa galawa muvidoda na makakala ga vidoda galawa Mumalagaliru ga Musa."},{"book":"1 Wakorintu","chapter":"15","verse":"57","text":"Kumbiti tulongi mayagashii Mlungu, yakatupanana ukanga kupitira Mtuwa gwetu Yesu Kristu."},{"book":"1 Wakorintu","chapter":"15","verse":"58","text":"Walongu wayangu, mgoloki hweri na mgangamali, nambegizika. Mashaka goseri mtendi lihengu lya Mtuwa, pamuvimana kuwera lihengu lyamtenda muuntumintumi wa Mtuwa hapeni lyagamili hera."}]}