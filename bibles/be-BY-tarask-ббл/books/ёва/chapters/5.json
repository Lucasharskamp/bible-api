{"data":[{"book":"ЁВА","chapter":"5","verse":"1","text":"Пакліч, калі ёсьць той, хто адкажа табе. Да каго зь сьвятых зьвернешся ты?"},{"book":"ЁВА","chapter":"5","verse":"2","text":"Так дурнога забівае гнеўлівасьць, і няцямнага губіць дражлівасьць."},{"book":"ЁВА","chapter":"5","verse":"3","text":"Бачыў я, як дурны ўкараняецца, і адразу пракляў дом ягоны."},{"book":"ЁВА","chapter":"5","verse":"4","text":"Дзеці ягоныя далёкія ад шчасьця, іх будуць біць каля брамы, і ня будзе заступніка."},{"book":"ЁВА","chapter":"5","verse":"5","text":"Жніво ягонае зэесьць галодны і праз церне возьме яго, і спрагненыя праглынуць маёмасьць ягоную."},{"book":"ЁВА","chapter":"5","verse":"6","text":"Так, ня з пылу выходзіць гора, і не зь зямлі вырастае бяда;"},{"book":"ЁВА","chapter":"5","verse":"7","text":"а чалавек нараджаецца на пакуту, як іскры, каб імкнуцца ўгору."},{"book":"ЁВА","chapter":"5","verse":"8","text":"Але я да Бога зьвярнуўся б, аддаў бы дзею маю Богу,"},{"book":"ЁВА","chapter":"5","verse":"9","text":"Які творыць дзеі вялікія, бясконца дзівосныя,"},{"book":"ЁВА","chapter":"5","verse":"10","text":"дае дождж улоньню зямлі і пасылае воды на ўлоньне палёў;"},{"book":"ЁВА","chapter":"5","verse":"11","text":"прыніжаных ставіць на вышыню, і гаротнікаў узносіць у выратаваньне."},{"book":"ЁВА","chapter":"5","verse":"12","text":"Ён разбурае намыслы хітрых, і рукі іхнія не давяршаюць пачатага."},{"book":"ЁВА","chapter":"5","verse":"13","text":"Ён ловіць мудрацоў іхняй жа хітрасьцю, і рада хітрых робіцца марнай:"},{"book":"ЁВА","chapter":"5","verse":"14","text":"удзень яны сустракаюць цемру і аполудні ходзяць вобмацкам, як поначы."},{"book":"ЁВА","chapter":"5","verse":"15","text":"Ён ратуе беднага ад меча, ад вуснаў іхніх і ад рукі моцнага."},{"book":"ЁВА","chapter":"5","verse":"16","text":"І ёсьць надзея няшчаснаму, і няпраўда стуляе вусны свае."},{"book":"ЁВА","chapter":"5","verse":"17","text":"Шчасны чалавек, якога наводзіць на розум Бог, і таму кары Ўсеўладнага не адхіляй,"},{"book":"ЁВА","chapter":"5","verse":"18","text":"бо Ён спрычыняе раны і Сам перавязвае іх; Ён б'е, і Ягоныя ж рукі ацаляюць."},{"book":"ЁВА","chapter":"5","verse":"19","text":"У шасьці бедах ратуе цябе, і ў сёмай не кране цябе ліха."},{"book":"ЁВА","chapter":"5","verse":"20","text":"У голад выбавіць цябе ад сьмерці, і на вайне - ад рукі меча."},{"book":"ЁВА","chapter":"5","verse":"21","text":"Ад біча языка схаваеш сябе і не збаішся спусташэньня, калі яно прыйдзе."},{"book":"ЁВА","chapter":"5","verse":"22","text":"Са спусташэньня і голаду пасьмяешся і зьвяроў зямлі не збаішся,"},{"book":"ЁВА","chapter":"5","verse":"23","text":"бо з камянямі польнымі ў цябе згода, і зьвяры польныя ў міры з табою."},{"book":"ЁВА","chapter":"5","verse":"24","text":"І ўведаеш, што намёт твой у бясьпецы, і будзеш глядзець за домам тваім і ня згрэшыш."},{"book":"ЁВА","chapter":"5","verse":"25","text":"І ўбачыш, што насеньне тваё безлічнае, і парасткі твае, як трава на зямлі."},{"book":"ЁВА","chapter":"5","verse":"26","text":"Увойдзеш у магілу ў глыбокай старасьці, як укладваюцца снапы пшаніцы сваім часам."},{"book":"ЁВА","chapter":"5","verse":"27","text":"Вось, што мы даведаліся; так яно і ёсьць; выслухай гэта і зазнач сабе."}]}