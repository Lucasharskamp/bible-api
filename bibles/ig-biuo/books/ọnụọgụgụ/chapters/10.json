{"data":[{"book":"Ọnụọgụgụ","chapter":"10","verse":"1","text":"Onyenwe anyị gwara Mosis okwu sị,"},{"book":"Ọnụọgụgụ","chapter":"10","verse":"2","text":"“Kpụọ opi ọlaọcha abụọ, jiri ha na-akpọ mkpọkọta nzukọ ụmụ Izrel na ime ka ha mara mgbe mbuli ije nke ọmụma ụlọ ikwu ruru."},{"book":"Ọnụọgụgụ","chapter":"10","verse":"3","text":"Mgbe a fụrụ opi abụọ ahụ, nzukọ Izrel niile ga-ezukọta nʼihu gị nʼọnụ ụzọ ụlọ nzute."},{"book":"Ọnụọgụgụ","chapter":"10","verse":"4","text":"Ma ọ bụrụ naanị otu opi ka a fụrụ, ọ bụ ndị ndu, ndịisi ikwu Izrel niile ga-ezukọta bịakwute gị."},{"book":"Ọnụọgụgụ","chapter":"10","verse":"5","text":"Otu ụda opi ike ga-egosi na ebo Izrel niile mara ụlọ ikwu ha nʼakụkụ ọwụwa anyanwụ ga-ebuli ije."},{"book":"Ọnụọgụgụ","chapter":"10","verse":"6","text":"Opi ike ahụ daa ụda nke ugboro abụọ, ọ na-egosi na ndị mara ụlọ ikwu ha na ndịda ga-ebuli ije. Ịda ụda nke opi ike bụ ihe e ji amata na oge ibuli ije eruola."},{"book":"Ọnụọgụgụ","chapter":"10","verse":"7","text":"Mgbe a ga-akpọkọta ndị Izrel niile a ga-egbu opi, kama ụda ya ga-adị iche."},{"book":"Ọnụọgụgụ","chapter":"10","verse":"8","text":"“Ọ bụ naanị ụmụ ndị ikom Erọn, ndị nchụaja ga-egbu opi ndị a. Nke a bụ iwu ga-adịgide nye unu site nʼọgbọ ruo nʼọgbọ niile."},{"book":"Ọnụọgụgụ","chapter":"10","verse":"9","text":"Mgbe unu gara ibu agha nʼala unu imegide onye iro na-akpagbu unu, fụọnụ opi ike. Nke a ga-eme ka Onyenwe anyị Chineke unu cheta unu, ma napụta unu site nʼaka ndị iro unu."},{"book":"Ọnụọgụgụ","chapter":"10","verse":"10","text":"Unu ga-egbukwa opi ndị a nʼoge aṅụrị, nʼoge mmemme unu a kara aka, na nʼoge mmemme ọnwa ọhụrụ niile. Gbukwaanụ opi mgbe unu na-achụ aja nsure ọkụ unu, na aja udo unu niile. Ka ọ bụrụ ihe a ga-eji na-echeta unu nʼihu Chineke unu. Mụ onwe m bụ Onyenwe anyị Chineke unu.”"},{"book":"Ọnụọgụgụ","chapter":"10","verse":"11","text":"Nʼụbọchị iri abụọ, nʼime ọnwa nke abụọ, nʼafọ nke abụọ, igwe ojii ahụ biliri site nʼelu ụlọ nzute nke igbe iwu ọgbụgba ndụ ahụ."},{"book":"Ọnụọgụgụ","chapter":"10","verse":"12","text":"Mgbe ahụ, ụmụ Izrel biliri ije site nʼọzara Saịnaị jegharịa site nʼotu ebe ruo nʼebe ọzọ tutu igwe ojii ahụ akwụsị nʼọzara Paran."},{"book":"Ọnụọgụgụ","chapter":"10","verse":"13","text":"Nke a bụ njem mbụ ha mere dịka Onyenwe anyị si nye Mosis iwu banyere ije ha."},{"book":"Ọnụọgụgụ","chapter":"10","verse":"14","text":"Usuu ọmụma ụlọ ikwu nke ebo Juda buru ụzọ bulie ije a, nʼokpuru ọkọlọtọ ha. Nashọn, nwa Aminadab, bụ onyendu ha."},{"book":"Ọnụọgụgụ","chapter":"10","verse":"15","text":"Netanel nwa Zua bụ onyendu usuu ebo Isaka."},{"book":"Ọnụọgụgụ","chapter":"10","verse":"16","text":"Eliab nwa Helọn bụ onyendu usuu ebo Zebụlọn"},{"book":"Ọnụọgụgụ","chapter":"10","verse":"17","text":"Mgbe ahụ, e wedara ụlọ nzute ahụ. Ụmụ Geshọn na Merari buru ya, bilikwaa ije ha."},{"book":"Ọnụọgụgụ","chapter":"10","verse":"18","text":"Usuu ọmụma ụlọ ikwu ebo Ruben biliri ije, nʼokpuru ọkọlọtọ ha. Elizọ nwa Shedeua bụ onyendu ha."},{"book":"Ọnụọgụgụ","chapter":"10","verse":"19","text":"Shelumiel nwa Zurishadai bụ onyendu usuu ebo Simiọn."},{"book":"Ọnụọgụgụ","chapter":"10","verse":"20","text":"Eliasaf nwa Deuel bụ onyendu usuu ebo Gad."},{"book":"Ọnụọgụgụ","chapter":"10","verse":"21","text":"Mgbe ahụ, ụmụ Kohat ndị bu ihe nsọ ndị ahụ niile, biliri ije ha. Tutu ha erute, e guzobere ụlọ nzute ahụ nʼebe o kwesiri ịdị."},{"book":"Ọnụọgụgụ","chapter":"10","verse":"22","text":"Usuu ọmụma ụlọ ikwu ebo Ifrem biliri ije nʼokpuru ọkọlọtọ ha. Elishama nwa Amihud bụ onyendu ha."},{"book":"Ọnụọgụgụ","chapter":"10","verse":"23","text":"Gamaliel nwa Pedazo bụ onyendu usuu ebo Manase."},{"book":"Ọnụọgụgụ","chapter":"10","verse":"24","text":"Abidan nwa Gidiọni bụ onyendu usuu ebo Benjamin."},{"book":"Ọnụọgụgụ","chapter":"10","verse":"25","text":"Na ngwụsị usoro ahụ, usuu ọmụma ụlọ ikwu ebo Dan biliri ije nʼokpuru ọkọlọtọ ha. Onyendu ha bụ Ahieza nwa Amishadai."},{"book":"Ọnụọgụgụ","chapter":"10","verse":"26","text":"Pagịel nwa Okran bụ onyendu usuu ebo Asha."},{"book":"Ọnụọgụgụ","chapter":"10","verse":"27","text":"Ahira nwa Enan bụ onyendu usuu ebo Naftalị."},{"book":"Ọnụọgụgụ","chapter":"10","verse":"28","text":"Nke a bụ usoro usuu ụmụ Izrel si bilie ije ha."},{"book":"Ọnụọgụgụ","chapter":"10","verse":"29","text":"Mosis gwara Hobab nwa Reuel,10:29 Ọpụ 2:18 nna nwunye ya onye Midia okwu sị, “Anyị ebiliela ije ịga ebe ahụ Onyenwe anyị gwara anyị sị, ‘Aga m enye unu.’ Bịa ka ị soro anyị. Anyị ga-emezi gị nke ọma nʼihi na Onyenwe anyị ekwela Izrel nkwa ọtụtụ ezi ihe.”"},{"book":"Ọnụọgụgụ","chapter":"10","verse":"30","text":"Ma ọ zara sị, “E e, agaghị m eso unu. Ana m alaghachi nʼala nke aka m ịlaghachikwuru ụmụnna m.”"},{"book":"Ọnụọgụgụ","chapter":"10","verse":"31","text":"Ma Mosis zara sị ya, “Biko ahapụla anyị nʼihi na ị maara ebe anyị nwere ike kwụsị zuo ike nʼọzara. Ị ga-abụrụ anyị anya anyị ji ahụ ụzọ."},{"book":"Ọnụọgụgụ","chapter":"10","verse":"32","text":"Ọ bụrụ na i soro anyị, anyị ga-ekenye gị ihe ọma ọbụla Onyenwe anyị ga-enye anyị.”"},{"book":"Ọnụọgụgụ","chapter":"10","verse":"33","text":"Ya mere ha sitere nʼugwu Onyenwe anyị bilie ije. Jeekwa ije abalị atọ. Igbe ọgbụgba ndụ Onyenwe anyị na-aga ha nʼihu ụbọchị atọ ndị ahụ niile ịchọtara ha ebe ha ga-akwụsị zuo ike."},{"book":"Ọnụọgụgụ","chapter":"10","verse":"34","text":"Igwe ojii Onyenwe anyị dị nʼelu ha nʼehihie mgbe ha si nʼọmụma ụlọ ikwu ha bilie ije."},{"book":"Ọnụọgụgụ","chapter":"10","verse":"35","text":"Mgbe ọbụla igbe ọgbụgba ndụ ahụ biliri ije, Mosis na-ekwu sị,"},{"book":"Ọnụọgụgụ","chapter":"10","verse":"36","text":"Ma mgbe ọbụla igbe ọgbụgba ndụ bịara ebe izuike, Mosis na-ekwukwa sị,"}]}