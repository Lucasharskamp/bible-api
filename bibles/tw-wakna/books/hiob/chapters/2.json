{"data":[{"book":"Hiob","chapter":"2","verse":"1","text":"Da foforo bi, abɔfo no baa Awurade anim bio na Satan nso kaa wɔn ho bae."},{"book":"Hiob","chapter":"2","verse":"2","text":"Awurade bisaa Satan se, “Wufi he na wobaa ha?”"},{"book":"Hiob","chapter":"2","verse":"3","text":"Na Awurade bisaa Satan se, “Woadwene mʼakoa Hiob ho ana? Obiara nte sɛ ɔno wɔ asase so, ne ho nni asɛm na ɔteɛ. Ɔyɛ onipa a osuro Onyankopɔn na okyi bɔne. Ɛwɔ mu sɛ wohyɛɛ me sɛ mensɛe no a minni nnyinaso biara de, nanso ɔda so gyina ne pɛpɛyɛ no mu.”"},{"book":"Hiob","chapter":"2","verse":"4","text":"Satan buaa Awurade sɛ, “Were pere were. Onipa de nea ɔwɔ nyinaa bɛma de apere ne nkwa."},{"book":"Hiob","chapter":"2","verse":"5","text":"Sɛ ebetumi a teɛ wo nsa fa ka ne honam ne ne nnompe, na ɔbɛdome wo wɔ wʼanim!”"},{"book":"Hiob","chapter":"2","verse":"6","text":"Awurade ka kyerɛɛ Satan se, “Eye, ɔwɔ wo nsam na ne nkwa de gyaa mu ma no.”"},{"book":"Hiob","chapter":"2","verse":"7","text":"Enti Satan fii Awurade anim, na ɔmaa akuru a ɛyɛ yaw totɔɔ Hiob ho fi ne nʼanan ase kosii nʼapampam."},{"book":"Hiob","chapter":"2","verse":"8","text":"Afei, na kyɛmfɛre na Hiob de twiw ne ho, bere a ɔte nsõ mu."},{"book":"Hiob","chapter":"2","verse":"9","text":"Ne yere bisaa no se, “Woda so kura wo pɛpɛyɛ no mu ara? Dome Onyankopɔn, na wu!”"},{"book":"Hiob","chapter":"2","verse":"10","text":"Na Hiob buaa no sɛ, “Wokasa sɛ ɔbea a ɔyɛ ɔkwasea. Ade pa de yɛagye afi Onyankopɔn nsam na ade bɔne na yɛmpo ana?”"},{"book":"Hiob","chapter":"2","verse":"11","text":"Bere a Hiob nnamfo baasa bi a wɔne Temanni Elifas,2.11 Na Elifas yɛ Edomni a ofi Teman. Suhini Bildad ne Naamani Sofar tee amanehunu a aba Hiob so no, wofii wɔn afi mu, hyia yɛɛ adwene sɛ wɔbɛkɔ akɔhwɛ no na wɔakyekye ne werɛ."},{"book":"Hiob","chapter":"2","verse":"12","text":"Wohuu Hiob fii akyiri no, wɔanhu sɛ ɛyɛ ɔno; wɔhyɛɛ ase twaa agyaadwo, sunsuan wɔn ntade mu, tuu mfutuma guu wɔn ti so."},{"book":"Hiob","chapter":"2","verse":"13","text":"Na wɔne no tenaa fam nnanson, awia ne anadwo. Na obiara ankasa, efisɛ wohuu sɛ nʼamanehunu no nyɛ adewa."}]}