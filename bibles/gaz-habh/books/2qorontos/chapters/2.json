{"data":[{"book":"2 Qorontos","chapter":"2","verse":"1","text":"Ani akkan lammata gaddaan gara keessan hin dhufne murteeffadheera."},{"book":"2 Qorontos","chapter":"2","verse":"2","text":"Yoo ani isin gaddisiise, isinuma warra ani gaddisiisu sana malee eenyutu na gammachiisa ree?"},{"book":"2 Qorontos","chapter":"2","verse":"3","text":"Akkasitti barreessuun koo akka yommuu ani dhufutti namoonni na gammachiisuu qaban na hin gaddisiisneefi. Akka gammachuun koo gammachuu hunda keessanii taʼe ani hunda keessan nan amana ture."},{"book":"2 Qorontos","chapter":"2","verse":"4","text":"Ani dhiphina guddaa, yaaddoo garaatii fi imimmaan baayʼeedhaan isinii barreesseetii; kunis jaalalli ani isiniif qabu hammam guddaa akka taʼe akka beektaniif malee isin gaddisiisuuf miti."},{"book":"2 Qorontos","chapter":"2","verse":"5","text":"Eenyu iyyuu yoo nama gaddisiise utuu dubbii hoʼisuuf hin taʼin inni karaa tokko hunduma keessan gaddisiisuu isaati malee na gaddisiisuu isaa miti."},{"book":"2 Qorontos","chapter":"2","verse":"6","text":"Nama akkanaa irratti adabbiin harki caalaan keessan adabdan ni gaʼa."},{"book":"2 Qorontos","chapter":"2","verse":"7","text":"Qooda kanaa akka inni gadda guddaan hin liqimfamneef dhiifama isaaf gochuu fi isa jajjabeessuutu isin irra jira."},{"book":"2 Qorontos","chapter":"2","verse":"8","text":"Kanaafuu ani akka isin jaalala isaaf qabdan cimsitan isinan kadhadha."},{"book":"2 Qorontos","chapter":"2","verse":"9","text":"Anis akka isin waan hunda irratti ajajamtoota taatan mirkaneeffachuufin waan kana isinii barreesse."},{"book":"2 Qorontos","chapter":"2","verse":"10","text":"Nama isin dhiifama gootaniif, anis dhiifama nan godha. Yoo wanti ani dhiifama godhe tokko iyyuu jiraates ani isiniif jedhee fuula Kiristoos duratti dhiifama godheera;"},{"book":"2 Qorontos","chapter":"2","verse":"11","text":"kunis akka Seexanni nu hin gowwoomsineefi. Nu mala isaa hin wallaalluutii."},{"book":"2 Qorontos","chapter":"2","verse":"12","text":"Yeroo ani wangeela Kiristoos lallabuuf Xirooʼaas dhaqee Gooftaan balbala naa banetti,"},{"book":"2 Qorontos","chapter":"2","verse":"13","text":"waan ani obboleessa koo Tiitoo hin argatiniif, hafuurri koo boqonnaa hin arganne. Kanaafuu ani nagaatti isaaniin jedhee Maqedooniyaatti darbe."},{"book":"2 Qorontos","chapter":"2","verse":"14","text":"Waaqa yeroo hunda akka nu Kiristoosiin moʼannoo qabaannu nu taasisee urgaa beekumsa isaa karaa keenyaan iddoo hundatti facaasuuf galanni haa taʼu."},{"book":"2 Qorontos","chapter":"2","verse":"15","text":"Nu warra fayyifamaa jiranii fi warra baduutti jiran gidduutti Waaqaaf urgaa Kiristoos."},{"book":"2 Qorontos","chapter":"2","verse":"16","text":"Nu isa tokkoof urgaa duʼaa ti; isa kaaniif immoo urgaa jireenyaa ti. Egaa eenyutu waan kanaaf gaʼaa taʼa?"},{"book":"2 Qorontos","chapter":"2","verse":"17","text":"Nu garuu akka namoota Waaqa biraa ergamaniitti Kiristoosiin fuula Waaqaa duratti garaa qulqulluudhaan dubbanna malee akka namoota hedduu kanneen buʼaa argachuuf jedhanii dubbii Waaqaa gurguratan sanaa miti."}]}