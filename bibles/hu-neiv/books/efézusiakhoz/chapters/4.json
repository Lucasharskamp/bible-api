{"data":[{"book":"Efézusiakhoz","chapter":"4","verse":"1","text":"Kérlek azért titeket én, aki fogoly vagyok az Úrban, hogy járjatok úgy, amint illik elhívatásotokhoz, mellyel elhívattatok."},{"book":"Efézusiakhoz","chapter":"4","verse":"2","text":"Teljes alázatossággal és szelídséggel, hosszútűréssel, elszenvedve egymást szeretetben,"},{"book":"Efézusiakhoz","chapter":"4","verse":"3","text":"igyekezve megtartani a Lélek egységét a békességnek kötelében."},{"book":"Efézusiakhoz","chapter":"4","verse":"4","text":"Egy a test és egy a Lélek, miképpen elhívatásotoknak egy reménységében hívattatok is el."},{"book":"Efézusiakhoz","chapter":"4","verse":"5","text":"Egy az Úr, egy a hit, egy a keresztség."},{"book":"Efézusiakhoz","chapter":"4","verse":"6","text":"Egy az Isten és mindeneknek Atyja, aki mindenekfelett van, és mindenek által és mindnyájatokban munkálkodik."},{"book":"Efézusiakhoz","chapter":"4","verse":"7","text":"Mindegyikünknek pedig adatott a kegyelem a Krisztustól osztott ajándéknak mértéke szerint."},{"book":"Efézusiakhoz","chapter":"4","verse":"8","text":"Ezért mondja az Írás:"},{"book":"Efézusiakhoz","chapter":"4","verse":"9","text":"(Az pedig, hogy fölment, mit jelentene mást, mint hogy előbb le is szállott a föld alsóbb részeire?"},{"book":"Efézusiakhoz","chapter":"4","verse":"10","text":"Aki leszállott, ugyanaz, aki fel is ment, feljebb minden egeknél, hogy mindeneket betöltsön.)"},{"book":"Efézusiakhoz","chapter":"4","verse":"11","text":"És ő adott némelyeket apostolokul, némelyeket prófétákul, némelyeket evangélistákul, némelyeket pedig pásztorokul és tanítókul,"},{"book":"Efézusiakhoz","chapter":"4","verse":"12","text":"a szentek tökéletesebbítése céljából a szolgálat munkájára, a Krisztus testének építésére:"},{"book":"Efézusiakhoz","chapter":"4","verse":"13","text":"míg eljutunk mindnyájan az Isten Fiában való hitnek és az ő megismerésének egységére, érett férfiúságra, a Krisztus teljességével ékeskedő kornak mértékére:"},{"book":"Efézusiakhoz","chapter":"4","verse":"14","text":"Hogy többé ne legyünk gyermekek, kiket ide s tova hány a hab, és hajt a tanításnak akármi szele az embereknek álnoksága által, a tévelygés ravaszságához való csalárdság által,"},{"book":"Efézusiakhoz","chapter":"4","verse":"15","text":"hanem az igazságot követve szeretetben, mindenestől fogva növekedjünk abban, aki a fej, a Krisztusban,"},{"book":"Efézusiakhoz","chapter":"4","verse":"16","text":"akiből az egész test, szép rendben egyberakva és egybe szerkesztetve az ő segedelmének minden kapcsával, minden egyes tagnak mértéke szerint való munkássággal teljesíti a testnek növekedését a maga fölépítésére szeretetben."},{"book":"Efézusiakhoz","chapter":"4","verse":"17","text":"Ezt mondom azért, és bizonyságot teszek az Úrban, hogy ti többé ne járjatok úgy, mint egyéb pogányok is járnak az ő elméjüknek hiábavalóságában,"},{"book":"Efézusiakhoz","chapter":"4","verse":"18","text":"akik értelmükben meghomályosodtak, elidegenültek az isteni élettől a tudatlanság miatt, mely az ő szívük keménysége miatt van bennük;"},{"book":"Efézusiakhoz","chapter":"4","verse":"19","text":"akik erkölcsi érzés nélkül, önmagukat a bujálkodásra adták, minden tisztátalanságnak nagy nyereséggel való cselekvésére."},{"book":"Efézusiakhoz","chapter":"4","verse":"20","text":"Ti pedig nem így tanultátok a Krisztust;"},{"book":"Efézusiakhoz","chapter":"4","verse":"21","text":"ha ugyan őt megértettétek és őbenne megtanultátok, hogy Jézusban van az igazság:"},{"book":"Efézusiakhoz","chapter":"4","verse":"22","text":"hogy levetkőzzétek ama régi élet szerint való óembert, mely meg van romolva a csalárdság kívánságai miatt."},{"book":"Efézusiakhoz","chapter":"4","verse":"23","text":"Újuljatok meg a ti elméteknek lelke szerint,"},{"book":"Efézusiakhoz","chapter":"4","verse":"24","text":"és öltözzétek fel amaz új embert, mely Isten szerint teremtetett igazságban és valóságos szentségben."},{"book":"Efézusiakhoz","chapter":"4","verse":"25","text":"Azért levetve a hazugságot, szóljatok igazságot, ki-ki az ő felebarátjával: mert egymásnak tagjai vagyunk."},{"book":"Efézusiakhoz","chapter":"4","verse":"26","text":"Ám haragudjatok, de ne vétkezzetek: a nap le ne menjen a ti haragotokon;"},{"book":"Efézusiakhoz","chapter":"4","verse":"27","text":"se pedig az ördögnek ne adjatok helyet."},{"book":"Efézusiakhoz","chapter":"4","verse":"28","text":"Aki lopott, többé ne lopjon, hanem inkább munkálkodjék, cselekedve az ő kezeivel azt, ami jó, hogy legyen mit adnia a szűkölködőnek."},{"book":"Efézusiakhoz","chapter":"4","verse":"29","text":"Semmi rothadt beszéd a ti szátokból ki ne származzék, hanem csak amely hasznos a szükséges építésre, hogy áldásos legyen a hallgatóknak."},{"book":"Efézusiakhoz","chapter":"4","verse":"30","text":"És meg ne szomorítsátok az Istennek ama Szent Lelkét, aki által megpecsételtettetek a teljes váltságnak napjára."},{"book":"Efézusiakhoz","chapter":"4","verse":"31","text":"Minden mérgesség és fölgerjedés és harag és lárma és káromkodás kivettessék közületek minden gonoszsággal együtt."},{"book":"Efézusiakhoz","chapter":"4","verse":"32","text":"Legyetek pedig egymáshoz jóságosak, irgalmasok, engedve egymásnak, miképpen az Isten is a Krisztusban engedett néktek."}]}