{"data":[{"book":"Spreuken","chapter":"21","verse":"1","text":"In Jahweh’s hand is het hart van een koning als een beekje; Hij leidt het, waarheen Hij wil."},{"book":"Spreuken","chapter":"21","verse":"2","text":"Al denkt de mens, dat al zijn wegen recht zijn, Het is Jahweh, die de harten toetst."},{"book":"Spreuken","chapter":"21","verse":"3","text":"Rechtvaardigheid beoefenen en billijkheid, Is Jahweh meer waard dan offers."},{"book":"Spreuken","chapter":"21","verse":"4","text":"Een hooghartige blik, een opgeblazen hart, De aanplant der bozen is zonde"},{"book":"Spreuken","chapter":"21","verse":"5","text":"De plannen van een ijverig mens brengen louter voordeel, Maar wie zich overhaast, krijgt enkel gebrek."},{"book":"Spreuken","chapter":"21","verse":"6","text":"Wie met leugens schatten wil verwerven, Jaagt ijdelheid na en de strikken des doods."},{"book":"Spreuken","chapter":"21","verse":"7","text":"Bozen worden door hun gewelddaden meegesleept; Want zij weigeren, recht te doen."},{"book":"Spreuken","chapter":"21","verse":"8","text":"Kronkelig is de weg van een bedrieger; Wie eerlijk is, handelt oprecht."},{"book":"Spreuken","chapter":"21","verse":"9","text":"Beter te wonen op de punt van het dak, Dan met een snibbige vrouw in de echtelijke woning."},{"book":"Spreuken","chapter":"21","verse":"10","text":"Een slecht karakter haakt naar kwaad; Zelfs zijn naaste vindt geen genade in zijn ogen."},{"book":"Spreuken","chapter":"21","verse":"11","text":"Straft ge een spotter, dan wordt de onervarene wijs; Leest men een wijze de les, hij leert er nog uit."},{"book":"Spreuken","chapter":"21","verse":"12","text":"De Rechtvaardige let op het huis van den boze, En stort de boosdoeners in het verderf."},{"book":"Spreuken","chapter":"21","verse":"13","text":"Wie zich doof houdt voor de smeekbede van een arme, Zal ook zelf roepen en geen antwoord krijgen."},{"book":"Spreuken","chapter":"21","verse":"14","text":"Toorn wordt door een stille gift ontwapend, Hevige gramschap door een geschenk in de buidel."},{"book":"Spreuken","chapter":"21","verse":"15","text":"Dat er recht wordt gedaan, is voor den rechtvaardige een vreugde, Voor de boosdoeners een ramp."},{"book":"Spreuken","chapter":"21","verse":"16","text":"De mens, die afdwaalt van het pad der wijsheid, Mag in de kring der schimmen uitrusten."},{"book":"Spreuken","chapter":"21","verse":"17","text":"Wie van feestvieren houdt, vervalt tot gebrek; Wie veel wijn en olie verbruikt, wordt niet rijk."},{"book":"Spreuken","chapter":"21","verse":"18","text":"De boze is een losprijs voor den rechtvaardige, Zondaars komen voor de deugdzamen in de plaats."},{"book":"Spreuken","chapter":"21","verse":"19","text":"Beter in een woestijn te wonen, Dan bij een snibbige en humeurige vrouw."},{"book":"Spreuken","chapter":"21","verse":"20","text":"In de woning van een wijze blijven kostbare schatten, Maar de domoor jaagt ze erdoor."},{"book":"Spreuken","chapter":"21","verse":"21","text":"Wie naar rechtvaardigheid en goedheid streeft, Zal leven vinden en aanzien."},{"book":"Spreuken","chapter":"21","verse":"22","text":"De wijze beklimt een stad van helden, En werpt het bolwerk neer, waarop zij vertrouwen."},{"book":"Spreuken","chapter":"21","verse":"23","text":"Wie let op zijn mond en zijn tong, Bespaart zich moeilijkheden."},{"book":"Spreuken","chapter":"21","verse":"24","text":"“Spotter” noemt men een overmoedig, vermetel mens, Een die handelt in mateloze trots."},{"book":"Spreuken","chapter":"21","verse":"25","text":"Een luiaard komt nog om door zijn ondeugd, Want zijn handen weigeren te werken."},{"book":"Spreuken","chapter":"21","verse":"26","text":"Heel de dag zit de zondaar te hunkeren, Maar de rechtvaardige deelt rijkelijk uit."},{"book":"Spreuken","chapter":"21","verse":"27","text":"Het offer der bozen is iets afschuwelijks; Hoeveel te meer, als hij het brengt voor een wandaad."},{"book":"Spreuken","chapter":"21","verse":"28","text":"Een leugenachtig getuige gaat te gronde; Iemand die luistert, mag altijd spreken."},{"book":"Spreuken","chapter":"21","verse":"29","text":"Wel trekt een boosdoener een brutaal gezicht, Maar een rechtvaardige doorziet zijn gedrag."},{"book":"Spreuken","chapter":"21","verse":"30","text":"Er is geen wijsheid, geen beraad, Geen verstand tegenover Jahweh."},{"book":"Spreuken","chapter":"21","verse":"31","text":"Wel worden paarden getuigd voor de dag van de strijd, Maar de zege hangt van Jahweh af."}]}