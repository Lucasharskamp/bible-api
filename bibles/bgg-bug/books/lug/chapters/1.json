{"data":[{"book":"Lug","chapter":"1","verse":"1","text":"Bushun Theophilus:"},{"book":"Lug","chapter":"1","verse":"2","text":"Ithek è hì zey pha ne, gathek è nyie yao pha ji ne igobi è hanyie è blia doh ne rai pho è mua ji gathek shii yao phro."},{"book":"Lug","chapter":"1","verse":"3","text":"Chiih-è naro ilab, nyieliieshii igobi è nyie zey pha ji ne wie è tham phro. Ji è gu de na shii khriig rek yi pha chiang jia zey pha now muii ro."},{"book":"Lug","chapter":"1","verse":"4","text":"Gu hì rek pha ne nathek shii nyie yoijong pha ji izai thieg pha rek phro."},{"book":"Lug","chapter":"1","verse":"5","text":"Judea pha Herod saja sieng pha ishak shii, phabi wie rek pha Abija blang Zekharia beng pha phabi jia de um. Ai yiy beng ne Elizabeth ro; ai yi ji de phabithek haliing è giak pha bimi ro."},{"book":"Lug","chapter":"1","verse":"6","text":"Ai ne Hamangkhung-aphuii mieg moe shii wie sieng ne rai. Chiih-è Ithong pha Iphey nane muyungthek nuii ne rai."},{"book":"Lug","chapter":"1","verse":"7","text":"Aishii ani azen, nyieliiene Elizabeth ne ani azen phi, chiih-è Elizabeth nane Zekharia bajo weg reyjong ro."},{"book":"Lug","chapter":"1","verse":"8","text":"Nai jia Zekharia yi awai Misiahò shii idang rek pha duiine awai phabi blia rek ne rai."},{"book":"Lug","chapter":"1","verse":"9","text":"Phabithek è rek pha thiig pha Iphey duiine, sraibao shii bisi ziao pha miiran ne ai beng shii khia dun. Ji è ai misiahò iliing hà wuii dun."},{"book":"Lug","chapter":"1","verse":"10","text":"Ai è bisi ziao pha ishak shii bran ibrogthek ne fuang hà sia ne rai."},{"book":"Lug","chapter":"1","verse":"11","text":"Hamangkhliie jia è bisi ziao pha sraibao shii ai phazoi moe shii wuii ruii."},{"book":"Lug","chapter":"1","verse":"12","text":"Zekharia è aishii doh mage shii, ai ne bizieng srane rum dun."},{"book":"Lug","chapter":"1","verse":"13","text":"Ji shii hamangkhliie è aishii yao, Zekharia, na ne arum chid rabo! Hamangkhung-aphuii è na misia yoijong ro, chiih-è na yi Elizabeth è de dufuii jia giak ruii phro, na ne aishii Jon beng bo."},{"book":"Lug","chapter":"1","verse":"14","text":"Nathek ne khama lised nane sang ruii phro, chiih-è ai giak mage shii gai branthek de bajo sang ruii phro!"},{"book":"Lug","chapter":"1","verse":"15","text":"1:15: Ssb 6:3Ai ne Ithong mieg moe shii bajo boh bran rey ruii phro. Chiih-è ai ne phuii wegthek de aniing phi phro. Nyagiak dang pha idoh aishii ne Ragung So è ley dun phro,"},{"book":"Lug","chapter":"1","verse":"16","text":"Chiih-è Israel pha bajo branthek shii awaithek pha Ithong Hamangkhung-aphuii moe shii idoh noh din ruii phro."},{"book":"Lug","chapter":"1","verse":"17","text":"1:17: Mal 4:5,6  Ai ne chaig Elija duiine giang now ne bajo boh riichai Ithong awai pha ibi shii wuii dun phro, ai è aphuii nane aniphiing shii de òjia shii khrab din phi phro; ai è miyao anuii ne chun phothek shii dun giang noh pha lumuii hà idoh rai din yi phro; ai è Ithong pha branthek shii saro phi phro."},{"book":"Lug","chapter":"1","verse":"18","text":"Zekharia è hamangkhliie shii yao, “Hì thek rey pha gu ne khi è thieg ruii phlei? Gu ne weg sha dun ro; Chiih-è gu yiy de weg rey sha dun ro.”"},{"book":"Lug","chapter":"1","verse":"19","text":"Hamangkhliie shii ji è chang, gu ne Gabyiel ro, “Gu ne hanyie è na shii hì thek pha miyao nane mua wie hì yao yi pha thoh pha Hamangkhung-aphuii rog riu muii ro,"},{"book":"Lug","chapter":"1","verse":"20","text":"hì ne ishak khriig rey shii ne izai rey ruii phro, jimagunde na ne hì pha guro mua ji izai anow. Na è migi arek pha ji è na ne miyao de ayao mua phro; nane sudoh è thiwing gu è sbang rek ne ruii pha izai arey sapho shii ne nane bi-ìe rey ne rai dun phro.”"},{"book":"Lug","chapter":"1","verse":"21","text":"Ji è rek pha ishak shii, branthek Zekharia shii khan ne rai. Chiih-è ai Misiahò hà nyama ishak nyie rek ne rai ara inow ne branthek munowthiig dun."},{"book":"Lug","chapter":"1","verse":"22","text":"Ai fuang khia mage shii, ai ithek shii nyie de miyaogam ayao mua, chiih-è ithek ne thieg ai ne Misiahò hà ibang bang ara, ai nyie de miyaogam jia de ayao muluii pha rey srane jimagunde ai è ithek shii wad è phrai ne yao."},{"book":"Lug","chapter":"1","verse":"23","text":"Ji è rek pha ishak shii Misiahò hà airo bliajong sha shii Zecharia awai hò hà idoh dun marui."},{"book":"Lug","chapter":"1","verse":"24","text":"Ìujia pha idoh shii ai yi Elizabeth ne ani wiig, ji è habie guii thogdang pha ji pha hò shii athoh."},{"book":"Lug","chapter":"1","verse":"25","text":"Elizabeth è yao. Idohòi shii Ithong è gu shii nong phi, “Ai è gu ro biwo ji ruang rek phi!”"},{"book":"Lug","chapter":"1","verse":"26","text":"Elezabeth yi ani wiig ne habie riig rey shii Hamangkhung-aphuii è hamangkhliie Gabyiel shii Galili pha bajarai hà Nazareth beng pha ithua hà thoh ge ro."},{"book":"Lug","chapter":"1","verse":"27","text":"1:27: Mth 1:18Ai è ji pha mua yi Joseph è yie pha ro è gang pha bimi jishii yao, ai ne Dawid Saja pha riing ro, ji pha bimi beng yi Mery ro."},{"book":"Lug","chapter":"1","verse":"28","text":"Hamangkhliie shii è bimi jishii wuii thog srane yao, liijiing ne narog shii um ro! Ithong ne narog shii um ro chiih-è bajo boh khirzey ne na shii phi ro!"},{"book":"Lug","chapter":"1","verse":"29","text":"Mery yi hamangkhliie pha mua ji è bajo diig than dun, chiih-è Mery ne ai miyaogamthek ne nyie ga inow ne wiengphleg dun."},{"book":"Lug","chapter":"1","verse":"30","text":"Hamangkhliie è aishii yao, “Mery; arum chid rabo. Hamangkhung-aphuii è na shii bushun rek ro."},{"book":"Lug","chapter":"1","verse":"31","text":"1:31: Mth 1:21Na ne ani wiig ruii phro chiih-è dufuii giak ruii phro, chiih-è na aishii Isu beng bo."},{"book":"Lug","chapter":"1","verse":"32","text":"1:32,33: 2Sam 7:12,13,16; Aij 9:7 Ai ne bajo boh phro Chiih-è aishii ne bajo giu pha Hamangkhung-aphuii Dufuii rone ho ruii phro. Ithong Hamangkhung-aphuii è aishii ne awai blang Dawid mirek pha ji duiine saja rab phi phro,"},{"book":"Lug","chapter":"1","verse":"33","text":"Chiih-è ai ne Jakhob pha riingthek shii idang pha saja rey ne rai ruii phro, airo boh riichai ne khuchung de ajong phro!”"},{"book":"Lug","chapter":"1","verse":"34","text":"Mery è hamangkhliie shii yao, “Gu ne giang bimi ro, ji è, nyie khi-èrek ne hì rey mua phlei?”"},{"book":"Lug","chapter":"1","verse":"35","text":"Hamangkhliie è chang, “Ragung so de na shii wuii ruii phro, chiih-è Hamangkhung-aphuii ro blu de na lakhung shii thog ruii phro. Ji pha chiang è hì pha ani So shii ne Hamangkhung-aphuii ro dufuii rone ho phro."},{"book":"Lug","chapter":"1","verse":"36","text":"Nawairo siang Elizabeth shii no mage bo. Ai è de yao gu ne ani agiak mua sha phro, jimagunde de ai ne bajo miriang habuii shii ani wiig ne habie riig rey sha ro."},{"book":"Lug","chapter":"1","verse":"37","text":"1:37: Igo 18:14Ji-è Hamangkhung-aphuii è arek mua pha nyie de oi ro.”"},{"book":"Lug","chapter":"1","verse":"38","text":"Mery è yao: “Gu ne Ithong pha khiao ro, Na è gu shii nyie yao pha ji rey yi bo.” Chiih-è hamangkhliie è aishii thoh marui ne dun dun."},{"book":"Lug","chapter":"1","verse":"39","text":"Achia dang pha idoh shii Mery è saro srane Judea soh pha phiingduii hà riie ne jog wuii dun."},{"book":"Lug","chapter":"1","verse":"40","text":"Ai è Zekharia hò hà wuii srane Elizabeth shii salam phi."},{"book":"Lug","chapter":"1","verse":"41","text":"Elizabeth è Mery è khung ne yao pha ji nyayoi dang mage shii, ani yi ai lui iliing hà sid, chiih-è Elizabeth ne Ragung So è ley dun,"},{"book":"Lug","chapter":"1","verse":"42","text":"Chiih-è goh gang è yao, “Na ne zab pha hò-amuii è de bajo khirzey um ro, chiih-è na giak pha ani ji de bajo khirzey um ro!"},{"book":"Lug","chapter":"1","verse":"43","text":"Ithong pha amuii ne gu shii wuii ruii ne hì thek ne gu shii nyie rek ne rey ruii phlei?"},{"book":"Lug","chapter":"1","verse":"44","text":"Gu è na è khung ne yao pha ji nyayoi dang mage shii, gu iliing shii um pha arone chiung ne sang dun."},{"book":"Lug","chapter":"1","verse":"45","text":"Ithong pha mua ji ne na shii izai rey ruii phrone yao pha ji shii migi rek pha ji è khama sang phro!”"},{"book":"Lug","chapter":"1","verse":"46","text":"Mery è yao,"},{"book":"Lug","chapter":"1","verse":"47","text":"Gu luruak ne . lised mua ro nyieliieshii Hamangkhung-aphuii ne garo ragia ro,"},{"book":"Lug","chapter":"1","verse":"48","text":"Nyieliieshii gu shii ne awairo zum khiao duii rone inow phi ro!"},{"book":"Lug","chapter":"1","verse":"49","text":"Nyieliieshii boh muna ne bajo blu Hamangkhung-aphuii pha è gu shii rek phi."},{"book":"Lug","chapter":"1","verse":"50","text":"Hanyie thek è aishii lab rek arone ithek"},{"book":"Lug","chapter":"1","verse":"51","text":"Ai awairo blu wad ji è phia srane ithek miphia nane"},{"book":"Lug","chapter":"1","verse":"52","text":"Ai è blu sajathek shii ithek ro ithua è thazam khia muii phro,"},{"book":"Lug","chapter":"1","verse":"53","text":"Ai è chi-iyiy pho shii ne wie muna phi ge phro,"},{"book":"Lug","chapter":"1","verse":"54","text":"Ai ne gethek achinmoithek shii sbang rek pha ji ne zab rek phi ro,"},{"book":"Lug","chapter":"1","verse":"55","text":"Ai ne idang athodang pha Abraham"},{"book":"Lug","chapter":"1","verse":"56","text":"Mery ne Elizabeth rog shii habie uom thog pha rai marui ne awai hò hà dun din dun."},{"book":"Lug","chapter":"1","verse":"57","text":"Elizabeth yi ani giak pha ishak rey mage shii, ai è ani yi dufuii jia giak khlei."},{"book":"Lug","chapter":"1","verse":"58","text":"Ai ro hadung-haluii nane siangthek è, aishii Ithong è khama buang pha blia wie rek pha ji yoi srane, ithek de zab ai rog shii lubo rek gieng."},{"book":"Lug","chapter":"1","verse":"59","text":"Ani ji yi damiley rey sha mage shii, ithek è aishii migiangkheg pha noh ne wuii dun, chiih-è ithek è ani beng yi ai aphuii beng Zekharia duiine beng pha saro."},{"book":"Lug","chapter":"1","verse":"60","text":"Ji shii ai amuii è yao, “Asi! Ai beng ne Jon ruii chid phro.”"},{"book":"Lug","chapter":"1","verse":"61","text":"Ithek è aishii yao, “Jishii hì pha ibeng ne na siang hanyie shii de abeng ro!”"},{"book":"Lug","chapter":"1","verse":"62","text":"Ji è ithek è iphuii shii wad è khoh srane sai, hì pha bufuii beng ne nyie ruii pha now lei?"},{"book":"Lug","chapter":"1","verse":"63","text":"Zekharia è ithek shii zey pha lubao ithileg jia lia srane zey phi, “Hì pha ani beng ne Jon ro.” Ji è ithek ne zab wiengphleg dun!"},{"book":"Lug","chapter":"1","verse":"64","text":"Ji è rek dang pha ji shii Zekharia de miyao yao mua dinne ai Hamangkhung-aphuii shii laso phi pha jao."},{"book":"Lug","chapter":"1","verse":"65","text":"Ji-è rek mage shii hadung-haluii pho ne zab rum dun, chiih-è ji pha mua ne zab phiingduii um pha Judea soh hà yoi thog dun."},{"book":"Lug","chapter":"1","verse":"66","text":"Hanyie è ji yoi mage shii ji now srane sai, “Ji pha ani ne nyie rey pha um ga?” Hì ne izai ro Ithong pha blu ne ai rog shii um ro."},{"book":"Lug","chapter":"1","verse":"67","text":"Jon ai aphuii Zekharia yi Ragung So è ley ne, chiih-è Hamangkhung-aphuii mua yao:"},{"book":"Lug","chapter":"1","verse":"68","text":"Cho gethek ne Ithong, Israel pha Hamangkhung-aphuii shii laso phi sha rai haro!"},{"book":"Lug","chapter":"1","verse":"69","text":"Ai è gethek shii awai khiao Dawid pha riing è blu"},{"book":"Lug","chapter":"1","verse":"70","text":"Ai è buyo è awairo so chaigpho ji è sbang rekjong ro"},{"book":"Lug","chapter":"1","verse":"71","text":"Ji è ai ne gethek mak pho è,"},{"book":"Lug","chapter":"1","verse":"72","text":"Ai è yao ai gethek pha achinmoithek shii bushun rek phi phro,"},{"book":"Lug","chapter":"1","verse":"73-74","text":"Wie rek ne gethek ro blang Abraham shii shurua thak,"},{"book":"Lug","chapter":"1","verse":"75","text":"Ji-è gethek sieng pha ishak shii,"},{"book":"Lug","chapter":"1","verse":"76","text":"“Gu ani, nane, Bajo Giu Hamangkhung-aphuii pha chaig rone è ho ruii phro."},{"book":"Lug","chapter":"1","verse":"77","text":"Nawai branthek shii yao bo nawaithek layog"},{"book":"Lug","chapter":"1","verse":"78","text":"Gethek Hamangkhung-aphuii ne bushun nane jum ro,"},{"book":"Lug","chapter":"1","verse":"79","text":"Chiih-è ai è igiia hà iy ne rai pho shii de hamangkhung è khilieng phi ruii phro,"},{"book":"Lug","chapter":"1","verse":"80","text":"Ji pha ani ne sieng ne siu nane ragung ne gang rey dun ro, ai ne Israel pha bran moe khia pha nai athog sapho shii ne balimuang hà rai phro."}]}