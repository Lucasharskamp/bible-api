{"data":[{"book":"Jeremia","chapter":"15","verse":"1","text":"Maar Jahweh zeide tot Mij: Al stonden Moses en Samuël voor mijn aanschijn, Ik bekommerde Mij niet om dit volk; jaag ze weg uit mijn ogen, ze moeten heen!"},{"book":"Jeremia","chapter":"15","verse":"2","text":"En als ze u vragen, waar zullen we heen; dan moet ge hun zeggen: Zo spreekt Jahweh! Wie voor de dood is bestemd: naar de dood; wie voor het zwaard: naar het zwaard; wie voor de honger: naar de honger; wie voor de ballingschap: naar de ballingschap!"},{"book":"Jeremia","chapter":"15","verse":"3","text":"Vier machten laat Ik op hen los, is de godsspraak van Jahweh: Het zwaard om te moorden, de honden om weg te slepen, de vogels uit de lucht om te verslinden, de beesten op aarde om te vernielen!"},{"book":"Jeremia","chapter":"15","verse":"4","text":"Ik maak ze ten afschrik voor alle koninkrijken der aarde, om wat Manasses, de zoon van Ezekias, en koning van Juda, in Jerusalem heeft gedaan."},{"book":"Jeremia","chapter":"15","verse":"5","text":"Jerusalem, wie zal nog deernis met u hebben, Wie u beklagen; Wie maakt er een omweg, Om naar uw welstand te vragen?"},{"book":"Jeremia","chapter":"15","verse":"6","text":"Ge hebt Mij verworpen, spreekt Jahweh, Mij de rug toegekeerd. Daarom steek Ik mijn hand tegen u uit, om u te vernielen, Ik ben het zat, Mij nog te ontfermen."},{"book":"Jeremia","chapter":"15","verse":"7","text":"Ik ga ze wannen Voor de poorten van het land; Kinderloos maak Ik mijn volk, en richt het te gronde, Omdat ze zich niet hebben bekeerd."},{"book":"Jeremia","chapter":"15","verse":"8","text":"Hun weduwen maak Ik talrijker nog Dan het zand van de zee; Over de moeders van hun jongens Breng Ik ontzetting op klaarlichte dag, En stort geheel onverwacht Angst en verschrikking over haar uit."},{"book":"Jeremia","chapter":"15","verse":"9","text":"Die zeven kinderen baarde, bezwijmt, En zinkt in onmacht neer; Haar zon gaat onder midden op de dag, In beschaming en schande. En wat er overblijft, geef Ik prijs aan het zwaard, Aan hun vijanden, is de godsspraak van Jahweh!"},{"book":"Jeremia","chapter":"15","verse":"10","text":"Wee mij, mijn moeder, dat ge mij hebt gebaard, Een man, met wien de hele wereld wil kijven en twisten; Ik ben niemands schuldeiser, ben niemand iets schuldig, En ze verwensen mij allen."},{"book":"Jeremia","chapter":"15","verse":"11","text":"Toch, Jahweh, heb ik U trouw gediend, Bij U voor mijn vijand ten beste gesproken In tijden van onheil en nood:"},{"book":"Jeremia","chapter":"15","verse":"12","text":"Maar kan men ijzer uit ‘t noorden en koper breken?"},{"book":"Jeremia","chapter":"15","verse":"13","text":"-"},{"book":"Jeremia","chapter":"15","verse":"14","text":"-"},{"book":"Jeremia","chapter":"15","verse":"15","text":"Gij weet het Jahweh! Wees mijner indachtig, Kom mij te hulp, en wreek mij op die mij vervolgen; Stort door uw lankmoedigheid mij niet in ‘t verderf, Gedenk, dat ik gehoond word om U!"},{"book":"Jeremia","chapter":"15","verse":"16","text":"Zodra ik uw woorden ontving, heb ik ze verslonden, Uw woord was mij een vreugde en blijdschap des harten; Want uw Naam is over mij uitgeroepen, o Jahweh, God der heirscharen!"},{"book":"Jeremia","chapter":"15","verse":"17","text":"Nooit zat ik in vrolijke kringen, Nooit heb ik blijdschap gekend; Door ùwe hand zat ik eenzaam, Want Gij hebt mij met gramschap vervuld."},{"book":"Jeremia","chapter":"15","verse":"18","text":"Waarom is er dan geen eind aan mijn smart, En schrijnt mijn wonde, ongeneeslijk? Waarom zijt Gij voor mij als een onbetrouwbare beek, Waar men nooit op water kan rekenen?"},{"book":"Jeremia","chapter":"15","verse":"19","text":"Daarom spreekt Jahweh: Wanneer gij aan Mij u overgeeft, Dan geef Ik u weer, Dat ge voor mijn aanschijn moogt staan. En wanneer ge waardige woorden spreekt, niets minderwaardig, Dan moogt ge mijn mond zijn: Zij moeten zich richten naar u, Gij moet u niet richten naar hen!"},{"book":"Jeremia","chapter":"15","verse":"20","text":"Dan maak Ik u tegenover dit volk Tot een onneembare koperen muur; En wanneer zij tegen u strijden, Kunnen ze u niet overwinnen. Dan blijf Ik bij u, om u te helpen, Om u te redden, spreekt Jahweh;"},{"book":"Jeremia","chapter":"15","verse":"21","text":"Dan zal Ik u redden uit de hand van de bozen, U bevrijden uit de greep van uw beulen!"}]}