{"data":[{"book":"1 USamuyeli","chapter":"2","verse":"1","text":"UHana wasekhuleka esithi:"},{"book":"1 USamuyeli","chapter":"2","verse":"2","text":"Kakho ongcwele njengoThixo;"},{"book":"1 USamuyeli","chapter":"2","verse":"3","text":"Lingabe lisakhuluma ngokuzigqaja kanje"},{"book":"1 USamuyeli","chapter":"2","verse":"4","text":"Amadandili amabutho ephukile,"},{"book":"1 USamuyeli","chapter":"2","verse":"5","text":"Labo ababesuthi baziqhatshisa ngokudla,"},{"book":"1 USamuyeli","chapter":"2","verse":"6","text":"Uthixo uletha ukufa njalo enze ukuphila,"},{"book":"1 USamuyeli","chapter":"2","verse":"7","text":"Uthixo uthumela ubuyanga kanye lenotho;"},{"book":"1 USamuyeli","chapter":"2","verse":"8","text":"Uvusa abayanga ethulini"},{"book":"1 USamuyeli","chapter":"2","verse":"9","text":"Uzalondoloza inyawo zabathembekileyo bakhe,"},{"book":"1 USamuyeli","chapter":"2","verse":"10","text":"labo abaphikisa uThixo bazaphahlazwa."},{"book":"1 USamuyeli","chapter":"2","verse":"11","text":"Emva kwalokho u-Elikhana wabuyela ekhaya eRama, kodwa umfana wakhonza phambi kukaThixo ngaphansi kuka-Eli umphristi."},{"book":"1 USamuyeli","chapter":"2","verse":"12","text":"Amadodana ka-Eli ayengabantu abaxhwalileyo, ayengamnanzi uThixo."},{"book":"1 USamuyeli","chapter":"2","verse":"13","text":"Kwakungumkhuba wabaphristi labantu ukuthi kokuphela nxa loba ngubani enikele umhlatshelo, njalo lapho inyama isaphekwa, inceku yomphristi yayisiza iphethe ifologwe elencijo ezintathu."},{"book":"1 USamuyeli","chapter":"2","verse":"14","text":"Yayihlaba ngayo epaneni loba egedleleni loba ebhodweni kumbe embizeni, umphristi abe esezithathela loba kuyini okuphume lefologwe. Le yiyo indlela abaphatha ngayo bonke abako-Israyeli abafika eShilo."},{"book":"1 USamuyeli","chapter":"2","verse":"15","text":"Kodwa lalapho amahwahwa engakatshi, inceku yomphristi yayisiya emuntwini onikelayo ithi, “Nika umphristi inyama yokosa; kasoze ayamukele kuwe inyama ephekiweyo, kodwa eluhlaza kuphela.”"},{"book":"1 USamuyeli","chapter":"2","verse":"16","text":"Lapho umuntu ethe kuyo, “Yekela amahwahwa aqale atshe, ube usuthathake lokho okufunayo,” inceku yayiphendula ithi, “Hatshi, ngiqhubela yona khathesi; nxa ungenzi njalo, ngizayihluthuna ngamandla.”"},{"book":"1 USamuyeli","chapter":"2","verse":"17","text":"Lesisono samajaha sasisikhulu kakhulu emehlweni kaThixo, ngoba babephatha umnikelo kaThixo ngokwedelela."},{"book":"1 USamuyeli","chapter":"2","verse":"18","text":"Kodwa uSamuyeli wayekhonza phambi kukaThixo engumfana egqoka isembatho samahlombe selineni."},{"book":"1 USamuyeli","chapter":"2","verse":"19","text":"Minyaka yonke unina wayemenzela ingubo encane ayise kuye lapho esiya khonale lomkakhe ukuyanikela umhlatshelo weminyaka yonke."},{"book":"1 USamuyeli","chapter":"2","verse":"20","text":"U-Eli wayebusisa u-Elikhana lomkakhe, esithi, “Sengathi uThixo angalipha abantwana ngalo owesifazane ukuba bathathe isikhundla salowo amkhulekelayo wasemnika uThixo.” Emva kwalokho babebuyela ekhaya."},{"book":"1 USamuyeli","chapter":"2","verse":"21","text":"Uthixo waba lomusa kuHana; wakhulelwa wazala amadodana amathathu lamadodakazi amabili. Kusenjalo, umfana uSamuyeli wakhula phambi kukaThixo."},{"book":"1 USamuyeli","chapter":"2","verse":"22","text":"Ngalesosikhathi u-Eli, owayesemdala kakhulu, wezwa ngakho konke okwakusenziwa ngamadodana akhe ku-Israyeli wonke kanye lokuthi ayelala njani labesifazane ababesebenza esangweni lethente lokuhlangana."},{"book":"1 USamuyeli","chapter":"2","verse":"23","text":"Ngakho wathi kuwo, “Kungani lisenza izinto ezinje na? Ngizizwa ngabantu bonke lezizenzo zenu ezimbi."},{"book":"1 USamuyeli","chapter":"2","verse":"24","text":"Hatshi, madodana ami; akusimbiko omuhle engiwuzwa usanda phakathi kwabantu bakaThixo."},{"book":"1 USamuyeli","chapter":"2","verse":"25","text":"Nxa umuntu esona komunye umuntu, uNkulunkulu angaba ngumeli wakhe kodwa nxa umuntu esona kuThixo, ngubani ongamkhulumela na?” Kodwa amadodana akhe kawakulalelanga ukukhuza kukayise, ngoba kwakuyisifiso sikaThixo ukuba awabulale."},{"book":"1 USamuyeli","chapter":"2","verse":"26","text":"Umfana uSamuyeli waqhubeka ekhula ngomzimba langokuthandeka kuThixo lasebantwini."},{"book":"1 USamuyeli","chapter":"2","verse":"27","text":"Ngalesosikhathi umuntu kaNkulunkulu wafika ku-Eli wathi kuye, “Nanku okutshiwo nguThixo ukuthi: ‘Kangizibonakalisanga ngokubalulekileyo endlini kayihlo lapho babeseGibhithe ngaphansi kukaFaro na?"},{"book":"1 USamuyeli","chapter":"2","verse":"28","text":"Ngakhetha uyihlo phakathi kwezizwana zonke zako-Israyeli ukuba abe ngumphristi wami, ukuba aye e-alithareni lami, ukuba atshise impepha, lokuba agqoke isembatho samahlombe phambi kwami. Njalo nganika indlu kayihlo yonke iminikelo eyenziwa ngomlilo ngabako-Israyeli."},{"book":"1 USamuyeli","chapter":"2","verse":"29","text":"Pho kungani useyisa imihlatshelo yami kanye leminikelo engayiphawulela indlu yami yokuhlala na? Kungani uhlonipha amadodana akho okudlula mina ngokuzikhuluphalisa lina ngokwenu ngezingxenye zekhethelo zeminikelo yonke eyenziwa ngabantu bako-Israyeli na?’"},{"book":"1 USamuyeli","chapter":"2","verse":"30","text":"Ngakho-ke uThixo, uNkulunkulu ka-Israyeli, uthi, ‘Ngathembisa ukuthi indlu yakho lendlu kayihlo zizakhonza phambi kwami nini lanini.’ Kodwa khathesi uThixo uthi, ‘Akusenjalo kimi!’ Labo abangihloniphayo ngizabahlonipha, kodwa labo abangeyisayo bazakweyiswa."},{"book":"1 USamuyeli","chapter":"2","verse":"31","text":"Isikhathi siyeza lapho engizaphungula khona amandla akho lamandla endlu kayihlo, ukuze kungabi lomuntu omdala kusendo lwakwenu"},{"book":"1 USamuyeli","chapter":"2","verse":"32","text":"njalo uzabona usizi lapho engihlala khona. Lanxa okuhle kuzakwenziwa ku-Israyeli, kwabosendo lwakho akuyikuba lomuntu omdala."},{"book":"1 USamuyeli","chapter":"2","verse":"33","text":"Lowo lalowo wakini engingayikumsusa e-alithareni lami uzayekelwa nje ukuba amehlo akhe afiphale lokuba azwise inhliziyo yakho ubuhlungu, njalo yonke inzalo yakho izakufa kuyikhona isephakathi kwempilo."},{"book":"1 USamuyeli","chapter":"2","verse":"34","text":"‘Njalo okwenzakala emadodaneni akho amabili, uHofini loFinehasi, kuzakuba yisiboniso kuwe, bobabili bazakufa langa linye."},{"book":"1 USamuyeli","chapter":"2","verse":"35","text":"Ngizakuzimisela umphristi othembekileyo ozakwenza mayelana lokusenhliziyweni yami lengqondweni yami. Ngizamisa indlu yakhe iqine, njalo uzakhonza phambi kogcotshiweyo wami kokuphela."},{"book":"1 USamuyeli","chapter":"2","verse":"36","text":"Lapho-ke bonke abosendo lwakho abaseleyo bazakuza bakhothame kuye becela uhlamvu lwesiliva loqweqwe lwesinkwa njalo bakhalaze besithi, “Ake ungibeke kwesinye isikhundla sobuphristi ukuze ngithole ukudla ngidle.” ’ ”"}]}