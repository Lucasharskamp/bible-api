{"data":[{"book":"Luke","chapter":"21","verse":"1","text":"Jisua'n a en titira, Biekina chôiruol dôngna, minei ngeiin an chôiruol thâk a mua."},{"book":"Luke","chapter":"21","verse":"2","text":"Meithâi inriengte'n sumdâr chînte inik a thâklâi khom a mu saa."},{"book":"Luke","chapter":"21","verse":"3","text":"“Mi dadangngei nêkin hi meithâi inriengte hin a thâk mintam uol."},{"book":"Luke","chapter":"21","verse":"4","text":"Mi dangngei chu an nei minieng kêng an pêk, ania, ama'n chu ai dônsunte, kêng ai pêkrip,” a tia."},{"book":"Luke","chapter":"21","verse":"5","text":"Ruoisi senkhat ngeiin Biekin lung ânvo enhoi tie le Pathien kôma an neinunpêk an misîr lâiin, Jisua'n an kôma,"},{"book":"Luke","chapter":"21","verse":"6","text":"“Nikhuo la hong tung a tih, nin mu ngei murdi amuna oma, lung inchuon reng om no nih,” a tipe ngeia."},{"book":"Luke","chapter":"21","verse":"7","text":"Anni han a kôma, “Minchupu, mahah tika mo ai ni rang? Ahongtung rang zora rietna minsinna imo a om rang?” tiin an rekela."},{"book":"Luke","chapter":"21","verse":"8","text":"Jisua'n, “Nangni an huong loina rangin singthei roi. Mi tamtakin Khrista ki ni, azora atung zoi kêng, keima riming pêlin hong an ta, ha mingei hah jûi no roi."},{"book":"Luke","chapter":"21","verse":"9","text":"Hanchu, indoi, insuol roi nin riet tikin chi no roi, mahah a tung masa ngêt rang ani, a zoinatak chu la tung kelen no nih,” a tia."},{"book":"Luke","chapter":"21","verse":"10","text":"Nam dang le nam dang, ram dang le ram dang indoi an ta;"},{"book":"Luke","chapter":"21","verse":"11","text":"Muntina ningnupui, mâitâm, ripui lêng a ta, invâna neinun kamâmruoi le ichiom ngei inlang a tih."},{"book":"Luke","chapter":"21","verse":"12","text":"Nikhomrese, ma ngei tungmân han nangni sûr an ta, an nuom nangni lông an ta, synagog taka nin roijêk rangin pêng an ta, lung ina nangni khum an tih. Keima sikin rêngngei, roijêkpungei makunga nangni tuong an tih."},{"book":"Luke","chapter":"21","verse":"13","text":"Mahah nin ranga Thurchi Sa rilna zora sa nîng a tih."},{"book":"Luke","chapter":"21","verse":"14","text":"21:14,15: Luk 12:11,12 Lei riet roi, inmo ênpiel rang, inmo ei thuon rangtie tiin nin kângmindoi no roi."},{"book":"Luke","chapter":"21","verse":"15","text":"Nin râlngeiin an sût theiloi rang dôrin chong theina le vârna nangni pêng ki tih."},{"book":"Luke","chapter":"21","verse":"16","text":"Nin nû, nin pa, nin lâibung, nin sûngsuok, nin ruolngeiin nangni minsûr an ta, senkhat chu nangni that an tih."},{"book":"Luke","chapter":"21","verse":"17","text":"Keima sikin mitinin nangni mumâk an tih."},{"book":"Luke","chapter":"21","verse":"18","text":"Ania, nin sam sangkhat te luo inmang no nih,"},{"book":"Luke","chapter":"21","verse":"19","text":"Adetin inding ungla insaninjôk nin tih."},{"book":"Luke","chapter":"21","verse":"20","text":"“Hanchu, râlmingeiin Jerusalem an huol nin mu tikin chu a siet rang ani zoi iti riet ta roi."},{"book":"Luke","chapter":"21","verse":"21","text":"Matikin chu Judea rama om ngei chu tânga rot rese ngei, asûnga om ngeiin chu suoksan rese ngei, rama om ngei chu khopuiliena lût no rese ngei."},{"book":"Luke","chapter":"21","verse":"22","text":"21:22: Hos 9:7Lekhabua ânziek atung indikna rangin ha nikhuongei chu, ‘Phuba luok ni nîng a tih.’"},{"book":"Luke","chapter":"21","verse":"23","text":"Nupang nâivongngei le nû nâi rununêk dônngei rangin chu nikhuo intak inthangtak nîng a tih, dûktongna inthang, hi rama hin a juong tung rang sik le Pathien taksina hi mingei chunga atung rang sikin."},{"book":"Luke","chapter":"21","verse":"24","text":"Senkhat khandaiin thîng an ta, Adangngei ram tina suokin tuongin om an tih. Hanchu an zora achuk mâka Jerusalem chu Jentailngei sirdênin om a tih.”"},{"book":"Luke","chapter":"21","verse":"25","text":"“Hanchu, nisa, thâ, ârsi ngeia khin minsinna om a ta, tuikhanglien rahang le tui insôn sikin pilchunga khom jâttin dengthei, lungjîng mintung a tih."},{"book":"Luke","chapter":"21","verse":"26","text":"Pilchung pumpuia ichi juong tung mindonin mingei jâmzalin inzal neng an ta, invân-lâijôla neinun bulpui ngei rujûlpai nîng a tih."},{"book":"Luke","chapter":"21","verse":"27","text":"21:27: Dan 7:13; Chph 1:7 Male Miriem Nâipasal inlang a ta, roineina le roiinpui takin sûm lâia juong a tih."},{"book":"Luke","chapter":"21","verse":"28","text":"Hanchu, ha ngei hah a juong tung phutin chu inding ungla, tang roi, nin jôkna rang anâi zoi sikin.”"},{"book":"Luke","chapter":"21","verse":"29","text":"Hanchu, hi chongmintêk hih Jisua'n a rila, “Theichang kung le thingkung dadang ngei mindon roi."},{"book":"Luke","chapter":"21","verse":"30","text":"A hong incher innoi nin mûn chu, kholum anâi iti nin riet ngâi."},{"book":"Luke","chapter":"21","verse":"31","text":"Ha anghan, ha ngei hong tung nin mûn chu, Pathien Rêngram a juong tung rang ani zoi iti rieng nin tih."},{"book":"Luke","chapter":"21","verse":"32","text":"Atûnlâi mingei an thi riei mân ngêtin hi neinunngei hih juongtung a tih, iti riet roi."},{"book":"Luke","chapter":"21","verse":"33","text":"Pil le invân boi a ta, ko chong chu boi no nih.”"},{"book":"Luke","chapter":"21","verse":"34","text":"“Singthei roi, aninon chu, sâk akhoprai le ju inrûi le ringlâi nunkhohoi mindonnân nin mulung sip rai a ta, ha nikhuo hah juong tungrak a tih,"},{"book":"Luke","chapter":"21","verse":"35","text":"chânga inôk anghan. Ha anghan pilchung muntina mi murdi chunga tung a tih"},{"book":"Luke","chapter":"21","verse":"36","text":"Ha intakna juong tung rang adamriema nin pal theina rang, ranak nin dôn theina rang le Miriem Nâipasal makunga nin inding theina rangin indînin khotiklâi khomin chubai tho tit ngâi roi,” a tia."},{"book":"Luke","chapter":"21","verse":"37","text":"Jisua'n ha sûnngei hah Biekina minchûn a minhek ngâia, kholoi a hong nin chu Olive muola a jân mang rangin a se ngâi."},{"book":"Luke","chapter":"21","verse":"38","text":"Anîngtin, jînga a chongril rangâi rangin a kôma Biekina mi murdi an hong ngâi."}]}