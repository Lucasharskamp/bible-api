{"data":[{"book":"Luka","chapter":"11","verse":"1","text":"Chiengʼ moro Yesu ne lamo kamoro. Kane otieko, achiel kuom jopuonjrene nowachone niya, “Ruoth, puonjwa lamo, kaka Johana bende nopuonjo jopuonjrene.”"},{"book":"Luka","chapter":"11","verse":"2","text":"Nowachonegi niya, “Ka ulamo to wachuru kama:"},{"book":"Luka","chapter":"11","verse":"3","text":"Miwa odiechiengʼ kodiechiengʼ chiembwa mapile pile."},{"book":"Luka","chapter":"11","verse":"4","text":"Wenwa richowa,"},{"book":"Luka","chapter":"11","verse":"5","text":"Eka nowachonegi niya, “Ka dipo ngʼato kuomu nigi osiepne to odhi dier otieno mi owachone ni, ‘Osiepna holae makati adek,"},{"book":"Luka","chapter":"11","verse":"6","text":"nikech osiepna moro mane ni e wuoth osebiro lima to aonge gimoro ma anyalo keto e nyime mondo ocham.’"},{"book":"Luka","chapter":"11","verse":"7","text":"Eka ngʼat mane ni e ot nodwoke ni, ‘We chanda. Dhoot oselor, kendo nyithinda ni koda e kitanda. Ok anyal chungo kendo miyi gimoro amora.’"},{"book":"Luka","chapter":"11","verse":"8","text":"Awachonu ni kata obedo ni ok onyal aa malo mondo omiye makati kaka osiepne, to nikech kinda mar ngʼatno, obiro aa malo mi omiye moromo kaka odwaro."},{"book":"Luka","chapter":"11","verse":"9","text":"“Omiyo awachonu kama: Kwauru to nomiu; dwaruru to unuyudi kendo dwongʼuru to noyawnu dhoot."},{"book":"Luka","chapter":"11","verse":"10","text":"Nimar ngʼato ka ngʼato mokwayo imiyo, ngʼato madwaro nwangʼo kendo ngʼama dwongʼo, noyawne dhoot."},{"book":"Luka","chapter":"11","verse":"11","text":"“En ngʼa kuomu, wuone, ma ka wuodi okwayi rech, to imiye mana thuol?"},{"book":"Luka","chapter":"11","verse":"12","text":"Kata kokwayi tongʼ gweno, imiye mana thomoni?"},{"book":"Luka","chapter":"11","verse":"13","text":"Ka un, ma un joricho kamano, ungʼeyo miyo mich mabeyo ne nyithindu, koro Wuonu manie polo donge nyalo chiwo Roho Maler ne joma okwaye.”"},{"book":"Luka","chapter":"11","verse":"14","text":"Chiengʼ moro Yesu ne riembo jachien mamomo. Kane jachien osewuok, ngʼat ma momono nowuoyo, kendo oganda nohum nono."},{"book":"Luka","chapter":"11","verse":"15","text":"To moko kuomgi nowacho niya, “Belzebub ruodh jochiende, ema ogologo jochiende.”"},{"book":"Luka","chapter":"11","verse":"16","text":"Jomoko to noteme kakwaye ranyisi moa e polo."},{"book":"Luka","chapter":"11","verse":"17","text":"Yesu nongʼeyo parogi mi nowachonegi niya, “Pinyruoth moro amora mopogore owuon nyaka kethre, kendo ot mantiere gi pogruok biro gore piny."},{"book":"Luka","chapter":"11","verse":"18","text":"Ka Satan opogore kende owuon, ere kaka pinyruodhe nyalo chungo? Awacho kamano nikech uwacho ni ariembo jochiende gi teko Belzebub."},{"book":"Luka","chapter":"11","verse":"19","text":"Koro ka ariembo jochiende gi teko mar Belzebub, to joma luwou to kara gologi gi teko mar ngʼa? Emomiyo, ginibed jongʼadnu bura."},{"book":"Luka","chapter":"11","verse":"20","text":"To ka ariembo jochiende gi lith lwet Nyasaye to kare pinyruoth Nyasaye osebironu."},{"book":"Luka","chapter":"11","verse":"21","text":"“Ka ngʼat maratego, momanore gi gige lweny orito ode owuon to gige duto ritore maber."},{"book":"Luka","chapter":"11","verse":"22","text":"To ka ngʼat maratego moloye omonje mi oloye to omayo ngʼatno gige lweny mane okete e genone, kendo oyako gige odhigo."},{"book":"Luka","chapter":"11","verse":"23","text":"“Ngʼat ma ok ni koda kedo koda, kendo ngʼat ma ok konya choko ji keyo ji."},{"book":"Luka","chapter":"11","verse":"24","text":"“Ka jachien marach owuok kuom ngʼato, owuotho kuonde motwo koni gi koni komanyo kama doyudie yweyo, to ok oyudi. Eka owacho ni, ‘Abiro dok e ot mane aaye.’"},{"book":"Luka","chapter":"11","verse":"25","text":"Ka ochopo, to oyudo ka odno oywe maler kendo ochan maber."},{"book":"Luka","chapter":"11","verse":"26","text":"Eka odok kendo oomo jochiende abiriyo mamoko maricho moloye, kendo gibiro gidonj mi gidag kanyo. Bangʼe achien ngima ngʼatno bedo marach moloyo kaka nochal mokwongo.”"},{"book":"Luka","chapter":"11","verse":"27","text":"Kane oyudo Yesu wacho wechegi dhako moro maneni ei ogandano nowacho matek niya, “Ogwedh miyo mane onywoli kendo odhodhi.”"},{"book":"Luka","chapter":"11","verse":"28","text":"Nodwoko niya, “Jogo mogwedhi gin mana joma winjo wach Nyasaye kendo rito.”"},{"book":"Luka","chapter":"11","verse":"29","text":"Kane oyudo oganda medore, Yesu nowacho niya, “Ma en tiengʼ marach. Gikwayo ranyisi mar hono, to ok bi miye moro amora makmana ranyisi mar Jona."},{"book":"Luka","chapter":"11","verse":"30","text":"To mana kaka Jona ne en ranyisi ne jo-Nineve e kaka Wuod Dhano biro bedo ne tiengʼni."},{"book":"Luka","chapter":"11","verse":"31","text":"Ruoth ma dhako mar piny ma milambo nochungʼ chiengʼ bura kaachiel gi tiengʼni kendo enongʼadnegi bura kaka joketho, nimar nobiro koa e tungʼ piny kuma bor mondo owinj rieko Solomon, to sani koro nitie ngʼato ka maduongʼ moloyo Solomon."},{"book":"Luka","chapter":"11","verse":"32","text":"Jo-Nineve biro chungʼ e bura kaachiel gi tiengʼni kendo nongʼadnegi bura kaka joketho; nimar gin ne giweyo richo kane giwinjo yalo mar Jona, to sani koro nitie ngʼato maduongʼ moloyo Jona."},{"book":"Luka","chapter":"11","verse":"33","text":"“Onge ngʼato mamoko taya to okete kama opondo, kata oume gi bakul. Kar timo kamano to okete ewi rachungi taya mondo jogo madonjo one ler."},{"book":"Luka","chapter":"11","verse":"34","text":"Wangʼi e taya mar ringri, ka wengegi neno maber, to ringri duto opongʼ gi ler. To ka giricho, ringri bende mudho opongʼo."},{"book":"Luka","chapter":"11","verse":"35","text":"Omiyo, neuru, ni ler manie iu ok en mudho."},{"book":"Luka","chapter":"11","verse":"36","text":"Emomiyo, ka ringri duto bende opongʼ gi ler, kendo kaonge mudho kuome kamoro amora to obedo maler chutho, mana ka gima ler mar taya rieny kuomi.”"},{"book":"Luka","chapter":"11","verse":"37","text":"Kane Yesu osetieko wuoyo, ja-Farisai moro norwake mondo gichiem kode, omiyo nodonjo ei ot kendo nobedo kodgi e mesa."},{"book":"Luka","chapter":"11","verse":"38","text":"To ja-Farisai kane oneno ni Yesu ne ok okwongo ologo motelone chiemo, nowuoro."},{"book":"Luka","chapter":"11","verse":"39","text":"Eka Ruoth nowachone niya, “Koro un jo-Farisai ulwoko ngʼe kikombe gi bakul to, gie chunyu to upongʼ gi wuoro kod timbe maricho."},{"book":"Luka","chapter":"11","verse":"40","text":"Un joma ofuwo gi! Donge Jal mane ochweyo ngʼe gik moko, ema nochweyo koda igi bende?"},{"book":"Luka","chapter":"11","verse":"41","text":"To chiwuru gima ni e bakul ne joma odhier, eka gik moko duto biro bedonu maler."},{"book":"Luka","chapter":"11","verse":"42","text":"“Unune malit un jo-Farisai, nikech uchiwo ne Nyasaye mich mar achiel kuom apar mar gik ma milimili kaka apoth gi odielo, kod alode mamoko mag puodho, to ujwangʼo ngʼado bura kare kod hero Nyasaye. Owinjore ne utim gik ma achien-go, ka ok uweyo mak utimo mokwongogo."},{"book":"Luka","chapter":"11","verse":"43","text":"“Chandruok ochomou un jo-Farisai, nikech uhero kombe moyiedhi manie sinagoke kod mos e chirni."},{"book":"Luka","chapter":"11","verse":"44","text":"“Unune malit nikech uchalo gi liete moumore ma ji wuotho kuomgi ka ok gingʼeyo.”"},{"book":"Luka","chapter":"11","verse":"45","text":"Achiel kuom jal molony e chik nodwoke niya, “Japuonj, ka iwuoyo kamano wan bende iyanyowa.”"},{"book":"Luka","chapter":"11","verse":"46","text":"Yesu nodwoko niya, “Un joma olony e chik, bende chandruok ochomou nikech umiyo ji tingʼ mapek ma ok tingʼo yot ngangʼ, to un uwegi ok unyal konyogi tingʼogi kata mana gi lith lwetu."},{"book":"Luka","chapter":"11","verse":"47","text":"“Unune malit nikech ugero, kendo umwono liete jonabi, to kwereu ema nonegogi."},{"book":"Luka","chapter":"11","verse":"48","text":"Kuom mano unyiso ni uyie gi gima kwereu notimo, neginego jonabi, to un to koro umwono lietegi."},{"book":"Luka","chapter":"11","verse":"49","text":"Kuom mano Nyasaye e riekone nowacho niya, ‘Abiro oronegi jonabi gi joote, kendo moko kuomgi ne ginegi to moko ginisandi!’"},{"book":"Luka","chapter":"11","verse":"50","text":"Emomiyo ibiro keto remb jonabi mosechwer duto ewi tiengʼni nyaka aa remb jonabi mosechwer aa chakruok piny."},{"book":"Luka","chapter":"11","verse":"51","text":"Chakre remb Abel nyaka remb Zekaria, mane onegi e kind kendo mar misango kod kama ler mar lemo. Ee awachonu ni tiengʼni ibiro kumo nikech mago duto."},{"book":"Luka","chapter":"11","verse":"52","text":"“Unune malit un joma olony e chik, nikech usemayo ji rayaw mar dhood rieko. Un uwegi pok udonjo kendo joma donjo bende usegengʼonegi.”"},{"book":"Luka","chapter":"11","verse":"53","text":"Kane Yesu oa kanyo, jo-Farisai gi Jopuonj Chik nochako kwede gi gero kendo ne gichande gi penjo mangʼeny."},{"book":"Luka","chapter":"11","verse":"54","text":"Ka girito mondo gimake gi gimoro amora mane onyalo wacho."}]}