{"data":[{"book":"Rechters","chapter":"11","verse":"1","text":"Nu was Jefte van Gilad zeker een dapper man; maar hij was de zoon van een ongehuwde vrouw, bij wie Gilad Jefte had verwekt."},{"book":"Rechters","chapter":"11","verse":"2","text":"Ook de vrouw van Gilad had hem zonen gebaard, en toen haar zonen groot waren geworden, hadden zij Jefte verjaagd. Ze hadden gezegd: Gij zult niet erven in het huis van onzen vader; want gij zijt de zoon van een andere vrouw."},{"book":"Rechters","chapter":"11","verse":"3","text":"Daarom was Jefte voor zijn broers gevlucht, en had hij zich in het land Tob gevestigd. Lieden, die niets te verliezen hadden, hadden zich bij Jefte gevoegd, en trokken er met hem op uit."},{"book":"Rechters","chapter":"11","verse":"4","text":"Toen nu enige tijd later de Ammonieten Israël de oorlog aandeden,"},{"book":"Rechters","chapter":"11","verse":"5","text":"en de Ammonieten reeds met de Israëlieten streden, gingen de oudsten van Gilad Jefte halen uit het land Tob."},{"book":"Rechters","chapter":"11","verse":"6","text":"Ze zeiden tot Jefte: Kom, en wees onze aanvoerder in onze strijd met de Ammonieten."},{"book":"Rechters","chapter":"11","verse":"7","text":"Maar Jefte zei tot de oudsten van Gilad: Zijt gij het soms niet, die me hatelijk hebt weggejaagd uit het huis van mijn vader? Waarom komt ge dan nú naar mij toe, nu ge in nood verkeert?"},{"book":"Rechters","chapter":"11","verse":"8","text":"De oudsten van Gilad gaven Jefte ten antwoord: Laat dat nu maar; we keren nu immers tot u terug. Ge moet met ons mee gaan, om tegen de Ammonieten te strijden; dan zult ge aan het hoofd van alle bewoners van Gilad komen staan."},{"book":"Rechters","chapter":"11","verse":"9","text":"Toen zei Jefte tot de oudsten van Gilad: Wanneer ge mij terug wilt hebben om de Ammonieten te bestrijden, en Jahweh ze voor mij op de vlucht slaat, zal ik dan werkelijk aan uw hoofd komen staan?"},{"book":"Rechters","chapter":"11","verse":"10","text":"De oudsten van Gilad verzekerden het Jefte: Jahweh zal tussen ons richten, zo we niet volgens uw woord zullen handelen."},{"book":"Rechters","chapter":"11","verse":"11","text":"Nu ging Jefte met de oudsten van Gilad mee, en het volk stelde hem tot hun hoofd en aanvoerder aan. Het was voor het aanschijn van Jahweh te Mispa, dat Jefte al deze woorden sprak."},{"book":"Rechters","chapter":"11","verse":"12","text":"Nu zond Jefte boden naar den koning der Ammonieten met de vraag: Wat hebben we toch met elkander, dat gij mij in mijn land komt bestrijden?"},{"book":"Rechters","chapter":"11","verse":"13","text":"De koning der Ammonieten antwoordde aan de boden van Jefte: Wel, toen Israël optrok uit Egypte, heeft het bezit genomen van mijn land, van de Arnon af tot de Jabbok en de Jordaan; geef het mij dus maar vreedzaam terug."},{"book":"Rechters","chapter":"11","verse":"14","text":"Opnieuw zond Jefte boden tot den koning der Ammonieten,"},{"book":"Rechters","chapter":"11","verse":"15","text":"en liet hem zeggen: Zo spreekt Jefte! Israël heeft noch het land van Moab, noch dat van Ammon zich toegeëigend."},{"book":"Rechters","chapter":"11","verse":"16","text":"Want bij zijn uittocht uit Egypte trok Israël de woestijn door tot aan de Rode Zee. En te Kadesj gekomen,"},{"book":"Rechters","chapter":"11","verse":"17","text":"zond Israël boden naar den koning van Edom met het verzoek: “Ik zou graag door uw land trekken”. Maar de koning van Edom gaf geen toestemming. Insgelijks zond het boden naar den koning van Moab; maar ook deze wilde niet. En zo bleef Israël te Kadesj."},{"book":"Rechters","chapter":"11","verse":"18","text":"Daarna ging het de woestijn door, en trok om het land van Edom en het land van Moab heen. Ten oosten van het land van Moab gekomen, legerden ze zich aan de overzijde van de Arnon, en kwamen dus het gebied van Moab niet binnen, daar de Arnon de grens van Moab was."},{"book":"Rechters","chapter":"11","verse":"19","text":"Vervolgens zond Israël boden naar Sichon, den Amorieten-koning, die in Chesjbon regeerde, en Israël zeide hem: “Ik zou graag door uw land naar de plaats van mijn bestemming gaan”."},{"book":"Rechters","chapter":"11","verse":"20","text":"Ook Sichon wilde Israël niet door zijn gebied laten trekken, doch Sichon verzamelde al zijn volk, dat zich te Jáhas legerde, en bond de strijd met Israël aan."},{"book":"Rechters","chapter":"11","verse":"21","text":"Maar Jahweh, de God van Israël, leverde Sichon en heel zijn volk in de hand van de Israëlieten, die hen versloegen; en Israël nam bezit van heel het land der Amorieten, die deze streek bewoonden."},{"book":"Rechters","chapter":"11","verse":"22","text":"Zij bezetten dus het gehele land der Amorieten, van de Arnon tot de Jabbok en van de woestijn tot de Jordaan."},{"book":"Rechters","chapter":"11","verse":"23","text":"En nu Jahweh, Israëls God, de Amorieten voor zijn volk Israël heeft uitgedreven, zoudt gij ons nu willen verjagen?"},{"book":"Rechters","chapter":"11","verse":"24","text":"Bezit gij zelf niet wat Kemosj, uw God, heeft veroverd; en zouden wij dan niet heel het land mogen bezitten, waarvan Jahweh, onze God, de bewoners voor ons heeft uitgedreven?"},{"book":"Rechters","chapter":"11","verse":"25","text":"Zijt gij soms meer dan Balak, de zoon van Sippor, de koning van Moab? Heeft hij soms met Israël twist gezocht, heeft hij hen bestreden?"},{"book":"Rechters","chapter":"11","verse":"26","text":"Wanneer Israël nu al drie honderd jaar te Chesjbon en Aroër en beider onderhorige plaatsen en in alle steden langs de Arnon heeft gewoond, waarom hebt ge die dan al die tijd niet bevrijd?"},{"book":"Rechters","chapter":"11","verse":"27","text":"Ik heb dus tegenover u niets misdaan; maar gij doet mij onrecht aan, door tegen mij te strijden. Moge Jahweh, de Rechter, heden oordelen tussen de zonen van Israël en Ammon!"},{"book":"Rechters","chapter":"11","verse":"28","text":"Maar de koning der Ammonieten wilde niet luisteren naar wat Jefte hem had doen zeggen."},{"book":"Rechters","chapter":"11","verse":"29","text":"Nu werd over Jefte de geest van Jahweh vaardig. Hij doorkruiste Gilad en Manasse, trok naar Mispa in Gilad, en rukte vandaar tegen de Ammonieten op."},{"book":"Rechters","chapter":"11","verse":"30","text":"En Jefte legde deze gelofte voor Jahweh af: Zo Gij de Ammonieten in mijn hand levert,"},{"book":"Rechters","chapter":"11","verse":"31","text":"zal de eerste, die mij uit de deur van mijn huis tegemoet komt, wanneer ik in vrede van de Ammonieten terugkeer, aan Jahweh toebehoren; als brandoffer draag ik hem op."},{"book":"Rechters","chapter":"11","verse":"32","text":"Toen Jefte dan tegen de Ammonieten optrok, om ze te bestrijden, gaf Jahweh ze in zijn hand."},{"book":"Rechters","chapter":"11","verse":"33","text":"Hij versloeg ze van Aroër tot Minnit, en moordde twintig steden uit, tot Abel-Keramin toe; het was een geweldige overwinning. Zo werden de Ammonieten voor de Israëlieten vernederd."},{"book":"Rechters","chapter":"11","verse":"34","text":"Toen Jefte daarop te Mispa thuiskwam, trad zijn dochter naar buiten, om met tamboerijnen en reidansen hem tegemoet te gaan. Zij was zijn enig kind; buiten haar had hij zoon noch dochter."},{"book":"Rechters","chapter":"11","verse":"35","text":"Zodra hij haar zag, scheurde hij zijn kleren, en riep uit: Ach mijn dochter, ge geeft me de slag; gij stort me in het ongeluk! Ik heb mijn mond voor Jahweh geopend, en kan niet meer terug."},{"book":"Rechters","chapter":"11","verse":"36","text":"Ze zeide tot hem: Vader, zo ge uw mond hebt geopend voor Jahweh, handel dan met mij volgens uw gelofte, nu Jahweh u wraak heeft doen nemen over de Ammonieten, uw vijanden."},{"book":"Rechters","chapter":"11","verse":"37","text":"Toch zeide ze nog tot haar vader: Sta me dit slechts toe; laat me twee maanden vrij, om rond te dwalen op de bergen, en met mijn vriendinnen mijn maagdelijkheid te bewenen."},{"book":"Rechters","chapter":"11","verse":"38","text":"Hij antwoordde: Ga maar! En hij liet haar twee maanden vrij. Ze ging heen met haar vriendinnen, en beweende haar maagdelijkheid in het gebergte."},{"book":"Rechters","chapter":"11","verse":"39","text":"En toen zij aan het einde der twee maanden naar haar vader terugkeerde, voltrok hij aan haar de gelofte, die hij had afgelegd. Ze heeft dus geen man gehad. En het werd een gewoonte in Israël,"},{"book":"Rechters","chapter":"11","verse":"40","text":"dat de israëlietische meisjes jaarlijks gedurende vier dagen de dochter van Jefte, den Giladiet, gingen bewenen."}]}