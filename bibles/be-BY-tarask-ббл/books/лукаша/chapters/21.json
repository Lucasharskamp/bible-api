{"data":[{"book":"ЛУКАША","chapter":"21","verse":"1","text":"І глянуўшы, Ён убачыў багатых, што клалі дары свае ў скарбонку;"},{"book":"ЛУКАША","chapter":"21","verse":"2","text":"убачыў таксама і бедную ўдаву, якая паклала туды дзьве лепты,"},{"book":"ЛУКАША","chapter":"21","verse":"3","text":"і сказаў: праўду кажу вам, што гэтая бедная ўдава больш за ўсіх паклала;"},{"book":"ЛУКАША","chapter":"21","verse":"4","text":"бо ўсе тыя ад лішку свайго паклалі Богу, а яна ад нястачы сваёй паклала ўвесь пражытак свой, які мела."},{"book":"ЛУКАША","chapter":"21","verse":"5","text":"І калі некаторыя гаварылі пра храм, што ён упрыгожаны дарагімі камянямі і дарамі, Ён сказаў:"},{"book":"ЛУКАША","chapter":"21","verse":"6","text":"прыйдуць дні, у якія з таго, што вы тут бачыце, не застанецца каменя на камені; усё будзе разбурана."},{"book":"ЛУКАША","chapter":"21","verse":"7","text":"І спыталіся ў Яго: Настаўнік! калі ж гэта будзе? і якая прыкмета, калі адбыцца павінна?"},{"book":"ЛУКАША","chapter":"21","verse":"8","text":"Ён сказаў: сьцеражэцеся, каб вас не ўвялі ў аблуду; бо многія прыйдуць пад імем Маім, кажучы, што гэта Я; і гэты час блізкі. Не хадзеце сьледам за імі."},{"book":"ЛУКАША","chapter":"21","verse":"9","text":"А як пачуеце пра войны і смуты, не жахайцеся: бо гэта павінна быць раней; але не адразу канец."},{"book":"ЛУКАША","chapter":"21","verse":"10","text":"Тады сказаў ім: паўстане народ на народ, і царства на царства;"},{"book":"ЛУКАША","chapter":"21","verse":"11","text":"будуць вялікія землятрусы месцамі, і голад і пошасьці, і вусьцішныя зьявішчы і вялікія азанакі зь неба."},{"book":"ЛУКАША","chapter":"21","verse":"12","text":"Але раней за ўсё тое накладуць на вас рукі і будуць гнаць вас, выдаючы ў сынагогі і ў цямніцы, і паставяць перад царамі і правіцелямі за імя Маё,"},{"book":"ЛУКАША","chapter":"21","verse":"13","text":"а будзе гэта вам на сьведчаньне."},{"book":"ЛУКАША","chapter":"21","verse":"14","text":"Дык вось, пакладзеце сабе на сэрца не абдумваць наперад, што адказваць;"},{"book":"ЛУКАША","chapter":"21","verse":"15","text":"бо Я дам вам вусны і мудрасьць, якой ня здолеюць супярэчыць, ні супрацьстаяць усе, хто супрацівіцца вам."},{"book":"ЛУКАША","chapter":"21","verse":"16","text":"Выдадзены таксама будзеце і бацькамі і братамі, і родзічамі і сябрамі, і некаторых з вас заб'юць;"},{"book":"ЛУКАША","chapter":"21","verse":"17","text":"і будзеце зьненавіджаныя ўсімі за імя Маё;"},{"book":"ЛУКАША","chapter":"21","verse":"18","text":"але і волас з галавы вашай не прападзе."},{"book":"ЛУКАША","chapter":"21","verse":"19","text":"Цярпеньнем вашым ратуйце душы вашыя."},{"book":"ЛУКАША","chapter":"21","verse":"20","text":"Калі ж убачыце Ерусалім, абложаны войскам, тады ведайце, што наблізіўся заняпад яго:"},{"book":"ЛУКАША","chapter":"21","verse":"21","text":"тады ўсе, хто ў Юдэі, хай уцякаюць у горы; і хто ў горадзе, выходзь зь яго; і хто ў навакольлі, не ўваходзь у яго,"},{"book":"ЛУКАША","chapter":"21","verse":"22","text":"бо гэта дні помсты, хай збудзецца ўсё напісанае."},{"book":"ЛУКАША","chapter":"21","verse":"23","text":"Ды гора цяжарным і тым, што кормяць грудзьмі ў тыя дні; бо вялікая будзе нягода на зямлі і гнеў на народ гэты:"},{"book":"ЛУКАША","chapter":"21","verse":"24","text":"і палягуць ад вострага меча, і павядуцца ў палон ва ўсе народы; і Ерусалім будзе таптаны язычнікамі, дакуль ня скончацца часы язычнікаў."},{"book":"ЛУКАША","chapter":"21","verse":"25","text":"І будуць азнакі ў сонцы і ў месяцы і ў зорках, а на зямлі заняпад духу народаў і недаўмёнасьць; і мора зашуміць і забушуе;"},{"book":"ЛУКАША","chapter":"21","verse":"26","text":"людзі будуць здыхаць ад страху і чаканьня нягодаў, што пойдуць на сьвет, бо сілы нябесныя пахіснуцца."},{"book":"ЛУКАША","chapter":"21","verse":"27","text":"І тады ўбачаць Сына Чалавечага, Які будзе ісьці на аблоках у сіле і славе вялікай."},{"book":"ЛУКАША","chapter":"21","verse":"28","text":"А калі пачне гэта збывацца, тады схілцеся і падымеце галовы вашыя, бо набліжацьмецца збавеньне вашае."},{"book":"ЛУКАША","chapter":"21","verse":"29","text":"І сказаў ім прытчу: паглядзеце на смакоўніцу і на ўсе дрэвы:"},{"book":"ЛУКАША","chapter":"21","verse":"30","text":"калі яны ўжо распускаюцца, дык, бачачы гэта, ведаеце самі, што ўжо блізка лета."},{"book":"ЛУКАША","chapter":"21","verse":"31","text":"Так, і калі вы ўбачыце, што тое збываецца, ведайце, што блізка Царства Божае."},{"book":"ЛУКАША","chapter":"21","verse":"32","text":"Праўду кажу вам: ня міне род гэты, як ўсё тое будзе:"},{"book":"ЛУКАША","chapter":"21","verse":"33","text":"неба і зямля мінуцца, а словы Мае ня мінуць."},{"book":"ЛУКАША","chapter":"21","verse":"34","text":"Глядзеце ж за сабою, каб сэрцы вашыя не абцяжарваліся абжорствам і п'янствам і клопатам будным, і каб дзень той не застаў вас зьнянацку:"},{"book":"ЛУКАША","chapter":"21","verse":"35","text":"бо ён, як сетка, накрые ўсіх, хто жыве па ўсім улоньні зямным;"},{"book":"ЛУКАША","chapter":"21","verse":"36","text":"дык вось, чувайце ва ўсякі час і малецеся, і хай спадобіцеся ўнікнуць усіх гэтых будучых нягодаў і паўстаць перад Сынам Чалавечым."},{"book":"ЛУКАША","chapter":"21","verse":"37","text":"Удзень Ён вучыў у храме; а ночы, выходзячы, праводзіў на гары, называнай Аліўнай."},{"book":"ЛУКАША","chapter":"21","verse":"38","text":"І ўвесь люд з раніцы прыходзіў да Яго ў храм слухаць Яго."}]}