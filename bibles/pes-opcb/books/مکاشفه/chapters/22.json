{"data":[{"book":"مکاشفه","chapter":"22","verse":"1","text":"آنگاه رودخانهٔ آب حیات را به من نشان داد که مثل بلور، صاف و زلال بود. رودخانه از تخت خدا و برّه جاری می‌شد،"},{"book":"مکاشفه","chapter":"22","verse":"2","text":"و از وسط جادهٔ اصلی می‌گذشت. دو طرف رودخانه، درختان حیات قرار داشت که سالی دوازده بار میوه می‌دادند یعنی هر ماه یک نوع میوهٔ تازه. برگهایش نیز شفابخش بود و برای درمان قومها به کار می‌رفت."},{"book":"مکاشفه","chapter":"22","verse":"3","text":"در شهر چیزی بد یافت نخواهد شد، چون تخت خدا و برّه در آنجاست. خدمتگزاران خدا، او را پرستش خواهند کرد،"},{"book":"مکاشفه","chapter":"22","verse":"4","text":"و رویش را خواهند دید و نامش روی پیشانی‌شان نوشته خواهد بود."},{"book":"مکاشفه","chapter":"22","verse":"5","text":"در آنجا دیگر شب نخواهد بود. احتیاجی هم به چراغ و خورشید نخواهد بود، چون خداوند بزرگ نور ایشان خواهد بود و ایشان تا ابد سلطنت خواهند کرد."},{"book":"مکاشفه","chapter":"22","verse":"6","text":"آنگاه فرشته به من گفت: «این سخنان راست و قابل اعتماد است. و خدایی که وقایع آینده را از قبل به انبیا خود اطلاع می‌دهد، فرشتهٔ خود را فرستاده است تا آنچه را که به‌زودی روی خواهد داد به شما اطلاع دهد.»"},{"book":"مکاشفه","chapter":"22","verse":"7","text":"«گوش کنید! من به‌زودی می‌آیم. خوشا به حال کسانی که آنچه را که در این کتاب نبوّت شده، باور می‌کنند.»"},{"book":"مکاشفه","chapter":"22","verse":"8","text":"من، یوحنا، تمام این چیزها را دیدم و شنیدم و زانو زدم تا فرشته‌ای را که آنها را به من نشان داده بود، پرستش کنم."},{"book":"مکاشفه","chapter":"22","verse":"9","text":"ولی او بار دیگر به من گفت: «نه، این کار را نکن. من نیز مانند تو و برادرانت یعنی انبیا خدا، و تمام کسانی که به حقایق این کتاب اعتماد دارند، از خدمتگزاران عیسی می‌باشم. پس فقط خدا را پرستش کن.»"},{"book":"مکاشفه","chapter":"22","verse":"10","text":"سپس به من دستور داده، گفت: «کلام نبوّت این کتاب را مُهر نکن، چون به‌زودی به وقوع خواهد پیوست."},{"book":"مکاشفه","chapter":"22","verse":"11","text":"وقتی آن زمان فرا رسد، بدکاران باز هم به کارهای بد خود ادامه خواهند داد و فاسدان باز هم فاسدتر خواهند شد، ولی نیکان، نیکتر و پاکان، پاکتر می‌گردند.»"},{"book":"مکاشفه","chapter":"22","verse":"12","text":"عیسی مسیح می‌فرماید: «چشم به راه باشید، من به زودی می‌آیم و برای هر کس مطابق اعمالش پاداشی با خود خواهم آورد."},{"book":"مکاشفه","chapter":"22","verse":"13","text":"من الف و یا، آغاز و پایان، اول و آخر هستم."},{"book":"مکاشفه","chapter":"22","verse":"14","text":"خوشا به حال کسانی که لباسهایشان را دائماً می‌شویند. آنها اجازهٔ ورود به شهر و خوردن میوهٔ درخت حیات را خواهند داشت."},{"book":"مکاشفه","chapter":"22","verse":"15","text":"اما سگها، یعنی جادوگران، زناکاران، قاتلان، بت‌پرستان، و همۀ کسانی که دروغ را دوست دارند و آن را به عمل می‌آورند، به شهر راه نخواهند یافت."},{"book":"مکاشفه","chapter":"22","verse":"16","text":"«من، عیسی، فرشتهٔ خود را نزد شما فرستادم تا این چیزها را به کلیساها اعلام کند. من از اصل و نسب داوود هستم. من ستارهٔ درخشندهٔ صبح می‌باشم.»"},{"book":"مکاشفه","chapter":"22","verse":"17","text":"روح و عروس می‌گویند: «بیا!» هر کس این را می‌شنود، بگوید: «بیا!» هر که تشنه است بیاید، و هر کس مایل است بیاید، و از آب حیات به رایگان بنوشد."},{"book":"مکاشفه","chapter":"22","verse":"18","text":"به کسی که کلام نبوّت این کتاب را می‌شنود با صراحت می‌گویم که اگر به نوشته‌های این کتاب چیزی اضافه کند، خدا بلاهای این کتاب را بر سرش خواهد آورد."},{"book":"مکاشفه","chapter":"22","verse":"19","text":"و اگر از این پیشگویی‌ها مطلبی کم کند، خداوند او را از درخت حیات و شهر مقدّس که آن را شرح دادم، بی‌نصیب خواهد ساخت."},{"book":"مکاشفه","chapter":"22","verse":"20","text":"کسی که این چیزها را گفته است، می‌فرماید: «بله، من به‌زودی می‌آیم!»"},{"book":"مکاشفه","chapter":"22","verse":"21","text":"فیض خداوند ما عیسی با همهٔ شما باد! آمین!"}]}