{"data":[{"book":"Matteus","chapter":"7","verse":"1","text":"Jesus fortsatte: ”Dere skal ikke dømme andre, for da blir dere ikke selv dømt."},{"book":"Matteus","chapter":"7","verse":"2","text":"Gud kommer til å behandle dere på samme måte som dere behandler andre. Den målestokken dere bruker når dere dømmer andre, den kommer Gud til å bruke når han dømmer dere."},{"book":"Matteus","chapter":"7","verse":"3","text":"Hvorfor henger du deg opp i bagatellmessige svakheter hos dine medmennesker, når du ikke erkjenner dine egne feil som er mye større?"},{"book":"Matteus","chapter":"7","verse":"4","text":"Hvorfor sier du til andre: ’Kom hit så skal jeg åpne øynene på deg slik at du ser feilene dine,’ mens du samtidig er blind for egne feil?"},{"book":"Matteus","chapter":"7","verse":"5","text":"Du falske menneske som bare later som om du er lydig mot Gud! Først må du rette dine egne feil! Etterpå kan du se klart nok til å hjelpe dine medmennesker med sine."},{"book":"Matteus","chapter":"7","verse":"6","text":"Gi ikke Guds budskap til folk som ikke vil lyde ham. Det er som å kaste perler for grisene. De kommer til å trampe på budskapet og etterpå vende seg om og angripe dere."},{"book":"Matteus","chapter":"7","verse":"7","text":"Be, så skal dere få. Let, så skal dere finne. Bank på, så skal døren bli åpnet for dere."},{"book":"Matteus","chapter":"7","verse":"8","text":"For alle som ber, de får. Alle som leter, de finner. Og for alle som banker på, skal døren bli åpnet."},{"book":"Matteus","chapter":"7","verse":"9-10","text":"Dere som er foreldre, dere gir vel ikke barnet deres en stein når det ber om brød, eller en orm når det ber om en fisk? Naturligvis ikke!"},{"book":"Matteus","chapter":"7","verse":"11","text":"Om nå dere som er onde og hardhjertet har forstand til å gi gode gaver til barna deres, skulle da ikke deres Far i himmelen gi gode gaver til dem som ber ham om det?"},{"book":"Matteus","chapter":"7","verse":"12","text":"Dere skal være på samme måten mot andre, som dere vil at de skal være mot dere. Dette er den leveregelen Gud har fortalt om i Moseloven og profetene.7:12 Moseloven og profetenes bok er to av delene i den jødiske Skriften, det vil si Bibelens første del, den som vi kaller Det gamle testamente. Den tredje delen er salmene."},{"book":"Matteus","chapter":"7","verse":"13","text":"Den som vil bli frelst, må gå inn gjennom den trange porten. Veien til evig straff er bred, og porten inn dit er vid, og mange er det som velger denne lette veien."},{"book":"Matteus","chapter":"7","verse":"14","text":"Men porten til livet er trang, og veien dit inn er smal. Derfor er det få som finner den."},{"book":"Matteus","chapter":"7","verse":"15","text":"Ta dere i vare for den sorten mennesker som sprer falske budskap om Gud. De kommer til dere forkledd som uskyldige sauer, men er i virkeligheten glupske ulver som vil slite dere i filler."},{"book":"Matteus","chapter":"7","verse":"16","text":"Dere kan kjenne dem igjen på handlingene deres, på samme måten som dere kjenner igjen trærne og buskene på den sorten frukt de bærer. Ingen plukker jo druer på tornebusker eller fiken på tistler."},{"book":"Matteus","chapter":"7","verse":"17","text":"Et godt tre bærer god frukt, og et dårlig tre bærer dårlig frukt."},{"book":"Matteus","chapter":"7","verse":"18","text":"Et godt tre kan ikke bære dårlig frukt, og et dårlig tre kan ikke bære god frukt."},{"book":"Matteus","chapter":"7","verse":"19","text":"Hvert tre som ikke bærer god frukt, blir hogget ned og brent opp."},{"book":"Matteus","chapter":"7","verse":"20","text":"På samme måten som et tre blir kjent igjen på frukten, kan dere altså kjenne igjen menneskene på handlingene deres."},{"book":"Matteus","chapter":"7","verse":"21","text":"Ikke alle som snakker godt om meg, er disiplene mine. Mange kaller meg ’Herre’, men vil likevel ikke få tilhøre Guds eget folk.7:21 På gresk: ikke komme inn i himmelriket. Det avgjørende spørsmålet er om de er lydige mot min Far i himmelen eller ikke."},{"book":"Matteus","chapter":"7","verse":"22","text":"På den dagen da dommen faller, skal mange si til meg: ’Herre, Herre! Vi har jo båret fram budskapet fra Gud i navnet ditt, drevet ut onde ånder og gjorde mirakler i navnet ditt.’"},{"book":"Matteus","chapter":"7","verse":"23","text":"Da skal jeg si dem sannheten: ’Jeg kjenner dere ikke. Forsvinn herfra! Det dere har gjort, det har dere gjort i den onde sin tjeneste.’"},{"book":"Matteus","chapter":"7","verse":"24","text":"Den som hører undervisningen min og handler etter den, er klok. Han ligner på en som bygger huset sitt på fjell."},{"book":"Matteus","chapter":"7","verse":"25","text":"Selv om det blir skybrudd og oversvømmelse, og stormen blåser med voldsom kraft mot huset, så raser det likevel ikke sammen fordi det er bygget på fast grunn."},{"book":"Matteus","chapter":"7","verse":"26","text":"Men den som hører undervisningen min og ikke handler etter den, er en dåre. Han ligner en som bygger huset sitt på løs sand."},{"book":"Matteus","chapter":"7","verse":"27","text":"Når regnet kommer og det blir oversvømmelse, og stormen blåser mot huset, da faller det sammen med et stort brak.”"},{"book":"Matteus","chapter":"7","verse":"28","text":"Da Jesus hadde avsluttet denne talen, var folket forundret over undervisningen hans."},{"book":"Matteus","chapter":"7","verse":"29","text":"Han underviste med innsikt og autoritet, og ikke som deres de skriftlærde7:29 Fariseerne var eksperter på loven, som er et annet navn for hele den jødiske Skriften, det vil si Bibelens første del, den som vi kaller Det gamle testamente.."}]}