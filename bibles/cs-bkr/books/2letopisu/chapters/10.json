{"data":[{"book":"2 Letopisu","chapter":"10","verse":"1","text":"Tedy odšel Roboám do Sichem; nebo tam sešel se byl všecken Izrael, aby ho ustanovili za krále."},{"book":"2 Letopisu","chapter":"10","verse":"2","text":"Stalo se pak, když o tom uslyšel Jeroboám syn Nebatův, jsa v Egyptě, kamž byl utekl před králem Šalomounem, navrátil se Jeroboám z Egypta."},{"book":"2 Letopisu","chapter":"10","verse":"3","text":"Nebo poslali a povolali ho. Tedy přišed Jeroboám i všecken Izrael, mluvili k Roboámovi, řkouce:"},{"book":"2 Letopisu","chapter":"10","verse":"4","text":"Otec tvůj stížil jho naše, protož nyní polehč služby otce svého tvrdé a břemene jeho těžkého, kteréž vložil na nás, a budeme tobě sloužiti."},{"book":"2 Letopisu","chapter":"10","verse":"5","text":"Kterýž řekl jim: Po třech dnech navraťte se ke mně. I odšel lid."},{"book":"2 Letopisu","chapter":"10","verse":"6","text":"V tom radil se král Roboám s starci, kteříž stávali před Šalomounem otcem jeho, ještě za života jeho, řka: Kterak vy radíte, jakou odpověd mám dáti lidu tomu?"},{"book":"2 Letopisu","chapter":"10","verse":"7","text":"I odpověděli jemu, řkouce: Jestliže se dobrotivě ukážeš lidu tomuto a povolíš jim, a mluviti budeš přívětivě, budou služebníci tvoji po všecky dny."},{"book":"2 Letopisu","chapter":"10","verse":"8","text":"Ale on opustil radu starců, kterouž dali jemu, a radil se s mládenci, kteříž odrostli s ním, a stávali před ním."},{"book":"2 Letopisu","chapter":"10","verse":"9","text":"A řekl jim: Co vy radíte, jakou máme dáti odpověd lidu tomuto, kteříž mluvili ke mně, řkouce: Polehč břemene, kteréž vložil otec tvůj na nás?"},{"book":"2 Letopisu","chapter":"10","verse":"10","text":"Jemuž odpověděli mládenci, kteříž zrostli s ním, řkouce: Takto odpovíš lidu tomu, kteříž mluvili k tobě a řekli: Otec tvůj stížil jho naše, ty pak polehč nám, takto díš jim: Nejmenší prst můj tlustší jest, nežli bedra otce mého."},{"book":"2 Letopisu","chapter":"10","verse":"11","text":"Nyní tedy, otec můj těžké břímě vzložil na vás, já pak přidám břemene vašeho; otec můj trestal vás bičíky, ale já biči uzlovatými."},{"book":"2 Letopisu","chapter":"10","verse":"12","text":"Potom přišel Jeroboám i všecken lid k Roboámovi dne třetího, jakž byl vyřkl král, řka: Navraťte se ke mně dne třetího."},{"book":"2 Letopisu","chapter":"10","verse":"13","text":"I odpověděl jim král tvrdě. Nebo opustil král Roboám radu starců,"},{"book":"2 Letopisu","chapter":"10","verse":"14","text":"A mluvil k nim vedlé rady mládenců, řka: Otec můj stížil jho vaše, já pak k němu přidám; otec můj trestal vás bičíky, ale já biči uzlovatými."},{"book":"2 Letopisu","chapter":"10","verse":"15","text":"A tak neuposlechl král lidu. (Příčina zajisté byla od Boha, aby naplnil Hospodin řeč svou, kterouž mluvil skrze Achiáše Silonského k Jeroboámovi synu Nebatovu.)"},{"book":"2 Letopisu","chapter":"10","verse":"16","text":"Protož vida všecken Izrael, že by je král oslyšel, odpověděl lid králi, řkouce: Jakýž máme díl v Davidovi? Ani dědictví nemáme v synu Izai. Jeden každý k stanům svým, ó Izraeli! Nyní opatř dům svůj, Davide. Odšel tedy všecken Izrael k stanům svým,"},{"book":"2 Letopisu","chapter":"10","verse":"17","text":"Tak že nad syny Izraelskými toliko, kteříž bydlili v městech Judských, kraloval Roboám."},{"book":"2 Letopisu","chapter":"10","verse":"18","text":"A když poslal král Roboám Adurama, kterýž byl nad platy, uházeli ho synové Izraelští kamením až do smrti, čímž král Roboám přinucen byl, aby vsedna na vůz, utekl do Jeruzaléma."},{"book":"2 Letopisu","chapter":"10","verse":"19","text":"A tak odstoupili synové Izraelští od domu Davidova až do dnešního dne."}]}