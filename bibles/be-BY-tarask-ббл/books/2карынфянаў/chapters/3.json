{"data":[{"book":"2 КАРЫНФЯНАЎ","chapter":"3","verse":"1","text":"Ці не пачаць нам нанава знаёміцца з вамі? Няўжо патрэбныя нам, як некаторым, пахвальныя лісты да вас альбо ад вас?"},{"book":"2 КАРЫНФЯНАЎ","chapter":"3","verse":"2","text":"Вы - нашае пісьмо, напісанае ў сэрцах нашых, пазнаванае і чытанае ўсімі людзьмі;"},{"book":"2 КАРЫНФЯНАЎ","chapter":"3","verse":"3","text":"вы паказваеце сабою, што вы - пісьмо Хрыстовае, праз служэньне наша напісанае не чарнілам, а Духам Бога Жывога, не на скрыжалях каменных, а на плоцкіх скрыжалях сэрца."},{"book":"2 КАРЫНФЯНАЎ","chapter":"3","verse":"4","text":"Такую пэўнасьць мы маем у Богу праз Хрыста,"},{"book":"2 КАРЫНФЯНАЎ","chapter":"3","verse":"5","text":"не таму, што мы самі здольныя былі вымысьліць нешта ад сябе, як бы ад сябе, а здольнасьць нашая ад Бога;"},{"book":"2 КАРЫНФЯНАЎ","chapter":"3","verse":"6","text":"Ён даў нам здольнасьць быць слугамі Новага Запавету, ня літары, а Духа, бо літара забівае, а Дух творыць жыцьцё."},{"book":"2 КАРЫНФЯНАЎ","chapter":"3","verse":"7","text":"Калі ж служэньне сьмерці, сьмертаносным літарам, выразанае на камянях, было такое слаўнае, што сыны Ізраіля не маглі глядзець на аблічча Майсеевае з прычыны мінушчае славы аблічча ягонага,"},{"book":"2 КАРЫНФЯНАЎ","chapter":"3","verse":"8","text":"дык наколькі ж большае павінна быць служэньне Духа ў славе!"},{"book":"2 КАРЫНФЯНАЎ","chapter":"3","verse":"9","text":"Бо калі служэньне асуджэньня - слава, дык тым больш пераважае ў славе служэньне апраўданьня."},{"book":"2 КАРЫНФЯНАЎ","chapter":"3","verse":"10","text":"Тое праслаўленае нават ня мае ўжо славы з гэтага боку, з прычыны большае славы наступнага."},{"book":"2 КАРЫНФЯНАЎ","chapter":"3","verse":"11","text":"Бо, калі мінушчае слаўнае, дык болей слаўнае тое, што застаецца жыць."},{"book":"2 КАРЫНФЯНАЎ","chapter":"3","verse":"12","text":"Маючы такую надзею, мы дзейнічаем зь вялікай адвагаю,"},{"book":"2 КАРЫНФЯНАЎ","chapter":"3","verse":"13","text":"а ня так, як Майсей, які клаў покрыва на аблічча сваё, каб сыны Ізраіля не глядзелі на канец мінушчага."},{"book":"2 КАРЫНФЯНАЎ","chapter":"3","verse":"14","text":"Але розум іхні асьлеплены: бо тое самае покрыва дагэтуль застаецца нязьнятае пры чытаньні Новага Запавету, бо здымаецца яно Хрыстом."},{"book":"2 КАРЫНФЯНАЎ","chapter":"3","verse":"15","text":"Дагэтуль, калі яны чытаюць Майсея, покрыва ляжыць на сэрцы іхнім;"},{"book":"2 КАРЫНФЯНАЎ","chapter":"3","verse":"16","text":"але калі зьвяртаюцца да Госпада, тады гэта покрыва здымаецца."},{"book":"2 КАРЫНФЯНАЎ","chapter":"3","verse":"17","text":"Гасподзь ёсьць Дух; а дзе Дух Гасподні, там свабода."},{"book":"2 КАРЫНФЯНАЎ","chapter":"3","verse":"18","text":"А мы ўсе, як у люстры, гледзячы на славу Гасподнюю, зьмяняемся ў той самы вобраз са славы ў славу, як з Гасподняга Духа."}]}