{"data":[{"book":"2 tīmathiyaḥ","chapter":"3","verse":"1","text":"caramadineṣu kleśajanakāḥ samayā upasthāsyantīti jānīhi|"},{"book":"2 tīmathiyaḥ","chapter":"3","verse":"2","text":"yatastātkālikā lokā ātmapremiṇo 'rthapremiṇa ātmaślāghino 'bhimānino nindakāḥ pitroranājñāgrāhiṇaḥ kṛtaghnā apavitrāḥ"},{"book":"2 tīmathiyaḥ","chapter":"3","verse":"3","text":"prītivarjitā asandheyā mṛṣāpavādino 'jitendriyāḥ pracaṇḍā bhadradveṣiṇo"},{"book":"2 tīmathiyaḥ","chapter":"3","verse":"4","text":"viśvāsaghātakā duḥsāhasino darpadhmātā īśvarāpremiṇaḥ kintu sukhapremiṇo"},{"book":"2 tīmathiyaḥ","chapter":"3","verse":"5","text":"bhaktaveśāḥ kintvasvīkṛtabhaktiguṇā bhaviṣyanti; etādṛśānāṁ lokānāṁ saṁmargaṁ parityaja|"},{"book":"2 tīmathiyaḥ","chapter":"3","verse":"6","text":"yato ye janāḥ pracchannaṁ gehān praviśanti pāpai rbhāragrastā nānāvidhābhilāṣaiścālitā yāḥ kāminyo"},{"book":"2 tīmathiyaḥ","chapter":"3","verse":"7","text":"nityaṁ śikṣante kintu satyamatasya tattvajñānaṁ prāptuṁ kadācit na śaknuvanti tā dāsīvad vaśīkurvvate ca te tādṛśā lokāḥ|"},{"book":"2 tīmathiyaḥ","chapter":"3","verse":"8","text":"yānni ryāmbriśca yathā mūsamaṁ prati vipakṣatvam akurutāṁ tathaiva bhraṣṭamanaso viśvāsaviṣaye 'grāhyāścaite lokā api satyamataṁ prati vipakṣatāṁ kurvvanti|"},{"book":"2 tīmathiyaḥ","chapter":"3","verse":"9","text":"kintu te bahudūram agrasarā na bhaviṣyanti yatastayo rmūḍhatā yadvat tadvad eteṣāmapi mūḍhatā sarvvadṛśyā bhaviṣyati|"},{"book":"2 tīmathiyaḥ","chapter":"3","verse":"10","text":"mamopadeśaḥ śiṣṭatābhiprāyo viśvāso rdharyyaṁ prema sahiṣṇutopadravaḥ kleśā"},{"book":"2 tīmathiyaḥ","chapter":"3","verse":"11","text":"āntiyakhiyāyām ikaniye lūstrāyāñca māṁ prati yadyad aghaṭata yāṁścopadravān aham asahe sarvvametat tvam avagato'si kintu tatsarvvataḥ prabhu rmām uddhṛtavān|"},{"book":"2 tīmathiyaḥ","chapter":"3","verse":"12","text":"parantu yāvanto lokāḥ khrīṣṭena yīśuneśvarabhaktim ācaritum icchanti teṣāṁ sarvveṣām upadravo bhaviṣyati|"},{"book":"2 tīmathiyaḥ","chapter":"3","verse":"13","text":"aparaṁ pāpiṣṭhāḥ khalāśca lokā bhrāmyanto bhramayantaścottarottaraṁ duṣṭatvena varddhiṣyante|"},{"book":"2 tīmathiyaḥ","chapter":"3","verse":"14","text":"kintu tvaṁ yad yad aśikṣathāḥ, yacca tvayi samarpitam abhūt tasmin avatiṣṭha, yataḥ kasmāt śikṣāṁ prāpto'si tad vetsi;"},{"book":"2 tīmathiyaḥ","chapter":"3","verse":"15","text":"yāni ca dharmmaśāstrāṇi khrīṣṭe yīśau viśvāsena paritrāṇaprāptaye tvāṁ jñāninaṁ karttuṁ śaknuvanti tāni tvaṁ śaiśavakālād avagato'si|"},{"book":"2 tīmathiyaḥ","chapter":"3","verse":"16","text":"tat sarvvaṁ śāstram īśvarasyātmanā dattaṁ śikṣāyai doṣabodhāya śodhanāya dharmmavinayāya ca phalayūktaṁ bhavati"},{"book":"2 tīmathiyaḥ","chapter":"3","verse":"17","text":"tena ceśvarasya loko nipuṇaḥ sarvvasmai satkarmmaṇe susajjaśca bhavati|"}]}