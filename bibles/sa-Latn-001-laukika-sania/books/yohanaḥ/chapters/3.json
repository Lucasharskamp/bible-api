{"data":[{"book":"yohanaḥ","chapter":"3","verse":"1","text":"nikadimanāmā yihūdīyānām adhipatiḥ phirūśī kṣaṇadāyāṁ"},{"book":"yohanaḥ","chapter":"3","verse":"2","text":"yīśaurabhyarṇam āvrajya vyāhārṣīt, he guro bhavān īśvarād āgat eka upadeṣṭā, etad asmābhirjñāyate; yato bhavatā yānyāścaryyakarmmāṇi kriyante parameśvarasya sāhāyyaṁ vinā kenāpi tattatkarmmāṇi karttuṁ na śakyante|"},{"book":"yohanaḥ","chapter":"3","verse":"3","text":"tadā yīśuruttaraṁ dattavān tavāhaṁ yathārthataraṁ vyāharāmi punarjanmani na sati kopi mānava īśvarasya rājyaṁ draṣṭuṁ na śaknoti|"},{"book":"yohanaḥ","chapter":"3","verse":"4","text":"tato nikadīmaḥ pratyavocat manujo vṛddho bhūtvā kathaṁ janiṣyate? sa kiṁ puna rmātṛrjaṭharaṁ praviśya janituṁ śaknoti?"},{"book":"yohanaḥ","chapter":"3","verse":"5","text":"yīśuravādīd yathārthataram ahaṁ kathayāmi manuje toyātmabhyāṁ puna rna jāte sa īśvarasya rājyaṁ praveṣṭuṁ na śaknoti|"},{"book":"yohanaḥ","chapter":"3","verse":"6","text":"māṁsād yat jāyate tan māṁsameva tathātmano yo jāyate sa ātmaiva|"},{"book":"yohanaḥ","chapter":"3","verse":"7","text":"yuṣmābhiḥ puna rjanitavyaṁ mamaitasyāṁ kathāyām āścaryaṁ mā maṁsthāḥ|"},{"book":"yohanaḥ","chapter":"3","verse":"8","text":"sadāgatiryāṁ diśamicchati tasyāmeva diśi vāti, tvaṁ tasya svanaṁ śuṇoṣi kintu sa kuta āyāti kutra yāti vā kimapi na jānāsi tadvād ātmanaḥ sakāśāt sarvveṣāṁ manujānāṁ janma bhavati|"},{"book":"yohanaḥ","chapter":"3","verse":"9","text":"tadā nikadīmaḥ pṛṣṭavān etat kathaṁ bhavituṁ śaknoti?"},{"book":"yohanaḥ","chapter":"3","verse":"10","text":"yīśuḥ pratyaktavān tvamisrāyelo gururbhūtvāpi kimetāṁ kathāṁ na vetsi?"},{"book":"yohanaḥ","chapter":"3","verse":"11","text":"tubhyaṁ yathārthaṁ kathayāmi, vayaṁ yad vidmastad vacmaḥ yaṁcca paśyāmastasyaiva sākṣyaṁ dadmaḥ kintu yuṣmābhirasmākaṁ sākṣitvaṁ na gṛhyate|"},{"book":"yohanaḥ","chapter":"3","verse":"12","text":"etasya saṁsārasya kathāyāṁ kathitāyāṁ yadi yūyaṁ na viśvasitha tarhi svargīyāyāṁ kathāyāṁ kathaṁ viśvasiṣyatha?"},{"book":"yohanaḥ","chapter":"3","verse":"13","text":"yaḥ svarge'sti yaṁ ca svargād avārohat taṁ mānavatanayaṁ vinā kopi svargaṁ nārohat|"},{"book":"yohanaḥ","chapter":"3","verse":"14","text":"aparañca mūsā yathā prāntare sarpaṁ protthāpitavān manuṣyaputro'pi tathaivotthāpitavyaḥ;"},{"book":"yohanaḥ","chapter":"3","verse":"15","text":"tasmād yaḥ kaścit tasmin viśvasiṣyati so'vināśyaḥ san anantāyuḥ prāpsyati|"},{"book":"yohanaḥ","chapter":"3","verse":"16","text":"īśvara itthaṁ jagadadayata yat svamadvitīyaṁ tanayaṁ prādadāt tato yaḥ kaścit tasmin viśvasiṣyati so'vināśyaḥ san anantāyuḥ prāpsyati|"},{"book":"yohanaḥ","chapter":"3","verse":"17","text":"īśvaro jagato lokān daṇḍayituṁ svaputraṁ na preṣya tān paritrātuṁ preṣitavān|"},{"book":"yohanaḥ","chapter":"3","verse":"18","text":"ataeva yaḥ kaścit tasmin viśvasiti sa daṇḍārho na bhavati kintu yaḥ kaścit tasmin na viśvasiti sa idānīmeva daṇḍārho bhavati,yataḥ sa īśvarasyādvitīyaputrasya nāmani pratyayaṁ na karoti|"},{"book":"yohanaḥ","chapter":"3","verse":"19","text":"jagato madhye jyotiḥ prākāśata kintu manuṣyāṇāṁ karmmaṇāṁ dṛṣṭatvāt te jyotiṣopi timire prīyante etadeva daṇḍasya kāraṇāṁ bhavati|"},{"book":"yohanaḥ","chapter":"3","verse":"20","text":"yaḥ kukarmma karoti tasyācārasya dṛṣṭatvāt sa jyotirṝtīyitvā tannikaṭaṁ nāyāti;"},{"book":"yohanaḥ","chapter":"3","verse":"21","text":"kintu yaḥ satkarmma karoti tasya sarvvāṇi karmmāṇīśvareṇa kṛtānīti sathā prakāśate tadabhiprāyeṇa sa jyotiṣaḥ sannidhim āyāti|"},{"book":"yohanaḥ","chapter":"3","verse":"22","text":"tataḥ param yīśuḥ śiṣyaiḥ sārddhaṁ yihūdīyadeśaṁ gatvā tatra sthitvā majjayitum ārabhata|"},{"book":"yohanaḥ","chapter":"3","verse":"23","text":"tadā śālam nagarasya samīpasthāyini ainan grāme bahutaratoyasthitestatra yohan amajjayat tathā ca lokā āgatya tena majjitā abhavan|"},{"book":"yohanaḥ","chapter":"3","verse":"24","text":"tadā yohan kārāyāṁ na baddhaḥ|"},{"book":"yohanaḥ","chapter":"3","verse":"25","text":"aparañca śācakarmmaṇi yohānaḥ śiṣyaiḥ saha yihūdīyalokānāṁ vivāde jāte, te yohanaḥ saṁnnidhiṁ gatvākathayan,"},{"book":"yohanaḥ","chapter":"3","verse":"26","text":"he guro yarddananadyāḥ pāre bhavatā sārddhaṁ ya āsīt yasmiṁśca bhavān sākṣyaṁ pradadāt paśyatu sopi majjayati sarvve tasya samīpaṁ yānti ca|"},{"book":"yohanaḥ","chapter":"3","verse":"27","text":"tadā yohan pratyavocad īśvareṇa na datte kopi manujaḥ kimapi prāptuṁ na śaknoti|"},{"book":"yohanaḥ","chapter":"3","verse":"28","text":"ahaṁ abhiṣikto na bhavāmi kintu tadagre preṣitosmi yāmimāṁ kathāṁ kathitavānāhaṁ tatra yūyaṁ sarvve sākṣiṇaḥ stha|"},{"book":"yohanaḥ","chapter":"3","verse":"29","text":"yo janaḥ kanyāṁ labhate sa eva varaḥ kintu varasya sannidhau daṇḍāyamānaṁ tasya yanmitraṁ tena varasya śabde śrute'tīvāhlādyate mamāpi tadvad ānandasiddhirjātā|"},{"book":"yohanaḥ","chapter":"3","verse":"30","text":"tena kramaśo varddhitavyaṁ kintu mayā hsitavyaṁ|"},{"book":"yohanaḥ","chapter":"3","verse":"31","text":"ya ūrdhvādāgacchat sa sarvveṣāṁ mukhyo yaśca saṁsārād udapadyata sa sāṁsārikaḥ saṁsārīyāṁ kathāñca kathayati yastu svargādāgacchat sa sarvveṣāṁ mukhyaḥ|"},{"book":"yohanaḥ","chapter":"3","verse":"32","text":"sa yadapaśyadaśṛṇocca tasminneva sākṣyaṁ dadāti tathāpi prāyaśaḥ kaścit tasya sākṣyaṁ na gṛhlāti;"},{"book":"yohanaḥ","chapter":"3","verse":"33","text":"kintu yo gṛhlāti sa īśvarasya satyavāditvaṁ mudrāṅgitaṁ karoti|"},{"book":"yohanaḥ","chapter":"3","verse":"34","text":"īśvareṇa yaḥ preritaḥ saeva īśvarīyakathāṁ kathayati yata īśvara ātmānaṁ tasmai aparimitam adadāt|"},{"book":"yohanaḥ","chapter":"3","verse":"35","text":"pitā putre snehaṁ kṛtvā tasya haste sarvvāṇi samarpitavān|"},{"book":"yohanaḥ","chapter":"3","verse":"36","text":"yaḥ kaścit putre viśvasiti sa evānantam paramāyuḥ prāpnoti kintu yaḥ kaścit putre na viśvasiti sa paramāyuṣo darśanaṁ na prāpnoti kintvīśvarasya kopabhājanaṁ bhūtvā tiṣṭhati|"}]}