{"data":[{"book":"1 Timoti","chapter":"6","verse":"1","text":"Vose varanda vari pasi pejoko rouranda vanofanira kukudza vatenzi vavo zvizere, kuitira kuti zita raMwari nedzidziso yedu zvirege kumhurwa."},{"book":"1 Timoti","chapter":"6","verse":"2","text":"Avo vana vatenzi vanotenda ngavarege kuvazvidza nokuda kwokuti ihama. Asi kutoti vanofanira kuvashumira zviri nani, nokuti vaya vanobatsirwa nebasa ravo vatendi, uye vadikanwi kwavari. Izvi ndizvo zvinhu zvaunofanira kuvadzidzisa uye nokuvarayira."},{"book":"1 Timoti","chapter":"6","verse":"3","text":"Kana munhu achidzidzisa dzidziso dzenhema uye asingabvumi dzidziso yakanaka yaIshe wedu Jesu Kristu uye nedzidziso youmwari,"},{"book":"1 Timoti","chapter":"6","verse":"4","text":"anongozvikudza uye haazivi chinhu. Anongofarira nharo nokukakavara pamusoro pamashoko asingabatsiri, anongomutsa godo, gakava, kutukana nokufungirana zvakaipa,"},{"book":"1 Timoti","chapter":"6","verse":"5","text":"uye nokupesana kusingaperi pakati pavanhu vane murangariro wakaora, vakabirwa zvokwadi uye vanofunga kuti umwari inzira yokuwana nayo mari."},{"book":"1 Timoti","chapter":"6","verse":"6","text":"Asi umwari nokugutsikana nezvatinazvo zvinopfumisa kwazvo."},{"book":"1 Timoti","chapter":"6","verse":"7","text":"Nokuti hatina kuuya nechinhu panyika, uye hatigoniwo kubuda nechinhu kubva mairi."},{"book":"1 Timoti","chapter":"6","verse":"8","text":"Asi kana tine zvokudya nezvokupfeka, tichagutsikana nazvo."},{"book":"1 Timoti","chapter":"6","verse":"9","text":"Vanhu vanotsvaka kupfuma vanowira mukuedzwa nomumusungo uye nomukuchiva kwoupenzi kuzhinji kunokuvadza uye kunoisa vanhu mukuparadzwa nokuraswa."},{"book":"1 Timoti","chapter":"6","verse":"10","text":"Nokuti kuda mari ndiwo mudzi wezvakaipa zvose. Vamwe vanhu vanoda mari zvikuru, vakatsauka kubva pakutenda uye vakazvibaya neshungu zhinji."},{"book":"1 Timoti","chapter":"6","verse":"11","text":"Asi iwe, munhu waMwari, tiza kubva pane izvi zvose, uye utevere kururama, umwari, kutenda, rudo, kutsungirira nounyoro."},{"book":"1 Timoti","chapter":"6","verse":"12","text":"Irwa kurwa kwakanaka kwokutenda. Ubatisise upenyu husingaperi hwawakadanirwa kwahuri pawakapupura kupupura kwakanaka pamberi pezvapupu zvizhinji."},{"book":"1 Timoti","chapter":"6","verse":"13","text":"Ndinokurayira, pamberi paMwari, anopa upenyu kuzvinhu zvose, napamberi paKristu Jesu akapupura zvakanaka paakapa uchapupu pamberi paPondio Pirato,"},{"book":"1 Timoti","chapter":"6","verse":"14","text":"kuti uchengete murayiro uyu, usina chinongo kana chaungapomerwa kusvikira pakuonekwa kwaIshe wedu Jesu Kristu,"},{"book":"1 Timoti","chapter":"6","verse":"15","text":"uyo achazoratidzwa naMwari panguva yake iye Mwari, iye oga Mutongi akaropafadzwa, Mambo wamadzimambo naIshe wamadzishe."},{"book":"1 Timoti","chapter":"6","verse":"16","text":"Iye oga ndiye asingafi uye agere pachiedza chisina angaswedera pachiri, uyo asina akambomuona kana angamuona. Kukudzwa nesimba ngazvive kwaari nokusingaperi. Ameni."},{"book":"1 Timoti","chapter":"6","verse":"17","text":"Rayira vapfumi panyika ino kuti varege kuzvikudza kana kuisa tariro yavo mupfuma, isingagari, asi kuti vaise tariro yavo kuna Mwari, anotipa zvose zvizhinji kuti tifare nazvo."},{"book":"1 Timoti","chapter":"6","verse":"18","text":"Varayire kuti vaite zvakanaka, uye kuti vafarire kupa vamwe uye nokugoverana."},{"book":"1 Timoti","chapter":"6","verse":"19","text":"Vachazviunganidzira pfuma senheyo yakasimba kunguva dzinouya, kuti vagobatisisa upenyu hunova upenyu kwechokwadi."},{"book":"1 Timoti","chapter":"6","verse":"20","text":"Timoti, chengeta icho chawakapiwa. Furatira zvokutaura mashoko asina umwari nepfungwa dzinopikisa, dzezvinonzi pakutaura kwenhema zivo,"},{"book":"1 Timoti","chapter":"6","verse":"21","text":"idzo dzakapupurwa navamwe uye nokudaro vakatsauka kubva pakutenda."}]}