{"data":[{"book":"Spreuken","chapter":"5","verse":"1","text":"Mijn zoon, schenk uw aandacht aan mijn wijsheid, Neig uw oor tot mijn inzicht;"},{"book":"Spreuken","chapter":"5","verse":"2","text":"Dat overleg en ervaring u mogen behoeden, En u bewaren voor de lippen van een vreemde vrouw."},{"book":"Spreuken","chapter":"5","verse":"3","text":"Want al druipen de lippen der vreemde van honing, En is haar gehemelte gladder dan olie,"},{"book":"Spreuken","chapter":"5","verse":"4","text":"Ten slotte is zij bitter als alsem, En scherp als een tweesnijdend zwaard."},{"book":"Spreuken","chapter":"5","verse":"5","text":"Haar voeten dalen af naar de dood, Tot de onderwereld leiden haar schreden;"},{"book":"Spreuken","chapter":"5","verse":"6","text":"Ze bakent de weg des levens niet af, Maar haar paden kronkelen ongemerkt!"},{"book":"Spreuken","chapter":"5","verse":"7","text":"Welnu dan kinderen, luistert naar mij, Keert u niet af van mijn woorden."},{"book":"Spreuken","chapter":"5","verse":"8","text":"Houd uw weg verre van haar, Nader niet tot de deur van haar huis:"},{"book":"Spreuken","chapter":"5","verse":"9","text":"Anders moet ge aan anderen uw frisheid afstaan, Uw jaren offeren aan een ongenadig mens"},{"book":"Spreuken","chapter":"5","verse":"10","text":"Verrijken zich vreemden met uw vermogen, En komt uw zuurverdiend loon in het huis van een ander."},{"book":"Spreuken","chapter":"5","verse":"11","text":"Dan slaat ge ten slotte aan ‘t jammeren, En moet ge, als heel uw lichaam op is, bekennen:"},{"book":"Spreuken","chapter":"5","verse":"12","text":"Hoe heb ik toch de tucht kunnen haten, En de vermaning in de wind kunnen slaan?"},{"book":"Spreuken","chapter":"5","verse":"13","text":"Waarom heb ik niet geluisterd naar hen, die mij onderwezen, Geen aandacht geschonken aan hen, die mij leerden?"},{"book":"Spreuken","chapter":"5","verse":"14","text":"Nu hebben mij haast alle rampen getroffen Midden in de kring van mijn volk!"},{"book":"Spreuken","chapter":"5","verse":"15","text":"Drink water uit uw eigen bron, Een koele dronk uit uw eigen put"},{"book":"Spreuken","chapter":"5","verse":"16","text":"Zoudt ge úw wellen over de rand laten stromen, Uw watergolven over de straten?"},{"book":"Spreuken","chapter":"5","verse":"17","text":"Néén, u alleen behoren zij toe, Niet aan vreemden nevens u."},{"book":"Spreuken","chapter":"5","verse":"18","text":"Houd dus uw bron voor u zelf, En geniet van de vrouw uwer jeugd:"},{"book":"Spreuken","chapter":"5","verse":"19","text":"Die aanminnige hinde, Die bevallige gems; Haar borsten mogen u ten allen tijde bevredigen. Aan haar liefde moogt ge u voortdurend bedwelmen."},{"book":"Spreuken","chapter":"5","verse":"20","text":"Waarom, mijn zoon, zoudt ge u aan een vreemde te buiten gaan, De boezem strelen van een onbekende?"},{"book":"Spreuken","chapter":"5","verse":"21","text":"Voor de ogen van Jahweh liggen de wegen van iedereen open, Hij let op de paden van allen:"},{"book":"Spreuken","chapter":"5","verse":"22","text":"De boze wordt in zijn eigen wandaden verstrikt, In de banden van zijn zonden gevangen;"},{"book":"Spreuken","chapter":"5","verse":"23","text":"Zijn losbandigheid brengt hem om het leven, Door zijn vele dwaasheden komt hij om."}]}