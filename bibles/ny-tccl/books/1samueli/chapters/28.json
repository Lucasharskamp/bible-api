{"data":[{"book":"1 Samueli","chapter":"28","verse":"1","text":"Mʼmasiku amenewo Afilisti anasonkhanitsa ankhondo awo kuti akamenyane ndi Aisraeli. Akisi anawuza Davide kuti, “Udziwe kuti iwe pamodzi ndi anthu ako mudzapita nane ku nkhondo.”"},{"book":"1 Samueli","chapter":"28","verse":"2","text":"Davide anayankha kuti, “Tsono inu mudzaona zimene mtumiki wanune ndingachite.”"},{"book":"1 Samueli","chapter":"28","verse":"3","text":"Nthawi imeneyi nʼkuti Samueli atamwalira, ndipo Aisraeli onse anamulira namuyika mʼmanda ku mzinda wake wa Rama. Sauli anali atachotsa mʼdzikomo anthu owombeza mawula ndi woyankhula ndi mizimu ya anthu akufa."},{"book":"1 Samueli","chapter":"28","verse":"4","text":"Tsono Afilisti anasonkhana nabwera kudzamanga misasa yawo ku Sunemu. Nayenso Sauli anasonkhanitsa Aisraeli onse ndi kumanga misasa yawo ku Gilibowa."},{"book":"1 Samueli","chapter":"28","verse":"5","text":"Sauli ataona gulu lankhondo la Afilisti anaopa ndipo ananjenjemera kwambiri."},{"book":"1 Samueli","chapter":"28","verse":"6","text":"Choncho Sauli anafunsa nzeru kwa Yehova koma Yehova sanamuyankhe ngakhale kudzera mʼmaloto, kapena mwa Urimu ngakhalenso kudzera mwa aneneri."},{"book":"1 Samueli","chapter":"28","verse":"7","text":"Kenaka Sauli anawuza nduna zake kuti, “Mundipezere mkazi amene amawombeza mawula kuti ndipite ndikafunse kwa iye.”"},{"book":"1 Samueli","chapter":"28","verse":"8","text":"Kotero Sauli anadzizimbayitsa navala zovala zachilendo. Tsono iye pamodzi ndi anthu awiri anapita nakafika kwa mkazi uja usiku, ndipo anamupempha kuti, “Chonde ndifunsireni nzeru kwa mizimu ya anthu akufa. Koma makamaka munditulutsire mzimu wa amene ndimutchule.”"},{"book":"1 Samueli","chapter":"28","verse":"9","text":"Koma mkaziyo anayankha kuti, “Ndithu inu mukudziwa chimene Sauli anachita. Paja iye anachotsa mʼdziko muno anthu onse owombeza ndi woyankhula ndi mizimu ya anthu akufa. Chifukwa chiyani mukutchera moyo wanga msampha kuti ndiphedwe?”"},{"book":"1 Samueli","chapter":"28","verse":"10","text":"Koma Sauli analonjeza mkaziyo molumbira nati, “Pali Yehova wamoyo, iweyo sudzalangidwa chifukwa cha zimenezi.”"},{"book":"1 Samueli","chapter":"28","verse":"11","text":"Kenaka mkaziyo anafunsa, “Ndikuyitanireni yani?”"},{"book":"1 Samueli","chapter":"28","verse":"12","text":"Pamene mkaziyo anaona Samueli anakuwa kwambiri, nawuza Sauli kuti, “Nʼchifukwa chiyani inu mwandipusitsa? Inu ndinu Sauli!”"},{"book":"1 Samueli","chapter":"28","verse":"13","text":"Mfumuyo inamuwuza kuti, “Usaope. Kodi ukuona chiyani?”"},{"book":"1 Samueli","chapter":"28","verse":"14","text":"Sauli anafunsa, “Kodi mzimuwo ukuoneka motani?”"},{"book":"1 Samueli","chapter":"28","verse":"15","text":"Samueli anafunsa Sauli kuti, “Nʼchifukwa chiyani wandivutitsa pondiyitana kuti ndibwere kuno?”"},{"book":"1 Samueli","chapter":"28","verse":"16","text":"Samueli anati, “Nʼchifukwa chiyani ukundifunsa ine, pakuti tsopano Yehova wakufulatira ndipo wasanduka mdani wako?"},{"book":"1 Samueli","chapter":"28","verse":"17","text":"Yehova wakuchita zimene ananeneratu kudzera mwa ine. Yehova wachotsa ufumu mʼmanja mwako ndipo waupereka kwa mnansi wako, kwa Davide."},{"book":"1 Samueli","chapter":"28","verse":"18","text":"Yehova wachita zimenezi lero chifukwa sunamvere mawu ake ndipo sunawawonongeretu Aamaleki."},{"book":"1 Samueli","chapter":"28","verse":"19","text":"Yehova adzapereka ndithu iweyo pamodzi ndi Aisraeli kwa Afilisti. Ndipo mmawa iweyo ndi ana ako mudzakhala ndi ine kuno. Ndithu Yehova adzapereka gulu lankhondo la Aisraeli kwa Afilisti.”"},{"book":"1 Samueli","chapter":"28","verse":"20","text":"Nthawi yomweyo Sauli anagwa pansi atadzazidwa ndi mantha chifukwa cha mawu a Samueli. Analibenso mphamvu, pakuti sanadye tsiku lonse."},{"book":"1 Samueli","chapter":"28","verse":"21","text":"Mkazi uja tsono anasendera kufupi ndi Sauli, ndipo ataona kuti Sauli akuchita mantha, anamuwuza kuti, “Taonani, mdzakazi wanune ndakumverani. Ndayika moyo wanga pa chiswe ndipo ndamvera zimene munandiwuza."},{"book":"1 Samueli","chapter":"28","verse":"22","text":"Tsono inunso mumvere mawu a mdzakazi wanune. Mundilole kuti ndikupatseni ka buledi pangʼono kuti mukhale ndi mphamvu zoyendera pa ulendo wanu.”"},{"book":"1 Samueli","chapter":"28","verse":"23","text":"Iye anakana ndipo anati, “Ayi, ine sindidya.”"},{"book":"1 Samueli","chapter":"28","verse":"24","text":"Mkaziyo anali ndi mwana wangʼombe wonenepa ndipo anamupha mwachangu. Anatenga ufa nawukanyanga ndipo anaphika buledi wopanda yisiti."},{"book":"1 Samueli","chapter":"28","verse":"25","text":"Tsono anapereka bulediyo kwa Sauli ndi nduna zake ndipo anadya. Pambuyo pake ananyamuka kupita kwawo usiku womwewo."}]}