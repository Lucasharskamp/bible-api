{"data":[{"book":"ΠΡΟΣ ΓΑΛΑΤΑΣ","chapter":"5","verse":"1","text":"Τῇ ἐλευθερίᾳ οὖν ᾗ Χριστὸς ἡμᾶς ἠλευθέρωσε, στήκετε, καὶ μὴ πάλιν ζυγῷ δουλείας ἐνέχεσθε."},{"book":"ΠΡΟΣ ΓΑΛΑΤΑΣ","chapter":"5","verse":"2","text":"Ἴδε, ἐγὼ Παῦλος λέγω ὑμῖν ὅτι ἐὰν περιτέμνησθε, Χριστὸς ὑμᾶς οὐδὲν ὠφελήσει."},{"book":"ΠΡΟΣ ΓΑΛΑΤΑΣ","chapter":"5","verse":"3","text":"Μαρτύρομαι δὲ πάλιν παντὶ ἀνθρώπῳ περιτεμνομένῳ, ὅτι ὀφειλέτης ἐστὶν ὅλον τὸν νόμον ποιῆσαι."},{"book":"ΠΡΟΣ ΓΑΛΑΤΑΣ","chapter":"5","verse":"4","text":"Κατηργήθητε ἀπὸ τοῦ Χριστοῦ, οἵτινες ἐν νόμῳ δικαιοῦσθε· τῆς χάριτος ἐξεπέσατε."},{"book":"ΠΡΟΣ ΓΑΛΑΤΑΣ","chapter":"5","verse":"5","text":"Ἡμεῖς γὰρ πνεύματι ἐκ πίστεως ἐλπίδα δικαιοσύνης ἀπεκδεχόμεθα."},{"book":"ΠΡΟΣ ΓΑΛΑΤΑΣ","chapter":"5","verse":"6","text":"Ἐν γὰρ Χριστῷ Ἰησοῦ οὔτε περιτομή τι ἰσχύει, οὔτε ἀκροβυστία, ἀλλὰ πίστις δι᾿ ἀγάπης ἐνεργουμένη."},{"book":"ΠΡΟΣ ΓΑΛΑΤΑΣ","chapter":"5","verse":"7","text":"Ἐτρέχετε καλῶς· τίς ὑμᾶς ἀνέκοψε τῇ ἀληθείᾳ μὴ πείθεσθαι;"},{"book":"ΠΡΟΣ ΓΑΛΑΤΑΣ","chapter":"5","verse":"8","text":"Ἡ πεισμονὴ οὐκ ἐκ τοῦ καλοῦντος ὑμᾶς."},{"book":"ΠΡΟΣ ΓΑΛΑΤΑΣ","chapter":"5","verse":"9","text":"Μικρὰ ζύμη ὅλον τὸ φύραμα ζυμοῖ."},{"book":"ΠΡΟΣ ΓΑΛΑΤΑΣ","chapter":"5","verse":"10","text":"Ἐγὼ πέποιθα εἰς ὑμᾶς ἐν Κυρίῳ, ὅτι οὐδὲν ἄλλο φρονήσετε· ὁ δὲ ταράσσων ὑμᾶς βαστάσει τὸ κρίμα, ὅστις ἂν ᾖ."},{"book":"ΠΡΟΣ ΓΑΛΑΤΑΣ","chapter":"5","verse":"11","text":"Ἐγὼ δέ, ἀδελφοί, εἰ περιτομὴν ἔτι κηρύσσω, τί ἔτι διώκομαι; Ἄρα κατήργηται τὸ σκάνδαλον τοῦ σταυροῦ."},{"book":"ΠΡΟΣ ΓΑΛΑΤΑΣ","chapter":"5","verse":"12","text":"Ὄφελον καὶ ἀποκόψονται οἱ ἀναστατοῦντες ὑμᾶς."},{"book":"ΠΡΟΣ ΓΑΛΑΤΑΣ","chapter":"5","verse":"13","text":"Ὑμεῖς γὰρ ἐπ᾿ ἐλευθερίᾳ ἐκλήθητε, ἀδελφοί· μόνον μὴ τὴν ἐλευθερίαν εἰς ἀφορμὴν τῇ σαρκί, ἀλλὰ διὰ τῆς ἀγάπης δουλεύετε ἀλλήλοις."},{"book":"ΠΡΟΣ ΓΑΛΑΤΑΣ","chapter":"5","verse":"14","text":"Ὁ γὰρ πᾶς νόμος ἐν ἑνὶ λόγῳ πληροῦται, ἐν τῷ, Ἀγαπήσεις τὸν πλησίον σου ὡς ἑαυτόν."},{"book":"ΠΡΟΣ ΓΑΛΑΤΑΣ","chapter":"5","verse":"15","text":"Εἰ δὲ ἀλλήλους δάκνετε καὶ κατεσθίετε, βλέπετε μὴ ὑπὸ ἀλλήλων ἀναλωθῆτε."},{"book":"ΠΡΟΣ ΓΑΛΑΤΑΣ","chapter":"5","verse":"16","text":"Λέγω δέ, πνεύματι περιπατεῖτε, καὶ ἐπιθυμίαν σαρκὸς οὐ μὴ τελέσητε."},{"book":"ΠΡΟΣ ΓΑΛΑΤΑΣ","chapter":"5","verse":"17","text":"Ἡ γὰρ σὰρξ ἐπιθυμεῖ κατὰ τοῦ πνεύματος, τὸ δὲ πνεῦμα κατὰ τῆς σαρκός· ταῦτα δὲ ἀντίκειται ἀλλήλοις, ἵνα μὴ ἃ ἂν θέλητε, ταῦτα ποιῆτε."},{"book":"ΠΡΟΣ ΓΑΛΑΤΑΣ","chapter":"5","verse":"18","text":"Εἰ δὲ πνεύματι ἄγεσθε, οὐκ ἐστὲ ὑπὸ νόμον."},{"book":"ΠΡΟΣ ΓΑΛΑΤΑΣ","chapter":"5","verse":"19","text":"Φανερὰ δέ ἐστι τὰ ἔργα τῆς σαρκός, ἅτινά ἐστι μοιχεία, πορνεία, ἀκαθαρσία, ἀσέλγεια,"},{"book":"ΠΡΟΣ ΓΑΛΑΤΑΣ","chapter":"5","verse":"20","text":"εἰδωλολατρεία, φαρμακεία, ἔχθραι, ἔρεις, ζῆλοι, θυμοί, ἐριθεῖαι, διχοστασίαι, αἱρέσεις,"},{"book":"ΠΡΟΣ ΓΑΛΑΤΑΣ","chapter":"5","verse":"21","text":"φθόνοι, φόνοι, μέθαι, κῶμοι, καὶ τὰ ὅμοια τούτοις· ἃ προλέγω ὑμῖν, καθὼς καὶ προεῖπον, ὅτι οἱ τὰ τοιαῦτα πράσσοντες βασιλείαν Θεοῦ οὐ κληρονομήσουσιν."},{"book":"ΠΡΟΣ ΓΑΛΑΤΑΣ","chapter":"5","verse":"22","text":"Ὁ δὲ καρπὸς τοῦ πνεύματός ἐστιν ἀγάπη, χαρά, εἰρήνη, μακροθυμία, χρηστότης, ἀγαθωσύνη, πίστις,"},{"book":"ΠΡΟΣ ΓΑΛΑΤΑΣ","chapter":"5","verse":"23","text":"πρᾳότης, ἐγκράτεια· κατὰ τῶν τοιούτων οὐκ ἔστι νόμος."},{"book":"ΠΡΟΣ ΓΑΛΑΤΑΣ","chapter":"5","verse":"24","text":"Οἱ δὲ τοῦ Χριστοῦ, τὴν σάρκα ἐσταύρωσαν σὺν τοῖς παθήμασι καὶ ταῖς ἐπιθυμίαις."},{"book":"ΠΡΟΣ ΓΑΛΑΤΑΣ","chapter":"5","verse":"25","text":"Εἰ ζῶμεν πνεύματι, πνεύματι καὶ στοιχῶμεν."},{"book":"ΠΡΟΣ ΓΑΛΑΤΑΣ","chapter":"5","verse":"26","text":"Μὴ γινώμεθα κενόδοξοι, ἀλλήλους προκαλούμενοι, ἀλλήλοις φθονοῦντες."}]}