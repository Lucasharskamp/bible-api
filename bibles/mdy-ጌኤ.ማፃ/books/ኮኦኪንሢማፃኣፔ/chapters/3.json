{"data":[{"book":"ኮኦኪንሢ ማፃኣፔ","chapter":"3","verse":"1","text":"ታ ናዓሢዮ! ታ ኔና ዔርዛ ባኮ ዋሊፖ፤ ታ ዓይሣ ዓይሢፆዋ ኔ ዒና ዓርቄ።"},{"book":"ኮኦኪንሢ ማፃኣፔ","chapter":"3","verse":"2","text":"ታ ዔርዚፃ ኔኤም ሚርጌ ዖዶሲ ሌዔንታ ኮሹሞንታ ዎዛንታ ዒንጋንዳኔ።"},{"book":"ኮኦኪንሢ ማፃኣፔ","chapter":"3","verse":"3","text":"ጉሙርቂንቲሢና ጎኑሞና ሃሺፖ፤ ኔ ሆላ ማይንታ ቂንቴጉዲ ዛጊ ዓርቄ፤ ኔኤኮ ዒኖ ጋራ ፃኣፔ።"},{"book":"ኮኦኪንሢ ማፃኣፔ","chapter":"3","verse":"4","text":"ዬያ ኔ ማዼቴ ፆኦሲና ዓሲና ቤርታ ናሽኪንቲሢና ኮሺ ሱንሢና ዴንቃንዳኔ። 3፡4 ሉቃ. 2፡52።"},{"book":"ኮኦኪንሢ ማፃኣፔ","chapter":"3","verse":"5","text":"ጉቤ ዒናፓ ናንጊና ናንጋ ጎዳ ጉሙርቄ፥ ኔ ዔራቶና ሄርሺንቲፖ።"},{"book":"ኮኦኪንሢ ማፃኣፔ","chapter":"3","verse":"6","text":"ኔ ማዻ ባኮና ቢያ ናንጊና ናንጋ ጎዳ ኔኤኮ ቤርታሴ፤ ዒዚ ኔና ፒዜ ጎይሢ ዔኪ ዓኣዻንዳኔ።"},{"book":"ኮኦኪንሢ ማፃኣፔ","chapter":"3","verse":"7","text":"«ታኣኒ ዔሮኬ» ጌይፖ። ዬያይዳፓ ናንጊና ናንጋ ጎዳ ዒጊጬ፤ ፑርታ ባኣዚዳፓ ሃኬ። 3፡7 ሮሜ 12፡16።"},{"book":"ኮኦኪንሢ ማፃኣፔ","chapter":"3","verse":"8","text":"ዬያ ኔ ማዼቴ ዑፃ ኔኤኮ ማዓንዳኔ፤ ሜጌፆማኣ ዶዱሞ ኔ ዴንቃንዳኔ።"},{"book":"ኮኦኪንሢ ማፃኣፔ","chapter":"3","verse":"9","text":"ኔኤኮ ቆሎና ጎዣኣ ኔኤኮ ካፂሳ ባኮናፓ ቢያ ቤርቶ ናንጊና ናንጋ ጎዳም ዒንጊ ዒዛ ቦንቼ።"},{"book":"ኮኦኪንሢ ማፃኣፔ","chapter":"3","verse":"10","text":"ኔ ዬያይዴቴ ኮና ኔኤኮ ሃኣኮና ኩማንዳኔ፤ ዎይኖ ጩኡጶ ቤዞይዳ ዓኪ ሃጊ ጩኡጶ ዎይኖ ዑዣ ኩሚ ላኣሊንታንዳኔ።"},{"book":"ኮኦኪንሢ ማፃኣፔ","chapter":"3","verse":"11","text":"ታ ናዓሢዮ! ናንጊና ናንጋ ጎዳ ጎሪ ዞራ ዞሮ ቶኦቺፖ፤ ኔና ዒ ጎሪ ዞራ ዎዶና ዒናፓ ዻጋዺፖ። 3፡11 ዒዮ. 5፡17።"},{"book":"ኮኦኪንሢ ማፃኣፔ","chapter":"3","verse":"12","text":"ዓዴ ፔኤኮ ናሽካ ናዖ ጎሪ ዞራሢጉዲ ናንጊና ናንጋ ጎዳ ዒ ናሽካ ዓሶ ጎሪ ዞራኔ። 3፡12 ዔብ. 12፡6፤ ዮሃ. ፆፔዻ 3፡19።"},{"book":"ኮኦኪንሢ ማፃኣፔ","chapter":"3","verse":"13","text":"ዔራቶ ዴንቃያና ማሊ ጶቂሥሢ ሚኢሼ ማሂ ዛጋ ዓሲ ዓንጂንቴያኬ።"},{"book":"ኮኦኪንሢ ማፃኣፔ","chapter":"3","verse":"14","text":"ዬያሮ ዔራቶ ቢራ ዓንጊፓ ባሼ ባኣዚ ኔኤም ጴዺሳኔ፤ ሃሣ ዎርቄይዳፓኣ ዑሣ ዓኣዼ ባኣዚ ኔኤም ዴንቂሳንዳኔ።"},{"book":"ኮኦኪንሢ ማፃኣፔ","chapter":"3","verse":"15","text":"ዔራቶ፦ ኮሺ ሚዛጳ ሹጫፓ ባሼ ቦንቺንታያኬ፤ ኔኤኒ ዴንቃኒ ኮዓ ባኮይዳፓ ቢያ ዒዞና ቤቃ ባኣዚ ፔቴታዖ ባኣሴ።"},{"book":"ኮኦኪንሢ ማፃኣፔ","chapter":"3","verse":"16","text":"ዔራቶ ፔኤኮ ሚዛቆ ኩጫ ሚርጌ ሌዔ፤ ሻውሎ ኩጫ ሃሣ ዖርጎቹሞንታ ቦንቾንታ ዓርቄኔ።"},{"book":"ኮኦኪንሢ ማፃኣፔ","chapter":"3","verse":"17","text":"ጎይፃ ዒዞኮ ዎዛ ጎይሢኬ፤ ሃንቶ ጎይፃኣ ቢያ ኮሹሞ ኩሜያኬ።"},{"book":"ኮኦኪንሢ ማፃኣፔ","chapter":"3","verse":"18","text":"ዔራቶ፦ ዒዞ ዛጊ ዓርቃ ዓሲም ናንጊ ዒንጋያኬ፤ ዒዞ ሚኢሼ ማሂ ዛጋ ዓሳ ዓንጂንቴያኬ።"},{"book":"ኮኦኪንሢ ማፃኣፔ","chapter":"3","verse":"19","text":"ናንጊና ናንጋ ጎዳ ዔራቶና ሳዖ ማዤኔ፤"},{"book":"ኮኦኪንሢ ማፃኣፔ","chapter":"3","verse":"20","text":"ዒዛ ዔራቶና ዎሮ ዋኣፃ ዎታኔ፤"},{"book":"ኮኦኪንሢ ማፃኣፔ","chapter":"3","verse":"21","text":"ታ ናዓሢዮ! ኮሺ ዔራቶና ሃኪሲ ማሊ ጶቂሥሢና ዶዲሺ ዓርቄ፤ ኔጊዳፓ ዔያቶ ሃኪሲፖ።"},{"book":"ኮኦኪንሢ ማፃኣፔ","chapter":"3","verse":"22","text":"ዔያታ ኔኤም ዖዶሲ ናንጊንታ ኮሺ ናንጊያ ዒንጋንዳኔ።"},{"book":"ኮኦኪንሢ ማፃኣፔ","chapter":"3","verse":"23","text":"ኔኤኒ ዓኣዻ ጎይፆ ዒጊቹሞ ባኣያ ጉሙርቂ ዓኣዻኒ ዳንዳዓኔ፤ ፔቴታዖ ኔኤኒ ዹቂንታዓኬ።"},{"book":"ኮኦኪንሢ ማፃኣፔ","chapter":"3","verse":"24","text":"ኔኤኒ ላሃ ዎዶና ዒጊጫዓኬ፤ ዋንቶ ጉቤ ኮሺ ጊንዖ ኔ ጊንዓንዳኔ።"},{"book":"ኮኦኪንሢ ማፃኣፔ","chapter":"3","verse":"25","text":"ፑርቶ ዓሶ ዑፃ ዔሩዋንቴ ሄላ ሜታሢና ባይሲንቶና «ታና ሄላንዳኔ» ጌይ ኔ ዒጊጫዓኬ።"},{"book":"ኮኦኪንሢ ማፃኣፔ","chapter":"3","verse":"26","text":"ናንጊና ናንጋ ጎዳ ኔኤኮ ጉሙርቂንቶሢ ማዒ ፒሮና ኔ ዓርቂንቱዋጉዲ ኔና ካፓንዳኔ።"},{"book":"ኮኦኪንሢ ማፃኣፔ","chapter":"3","verse":"27","text":"ኔ ማኣዳኒ ኮይሳ ዓሲም ኔ ዳንዳዔሢጉዴያ ኮሺ ባኣዚ ማዺሢፓ ጊንሢም ጌይፖ።"},{"book":"ኮኦኪንሢ ማፃኣፔ","chapter":"3","verse":"28","text":"ሜታዼ ኔ ዓሺናሢ ሃኖ ኔ ማኣዳኒ ዳንዳዓያታዖ «ቃራኬ፥ ዚሮ» ጌይ ጌይ ሃንቲሲ ዒዛ ላቢሲፖ።"},{"book":"ኮኦኪንሢ ማፃኣፔ","chapter":"3","verse":"29","text":"ኔና ጉሙርቂ ኔ ኮይላ ናንጋ ኔ ዓሺናሢዳ ጌኔና ፑርታ ባኣዚ ማዻኒ ማሊፖ።"},{"book":"ኮኦኪንሢ ማፃኣፔ","chapter":"3","verse":"30","text":"ዓይጎዋ ፑርታ ማዺባኣ ዓሲ ዔኤቢ ማዺባኣንቴ ዎጌና ዓይሢሲፖ።"},{"book":"ኮኦኪንሢ ማፃኣፔ","chapter":"3","verse":"31","text":"ጌኖ ማዻ ዓሶ ቂኢሪፖ፤ ሃሣ ዔያታ ማዻ ጌኖ ማዾ ጎይፆ ማዺፖ።"},{"book":"ኮኦኪንሢ ማፃኣፔ","chapter":"3","verse":"32","text":"ናንጊና ናንጋ ጎዳ ፑርቶ ማዻ ዓሶ ዒዒፃኔ፤ ዒኖ ፒዜዞንሢም ጋዓንቴ ፔኤኮ ዒና ዓኣ ባኮ ዒዚ ፔጋሲ ኬኤዛኔ።"},{"book":"ኮኦኪንሢ ማፃኣፔ","chapter":"3","verse":"33","text":"ናንጊና ናንጋ ጎዳ ፑርቶ ማዻ ዓሶ ማኣሪ ጋዳማ ዳካኔ፤ ኮዦ ዓሶ ማኣሮ ጋዓንቴ ዓንጃኔ።"},{"book":"ኮኦኪንሢ ማፃኣፔ","chapter":"3","verse":"34","text":"ናንጊና ናንጋ ጎዳ ቦሂ ዓማላ ዓሶ ቶኦቻኔ፤ ሼሌዔ ዓሶ ጋዓንቴ ቦንቺሳኔ። 3፡34 ያይ. 4፡6፤ 1ጴፂ. 5፡5።"},{"book":"ኮኦኪንሢ ማፃኣፔ","chapter":"3","verse":"35","text":"ዔራ ማዔ ዓሳ ኮሺ ቦንቾ ዴንቃንዳኔ፤ ዔኤዮ ዓሳ ጋዓንቴ ዻውሲንታንዳኔ።"}]}