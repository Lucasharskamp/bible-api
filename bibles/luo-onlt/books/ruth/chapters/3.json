{"data":[{"book":"Ruth","chapter":"3","verse":"1","text":"Chiengʼ moro Naomi ma wuod odgi nowachone niya, “Nyara, donge dibed maber ka anwangʼoni odi, kama inyalo chopnie dwarogi e yo maber?"},{"book":"Ruth","chapter":"3","verse":"2","text":"Donge Boaz, misebedo ka ibet gi jotichne ma nyiri, en anywolawa? Kawuono gotieno wangʼ nopiedh shairi kar dino."},{"book":"Ruth","chapter":"3","verse":"3","text":"Luokri kendo wirri gi mo madungʼ tik mamit, kendo rwak lepi mabeyo mogik. Kisetimo kamano, to dhi mwalo nyaka kar dino cham, to kik iwe ongʼe ni in kanyo nyaka sa ma osetieko chiemo gi metho."},{"book":"Ruth","chapter":"3","verse":"4","text":"Ka sechege mag nindo ochopo to ngʼe kama odhi nindoe. Bangʼ mano, ele gi yo ka tiende kendo inind kanyo. Bangʼe obiro nyisi gima onego itim.”"},{"book":"Ruth","chapter":"3","verse":"5","text":"Ruth nodwoke niya, “Abiro timo gimoro amora minyisa.”"},{"book":"Ruth","chapter":"3","verse":"6","text":"Omiyo ne odhi kar dino cham, kendo notimo gik moko duto mane wuon odgi onyise mondo otim."},{"book":"Ruth","chapter":"3","verse":"7","text":"Kane Boaz osetieko chiemo gi metho, kendo kane chunye koro mor, nodhi kare mar nindo machiegni gi kama nochokie ngano. Ruth nodonjo kanyo mos, moelo tiende kendo onindo kanyo."},{"book":"Ruth","chapter":"3","verse":"8","text":"Odiwuor tir, gimoro nobwogo Boaz. To ka nolokore noyudo ka dhako moro onindo bute gi yo katiende."},{"book":"Ruth","chapter":"3","verse":"9","text":"Nopenje niya, “In ngʼa?”"},{"book":"Ruth","chapter":"3","verse":"10","text":"Nodwoko niya, “Jehova Nyasaye mondo ogwedhi nyara. Tim maber makoro itimoni duongʼ moloyo mano manyocha isenyiso chon: Ok iseringo bangʼ yawuowi ma pod tindo, bed ni gin jomoko kata jochan."},{"book":"Ruth","chapter":"3","verse":"11","text":"To koro, nyara, kik ibed maluor. Abiro timoni gimoro amora mikwayo. Jo-dalawa duto ongʼeyo ni in dhako ma kite ber."},{"book":"Ruth","chapter":"3","verse":"12","text":"Kata obedo ni en adier ni an watni, to nitie watni mahie moro machielo ma jakori moloya."},{"book":"Ruth","chapter":"3","verse":"13","text":"Bed ka otienoni kende, to kiny gokinyi, kapo ni odwaro timoni gima owinjore otimni kaka watne mahie, to ber. To ka ok ohero mar timo kamano, to akwongʼora gi nying Jehova Nyasaye mangima, abiro timoni kamano. Nind aninda ka nyaka okinyi.”"},{"book":"Ruth","chapter":"3","verse":"14","text":"Omiyo Ruth nonindo gi yo ka tiende nyaka huyuhuyu piny, to nochiewo ka pod ngʼato ok nyal ngʼeyo wadgi. Boaz nowachone niya, “Kik iwe ngʼato ngʼe ni dhako moro nobiro kar dino cham ka.”"},{"book":"Ruth","chapter":"3","verse":"15","text":"Bende nowacho niya, “Kel ane nanga mibakorigono ipedhnago piny kae.” Kane Ruth osetimo kamano, Boaz noolo gorogoro auchiel mag shairi morieyo e wiye. Bangʼ mano ne oa, modok dalagi."},{"book":"Ruth","chapter":"3","verse":"16","text":"Ka Ruth nobiro ir wuon odgi, Naomi nopenjo niya, “Weche nodhi nade, nyara?”"},{"book":"Ruth","chapter":"3","verse":"17","text":"kendo nomedo wacho niya, “Ne omiya gorogoro auchiel mag shairi kowacho ni, ‘Kik idog ir wuon odu gi lweti nono!’ ”"},{"book":"Ruth","chapter":"3","verse":"18","text":"Eka Naomi nowacho niya, “Rit mondi, nyara, nyaka ingʼe gima timore. Nikech ngʼatno ok bi bedo mos kapok otiek wachno kawuono.”"}]}