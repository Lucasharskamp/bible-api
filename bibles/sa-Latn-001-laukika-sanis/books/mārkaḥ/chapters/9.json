{"data":[{"book":"mārkaḥ","chapter":"9","verse":"1","text":"atha sa tānavādīt yuṣmabhyamahaṁ yathārthaṁ kathayāmi, īśvararājyaṁ parākramēṇōpasthitaṁ na dr̥ṣṭvā mr̥tyuṁ nāsvādiṣyantē, atra daṇḍāyamānānāṁ madhyēpi tādr̥śā lōkāḥ santi|"},{"book":"mārkaḥ","chapter":"9","verse":"2","text":"atha ṣaḍdinēbhyaḥ paraṁ yīśuḥ pitaraṁ yākūbaṁ yōhanañca gr̥hītvā girēruccasya nirjanasthānaṁ gatvā tēṣāṁ pratyakṣē mūrtyantaraṁ dadhāra|"},{"book":"mārkaḥ","chapter":"9","verse":"3","text":"tatastasya paridhēyam īdr̥śam ujjvalahimapāṇaḍaraṁ jātaṁ yad jagati kōpi rajakō na tādr̥k pāṇaḍaraṁ karttāṁ śaknōti|"},{"book":"mārkaḥ","chapter":"9","verse":"4","text":"aparañca ēliyō mūsāśca tēbhyō darśanaṁ dattvā yīśunā saha kathanaṁ karttumārēbhātē|"},{"book":"mārkaḥ","chapter":"9","verse":"5","text":"tadā pitarō yīśumavādīt hē gurō'smākamatra sthitiruttamā, tataēva vayaṁ tvatkr̥tē ēkāṁ mūsākr̥tē ēkām ēliyakr̥tē caikāṁ, ētāstisraḥ kuṭī rnirmmāma|"},{"book":"mārkaḥ","chapter":"9","verse":"6","text":"kintu sa yaduktavān tat svayaṁ na bubudhē tataḥ sarvvē bibhayāñcakruḥ|"},{"book":"mārkaḥ","chapter":"9","verse":"7","text":"ētarhi payōdastān chādayāmāsa, mamayāṁ priyaḥ putraḥ kathāsu tasya manāṁsi nivēśayatēti nabhōvāṇī tanmēdyānniryayau|"},{"book":"mārkaḥ","chapter":"9","verse":"8","text":"atha haṭhāttē caturdiśō dr̥ṣṭvā yīśuṁ vinā svaiḥ sahitaṁ kamapi na dadr̥śuḥ|"},{"book":"mārkaḥ","chapter":"9","verse":"9","text":"tataḥ paraṁ girēravarōhaṇakālē sa tān gāḍham dūtyādidēśa yāvannarasūnōḥ śmaśānādutthānaṁ na bhavati, tāvat darśanasyāsya vārttā yuṣmābhiḥ kasmaicidapi na vaktavyā|"},{"book":"mārkaḥ","chapter":"9","verse":"10","text":"tadā śmaśānādutthānasya kōbhiprāya iti vicāryya tē tadvākyaṁ svēṣu gōpāyāñcakrirē|"},{"book":"mārkaḥ","chapter":"9","verse":"11","text":"atha tē yīśuṁ papracchuḥ prathamata ēliyēnāgantavyam iti vākyaṁ kuta upādhyāyā āhuḥ?"},{"book":"mārkaḥ","chapter":"9","verse":"12","text":"tadā sa pratyuvāca , ēliyaḥ prathamamētya sarvvakāryyāṇi sādhayiṣyati; naraputrē ca lipi ryathāstē tathaiva sōpi bahuduḥkhaṁ prāpyāvajñāsyatē|"},{"book":"mārkaḥ","chapter":"9","verse":"13","text":"kintvahaṁ yuṣmān vadāmi , ēliyārthē lipi ryathāstē tathaiva sa ētya yayau, lōkā: svēcchānurūpaṁ tamabhivyavaharanti sma|"},{"book":"mārkaḥ","chapter":"9","verse":"14","text":"anantaraṁ sa śiṣyasamīpamētya tēṣāṁ catuḥpārśvē taiḥ saha bahujanān vivadamānān adhyāpakāṁśca dr̥ṣṭavān;"},{"book":"mārkaḥ","chapter":"9","verse":"15","text":"kintu sarvvalōkāstaṁ dr̥ṣṭvaiva camatkr̥tya tadāsannaṁ dhāvantastaṁ praṇēmuḥ|"},{"book":"mārkaḥ","chapter":"9","verse":"16","text":"tadā yīśuradhyāpakānaprākṣīd ētaiḥ saha yūyaṁ kiṁ vivadadhvē?"},{"book":"mārkaḥ","chapter":"9","verse":"17","text":"tatō lōkānāṁ kaścidēkaḥ pratyavādīt hē gurō mama sūnuṁ mūkaṁ bhūtadhr̥tañca bhavadāsannam ānayaṁ|"},{"book":"mārkaḥ","chapter":"9","verse":"18","text":"yadāsau bhūtastamākramatē tadaiva pātasati tathā sa phēṇāyatē, dantairdantān gharṣati kṣīṇō bhavati ca; tatō hētōstaṁ bhūtaṁ tyājayituṁ bhavacchiṣyān nivēditavān kintu tē na śēkuḥ|"},{"book":"mārkaḥ","chapter":"9","verse":"19","text":"tadā sa tamavādīt, rē aviśvāsinaḥ santānā yuṣmābhiḥ saha kati kālānahaṁ sthāsyāmi? aparān kati kālān vā va ācārān sahiṣyē? taṁ madāsannamānayata|"},{"book":"mārkaḥ","chapter":"9","verse":"20","text":"tatastatsannidhiṁ sa ānīyata kintu taṁ dr̥ṣṭvaiva bhūtō bālakaṁ dhr̥tavān; sa ca bhūmau patitvā phēṇāyamānō lulōṭha|"},{"book":"mārkaḥ","chapter":"9","verse":"21","text":"tadā sa tatpitaraṁ papraccha, asyēdr̥śī daśā kati dināni bhūtā? tataḥ sōvādīt bālyakālāt|"},{"book":"mārkaḥ","chapter":"9","verse":"22","text":"bhūtōyaṁ taṁ nāśayituṁ bahuvārān vahnau jalē ca nyakṣipat kintu yadi bhavāna kimapi karttāṁ śaknōti tarhi dayāṁ kr̥tvāsmān upakarōtu|"},{"book":"mārkaḥ","chapter":"9","verse":"23","text":"tadā yīśustamavadat yadi pratyētuṁ śaknōṣi tarhi pratyayinē janāya sarvvaṁ sādhyam|"},{"book":"mārkaḥ","chapter":"9","verse":"24","text":"tatastatkṣaṇaṁ tadbālakasya pitā prōccai rūvan sāśrunētraḥ prōvāca, prabhō pratyēmi mamāpratyayaṁ pratikuru|"},{"book":"mārkaḥ","chapter":"9","verse":"25","text":"atha yīśu rlōkasaṅghaṁ dhāvitvāyāntaṁ dr̥ṣṭvā tamapūtabhūtaṁ tarjayitvā jagāda, rē badhira mūka bhūta tvamētasmād bahirbhava punaḥ kadāpi māśrayainaṁ tvāmaham ityādiśāmi|"},{"book":"mārkaḥ","chapter":"9","verse":"26","text":"tadā sa bhūtaścītśabdaṁ kr̥tvā tamāpīḍya bahirjajāma, tatō bālakō mr̥takalpō babhūva tasmādayaṁ mr̥ta̮ityanēkē kathayāmāsuḥ|"},{"book":"mārkaḥ","chapter":"9","verse":"27","text":"kintu karaṁ dhr̥tvā yīśunōtthāpitaḥ sa uttasthau|"},{"book":"mārkaḥ","chapter":"9","verse":"28","text":"atha yīśau gr̥haṁ praviṣṭē śiṣyā guptaṁ taṁ papracchuḥ, vayamēnaṁ bhūtaṁ tyājayituṁ kutō na śaktāḥ?"},{"book":"mārkaḥ","chapter":"9","verse":"29","text":"sa uvāca, prārthanōpavāsau vinā kēnāpyanyēna karmmaṇā bhūtamīdr̥śaṁ tyājayituṁ na śakyaṁ|"},{"book":"mārkaḥ","chapter":"9","verse":"30","text":"anantaraṁ sa tatsthānāditvā gālīlmadhyēna yayau, kintu tat kōpi jānīyāditi sa naicchat|"},{"book":"mārkaḥ","chapter":"9","verse":"31","text":"aparañca sa śiṣyānupadiśan babhāṣē, naraputrō narahastēṣu samarpayiṣyatē tē ca taṁ haniṣyanti taistasmin hatē tr̥tīyadinē sa utthāsyatīti|"},{"book":"mārkaḥ","chapter":"9","verse":"32","text":"kintu tatkathāṁ tē nābudhyanta praṣṭuñca bibhyaḥ|"},{"book":"mārkaḥ","chapter":"9","verse":"33","text":"atha yīśuḥ kapharnāhūmpuramāgatya madhyēgr̥hañcētya tānapr̥cchad vartmamadhyē yūyamanyōnyaṁ kiṁ vivadadhvē sma?"},{"book":"mārkaḥ","chapter":"9","verse":"34","text":"kintu tē niruttarāstasthu ryasmāttēṣāṁ kō mukhya iti vartmāni tē'nyōnyaṁ vyavadanta|"},{"book":"mārkaḥ","chapter":"9","verse":"35","text":"tataḥ sa upaviśya dvādaśaśiṣyān āhūya babhāṣē yaḥ kaścit mukhyō bhavitumicchati sa sarvvēbhyō gauṇaḥ sarvvēṣāṁ sēvakaśca bhavatu|"},{"book":"mārkaḥ","chapter":"9","verse":"36","text":"tadā sa bālakamēkaṁ gr̥hītvā madhyē samupāvēśayat tatastaṁ krōḍē kr̥tvā tānavādāt"},{"book":"mārkaḥ","chapter":"9","verse":"37","text":"yaḥ kaścidīdr̥śasya kasyāpi bālasyātithyaṁ karōti sa mamātithyaṁ karōti; yaḥ kaścinmamātithyaṁ karōti sa kēvalam mamātithyaṁ karōti tanna matprērakasyāpyātithyaṁ karōti|"},{"book":"mārkaḥ","chapter":"9","verse":"38","text":"atha yōhan tamabravīt hē gurō, asmākamananugāminam ēkaṁ tvānnāmnā bhūtān tyājayantaṁ vayaṁ dr̥ṣṭavantaḥ, asmākamapaścādgāmitvācca taṁ nyaṣēdhāma|"},{"book":"mārkaḥ","chapter":"9","verse":"39","text":"kintu yīśuravadat taṁ mā niṣēdhat, yatō yaḥ kaścin mannāmnā citraṁ karmma karōti sa sahasā māṁ nindituṁ na śaknōti|"},{"book":"mārkaḥ","chapter":"9","verse":"40","text":"tathā yaḥ kaścid yuṣmākaṁ vipakṣatāṁ na karōti sa yuṣmākamēva sapakṣaḥ|"},{"book":"mārkaḥ","chapter":"9","verse":"41","text":"yaḥ kaścid yuṣmān khrīṣṭaśiṣyān jñātvā mannāmnā kaṁsaikēna pānīyaṁ pātuṁ dadāti, yuṣmānahaṁ yathārthaṁ vacmi, sa phalēna vañcitō na bhaviṣyati|"},{"book":"mārkaḥ","chapter":"9","verse":"42","text":"kintu yadi kaścin mayi viśvāsināmēṣāṁ kṣudraprāṇinām ēkasyāpi vighnaṁ janayati, tarhi tasyaitatkarmma karaṇāt kaṇṭhabaddhapēṣaṇīkasya tasya sāgarāgādhajala majjanaṁ bhadraṁ|"},{"book":"mārkaḥ","chapter":"9","verse":"43","text":"ataḥ svakarō yadi tvāṁ bādhatē tarhi taṁ chindhi;"},{"book":"mārkaḥ","chapter":"9","verse":"44","text":"yasmāt yatra kīṭā na mriyantē vahniśca na nirvvāti, tasmin anirvvāṇānalanarakē karadvayavastava gamanāt karahīnasya svargapravēśastava kṣēmaṁ|"},{"book":"mārkaḥ","chapter":"9","verse":"45","text":"yadi tava pādō vighnaṁ janayati tarhi taṁ chindhi,"},{"book":"mārkaḥ","chapter":"9","verse":"46","text":"yatō yatra kīṭā na mriyantē vahniśca na nirvvāti, tasmin 'nirvvāṇavahnau narakē dvipādavatastava nikṣēpāt pādahīnasya svargapravēśastava kṣēmaṁ|"},{"book":"mārkaḥ","chapter":"9","verse":"47","text":"svanētraṁ yadi tvāṁ bādhatē tarhi tadapyutpāṭaya, yatō yatra kīṭā na mriyantē vahniśca na nirvvāti,"},{"book":"mārkaḥ","chapter":"9","verse":"48","text":"tasmina 'nirvvāṇavahnau narakē dvinētrasya tava nikṣēpād ēkanētravata īśvararājyē pravēśastava kṣēmaṁ|"},{"book":"mārkaḥ","chapter":"9","verse":"49","text":"yathā sarvvō bali rlavaṇāktaḥ kriyatē tathā sarvvō janō vahnirūpēṇa lavaṇāktaḥ kāriṣyatē|"},{"book":"mārkaḥ","chapter":"9","verse":"50","text":"lavaṇaṁ bhadraṁ kintu yadi lavaṇē svādutā na tiṣṭhati, tarhi katham āsvādyuktaṁ kariṣyatha? yūyaṁ lavaṇayuktā bhavata parasparaṁ prēma kuruta|"}]}