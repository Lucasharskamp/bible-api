{"data":[{"book":"ЯНА","chapter":"1","verse":"1","text":"На пачатку было Слова, і Слова было ў Бога, і Слова было Богам."},{"book":"ЯНА","chapter":"1","verse":"2","text":"Яно было на пачатку ў Бога:"},{"book":"ЯНА","chapter":"1","verse":"3","text":"усё празь Яго пачалося, і безь Яго нішто не пачалося з таго, што пачало быць."},{"book":"ЯНА","chapter":"1","verse":"4","text":"У Ім было жыцьцё, і жыцьцё было сьвятлом людзей."},{"book":"ЯНА","chapter":"1","verse":"5","text":"І сьвятло ў цемры сьвеціць, і цемра не агарнула яго."},{"book":"ЯНА","chapter":"1","verse":"6","text":"Быў чалавек, пасланы ад Бога; імя яму Ян;"},{"book":"ЯНА","chapter":"1","verse":"7","text":"Ён прыйшоў дзеля сьведчаньня, каб сьведчыць пра Сьвятло, каб усе ўверавалі празь Яго;"},{"book":"ЯНА","chapter":"1","verse":"8","text":"ён ня быў сьвятло, а быў пасланы, каб сьведчыць пра Сьвятло."},{"book":"ЯНА","chapter":"1","verse":"9","text":"Было Сьвятло сапраўднае, Якое прасьвятляе кожнага чалавека, што прыходзіць у сьвет."},{"book":"ЯНА","chapter":"1","verse":"10","text":"У сьвеце было, і сьвет празь Яго пачаў быць, і сьвет Яго не пазнаў;"},{"book":"ЯНА","chapter":"1","verse":"11","text":"прыйшоў да сваіх, і свае Яго не прынялі;"},{"book":"ЯНА","chapter":"1","verse":"12","text":"а тым, якія прынялі Яго, веруючым у імя Ягонае, даў уладу быць дзецьмі Божымі,"},{"book":"ЯНА","chapter":"1","verse":"13","text":"якія не ад крыві, ні ад хаценьня плоці, ні ад хаценьня мужа, а ад Бога нарадзіліся."},{"book":"ЯНА","chapter":"1","verse":"14","text":"І Слова стала плоцьцю, і ўсялілася ў нас, поўнае мілаты і праўды; і мы бачылі славу Ягоную, славу, як Адзінароднага ад Айца."},{"book":"ЯНА","chapter":"1","verse":"15","text":"Ян сьведчыць пра Яго і ўсклікаючы кажа: Гэта быў Той, пра Якога я сказаў, што Той, Хто ідзе за мною, апярэдзіў мяне, бо быў раней за мяне."},{"book":"ЯНА","chapter":"1","verse":"16","text":"І ад паўнаты Яго ўсе мы прынялі і мілату да мілаты;"},{"book":"ЯНА","chapter":"1","verse":"17","text":"бо закон дадзены праз Майсея, а мілата і праўда сталіся празь Ісуса Хрыста."},{"book":"ЯНА","chapter":"1","verse":"18","text":"Бога ня бачыў ніхто ніколі; Адзінародны Сын, існы ва ўлоньні Айцовым, Ён адкрыў."},{"book":"ЯНА","chapter":"1","verse":"19","text":"І вось сьведчаньне Яна, калі Юдэі прыслалі зь Ерусаліма сьвятароў і лявітаў спытацца ў яго: хто ты?"},{"book":"ЯНА","chapter":"1","verse":"20","text":"Ён вызнаў і ня выракся, і вызнаў: я ня Хрыстос."},{"book":"ЯНА","chapter":"1","verse":"21","text":"І спыталіся ў яго: а што? ты Ільля? Ён сказаў: не. Прарок? Ён адказваў: не."},{"book":"ЯНА","chapter":"1","verse":"22","text":"Сказалі яму: хто ж ты? каб нам даць адказ тым, што паслалі нас; што ты скажаш пра самога сябе?"},{"book":"ЯНА","chapter":"1","verse":"23","text":"Ён сказаў: я голас таго, хто кліча ў пустыні: папраўце шлях Госпаду, як сказаў прарок Ісая."},{"book":"ЯНА","chapter":"1","verse":"24","text":"А пасланцы былі з фарысэяў;"},{"book":"ЯНА","chapter":"1","verse":"25","text":"і яны спыталіся ў яго: што ж ты хрысьціш, калі ты ня Хрыстос, ня Ільля, ні прарок?"},{"book":"ЯНА","chapter":"1","verse":"26","text":"Ян сказаў ім у адказ: я хрышчу ў вадзе; але стаіць сярод вас Той, Каго вы ня ведаеце;"},{"book":"ЯНА","chapter":"1","verse":"27","text":"Вось Ён Той, Хто ідзе за мною, але Які апярэдзіў мяне: я ня варты разьвязаць рэмень на абутку Ягоным."},{"book":"ЯНА","chapter":"1","verse":"28","text":"Гэта адбывалася ў Віфавары пры Ярдане, дзе хрысьціў Ян."},{"book":"ЯНА","chapter":"1","verse":"29","text":"На другі дзень бачыць Ян Хрыста, Які ідзе да яго, і кажа: вось Ягня Божае, Якое бярэ на Сябе грэх сьвету;"},{"book":"ЯНА","chapter":"1","verse":"30","text":"Гэта Той, пра Якога я сказаў; пасьля мяне прыйдзе Муж, Які існаваў да мяне, бо Ён быў раней зя мяне;"},{"book":"ЯНА","chapter":"1","verse":"31","text":"я ня ведаў Яго; але дзеля таго прыйшоў хрысьціць у вадзе, каб Ён зьяўлены быў Ізраілю."},{"book":"ЯНА","chapter":"1","verse":"32","text":"І сьведчыў Ян, кажучы: я бачыў Духа, што сыходзіў зь неба, як голуб, і быў Ён на Ім;"},{"book":"ЯНА","chapter":"1","verse":"33","text":"я ня ведаў Яго; але Той, Хто паслаў мяне хрысьціць у вадзе, сказаў мне: на каго, убачыш, сыходзіць Дух і застаецца на Ім, Той ёсьць - Хто хрысьціць Духам Сьвятым;"},{"book":"ЯНА","chapter":"1","verse":"34","text":"і я бачыў і засьведчыў, што Гэты ёсьць Сын Божы."},{"book":"ЯНА","chapter":"1","verse":"35","text":"На другі дзень зноў стаяў Ян і двое вучняў ягоных;"},{"book":"ЯНА","chapter":"1","verse":"36","text":"і, угледзеўшы Ісуса, Які ішоў, сказаў: вось Ягня Божае."},{"book":"ЯНА","chapter":"1","verse":"37","text":"Пачуўшы ад яго гэтыя словы, абодва вучні пайшлі за Ісусам."},{"book":"ЯНА","chapter":"1","verse":"38","text":"А Ісус, абярнуўшыся і ўбачыўшы, што яны ідуць, кажа ім: што вам трэба? Яны сказалі Яму: Равьві, - што азначае: настаўнік, - дзе жывеш?"},{"book":"ЯНА","chapter":"1","verse":"39","text":"Кажа ім: ідзеце, і ўбачыце. Яны пайшлі і ўбачылі, дзе Ён жыве, і прабылі ў Яго дзень той. Было каля дзясятай гадзіны."},{"book":"ЯНА","chapter":"1","verse":"40","text":"Адзін з двух, што чулі пра Ісуса ад Яна і што пайшлі сьледам за Ім, быў Андрэй, брат Сымона Пятра."},{"book":"ЯНА","chapter":"1","verse":"41","text":"Ён першы знаходзіць брата свайго Сымона і кажа яму: мы знайшлі Месію, што азначае: Хрыстос."},{"book":"ЯНА","chapter":"1","verse":"42","text":"І прывёў яго да Ісуса. Ісус зірнуўшы на яго, сказаў: ты Сымон, сын Ёнін; ты назавешся Кіфа, што азаначае: камень (Пётр)."},{"book":"ЯНА","chapter":"1","verse":"43","text":"На другі дзень Ісус захацеў ісьці ў Галілею, і знаходзіць Піліпа і кажа яму: ідзі за Мною."},{"book":"ЯНА","chapter":"1","verse":"44","text":"А Піліп быў зь Віфсаіды, з аднаго горада з Андрэем і Пятром."},{"book":"ЯНА","chapter":"1","verse":"45","text":"Піліп знаходзіць Натанаіла і кажа яму: мы знайшлі Таго, пра Якога пісаў Майсей у законе і прарокі, Ісуса, сына Язэпавага, з Назарэта."},{"book":"ЯНА","chapter":"1","verse":"46","text":"Але Натанаіл сказаў яму: з Назарэта ці ж можа быць што добрае? Піліп кажа яму: ідзі і паглядзі."},{"book":"ЯНА","chapter":"1","verse":"47","text":"Ісус, убачыўшы Натанаіла, які ішоў да Яго, кажа пра яго: вось, сапраўдны Ізраільцянін, у якім няма зламыснасьці."},{"book":"ЯНА","chapter":"1","verse":"48","text":"Натанаіл кажа Яму: чаму Ты ведаеш мяне? Ісус сказаў яму ў адказ: перш чым паклікаў цябе Піліп, калі ты быў пад смакоўніцаю, Я бачыў цябе."},{"book":"ЯНА","chapter":"1","verse":"49","text":"Натанаіл адказваў Яму: Равьві! Ты - Сын Божы. Ты - Цар Ізраілеў."},{"book":"ЯНА","chapter":"1","verse":"50","text":"Ісус сказаў яму ў адказ: ты верыш, бо Я табе сказаў: Я бачыў цябе пад смакоўніцаю; убачыш болей за гэта."},{"book":"ЯНА","chapter":"1","verse":"51","text":"І кажа яму: праўду, праўду кажу вам: ад сёньня будзеце бачыць неба адчыненае і анёлаў Божых, якія ўзыходзяць і сыходзяць да Сына Чалавечага."}]}