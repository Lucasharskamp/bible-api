{"data":[{"book":"2 Makoronike","chapter":"10","verse":"1","text":"Rehobhoamu akaenda kuShekemu, nokuti vaIsraeri vose vakanga vaenda ikoko kundomuita mambo."},{"book":"2 Makoronike","chapter":"10","verse":"2","text":"Jerobhoamu mwanakomana waNebhati paakanzwa izvi (aiva kuIjipiti, kwaakanga aenda achitiza Mambo Soromoni), akadzoka kubva kuIjipiti."},{"book":"2 Makoronike","chapter":"10","verse":"3","text":"Saka vakandodana Jerobhoamu, uye iye neIsraeri yose vakaenda kuna Rehobhoamu vakati kwaari,"},{"book":"2 Makoronike","chapter":"10","verse":"4","text":"“Baba vako vakatitakudza joko rinorema kwazvo, asi zvino chitapudzai kushanda kwakaomarara nejoko rinorema ravakaisa patiri, uye isu tichakushandirai.”"},{"book":"2 Makoronike","chapter":"10","verse":"5","text":"Rehobhoamu akapindura akati, “Dzokai kwandiri mumazuva matatu.” Saka vanhu vakaenda havo."},{"book":"2 Makoronike","chapter":"10","verse":"6","text":"Ipapo Mambo Rehobhoamu akandobvunza vakuru vaisishandira baba vake Soromoni panguva yavakanga vari vapenyu. Akavabvunza achiti, “Ko, izano ripi ramungandipa kuti ndipindure vanhu ava?”"},{"book":"2 Makoronike","chapter":"10","verse":"7","text":"Vakamupindura vakati, “Kana mukaitira vanhu ava tsitsi mukavafadza mukavapa mhinduro yakanaka vacharamba vari varanda venyu.”"},{"book":"2 Makoronike","chapter":"10","verse":"8","text":"Asi Rehobhoamu akaramba zano iri raakapiwa navakuru akandobvunza majaya aakanga akura nawo uye vaimushandira."},{"book":"2 Makoronike","chapter":"10","verse":"9","text":"Akavabvunza akati, “Mungandipa zano ripi? Tingapindura sei vanhu ava vanoti kwandiri, ‘Tirerutsirei joko ratakatakudzwa nababa venyu?’ ”"},{"book":"2 Makoronike","chapter":"10","verse":"10","text":"Majaya aakanga akura nawo akapindura akati, “Taurirai vanhu vakati kwamuri, ‘Baba venyu vakatitakudza joko rinorema asi itai kuti joko redu rireruke,’ kuti, ‘Munwe wangu mudiki mukobvu kupfuura chiuno chababa vangu."},{"book":"2 Makoronike","chapter":"10","verse":"11","text":"Baba vangu vakaisa joko rinorema pamusoro penyu; ini ndichariita kuti rinyanye kurema. Baba vangu vaikurovai neshamhu; ini ndichakurovai nezvinyavada.’ ”"},{"book":"2 Makoronike","chapter":"10","verse":"12","text":"Mushure mamazuva matatu Jerobhoamu navanhu vose vakadzokera kuna Rehobhoamu sezvakanga zvataurwa namambo kuti, “Dzokai kwandiri mumazuva matatu.”"},{"book":"2 Makoronike","chapter":"10","verse":"13","text":"Mambo akapindura nehasha. Achiramba zano raakanga apiwa navakuru,"},{"book":"2 Makoronike","chapter":"10","verse":"14","text":"akateerera zano ramajaya akati, “Baba vangu vakakurovai neshamhu ini ndichakurovai nezvinyavada.”"},{"book":"2 Makoronike","chapter":"10","verse":"15","text":"Saka mambo haana kuteerera kuvanhu, nokuti kuitika kwezvinhu uku kwaibva kuna Mwari, kuti shoko rakanga rataurwa naJehovha kuna Jerobhoamu mwanakomana waNebhati nomuromo waAhija muShironi rizadziswe."},{"book":"2 Makoronike","chapter":"10","verse":"16","text":"VaIsraeri vose pavakaona kuti mambo aramba kuvateerera, vakapindura mambo vachiti,"},{"book":"2 Makoronike","chapter":"10","verse":"17","text":"Asi vaIsraeri vaigara mumaguta eJudha, Rehobhoamu akaramba achivatonga."},{"book":"2 Makoronike","chapter":"10","verse":"18","text":"Mambo Rehobhoamu akatuma Adhoniramu, aiva mukuru wavashandi vechibharo, asi vaIsraeri vakamutema namabwe kusvikira afa. Mambo Rehobhoamu akakwanisa kupinda mungoro yake akatizira kuJerusarema."},{"book":"2 Makoronike","chapter":"10","verse":"19","text":"Saka Israeri yakapandukira imba yaDhavhidhi kusvikira nhasi."}]}