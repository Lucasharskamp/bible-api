{"data":[{"book":"Otkrivenje","chapter":"17","verse":"1","text":"Priđe mi jedan od sedmorice anđela koji su izlili sedam posuda i reče: “Dođi! Pokazat ću ti osudu koja će snaći veliku Bludnicu koja sjedi na mnogim vodama."},{"book":"Otkrivenje","chapter":"17","verse":"2","text":"S njome su zemaljski kraljevi bludničili a stanovnici zemlje se opijali vinom njezina bluda.”"},{"book":"Otkrivenje","chapter":"17","verse":"3","text":"I anđeo me u duhu17:3 Ili: u Duhu. prenese u pustinju. Ondje ugledam ženu kako sjedi na skrletnoj Zvijeri sa sedam glava i s deset rogova, punoj bogohulnih imena."},{"book":"Otkrivenje","chapter":"17","verse":"4","text":"Žena je bila odjevena u grimiz i skrlet, sva u zlatu, dragome kamenju i biserju. U ruci je držala zlatnu čašu punu gnusobe i nečisti svojega bluda."},{"book":"Otkrivenje","chapter":"17","verse":"5","text":"Na čelu joj je pisalo tajnovito ime: “Veliki Babilon, majka svih bludnica i gadosti zemaljskih.”"},{"book":"Otkrivenje","chapter":"17","verse":"6","text":"Vidio sam da je Žena pijana od krvi svetih ljudi i krvi Isusovih svjedoka. Silno sam se začudio."},{"book":"Otkrivenje","chapter":"17","verse":"7","text":"“Što se čudiš?” upita me anđeo. “Reći ću ti tajnu o toj ženi i o Zvijeri koja je nosi, sa sedam glava i s deset rogova.”"},{"book":"Otkrivenje","chapter":"17","verse":"8","text":"Zvijer koju si vidio vladala je, ali više ne vlada. Uskoro će izići iz bezdana i otići u vječno prokletstvo. I stanovnici zemlje kojih imena nisu upisana u Knjigu života od postanka svijeta zaprepastit će se kad opet vide Zvijer koja je bila, i nije, i opet će biti."},{"book":"Otkrivenje","chapter":"17","verse":"9","text":"Da se ovo razumije, treba mudrosti: sedam Zvijerinih glava sedam su bregova na kojima žena sjedi. One također predstavljaju sedam kraljeva."},{"book":"Otkrivenje","chapter":"17","verse":"10","text":"Petorica su već pala, šesti vlada, a sedmi tek treba doći, ali njegova će vladavina kratko trajati."},{"book":"Otkrivenje","chapter":"17","verse":"11","text":"Skrletna Zvijer jest osmi kralj koji je prije vladao kao jedan od sedmorice. Nakon druge vladavine slijedi mu propast."},{"book":"Otkrivenje","chapter":"17","verse":"12","text":"Deset rogova deset su kraljeva koji još nisu došli na vlast. Oni će doći na vlast i samo nakratko17:12 U grčkome: samo jednu uru. vladati skupa sa Zvijeri."},{"book":"Otkrivenje","chapter":"17","verse":"13","text":"Složit će se da njoj predaju svoju silu i vlast."},{"book":"Otkrivenje","chapter":"17","verse":"14","text":"Zaratit će protiv Jaganjca, ali on će ih pobijediti skupa sa svojim vjernim izabranicima koje je pozvao jer je Gospodar gospodara i Kralj kraljeva."},{"book":"Otkrivenje","chapter":"17","verse":"15","text":"“Vode koje si vidio,” reče mi još anđeo, “na kojima Bludnica sjedi, mnoštvo su naroda i jezika."},{"book":"Otkrivenje","chapter":"17","verse":"16","text":"Skrletna Zvijer i njezinih deset rogova—desetorica kraljeva koji će skupa s njom vladati—zamrzit će Bludnicu. Opustošit će ju i ogoliti, najesti se njezina mesa a zatim ju spaliti."},{"book":"Otkrivenje","chapter":"17","verse":"17","text":"Jer Bog im je stavio u srca da izvrše njegov naum: da složno predaju vlast Zvijeri dok se ne ispune Božje riječi."},{"book":"Otkrivenje","chapter":"17","verse":"18","text":"Žena koju si vidio velik je grad koji vlada nad zemaljskim kraljevima.”"}]}