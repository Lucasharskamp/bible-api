{"data":[{"book":"ΚΑΤΑ ΙΩΑΝΝΗΝ","chapter":"10","verse":"1","text":"Ἀμὴν ἀμὴν λέγω ὑμῖν, ὁ μὴ εἰσερχόμενος διὰ τῆς θύρας εἰς τὴν αὐλὴν τῶν προβάτων, ἀλλὰ ἀναβαίνων ἀλλαχόθεν, ἐκεῖνος κλέπτης ἐστὶ καὶ λῃστής·"},{"book":"ΚΑΤΑ ΙΩΑΝΝΗΝ","chapter":"10","verse":"2","text":"ὁ δὲ εἰσερχόμενος διὰ τῆς θύρας ποιμήν ἐστι τῶν προβάτων."},{"book":"ΚΑΤΑ ΙΩΑΝΝΗΝ","chapter":"10","verse":"3","text":"τούτῳ ὁ θυρωρὸς ἀνοίγει, καὶ τὰ πρόβατα τῆς φωνῆς αὐτοῦ ἀκούει, καὶ τὰ ἴδια πρόβατα καλεῖ κατ᾽ ὄνομα καὶ ἐξάγει αὐτά."},{"book":"ΚΑΤΑ ΙΩΑΝΝΗΝ","chapter":"10","verse":"4","text":"καὶ ὅταν τὰ ἴδια πρόβατα ἐκβάλῃ, ἔμπροσθεν αὐτῶν πορεύεται, καὶ τὰ πρόβατα αὐτῷ ἀκολουθεῖ, ὅτι οἴδασι τὴν φωνὴν αὐτοῦ·"},{"book":"ΚΑΤΑ ΙΩΑΝΝΗΝ","chapter":"10","verse":"5","text":"ἀλλοτρίῳ δὲ οὐ μὴ ἀκολουθήσωσιν, ἀλλὰ φεύξονται ἀπ᾽ αὐτοῦ, ὅτι οὐκ οἴδασι τῶν ἀλλοτρίων τὴν φωνήν."},{"book":"ΚΑΤΑ ΙΩΑΝΝΗΝ","chapter":"10","verse":"6","text":"Ταύτην τὴν παροιμίαν εἶπεν αὐτοῖς ὁ Ἰησοῦς· ἐκεῖνοι δὲ οὐκ ἔγνωσαν τίνα ἦν ἃ ἐλάλει αὐτοῖς."},{"book":"ΚΑΤΑ ΙΩΑΝΝΗΝ","chapter":"10","verse":"7","text":"Εἶπεν οὖν πάλιν αὐτοῖς ὁ Ἰησοῦς· ἀμὴν ἀμὴν λέγω ὑμῖν ὅτι ἐγώ εἰμι ἡ θύρα τῶν προβάτων."},{"book":"ΚΑΤΑ ΙΩΑΝΝΗΝ","chapter":"10","verse":"8","text":"πάντες ὅσοι ἦλθον πρὸ ἐμοῦ, κλέπται εἰσὶ καὶ λῃσταί· ἀλλ᾽ οὐκ ἤκουσαν αὐτῶν τὰ πρόβατα."},{"book":"ΚΑΤΑ ΙΩΑΝΝΗΝ","chapter":"10","verse":"9","text":"ἐγώ εἰμι ἡ θύρα· δι᾽ ἐμοῦ ἐάν τις εἰσέλθῃ, σωθήσεται, καὶ εἰσελεύσεται καὶ ἐξελεύσεται, καὶ νομὴν εὑρήσει."},{"book":"ΚΑΤΑ ΙΩΑΝΝΗΝ","chapter":"10","verse":"10","text":"ὁ κλέπτης οὐκ ἔρχεται εἰ μὴ ἵνα κλέψῃ καὶ θύσῃ καὶ ἀπολέσῃ· ἐγὼ ἦλθον ἵνα ζωὴν ἔχωσι καὶ περισσὸν ἔχωσιν."},{"book":"ΚΑΤΑ ΙΩΑΝΝΗΝ","chapter":"10","verse":"11","text":"ἐγώ εἰμι ὁ ποιμὴν ὁ καλός. ὁ ποιμὴν ὁ καλὸς τὴν ψυχὴν αὐτοῦ τίθησιν ὑπὲρ τῶν προβάτων·"},{"book":"ΚΑΤΑ ΙΩΑΝΝΗΝ","chapter":"10","verse":"12","text":"ὁ μισθωτὸς δὲ καὶ οὐκ ὢν ποιμήν, οὗ οὐκ εἰσὶ τὰ πρόβατα ἴδια, θεωρεῖ τὸν λύκον ἐρχόμενον καὶ ἀφίησι τὰ πρόβατα καὶ φεύγει· καὶ ὁ λύκος ἁρπάζει αὐτὰ καὶ σκορπίζει τὰ πρόβατα."},{"book":"ΚΑΤΑ ΙΩΑΝΝΗΝ","chapter":"10","verse":"13","text":"ὁ δὲ μισθωτὸς φεύγει, ὅτι μισθωτός ἐστι καὶ οὐ μέλει αὐτῷ περὶ τῶν προβάτων."},{"book":"ΚΑΤΑ ΙΩΑΝΝΗΝ","chapter":"10","verse":"14","text":"ἐγώ εἰμι ὁ ποιμὴν ὁ καλός, καὶ γινώσκω τὰ ἐμὰ καὶ γινώσκομαι ὑπὸ τῶν ἐμῶν,"},{"book":"ΚΑΤΑ ΙΩΑΝΝΗΝ","chapter":"10","verse":"15","text":"καθὼς γινώσκει με ὁ πατὴρ κἀγὼ γινώσκω τὸν πατέρα, καὶ τὴν ψυχήν μου τίθημι ὑπὲρ τῶν προβάτων."},{"book":"ΚΑΤΑ ΙΩΑΝΝΗΝ","chapter":"10","verse":"16","text":"καὶ ἄλλα πρόβατα ἔχω, ἃ οὐκ ἔστιν ἐκ τῆς αὐλῆς ταύτης· κἀκεῖνά με δεῖ ἀγαγεῖν, καὶ τῆς φωνῆς μου ἀκούσουσι, καὶ γενήσεται μία ποίμνη, εἷς ποιμήν."},{"book":"ΚΑΤΑ ΙΩΑΝΝΗΝ","chapter":"10","verse":"17","text":"διὰ τοῦτο ὁ πατήρ με ἀγαπᾷ, ὅτι ἐγὼ τίθημι τὴν ψυχήν μου, ἵνα πάλιν λάβω αὐτήν."},{"book":"ΚΑΤΑ ΙΩΑΝΝΗΝ","chapter":"10","verse":"18","text":"οὐδεὶς αἴρει αὐτὴν ἀπ᾽ ἐμοῦ, ἀλλ᾽ ἐγὼ τίθημι αὐτὴν ἀπ᾽ ἐμαυτοῦ· ἐξουσίαν ἔχω θεῖναι αὐτήν, καὶ ἐξουσίαν ἔχω πάλιν λαβεῖν αὐτήν· ταύτην τὴν ἐντολὴν ἔλαβον παρὰ τοῦ πατρός μου."},{"book":"ΚΑΤΑ ΙΩΑΝΝΗΝ","chapter":"10","verse":"19","text":"Σχίσμα οὖν πάλιν ἐγένετο ἐν τοῖς Ἰουδαίοις διὰ τοὺς λόγους τούτους."},{"book":"ΚΑΤΑ ΙΩΑΝΝΗΝ","chapter":"10","verse":"20","text":"ἔλεγον δὲ πολλοὶ ἐξ αὐτῶν· δαιμόνιον ἔχει καὶ μαίνεται· τί αὐτοῦ ἀκούετε;"},{"book":"ΚΑΤΑ ΙΩΑΝΝΗΝ","chapter":"10","verse":"21","text":"ἄλλοι ἔλεγον· ταῦτα τὰ ῥήματα οὐκ ἔστι δαιμονιζομένου· μὴ δαιμόνιον δύναται τυφλῶν ὀφθαλμοὺς ἀνοίγειν;"},{"book":"ΚΑΤΑ ΙΩΑΝΝΗΝ","chapter":"10","verse":"22","text":"Ἐγένετο δὲ τὰ ἐγκαίνια ἐν τοῖς Ἱεροσολύμοις, καὶ χειμὼν ἦν·"},{"book":"ΚΑΤΑ ΙΩΑΝΝΗΝ","chapter":"10","verse":"23","text":"καὶ περιεπάτει ὁ Ἰησοῦς ἐν τῷ ἱερῷ ἐν τῇ στοᾷ τοῦ Σολομῶνος."},{"book":"ΚΑΤΑ ΙΩΑΝΝΗΝ","chapter":"10","verse":"24","text":"ἐκύκλωσαν οὖν αὐτὸν οἱ Ἰουδαῖοι καὶ ἔλεγον αὐτῷ· ἕως πότε τὴν ψυχὴν ἡμῶν αἴρεις; εἰ σὺ εἶ ὁ Χριστός, εἰπὲ ἡμῖν παρρησίᾳ."},{"book":"ΚΑΤΑ ΙΩΑΝΝΗΝ","chapter":"10","verse":"25","text":"ἀπεκρίθη αὐτοῖς ὁ Ἰησοῦς· εἶπον ὑμῖν, καὶ οὐ πιστεύετε· τὰ ἔργα ἃ ἐγὼ ποιῶ ἐν τῷ ὀνόματι τοῦ πατρός μου, ταῦτα μαρτυρεῖ περὶ ἐμοῦ·"},{"book":"ΚΑΤΑ ΙΩΑΝΝΗΝ","chapter":"10","verse":"26","text":"ἀλλ᾽ ὑμεῖς οὐ πιστεύετε· οὐ γάρ ἐστε ἐκ τῶν προβάτων τῶν ἐμῶν, καθὼς εἶπον ὑμῖν."},{"book":"ΚΑΤΑ ΙΩΑΝΝΗΝ","chapter":"10","verse":"27","text":"τὰ πρόβατα τὰ ἐμὰ τῆς φωνῆς μου ἀκούει, κἀγὼ γινώσκω αὐτά, καὶ ἀκολουθοῦσί μοι,"},{"book":"ΚΑΤΑ ΙΩΑΝΝΗΝ","chapter":"10","verse":"28","text":"κἀγὼ ζωὴν αἰώνιον δίδωμι αὐτοῖς, καὶ οὐ μὴ ἀπόλωνται εἰς τὸν αἰῶνα, καὶ οὐχ ἁρπάσει τις αὐτὰ ἐκ τῆς χειρός μου."},{"book":"ΚΑΤΑ ΙΩΑΝΝΗΝ","chapter":"10","verse":"29","text":"ὁ πατήρ μου, ὃς δέδωκέ μοι, μείζων πάντων ἐστί, καὶ οὐδεὶς δύναται ἁρπάζειν ἐκ τῆς χειρὸς τοῦ πατρός μου."},{"book":"ΚΑΤΑ ΙΩΑΝΝΗΝ","chapter":"10","verse":"30","text":"ἐγὼ καὶ ὁ πατὴρ ἕν ἐσμεν."},{"book":"ΚΑΤΑ ΙΩΑΝΝΗΝ","chapter":"10","verse":"31","text":"Ἐβάστασαν οὖν πάλιν λίθους οἱ Ἰουδαῖοι ἵνα λιθάσωσιν αὐτόν."},{"book":"ΚΑΤΑ ΙΩΑΝΝΗΝ","chapter":"10","verse":"32","text":"ἀπεκρίθη αὐτοῖς ὁ Ἰησοῦς· πολλὰ καλὰ ἔργα ἔδειξα ὑμῖν ἐκ τοῦ πατρός μου· διὰ ποῖον αὐτῶν ἔργον λιθάζετέ με;"},{"book":"ΚΑΤΑ ΙΩΑΝΝΗΝ","chapter":"10","verse":"33","text":"ἀπεκρίθησαν αὐτῷ οἱ Ἰουδαῖοι λέγοντες· περὶ καλοῦ ἔργου οὐ λιθάζομέν σε, ἀλλὰ περὶ βλασφημίας, καὶ ὅτι σὺ ἄνθρωπος ὢν ποιεῖς σεαυτὸν Θεόν."},{"book":"ΚΑΤΑ ΙΩΑΝΝΗΝ","chapter":"10","verse":"34","text":"ἀπεκρίθη αὐτοῖς ὁ Ἰησοῦς· οὐκ ἔστι γεγραμμένον ἐν τῷ νόμῳ ὑμῶν, ἐγὼ εἶπα, θεοί ἐστε;"},{"book":"ΚΑΤΑ ΙΩΑΝΝΗΝ","chapter":"10","verse":"35","text":"εἰ ἐκείνους εἶπε θεούς, πρὸς οὓς ὁ λόγος τοῦ Θεοῦ ἐγένετο, καὶ οὐ δύναται λυθῆναι ἡ γραφή,"},{"book":"ΚΑΤΑ ΙΩΑΝΝΗΝ","chapter":"10","verse":"36","text":"ὃν ὁ πατὴρ ἡγίασε καὶ ἀπέστειλεν εἰς τὸν κόσμον, ὑμεῖς λέγετε ὅτι βλασφημεῖς, ὅτι εἶπον, υἱὸς τοῦ Θεοῦ εἰμι;"},{"book":"ΚΑΤΑ ΙΩΑΝΝΗΝ","chapter":"10","verse":"37","text":"εἰ οὐ ποιῶ τὰ ἔργα τοῦ πατρός μου, μὴ πιστεύετέ μοι·"},{"book":"ΚΑΤΑ ΙΩΑΝΝΗΝ","chapter":"10","verse":"38","text":"εἰ δὲ ποιῶ, κἂν ἐμοὶ μὴ πιστεύητε, τοῖς ἔργοις πιστεύσατε, ἵνα γνῶτε καὶ πιστεύσητε ὅτι ἐν ἐμοὶ ὁ πατὴρ κἀγὼ ἐν αὐτῷ."},{"book":"ΚΑΤΑ ΙΩΑΝΝΗΝ","chapter":"10","verse":"39","text":"Ἐζήτουν οὖν πάλιν πιάσαι αὐτόν· καὶ ἐξῆλθεν ἐκ τῆς χειρὸς αὐτῶν."},{"book":"ΚΑΤΑ ΙΩΑΝΝΗΝ","chapter":"10","verse":"40","text":"Καὶ ἀπῆλθε πάλιν πέραν τοῦ Ἰορδάνου, εἰς τὸν τόπον ὅπου ἦν Ἰωάννης τὸ πρῶτον βαπτίζων, καὶ ἔμεινεν ἐκεῖ."},{"book":"ΚΑΤΑ ΙΩΑΝΝΗΝ","chapter":"10","verse":"41","text":"καὶ πολλοὶ ἦλθον πρὸς αὐτὸν καὶ ἔλεγον ὅτι Ἰωάννης μὲν σημεῖον ἐποίησεν οὐδέν, πάντα δὲ ὅσα εἶπεν Ἰωάννης περὶ τούτου, ἀληθῆ ἦν."},{"book":"ΚΑΤΑ ΙΩΑΝΝΗΝ","chapter":"10","verse":"42","text":"καὶ ἐπίστευσαν πολλοὶ ἐκεῖ εἰς αὐτόν."}]}