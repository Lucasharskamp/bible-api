{"data":[{"book":"СУДЗЬДЗЯЎ","chapter":"10","verse":"1","text":"Пасьля Авімэлэха паўстаў на выратаваньне Ізраіля Тола, сын Туі, сына Додавага, з племя Ісахаравага. Ён жыў у Шаміры, на гары Яфрэмавай."},{"book":"СУДЗЬДЗЯЎ","chapter":"10","verse":"2","text":"Ён быў судзьдзя Ізраіля дваццаць тры гады, і памёр, і пахаваны ў Шаміры."},{"book":"СУДЗЬДЗЯЎ","chapter":"10","verse":"3","text":"Пасьля яго паўстаў Яір з Галаада і быў судзьдзёю Ізраіля дваццаць два гады."},{"book":"СУДЗЬДЗЯЎ","chapter":"10","verse":"4","text":"У яго было трыццаць два сыны, якія езьдзілі на трыццаці двух маладых аслах, і трыццаць два гарады было ў іх; іх да сёньня называюць селішчамі Яіра, што ў зямлі Галаадскай."},{"book":"СУДЗЬДЗЯЎ","chapter":"10","verse":"5","text":"І памёр Яір і пахаваны ў Камоне."},{"book":"СУДЗЬДЗЯЎ","chapter":"10","verse":"6","text":"Сыны Ізраілевыя далей рабілі ліхое перад вачыма Госпада і служылі Ваалам і Астартам, і багам Арамейскім і багам Сідонскім, і багам Маавіцкім і багам Аманіцкім і багам Філістымскім, а Госпада пакінулі і ня служылі Яму."},{"book":"СУДЗЬДЗЯЎ","chapter":"10","verse":"7","text":"І запалаў гнеў Госпада на Ізраіля, і Ён аддаў іх у рукі Філістымлянам і ў рукі Аманіцянам;"},{"book":"СУДЗЬДЗЯЎ","chapter":"10","verse":"8","text":"яны ўціскалі і мучылі сыноў Ізраілевых з таго года васемнаццаць гадоў, усіх сыноў Ізраілевых па той бок Ярдана ў зямлі Амарэйскай, якая ў Галаадзе."},{"book":"СУДЗЬДЗЯЎ","chapter":"10","verse":"9","text":"Нарэшце Аманіцяне перайшлі Ярдан, каб весьці вайну зь Юдам і Веньямінам і з домам Яфрэмавым. І вельмі цесна было сынам Ізраіля."},{"book":"СУДЗЬДЗЯЎ","chapter":"10","verse":"10","text":"І залямантавалі сыны Ізраілевыя да Госпада і казалі: зграшылі мы перад Табою, бо пакінулі Бога нашага і служылі Ваалам."},{"book":"СУДЗЬДЗЯЎ","chapter":"10","verse":"11","text":"І сказаў Гасподзь сынам Ізраілевым: ці ня прыгняталі вас Егіпцяне і Амарэі, і Аманіцяне і Філістымляне,"},{"book":"СУДЗЬДЗЯЎ","chapter":"10","verse":"12","text":"і Сіданяне і Амалікіцяне і Маавіцяне, і калі вы клікалі Мяне, ці ж не ратаваў Я вас ад рук іхніх?"},{"book":"СУДЗЬДЗЯЎ","chapter":"10","verse":"13","text":"а вы пакінулі Мяне і пачалі служыць багам іншым; за тое Я ўжо ня буду ратаваць вас:"},{"book":"СУДЗЬДЗЯЎ","chapter":"10","verse":"14","text":"ідзеце, кліяце багоў, якіх вы выбралі, няхай яны ратуюць вас у цесны для вас час."},{"book":"СУДЗЬДЗЯЎ","chapter":"10","verse":"15","text":"І сказалі сыны Ізраілевыя Госпаду: зграшылі мы; рабі з намі ўсё, што Табе заўгодна, толькі вызвалі нас цяпер."},{"book":"СУДЗЬДЗЯЎ","chapter":"10","verse":"16","text":"І адкінулі ад сябе чужых багоў і пачалі служыць Госпаду. І ня вынесла душа Яго цярпеньняў Ізраіля."},{"book":"СУДЗЬДЗЯЎ","chapter":"10","verse":"17","text":"Аманіцяне сабраліся і разьмясьціліся табарам у Галаадзе; сабраліся таксама сыны Ізраілевыя і сталі табарам у Масіфе."},{"book":"СУДЗЬДЗЯЎ","chapter":"10","verse":"18","text":"Народ і князі Галаадскія сказалі адзін аднаму: хто пачне вайну супроць Аманіцянаў, той будзе за правадыра жыхарам Галаадскім."}]}