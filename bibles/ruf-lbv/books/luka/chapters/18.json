{"data":[{"book":"Luka","chapter":"18","verse":"1","text":"Kuya Yesu kawapetela iwanang'ina wake imbuli kuwalangulitsa ka wobamighwa kulomba matsuwa ghose, waleke kwipfa."},{"book":"Luka","chapter":"18","verse":"2","text":"Kalonga, “Mne ghumji ghumwe tsakukala na mlamutsi, ayo ng'ampfukile bae Imulungu wala ng'awanoghele iwanu bae."},{"book":"Luka","chapter":"18","verse":"3","text":"Pfipfila tsakukala ne chitsuka yumwe mne ghumji agho iyang'ali yomghendelagha kumlomba bila kwipfa mlamutsi ayo, ‘Utulamle nene na mwihile wangu.’"},{"book":"Luka","chapter":"18","verse":"4","text":"Kwa matsuwa mengi mlamutsi ayo kalema kumwapfila chitsuka ayo. Lekeni hambele kalonga, ‘Hata ka nene simpfuka bae Imulungu wala siwanoghela iwanu bae,"},{"book":"Luka","chapter":"18","verse":"5","text":"lekeni kwaapfila chitsuka ayu konitsupfa, nitsomlamulila, hela koghendelela kunitsila na kunenda nyipfe!’ ”"},{"book":"Luka","chapter":"18","verse":"6","text":"Kuya Imtwatsa kaghendelela kulonga, “Muhulikitse pfalongile mlamutsi ayu yehile."},{"book":"Luka","chapter":"18","verse":"7","text":"Pfii lelo Imulungu ng'atsowalamulila bae iwanu wala iyawasaghule, iwomlilila chilo na misi? Apfi katsokawa kuwapfila?"},{"book":"Luka","chapter":"18","verse":"8","text":"Nowalongela katsowapfila hima! Hata apfo Imwana we Imunu hatsakutsa, apfi katsopfika iwanu wotoghola mne iisi?”"},{"book":"Luka","chapter":"18","verse":"9","text":"Kuya Yesu kawalongela imbuli ino iwanu wala iweghoda na kuwabetsa wangi."},{"book":"Luka","chapter":"18","verse":"10","text":"“Iwanu weli waghenda kune ing'anda ye Imulungu kulomba. Yumwe Mfarisayo na yungi imunu iyosola kodi."},{"book":"Luka","chapter":"18","verse":"11","text":"Ayo Mfarisayo kema, kalomba mne ghumoyo ghwake, ‘Mighede, Ghwe Imulungu, kwaapfila nene si ka iwanu wangi bae, iwoboka, iwotenda ghehile, watsinzi, wala si ka ayu msola kodi."},{"book":"Luka","chapter":"18","verse":"12","text":"Nene noleka ukuja ghamatsuwa meli mne ghamatsuwa saba, nolapfa tsaka ye ipfinu pfose pfanipata!’"},{"book":"Luka","chapter":"18","verse":"13","text":"“Lekeni ayula msola kodi kema kutali, wala ng'alolile bae kulanga. Lekeni ketowa mmambagha mwake kwa usungu, kalonga, ‘Ghwe Imulungu, umbonele libatsi, nene mtenda ghehile.’ ”"},{"book":"Luka","chapter":"18","verse":"14","text":"Nowalongela, “Ayu msola kodi koka ukaye yake akuno katogholighwa ne Imulungu kubita ayula yungi. Kwaapfila imunu wowose yetenda imwenyegho mkulu katsotendighwa mdodo, na imunu wowose yetenda imwenyegho mdodo katsotendighwa mkulu.”"},{"book":"Luka","chapter":"18","verse":"15","text":"Iwanu tsawamghalila Yesu iwana wadodo awekile ghamoko. Iwanang'ina wake hawonile apfi, wawakembela."},{"book":"Luka","chapter":"18","verse":"16","text":"Lekeni Yesu kawakema iwana wamghendele, kalonga, “Muwaleke iwana wadodo wanitsile, mleke kuwaghoma. Kwaapfila undewa we Imulungu wa iwanu ka wano."},{"book":"Luka","chapter":"18","verse":"17","text":"Nowalongela ghendo, imunu wowose yang'aubokela undewa we Imulungu ka imwana mdodo, ng'atsakwingila bae mne undewa awo.”"},{"book":"Luka","chapter":"18","verse":"18","text":"Na mkulu yumwe wa Chiyahudi kamghutsa Yesu, “Mlangulitsi yunoghile, nitende choni ili nidahe kupata ughima wa matsuwa ghose?”"},{"book":"Luka","chapter":"18","verse":"19","text":"Yesu kamghutsa, “Mbona kwonikema ninogha? Kuduhu yanoghile lekeni Imulungu aliyeka."},{"book":"Luka","chapter":"18","verse":"20","text":"Kwoghamanya ghamalaghitso. ‘Uleke utsinzi, uleke kukoma, uleke kulonga ughutsu, wategheletse aba wako na mai wako.’ ”"},{"book":"Luka","chapter":"18","verse":"21","text":"Kamwidika, “Agho ghose nighakinda kulawa udodo wangu.”"},{"book":"Luka","chapter":"18","verse":"22","text":"Yesu haulike apfo kamlongela, “Kuhungukighwa na ichinu chimwe. Utsa pfose pfawinapfo na sendi uwagholele wahingwa, naghwe kutsakuwa na utajiri kulanga. Kuya utse uniwinze.”"},{"book":"Luka","chapter":"18","verse":"23","text":"Lekeni imunu ayo haulike apfi, kwona usungu ng'ani kwaapfila tsakakala tajiri ng'ani."},{"book":"Luka","chapter":"18","verse":"24","text":"Yesu hamwonile kakona usungu, kalonga, “Pfikomu ng'ani kwa matajiri kwingila mne undewa we Imulungu!"},{"book":"Luka","chapter":"18","verse":"25","text":"Kwaapfila pfibewe kwa ngamiya kwingila mne litobo lye isindano kubita tajiri kwingila mne undewa we Imulungu!”"},{"book":"Luka","chapter":"18","verse":"26","text":"Awala iwahulike apfo waghutsa, “Lelo yuhi yodaha kukombolighwa?”"},{"book":"Luka","chapter":"18","verse":"27","text":"Yesu kedika, “Ichinu ing'achidahika kwe iwanu, kwe Imulungu chodahika.”"},{"book":"Luka","chapter":"18","verse":"28","text":"Kuya Petiri kalonga, “Lola! Twetwe tupfileka ipfinu pfetu pfose twokuwinza ghweghwe.”"},{"book":"Luka","chapter":"18","verse":"29","text":"Yesu kawalongela, “Nowalongela ghendo, imunu wowose iyalekile ing'anda yake au mwehe wake au iwandughu tsake au iwamweleke au iwanaghe kwaajili ya undewa we Imulungu,"},{"book":"Luka","chapter":"18","verse":"30","text":"katsobokela pfingi mna matsuwa agha, na ughima wa matsuwa ghose mne chipindi ichikutsa.”"},{"book":"Luka","chapter":"18","verse":"31","text":"Yesu tsakawasola awala kumi na weli kawalongela, “Mlole! Twoghenda Yerusalemu, na chila chinu chandikighwe na manabii che Imwana we Imunu chitsolawila."},{"book":"Luka","chapter":"18","verse":"32","text":"Kwaapfila katsakwikighwa mne ghamoko ghe iwanu iwali si Wayahudi bae. Nawo watsombetsa, watsomligha, watsombwalulila ghamate,"},{"book":"Luka","chapter":"18","verse":"33","text":"watsomfapula pfiboko, kuya watsomkoma. Mne litsuwa lya kadatu katsotsilihuka.”"},{"book":"Luka","chapter":"18","verse":"34","text":"Lekeni iwanang'ina ng'awamanyile bae ichinu acho. Tsawapfisighwa mana ye imbuli ayo, na ng'awatangile ighalongighwe."},{"book":"Luka","chapter":"18","verse":"35","text":"Yesu hapfikile habehi na Yeriko, imunu yumwe ichifita tsakakala mmbalimbali mwe inzila kolomba."},{"book":"Luka","chapter":"18","verse":"36","text":"Haulike iwanu wobita, kaghutsa, “kuna choni?”"},{"book":"Luka","chapter":"18","verse":"37","text":"Wamlongela, “Yesu wa Natsareti kobita.”"},{"book":"Luka","chapter":"18","verse":"38","text":"Naye kakemelela, “Yesu, Mtsukulu wa Daudi, mbonele libatsi!”"},{"book":"Luka","chapter":"18","verse":"39","text":"Wanu wala iwalongole wamkembela wamlongela anyamale, lekeni yeye kaghendelela kukemelela, “Mtsukulu wa Daudi, mbonele libatsi!”"},{"book":"Luka","chapter":"18","verse":"40","text":"Yesu kema kalaghitsa wamghale imunu ayo hana yeye. Hapfikile habehi, Yesu kamghutsa,"},{"book":"Luka","chapter":"18","verse":"41","text":"“Kwobama nikutendele choni?”"},{"book":"Luka","chapter":"18","verse":"42","text":"Yesu kamlongela, “Wone! Kutoghola kwako kukuhonetsa!”"},{"book":"Luka","chapter":"18","verse":"43","text":"Bahala ichifita ayo kadaha kona, kamuwinza Yesu, aku komtunya Imulungu. Iwanu wose hawonile apfo, nawo pfipfila wamtunya Imulungu."}]}