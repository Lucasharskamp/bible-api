{"data":[{"book":"ഉൽപ്പത്തി","chapter":"5","verse":"1","text":"ആദാമിന്റെ വംശപാരമ്പര്യരേഖ ഇപ്രകാരമാണ്:"},{"book":"ഉൽപ്പത്തി","chapter":"5","verse":"2","text":"ദൈവം പുരുഷനും സ്ത്രീയുമായി അവരെ സൃഷ്ടിച്ചു; അവരെ സൃഷ്ടിച്ച ദിവസം അവിടന്ന് അവരെ അനുഗ്രഹിച്ച് അവർക്ക് “ആദാം,”5:2 അഥവാ, മനുഷ്യവംശം. എന്നു പേരിട്ടു."},{"book":"ഉൽപ്പത്തി","chapter":"5","verse":"3","text":"ആദാമിനു 130 വയസ്സായപ്പോൾ തന്റെ സാദൃശ്യത്തിലും സ്വരൂപത്തിലും ഒരു മകൻ ജനിച്ചു; അവന് അദ്ദേഹം ശേത്ത് എന്ന് പേരിട്ടു."},{"book":"ഉൽപ്പത്തി","chapter":"5","verse":"4","text":"ശേത്ത് ജനിച്ചതിനുശേഷം ആദാം 800 വർഷം ജീവിച്ചിരുന്നു; അദ്ദേഹത്തിൽനിന്ന് വേറെ പുത്രന്മാരും പുത്രിമാരും ജനിച്ചു."},{"book":"ഉൽപ്പത്തി","chapter":"5","verse":"5","text":"ആദാമിന്റെ ആയുസ്സ് ആകെ 930 വർഷമായിരുന്നു; പിന്നെ അദ്ദേഹം മരിച്ചു."},{"book":"ഉൽപ്പത്തി","chapter":"5","verse":"6","text":"ശേത്തിനു 105 വയസ്സായപ്പോൾ അദ്ദേഹത്തിന് ഏനോശ് ജനിച്ചു."},{"book":"ഉൽപ്പത്തി","chapter":"5","verse":"7","text":"ഏനോശിന് ജന്മംനൽകിയതിനുശേഷം ശേത്ത് 807 വർഷം ജീവിച്ചിരുന്നു; അദ്ദേഹത്തിൽനിന്ന് വേറെ പുത്രന്മാരും പുത്രിമാരും ജനിച്ചു."},{"book":"ഉൽപ്പത്തി","chapter":"5","verse":"8","text":"ശേത്തിന്റെ ആയുസ്സ് ആകെ 912 വർഷമായിരുന്നു. പിന്നെ അദ്ദേഹം മരിച്ചു."},{"book":"ഉൽപ്പത്തി","chapter":"5","verse":"9","text":"ഏനോശിനു തൊണ്ണൂറു വയസ്സായപ്പോൾ അദ്ദേഹത്തിന് കേനാൻ ജനിച്ചു."},{"book":"ഉൽപ്പത്തി","chapter":"5","verse":"10","text":"കേനാന് ജന്മംനൽകിയതിനുശേഷം ഏനോശ് 815 വർഷം ജീവിച്ചിരുന്നു; അദ്ദേഹത്തിൽനിന്ന് വേറെ പുത്രന്മാരും പുത്രിമാരും ജനിച്ചു."},{"book":"ഉൽപ്പത്തി","chapter":"5","verse":"11","text":"ഏനോശിന്റെ ആയുസ്സ് 905 വർഷമായിരുന്നു; പിന്നെ അദ്ദേഹം മരിച്ചു."},{"book":"ഉൽപ്പത്തി","chapter":"5","verse":"12","text":"കേനാന് എഴുപതു വയസ്സായപ്പോൾ അദ്ദേഹത്തിന് മഹലലേൽ ജനിച്ചു."},{"book":"ഉൽപ്പത്തി","chapter":"5","verse":"13","text":"മഹലലേലിന് ജന്മംനൽകിയതിനുശേഷം കേനാൻ 840 വർഷം ജീവിച്ചിരുന്നു; അദ്ദേഹത്തിൽനിന്ന് വേറെ പുത്രന്മാരും പുത്രിമാരും ജനിച്ചു."},{"book":"ഉൽപ്പത്തി","chapter":"5","verse":"14","text":"കേനാന്റെ ആയുസ്സ് 910 വർഷമായിരുന്നു; പിന്നെ അദ്ദേഹം മരിച്ചു."},{"book":"ഉൽപ്പത്തി","chapter":"5","verse":"15","text":"മഹലലേലിന് അറുപത്തഞ്ച് വയസ്സായപ്പോൾ അദ്ദേഹത്തിന് യാരെദ് ജനിച്ചു."},{"book":"ഉൽപ്പത്തി","chapter":"5","verse":"16","text":"യാരെദിന് ജന്മംനൽകിയതിനുശേഷം മഹലലേൽ 830 വർഷം ജീവിച്ചിരുന്നു; അദ്ദേഹത്തിൽനിന്ന് വേറെ പുത്രന്മാരും പുത്രിമാരും ജനിച്ചു."},{"book":"ഉൽപ്പത്തി","chapter":"5","verse":"17","text":"മഹലലേലിന്റെ ആയുസ്സ് 895 വർഷമായിരുന്നു; പിന്നെ അദ്ദേഹം മരിച്ചു."},{"book":"ഉൽപ്പത്തി","chapter":"5","verse":"18","text":"യാരെദിനു 162 വയസ്സായപ്പോൾ അദ്ദേഹത്തിന് ഹാനോക്ക് ജനിച്ചു."},{"book":"ഉൽപ്പത്തി","chapter":"5","verse":"19","text":"ഹാനോക്കിന് ജന്മംനൽകിയതിനുശേഷം യാരെദ് 800 വർഷം ജീവിച്ചിരുന്നു; അദ്ദേഹത്തിൽനിന്ന് വേറെ പുത്രന്മാരും പുത്രിമാരും ജനിച്ചു."},{"book":"ഉൽപ്പത്തി","chapter":"5","verse":"20","text":"യാരെദിന്റെ ആയുസ്സ് ആകെ 962 വർഷമായിരുന്നു; പിന്നെ അദ്ദേഹം മരിച്ചു."},{"book":"ഉൽപ്പത്തി","chapter":"5","verse":"21","text":"ഹാനോക്കിന് അറുപത്തഞ്ച് വയസ്സായപ്പോൾ അദ്ദേഹത്തിന് മെഥൂശെലാഹ് ജനിച്ചു."},{"book":"ഉൽപ്പത്തി","chapter":"5","verse":"22","text":"മെഥൂശെലാഹിന് ജന്മംനൽകിയതിനുശേഷം ഹാനോക്ക് 300 വർഷം ദൈവമുമ്പാകെ വിശ്വസ്തനായി ജീവിച്ചു.5:22 വർഷം മൂ.ഭാ. ദൈവത്തോടുകൂടെ നടന്നു. ഈ സമയം അദ്ദേഹത്തിൽനിന്ന് വേറെ പുത്രന്മാരും പുത്രിമാരും ജനിച്ചു."},{"book":"ഉൽപ്പത്തി","chapter":"5","verse":"23","text":"ഹാനോക്കിന്റെ ആയുസ്സ് 365 വർഷമായിരുന്നു."},{"book":"ഉൽപ്പത്തി","chapter":"5","verse":"24","text":"ഹാനോക്ക് ദൈവമുമ്പാകെ വിശ്വസ്തനായി ജീവിച്ചു; ഒരു ദിവസം ദൈവം അദ്ദേഹത്തെ തന്റെ അടുത്തേക്കെടുത്തതിനാൽ കാണാതെയായി."},{"book":"ഉൽപ്പത്തി","chapter":"5","verse":"25","text":"മെഥൂശെലാഹിനു 187 വയസ്സായപ്പോൾ അദ്ദേഹത്തിന് ലാമെക്ക് ജനിച്ചു."},{"book":"ഉൽപ്പത്തി","chapter":"5","verse":"26","text":"ലാമെക്കിന് ജന്മംനൽകിയതിനുശേഷം മെഥൂശെലാഹ് 782 വർഷം ജീവിച്ചിരുന്നു; അദ്ദേഹത്തിൽനിന്ന് വേറെ പുത്രന്മാരും പുത്രിമാരും ജനിച്ചു."},{"book":"ഉൽപ്പത്തി","chapter":"5","verse":"27","text":"മെഥൂശെലാഹിന്റെ ആയുസ്സ് ആകെ 969 വർഷമായിരുന്നു, പിന്നെ അദ്ദേഹം മരിച്ചു."},{"book":"ഉൽപ്പത്തി","chapter":"5","verse":"28","text":"ലാമെക്കിനു 182 വയസ്സായപ്പോൾ അദ്ദേഹത്തിന് ഒരു മകൻ ജനിച്ചു."},{"book":"ഉൽപ്പത്തി","chapter":"5","verse":"29","text":"“യഹോവ ശപിച്ച ഭൂമിയിൽ നമുക്കു നേരിട്ട കഠിനപ്രയത്നത്തിലും നമ്മുടെ കൈകളുടെ ക്ലേശകരമായ അധ്വാനത്തിലും ഇവൻ നമ്മെ ആശ്വസിപ്പിക്കും” എന്നു പറഞ്ഞ് ലാമെക്ക് തന്റെ മകനു നോഹ5:29 നോഹ എന്ന പദം, ആശ്വസിപ്പിക്കുക എന്നതിനുള്ള എബ്രായപദത്തോടു സാമ്യമുണ്ട്. എന്ന് പേരിട്ടു."},{"book":"ഉൽപ്പത്തി","chapter":"5","verse":"30","text":"നോഹയ്ക്ക് ജന്മംനൽകിയതിനുശേഷം ലാമെക്ക് 595 വർഷം ജീവിച്ചിരുന്നു; അദ്ദേഹത്തിൽനിന്ന് വേറെ പുത്രന്മാരും പുത്രിമാരും ജനിച്ചു."},{"book":"ഉൽപ്പത്തി","chapter":"5","verse":"31","text":"ലാമെക്കിന്റെ ആയുസ്സ് 777 വർഷമായിരുന്നു; പിന്നെ അദ്ദേഹം മരിച്ചു."},{"book":"ഉൽപ്പത്തി","chapter":"5","verse":"32","text":"നോഹയ്ക്കു 500 വയസ്സായതിനുശേഷം, ശേം, ഹാം, യാഫെത്ത് എന്നീ പുത്രന്മാർ അദ്ദേഹത്തിന് ജനിച്ചു."}]}