{"data":[{"book":"iphiṣiṇaḥ","chapter":"5","verse":"1","text":"ato yūyaṁ priyabālakā iveśvarasyānukāriṇo bhavata,"},{"book":"iphiṣiṇaḥ","chapter":"5","verse":"2","text":"khrīṣṭa iva premācāraṁ kuruta ca, yataḥ so'smāsu prema kṛtavān asmākaṁ vinimayena cātmanivedanaṁ kṛtvā grāhyasugandhārthakam upahāraṁ baliñceśvarāca dattavān|"},{"book":"iphiṣiṇaḥ","chapter":"5","verse":"3","text":"kintu veśyāgamanaṁ sarvvavidhāśaucakriyā lobhaścaiteṣām uccāraṇamapi yuṣmākaṁ madhye na bhavatu, etadeva pavitralokānām ucitaṁ|"},{"book":"iphiṣiṇaḥ","chapter":"5","verse":"4","text":"aparaṁ kutsitālāpaḥ pralāpaḥ śleṣoktiśca na bhavatu yata etānyanucitāni kintvīśvarasya dhanyavādo bhavatu|"},{"book":"iphiṣiṇaḥ","chapter":"5","verse":"5","text":"veśyāgāmyaśaucācārī devapūjaka iva gaṇyo lobhī caiteṣāṁ koṣi khrīṣṭasya rājye'rthata īśvarasya rājye kamapyadhikāraṁ na prāpsyatīti yuṣmābhiḥ samyak jñāyatāṁ|"},{"book":"iphiṣiṇaḥ","chapter":"5","verse":"6","text":"anarthakavākyena ko'pi yuṣmān na vañcayatu yatastādṛgācārahetoranājñāgrāhiṣu lokeṣvīśvarasya kopo varttate|"},{"book":"iphiṣiṇaḥ","chapter":"5","verse":"7","text":"tasmād yūyaṁ taiḥ sahabhāgino na bhavata|"},{"book":"iphiṣiṇaḥ","chapter":"5","verse":"8","text":"pūrvvaṁ yūyam andhakārasvarūpā ādhvaṁ kintvidānīṁ prabhunā dīptisvarūpā bhavatha tasmād dīpteḥ santānā iva samācarata|"},{"book":"iphiṣiṇaḥ","chapter":"5","verse":"9","text":"dīpte ryat phalaṁ tat sarvvavidhahitaiṣitāyāṁ dharmme satyālāpe ca prakāśate|"},{"book":"iphiṣiṇaḥ","chapter":"5","verse":"10","text":"prabhave yad rocate tat parīkṣadhvaṁ|"},{"book":"iphiṣiṇaḥ","chapter":"5","verse":"11","text":"yūyaṁ timirasya viphalakarmmaṇām aṁśino na bhūtvā teṣāṁ doṣitvaṁ prakāśayata|"},{"book":"iphiṣiṇaḥ","chapter":"5","verse":"12","text":"yataste lokā rahami yad yad ācaranti taduccāraṇam api lajjājanakaṁ|"},{"book":"iphiṣiṇaḥ","chapter":"5","verse":"13","text":"yato dīptyā yad yat prakāśyate tat tayā cakāsyate yacca cakāsti tad dīptisvarūpaṁ bhavati|"},{"book":"iphiṣiṇaḥ","chapter":"5","verse":"14","text":"etatkāraṇād uktam āste, \"he nidrita prabudhyasva mṛtebhyaścotthitiṁ kuru| tatkṛte sūryyavat khrīṣṭaḥ svayaṁ tvāṁ dyotayiṣyati|\""},{"book":"iphiṣiṇaḥ","chapter":"5","verse":"15","text":"ataḥ sāvadhānā bhavata, ajñānā iva mācarata kintu jñānina iva satarkam ācarata|"},{"book":"iphiṣiṇaḥ","chapter":"5","verse":"16","text":"samayaṁ bahumūlyaṁ gaṇayadhvaṁ yataḥ kālā abhadrāḥ|"},{"book":"iphiṣiṇaḥ","chapter":"5","verse":"17","text":"tasmād yūyam ajñānā na bhavata kintu prabhorabhimataṁ kiṁ tadavagatā bhavata|"},{"book":"iphiṣiṇaḥ","chapter":"5","verse":"18","text":"sarvvanāśajanakena surāpānena mattā mā bhavata kintvātmanā pūryyadhvaṁ|"},{"book":"iphiṣiṇaḥ","chapter":"5","verse":"19","text":"aparaṁ gītai rgānaiḥ pāramārthikakīrttanaiśca parasparam ālapanto manasā sārddhaṁ prabhum uddiśya gāyata vādayata ca|"},{"book":"iphiṣiṇaḥ","chapter":"5","verse":"20","text":"sarvvadā sarvvaviṣaye'smatprabho yīśoḥ khrīṣṭasya nāmnā tātam īśvaraṁ dhanyaṁ vadata|"},{"book":"iphiṣiṇaḥ","chapter":"5","verse":"21","text":"yūyam īśvarād bhītāḥ santa anye'pareṣāṁ vaśībhūtā bhavata|"},{"book":"iphiṣiṇaḥ","chapter":"5","verse":"22","text":"he yoṣitaḥ, yūyaṁ yathā prabhostathā svasvasvāmino vaśaṅgatā bhavata|"},{"book":"iphiṣiṇaḥ","chapter":"5","verse":"23","text":"yataḥ khrīṣṭo yadvat samite rmūrddhā śarīrasya trātā ca bhavati tadvat svāmī yoṣito mūrddhā|"},{"book":"iphiṣiṇaḥ","chapter":"5","verse":"24","text":"ataḥ samiti ryadvat khrīṣṭasya vaśībhūtā tadvad yoṣidbhirapi svasvasvāmino vaśatā svīkarttavyā|"},{"book":"iphiṣiṇaḥ","chapter":"5","verse":"25","text":"aparañca he puruṣāḥ, yūyaṁ khrīṣṭa iva svasvayoṣitsu prīyadhvaṁ|"},{"book":"iphiṣiṇaḥ","chapter":"5","verse":"26","text":"sa khrīṣṭo'pi samitau prītavān tasyāḥ kṛte ca svaprāṇān tyaktavān yataḥ sa vākye jalamajjanena tāṁ pariṣkṛtya pāvayitum"},{"book":"iphiṣiṇaḥ","chapter":"5","verse":"27","text":"aparaṁ tilakavalyādivihīnāṁ pavitrāṁ niṣkalaṅkāñca tāṁ samitiṁ tejasvinīṁ kṛtvā svahaste samarpayituñcābhilaṣitavān|"},{"book":"iphiṣiṇaḥ","chapter":"5","verse":"28","text":"tasmāt svatanuvat svayoṣiti premakaraṇaṁ puruṣasyocitaṁ, yena svayoṣiti prema kriyate tenātmaprema kriyate|"},{"book":"iphiṣiṇaḥ","chapter":"5","verse":"29","text":"ko'pi kadāpi na svakīyāṁ tanum ṛtīyitavān kintu sarvve tāṁ vibhrati puṣṇanti ca| khrīṣṭo'pi samitiṁ prati tadeva karoti,"},{"book":"iphiṣiṇaḥ","chapter":"5","verse":"30","text":"yato vayaṁ tasya śarīrasyāṅgāni māṁsāsthīni ca bhavāmaḥ|"},{"book":"iphiṣiṇaḥ","chapter":"5","verse":"31","text":"etadarthaṁ mānavaḥ svamātāpitaroै parityajya svabhāryyāyām āsaṁkṣyati tau dvau janāvekāṅgau bhaviṣyataḥ|"},{"book":"iphiṣiṇaḥ","chapter":"5","verse":"32","text":"etannigūḍhavākyaṁ gurutaraṁ mayā ca khrīṣṭasamitī adhi tad ucyate|"},{"book":"iphiṣiṇaḥ","chapter":"5","verse":"33","text":"ataeva yuṣmākam ekaiko jana ātmavat svayoṣiti prīyatāṁ bhāryyāpi svāminaṁ samādarttuṁ yatatāṁ|"}]}