{"data":[{"book":"ВЫХАД","chapter":"12","verse":"1","text":"І сказаў Гасподзь Майсею і Аарону ў зямлі Егіпецкай, кажучы:"},{"book":"ВЫХАД","chapter":"12","verse":"2","text":"месяц гэты хай будзе ў вас пачаткам месяцаў, першым хай будзе ён у вас паміж месяцамі года."},{"book":"ВЫХАД","chapter":"12","verse":"3","text":"Скажэце ўсяму супольству Ізраілеваму: у дзясяты дзень гэтага месяца няхай возьме кожны адно ягня па семэях, па ягняці на сямейства;"},{"book":"ВЫХАД","chapter":"12","verse":"4","text":"а калі сямэя такая малая, што ня зьесьць ягняці, дык няхай возьме з суседам сваім, бліжэйшым да дома свайго, па ліку душ: паводле той меры, колькі кожны зьесьць, палічэцеся на ягня."},{"book":"ВЫХАД","chapter":"12","verse":"5","text":"Ягня ў вас павінна быць бяз хібы, мужчынскага полу, аднагодак; вазьмеце яго ад авечак альбо ад коз,"},{"book":"ВЫХАД","chapter":"12","verse":"6","text":"і няхай яно захоўваецца ў вас да чатырнаццатага дня гэтага месяца: тады хай заколе яго ўвесь сход грамады Ізраільскай увечары,"},{"book":"ВЫХАД","chapter":"12","verse":"7","text":"і хай возьмуць ад крыві і памажуць на абодвух вушаках і на папярэчыне дзьвярэй у дамах, дзе будуць есьці яго;"},{"book":"ВЫХАД","chapter":"12","verse":"8","text":"няхай зьядуць мяса зь яго ў гэтую самую ноч, сьпечанае на агні, - з прэсным хлебам і з горкімі травамі няхай зьядуць яго;"},{"book":"ВЫХАД","chapter":"12","verse":"9","text":"ня ежце ад яго недапечанага, альбо гатаванага ў вадзе, а ежце сьпечанае на агні, галаву з нагамі і вантробамі;"},{"book":"ВЫХАД","chapter":"12","verse":"10","text":"не пакідайце ад яго да раніцы; а астатак яго да раніцы спалеце на агні."},{"book":"ВЫХАД","chapter":"12","verse":"11","text":"А ежце яго так: хай будзе паясьніца ваша перапяразана, абутак ваш на нагах вашых і кіі вашыя ў руках вашых, і ежце яго пасьпешліва: гэта - Пасха Гасподняя."},{"book":"ВЫХАД","chapter":"12","verse":"12","text":"А Я гэтай самай ночы прайду па зямлі Егіпецкай, і пабэю кожнага першынца ў зямлі Егіпецкай, ад чалавека да быдла, і над усімі божышчамі Егіпецкімі ўчыню суд. Я Гасподзь."},{"book":"ВЫХАД","chapter":"12","verse":"13","text":"І будзе ў вас кроў знакам на дамах, дзе вы знаходзіцеся, і ўбачу кроў і прайду міма вас, і ня будзе сярод вас пошасьці згубнае, калі буду караць зямлю Егіпецкую."},{"book":"ВЫХАД","chapter":"12","verse":"14","text":"І хай будзе вам дзень гэты незабыўны, і сьвяткуйце яго як сьвята Госпаду ва ўсе роды вашыя; як устанаўленьне вечнае свьяткуйце яго."},{"book":"ВЫХАД","chapter":"12","verse":"15","text":"Сем дзён ежце прэсны хлеб; з самага першага дня зьнішчыце квашанае ў дамах вашых, бо хто будзе есьці квашанае зь першага дня да сёмага дня, душа тая зьнішчана будзе з асяродзьдзя Ізраіля."},{"book":"ВЫХАД","chapter":"12","verse":"16","text":"І ў першы дзень хай будзе ў вас сьвяты сход, і ў сёмы дзень сьвяты сход: ніякай працы нельга рабіць у гэтыя дні; толькі што есьці кожнаму, адно тое можна рабіць вам."},{"book":"ВЫХАД","chapter":"12","verse":"17","text":"Пільнуйцеся праснакоў, бо ў гэты самы дзень Я вывеў рушэньне вашае зь зямлі Егіпецкай, і пільнуйцеся дня гэтага ў роды вашыя, як устанаўленьня вечнага."},{"book":"ВЫХАД","chapter":"12","verse":"18","text":"З чатырнаццатага дня першага месяца, зь вечара ежце прэсны хлеб да вечара дваццаць першага дня таго самага месяца;"},{"book":"ВЫХАД","chapter":"12","verse":"19","text":"сем дзён не павінна быць закваскі ў дамах вашых, бо хто будзе есьці квашанае, душа тая вынішчана будзе з грамады Ізраілевай, прыхадзень гэта альбо прыродны жыхар зямлі той."},{"book":"ВЫХАД","chapter":"12","verse":"20","text":"Нічога квашанага ня ежце: усюды, дзе будзеце, ежце прэсны хлеб."},{"book":"ВЫХАД","chapter":"12","verse":"21","text":"І склікаў Майсей усіх старэйшынаў Ізраілевых і казаў ім: выберыце і вазьмеце сабе ягнят па семэях вашых і закалеце паску;"},{"book":"ВЫХАД","chapter":"12","verse":"22","text":"і вазьмеце пучок ізопу, і абмачэце ў кроў, якая ў посудзе, і памажце папярэчыну і абодва вушакі дзьвярэй крывёю, якая ў посудзе: а вы ніхто ня выходзьце за дзьверы дома свайго да раніцы."},{"book":"ВЫХАД","chapter":"12","verse":"23","text":"І пойдзе Гасподзь караць Егіпет, і ўбачыць кроў на папярэчыне і на абодвух вушаках, і пройдзе Гасподзь міма дзьвярэй, і не дапусьціць згубцу ўвайсьці ў дамы вашыя дзеля кары."},{"book":"ВЫХАД","chapter":"12","verse":"24","text":"Трымайцеся гэтага, як закону сабе і сынам вашым вечна."},{"book":"ВЫХАД","chapter":"12","verse":"25","text":"Калі ўвойдзеце ў зямлю, якую Гасподзь дасьць вам, як Ён казаў, захоўвайце гэта служэньне."},{"book":"ВЫХАД","chapter":"12","verse":"26","text":"І калі скажуць вам дзеці вашыя: што гэта за служэньне?"},{"book":"ВЫХАД","chapter":"12","verse":"27","text":"скажэце: гэта пасхальная ахвяра Госпаду, Які прайшоў міма дамоў сыноў Ізраілевых у Егіпце, калі караў Егіпцянаў, і дамы нашыя выбавіў. І схіліўся народ і пакланіўся."},{"book":"ВЫХАД","chapter":"12","verse":"28","text":"І пайшлі сыны Ізраілевыя і зрабілі: як сказаў Гасподзь Майсею і Аарону, так і зрабілі."},{"book":"ВЫХАД","chapter":"12","verse":"29","text":"Апоўначы Гасподзь пабіў усіх першынцаў у зямлі Егіпецкай, ад першынца фараона, які сядзеў на троне сваім, да першынца вязьня, які быў у цямніцы, і ўсё першароднае з жывёлы."},{"book":"ВЫХАД","chapter":"12","verse":"30","text":"І ўстаў фараон уначы сам і ўсе рабы ягоныя і ўвесь Егіпет; і пачаўся вялікі енк у зямлі Егіпецкай, бо ня было дома, дзе ня было б мёртвага."},{"book":"ВЫХАД","chapter":"12","verse":"31","text":"І паклікаў Майсея і Аарона ўначы і сказаў: устаньце, выйдзіце з асяродзьдзя народу майго, як вы, так і сыны Ізраілевыя, і ідзеце, учынеце служэньне Госпаду, як казалі вы;"},{"book":"ВЫХАД","chapter":"12","verse":"32","text":"і дробнае і буйное быдла ваша вазьмеце, як вы казалі; і ідзеце і дабраславеце мяне."},{"book":"ВЫХАД","chapter":"12","verse":"33","text":"І пануквалі Егіпцяне народ, каб хутчэй выслаць яго зь зямлі той; бо казалі яны: мы ўсе памрэм."},{"book":"ВЫХАД","chapter":"12","verse":"34","text":"І панёс народ цеста сваё, перш чым яно закісла; рошчына іхняя, завязаная ў вопратцы іхняй, была на плячах іхніх."},{"book":"ВЫХАД","chapter":"12","verse":"35","text":"І зрабілі сыны Ізраілевыя паводле слова Майсеевага і прасілі ў Егіпцянаў рэчаў срэбраных і рэчаў залатых і вопраткі."},{"book":"ВЫХАД","chapter":"12","verse":"36","text":"А Гасподзь даў ласку народу ў вачах Егіпцянаў: і яны давалі яму, і абабраў ён Егіпцянаў."},{"book":"ВЫХАД","chapter":"12","verse":"37","text":"І выправіліся сыны Ізраілевыя з Раамсэса ў Сакхот да шасьцісот тысяч пешых мужчын, апрача дзяцей;"},{"book":"ВЫХАД","chapter":"12","verse":"38","text":"і мноства рознапляменных людзей выйшлі зь імі, і дробнае і буйное быдла, статак вельмі вялікі."},{"book":"ВЫХАД","chapter":"12","verse":"39","text":"І сьпяклі яны зь цеста, якое вынесьлі зь Егіпта, праснакі, бо яно яшчэ ня скісла, таму што яны выгнаныя былі зь Егіпта і не маглі марудзіць і нават ежы не прыгатавалі сабе на дарогу."},{"book":"ВЫХАД","chapter":"12","verse":"40","text":"А часу, які сыны Ізраілевыя жылі ў Егіпце, было чатырыста трыццаць гадоў."},{"book":"ВЫХАД","chapter":"12","verse":"41","text":"Як прайшло чатырыста трыццаць гадоў, у гэты самы дзень выйшла ўсё рушэньне Гасподняе зь зямлі Егіпецкай уначы."},{"book":"ВЫХАД","chapter":"12","verse":"42","text":"Гэта - ноч чуваньня Госпаду за вывад іх зь зямлі Егіпецкай; гэта самая ноч - чуваньне Госпаду ва ўсіх сыноў Ізраілевых у роды іхнія."},{"book":"ВЫХАД","chapter":"12","verse":"43","text":"І сказаў Гасподзь Майсею і Аарону: вось статут Пасхі: ніякі іншапляменец не павінен есьці яе;"},{"book":"ВЫХАД","chapter":"12","verse":"44","text":"а кожны раб, куплены за срэбра, калі абрэжаш яго, можа есьці яе;"},{"book":"ВЫХАД","chapter":"12","verse":"45","text":"пасяленец і найміт не павінен есьці яе."},{"book":"ВЫХАД","chapter":"12","verse":"46","text":"У адным доме трэба есьці яе, ня выносьце мяса прэч з дому і костак яе ня крышэце."},{"book":"ВЫХАД","chapter":"12","verse":"47","text":"Уся грамада Ізраіля павінна ўчыняць яе."},{"book":"ВЫХАД","chapter":"12","verse":"48","text":"А калі паселіцца ў цябе прыхадзень і захоча ўчыніць Пасху Госпаду, дык абрэж у яго ўсіх мужчынскага полу, і тады няхай ён пачне рабіць яе, і будзе як прыродны жыхар зямлі; а ніякі неабрэзаны не павінен есьці яе;"},{"book":"ВЫХАД","chapter":"12","verse":"49","text":"адзін закон хай будзе і прыроднаму жыхару і прыхадню, які пасяліўся сярод вас."},{"book":"ВЫХАД","chapter":"12","verse":"50","text":"І зрабілі ўсё сыны Ізраілевыя: як загадаў Гасподзь Майсею і Аарону, так і зрабілі."},{"book":"ВЫХАД","chapter":"12","verse":"51","text":"У гэты самы дзень Гасподзь вывеў сыноў Ізраілевых зь зямлі Егіпецкай па рушэньнях іхніх."}]}