{"data":[{"book":"Tich Joote","chapter":"9","verse":"1","text":"Kindeno Saulo ne pod siemo jopuonjre mag Ruoth, kochano mar negogi. Nodhi ir jadolo maduongʼ"},{"book":"Tich Joote","chapter":"9","verse":"2","text":"mokwaye barupe mane nyalo miye teko mar donjo e sinagoke man Damaski, mondo ka oyudo joma luwo Yor Kristo, bed ni gin chwo kata mon, to omakgi otergi Jerusalem kaka joma otwe."},{"book":"Tich Joote","chapter":"9","verse":"3","text":"Kane oyudo owuotho ka ochiegni chopo Damaski, nopo ka ler moa e polo omenye molwore."},{"book":"Tich Joote","chapter":"9","verse":"4","text":"Nogore piny, mi owinjo dwol moro kawachone niya, “Saulo, Saulo, isanda nangʼo?”"},{"book":"Tich Joote","chapter":"9","verse":"5","text":"Saulo nopenjo niya, “In ngʼa, Ruoth?”"},{"book":"Tich Joote","chapter":"9","verse":"6","text":"Koro aa malo idhi Damaski kendo ibiro nyisi gima nyaka itim.”"},{"book":"Tich Joote","chapter":"9","verse":"7","text":"Jogo mane ni e wuoth gi Saulo nochungʼ kanyo ka dhogi omoko; nikech ne giwinjo dwol to ok gine ngʼato."},{"book":"Tich Joote","chapter":"9","verse":"8","text":"Saulo nochungʼ oa malo, to kane oyawo wengene, to ne ok onyal neno gimoro. Omiyo negimako bade kagitaye gitere Damaski."},{"book":"Tich Joote","chapter":"9","verse":"9","text":"Nobedo muofu kuom ndalo adek, kendo ne ok ochiemo kata madho gimoro."},{"book":"Tich Joote","chapter":"9","verse":"10","text":"Damaski kanyo ne nitie japuonjre moro miluongo ni Anania. Ruoth nowuoyo kode e fweny, kaluonge niya, “Anania!”"},{"book":"Tich Joote","chapter":"9","verse":"11","text":"Ruoth nowachone niya, “Wuogi idhi e od Judas, mantiere kama iluongo ni Yo Moriere Tir, mondo ipenjgi ngʼat moro ma ja-Tarso, miluongo ni Saulo nimar olemo kuno."},{"book":"Tich Joote","chapter":"9","verse":"12","text":"Noneno ngʼat moro miluongo ni Anania e fweny ka obiro kendo noyieyo lwete kuome mondo ochak onen.”"},{"book":"Tich Joote","chapter":"9","verse":"13","text":"To Anania nodwoko niya, “Ruoth, asewinjo weche mangʼeny kuom ngʼatno, gi timbene maricho mosebedo kotimo ni jogi maler modak Jerusalem."},{"book":"Tich Joote","chapter":"9","verse":"14","text":"Kendo Damaski bende osebire ka jodolo madongo omiye teko mar mako ji duto maluongo nyingi.”"},{"book":"Tich Joote","chapter":"9","verse":"15","text":"To Ruoth nowachone Anania niya, “Dhiyo! Ngʼatni en gir tichna ma aseyiero mondo oter nyinga e dier joma ok jo-Yahudi ma ok jo-Yahudi kaachiel gi ruodhigi; kendo e dier jo-Israel."},{"book":"Tich Joote","chapter":"9","verse":"16","text":"Abiro nyise masiche duto monego one nikech nyinga.”"},{"book":"Tich Joote","chapter":"9","verse":"17","text":"Eka Anania nodhi e odno modonjo nyaka e iye. Noyieyo lwete kuom Saulo kowachone niya, “Owadwa Saulo, Ruoth, ma en Yesu manyocha ofwenyoreni ka in e yo ibiro ka, oseora iri mondo ichak inen kendo mondo ipongʼ gi Roho Maler.”"},{"book":"Tich Joote","chapter":"9","verse":"18","text":"Gikanyono gima chalo gi ololo nolwar oa e wenge Saulo mi koro nonyalo neno. Noa malo mi nobatise,"},{"book":"Tich Joote","chapter":"9","verse":"19","text":"kendo kane osechiemo matin, to tekone noduogo."},{"book":"Tich Joote","chapter":"9","verse":"20","text":"kendo bangʼ mano nochako yalo Injili e sinagoke, kowacho ni Yesu en Wuod Nyasaye."},{"book":"Tich Joote","chapter":"9","verse":"21","text":"Ji duto mane owinje nowuoro ka gipenjore niya, “Donge ma e ngʼat mane sando joma ne luongo Nying Yesu Jerusalem? Donge osebiro ka mana mondo okawgi kaka joma otwe mondo otergi ni Jodolo madongo?”"},{"book":"Tich Joote","chapter":"9","verse":"22","text":"Kata kamano, Saulo nomedo gerore kuom yie kendo nomedo bedo gi teko mangʼeny, kendo twak mane ochiwo konyisogo ni Yesu e Kristo nodhiero jo-Yahudi mane odak Damaski."},{"book":"Tich Joote","chapter":"9","verse":"23","text":"Bangʼ ndalo mangʼeny, jo-Yahudi nochano mondo oneg Saulo,"},{"book":"Tich Joote","chapter":"9","verse":"24","text":"to Saulo nofwenyo wachno. Odiechiengʼ gotieno ne gibutone e rangeye mag dala maduongʼ mondo gimake apoya ginege,"},{"book":"Tich Joote","chapter":"9","verse":"25","text":"to jolupne nokawe mokete e okapu, eka gilore piny kokalo e otuchi moro manie kor ohinga mar dala."},{"book":"Tich Joote","chapter":"9","verse":"26","text":"Kane obiro Jerusalem, notemo mondo odonji e kanyakla mar jopuonjre, to giduto ne giluore, nikech ne gichich kode ni sa moro pok nolokore adier."},{"book":"Tich Joote","chapter":"9","verse":"27","text":"To Barnaba nokawe motere ir joote. Nonyisogi kaka Saulo noseromo gi Ruoth kane oyudo en e wuodhe, kaka Ruoth nosewuoyo kode, kendo kaka Saulo noseyalo gi chir kuom nying Yesu e Damaski."},{"book":"Tich Joote","chapter":"9","verse":"28","text":"Kuom mano, Saulo nodak kodgi, kowuotho ei Jerusalem koni gi koni maonge ngʼama gengʼe, kendo kowuoyo gi chir kuom nying Ruoth."},{"book":"Tich Joote","chapter":"9","verse":"29","text":"Nowuoyo kendo nogoyo mbaka gi jo-Yahudi moluwo timbe jo-Yunani, to jogo notemo nege."},{"book":"Tich Joote","chapter":"9","verse":"30","text":"To kane jowete ofwenyo wachni, ne gigole kanyo mi gidhi kode nyaka Kaisaria, bangʼe giore nyaka Tarso."},{"book":"Tich Joote","chapter":"9","verse":"31","text":"Bangʼ lokruok Saulo, kanisa man Judea gi Galili kod Samaria nobedo gi kwe maonge luoro. Roho Maler nokonyogi, mi gibedo motegno kendo kwan joma oyie kuom Kristo nomedore pile. Joma oyie kuom Kristo nodak koluoro Ruoth Nyasaye."},{"book":"Tich Joote","chapter":"9","verse":"32","text":"Kane Petro wuotho ei piny koni gi koni, nodhi limo jomaler mane odak Lida."},{"book":"Tich Joote","chapter":"9","verse":"33","text":"Kuno nonwangʼoe ngʼat moro miluongo ni Ainea, mane osebedo kosiko onindo e kitandane kuom higni aboro, ka tuo mar athany onure."},{"book":"Tich Joote","chapter":"9","verse":"34","text":"Petro nowachone niya, “Ainea, Yesu Kristo osechangi; aa malo iban pieni.” Ainea noa malo mana gisano."},{"book":"Tich Joote","chapter":"9","verse":"35","text":"Ji duto mane odak Lida gi Sharon nonene moyie kuom Ruoth."},{"book":"Tich Joote","chapter":"9","verse":"36","text":"E dala mar Jopa ne nitie japuonjre moro miluongo ni Tabitha (ma dho jo-Yunani luongo bi Dorka tiende ni Nyakech) mane osiko katimo maber ni ji kendo nokonyo joma odhier."},{"book":"Tich Joote","chapter":"9","verse":"37","text":"E kindeno tuo nogoye mi otho, kendo noluok ringre bangʼe okete e ot man malo ewi gorofa."},{"book":"Tich Joote","chapter":"9","verse":"38","text":"Lida ne chiegni gi Jopa, omiyo ka jopuonjre nowinjo ni Petro ni kuno, ne giorone ji ariyo, ka gikwaye niya, “Yie ibi irwa piyo ma ok odeko!”"},{"book":"Tich Joote","chapter":"9","verse":"39","text":"Petro nodhi kodgi, kendo kane ochopo to ne gitere nyaka ei ot man malo e gorofa kama ne ringre Tabitha nitie. Mon duto ma chwogi otho mane ni kanyo nochungʼ olwore, ka giywak kendo ginyise lep kandho kod lewni mamoko mane Dorka otwangʼo kapod ongima."},{"book":"Tich Joote","chapter":"9","verse":"40","text":"Petro nogologi oko duto, bangʼe nogoyo chonge piny molamo. Eka nowichore mochomo dhako mothono, kowacho niya, “Tabitha, aa malo!” Dhakono noyawo wengene, kendo kane oneno Petro, to nobet piny."},{"book":"Tich Joote","chapter":"9","verse":"41","text":"Petro nomako bade mi okonye chungʼ gi tiende. Bangʼe noluongo jopuonjre kod mon ma chwogi otho mane ni oko mi omiyogi Tabitha kangima."},{"book":"Tich Joote","chapter":"9","verse":"42","text":"Wachni nolandore e Jopa duto, mi ji mangʼeny noyie kuom Ruoth."},{"book":"Tich Joote","chapter":"9","verse":"43","text":"Petro nomedo dak Jopa e od janyongʼ piende moro miluongo ni Simon kuom kinde mogwarore."}]}