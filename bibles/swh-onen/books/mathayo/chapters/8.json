{"data":[{"book":"Mathayo","chapter":"8","verse":"1","text":"Yesu aliposhuka kutoka mlimani, makutano makubwa ya watu yakamfuata."},{"book":"Mathayo","chapter":"8","verse":"2","text":"Mtu mmoja mwenye ukoma akaja na kupiga magoti mbele yake, akasema, “Bwana, kama ukitaka, unaweza kunitakasa.”"},{"book":"Mathayo","chapter":"8","verse":"3","text":"Yesu akanyoosha mkono wake akamgusa yule mtu, akamwambia, “Nataka. Takasika!” Mara yule mtu akatakasika ukoma wake."},{"book":"Mathayo","chapter":"8","verse":"4","text":"Kisha Yesu akamwambia, “Hakikisha humwambii mtu yeyote. Lakini nenda ukajionyeshe kwa kuhani, na utoe sadaka aliyoamuru Mose, ili kuwa ushuhuda kwao.”"},{"book":"Mathayo","chapter":"8","verse":"5","text":"Yesu alipoingia Kapernaumu, jemadari mmoja alimjia, kumwomba msaada,"},{"book":"Mathayo","chapter":"8","verse":"6","text":"akisema, “Bwana, mtumishi wangu amelala nyumbani na amepooza, tena ana maumivu makali ya kutisha.”"},{"book":"Mathayo","chapter":"8","verse":"7","text":"Yesu akamwambia, “Nitakuja na kumponya.”"},{"book":"Mathayo","chapter":"8","verse":"8","text":"Lakini yule jemadari akamwambia, “Bwana, mimi sistahili wewe kuingia chini ya dari yangu. Lakini sema neno tu, naye mtumishi wangu atapona."},{"book":"Mathayo","chapter":"8","verse":"9","text":"Kwa kuwa mimi mwenyewe ni mtu niliyewekwa chini ya mamlaka, nikiwa na askari chini yangu. Nikimwambia huyu, ‘Nenda,’ yeye huenda; na mwingine nikimwambia, ‘Njoo,’ yeye huja. Nikimwambia mtumishi wangu, ‘Fanya hivi,’ yeye hufanya.”"},{"book":"Mathayo","chapter":"8","verse":"10","text":"Yesu aliposikia maneno haya, alishangaa, akawaambia wale waliomfuata, “Amin, nawaambia, hata katika Israeli sijapata kuona yeyote mwenye imani kubwa namna hii."},{"book":"Mathayo","chapter":"8","verse":"11","text":"Ninawaambia kwamba wengi watatoka mashariki na magharibi, nao wataketi karamuni pamoja na Abrahamu, Isaki na Yakobo katika Ufalme wa Mbinguni."},{"book":"Mathayo","chapter":"8","verse":"12","text":"Lakini warithi wa Ufalme watatupwa katika giza la nje, ambako kutakuwako kilio na kusaga meno.”"},{"book":"Mathayo","chapter":"8","verse":"13","text":"Kisha Yesu akamwambia yule jemadari, “Nenda na iwe kwako sawasawa na imani yako.” Naye yule mtumishi akapona saa ile ile."},{"book":"Mathayo","chapter":"8","verse":"14","text":"Yesu alipoingia nyumbani kwa Petro, alimkuta mama mkwe wa Petro amelala kitandani, akiwa ana homa."},{"book":"Mathayo","chapter":"8","verse":"15","text":"Akamgusa mkono wake na homa ikamwacha, naye akainuka na kuanza kumhudumia."},{"book":"Mathayo","chapter":"8","verse":"16","text":"Jioni ile, wakamletea watu wengi waliopagawa na pepo wachafu, naye akawatoa wale pepo wachafu kwa neno lake, na kuwaponya wagonjwa wote."},{"book":"Mathayo","chapter":"8","verse":"17","text":"Haya yalifanyika ili litimie lile lililonenwa kwa kinywa cha nabii Isaya kwamba:"},{"book":"Mathayo","chapter":"8","verse":"18","text":"Yesu alipoona makutano mengi wamemzunguka, aliwaamuru wanafunzi wake wavuke mpaka ngʼambo ya ziwa."},{"book":"Mathayo","chapter":"8","verse":"19","text":"Kisha mwalimu mmoja wa sheria akamjia Yesu na kumwambia, “Mwalimu, nitakufuata kokote uendako.”"},{"book":"Mathayo","chapter":"8","verse":"20","text":"Naye Yesu akamjibu, “Mbweha wana mapango, nao ndege wa angani wana viota, lakini Mwana wa Adamu hana mahali pa kulaza kichwa chake.”"},{"book":"Mathayo","chapter":"8","verse":"21","text":"Mwanafunzi mwingine akamwambia, “Bwana, niruhusu kwanza nikamzike baba yangu.”"},{"book":"Mathayo","chapter":"8","verse":"22","text":"Lakini Yesu akamwambia, “Nifuate, uwaache wafu wawazike wafu wao.”"},{"book":"Mathayo","chapter":"8","verse":"23","text":"Naye alipoingia kwenye mashua, wanafunzi wake wakamfuata."},{"book":"Mathayo","chapter":"8","verse":"24","text":"Ghafula, kukainuka dhoruba kali baharini hata mashua ikaanza kufunikwa na mawimbi, lakini Yesu alikuwa amelala usingizi."},{"book":"Mathayo","chapter":"8","verse":"25","text":"Wanafunzi wake wakamwendea na kumwamsha, wakisema, “Bwana, tuokoe! Tunazama!”"},{"book":"Mathayo","chapter":"8","verse":"26","text":"Naye Yesu akawaambia, “Kwa nini mnaogopa, enyi wa imani haba?” Kisha akaamka na kukemea dhoruba na mawimbi, nako kukawa shwari kabisa."},{"book":"Mathayo","chapter":"8","verse":"27","text":"Wale watu wakashangaa, wakisema, “Ni mtu wa namna gani huyu? Hata upepo na mawimbi vinamtii!”"},{"book":"Mathayo","chapter":"8","verse":"28","text":"Walipofika ngʼambo katika nchi ya Wagerasi, watu wawili waliopagawa na pepo wachafu walitoka makaburini nao wakakutana naye. Watu hawa walikuwa wakali mno kiasi kwamba hakuna mtu aliyeweza kupita njia ile."},{"book":"Mathayo","chapter":"8","verse":"29","text":"Wakapiga kelele, “Una nini nasi, Mwana wa Mungu? Umekuja hapa kututesa kabla ya wakati ulioamriwa?”"},{"book":"Mathayo","chapter":"8","verse":"30","text":"Mbali kidogo kutoka pale walipokuwa, kulikuwa na kundi kubwa la nguruwe wakilisha."},{"book":"Mathayo","chapter":"8","verse":"31","text":"Wale pepo wachafu wakamsihi Yesu, “Ukitutoa humu, turuhusu twende kwenye lile kundi la nguruwe.”"},{"book":"Mathayo","chapter":"8","verse":"32","text":"Akawaambia, “Nendeni!” Hivyo wakatoka na kuwaingia wale nguruwe, nalo kundi lote likateremka gengeni kwa kasi, likaingia katika ziwa na kufa ndani ya maji."},{"book":"Mathayo","chapter":"8","verse":"33","text":"Wale watu waliokuwa wakiwachunga hao nguruwe wakakimbia wakaingia mjini, wakaeleza yote kuhusu yale yaliyowatokea wale waliokuwa wamepagawa na pepo wachafu."},{"book":"Mathayo","chapter":"8","verse":"34","text":"Kisha watu wote wa mji huo wakatoka kwenda kukutana na Yesu. Nao walipomwona wakamsihi aondoke kwenye nchi yao."}]}