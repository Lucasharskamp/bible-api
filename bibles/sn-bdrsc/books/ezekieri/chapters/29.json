{"data":[{"book":"Ezekieri","chapter":"29","verse":"1","text":"Mugore regumi, mumwedzi wegumi pazuva regumi namaviri, shoko raJehovha rakasvika kwandiri richiti,"},{"book":"Ezekieri","chapter":"29","verse":"2","text":"“Mwanakomana womunhu, rinzira chiso chako pamusoro paFaro mambo weIjipiti."},{"book":"Ezekieri","chapter":"29","verse":"3","text":"Taura kwaari kuti, ‘Zvanzi naIshe Jehovha:"},{"book":"Ezekieri","chapter":"29","verse":"4","text":"Asi ndichaisa zvikokovono mushaya dzako,"},{"book":"Ezekieri","chapter":"29","verse":"5","text":"Ndichakusiya mugwenga,"},{"book":"Ezekieri","chapter":"29","verse":"6","text":"Ipapo vose vagere muIjipiti vachaziva kuti ndini Jehovha."},{"book":"Ezekieri","chapter":"29","verse":"7","text":"Vakati vachikubata namaoko avo, iwe ukatsemuka, ukabvarura mapfudzi avo; pavakasendamira pauri, wakavhunika misana yavo ndokuminama."},{"book":"Ezekieri","chapter":"29","verse":"8","text":"“ ‘Naizvozvo zvanzi naIshe Jehovha: Ndichauyisa munondo kuzokurwisa nokuuraya vanhu vako nezvipfuwo zvavo."},{"book":"Ezekieri","chapter":"29","verse":"9","text":"Ijipiti ichava dongo rakaparadzwa. Ipapo vachaziva kuti ndini Jehovha."},{"book":"Ezekieri","chapter":"29","verse":"10","text":"naizvozvo ndine mhaka newe nehova dzako, uye ndichaita kuti nyika yeIjipiti iparadzwe ive dongo kubva kuMigidhori kusvikira kuAswani, kundosvika kumuganhu weEtiopia."},{"book":"Ezekieri","chapter":"29","verse":"11","text":"Hakuna rutsoka kana rwemhuka ruchapfuura nomo; hakuna achagaramo kwamakore makumi mana."},{"book":"Ezekieri","chapter":"29","verse":"12","text":"Nyika yeIjipiti ndichaiita dongo pakati penyika dzakaparadzwa, uye maguta ayo achava matongo kwamakore makumi mana pakati pamaguta akaitwa matongo. Uye ndichaparadzira vaIjipita pakati pendudzi, ndichavadzingira kunyika zhinji."},{"book":"Ezekieri","chapter":"29","verse":"13","text":"“ ‘Asi zvanzi naIshe Jehovha: Mushure mamakore makumi mana ndichaunganidza vaIjipita kubva kundudzi dzandakanga ndavadzingira."},{"book":"Ezekieri","chapter":"29","verse":"14","text":"Ndichavadzosa kubva kuutapwa ndigovadzosera kunyika yePatirosi, nyika yamadzitateguru avo. Vachava ushe hwakazvidzwa ikoko."},{"book":"Ezekieri","chapter":"29","verse":"15","text":"Huchava ushe hwakazvidzika chose uye hahuchazozvisimudzirizve pamusoro pedzimwe ndudzi."},{"book":"Ezekieri","chapter":"29","verse":"16","text":"Ijipiti haichazombovizve chivimbo chavanhu veIsraeri asi ichava chirangaridzo chechivi chavo chokucheukira kwairi kuti vabatsirwe. Ipapo vachaziva kuti ndini Ishe Jehovha.’ ”"},{"book":"Ezekieri","chapter":"29","verse":"17","text":"Mugore ramakumi maviri namanomwe, nomwedzi wokutanga pazuva rokutanga, shoko rakasvika kwandiri richiti,"},{"book":"Ezekieri","chapter":"29","verse":"18","text":"“Mwanakomana womunhu, Nebhukadhinezari mambo weBhabhironi akabatisa hondo yake basa guru rokurwa neTire; musoro mumwe nomumwe wakasvuurwa uye pfudzi rimwe nerimwe rakasvotorwa. Kunyange zvakadaro iye nehondo yake havana kuwana mubayiro pamusoro pebasa ravakaita achirwa naro."},{"book":"Ezekieri","chapter":"29","verse":"19","text":"Naizvozvo zvanzi naIshe Jehovha: Ndiri kuzopa nyika yeIjipiti kuna Nebhukadhinezari mambo weBhabhironi, uye iye achatapa pfuma yayo. Achapamba nokutora nyika somuripo wehondo yake."},{"book":"Ezekieri","chapter":"29","verse":"20","text":"Ndakamupa Ijipiti somubayiro wokushingaira kwake nokuti iye nehondo yake vakandibatira ini, ndizvo zvinotaura Ishe Jehovha."},{"book":"Ezekieri","chapter":"29","verse":"21","text":"“Pazuva iro ndichameresa runyanga rweimba yaIsraeri, uye ndichazarura muromo wako pakati pavo. Ipapo vachaziva kuti ndini Jehovha.”"}]}