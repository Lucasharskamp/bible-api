{"data":[{"book":"1 Yoane","chapter":"4","verse":"1","text":"Balingami na ngai, bondimaka te bato nyonso oyo babetaka tolo mpo na koloba ete batondisami na Molimo ya Nzambe ; kasi bomeka bango mpo na koyeba soki bazali penza ya Nzambe, pamba te basakoli ebele ya lokuta basili kopanzana na mokili."},{"book":"1 Yoane","chapter":"4","verse":"2","text":"Tala ndenge nini bokoyeba soki bazali na Molimo ya Nzambe : moto nyonso oyo azali kondima ete Yesu-Klisto akomaki moto azali na Molimo ya Nzambe."},{"book":"1 Yoane","chapter":"4","verse":"3","text":"Moto nyonso oyo azali kondima Yesu te azali na Molimo ya Nzambe te, kasi azali na molimo ya monguna ya Klisto, oyo boyokaki na tina na ye ete azali koya mpe azali sik’oyo kati na mokili."},{"book":"1 Yoane","chapter":"4","verse":"4","text":"Bino, bana na ngai, bozali ya Nzambe mpe bosili kolonga basakoli yango ya lokuta, pamba te Ye oyo azali kati na bino azali na nguya koleka ye oyo azali kati na mokili."},{"book":"1 Yoane","chapter":"4","verse":"5","text":"Basakoli ya lokuta bazali ya mokili ; balobaka kolanda elobeli ya mokili, mpe mokili eyokaka bango."},{"book":"1 Yoane","chapter":"4","verse":"6","text":"Biso, tozali ya Nzambe ; mpe moto nyonso oyo ayebi Nzambe ayokaka biso. Kasi moto oyo azali ya Nzambe te ayokaka biso te. Ezali ndenge wana nde toyebaka Molimo ya solo mpe molimo ya libunga."},{"book":"1 Yoane","chapter":"4","verse":"7","text":"Balingami na ngai, tolinganaka biso na biso, pamba te Nzambe azali bolingo. Moto nyonso oyo azali na bolingo azali ya Nzambe mpe ayebi Nzambe."},{"book":"1 Yoane","chapter":"4","verse":"8","text":"Moto oyo azangi bolingo ayebi Nzambe te, pamba te Nzambe azali bolingo."},{"book":"1 Yoane","chapter":"4","verse":"9","text":"Botala ndenge nini Nzambe atalisaki biso bolingo na Ye : atindaki Mwana na Ye se moko kati na mokili mpo ete tozala na bomoi ya solo na nzela na Ye."},{"book":"1 Yoane","chapter":"4","verse":"10","text":"Bolingo yango emonani na likambo oyo : ezali biso te bato tolingaki Nzambe, kasi Ye nde alingaki biso mpe atindaki Mwana na Ye mpo ete azala mbeka mpo na bolimbisi masumu na biso."},{"book":"1 Yoane","chapter":"4","verse":"11","text":"Balingami na ngai, lokola Nzambe alingaki biso mingi penza, biso mpe tosengeli kolingana biso na biso."},{"book":"1 Yoane","chapter":"4","verse":"12","text":"Moto moko te asila komona Nzambe ; nzokande soki tozali kolingana biso na biso, Nzambe azali kati na biso mpe bolingo na Ye ezali ya kokoka kati na biso."},{"book":"1 Yoane","chapter":"4","verse":"13","text":"Tala ndenge nini toyebaka ete tozali kati na Nzambe, mpe Nzambe azali kati na biso : ezali na nzela ya Molimo na Ye, oyo apesa biso."},{"book":"1 Yoane","chapter":"4","verse":"14","text":"Tosilaki komona Ye mpe totatolaka ete Tata atinda Mwana na Ye mpo ete azala Mobikisi ya mokili."},{"book":"1 Yoane","chapter":"4","verse":"15","text":"Moto oyo andimaka ete Yesu azali Mwana na Nzambe, Nzambe azali kati na ye, mpe ye azali kati na Nzambe."},{"book":"1 Yoane","chapter":"4","verse":"16","text":"Mpe biso toyebi mpe tozali na kondima kati na bolingo oyo Nzambe azali na yango mpo na biso. Nzambe azali bolingo, mpe moto oyo abikaka kati na bolingo abikaka kati na Nzambe, mpe Nzambe abikaka kati na ye."},{"book":"1 Yoane","chapter":"4","verse":"17","text":"Tala mpo na nini bolingo ezali ya kokoka kati na biso : ezali mpo ete tozala na elikya ya kokoka na mokolo ya kosambisama ; pamba te kati na mokili oyo, ndenge Klisto azali, ndenge biso mpe tozali."},{"book":"1 Yoane","chapter":"4","verse":"18","text":"Kati na bolingo, kobanga ezalaka te ; kasi bolingo oyo ezali ya kokoka elongolaka bobangi, pamba te bobangi ebendaka etumbu. Mpe moto oyo abangaka azali nanu ya kokoka te kati na bolingo."},{"book":"1 Yoane","chapter":"4","verse":"19","text":"Biso, tolingaka mpo ete Nzambe alingaki biso, ya liboso."},{"book":"1 Yoane","chapter":"4","verse":"20","text":"Soki moto alobi ete alingaka Nzambe, kasi azali lisusu koyina ndeko na ye, azali mokosi. Pamba te moto oyo alingaka te ndeko na ye, oyo amonaka akoki kolinga te Nzambe oyo amonaka te."},{"book":"1 Yoane","chapter":"4","verse":"21","text":"Kutu, Klisto apesaki biso mobeko oyo : moto oyo alingaka Nzambe asengeli mpe kolinga ndeko na ye."}]}