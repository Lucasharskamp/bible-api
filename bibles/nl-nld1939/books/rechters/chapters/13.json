{"data":[{"book":"Rechters","chapter":"13","verse":"1","text":"Toen de Israëlieten kwaad bleven doen in de ogen van Jahweh, leverde Jahweh hen voor veertig jaar over in de handen der Filistijnen."},{"book":"Rechters","chapter":"13","verse":"2","text":"Er leefde toen een man uit Sora van het geslacht Dan, Manóach genaamd, wiens vrouw onvruchtbaar was en geen kinderen had gebaard."},{"book":"Rechters","chapter":"13","verse":"3","text":"Aan die vrouw verscheen eens de engel van Jahweh, en sprak tot haar: Zie eens, ge zijt onvruchtbaar en hebt geen kind; maar ge zult zwanger worden en een zoon baren."},{"book":"Rechters","chapter":"13","verse":"4","text":"Maar dan moet ge ook zorgen, geen wijn of sterke drank te drinken, of iets onreins te eten."},{"book":"Rechters","chapter":"13","verse":"5","text":"Want ge zult moeder worden en een zoon baren, aan wiens hoofd geen scheermes mag raken, omdat de jongen van de moederschoot af een Godgewijde zal zijn. Hij is het, die een begin zal maken met Israëls bevrijding uit de hand der Filistijnen."},{"book":"Rechters","chapter":"13","verse":"6","text":"De vrouw ging dit aan haar man vertellen: Er is een Godsman bij me geweest. Hij zag er uit als de engel van God vol heerlijkheid; maar ik heb hem niet durven vragen, waar hij vandaan kwam, en hij heeft mij ook zijn naam niet genoemd."},{"book":"Rechters","chapter":"13","verse":"7","text":"Hij zei me: “Ge zult moeder worden en een zoon baren. Maar ge moogt geen wijn of sterke drank drinken, en niets onreins eten; want van de moederschoot af tot de dag van zijn dood zal die jongen een Godgewijde zijn.”"},{"book":"Rechters","chapter":"13","verse":"8","text":"Toen bad Manóach tot Jahweh: Ach Heer, laat de Godsman, dien Gij gezonden hebt, nog eens tot ons komen, om ons te leren, wat we voor den jongen, die geboren zal worden, moeten doen."},{"book":"Rechters","chapter":"13","verse":"9","text":"En God verhoorde Manóach. De engel van God kwam nog eens bij de vrouw, toen ze zich op het veld bevond. Daar Manóach, haar man, niet bij haar was,"},{"book":"Rechters","chapter":"13","verse":"10","text":"liep de vrouw haastig weg, om het haar man te vertellen. Ze zei hem: De man, die laatst bij me geweest is, is mij verschenen."},{"book":"Rechters","chapter":"13","verse":"11","text":"Manóach stond op, en ging mee met zijn vrouw. Bij den man gekomen, vroeg hij hem: Zijt gij degene, die met mijn vrouw hebt gesproken? Hij antwoordde: Ja."},{"book":"Rechters","chapter":"13","verse":"12","text":"Manóach hernam: Wanneer uw woord vervuld wordt, wat moet er dan met den jongen gebeuren, en wat moet hij doen?"},{"book":"Rechters","chapter":"13","verse":"13","text":"De engel van Jahweh gaf Manóach ten antwoord: Uw vrouw moet zich van alles onthouden, wat ik haar heb opgenoemd;"},{"book":"Rechters","chapter":"13","verse":"14","text":"ze mag niets eten van wat er van de wijnstok komt, geen wijn of sterke drank drinken, of iets onreins gebruiken. Al wat ik haar bevolen heb, moet ze onderhouden."},{"book":"Rechters","chapter":"13","verse":"15","text":"Nu zei Manóach tot den engel van Jahweh: We zouden u graag nog wat hier houden, om een geitebokje voor u te bereiden."},{"book":"Rechters","chapter":"13","verse":"16","text":"Maar de engel van Jahweh sprak tot Manóach: Ook al hieldt ge mij hier, toch zou ik van uw spijs niet eten. Maar als ge soms een offer wilt brengen aan Jahweh, dan moogt ge dat doen. Manóach begreep immers maar niet, dat het de engel van Jahweh was."},{"book":"Rechters","chapter":"13","verse":"17","text":"Daarop vroeg Manóach aan den engel van Jahweh: Hoe is uw naam? Want als uw woord in vervulling gegaan is, willen we u toch eren."},{"book":"Rechters","chapter":"13","verse":"18","text":"Doch de engel van Jahweh antwoordde: Wat vraagt ge naar mijn naam? Die is onbegrijpelijk."},{"book":"Rechters","chapter":"13","verse":"19","text":"Manóach nam nu het geitebokje met het meeloffer, en bracht het op de rots ten offer aan Jahweh, die wonderbare dingen doet; en Manóach en zijn vrouw zagen toe."},{"book":"Rechters","chapter":"13","verse":"20","text":"En terwijl de vlam van het altaar af omhoog ging ten hemel, steeg ook de engel van Jahweh met de altaarvlam omhoog. Manóach en zijn vrouw zagen het, en vielen plat ter aarde neer."},{"book":"Rechters","chapter":"13","verse":"21","text":"Toen de engel van Jahweh zich niet langer aan Manóach en diens vrouw vertoonde, begreep Manóach, dat het de engel van Jahweh geweest was."},{"book":"Rechters","chapter":"13","verse":"22","text":"En Manóach zei tot zijn vrouw: We zullen zeker sterven, want we hebben God gezien."},{"book":"Rechters","chapter":"13","verse":"23","text":"Maar zijn vrouw zeide tot hem: Als Jahweh ons had willen doden, zou Hij uit onze hand geen brand- en spijsoffer hebben aangenomen; dan had Hij ons dat alles niet laten zien, noch zo iets aangekondigd."},{"book":"Rechters","chapter":"13","verse":"24","text":"En de vrouw baarde een zoon, en noemde hem Samson. De jongen groeide op onder de zegen van Jahweh."},{"book":"Rechters","chapter":"13","verse":"25","text":"En de geest van Jahweh begon over hem vaardig te worden in Machane van Dan, dat tussen Sora en Esjtaol ligt."}]}