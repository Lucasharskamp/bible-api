{"data":[{"book":"गालातिनः","chapter":"5","verse":"1","text":"ख्रीष्टोऽस्मभ्यं यत् स्वातन्त्र्यं दत्तवान् यूयं तत्र स्थिरास्तिष्ठत दासत्वयुगेन पुन र्न निबध्यध्वं।"},{"book":"गालातिनः","chapter":"5","verse":"2","text":"पश्यताहं पौलो युष्मान् वदामि यदि छिन्नत्वचो भवथ तर्हि ख्रीष्टेन किमपि नोपकारिष्यध्वे।"},{"book":"गालातिनः","chapter":"5","verse":"3","text":"अपरं यः कश्चित् छिन्नत्वग् भवति स कृत्स्नव्यवस्थायाः पालनम् ईश्वराय धारयतीति प्रमाणं ददामि।"},{"book":"गालातिनः","chapter":"5","verse":"4","text":"युष्माकं यावन्तो लोका व्यवस्थया सपुण्यीभवितुं चेष्टन्ते ते सर्व्वे ख्रीष्टाद् भ्रष्टा अनुग्रहात् पतिताश्च।"},{"book":"गालातिनः","chapter":"5","verse":"5","text":"यतो वयम् आत्मना विश्वासात् पुण्यलाभाशासिद्धं प्रतीक्षामहे।"},{"book":"गालातिनः","chapter":"5","verse":"6","text":"ख्रीष्टे यीशौ त्वक्छेदात्वक्छेदयोः किमपि गुणं नास्ति किन्तु प्रेम्ना सफलो विश्वास एव गुणयुक्तः।"},{"book":"गालातिनः","chapter":"5","verse":"7","text":"पूर्व्वं यूयं सुन्दरम् अधावत किन्त्विदानीं केन बाधां प्राप्य सत्यतां न गृह्लीथ?"},{"book":"गालातिनः","chapter":"5","verse":"8","text":"युष्माकं सा मति र्युष्मदाह्वानकारिण ईश्वरान्न जाता।"},{"book":"गालातिनः","chapter":"5","verse":"9","text":"विकारः कृत्स्नशक्तूनां स्वल्पकिण्वेन जसयते।"},{"book":"गालातिनः","chapter":"5","verse":"10","text":"युष्माकं मति र्विकारं न गमिष्यतीत्यहं युष्मानधि प्रभुनाशंसे; किन्तु यो युष्मान् विचारलयति स यः कश्चिद् भवेत् समुचितं दण्डं प्राप्स्यति।"},{"book":"गालातिनः","chapter":"5","verse":"11","text":"परन्तु हे भ्रातरः, यद्यहम् इदानीम् अपि त्वक्छेदं प्रचारयेयं तर्हि कुत उपद्रवं भुञ्जिय? तत्कृते क्रुशं निर्ब्बाधम् अभविष्यत्।"},{"book":"गालातिनः","chapter":"5","verse":"12","text":"ये जना युष्माकं चाञ्चल्यं जनयन्ति तेषां छेदनमेव मयाभिलष्यते।"},{"book":"गालातिनः","chapter":"5","verse":"13","text":"हे भ्रातरः, यूयं स्वातन्त्र्यार्थम् आहूता आध्वे किन्तु तत्स्वातन्त्र्यद्वारेण शारीरिकभावो युष्मान् न प्रविशतु। यूयं प्रेम्ना परस्परं परिचर्य्यां कुरुध्वं।"},{"book":"गालातिनः","chapter":"5","verse":"14","text":"यस्मात् त्वं समीपवासिनि स्ववत् प्रेम कुर्य्या इत्येकाज्ञा कृत्स्नाया व्यवस्थायाः सारसंग्रहः।"},{"book":"गालातिनः","chapter":"5","verse":"15","text":"किन्तु यूयं यदि परस्परं दंदश्यध्वे ऽशाश्यध्वे च तर्हि युष्माकम् एकोऽन्येन यन्न ग्रस्यते तत्र युष्माभिः सावधानै र्भवितव्यं।"},{"book":"गालातिनः","chapter":"5","verse":"16","text":"अहं ब्रवीमि यूयम् आत्मिकाचारं कुरुत शारीरिकाभिलाषं मा पूरयत।"},{"book":"गालातिनः","chapter":"5","verse":"17","text":"यतः शारीरिकाभिलाष आत्मनो विपरीतः, आत्मिकाभिलाषश्च शरीरस्य विपरीतः, अनयोरुभयोः परस्परं विरोधो विद्यते तेन युष्माभि र्यद् अभिलष्यते तन्न कर्त्तव्यं।"},{"book":"गालातिनः","chapter":"5","verse":"18","text":"यूयं यद्यात्मना विनीयध्वे तर्हि व्यवस्थाया अधीना न भवथ।"},{"book":"गालातिनः","chapter":"5","verse":"19","text":"अपरं परदारगमनं वेश्यागमनम् अशुचिता कामुकता प्रतिमापूजनम्"},{"book":"गालातिनः","chapter":"5","verse":"20","text":"इन्द्रजालं शत्रुत्वं विवादोऽन्तर्ज्वलनं क्रोधः कलहोऽनैक्यं"},{"book":"गालातिनः","chapter":"5","verse":"21","text":"पार्थक्यम् ईर्ष्या वधो मत्तत्वं लम्पटत्वमित्यादीनि स्पष्टत्वेन शारीरिकभावस्य कर्म्माणि सन्ति। पूर्व्वं यद्वत् मया कथितं तद्वत् पुनरपि कथ्यते ये जना एतादृशानि कर्म्माण्याचरन्ति तैरीश्वरस्य राज्येऽधिकारः कदाच न लप्स्यते।"},{"book":"गालातिनः","chapter":"5","verse":"22","text":"किञ्च प्रेमानन्दः शान्तिश्चिरसहिष्णुता हितैषिता भद्रत्वं विश्वास्यता तितिक्षा"},{"book":"गालातिनः","chapter":"5","verse":"23","text":"परिमितभोजित्वमित्यादीन्यात्मनः फलानि सन्ति तेषां विरुद्धा कापि व्यवस्था नहि।"},{"book":"गालातिनः","chapter":"5","verse":"24","text":"ये तु ख्रीष्टस्य लोकास्ते रिपुभिरभिलाषैश्च सहितं शारीरिकभावं क्रुशे निहतवन्तः।"},{"book":"गालातिनः","chapter":"5","verse":"25","text":"यदि वयम् आत्मना जीवामस्तर्ह्यात्मिकाचारोऽस्माभिः कर्त्तव्यः,"},{"book":"गालातिनः","chapter":"5","verse":"26","text":"दर्पः परस्परं निर्भर्त्सनं द्वेषश्चास्माभि र्न कर्त्तव्यानि।"}]}