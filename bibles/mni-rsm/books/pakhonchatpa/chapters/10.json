{"data":[{"book":"Pakhonchatpa","chapter":"10","verse":"1","text":"“Italy-gi lanmi tenggol” haina kouba Rome lanmi chamagi luchingba Cornelius kouba nupa ama Caesarea-da leirammi."},{"book":"Pakhonchatpa","chapter":"10","verse":"2","text":"Mahak amadi mahakki imung manung pumnamak laining chetpa amadi Tengban Mapubu kina chatpa mini. Leita lairabasingda yamna pinaheiba amadi Tengban Mapuda tattana haijaba mi ama oirammi."},{"book":"Pakhonchatpa","chapter":"10","verse":"3","text":"Nongma numit yungba matung pung ahumlom taba aduwaida mangonda uhanbiba amada Tengban Mapugi dut amana mahakki manakta lakpa urammi. Aduga dut aduna mangonda hairak-i, “Cornelius.”"},{"book":"Pakhonchatpa","chapter":"10","verse":"4","text":"Maduda mahakna dut aduda kina munna yenglaga hairak-i, “Ibungo, kari oirabano?”"},{"book":"Pakhonchatpa","chapter":"10","verse":"5","text":"Houjik Joppa-da mi thaduna Simon Peter kouba nupa adubu kouhallu."},{"book":"Pakhonchatpa","chapter":"10","verse":"6","text":"Mahak sawun noiba Simon-gida leibani, mahakki yumna ipak mapanda leibani. Nahakna tougadaba adu mahakna hairakkani.”"},{"book":"Pakhonchatpa","chapter":"10","verse":"7","text":"Masi hairamlaga dut adu chatkhre. Madudagi Cornelius-na mahakki manai ani amasung mahakpu tattana thougal touba lanmisingdagi laining chetpa mi amabu kourammi."},{"book":"Pakhonchatpa","chapter":"10","verse":"8","text":"Thokkhiba thoudok adu mahakna makhoida tamlammi aduga makhoibu Joppa-da tharammi."},{"book":"Pakhonchatpa","chapter":"10","verse":"9","text":"Mathanggi numitta makhoina asum lakpada numit yungba matam aduwaida Joppa naksillaklammi, Peter-di yumthakta haijanaba kakhatlammi."},{"book":"Pakhonchatpa","chapter":"10","verse":"10","text":"Mahak mapuk lamlakladuna karigumba khara chaninglammi; adubu makhoina chanaba thourang touringeida uhanbiba ama mahakna urammi."},{"book":"Pakhonchatpa","chapter":"10","verse":"11","text":"Swarga hangdokpa aduga apakpa phigumba ama chuthek marida kanagumbana paiba manna malemda thadaraklammi."},{"book":"Pakhonchatpa","chapter":"10","verse":"12","text":"Madugi manungda makhal pumnamakki sasing, leipakta mapukna sittuna chatpasing amadi atiyagi ucheksing yaorammi."},{"book":"Pakhonchatpa","chapter":"10","verse":"13","text":"Aduga khonjel amana mangonda hairak-i, “Hougatlu Peter, hattuna chao.”"},{"book":"Pakhonchatpa","chapter":"10","verse":"14","text":"Maduda Peter-na khumlak-i, “Natte, Ibungo! Keidoungeidasu eina sengdaba amadi amaangba amata chajadri.”"},{"book":"Pakhonchatpa","chapter":"10","verse":"15","text":"Khonjel aduna mangonda amuk hairak-i, “Tengban Mapuna senghanbikhraba adubu nahakna sengdabani haina hairoidabani.”"},{"book":"Pakhonchatpa","chapter":"10","verse":"16","text":"Masi asumna ahumlak hanna thoklammi aduga madugi matungda apakpa phigumba adu swargada loukhatkhirammi."},{"book":"Pakhonchatpa","chapter":"10","verse":"17","text":"Uhanbiba adugi wahanthok karino haina Peter-na changaknaduna leiringeida Cornelius-na tharakpa mising aduna Simon-gi yum adu phangladuna thongganda leptuna leirammi."},{"book":"Pakhonchatpa","chapter":"10","verse":"18","text":"Makhoina kouraga Simon Peter kouba mi ama mapham aduda leibra haina hanglammi."},{"book":"Pakhonchatpa","chapter":"10","verse":"19","text":"Uhanbiba adugi maramda Peter-na khallingeida Thawai Asengbana mangonda hairak-i, “Yeng-u, mi ahumna nahakpu thiri."},{"book":"Pakhonchatpa","chapter":"10","verse":"20","text":"Aduna nahak makhada kumthou aduga nahak makhoiga chatminnabada chingnaganu maramdi eina makhoibu tharakpani.”"},{"book":"Pakhonchatpa","chapter":"10","verse":"21","text":"Maram aduna Peter-na makhada kumtharaga mising aduda hairak-i, “Nakhoina thiriba mi adu eini. Nakhoi kari maramgi lakpano?”"},{"book":"Pakhonchatpa","chapter":"10","verse":"22","text":"Mising aduna khumlak-i, “Lanmi chamagi mapu, Cornelius-na tharakpani. Mahak achumba chatpa amasung Tengban Mapubu kiba amadi Jihudi pumnamakna ikai khumnaba misakni. Mahakki yumda nahakpu kounaba amadi nahakki wa tanaba Tengban Mapugi dut amana mangonda takpire.”"},{"book":"Pakhonchatpa","chapter":"10","verse":"23","text":"Peter-na makhoibu yum aduda kousinduna leihalle."},{"book":"Pakhonchatpa","chapter":"10","verse":"24","text":"Thangnaba numitta makhoi Caesarea-da thunglammi aduga mapham aduda Cornelius-na mahakki mari matasing amadi naknaba marup mapangsingga loinana makhoibu ngaiduna leirammi."},{"book":"Pakhonchatpa","chapter":"10","verse":"25","text":"Peter-na yum manungda changlakpada Cornelius-na mahakpu thengnare aduga mahakna Peter-gi khuyada tuthaduna ikai khumnarammi."},{"book":"Pakhonchatpa","chapter":"10","verse":"26","text":"Adubu Peter-na mahakpu hougatpiduna hairak-i, “Lepkhatlu, eisu mini.”"},{"book":"Pakhonchatpa","chapter":"10","verse":"27","text":"Peter-na Cornelius-ka wari sana sana yum aduda changlakpada mi mayam ama punduna leiramba thengnarammi."},{"book":"Pakhonchatpa","chapter":"10","verse":"28","text":"Aduga Peter-na makhoida hairak-i, “Jihudi amana Jihudi nattaba amaga tinnaba nattraga unaba changba haibasi eikhoigi wayel kai haibasi nahakna henna khanglibani. Adubu mi kana amatabu amaangba nattraga sengdaba haina kouroidabani haiba Tengban Mapuna eingonda utpire."},{"book":"Pakhonchatpa","chapter":"10","verse":"29","text":"Maram aduna nakhoina eibu kouba lakpada eina karisu yetpa toudana laklabani. Maram aduna eina nakhoida hangjari, eibu kari maramgi koubibano?”"},{"book":"Pakhonchatpa","chapter":"10","verse":"30","text":"Maduda Cornelius-na khumlak-i, “Numit humnigi mamangda pungja asimaktada, numit yungba matung pung ahum tabada eigi yumda eina haijarammi. Khanghoudana arangba phijol setpa nupa ama eigi mangda leplammi"},{"book":"Pakhonchatpa","chapter":"10","verse":"31","text":"aduga eingonda hairak-i, ‘Cornelius, nahakki haijaba Tengban Mapuna tabire aduga nahakna leita lairabasingda pibibasing adu ubire."},{"book":"Pakhonchatpa","chapter":"10","verse":"32","text":"Maram aduna Joppa-da mi thaduna Simon Peter kouba nupa adubu kouhallu. Mahak ipak mapanda leiba sawun noiba Simon-gi yumda leibani.’"},{"book":"Pakhonchatpa","chapter":"10","verse":"33","text":"Maram aduna eina khudak aduda nahakpu kounaba mi thabani, nahakna lakpiba yamna phare. Houjikti Mapu Ibungona eikhoida hainaba nangonda yathang pikhiba pumnamak adu tajanaba eikhoi pumnamak Tengban Mapugi mangda leijare.”"},{"book":"Pakhonchatpa","chapter":"10","verse":"34","text":"Adudagi Peter-na makhoida haiba hourak-i, “Tengban Mapuna misak mimai yengde haibasi kayada chumkhrabano haibasi houjik ei tasengna khangle."},{"book":"Pakhonchatpa","chapter":"10","verse":"35","text":"Adubu phurup khudingdagi Tengban Mapubu kiba aduga achumba touba mi adubu Ibungona yabi."},{"book":"Pakhonchatpa","chapter":"10","verse":"36","text":"Tengban Mapuna Israel-gi misingda thabiba paojel adu nakhoina khang-i, pumnamakki Mapu Ibungo Jisu Christtagi mapanna ingthabagi Aphaba Pao adu laothokpani."},{"book":"Pakhonchatpa","chapter":"10","verse":"37","text":"John-na baptize toubagi maramda sandoklaba matungda Galilee-dagi houraga Judea-gi mapham pumnamakta thokkhiba thoudok adu nakhoina khang-i."},{"book":"Pakhonchatpa","chapter":"10","verse":"38","text":"Nazareth-ki Jisugi maramda amasung karamna Tengban Mapuna Ibungo mahakki mathakta Thawai Asengba amadi panggal heithabikhiba haibadu nakhoina khang-i. Mahakna mapham khudingda chattuna aphaba touduna amadi Satan-gi panggalgi makhada leiba makhoi pumnamakpu anaba phahanbikhi, maramdi Tengban Mapuna mahakka loinabirammi."},{"book":"Pakhonchatpa","chapter":"10","verse":"39","text":"Ibungo mahakna Jihudisinggi lamda amadi Jerusalem-da toukhiba pumnamak adugi eikhoina sakhini. Makhoina Ibungobu cross-ta yotpi thaduna hatkhi."},{"book":"Pakhonchatpa","chapter":"10","verse":"40","text":"Adubu Tengban Mapuna Ibungobu numit humni subada asibadagi hinggat-hanbiduna phongdokpire."},{"book":"Pakhonchatpa","chapter":"10","verse":"41","text":"Mi pumnamakna Ibungobu ukhiba natte adubu Ibungogi maramda misingda sakhi pinaba Tengban Mapuna mangjounana khandokpikhraba eikhoi haibadi Ibungona sibadagi hinggatlaba matungda Ibungoga chamin thakminnakhiba eikhoina ukhi."},{"book":"Pakhonchatpa","chapter":"10","verse":"42","text":"Aphaba Pao sandoknaba amasung Ibungo Jisubu Tengban Mapuna ahingba amadi asibasinggi wayel mapu oina khalle haiba sakhi pinanaba Ishworna eikhoida yangthang pibire."},{"book":"Pakhonchatpa","chapter":"10","verse":"43","text":"Tengban Mapugi wa phongdokpiba maichousingna Ibungo mahakki maramda haikhi madudi Ibungobu thajaba mi khudingna Ibungogi minggi mapanna pap kokchaba phangjagani.”"},{"book":"Pakhonchatpa","chapter":"10","verse":"44","text":"Peter-na wasing asi nganglingeida wa adu tariba mi pumnamakki mathakta Thawai Asengbana lengthabiraklammi."},{"book":"Pakhonchatpa","chapter":"10","verse":"45","text":"Jihudi nattabasinggi mathakta Tengban Mapuna mahakki khudol Thawai Asengbabu heithabiba adu ubada Peter-ga Joppa-dagi lakminnaba thajaba Jihudising aduna ngaklammi."},{"book":"Pakhonchatpa","chapter":"10","verse":"46","text":"Maramdi makhoina atoppa lon ngangba amadi Tengban Mapubu thagatpa adu makhoina tarammi. Maduda Peter-na hairak-i,"},{"book":"Pakhonchatpa","chapter":"10","verse":"47","text":"“Eikhoina Thawai Asengba phangbagumna makhoinasu phangle. Adu oirabadi makhoina isingda baptize louba kanana thingba ngamgani.”"},{"book":"Pakhonchatpa","chapter":"10","verse":"48","text":"Maram aduna makhoibu Jisu Christtagi mingda baptize lounaba mahakna makhoida yathang pirammi. Aduga makhoina mahakpu numit khara leithabinaba haijarammi."}]}