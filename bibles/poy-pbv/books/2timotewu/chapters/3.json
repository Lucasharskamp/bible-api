{"data":[{"book":"2 Timotewu","chapter":"3","verse":"1","text":"Guliholi handa, mumashaka ga upereru, hakuweri shipindi sha kutabika."},{"book":"2 Timotewu","chapter":"3","verse":"2","text":"Wantu hawaweri wankulifira weni na wana lumatamata lwa mpiya na weni kulizyuma na weni malingisi na yawahigiranga, yawawajimira ndiri walera wawu na viraa virii wantu wakondola."},{"book":"2 Timotewu","chapter":"3","verse":"3","text":"Hawalawili wantu yawahera nfiru mumoyu mwawu na yawahera lusungu na wasonguziya na yawalilewelera na yawakalipa na yawafira ndiri maheri,"},{"book":"2 Timotewu","chapter":"3","verse":"4","text":"hawaweri wagalambuka na yawalishera ndiri na wanamtiti na yawafira kulifiriziya weni kuliku kumfira Mlungu."},{"book":"2 Timotewu","chapter":"3","verse":"5","text":"Palongolu pa wantu hawawoneki handa wantu yawamtira Mlungu, kumbiti wagalema makakala gakuwi. Gulikali kutali na wantu awa."},{"book":"2 Timotewu","chapter":"3","verse":"6","text":"Wantu wamonga muwalii hawingiri numba zya wantu nakuwazyanga wadala su wawapikiniri womberi. Wadala awa ndo walii wazyigizyigi yawamemiti vidoda na kulonguziwa na limatata lya kila ntambu."},{"book":"2 Timotewu","chapter":"3","verse":"7","text":"Wadala awa weni wajera nentu kulifunda kumbiti kwa ntambu yawawera wawezi ndiri kugafikira malifa ga nakaka."},{"book":"2 Timotewu","chapter":"3","verse":"8","text":"Wantu awa walema unakaka gambira Yane na Yambire"},{"book":"2 Timotewu","chapter":"3","verse":"9","text":"Kumbiti hapeni wadahi kwendeleya nentu toziya ungalimahala wawu hauwoneki kwa woseri. Gambira ntambu yaiweriti kwa ashina Yane na Yambure."},{"book":"2 Timotewu","chapter":"3","verse":"10","text":"Kumbiti gwenga gugamana mafundu gangu na magenderanu gangu na mafiliru gangu mumakaliru na ujimira waneni na uhepelera waneni ufira waneni na ugangamala waneni,"},{"book":"2 Timotewu","chapter":"3","verse":"11","text":"ntabika na tabu yaneni. Guvimana vitwatira vyoseri vyavilawiliti kulii Antiokiya na Ikoniu na Listira. Ntabiku ayi yahepeleriti nentu na Mtuwa kanopoziyiti mugoseri."},{"book":"2 Timotewu","chapter":"3","verse":"12","text":"Na muntu yoseri yakafira kulikala makaliru ga kumtira Mlungu, mukuwera pamuhera na Kristu Yesu, hawamtabisiyi."},{"book":"2 Timotewu","chapter":"3","verse":"13","text":"Kumbiti wantu wakondola na wadeta hawongeleki muukondola nentu, pawawazyanga wamonga na kuzyangwa na wamonga."},{"book":"2 Timotewu","chapter":"3","verse":"14","text":"Kumbiti gwenga gulikolerani muunakaka wa vitwatira virii vyagufunditi na kuvijimira nakamu. Guwamana walii wawaweriti wafunda waku,"},{"book":"2 Timotewu","chapter":"3","verse":"15","text":"na guliholi handa kwanjira uwana waku gugamana Malembu Mananagala, geni gaweza kukupanana luhala lwalujega ulopoziya kwa njira ya njimiru Mukristu Yesu."},{"book":"2 Timotewu","chapter":"3","verse":"16","text":"Malembu Mananagala goseri galembwa kwa ulongoziya wa Mlungu na gaherepa mukufundira unakaka, kuberiziya na kuwabera kutenda vikondola na kuwalonguziya wantu walikali makaliru yagamfiriziya Mlungu."},{"book":"2 Timotewu","chapter":"3","verse":"17","text":"Su, muntu yakamtendera Mlungu kaweri na kila shintu shashifiruwa mukutenda lihengu lya Mlungu kaweri kala nakamu kwa kutenda kila lihengu liheri."}]}