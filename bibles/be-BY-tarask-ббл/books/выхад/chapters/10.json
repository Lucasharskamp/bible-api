{"data":[{"book":"ВЫХАД","chapter":"10","verse":"1","text":"І сказаў Гасподзь Майсею: увайдзі да фараона, бо я абцяжарыў сэрца ягонае і сэрца рабоў ягоных, каб рабіць сярод іх гэтыя азнакі Мае,"},{"book":"ВЫХАД","chapter":"10","verse":"2","text":"і каб ты расказаў сыну твайму і сыну сына твайго пра тое, што Я зрабіў у Егіпце, і пра азнакі Мае, якія Я паказаў у ім, і каб вы ведалі, што Я Гасподзь."},{"book":"ВЫХАД","chapter":"10","verse":"3","text":"Майсей і Аарон прыйшлі да фараона і сказалі яму: так кажа Гасподзь, Бог Габрэяў: ці доўга ты не ўпакорышся перад Мною? адпусьці народ Мой, каб ён учыніў Мне служэньне;"},{"book":"ВЫХАД","chapter":"10","verse":"4","text":"а калі ты не адпусьціш народу Майго, дык вось, заўтра Я навяду саранчу на твой край:"},{"book":"ВЫХАД","chapter":"10","verse":"5","text":"яна пакрые ўлоньне зямлі так, што нельга будзе бачыць зямлі, і паесьць у вас, што засталося, ацалела ад граду; абэесьць таксама ўсе дрэвы, якія растуць у вас у полі,"},{"book":"ВЫХАД","chapter":"10","verse":"6","text":"і напоўніць дамы твае, дамы ўсіх рабоў тваіх і дамы ўсіх Егіпцянаў, чаго ня бачылі бацькі твае, ні бацькі бацькоў тваіх з дня, як жывуць на зямлі, нават да гэтага дня. Майсей павярнуўся і выйшаў ад фараона."},{"book":"ВЫХАД","chapter":"10","verse":"7","text":"Тады рабы фараонавыя сказалі яму: ці доўга ён будзе мучыць нас? адпусьці гэтых людзей, хай яны ўчыняць служэньне Госпаду, Богу свайму; няўжо ты яшчэ ня бачыш, што Егіпет гіне?"},{"book":"ВЫХАД","chapter":"10","verse":"8","text":"І вярнулі Майсея і Аарона да фараона, і сказаў ім: ідзеце, учынеце служэньне Госпаду, Богу вашаму; хто ж і хто пойдзе?"},{"book":"ВЫХАД","chapter":"10","verse":"9","text":"І сказаў Майсей: пойдзем з малалеткамі нашымі і старымі нашымі, з сынамі і дочкамі нашымі, і з авечкамі нашымі і з валамі нашымі пойдзем, бо ў нас сьвята Госпаду."},{"book":"ВЫХАД","chapter":"10","verse":"10","text":"Сказаў ім: хай будзе так, Гасподзь з вамі! я гатовы адпусьціць вас: але навошта зь дзецьмі? бо ліха перад вамі!"},{"book":"ВЫХАД","chapter":"10","verse":"11","text":"не: ідзеце адны мужчыны і ўчынеце служэньне Госпаду, бо вы гэтага прасілі. І выгналі іх ад фараона."},{"book":"ВЫХАД","chapter":"10","verse":"12","text":"Тады Гасподзь сказаў Майсею: працягні руку тваю на зямлю Егіпецкую, і хай нападзе саранча на зямлю Егіпецкую і паесьць усю траву зямную, усё, што ацалела ад граду."},{"book":"ВЫХАД","chapter":"10","verse":"13","text":"І працягнуў Майсей посах свой на зямлю Егіпецкую, і Гасподзь навёў на гэтую зямлю ўсходні вецер, які трываў увесь той дзень і ўсю ноч. Настала раніца, і ўсходні вецер нанёс саранчу."},{"book":"ВЫХАД","chapter":"10","verse":"14","text":"І напала саранча на ўсю зямлю Егіпецкую і легла па ўсёй краіне Егіпецкай у вялікім мностве: раней не бывала такой саранчы, і пасьля гэтага ня будзе такой;"},{"book":"ВЫХАД","chapter":"10","verse":"15","text":"яна пакрыла ўлоньне ўсёй зямлі, так што зямлі ня было відаць, і паела ўсю траву зямную і ўсе плады дрэўныя, што ацалелі ад граду, і не засталося ніякай зеляніны ні на дрэвах, ні на траве польнай ва ўсёй зямлі Егіпецкай."},{"book":"ВЫХАД","chapter":"10","verse":"16","text":"Фараон сьпешна паклікаў Майсея і Аарона і сказаў: зграшыў я перад Госпадам, Богам вашым, і перад вамі;"},{"book":"ВЫХАД","chapter":"10","verse":"17","text":"цяпер даруйце грэх мой яшчэ раз і памалецеся Госпаду Богу вашаму, каб Ён толькі адвёў ад мяне гэтую сьмерць."},{"book":"ВЫХАД","chapter":"10","verse":"18","text":"Майсей выйшаў ад фараона і памаліўся Госпаду."},{"book":"ВЫХАД","chapter":"10","verse":"19","text":"І падняў Гасподзь з другога боку заходні вельмі моцны вецер, і ён панёс саранчу і ўкінуў яе ў Чэрмнае мора: не засталося ніводнай саранчыны ва ўсёй зямлі Егіпецкай."},{"book":"ВЫХАД","chapter":"10","verse":"20","text":"Але Гасподзь ачэрсьцьвіў сэрца фараона, і ён не адпусьціў сыноў Ізраілевых."},{"book":"ВЫХАД","chapter":"10","verse":"21","text":"І сказаў Гасподзь Майсею: працягні руку тваю да неба, і будзе цемра на зямлі Егіпецкай, адчувальная цемра."},{"book":"ВЫХАД","chapter":"10","verse":"22","text":"Майсей працягнуў руку сваю да неба, і была густая цемра па ўсёй зямлі Егіпецкай тры дні;"},{"book":"ВЫХАД","chapter":"10","verse":"23","text":"ня бачылі адзін аднога, і ніхто не ўставаў зь месца свайго тры дні; а ва ўсіх сыноў Ізраілевых было сьвятло ў селішчах іхніх."},{"book":"ВЫХАД","chapter":"10","verse":"24","text":"Фараон паклікаў Майсея і сказаў: ідзеце, учынеце служэньне Госпаду, няхай толькі застанецца дробнае і буйное быдла ваша, і дзеці вашыя хай ідуць з вамі."},{"book":"ВЫХАД","chapter":"10","verse":"25","text":"Але Майсей сказаў: дай таксама ў рукі нашыя ахвяры і цэласпаленьні, каб прынесьці Госпаду, Богу нашаму;"},{"book":"ВЫХАД","chapter":"10","verse":"26","text":"хай пойдуць і статкі нашыя з намі, не застанецца ні капыта: бо зь іх мы возьмем на ахвяру Госпаду, Богу нашаму; але пакуль ня прыйдзем туды, мы ня ведаем, што прынесьці ў ахвяру Госпаду."},{"book":"ВЫХАД","chapter":"10","verse":"27","text":"І ачэрсьцьвіў Гасподзь сэрца фараона, і ён не захацеў адпусьціць іх."},{"book":"ВЫХАД","chapter":"10","verse":"28","text":"І сказаў яму фараон: ідзі ад мяне; сьцеражыся, не зьяўляйся болей перад аблічча маё; таго дня, як ты ўбачыш аблічча маё, памрэш."},{"book":"ВЫХАД","chapter":"10","verse":"29","text":"І сказаў Майсей: як сказаў ты, так і будзе; я ня ўбачу болей аблічча твайго."}]}