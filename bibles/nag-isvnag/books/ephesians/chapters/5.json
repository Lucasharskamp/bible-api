{"data":[{"book":"Ephesians","chapter":"5","verse":"1","text":"Etu karone, Isor pora morom kora bacha khan nisena, apnikhan bhi Isor laga niyom khan koribo lage,"},{"book":"Ephesians","chapter":"5","verse":"2","text":"aru morom te bera bhi, jineka Khrista amikhan ke morom korise aru amikhan nimite tai laga jibon Isor ke ekta mitha sugandh thaka nisena bolidan dise5.2 John 13:34; Gal. 2:20."},{"book":"Ephesians","chapter":"5","verse":"3","text":"Kintu bebichari aru letera kaam khan aru lalchi huwa, etu kaam khan pora apnikhan uporte bodnam hobo nadibi kele koile apnikhan pobitro manu ase,"},{"book":"Ephesians","chapter":"5","verse":"4","text":"aru letera aru murkho kotha khan nohoile bhi biya kotha pora dhamali kora thik nai kintu dhanyavad diya laga kotha he kobi."},{"book":"Ephesians","chapter":"5","verse":"5","text":"Etu bhal pora jani bhi, bebichari, nohoile letera, nohoile lalchi, aru murti puja kora- eitu khan sob Khrista aru Isor laga rajyote jaga napabo."},{"book":"Ephesians","chapter":"5","verse":"6","text":"Kun manu pora bhi apnike eku motlob nathaka kotha pora thogabo nadibi, kele koile etu kotha namana bacha khan uporte Isor laga khong to ahibo."},{"book":"Ephesians","chapter":"5","verse":"7","text":"Etu karone, eneka manu khan logote namili bhi,"},{"book":"Ephesians","chapter":"5","verse":"8","text":"kele koile poila apnikhan andhera te thakise, kintu etiya apnikhan Probhu logote ujala te ase. Ujala laga bacha nisena berabi5.8 Eph. 5:8"},{"book":"Ephesians","chapter":"5","verse":"9","text":"-kele koile puhor laga phol to sob bhal niyom, dharmikta aru hosa khan ase-,"},{"book":"Ephesians","chapter":"5","verse":"10","text":"Hoshiar pora Probhu5.10 Yate, Probhu to Isor hobo pare laga itcha janikena thakibi."},{"book":"Ephesians","chapter":"5","verse":"11","text":"Andhera te phol nadhura kaam kora manu khan logot namilibi, hoile bhi taikhan ke ujala te anibi."},{"book":"Ephesians","chapter":"5","verse":"12","text":"Kilekoile taikhan lukai kene kora kaam khan kobole bhi sorom ase."},{"book":"Ephesians","chapter":"5","verse":"13","text":"Kintu pohor te sob jinis khan dikhi jai, kelemane ki dikhi bole pare, etu sob pohor ase."},{"book":"Ephesians","chapter":"5","verse":"14","text":"Etu nimite Isor kotha te eneka likha ase,"},{"book":"Ephesians","chapter":"5","verse":"15","text":"Hoshiar pora sai thakibi, apuni kineka berai- murkho manu nisena nohoi kintu gyaani nisena,"},{"book":"Ephesians","chapter":"5","verse":"16","text":"homoi to para tak chola bhi kele koile din khan biya ase5.16 Amos 5:13; Col. 4:5."},{"book":"Ephesians","chapter":"5","verse":"17","text":"Etu nimite, murkho nahobi, kintu Probhu laga ki itcha ase etu bujhi bole koribi."},{"book":"Ephesians","chapter":"5","verse":"18","text":"Modhu pora nisa nohobi, kelemane etu pora apuni laga jibon sob khotom kori dibo. Kintu, Pobitro Atma pora bhorta hoi kene thakibi5.18 Pro. 23:31-32; Gal. 5:21-25,"},{"book":"Ephesians","chapter":"5","verse":"19","text":"ekjon-ekjon logote bhajan aru gana khan, aru pobitro gana khan, Probhu ke apuni laga mon bhitor pora gana kora khan aru sundur pora bajana koribi5.19 Col. 3:16; 1 Cor. 14:26,"},{"book":"Ephesians","chapter":"5","verse":"20","text":"Sob homoi te Baba Isor aru amikhan laga Probhu Jisu Khrista laga naam te dhanyavad dibi,"},{"book":"Ephesians","chapter":"5","verse":"21","text":"Pura mon pora Khrista karone nijorke ekjon-ekjon logot mili kene thakibi."},{"book":"Ephesians","chapter":"5","verse":"22","text":"Isor ke diya nisena, maiki khan nijor mota ke pura mon pora sabi5.22 Col. 3:18; 1 Pet. 3:1; Gen. 3:16."},{"book":"Ephesians","chapter":"5","verse":"23","text":"Kilekoile ekjon mota to maiki laga matha ase jineka Khrista ekta girja laga matha ase- tai nije he ekjon gaw laga tran-korta ase."},{"book":"Ephesians","chapter":"5","verse":"24","text":"Etu nimite jineka girja to Khrista nichete ase, etu nisena maiki khan sob tai laga mota nimite ase."},{"book":"Ephesians","chapter":"5","verse":"25","text":"Mota khan, apnikhan laga maiki khan ke morom koribi jineka Khrista tai laga girja ke korise aru etu nimite tai nije ke di dise,"},{"book":"Ephesians","chapter":"5","verse":"26","text":"Titia tai pora eitu khan ke pobitro kori dibo, taike Isor kotha loi kene pani pora dhulai sapha kori dibo,"},{"book":"Ephesians","chapter":"5","verse":"27","text":"titia Khrista nijor nimite ekta sonman laga girja ase koi kene dibo, eku bhi dagi nathaki kene nohoile bhi tera, nohoile bhi dusra eku bhi biya nathaka, kintu titia tai pobitro aru eku bhi galti nathaka hobo."},{"book":"Ephesians","chapter":"5","verse":"28","text":"Etu nisena mota khan bhi nijor maiki ke nijor gaw nisena morom koribo lage. Jun mota nijor maiki ke morom kore tai nijorke morom kora nisena ase."},{"book":"Ephesians","chapter":"5","verse":"29","text":"Kilekoile kunbi nijor gaw ke biya nalage, kintu tai bhal pora khilai aru sapha rakhe, jineka Khrista tai laga girja ke morom kore."},{"book":"Ephesians","chapter":"5","verse":"30","text":"Kelemane amikhan tai laga gaw laga bhag khan ase."},{"book":"Ephesians","chapter":"5","verse":"31","text":"“Etu karone ekjon mota tai nijor baba aru ama ke chari kene nijor maiki logote ekta gaw hoi kene thake5.31 Gen. 2:24.”"},{"book":"Ephesians","chapter":"5","verse":"32","text":"Etu ekta bisi dangor bujhi bo napara kotha ase, kintu ami Khrista aru girja laga kotha koi ase."},{"book":"Ephesians","chapter":"5","verse":"33","text":"Kineka hoile bhi, apuni khan sobke koi ase, nijorke morom kora nisena nijor maiki ke morom koribi, aru maiki khan nijor mota ke sonman dibo lage."}]}