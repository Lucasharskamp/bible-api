{"data":[{"book":"אגרת פולוס אל-טיטוס","chapter":"2","verse":"1","text":"טיטוס, למד את המאמינים כיצד לחיות כראוי את החיים המשיחיים."},{"book":"אגרת פולוס אל-טיטוס","chapter":"2","verse":"2","text":"למד את המאמינים הזקנים להיות רציניים ומיושבים בדעתם, להיות נבונים, למשול ברוחם, להכיר באמת ולהאמין בה, ולעשות את כל מעשיהם באהבה ובסבלנות."},{"book":"אגרת פולוס אל-טיטוס","chapter":"2","verse":"3","text":"למד את המאמינות הזקנות לשלוט ברוחן, לעורר כבוד בכל מעשיהן, לא לרכל, לא להוציא דיבה ולא להרבות בשתיית יין, שכן עליהן לשמש דוגמה טובה וללמד מעשים טובים."},{"book":"אגרת פולוס אל-טיטוס","chapter":"2","verse":"4","text":"זקנות אלה צריכות ללמד את הבחורות הצעירות למשול ברוחן, לאהוב את בעליהן וילדיהן,"},{"book":"אגרת פולוס אל-טיטוס","chapter":"2","verse":"5","text":"להיות נבונות וטהורות־מחשבה, לבלות את מרבית זמנן בבית ולשמוע בקול בעליהן, כדי שלא ידברו רעה על האמונה המשיחית."},{"book":"אגרת פולוס אל-טיטוס","chapter":"2","verse":"6","text":"דבר גם עם הבחורים; בקש מהם לרסן את עצמם ולהתייחס אל החיים בכובד ראש."},{"book":"אגרת פולוס אל-טיטוס","chapter":"2","verse":"7","text":"אתה בעצמך חייב לשמש להם דוגמה למעשים טובים; כאשר אתה מלמד, עשה זאת ביושר וברצינות."},{"book":"אגרת פולוס אל-טיטוס","chapter":"2","verse":"8","text":"דבריך צריכים להיות נבונים והגיוניים, כדי שכל מי שירצה להתווכח איתך יתבייש בעצמו, כשייווכח שאינו יכול למצוא בדבריך שום סיבה למתיחת ביקורת."},{"book":"אגרת פולוס אל-טיטוס","chapter":"2","verse":"9","text":"דבר גם עם המשרתים והעבדים, ובקש מהם לשמוע בקול אדוניהם, להשתדל להשביע את רצונם,"},{"book":"אגרת פולוס אל-טיטוס","chapter":"2","verse":"10","text":"לא להתחצף ולא לגנוב, אלא להוכיח שאפשר לסמוך עליהם. התנהגות כזאת תביא אנשים רבים לידי הרצון להאמין באדוננו ואלוהינו."},{"book":"אגרת פולוס אל-טיטוס","chapter":"2","verse":"11","text":"כי אלוהים מציע עתה לכל אדם מתנת חינם! תשועת עולמים וחיי נצח!"},{"book":"אגרת פולוס אל-טיטוס","chapter":"2","verse":"12","text":"כאשר מקבלים אנו את המתנה המוצעת לנו, אנו באים להכרה שאלוהים רוצה שנפסיק לחיות חיי חטא, ושנפסיק לרדוף אחרי תענוגות העולם הזה ותאוות הבשר, ולעומתם נחייה חיים ישרים, נאהב את אלוהים באמת ובתמים,"},{"book":"אגרת פולוס אל-טיטוס","chapter":"2","verse":"13","text":"ונצפה בכיליון עיניים להופעת אלוהינו הנפלא ומושיענו ישוע המשיח בכבוד והדר."},{"book":"אגרת פולוס אל-טיטוס","chapter":"2","verse":"14","text":"אלוהים גזר עליו למות, כדי שמותו יכפר על מעשינו הרעים וישחררנו מהשעבוד ליצר הרע שלנו. וכל זאת כדי לטהר אותנו ולעשותנו לעם נבחר ואהוב על אלוהים, עם שמוכן לעשות מעשים טובים."},{"book":"אגרת פולוס אל-טיטוס","chapter":"2","verse":"15","text":"טיטוס, עודד את אנשיך לקיים דברים אלה הלכה למעשה. זכותך (וגם חובתך) להעיר להם ולתקן אותם היכן שיש צורך בכך. אל תניח לאיש לזלזל בדברים האלה!"}]}