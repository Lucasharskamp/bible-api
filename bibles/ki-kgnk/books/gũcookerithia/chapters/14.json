{"data":[{"book":"Gũcookerithia","chapter":"14","verse":"1","text":"Inyuĩ nĩ inyuĩ ciana cia Jehova Ngai wanyu. Mũtikanetemange14:1 Gwĩtemanga mwĩrĩ rĩarĩ igongona rĩa andũ a Ndũrĩrĩ hĩndĩ ya macakaya. kana mwenjwo ihara ũthiũ-inĩ nĩ ũndũ wa mũndũ mũkuũ,"},{"book":"Gũcookerithia","chapter":"14","verse":"2","text":"nĩgũkorwo mũrĩ andũ mamũrĩirwo Jehova Ngai wanyu. Kuuma ndũrĩrĩ-inĩ ciothe cia thĩ, Jehova nĩamũthuurĩte mũtuĩke andũ ake a bata."},{"book":"Gũcookerithia","chapter":"14","verse":"3","text":"Mũtikanarĩe kĩndũ o nakĩ kĩrĩ thaahu."},{"book":"Gũcookerithia","chapter":"14","verse":"4","text":"Ici nĩcio nyamũ iria mwagĩrĩirwo kũrĩa: nĩ ndegwa, na ngʼondu, na mbũri,"},{"book":"Gũcookerithia","chapter":"14","verse":"5","text":"na thwariga, na thiiya, na thwara, na mbũri ya werũ, na ndoo, na ngondi, o na ngʼondu cia irĩma-inĩ."},{"book":"Gũcookerithia","chapter":"14","verse":"6","text":"No mũrĩe nyamũ o yothe ĩrĩ mahũngũ maatũku na makarekania na nĩĩcookagia ithagumia."},{"book":"Gũcookerithia","chapter":"14","verse":"7","text":"No rĩrĩ, harĩ nyamũ iria ĩcookagia ithagumia kana irĩ mahũngũ maatũku marekanĩtie biũ, mũtikanarĩe ngamĩĩra, kana mbũkũ, kana ikami. O na gũtuĩka nĩicookagia ithagumia, mahũngũ ma cio ti maatũku, icio irĩ thaahu harĩ inyuĩ."},{"book":"Gũcookerithia","chapter":"14","verse":"8","text":"Nayo ngũrwe, o na akorwo mahũngũ mayo nĩmarekanĩtie biũ-rĩ, ndĩcookagia ithagumia; ĩyo ĩrĩ thaahu harĩ inyuĩ. Mũtikanarĩe nyama ciacio kana mũhutie ciimba ciacio."},{"book":"Gũcookerithia","chapter":"14","verse":"9","text":"Thĩinĩ wa nyamũ ciothe iria itũũraga maaĩ-inĩ, no mũrĩĩage ĩrĩa yothe ĩrĩ mathagu manyiitaine na ĩrĩ ngaracũ mwĩrĩ."},{"book":"Gũcookerithia","chapter":"14","verse":"10","text":"No ĩrĩa yothe ĩtarĩ tũthagu na ngaracũ, mũtikanamĩrĩe; nĩgũkorwo ĩrĩ thaahu harĩ inyuĩ."},{"book":"Gũcookerithia","chapter":"14","verse":"11","text":"No mũrĩe nyoni o yothe ĩrĩa ĩtarĩ thaahu."},{"book":"Gũcookerithia","chapter":"14","verse":"12","text":"No ici mũtikanarĩe: nderi, na ndiyũ, na ndiyũ iria njirũ,"},{"book":"Gũcookerithia","chapter":"14","verse":"13","text":"na hũngũ ĩrĩa ndune na mũthemba o wothe wa hũngũ iria njirũ,"},{"book":"Gũcookerithia","chapter":"14","verse":"14","text":"na mũthemba o wothe wa mahuru"},{"book":"Gũcookerithia","chapter":"14","verse":"15","text":"na ndundu ĩrĩa ĩrĩ rũhĩa, na ndundu ĩrĩa ĩgambaga, na nyoni ya iria-inĩ ĩrĩa ĩrĩ mathagu maraaya, na mũthemba o wothe wa rwĩgĩ,"},{"book":"Gũcookerithia","chapter":"14","verse":"16","text":"na gatundu karĩa kanini, na ndundu ĩrĩa nene, o na ndundu ĩrĩa njerũ,"},{"book":"Gũcookerithia","chapter":"14","verse":"17","text":"na ndundu ya werũ, na rwĩgĩ rũnene rũrĩa rũrĩĩaga thamaki, na nyoni ya iria-inĩ ĩrĩa ĩrĩ ngingo ndaaya,"},{"book":"Gũcookerithia","chapter":"14","verse":"18","text":"na karoga-ngunũ, na mĩthemba yothe ya cũcũ-wa-njoka, na hudihuda, o na rũhuhu."},{"book":"Gũcookerithia","chapter":"14","verse":"19","text":"Tũnyamũ tuothe tũrĩa tũrĩ mathagu tũmbũkaga tũrĩ gĩtutu tũrĩ thaahu harĩ inyuĩ, mũtikanatũrĩe."},{"book":"Gũcookerithia","chapter":"14","verse":"20","text":"No nyamũ yothe ĩrĩ mathagu na ndĩrĩ thaahu no mũmĩrĩe."},{"book":"Gũcookerithia","chapter":"14","verse":"21","text":"Mũtikanarĩe kĩndũ o na kĩrĩkũ kĩrĩa mũgaakora gĩkuĩte. No mũkĩhe mũndũ wa kũngĩ ũrĩa ũtũũraga itũũra-inĩ o rĩothe rĩa matũũra manyu, nake no akĩrĩe, kana ũkĩenderie mũrũrĩrĩ. No inyuĩ mũrĩ andũ maamũrĩirwo Jehova Ngai wanyu."},{"book":"Gũcookerithia","chapter":"14","verse":"22","text":"Menyererai mũrutage gĩcunjĩ gĩa ikũmi kĩa maciaro mothe ma mĩgũnda yanyu mwaka o mwaka."},{"book":"Gũcookerithia","chapter":"14","verse":"23","text":"Rĩagĩrai gĩcunjĩ gĩa ikũmi kĩa ngano yanyu, na ndibei yanyu ya mũhihano, na maguta manyu, na marigithathi manyu ma ndũũru cianyu cia ngʼombe na cia mbũri mbere ya Jehova Ngai wanyu mũrĩ handũ harĩa agaathuura ha gũtũũria Rĩĩtwa rĩake, nĩgeetha mwĩrute gwĩtigĩra Jehova Ngai wanyu hĩndĩ ciothe."},{"book":"Gũcookerithia","chapter":"14","verse":"24","text":"No rĩrĩ, handũ hau hangĩkorwo nĩ haraihu mũno, na Jehova Ngai wanyu nĩamũrathimĩte na mũtingĩhota gũkuua gĩcunjĩ kĩanyu gĩa ikũmi mũtware handũ hau (nĩ ũndũ handũ hau Jehova agaathuura ha gũtũũria Rĩĩtwa rĩake nĩhamũraihĩrĩirie mũno-rĩ),"},{"book":"Gũcookerithia","chapter":"14","verse":"25","text":"hĩndĩ ĩyo mũgaakũũrania gĩcunjĩ kĩanyu gĩa ikũmi na betha, na inyuĩ mũtware betha ĩyo handũ harĩa Jehova Ngai wanyu agaathuura."},{"book":"Gũcookerithia","chapter":"14","verse":"26","text":"Hũthĩrai betha ĩyo na kũgũra kĩrĩa gĩothe mũngĩenda: ngʼombe, kana ngʼondu, kana ndibei o na kana kĩndũ kĩgagatie gĩa kũnyua, kana o kĩndũ gĩothe kĩrĩa mũngĩenda. Ningĩ inyuĩ na andũ a nyũmba cianyu mũkaarĩĩra indo icio o hau mbere ya Jehova Ngai wanyu mũkenete."},{"book":"Gũcookerithia","chapter":"14","verse":"27","text":"Na mũtikanarekererie Alawii arĩa matũũraga matũũra-inĩ manyu, nĩgũkorwo matirĩ gĩthaka kana igai rĩao ene."},{"book":"Gũcookerithia","chapter":"14","verse":"28","text":"Na rĩrĩ, o mĩaka ĩtatũ yathira, mũrutage icunjĩ cia ikũmi cia uumithio wanyu wothe wa mwaka ũcio, mũgaaciga kũu matũũra-inĩ manyu,"},{"book":"Gũcookerithia","chapter":"14","verse":"29","text":"nĩgeetha Alawii (arĩa matarĩ agaĩre gĩthaka kana igai rĩao ene), na andũ a kũngĩ, na ciana cia ngoriai, na atumia a ndigwa arĩa matũũraga matũũra-inĩ manyu, magookaga makarĩa na makahũũna, nĩguo Jehova Ngai wanyu amũrathimage wĩra-inĩ wothe wa moko manyu."}]}