{"data":[{"book":"SANG'HANO","chapter":"1","verse":"1","text":"Mkulu Teofilo, muna ikitabu changu cha ichanduso, nyandika mbuli zose ziyatendile Yesu na kufundiza songela mwanduso wa sang'hano yake"},{"book":"SANG'HANO","chapter":"1","verse":"2","text":"mbaka zua dija diyasoligwe kuchola kuulanga, viyeshile kulava malagizo kubitila Loho wa Mulungu ha iwatumigwa iyawasagule."},{"book":"SANG'HANO","chapter":"1","verse":"3","text":"Mkipigiti cha mazua malongo mane songela viyadanganhike, Yesu kawalawilila watumigwa zake mianza bwando giladi yawatende watogole kamba kakala mgima. Wamona, na heyo kawalongela mbuli za Undewa wa Mulungu."},{"book":"SANG'HANO","chapter":"1","verse":"4","text":"Na viyaiting'hane nao, kawalagiza yolonga vino, “Sambimsegele Yelusalemu, ila beteni ija inhunza iniwalongele, nhunza iyekile kilagano Tataangu."},{"book":"SANG'HANO","chapter":"1","verse":"5","text":"Yohana kabatiza na mazi, ila mazua madodo hamwande, mweye mobatizigwa na Loho wa Mulungu.”"},{"book":"SANG'HANO","chapter":"1","verse":"6","text":"Watumigwa wa Kilisto viwaiting'hane hamoja, wamuuza Yesu, “Mndewa, kino kicho kipigiti chondauwabwezele undewa Waislaeli?”"},{"book":"SANG'HANO","chapter":"1","verse":"7","text":"Ila Yesu kawalongela, “Kipigiti na msimu wa mbuli hizo va mmakono ga Tataangu. Mweye, sio sang'hano yenu kukitanga kipigiti na msimu wa mbuli hizo vondazilawilile."},{"book":"SANG'HANO","chapter":"1","verse":"8","text":"Ila Loho wa Mulungu vondayawezile, mobokela mhiko, na mowapetela wanhu mbuli zangu zimziwene mkiwambo cha Yelusalemu, muisi yose ya Yudea na Samalia, na hata hakimambukizo cha ulumwengu.”"},{"book":"SANG'HANO","chapter":"1","verse":"9","text":"Viyamambukize kulonga avo, kasoligwa uchana kuulanga, na wose wamulola mbaka mawingu vigamfisile. Yesu kosoligwa uchana kuulanga."},{"book":"SANG'HANO","chapter":"1","verse":"10","text":"Viwakalile wang'hali wolola kuulanga kipigiti Yesu viyakalile yochola, wedukila wanhu wabili wavalile vivalo vizelu wema behi na hewo."},{"book":"SANG'HANO","chapter":"1","verse":"11","text":"Walonga, “Mweye wanhu wa Galilaya, habali mwimile hano na kulola kuulanga? Yesu ino yasoligwe kulawa hamwenu kuchola kuulanga, kobweleganya mwanza uyagwe kamba vivija vimmuwene yochola kuulanga.”"},{"book":"SANG'HANO","chapter":"1","verse":"12","text":"Abaho, watumigwa wa Kilisto wabwela Yelusalemu kulawa Hakigongo cha Mizaituni, kukalile na utali wa kilometa imwe kulawa mkiwambo hicho."},{"book":"SANG'HANO","chapter":"1","verse":"13","text":"Viwavikile mkiwambo, wengila mdigati da uchana, kuwakalile wokala Petulo, Yohana, Yakobo, Endelea, Filipo, Tomaso, Batolomayo, Matayo, Yakobo mwana wa Alufayo, Simoni yakalile yokemigwa Mgombeleza isi ya Islaeli, na Yuda mwana wa Yakobo."},{"book":"SANG'HANO","chapter":"1","verse":"14","text":"Wano wose wakala wogendelela kuiting'hana hamoja kutambika, hamoja na watwanzi wayagwe, na Maliamu mamaake Yesu, na ndugu zake Yesu."},{"book":"SANG'HANO","chapter":"1","verse":"15","text":"Mazua madodo hamwande, Petulo kema ha wanhu wamtogole Kilisto wakalile waiting'hane, dale jose dikala wanhu mia na malongo mabili,"},{"book":"SANG'HANO","chapter":"1","verse":"16","text":"kalonga, “Ndugu zangu, Nyandiko Zing'alile zilongigwe umwaka na Loho wa Mulungu kubitila mulomo wa Daudi zimulonga Yuda, yawalongoze awo wamgogile Yesu, zolondigwa zivikile."},{"book":"SANG'HANO","chapter":"1","verse":"17","text":"Yuda kakala mmwanza wetu, kwavija kasaguligwa yasang'hanike msang'hano ino.”"},{"book":"SANG'HANO","chapter":"1","verse":"18","text":"Kagula mgunda kulawa mzihela ziyapatile mzisang'hano zake zihile, kagwa hasi, katulika, na utumbo wake ukutuka hanze."},{"book":"SANG'HANO","chapter":"1","verse":"19","text":"Wanhu wose wa Yelusalemu waihulika mbuli hiyo, avo muulonzi wa kumwao waukema mgunda uwo Akelidama, nhegulo yake “Mgunda wa Mulopa.”"},{"book":"SANG'HANO","chapter":"1","verse":"20","text":"Petulo kagendelela kulonga, “Kwavija yandikigwa muna ikitabu cha Zabuli,"},{"book":"SANG'HANO","chapter":"1","verse":"21","text":"“Avo kolondigwa yasaguligwe munhu imwe kulawa mmwanza wa wanhu wakalile hamoja na tweye mkipigiti chose vitukalile na Mndewa Yesu,"},{"book":"SANG'HANO","chapter":"1","verse":"22","text":"songela Yesu viyabatizigwe na Yohana, mbaka zua dija Yesu viyasoligwe kulawa kumwetu kuchola uchana kuulanga. Na munhu imwe mdidale jao kowa msindila wa mzuso wake hamoja na tweye.”"},{"book":"SANG'HANO","chapter":"1","verse":"23","text":"Avo wasagula matwaga ga wanhu wabili, Usufu, yakemigwe Balisaba yakalile na twaga diyagwe dikemigwa Yusto, na Matia."},{"book":"SANG'HANO","chapter":"1","verse":"24","text":"Abaho, watambika, walonga, “Mndewa, gweye koitanga mioyo ya wanhu wose, avo tulagusile yalihi muna iwanhu wano wabili yuumsagule"},{"book":"SANG'HANO","chapter":"1","verse":"25","text":"giladi yasole sang'hano ino ya kitumigwa ayo iyailekile Yuda na kunhu kuyailumbile nako.”"},{"book":"SANG'HANO","chapter":"1","verse":"26","text":"Na viwasagule, kula imulagalila Matia, avo na heyo kongezigwa muna ididale da watumigwa wa Kilisto longo dimwe na imwe."}]}