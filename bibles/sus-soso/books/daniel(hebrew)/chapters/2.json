{"data":[{"book":"Daniel (Hebrew)","chapter":"2","verse":"1","text":"Nebukadansari xa mangɛya ɲɛ firin nde ra, a naxa xiye nde sa. A xaxili naxa ifu han a mu nɔ xide."},{"book":"Daniel (Hebrew)","chapter":"2","verse":"2","text":"A naxa karamɔxɔɛe, sematoee, mandurulae, nun Babilɔn sɛrɛxɛdubɛe xili alako e xa a xa xiye tagiraba a bɛ. E naxa fa, e ti a ya i."},{"book":"Daniel (Hebrew)","chapter":"2","verse":"3","text":"Mangɛ naxa a masen e bɛ, «N xiye nde nan saxi, naxan bara n xaxili ifu. A xɔli n ma n xa na xiye kui ife kolon.»"},{"book":"Daniel (Hebrew)","chapter":"2","verse":"4","text":"Babilɔn sɛrɛxɛdubɛe naxa mangɛ yaabi Arami xui ra, «Muxu xa Mangɛ, Ala xa simaya fi i ma. I xa xiye yaba i xa konyie bɛ, alako muxu xa na tagiraba i bɛ.»"},{"book":"Daniel (Hebrew)","chapter":"2","verse":"5","text":"Mangɛ naxa a fala sɛrɛxɛdubɛe bɛ, «N ma natɛ tongoxi nan ya: Xa wo mu n ma xiye nun a kui ife tagiraba n bɛ, n wo ibolonma nɛ a xuntun xuntunyie ra, n wo xa banxie fan kana."},{"book":"Daniel (Hebrew)","chapter":"2","verse":"6","text":"Kɔnɔ xa wo nɔ n ma xiye nun a kui ife tagirabade n bɛ, n harige nun binyɛ gbegbe fima nɛ wo ma. Awa, wo n ma xiye nun a kui ife tagiraba n bɛ keren na.»"},{"book":"Daniel (Hebrew)","chapter":"2","verse":"7","text":"E naxa mangɛ yaabi, «Mangɛ, i xa na xiye masen muxu bɛ alako muxu xa a tagiraba i bɛ.»"},{"book":"Daniel (Hebrew)","chapter":"2","verse":"8","text":"Mangɛ naxa a fala e bɛ, «N a kolon wo wama waxati tongofe a fe ma, barima wo a kolon n mu n ma natɛ tongoxi kanama!"},{"book":"Daniel (Hebrew)","chapter":"2","verse":"9","text":"Kɔnɔ xa wo mu n ma xiye tagiraba n bɛ, wo birin fama nɛ na ɲaxankatɛ sɔtɔde. Wo wama n madaxufe wule nan na han n xa n ma natɛ masara. Wo n ma xiye tagirabama n bɛ na nan ma keren na, alako n xa a kolon wo fata na rabade.»"},{"book":"Daniel (Hebrew)","chapter":"2","verse":"10","text":"Sɛrɛxɛdubɛe naxa mangɛ yaabi, «Mangɛ, mixi yo mu na yi duniɲa bɛndɛ fuɲi fari naxan nɔma yi yaamari rabade. Na nan a toxi mangɛ yo mu na naxan yi fe mɔɔli maxɔrinma a xa karamɔxɔɛe, sematoe, nun sɛrɛxɛdubɛe ma, hali a sɛnbɛ to gboxi."},{"book":"Daniel (Hebrew)","chapter":"2","verse":"11","text":"I naxan maxɔrinxi, na xɔrɔxɔ. Mixi yo mu nɔma na yaabi sode i yi ra fo alae, kɔnɔ nee mu dɔxɔxi adamadie tagi.»"},{"book":"Daniel (Hebrew)","chapter":"2","verse":"12","text":"Na kui, mangɛ naxa xɔnɔ e ma, a bɔɲɛ naxa te han a yamari fi Babilɔn lɔnnilae birin xa faxa."},{"book":"Daniel (Hebrew)","chapter":"2","verse":"13","text":"Mangɛ to yaamari fi lɔnnilae birin xa faxa, xɛɛrae naxa siga Daniyɛli nun a booree fende alako e xa e fan faxa."},{"book":"Daniel (Hebrew)","chapter":"2","verse":"14","text":"Mangɛ kantamae xunyi Ariyoki to mini Babilɔn lɔnnilae faxade,"},{"book":"Daniel (Hebrew)","chapter":"2","verse":"15","text":"Daniyɛli naxa a maxɔrin mayandi ra, «Munfe ra mangɛ yi yaamari xɔrɔxɔɛ mɔɔli fixi?» Ariyoki naxa na tagi raba Daniyɛli bɛ."},{"book":"Daniel (Hebrew)","chapter":"2","verse":"16","text":"Na tɛmui Daniyɛli naxa siga mangɛ yire, a fa a mayandi a xa tɛmui nde fi a ma alako a xa nɔ na xiye nun a kui ife fasaride a bɛ."},{"book":"Daniel (Hebrew)","chapter":"2","verse":"17","text":"Daniyɛli naxa siga a xɔnyi, a yi fe birin masen a boore Xananiya, Mikayeli, nun Asaraya bɛ."},{"book":"Daniel (Hebrew)","chapter":"2","verse":"18","text":"A naxa a fala e bɛ, e xa Koore Ala makula a xa kinikini e ma, a xa yi gundo masen e bɛ, alako Daniyɛli, a booree, nun Babilɔn lɔnnilae birin naxa faxa."},{"book":"Daniel (Hebrew)","chapter":"2","verse":"19","text":"Na kɔɛ ra, Ala naxa na xiye xa gundo masen Daniyɛli bɛ laamatunyi ra. Daniyɛli naxa Koore Ala tantu"},{"book":"Daniel (Hebrew)","chapter":"2","verse":"20","text":"yi masenyi ra,"},{"book":"Daniel (Hebrew)","chapter":"2","verse":"21","text":"barima a tan nan gbe na fe kolonyi nun sɛnbɛ ra."},{"book":"Daniel (Hebrew)","chapter":"2","verse":"22","text":"A gundo tilinxi makɛnɛnma,"},{"book":"Daniel (Hebrew)","chapter":"2","verse":"23","text":"N benbae Marigi Ala,"},{"book":"Daniel (Hebrew)","chapter":"2","verse":"24","text":"Na tɛmui Daniyɛli naxa siga Ariyoki yire, mangɛ yaamari fi naxan ma a xa Babilɔn lɔnnilae faxa. A naxa a fala a bɛ, «I naxa Babilɔn lɔnnilae faxa. I xa n mati mangɛ xɔnyi, n xa a xa xiye tagi raba a bɛ.»"},{"book":"Daniel (Hebrew)","chapter":"2","verse":"25","text":"Ariyoki naxa Daniyɛli mati mangɛ yire keren na, a fa a fala a bɛ, «Mangɛ, n bara Yudayaka nde to na mixi suxuxie ya ma, naxan nɔma i xa xiye tagi rabade.»"},{"book":"Daniel (Hebrew)","chapter":"2","verse":"26","text":"Mangɛ naxa Daniyɛli maxɔrin, naxan xili Beletesasari, «I tan nɔma n ma xiye nun a kui tagirabade n bɛ?»"},{"book":"Daniel (Hebrew)","chapter":"2","verse":"27","text":"Daniyɛli naxa mangɛ yaabi, «Mangɛ, i fe nɔxunxi naxan maxɔrinxi lɔnnilae, sematoe, karamɔxɔɛe, nun mandurulae ma, e mu nɔma na tagirabade."},{"book":"Daniel (Hebrew)","chapter":"2","verse":"28","text":"Kɔnɔ Ala, naxan na koore ma, a tan nan nɔma fe nɔxunxie makɛnɛnde. A bara Mangɛ Nebukadansari rakolon naxan fama rabade. I xa xiye nun i xa laamatunyie nan ya, i naxan toxi i xa sade ma."},{"book":"Daniel (Hebrew)","chapter":"2","verse":"29","text":"Mangɛ, i to i sa, i naxa i maɲɔxun fee ma, naxee fama rabade. Na kui, naxan fe nɔxunxie makɛnɛnma, a bara i rakolon fee ma naxee fama rabade."},{"book":"Daniel (Hebrew)","chapter":"2","verse":"30","text":"Xa yi fe nɔxunxie bara makɛnɛn n bɛ, na mu rabaxi xɛ barima n ma lɔnni to gboxi boore gbe bɛ. Yi bara makɛnɛn n bɛ alako mangɛ xa na kui kolon a naxan maɲɔxunxi a xaxili ma.»"},{"book":"Daniel (Hebrew)","chapter":"2","verse":"31","text":"«Mangɛ, i bara gɛmɛ masolixi belebele to i xa laamatunyi kui. A nu tixi i ya ra, a nu yanbafe, a nu magaaxu."},{"book":"Daniel (Hebrew)","chapter":"2","verse":"32","text":"A xunyi nu yailanxi xɛɛma ra, a kanke nun a bɛlɛxɛ gbeti ra, a furi nun a tabe yɔxui ra,"},{"book":"Daniel (Hebrew)","chapter":"2","verse":"33","text":"a bɛlɛnyi wure ra, a sanyi wure nun bɛndɛ ra."},{"book":"Daniel (Hebrew)","chapter":"2","verse":"34","text":"I nu a matofe tɛmui naxɛ, gɛmɛ nde naxa ibɔɔ, kɔnɔ adama bɛlɛxɛ xa mu a bɔɔxi. Gɛmɛ ibɔɔxi naxa sin na gɛmɛ masolixi sanyi ma, naxan nu yailanxi wure nun bɛndɛ ra. A naxa e i wuru."},{"book":"Daniel (Hebrew)","chapter":"2","verse":"35","text":"Wure yo, bɛndɛ yo, yɔxui yo, gbeti yo, xɛɛma yo, na birin naxa iwuru, a lu alɔ sansi xɔri fenta lonyi ma, foye naxan fama sogofure ra. Kɔnɔ gɛmɛ naxan sinxi gɛmɛ masolixi ma, na naxa findi geya belebele ra, a bɔxi birin nafe.»"},{"book":"Daniel (Hebrew)","chapter":"2","verse":"36","text":"«Xiye nan na ki. Yakɔsi muxu xa a tagiraba mangɛ bɛ."},{"book":"Daniel (Hebrew)","chapter":"2","verse":"37","text":"Mangɛ, mangɛe xa mangɛ na i tan na, barima Koore Ala nan na mangɛya fixi i ma sɛnbɛ nun binyɛ ra."},{"book":"Daniel (Hebrew)","chapter":"2","verse":"38","text":"A tan nan i dɔxɔxi mixi, sube, nun xɔni birin xun ma. A bara na nɔɛ fi i ma. Na nan na ki, i tan nan na xɛɛma xunyi ra."},{"book":"Daniel (Hebrew)","chapter":"2","verse":"39","text":"I na dangi, mangɛya gbɛtɛ kelima nɛ naxan sɛnbɛ xurun i bɛ. Na dangi xanbi, mangɛya saxan nde naxan luma alɔ yɔxui, na fan fama nɛ duniɲa birin yamaride."},{"book":"Daniel (Hebrew)","chapter":"2","verse":"40","text":"Mangɛya naani nde nan fan fama, naxan xɔrɔxɔ alɔ wure. Wure se birin butuxunma ki naxɛ, na mangɛya fan a booree butuxunma na ki nɛ."},{"book":"Daniel (Hebrew)","chapter":"2","verse":"41","text":"I bara a sanyie nun a sansolee to. E rafalaxi wure nun bɛndɛ masunbuxi nan na. Na nan a masenxi lanyi mu luma na mangɛya kui. Kɔnɔ sɛnbɛ nde tan luma nɛ na mangɛya kui alɔ na wure xɔrɔxɔɛ a masenma ki naxɛ."},{"book":"Daniel (Hebrew)","chapter":"2","verse":"42","text":"Sansole naxee yailanxi wure nun bɛndɛ ra, a masenma nɛ a na mangɛya sɛnbɛ gbo, kɔnɔ sɛnbɛ yo mu a ra yire ndee."},{"book":"Daniel (Hebrew)","chapter":"2","verse":"43","text":"I bara wure nun bɛndɛ masunbuxi to, na findixi na mixie nan na, naxee lanyi xirima e boore tagi, kɔnɔ na lanyi mu xirima a fanyi ra, alɔ wure nun bɛndɛ mu a bore suxuma a fanyi ra ki naxɛ.»"},{"book":"Daniel (Hebrew)","chapter":"2","verse":"44","text":"«Na mangɛe xa waxati, Koore Ala mangɛya nde raminima nɛ naxan mu kanama abadan. Na mangɛya mu luma ɲama gbɛtɛ xa yaamari bun ma. A fama nɛ na mangɛya birin iwurude. A mu kanama abadan."},{"book":"Daniel (Hebrew)","chapter":"2","verse":"45","text":"Na kui i bara na gɛmɛ to, naxan kelixi geya ma kɔnɔ mixi bɛlɛxɛ xa mu a bɔɔxi. Na gɛmɛ bara wure, yɔxui, bɛndɛ, gbeti, nun xɛɛma iwuru. Ala Xungbe bara mangɛ rakolon yi fee ma naxee fama rabade. Yi xiye nɔndi yati nan a ra. N naxan birin tagirabaxi i bɛ, i lanma i xa la a ra.»"},{"book":"Daniel (Hebrew)","chapter":"2","verse":"46","text":"Na tɛmui Mangɛ Nebukadansari naxa a yatagi rafelen bɔxi ma Daniyɛli bun ma. A naxa yaamari fi a sɛrɛxɛ nun surayi xa ba a bɛ."},{"book":"Daniel (Hebrew)","chapter":"2","verse":"47","text":"Mangɛ naxa a masen Daniyɛli bɛ, «Wo Marigi Ala xungbo alae birin bɛ, a tan nan na mangɛe birin Marigi ra. A gundoe makɛnɛnma, alɔ a yi gundo makɛnɛnxi i bɛ ki naxɛ.»"},{"book":"Daniel (Hebrew)","chapter":"2","verse":"48","text":"Mangɛ naxa Daniyɛli binya, a naafuli gbegbe fi a ma. A naxa a findi xunyi ra Babilɔn bɔxi nun lɔnnilae birin xun ma."},{"book":"Daniel (Hebrew)","chapter":"2","verse":"49","text":"Daniyɛli naxa mangɛ maxandi a xa a lu Sadiraki, Mesaki, nun Abedinego fan xa mangɛ wali raba Babilɔn bɔxi ma. Daniyɛli naxa findi mangɛ Nebukadansari rasima ra."}]}