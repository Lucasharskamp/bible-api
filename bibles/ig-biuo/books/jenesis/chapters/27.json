{"data":[{"book":"Jenesis","chapter":"27","verse":"1","text":"Mgbe Aịzik ghọrọ agadi, nʼoge anya ya na-adịghị ahụzi ụzọ nke ọma, ọ kpọrọ Ịsọ ọkpara ya, sị ya, “Nwa m nwoke.”"},{"book":"Jenesis","chapter":"27","verse":"2","text":"Aịzik gwara ya sị, “Ugbu a, emeela m agadi, amakwaghị m ụbọchị ọnwụ m."},{"book":"Jenesis","chapter":"27","verse":"3","text":"Ya mere, were ihe ịchụ nta gị, ụta gị na àkụ gị, gaa nʼọhịa, gbutere m anụ."},{"book":"Jenesis","chapter":"27","verse":"4","text":"Siere m nri ụtọ otu ahụ o si amasị m, butere m ya ka m rie, ka mụ onwe m gọzie gị tupu m nwụọ.”"},{"book":"Jenesis","chapter":"27","verse":"5","text":"Ma Ribeka nọ na-ege ntị mgbe Aịzik na-agwa nwa ya Ịsọ okwu. Nke mere na mgbe Ịsọ gawara nʼọhịa ịchụ nta,"},{"book":"Jenesis","chapter":"27","verse":"6","text":"Ribeka gwara Jekọb nwa ya okwu sị ya, “Lee, anụrụ m ka nna gị na-agwa nwanne gị Ịsọ okwu sị ya,"},{"book":"Jenesis","chapter":"27","verse":"7","text":"‘Gaa nʼọhịa gbute anụ, siere m nri ụtọ, ka m nọdụ nʼihu Onyenwe anyị nye gị ngọzị ikpeazụ tupu m nwụọ.’"},{"book":"Jenesis","chapter":"27","verse":"8","text":"Ugbu a, nwa m nwoke, gee ntị nke ọma, mee ihe niile m gwara gị."},{"book":"Jenesis","chapter":"27","verse":"9","text":"Gaa ugbu a nʼigwe anụ ụlọ wetara m ụmụ nwa ewu abụọ dị mma ka m jiri ha siere nna gị nri dị ụtọ, ụdị ahụ na-amasị ya."},{"book":"Jenesis","chapter":"27","verse":"10","text":"Ị ga-eburu ya bujere nna gị ka o rie, ka ya onwe ya gọzie gị tupu ọ nwụọ.”"},{"book":"Jenesis","chapter":"27","verse":"11","text":"Ma Jekọb gwara Ribeka nne ya okwu sị ya, “Nwanne m nwoke Ịsọ bụ onye gbara ajị. Ahụ nke m na-akwọ mụrụmụrụ."},{"book":"Jenesis","chapter":"27","verse":"12","text":"Gịnị ga-eme ma nna m metụ m aka nʼahụ? Nʼihi ya, aga m abụ onye na-aghọ ya aghụghọ, aga m esi otu a wetara onwe m ịbụ ọnụ kama ngọzị.”"},{"book":"Jenesis","chapter":"27","verse":"13","text":"Nne ya gwara ya sị, “Nwa m nwoke ka ọbụbụ ọnụ gị dakwasị m. Naanị mee ihe m kwuru. Gaa wetara m ha.”"},{"book":"Jenesis","chapter":"27","verse":"14","text":"Ya mere, ọ gara weta ha nye nne ya. O ji ha sie nri dị ụtọ, ụdị nke na-amasị nna ya."},{"book":"Jenesis","chapter":"27","verse":"15","text":"Emesịa, Ribeka chịpụtara uwe Ịsọ ọkpara ya, ndị dị mma, ndị ọ debere nʼụlọ ya, nye ya nwa ya nta bụ Jekọb."},{"book":"Jenesis","chapter":"27","verse":"16","text":"O jikwa akpụkpọ anụ ụmụ ewu nwere ajị ajị kee Jekọb nʼaka na nʼakụkụ olu ya na-akwọ mụrụmụrụ.27:16 Ya bụ ebe ajị nʼadịghị"},{"book":"Jenesis","chapter":"27","verse":"17","text":"O bunyere nwa ya nwoke Jekọb nri ahụ na-atọ ụtọ, na achịcha o mere."},{"book":"Jenesis","chapter":"27","verse":"18","text":"O jekwuuru nna ya sị ya, “Nna m.”"},{"book":"Jenesis","chapter":"27","verse":"19","text":"Jekọb zara nna ya sị ya, “Abụ m Ịsọ, ọkpara gị. Emeela m ihe ị sị m mee. Biko bilie ka i rie anụ m gbutere nʼọhịa, ka gị onwe gị gọzie m.”"},{"book":"Jenesis","chapter":"27","verse":"20","text":"Ma Aịzik jụrụ nwa ya nwoke sị, “Olee otu i si chọta ya ngwangwa, nwa m?”"},{"book":"Jenesis","chapter":"27","verse":"21","text":"Mgbe ahụ Aịzik gwara Jekọb sị, “Bịa nso ka m metụ gị aka nwa m nwoke, ka m mata ma ị bụ Ịsọ nʼeziokwu.”"},{"book":"Jenesis","chapter":"27","verse":"22","text":"Jekọb jere nna ya Aịzik nso, onye metụrụ ya aka kwuo sị, “Olu bụ olu Jekọb ma aka gị bụ aka Ịsọ.”"},{"book":"Jenesis","chapter":"27","verse":"23","text":"Ọ chọpụtaghị na ọ bụ Jekọb, nʼihi na aka ya dị ajị ajị dịka nke Ịsọ. Ya mere, ọ gọziri ya."},{"book":"Jenesis","chapter":"27","verse":"24","text":"Ma ọ jụkwara ya ajụjụ ọzọ sị ya, “Ị bụ nwa m nwoke Ịsọ nʼeziokwu?”"},{"book":"Jenesis","chapter":"27","verse":"25","text":"Mgbe ahụ, Aịzik zara sị ya, “Butere m ụfọdụ nʼime anụ ahụ i gbutere ka m rie, nye gị ngọzị m.”"},{"book":"Jenesis","chapter":"27","verse":"26","text":"Mgbe ahụ, nna ya Aịzik sịrị ya, “Bịa nʼebe a nwa m nwoke, sutu m ọnụ.”"},{"book":"Jenesis","chapter":"27","verse":"27","text":"Ya mere, o jekwuuru ya sutu ya ọnụ. Mgbe Aịzik nụrụ isisi uwe ya, ọ gọziri ya, sị,"},{"book":"Jenesis","chapter":"27","verse":"28","text":"Ka Chineke nye gị site nʼigirigi nke eluigwe,"},{"book":"Jenesis","chapter":"27","verse":"29","text":"Ka ọtụtụ mba jeere gị ozi,"},{"book":"Jenesis","chapter":"27","verse":"30","text":"Mgbe Aịzik gọzichara Jekọb, ka Jekọb si nʼihu ya na-apụ, lee Ịsọ ka o si ịchụ nta na-alọbata."},{"book":"Jenesis","chapter":"27","verse":"31","text":"Ya onwe ya sikwara nri na-atọ ụtọ butere nna ya. Mgbe ahụ, ọ gwara ya sị, “Ka nna m, bilie, rie anụ nwa ya si nʼọhịa gbute, ka gị onwe gị nye m ngọzị gị.”"},{"book":"Jenesis","chapter":"27","verse":"32","text":"Aịzik zara sị ya, “Ị bụ onye?”"},{"book":"Jenesis","chapter":"27","verse":"33","text":"Oke ahụ ọma jijiji mara Aịzik, ọ sị, “Onye kwanụ bụ onye ahụ gara gbute anụ butere m ya? Eriri m ya tupu ị bata. Agọziri m ya. Nʼezie, onye a gọziri agọzi ka ọ ga-abụ.”"},{"book":"Jenesis","chapter":"27","verse":"34","text":"Mgbe Ịsọ nụrụ okwu ndị a si nʼọnụ nna ya, o jiri oke olu kwaa akwa nke obi ilu gwa nna ya sị ya, “Gọzie m, mụ onwe m, nna m.”"},{"book":"Jenesis","chapter":"27","verse":"35","text":"Ma ọ zara sị ya, “Nwanne gị ejirila ụzọ aghụghọ bịa nara ngọzị gị.”"},{"book":"Jenesis","chapter":"27","verse":"36","text":"Ịsọ kwuru sị, “E meziri kpọọ ya Jekọb,27:36 Jekọb pụtara onye aghụghọ maọbụ onye na-ewere ọnọdụ onye ọzọ nʼike. onye aghụghọ. Lee, ọ ghọgbuola m ugboro abụọ. Nke mbụ, ọ naara m ọnọdụ ịbụ ọkpara m, ugbu a ọ narakwala m ngọzị m.” Ọ jụrụ ajụjụ sị, “Ọ bụ na i nweghị ngọzị ọ bụla fọdụrụ nke ị ga-agọzi m?”"},{"book":"Jenesis","chapter":"27","verse":"37","text":"Aịzik zara sị ya, “Emeela m ya ka ọ bụrụ onyeisi nʼebe ị nọ, mee ụmụnna ya niile ndị na-ejere ya ozi. Enyela m ya mkpụrụ ubi niile na mmanya ọhụrụ. Gịnị ọzọ ka m nwere ike imere gị, nwa m nwoke?”"},{"book":"Jenesis","chapter":"27","verse":"38","text":"Ịsọ jụrụ nna ya sị, “Nna m, ọ bụ naanị otu ngọzị ka i nwere? Gọziekwa m nna m!” Ịsọ kwara akwa nʼoke olu."},{"book":"Jenesis","chapter":"27","verse":"39","text":"Nna ya Aịzik zara sị ya,"},{"book":"Jenesis","chapter":"27","verse":"40","text":"Nriju afọ gị ga-abụ site na mma agha,"},{"book":"Jenesis","chapter":"27","verse":"41","text":"Ịsọ buru iro nʼobi megide Jekọb nʼihi ngọzị ahụ nna ya nyere ya. O kwuru nʼime onwe ya sị, “Oge a ga-eru ụjụ nʼihi nna m na-abịa nso, nʼoge ahụ aga m egbu nwanne m Jekọb.”"},{"book":"Jenesis","chapter":"27","verse":"42","text":"Mgbe a gwara Ribeka ihe nwa ya nwoke nke okenye bụ Ịsọ kwuru, o ziri kpọọ nwa ya nwoke nke nta bụ Jekọb sị ya, “Lee, Ịsọ nwanne gị na-akasị onwe ya obi site nʼechiche ọ na-eche igbu gị."},{"book":"Jenesis","chapter":"27","verse":"43","text":"Nʼihi nke a, nwa m nwoke, mee ihe m gwara gị, gbapụ ọsọ ngwangwa, gbakwuru nwanne m Leban na Haran,"},{"book":"Jenesis","chapter":"27","verse":"44","text":"Nọdụ nʼebe ahụ ruo mgbe iwe nwanne gị ga-adajụ."},{"book":"Jenesis","chapter":"27","verse":"45","text":"Mgbe nwanne gị kwụsịrị iwe iwe megide gị, mgbe o chefuru ihe i mere ya, aga m ezitere gị ozi ka ị lọta. Nʼihi gịnị ka m ga-eji gbara aka unu abụọ nʼotu ụbọchị.”"},{"book":"Jenesis","chapter":"27","verse":"46","text":"Mgbe ahụ Ribeka gara gwa Aịzik sị, “Ike ịdị ndụ agwụla m nʼihi ndị inyom Het ndị a. Ọ bụrụ na Jekọb esite nʼetiti ndị inyom ala a, site nʼetiti ndị inyom Het ndị a lụọ nwunye, mara na ọnwụ ga-akara m ịdị ndụ mma.”"}]}