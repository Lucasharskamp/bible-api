{"data":[{"book":"2 Letopisu","chapter":"8","verse":"1","text":"Stalo se potom po přeběhnutí dvadcíti let, v nichž stavěl Šalomoun dům Hospodinův a dům svůj,"},{"book":"2 Letopisu","chapter":"8","verse":"2","text":"Že vystavěl Šalomoun města, kteráž byl dal Chíram Šalomounovi, a osadil tam syny Izraelské."},{"book":"2 Letopisu","chapter":"8","verse":"3","text":"Zatím táhl Šalomoun do Emat Soby, a zmocnil se jí."},{"book":"2 Letopisu","chapter":"8","verse":"4","text":"I ustavěl Tadmor na poušti, a všecka města skladů vystavěl v Emat."},{"book":"2 Letopisu","chapter":"8","verse":"5","text":"Vystavěl i Betoron hořejší, též i Betoron dolejší, města ohrazená zdmi, branami i závorami."},{"book":"2 Letopisu","chapter":"8","verse":"6","text":"Ano i Baalat a všecka města, v nichž měl sklady Šalomoun, a všecka města vozů, i města jízdných, všecko vedlé žádosti své, cožkoli chtěl stavěti v Jeruzalémě a na Libánu, i po vší zemi panování svého."},{"book":"2 Letopisu","chapter":"8","verse":"7","text":"Všecken také lid, kterýž byl pozůstal z Hetejských, a Amorejských a Ferezejských, a Hevejských a Jebuzejských, kteříž nebyli z Izraele,"},{"book":"2 Letopisu","chapter":"8","verse":"8","text":"Z synů jejich, kteříž byli pozůstali po nich v zemi té, jichž byli nevyhubili synové Izraelští, uvedl Šalomoun pod plat až do tohoto dne."},{"book":"2 Letopisu","chapter":"8","verse":"9","text":"Ale z synů Izraelských, jichž nepodrobil Šalomoun v službu při díle svém, (nebo oni byli muži bojovní a přední knížata jeho, úředníci nad vozy a jezdci jeho),"},{"book":"2 Letopisu","chapter":"8","verse":"10","text":"Z těch, pravím, bylo předních vládařů, kteréž měl král Šalomoun, dvě stě a padesáte, kteříž panovali nad lidem."},{"book":"2 Letopisu","chapter":"8","verse":"11","text":"Dceru pak Faraonovu přestěhoval Šalomoun z města Davidova do domu, kterýž jí byl vystavěl. Nebo řekl: Nemohlať by bydliti manželka má v domě Davida krále Izraelského, nebo svatý jest, proto že vešla do něho truhla Hospodinova."},{"book":"2 Letopisu","chapter":"8","verse":"12","text":"Tedy obětoval Šalomoun zápaly Hospodinu na oltáři Hospodinovu, kterýž byl vzdělal před síní,"},{"book":"2 Letopisu","chapter":"8","verse":"13","text":"Cokoli náležitě každého dne obětováno býti mělo podlé přikázaní Mojžíšova, ve dny sobotní, na novměsíce a na slavnosti, po třikrát do roka, na slavnost přesnic, na slavnost téhodnů, a na slavnost stánků."},{"book":"2 Letopisu","chapter":"8","verse":"14","text":"Ustanovil také podlé nařízení Davida otce svého pořádky kněžské k úřadům jejich, a Levíty ku povinnostem jejich, aby chválili Boha, a přisluhovali při kněžích náležitě každého dne, a vrátné v pořádcích jejich u jedné každé brány; nebo tak byl rozkaz Davida muže Božího."},{"book":"2 Letopisu","chapter":"8","verse":"15","text":"Aniž se uchýlili od rozkázaní králova kněžím a Levítům při všeliké věci i při pokladích."},{"book":"2 Letopisu","chapter":"8","verse":"16","text":"A když dostrojeno bylo všecko dílo Šalomounovo od toho dne, v němž založen byl dům Hospodinův, až do vystavení jeho, a tak dokonán byl dům Hospodinův,"},{"book":"2 Letopisu","chapter":"8","verse":"17","text":"Tedy jel Šalomoun do Aziongaber a do Elat při břehu mořském v zemi Idumejské."},{"book":"2 Letopisu","chapter":"8","verse":"18","text":"I poslal jemu Chíram po služebnících svých lodí, a služebníky umělé na moři, kteříž plavivše se s služebníky Šalomounovými do Ofir, nabrali odtud čtyři sta a padesáte centnéřů zlata, a přinesli je králi Šalomounovi."}]}