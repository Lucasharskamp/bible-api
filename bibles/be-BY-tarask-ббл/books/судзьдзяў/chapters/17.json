{"data":[{"book":"СУДЗЬДЗЯЎ","chapter":"17","verse":"1","text":"Быў адзін чалавек на гары Яфрэмавай, імем Міха."},{"book":"СУДЗЬДЗЯЎ","chapter":"17","verse":"2","text":"Ён сказаў маці сваёй: тысяча сто сікляў срэбра, якія ў цябе ўзятыя і за якія ты пры мне вымавіла праклён, гэта срэбра ў мяне, я ўзяў яго. Маці ягоная сказала: дабраславёны сын мой у Госпада!"},{"book":"СУДЗЬДЗЯЎ","chapter":"17","verse":"3","text":"І вярнуў ён маці сваёй тысячу сто сікляў срэбра. І сказала маці ягоная: гэта срэбра ад сябе я прысьвяціла Госпаду дзеля сына майго, каб зрабіць зь яго выразанага балвана і літага куміра; дык вось аддаю яго табе."},{"book":"СУДЗЬДЗЯЎ","chapter":"17","verse":"4","text":"Але ён вярнуў срэбра маці сваёй. Маці ягоная ўзяла дзьвесьце сікляў срэбра, і аддала іх гутніку. Ён зрабіў зь іх выразанага балвана і літага куміра, які і быў у доме ў Міхі."},{"book":"СУДЗЬДЗЯЎ","chapter":"17","verse":"5","text":"І быў у Міхі дом Божы. І зрабіў ён наплечнік і тэрафім, і пасьвяціў аднаго сына свайго, каб ён быў у яго за сьвятара."},{"book":"СУДЗЬДЗЯЎ","chapter":"17","verse":"6","text":"У тыя дні ня было цара ў Ізраіля; кожны рабіў, што яму здавалася правільным."},{"book":"СУДЗЬДЗЯЎ","chapter":"17","verse":"7","text":"Адзін хлопец зь Віфляема Юдэйскага, зь племя Юдавага, лявіт, тады жыў там."},{"book":"СУДЗЬДЗЯЎ","chapter":"17","verse":"8","text":"Гэты чалавек пайшоў з горада Віфляема Юдэйскага, каб пажыць, дзе выпадзе, і, ідучы дарогаю, прыйшоў на гару Яфрэмавую да дома Міхі."},{"book":"СУДЗЬДЗЯЎ","chapter":"17","verse":"9","text":"І сказаў яму Міха: адкуль ты ідзеш? Ён сказаў яму: я лявіт зь Віфляема Юдэйскага, і іду пажыць, дзе давядзецца."},{"book":"СУДЗЬДЗЯЎ","chapter":"17","verse":"10","text":"І сказаў яму Міха: застанься пры мне, і будзь у мяне за бацьку і сьвятара; я буду даваць табе па дзесяць сікляў срэбра ў год, патрэбную вопратку і ежу."},{"book":"СУДЗЬДЗЯЎ","chapter":"17","verse":"11","text":"Лявіт пайшоў да яго, і згадзіўся лявіт застацца ў гэтага чалавека, і быў хлопец у яго, як адзін з сыноў ягоных."},{"book":"СУДЗЬДЗЯЎ","chapter":"17","verse":"12","text":"Міха пасьвяціў лявіта, і гэты хлопец быў у яго за сьвятара, і жыў у доме ў Міхі."},{"book":"СУДЗЬДЗЯЎ","chapter":"17","verse":"13","text":"І сказаў Міха: цяпер я ведаю, што Гасподзь будзе мне дабраволіць, бо лявіт у мяне за сьвятара."}]}