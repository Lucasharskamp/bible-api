{"data":[{"book":"Filemoni","chapter":"1","verse":"1","text":"Paulo, mfungwa wa Kristo Yesu, pamoja na Timotheo ndugu yetu:"},{"book":"Filemoni","chapter":"1","verse":"2","text":"kwa dada yetu mpendwa Afia, kwa Arkipo askari mwenzetu na kwa kanisa lile likutanalo nyumbani mwako:"},{"book":"Filemoni","chapter":"1","verse":"3","text":"Neema iwe nanyi na amani itokayo kwa Mungu Baba yetu na Bwana Yesu Kristo."},{"book":"Filemoni","chapter":"1","verse":"4","text":"Siku zote ninamshukuru Mungu ninapokukumbuka katika maombi yangu,"},{"book":"Filemoni","chapter":"1","verse":"5","text":"kwa sababu ninasikia juu ya imani yako katika Bwana Yesu na upendo wako kwa watakatifu wote."},{"book":"Filemoni","chapter":"1","verse":"6","text":"Naomba utiwe nguvu katika kuishuhudia imani yako, ili upate kuwa na ufahamu mkamilifu juu ya kila kitu chema tulicho nacho ndani ya Kristo."},{"book":"Filemoni","chapter":"1","verse":"7","text":"Upendo wako umenifurahisha mno na kunitia moyo, kwa sababu wewe ndugu, umeiburudisha mioyo ya watakatifu."},{"book":"Filemoni","chapter":"1","verse":"8","text":"Hata hivyo, ingawa katika Kristo ningeweza kuwa na ujasiri na kukuagiza yale yakupasayo kutenda,"},{"book":"Filemoni","chapter":"1","verse":"9","text":"lakini ninakuomba kwa upendo, mimi Paulo, mzee na pia sasa nikiwa mfungwa wa Kristo Yesu,"},{"book":"Filemoni","chapter":"1","verse":"10","text":"nakuomba kwa ajili ya mwanangu Onesimo,1:10 Onesimo maana yake ni Wa manufaa.  aliyefanyika mwanangu nilipokuwa kwenye minyororo."},{"book":"Filemoni","chapter":"1","verse":"11","text":"Mwanzoni alikuwa hakufai, lakini sasa anakufaa sana wewe na mimi pia."},{"book":"Filemoni","chapter":"1","verse":"12","text":"Namtuma kwako, yeye aliye moyo wangu hasa."},{"book":"Filemoni","chapter":"1","verse":"13","text":"Ningependa nikae naye ili ashike nafasi yako ya kunisaidia wakati huu nikiwa kifungoni kwa ajili ya Injili."},{"book":"Filemoni","chapter":"1","verse":"14","text":"Lakini sikutaka kufanya lolote bila idhini yako, ili wema wowote uufanyao usiwe wa lazima, bali wa hiari."},{"book":"Filemoni","chapter":"1","verse":"15","text":"Huenda sababu ya yeye kutengwa nawe kwa kitambo kidogo ni ili uwe naye daima."},{"book":"Filemoni","chapter":"1","verse":"16","text":"Si kama mtumwa, bali bora kuliko mtumwa, kama ndugu mpendwa. Yeye ni mpendwa sana kwangu na hata kwako zaidi, yeye kama mwanadamu na kama ndugu katika Bwana."},{"book":"Filemoni","chapter":"1","verse":"17","text":"Hivyo kama unanihesabu mimi kuwa mshirika wako, mkaribishe kama vile ungenikaribisha mimi mwenyewe."},{"book":"Filemoni","chapter":"1","verse":"18","text":"Kama amekukosea lolote au kama unamdai chochote, nidai mimi."},{"book":"Filemoni","chapter":"1","verse":"19","text":"Ni mimi Paulo, ninayeandika waraka huu kwa mkono wangu mwenyewe. Nitakulipa. Sitaji kwamba nakudai hata nafsi yako."},{"book":"Filemoni","chapter":"1","verse":"20","text":"Ndugu yangu, natamani nipate faida kwako katika Bwana, uuburudishe moyo wangu katika Kristo."},{"book":"Filemoni","chapter":"1","verse":"21","text":"Nikiwa na hakika ya utii wako, nakuandikia, nikijua kwamba utafanya hata zaidi ya yale ninayokuomba."},{"book":"Filemoni","chapter":"1","verse":"22","text":"Jambo moja zaidi: Niandalie chumba cha wageni, kwa kuwa nataraji kurudishwa kwenu kama jibu la maombi yenu."},{"book":"Filemoni","chapter":"1","verse":"23","text":"Epafra, aliye mfungwa mwenzangu katika Kristo Yesu, anakusalimu."},{"book":"Filemoni","chapter":"1","verse":"24","text":"Vivyo hivyo Marko, Aristarko, Dema na Luka, watendakazi wenzangu wanakusalimu."},{"book":"Filemoni","chapter":"1","verse":"25","text":"Neema ya Bwana Yesu Kristo iwe pamoja na roho zenu. Amen."}]}