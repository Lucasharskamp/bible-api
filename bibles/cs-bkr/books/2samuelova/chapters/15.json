{"data":[{"book":"2 Samuelova","chapter":"15","verse":"1","text":"I stalo se potom, že sobě najednal Absolon vozů a koní a padesáte mužů, kteříž by běhali před ním."},{"book":"2 Samuelova","chapter":"15","verse":"2","text":"A vstávaje ráno Absolon, stával u cesty při bráně, a každého muže, kterýž, maje při, šel k králi pro rozsouzení, povolával Absolon, říkaje: Z kterého jsi ty města? A když mu odpověděl: Z toho a z toho pokolení Izraelského jest služebník tvůj,"},{"book":"2 Samuelova","chapter":"15","verse":"3","text":"Řekl jemu Absolon: Hle, tvá pře výborná jest a pravá, ale kdo by tě vyslyšel, není žádného u krále."},{"book":"2 Samuelova","chapter":"15","verse":"4","text":"Říkal také Absolon: Ó kdyby mne kdo ustanovil soudcím v zemi této, aby ke mně chodil každý, kdož by měl nesnáz a při, a dopomáhal bych jemu k spravedlnosti."},{"book":"2 Samuelova","chapter":"15","verse":"5","text":"Ano i když někdo přicházel, klaněje se jemu, vztáhl ruku svou, a uchopě ho, políbil jej."},{"book":"2 Samuelova","chapter":"15","verse":"6","text":"Èiníval pak Absolon tím způsobem všemu Izraelovi, kterýž pro rozsudek přicházel k králi; a tak obracel k sobě Absolon srdce mužů Izraelských."},{"book":"2 Samuelova","chapter":"15","verse":"7","text":"Stalo se také po čtyřidcíti letech, že řekl Absolon k králi: Nechť jdu, prosím, a splním slib svůj v Hebronu, který jsem učinil Hospodinu."},{"book":"2 Samuelova","chapter":"15","verse":"8","text":"Nebo byl učinil slib služebník tvůj, když jsem bydlil v Gessur v Syrii, řka: Jestliže mne zase kdy přivede Hospodin do Jeruzaléma, tedy službu jemu učiním."},{"book":"2 Samuelova","chapter":"15","verse":"9","text":"Jemuž řekl král: Jdi u pokoji. Kterýžto vstav, odšel do Hebronu."},{"book":"2 Samuelova","chapter":"15","verse":"10","text":"I poslal Absolon špehéře do všech pokolení Izraelských, aby řekli: Když uslyšíte zvuk trouby, rcete: Kralujeť Absolon v Hebronu."},{"book":"2 Samuelova","chapter":"15","verse":"11","text":"S Absolonem pak šlo dvě stě mužů z Jeruzaléma pozvaných, ale šli v upřímnosti své, aniž co o tom věděli."},{"book":"2 Samuelova","chapter":"15","verse":"12","text":"Poslal také Absolon pro Achitofele Gilonského, rádce Davidova, aby přišel z města svého Gilo, když měl obětovati oběti. I stalo se spiknutí veliké, nebo lidu ustavičně přibývalo Absolonovi."},{"book":"2 Samuelova","chapter":"15","verse":"13","text":"V tom přišel posel k Davidovi, řka: Srdce Izraelských obrátilo se po Absolonovi."},{"book":"2 Samuelova","chapter":"15","verse":"14","text":"Tedy řekl David všechněm služebníkům svým, kteříž byli s ním v Jeruzalémě: Vstaňte a utecme, sic jinak nemohli bychom ujíti tváři Absolonovy. Pospěšte, ať odejdeme, aby se neuspíšil, a nezastihl nás, a neuvalil na nás zlého a nepohubil města ostrostí meče."},{"book":"2 Samuelova","chapter":"15","verse":"15","text":"I řekli služebníci královští králi: Což by koli zvolil pán náš král, teď jsme služebníci tvoji."},{"book":"2 Samuelova","chapter":"15","verse":"16","text":"A tak vyšel král se vší svou čeledí pěšky; toliko zanechal král desíti ženin, aby doma hlídaly."},{"book":"2 Samuelova","chapter":"15","verse":"17","text":"Když pak vyšel král a všecken lid pěšky, postavili se na jednom místě zdaleka."},{"book":"2 Samuelova","chapter":"15","verse":"18","text":"I šli všickni služebníci při něm; též všickni Cheretejští a všickni Peletejští, i všickni Gittejští, šest set mužů, kteříž přišli pěšky z Gát, šli před králem."},{"book":"2 Samuelova","chapter":"15","verse":"19","text":"Tedy řekl král k Ittai Gittejskému: Proč ty také jdeš s námi? Navrať se a zůstaň při králi; nebo cizozemec jsi, kterýž se tudíž zase odbéřeš k místu svému."},{"book":"2 Samuelova","chapter":"15","verse":"20","text":"Nedávnos přišel, a již bych dnes tebou pohnouti měl, abys s námi chodil? Jáť zajisté půjdu, kdež mi se nahodí. Navratiž se a zprovoď zase bratří své, a budiž s tebou milosrdenství a pravda."},{"book":"2 Samuelova","chapter":"15","verse":"21","text":"Odpovídaje pak Ittai králi, řekl: Živť jest Hospodin a živť jest pán můj král, že na kterémkoli místě bude pán můj král, buď mrtev aneb živ, tuť bude i služebník tvůj."},{"book":"2 Samuelova","chapter":"15","verse":"22","text":"I řekl David k Ittai: Podiž a přejdi. I přešel Ittai Gittejský a všickni muži jeho, i všecky dítky, kteréž byly s ním."},{"book":"2 Samuelova","chapter":"15","verse":"23","text":"Tedy plakala všecka země hlasem velikým, i všecken lid přecházející. A tak přešel král potok Cedron; i všecken lid přešel proti cestě vedoucí na poušť."},{"book":"2 Samuelova","chapter":"15","verse":"24","text":"A aj, byl také Sádoch a všickni Levítové s ním, nesouce truhlu smlouvy Boží; i postavili truhlu Boží. Šel pak i Abiatar, a stál, dokudž všecken ten lid nepřešel z města."},{"book":"2 Samuelova","chapter":"15","verse":"25","text":"I řekl král Sádochovi: Dones zase truhlu Boží do města. Jestližeť najdu milost před očima Hospodinovýma, přivedeť mne zase, a ukážeť mi ji i příbytek svůj."},{"book":"2 Samuelova","chapter":"15","verse":"26","text":"Pakliť řekne takto: Nelíbíš mi se, aj, teď jsem, nechť mi učiní, což se mu dobrého vidí."},{"book":"2 Samuelova","chapter":"15","verse":"27","text":"Řekl ještě král Sádochovi knězi: Zdaliž ty nejsi vidoucí? Navratiž se do města u pokoji, Achimaas pak syn tvůj, a Jonata syn Abiatarův, dva synové vaši, budou s vámi."},{"book":"2 Samuelova","chapter":"15","verse":"28","text":"Hle, já pobudu na rovinách pouště, dokudž nepřijde poselství od vás, skrze něž by mi oznámeno bylo."},{"book":"2 Samuelova","chapter":"15","verse":"29","text":"A tak donesl zase Sádoch a Abiatar truhlu Boží do Jeruzaléma, a zůstali tam."},{"book":"2 Samuelova","chapter":"15","verse":"30","text":"Ale David šel vzhůru k vrchu hory Olivetské, vstupuje a pláče, maje přikrytou hlavu svou; šel pak bos. Všecken také lid, kterýž byl s ním, přikryl jeden každý hlavu svou, a šli, ustavičně plačíce."},{"book":"2 Samuelova","chapter":"15","verse":"31","text":"Tedy povědíno Davidovi, že Achitofel jest s těmi, kteříž se spikli s Absolonem. I řekl David: Zruš, prosím, ó Hospodine, radu Achitofelovu."},{"book":"2 Samuelova","chapter":"15","verse":"32","text":"I stalo se, jakž přišel David na vrch hory, aby se tam pomodlil Bohu, aj, potkal se s ním Chusai Architský, maje roztržené roucho své a hlavu prstí posypanou."},{"book":"2 Samuelova","chapter":"15","verse":"33","text":"I řekl jemu David: Půjdeš-li se mnou, budeš mi břemenem."},{"book":"2 Samuelova","chapter":"15","verse":"34","text":"Pakli se navrátíš do města a díš k Absolonovi: Služebníkem tvým budu, ó králi, služebníkem zajisté otce tvého byl jsem již zdávna, již pak budu služebníkem tvým, tedy zrušíš radu Achitofelovu."},{"book":"2 Samuelova","chapter":"15","verse":"35","text":"Však tam budou s tebou Sádoch a Abiatar kněží. Protož cožkoli uslyšíš z domu králova, oznámíš Sádochovi a Abaitarovi kněžím."},{"book":"2 Samuelova","chapter":"15","verse":"36","text":"Aj, tam s nimi jsou dva synové jejich, Achimaas Sádochův a Jonata Abiatarův, po nichž mi vzkážete, což byste koli uslyšeli."},{"book":"2 Samuelova","chapter":"15","verse":"37","text":"Šel tedy Chusai, přítel Davidův do města; Absolon také přijel do Jeruzaléma."}]}