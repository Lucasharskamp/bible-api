{"data":[{"book":"ЛУКАША","chapter":"5","verse":"1","text":"Аднойчы, калі люд ціснуўся да Яго, каб чуць слова Божае, а Ён стаяў каля возера Генісарэцкага,"},{"book":"ЛУКАША","chapter":"5","verse":"2","text":"убачыў Ён дзьве лодкі, якія стаялі на возеры; а рыбакі, выйшаўшы зь іх, вымывалі мярэжы."},{"book":"ЛУКАША","chapter":"5","verse":"3","text":"Увайшоўшы ў адну лодку, якая была Сымонава, Ён прасіў яго адплыць крыху ад берагу, і сеўшы, вучыў людзей з лодкі."},{"book":"ЛУКАША","chapter":"5","verse":"4","text":"А калі перастаў вучыць, сказаў Сымону: адплыві на глыбокае, і закіньце мярэжы свае для лову."},{"book":"ЛУКАША","chapter":"5","verse":"5","text":"Сымон сказаў Яму ў адказ: Настаўнік! мы працавалі ўсю ноч і нічога не злавілі; але па слове Тваім закінем мярэжу."},{"book":"ЛУКАША","chapter":"5","verse":"6","text":"Зрабіўшы гэта, яны злавілі вялікае мноства рыбы, і нават мярэжа ў іх рвалася."},{"book":"ЛУКАША","chapter":"5","verse":"7","text":"І далі знак супольнікам, якія былі ў другой лодцы, каб прыйшлі пасобіць ім, і прыйшлі, і напоўнілі абедзьве лодкі, так што яны пачалі тануць."},{"book":"ЛУКАША","chapter":"5","verse":"8","text":"Убачыўшы гэта, Сымон Пётр прыпаў да каленяў Ісуса і сказаў: выйдзі ад мяне, Госпадзе! бо я чалавек грэшны."},{"book":"ЛУКАША","chapter":"5","verse":"9","text":"Бо жах агарнуў яго і ўсіх, хто быў зь Ім, ад гэтага ўлову рыбы, імі злоўленае;"},{"book":"ЛУКАША","chapter":"5","verse":"10","text":"таксама і Якава і Яна; сыноў Зевядзеевых, якія былі супольнікамі Сымону. І сказаў Сымону Ісус: ня бойся; ад сёньня будзеш лавіць людзей."},{"book":"ЛУКАША","chapter":"5","verse":"11","text":"І выцягнуўшы абедзьве лодкі на бераг, пакінулі ўсё і пайшлі сьледам за Ім."},{"book":"ЛУКАША","chapter":"5","verse":"12","text":"Калі Ісус быў у адным горадзе, прыйшоў чалавек увесь у праказе і, убачыўшы Ісуса, упаў ніцма, молячы Яго і кажучы: Госпадзе! калі хочаш, можаш мяне ачысьціць."},{"book":"ЛУКАША","chapter":"5","verse":"13","text":"Ён працягнуў руку, дакрануўся да яго і сказаў: хачу, ачысьціся. І адразу праказа сышла зь яго."},{"book":"ЛУКАША","chapter":"5","verse":"14","text":"І Ён загадаў яму нікому не расказваць, а пайсьці паказацца сьвятару і прынесьці ахвяру за ачышчэньне сваё, як загадаў Майсей, на сьведчаньне ім."},{"book":"ЛУКАША","chapter":"5","verse":"15","text":"Але тым болей шырыліся чуткі пра Яго, і вялікае мноства людзей сьцякалася да Яго - слухаць і ацаляцца ў Яго ад хваробаў сваіх."},{"book":"ЛУКАША","chapter":"5","verse":"16","text":"А Ён адыходзіў у пустэльныя мясьціны і маліўся."},{"book":"ЛУКАША","chapter":"5","verse":"17","text":"Аднаго дня, калі Ён вучыў, і сядзелі тут фарысэі і законьнікі, якія прыйшлі з усіх мясцовасьцяў Галілеі і Юдэі і зь Ерусаліма, і сіла Гасподняя зьяўлалася ў ацаленьні хворых -"},{"book":"ЛУКАША","chapter":"5","verse":"18","text":"вось, прынесьлі нейкія на пасьцелі чалавека, які быў паралізаваны, і спрабавалі ўнесьці яго ў дом і пакласьці перад Ісусам;"},{"book":"ЛУКАША","chapter":"5","verse":"19","text":"і не знайшоўшы дзе пранесьці яго, з прычыны люднасьці, залезьлі на дах дома і праз дах апусьцілі яго з пасьцельлю на сярэдзіну перад Ісусам."},{"book":"ЛУКАША","chapter":"5","verse":"20","text":"І Ён, бачачы веру іхную, сказаў чалавеку таму: даруюцца табе грахі твае."},{"book":"ЛУКАША","chapter":"5","verse":"21","text":"Кніжнікі і фарысэі пачалі разважаць, кажучы: хто гэта, Які блюзьнерыць? хто можа дараваць грахі, апрача аднаго Бога?"},{"book":"ЛУКАША","chapter":"5","verse":"22","text":"Ісус, зразумеўшы намыслы іхнія, сказаў ім у адказ: што намышляеце ў сэрцах вашых?"},{"book":"ЛУКАША","chapter":"5","verse":"23","text":"што лягчэй сказаць: «даруюцца табе грахі твае», альбо сказаць: «устань і хадзі»?"},{"book":"ЛУКАША","chapter":"5","verse":"24","text":"але каб вы ведалі, што Сын Чалавечы мае ўладу на зямлі дараваць грахі, - сказаў Ён паралізаванаму: табе кажу: устань, вазьмі пасьцель тваю і ідзі ў дом твой."},{"book":"ЛУКАША","chapter":"5","verse":"25","text":"І той адразу ўстаў перад імі, узяў, на чым ляжаў, і пайшоў у дом свой, славячы Бога."},{"book":"ЛУКАША","chapter":"5","verse":"26","text":"І жах агарнуў усіх, і славілі Бога; і, поўныя страху, казалі: дзівосныя дзеі бачылі мы сёньня."},{"book":"ЛУКАША","chapter":"5","verse":"27","text":"Пасьля гэтага Ісус выйшаў і ўбачыў мытніка, якога звалі Лявій, які сядзеў каля мытні, і кажа яму: ідзі за Мною."},{"book":"ЛУКАША","chapter":"5","verse":"28","text":"І ён, пакінуўшы ўсё, устаў і пайшоў за Ім."},{"book":"ЛУКАША","chapter":"5","verse":"29","text":"І зрабіў Яму Лявій у доме сваім бяседу вялікую; і там было мноства мытнікаў і іншых, якія ўзьляжалі зь імі."},{"book":"ЛУКАША","chapter":"5","verse":"30","text":"А кніжнікі і фарысэі наракалі і казалі вучням Ягоным: навошта вы ясьце і п'яце з мытнікамі і грэшнікамі?"},{"book":"ЛУКАША","chapter":"5","verse":"31","text":"А Ісус сказаў ім у адказ: не здаровыя маюць патрэбу ў лекары, а хворыя;"},{"book":"ЛУКАША","chapter":"5","verse":"32","text":"Я прыйшоў заклікаць ня праведнікаў, а грэшнікаў да пакаяньня."},{"book":"ЛУКАША","chapter":"5","verse":"33","text":"А яны сказалі Яму: чаму вучні Янавыя посьцяць часта і ўзносяць малітвы, таксама і фарысэйскія, а Твае ядуць і п'юць?"},{"book":"ЛУКАША","chapter":"5","verse":"34","text":"Ён сказаў ім: ці можаце прымусіць сыноў харомаў шлюбных пасьціцца, калі зь імі малады?"},{"book":"ЛУКАША","chapter":"5","verse":"35","text":"але прыйдуць дні, калі адымецца ў іх малады, і тады будуць пасьціцца у тыя дні."},{"book":"ЛУКАША","chapter":"5","verse":"36","text":"Пры гэтым сказаў ім прытчу: ніхто ня прышывае латку да старой адзежыны, ададраўшы ад новай адзежыны; а інакш і новую падзярэ, і да старой не падыдзе латка ад новай."},{"book":"ЛУКАША","chapter":"5","verse":"37","text":"І ніхто ня ўлівае маладога віна ў мяхі старыя; а інакш маладое віно парве мяхі, і само выцеча, і мяхі прападуць;"},{"book":"ЛУКАША","chapter":"5","verse":"38","text":"а маладое віно трэба ўліваць у мяхі новыя; тады зьберажэцца і тое і другое."},{"book":"ЛУКАША","chapter":"5","verse":"39","text":"І ніхто, піўшы старое віно, не захоча адразу маладога; бо кажа: старое лепшае."}]}