{"data":[{"book":"Ezechiel","chapter":"24","verse":"1","text":"Opět stalo se slovo Hospodinovo ke mně léta devátého, měsíce desátého, desátého dne téhož měsíce, řkoucí:"},{"book":"Ezechiel","chapter":"24","verse":"2","text":"Synu člověčí, napiš sobě jméno tohoto dne, vlastně dnešního dne tohoto: nebo oblehl král Babylonský Jeruzalém právě tohoto dnešního dne."},{"book":"Ezechiel","chapter":"24","verse":"3","text":"A předlož tomu domu zpurnému podobenství, řka k nim: Takto praví Panovník Hospodin: Přistav tento hrnec, přistav a nalej také do něho vody."},{"book":"Ezechiel","chapter":"24","verse":"4","text":"A sebera kusy náležité do něho, každý kus dobrý, stehno i plece, a nejlepšími kostmi napln jej."},{"book":"Ezechiel","chapter":"24","verse":"5","text":"Přivezmi i nejlepších bravů, a udělej oheň z kostí pod ním, způsob, ať to vře, ažby kypělo, ať se i kosti jeho rozvaří v něm."},{"book":"Ezechiel","chapter":"24","verse":"6","text":"Protož takto praví Panovník Hospodin: Běda městu tomu vražedlnému, hrnci, v němž zůstává připálenina jeho, z něhož, pravím, připálenina jeho nevychází. Po kusích, po kusích vytahuj z něho, nepadneť na něj los."},{"book":"Ezechiel","chapter":"24","verse":"7","text":"Nebo krev jest u prostřed něho. Na vysedlou skálu vystavilo ji; nevylilo jí na zemi, aby ji prach přikryl."},{"book":"Ezechiel","chapter":"24","verse":"8","text":"I já zanítě prchlivost k vykonání pomsty, vystavím krev na vysedlou skálu, aby nebyla přikryta."},{"book":"Ezechiel","chapter":"24","verse":"9","text":"Protož takto praví Panovník Hospodin: Běda městu vražedlnému, i já udělám veliký oheň,"},{"book":"Ezechiel","chapter":"24","verse":"10","text":"Přikládaje dříví, rozněcuje oheň, v nic obraceje maso, a kořeně kořením, tak že i kosti spáleny budou."},{"book":"Ezechiel","chapter":"24","verse":"11","text":"A postavím ten hrnec na uhlí jeho prázdný, aby se zhřela i rozpálila měď jeho, ažby se vyvařila u prostřed něho nečistota jeho, a vyprázdnila připálenina jeho."},{"book":"Ezechiel","chapter":"24","verse":"12","text":"Klamy svými bylo mi těžké, protož nevyjde z něho množství šumu jeho; do ohně musí šum jeho."},{"book":"Ezechiel","chapter":"24","verse":"13","text":"V tvé nečistotě jest nešlechetnost, proto že jsem tě očišťoval, však nejsi očištěno. Nebudeš více očišťováno od nečistoty své, až i doložím prchlivost svou na tebe."},{"book":"Ezechiel","chapter":"24","verse":"14","text":"Já Hospodin mluvil jsem, dojdeť, a učiním to; neustoupímť, aniž se slituji, ani želeti budu. Podlé cest tvých a činů tvých budou tě souditi, praví Panovník Hospodin."},{"book":"Ezechiel","chapter":"24","verse":"15","text":"Opět stalo se slovo Hospodinovo ke mně, řkoucí:"},{"book":"Ezechiel","chapter":"24","verse":"16","text":"Synu člověčí, aj, já odejmu od tebe žádost očí tvých v náhle, však nekvěl ani plač, a nechť nevycházejí slzy tvé."},{"book":"Ezechiel","chapter":"24","verse":"17","text":"Stonati přestaň, smutku, jakž bývá nad mrtvým, nenes, klobouk svůj vstav na sebe, a střevíce své obuj na nohy své, a nezastírej brady své, aniž pokrmu čího jez."},{"book":"Ezechiel","chapter":"24","verse":"18","text":"Což když jsem pověděl lidu ráno, tedy umřela žena má u večer. I učinil jsem na ráno, jakž mi rozkázáno bylo."},{"book":"Ezechiel","chapter":"24","verse":"19","text":"I řekl ke mně lid: Což nám neoznámíš, co tyto věci nám znamenají, kteréž činíš?"},{"book":"Ezechiel","chapter":"24","verse":"20","text":"Tedy řekl jsem jim: Slovo Hospodinovo stalo se ke mně, řkoucí:"},{"book":"Ezechiel","chapter":"24","verse":"21","text":"Rci domu Izraelskému: Takto praví Panovník Hospodin: Aj, já poškvrním svatyně své, vyvýšenosti síly vaší, žádosti očí vašich a toho, čehož šanuje duše vaše. Též synové vaši i dcery vaše, kterýchž jste zanechali, mečem padnou."},{"book":"Ezechiel","chapter":"24","verse":"22","text":"I budete tak činiti, jakž já činím. Brady nezastřete, aniž čího pokrmu jísti budete."},{"book":"Ezechiel","chapter":"24","verse":"23","text":"A majíce klobouky své na hlavách svých a střevíce na nohách svých, nebudete kvíliti ani plakati, ale svadnouce pro nepravosti své, úpěti budete jeden s druhým."},{"book":"Ezechiel","chapter":"24","verse":"24","text":"Nebo jest vám Ezechiel zázrakem. Všecko, což on činí, budete činiti, a když to přijde, tedy zvíte, že já jsem Panovník Hospodin."},{"book":"Ezechiel","chapter":"24","verse":"25","text":"Ty pak synu člověčí, zdali v ten den, když já odejmu od nich sílu jejich, veselé okrasy jejich, žádost očí jejich, a to, po čemž touží duše jejich, syny jejich i dcery jejich,"},{"book":"Ezechiel","chapter":"24","verse":"26","text":"Zdali v ten den přijde k tobě ten, kdož uteče, vypravuje tu novinu?"},{"book":"Ezechiel","chapter":"24","verse":"27","text":"V ten den otevrou se ústa tvá při přítomnosti toho, kterýž ušel, i budeš mluviti, a nebudeš více němým. Takž jim budeš zázrakem, i zvědí, že já jsem Hospodin."}]}