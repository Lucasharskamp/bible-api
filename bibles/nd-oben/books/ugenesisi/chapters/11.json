{"data":[{"book":"UGenesisi","chapter":"11","verse":"1","text":"Umhlaba wonke wawulolimi lunye lokukhuluma okufananayo."},{"book":"UGenesisi","chapter":"11","verse":"2","text":"Kwathi abantu belokhu beqhelela empumalanga, bafumana indawo evulekileyo eShinari basebesakha khona."},{"book":"UGenesisi","chapter":"11","verse":"3","text":"Basebetshelana bathi, “Kasitshayeni izitina sizitshise kakhulu.” Babesebenzisa izitina endaweni yamatshe, lethara endaweni yodaka."},{"book":"UGenesisi","chapter":"11","verse":"4","text":"Basebesithi, “Zwanini, kasizakheleni idolobho libe lomphongolo ofika emazulwini, ukuze sizenzele ibizo singaze sasabalala umhlaba wonke.”"},{"book":"UGenesisi","chapter":"11","verse":"5","text":"Kodwa uThixo wehla wazalibona idolobho kanye lomphongolo abantu ababewakha."},{"book":"UGenesisi","chapter":"11","verse":"6","text":"UThixo wathi, “Nxa bengabantu banye bekhuluma limi lunye sebeqalisile ukwenza lokhu, pho kakukho okungabehlula."},{"book":"UGenesisi","chapter":"11","verse":"7","text":"Zwanini, kasehleni siye phansi sisanganise ulimi lwabo bangabe besazwana.”"},{"book":"UGenesisi","chapter":"11","verse":"8","text":"Kanjalo uThixo wabahlakaza emhlabeni wonke, bayekela ukwakha idolobho."},{"book":"UGenesisi","chapter":"11","verse":"9","text":"Kungakho labizwa ngokuthi yiBhabheli, ngoba khonapho uThixo wasanganisa ulimi lomhlaba wonke. Kusukela lapho uThixo wabahlakazela emhlabeni wonke."},{"book":"UGenesisi","chapter":"11","verse":"10","text":"Lo ngumlando wosendo lukaShemu."},{"book":"UGenesisi","chapter":"11","verse":"11","text":"Esezele u-Afazadi, uShemu waphila okweminyaka engamakhulu amahlanu (500), njalo waba lamanye amadodana lamadodakazi."},{"book":"UGenesisi","chapter":"11","verse":"12","text":"Kwathi u-Afazadi esephile iminyaka engamatshumi amathathu lanhlanu (35), wazala uShela."},{"book":"UGenesisi","chapter":"11","verse":"13","text":"Esezele uShela, u-Afazadi waphila okweminyaka engamakhulu amane lantathu (403), njalo waba lamanye amadodana lamadodakazi."},{"book":"UGenesisi","chapter":"11","verse":"14","text":"UShela esephile iminyaka engamatshumi amathathu (30) wazala u-Ebha."},{"book":"UGenesisi","chapter":"11","verse":"15","text":"Esezele u-Ebha, uShela waphila okweminyaka engamakhulu amane lantathu (403), njalo waba lamanye amadodana lamadodakazi."},{"book":"UGenesisi","chapter":"11","verse":"16","text":"U-Ebha esephile iminyaka engamatshumi amathathu lane (34) wazala uPhelegi."},{"book":"UGenesisi","chapter":"11","verse":"17","text":"Esezele uPhelegi, u-Ebha waphila okweminyaka engamakhulu amane lamatshumi amathathu (430), njalo waba lamanye amadodana lamadodakazi."},{"book":"UGenesisi","chapter":"11","verse":"18","text":"UPhelegi esephile iminyaka engamatshumi amathathu (30), wazala uRewu."},{"book":"UGenesisi","chapter":"11","verse":"19","text":"Esezele uRewu, uPhelegi waphila okweminyaka engamakhulu amabili lesificamunwemunye (209), njalo waba lamanye amadodana lamadodakazi."},{"book":"UGenesisi","chapter":"11","verse":"20","text":"Kwathi uRewu esephile iminyaka engamatshumi amathathu lambili (32), wazala uSerugi."},{"book":"UGenesisi","chapter":"11","verse":"21","text":"Esezele uSerugi, uRewu waphila okweminyaka engamakhulu amabili lesikhombisa (207), njalo waba lamanye amadodana lamadodakazi."},{"book":"UGenesisi","chapter":"11","verse":"22","text":"Kwathi uSerugi esephile iminyaka engamatshumi amathathu (30), wazala uNahori."},{"book":"UGenesisi","chapter":"11","verse":"23","text":"Esezele uNahori, uSerugi waphila okweminyaka engamakhulu amabili (200), njalo waba lamanye amadodana lamadodakazi."},{"book":"UGenesisi","chapter":"11","verse":"24","text":"UNahori esephile iminyaka engamatshumi amabili lesificamunwemunye (29) wazala uThera."},{"book":"UGenesisi","chapter":"11","verse":"25","text":"Esezele uThera, uNahori waphila okweminyaka elikhulu letshumi lesificamunwemunye (119), njalo waba lamanye amadodana lamadodakazi."},{"book":"UGenesisi","chapter":"11","verse":"26","text":"UThera esephile iminyaka engamatshumi ayisikhombisa (70) wazala u-Abhrama, uNahori loHarani."},{"book":"UGenesisi","chapter":"11","verse":"27","text":"Lo ngumlando wosendo lukaThera."},{"book":"UGenesisi","chapter":"11","verse":"28","text":"Kwathi uyise uThera esaphila uHarani wafa bese-Uri idolobho lamaKhaladiya, elizweni lokuzalwa kwakhe."},{"book":"UGenesisi","chapter":"11","verse":"29","text":"U-Abhrama loNahori bathatha bobabili. Ibizo lomka-Abhrama lalinguSarayi, kwathi ibizo likamkaNahori linguMilikha; wayeyindodakazi kaHarani uyise kaMilikha kanye lo-Isikha."},{"book":"UGenesisi","chapter":"11","verse":"30","text":"Kodwa uSarayi wayeyinyumba; wayengelabantwana."},{"book":"UGenesisi","chapter":"11","verse":"31","text":"UThera wathatha indodana yakhe u-Abhrama, lomzukulu wakhe uLothi indodana kaHarani, lomalokazana wakhe uSarayi umfazi wendodana yakhe u-Abhrama, basuka bonke e-Uri lamaKhaladiya baqonda eKhenani. Kodwa bafika eHarani basebesakha khona."},{"book":"UGenesisi","chapter":"11","verse":"32","text":"UThera waphila okweminyaka engamakhulu amabili lanhlanu (205), wafela eHarani."}]}