{"data":[{"book":"1 यूहन्ना","chapter":"2","verse":"1","text":"मेरे प्रिय बालकों, मैं ये बातें तुम्हें इसलिए लिखता हूँ, कि तुम पाप न करो; और यदि कोई पाप करे तो पिता के पास हमारा एक सहायक है, अर्थात् धर्मी यीशु मसीह।"},{"book":"1 यूहन्ना","chapter":"2","verse":"2","text":"और वही हमारे पापों का प्रायश्चित है: और केवल हमारे ही नहीं, वरन् सारे जगत के पापों का भी।"},{"book":"1 यूहन्ना","chapter":"2","verse":"3","text":"यदि हम उसकी आज्ञाओं को मानेंगे, तो इससे हम जान लेंगे कि हम उसे जान गए हैं।"},{"book":"1 यूहन्ना","chapter":"2","verse":"4","text":"जो कोई यह कहता है, “मैं उसे जान गया हूँ,” और उसकी आज्ञाओं को नहीं मानता, वह झूठा है; और उसमें सत्य नहीं।"},{"book":"1 यूहन्ना","chapter":"2","verse":"5","text":"पर जो कोई उसके वचन पर चले, उसमें सचमुच परमेश्वर का प्रेम सिद्ध हुआ है2:5 परमेश्वर का प्रेम सिद्ध हुआ है: यदि सच्चा प्रेम हृदय में हैं, तो यह जीवन में हमारे साथ चलेगा या यह कि प्रेम और आज्ञाकारिता उसी का भाग हैं।। हमें इसी से मालूम होता है, कि हम उसमें हैं।"},{"book":"1 यूहन्ना","chapter":"2","verse":"6","text":"जो कोई यह कहता है, कि मैं उसमें बना रहता हूँ, उसे चाहिए कि वह स्वयं भी वैसे ही चले जैसे यीशु मसीह चलता था।"},{"book":"1 यूहन्ना","chapter":"2","verse":"7","text":"हे प्रियों, मैं तुम्हें कोई नई आज्ञा नहीं लिखता, पर वही पुरानी आज्ञा जो आरम्भ से तुम्हें मिली है; यह पुरानी आज्ञा वह वचन है, जिसे तुम ने सुना है।"},{"book":"1 यूहन्ना","chapter":"2","verse":"8","text":"फिर भी मैं तुम्हें नई आज्ञा लिखता हूँ; और यह तो उसमें और तुम में सच्ची ठहरती है; क्योंकि अंधकार मिटता जा रहा है और सत्य की ज्योति अभी चमकने लगी है।"},{"book":"1 यूहन्ना","chapter":"2","verse":"9","text":"जो कोई यह कहता है, कि मैं ज्योति में हूँ; और अपने भाई से बैर रखता है, वह अब तक अंधकार ही में है।"},{"book":"1 यूहन्ना","chapter":"2","verse":"10","text":"जो कोई अपने भाई से प्रेम रखता है, वह ज्योति में रहता है, और ठोकर नहीं खा सकता।"},{"book":"1 यूहन्ना","chapter":"2","verse":"11","text":"पर जो कोई अपने भाई से बैर रखता है, वह अंधकार में है, और अंधकार में चलता है2:11 अंधकार में चलता है: वह उनके जैसा हैं जो अंधकार में चलता हैं, और वह जो साफ तौर पर कोई आपत्ति नहीं देखता।; और नहीं जानता, कि कहाँ जाता है, क्योंकि अंधकार ने उसकी आँखें अंधी कर दी हैं।"},{"book":"1 यूहन्ना","chapter":"2","verse":"12","text":"हे बालकों, मैं तुम्हें इसलिए लिखता हूँ, कि उसके नाम से तुम्हारे पाप क्षमा हुए। (भज. 25:11)"},{"book":"1 यूहन्ना","chapter":"2","verse":"13","text":"हे पिताओं, मैं तुम्हें इसलिए लिखता हूँ, कि जो आदि से है, तुम उसे जानते हो। हे जवानों, मैं तुम्हें इसलिए लिखता हूँ, कि तुम ने उस दुष्ट पर जय पाई है: हे बालकों, मैंने तुम्हें इसलिए लिखा है, कि तुम पिता को जान गए हो।"},{"book":"1 यूहन्ना","chapter":"2","verse":"14","text":"हे पिताओं, मैंने तुम्हें इसलिए लिखा है, कि जो आदि से है तुम उसे जान गए हो। हे जवानों, मैंने तुम्हें इसलिए लिखा है, कि तुम बलवन्त हो, और परमेश्वर का वचन तुम में बना रहता है, और तुम ने उस दुष्ट पर जय पाई है।"},{"book":"1 यूहन्ना","chapter":"2","verse":"15","text":"तुम न तो संसार से और न संसार की वस्तुओं से प्रेम रखो यदि कोई संसार से प्रेम रखता है, तो उसमें पिता का प्रेम नहीं है।"},{"book":"1 यूहन्ना","chapter":"2","verse":"16","text":"क्योंकि जो कुछ संसार में है, अर्थात् शरीर की अभिलाषा, और आँखों की अभिलाषा और जीविका का घमण्ड, वह पिता की ओर से नहीं, परन्तु संसार ही की ओर से है। (रोम. 13:14, नीति. 27:20)"},{"book":"1 यूहन्ना","chapter":"2","verse":"17","text":"संसार और उसकी अभिलाषाएँ दोनों मिटते जाते हैं, पर जो परमेश्वर की इच्छा पर चलता है, वह सर्वदा बना रहेगा।"},{"book":"1 यूहन्ना","chapter":"2","verse":"18","text":"हे लड़कों, यह अन्तिम समय है, और जैसा तुम ने सुना है, कि मसीह का विरोधी आनेवाला है, उसके अनुसार अब भी बहुत से मसीह के विरोधी उठे हैं; इससे हम जानते हैं, कि यह अन्तिम समय है।"},{"book":"1 यूहन्ना","chapter":"2","verse":"19","text":"वे निकले तो हम में से ही, परन्तु हम में से न थे; क्योंकि यदि वे हम में से होते, तो हमारे साथ रहते, पर निकल इसलिए गए ताकि यह प्रगट हो कि वे सब हम में से नहीं हैं।"},{"book":"1 यूहन्ना","chapter":"2","verse":"20","text":"और तुम्हारा तो उस पवित्र से अभिषेक हुआ है, और तुम सब सत्य जानते हो।"},{"book":"1 यूहन्ना","chapter":"2","verse":"21","text":"मैंने तुम्हें इसलिए नहीं लिखा, कि तुम सत्य को नहीं जानते, पर इसलिए, कि तुम उसे जानते हो, और इसलिए कि कोई झूठ, सत्य की ओर से नहीं।"},{"book":"1 यूहन्ना","chapter":"2","verse":"22","text":"झूठा कौन है? वह, जो यीशु के मसीह होने का इन्कार करता है; और मसीह का विरोधी वही है, जो पिता का और पुत्र का इन्कार करता है।"},{"book":"1 यूहन्ना","chapter":"2","verse":"23","text":"जो कोई पुत्र का इन्कार करता है उसके पास पिता भी नहीं: जो पुत्र को मान लेता है, उसके पास पिता भी है।"},{"book":"1 यूहन्ना","chapter":"2","verse":"24","text":"जो कुछ तुम ने आरम्भ से सुना है वही तुम में बना रहे; जो तुम ने आरम्भ से सुना है, यदि वह तुम में बना रहे, तो तुम भी पुत्र में, और पिता में बने रहोगे।"},{"book":"1 यूहन्ना","chapter":"2","verse":"25","text":"और जिसकी उसने हम से प्रतिज्ञा की वह अनन्त जीवन है।"},{"book":"1 यूहन्ना","chapter":"2","verse":"26","text":"मैंने ये बातें तुम्हें उनके विषय में लिखी हैं, जो तुम्हें भरमाते हैं।"},{"book":"1 यूहन्ना","chapter":"2","verse":"27","text":"और तुम्हारा वह अभिषेक, जो उसकी ओर से किया गया, तुम में बना रहता है; और तुम्हें इसका प्रयोजन नहीं, कि कोई तुम्हें सिखाए, वरन् जैसे वह अभिषेक जो उसकी ओर से किया गया तुम्हें सब बातें सिखाता है, और यह सच्चा है, और झूठा नहीं और जैसा उसने तुम्हें सिखाया है वैसे ही तुम उसमें बने रहते हो। (यूह. 14:26)"},{"book":"1 यूहन्ना","chapter":"2","verse":"28","text":"अतः हे बालकों, उसमें बने रहो; कि जब वह प्रगट हो, तो हमें साहस हो, और हम उसके आने पर उसके सामने लज्जित न हों।"},{"book":"1 यूहन्ना","chapter":"2","verse":"29","text":"यदि तुम जानते हो, कि वह धर्मी है, तो यह भी जानते हो, कि जो कोई धार्मिकता का काम करता है, वह उससे जन्मा है।"}]}