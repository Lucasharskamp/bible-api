{"data":[{"book":"1 Petro","chapter":"5","verse":"1","text":"Ine ndikupempha akulu a mpingo amene ali pakati panu, monga inenso mkulu mnzawo, mboni ya zowawa za Khristu ndiponso amene ndidzalandira nawo ulemerero umene uti udzaonetsedwe."},{"book":"1 Petro","chapter":"5","verse":"2","text":"Wetani gulu la Mulungu limene lili mʼmanja mwanu, muziliyangʼanira. Muzichita osati mowumirizidwa, koma mwakufuna kwanu, monga momwe Mulungu akufunira kuti mutero. Musachite chifukwa chadyera la ndalama, koma ndi mtima ofuna kutumikira."},{"book":"1 Petro","chapter":"5","verse":"3","text":"Musakhale ngati mafumu pa amene mukuwayangʼanira, koma mukhale chitsanzo kwa gululo."},{"book":"1 Petro","chapter":"5","verse":"4","text":"Ndipo Mʼbusa wamkulu akadzaonekera, mudzalandira chipewa cha ulemerero chosafota."},{"book":"1 Petro","chapter":"5","verse":"5","text":"Momwemonso, inu anyamata gonjerani amene ndi akulu. Inu nonse mukhale odzichepetsa kuti mutumikirane, chifukwa,"},{"book":"1 Petro","chapter":"5","verse":"6","text":"Choncho, mudzichepetse pamaso pa Mulungu wamphamvu, kuti pa nthawi yake adzakukwezeni."},{"book":"1 Petro","chapter":"5","verse":"7","text":"Tayani pa Iye nkhawa zanu zonse chifukwa ndiye amakusamalani."},{"book":"1 Petro","chapter":"5","verse":"8","text":"Khalani odziretsa ndi atcheru. Mdani wanu mdierekezi amayendayenda monga mkango wobangula kufunafuna wina kuti amumeze."},{"book":"1 Petro","chapter":"5","verse":"9","text":"Mukaneni iye, ndipo mukhazikike mʼchikhulupiriro, chifukwa mukudziwa kuti abale anzanu pa dziko lonse lapansi nawonso akumva zowawa zomwezi."},{"book":"1 Petro","chapter":"5","verse":"10","text":"Ndipo Mulungu wachisomo chonse, amene anakuyitanani ku ulemerero wake wamuyaya mwa Khristu, mutamva zowawa pa kanthawi, adzakukonzaninso ndi kukulimbitsani pa maziko olimba."},{"book":"1 Petro","chapter":"5","verse":"11","text":"Kwa Iye kukhale mphamvu mpaka muyaya, Ameni."},{"book":"1 Petro","chapter":"5","verse":"12","text":"Mothandizidwa ndi Sila, amene ndi mʼbale wokhulupirika, ndakulemberani mwachidule kukulimbikitsani ndi kuchita umboni kuti ichi ndi chisomo choona cha Mulungu."},{"book":"1 Petro","chapter":"5","verse":"13","text":"Imani mwamphamvu mʼchisomochi. Mlongo wanu amene ali ku Babuloni, wosankhidwa pamodzi nanu akupereka moni, nayenso Marko, mwana wanga, akupereka moni."},{"book":"1 Petro","chapter":"5","verse":"14","text":"Mupatsane moni ndi mpsopsono wachikondi. Mtendere ukhale ndi inu nonse amene muli mwa Khristu."}]}