{"data":[{"book":"1 Jon","chapter":"3","verse":"1","text":"Riigbo Aphuii è gethek shii khama miie! Ai ro miie ne bajo bajoboh ji è gethek shii Hamangkhung-aphuii aniphiing rone ho—Chiih-è ji è, jine izai, sohjambling è gethek shii a-ìd: nyieliieshii ai ne Hamangkhung-aphuii shii de a-ìd."},{"book":"1 Jon","chapter":"3","verse":"2","text":"Gu iijiiakthek wo, thuh gethek ne Hamangkhung-aphuii ro aniphiing ro, jishii hìne thuh de sang arey ba gethek nyie thog ruii. Jishii gethek ìd ji pha Masi dong magey shii, gethek ne ai duiine um chid, nyieliieshii ai izai khi è mia gethek ne aishii doh ruii."},{"book":"1 Jon","chapter":"3","verse":"3","text":"Zab hanyie jia hìpha luthong Masi shii ruii ithek ne awaithek shii igang ruii Masi igang duiine."},{"book":"1 Jon","chapter":"3","verse":"4","text":"Hanyie è layogthek rek ai ne Hamangkhung-aphuii ro iphey shii chui, nyieliieshii iphey shii chui phane layog ro."},{"book":"1 Jon","chapter":"3","verse":"5","text":"3:5: Jon 1:29 Nathek ne ìd Masi ne layogthek shii khia rone yiedun pha thog,3:5: Layogthek; giak jigizey shii ne um Gethek ro layogthek. chiih-è aishii ne nyie de layog oi ro."},{"book":"1 Jon","chapter":"3","verse":"6","text":"Ji-è hanyie magun Masi rog shii ò rai layog shii ne arek; jishii hanyie è layog shii athodang pha rekpho ne khuchung de aishii adoh chiih-è a-ìd ro."},{"book":"1 Jon","chapter":"3","verse":"7","text":"Gu aniphiing, hanyie jia de nathek shii akhinrin yi rabo! Hanyie magunde izai shii rek anine jine Masi giang duiine ai de giang ro."},{"book":"1 Jon","chapter":"3","verse":"8","text":"Hanyie magunde athohdang pha layog rek pho ne ai ne Sakhathong re-è ro, nyieliieshii bajo igobi è Sakhathong ne layogthek rek ro. Hì pha chiang è Hamangkhung-aphuii ro Dufuii khia pha ji ne, Sakhathong è rek pha ji shii srobro rek yi pha khia ro."},{"book":"1 Jon","chapter":"3","verse":"9","text":"Hanyie yi Hamangkhung-aphuii ro aniphiing ithek ne layog shii arek phro, nyieliieshii ithek shii ne Hamangkhung-aphuii ro ziig um; chiih-è nyieliieshii Hamangkhung-aphuii ne ithek Aphuii, ji è ithek ne layog shii arek muii ro."},{"book":"1 Jon","chapter":"3","verse":"10","text":"Ichiih ne Hamangkhung-aphuii nane sakhathong aniphiing duchoi shii ne sang è yoh-yoh um ro: hanyie è izai shii arek chiih-è gaithek shii amiie, ithek ne Hamangkhung-aphuii ro aniphiing asi ro."},{"book":"1 Jon","chapter":"3","verse":"11","text":"Igobi è nathek yoijong pha mua ne hì: gethek ne gethek chung miie chid."},{"book":"1 Jon","chapter":"3","verse":"12","text":"3:12: Igo 4:8Gethek ne Khain duiine arek; nyieliieshii ai ne sakhathong re-è chiih-è ai ne awai ikhuii Abel shii ua. Khain ne aishii nyie rek ne ua? Nyieliieshii awai mirek pha manathek ne asi, chiih-è ai khuiino è nyie rek pha mana jine zai ro."},{"book":"1 Jon","chapter":"3","verse":"13","text":"Ji-è, gu iijiiakthek, sohjambling pha branthek è na shii khiijai arone awieng rabo."},{"book":"1 Jon","chapter":"3","verse":"14","text":"3:14: Jon 5:24 Gethek ne ìd gethek ne iy pha ji è hiìa ne chiih-è chai hà thogjong; gethek ne hì ìd nyieliieshii gethek ne khuiino nane bumuii shii de miie ro. Hanyie è amiiepho ne thuh de iy pha blu hà ro."},{"book":"1 Jon","chapter":"3","verse":"15","text":"Hanyie è khuiino nane bumuii shii khiijai ithek ne ua pho ro, chiih-è nathek ne ìd uapho ne ithek shii idang pha chai oi ro."},{"book":"1 Jon","chapter":"3","verse":"16","text":"Masi è gethek chiang awai chai phi, ji è gethek ne miie shii ìd. Chiihphado, gethek de, gethek chai shii de khuiino nane bumuii shii phi!"},{"book":"1 Jon","chapter":"3","verse":"17","text":"Gethek bukho arone chiih-è gaithek è chid pha ji shii riig arone, chiih-è thuh de gethek lubu ne ithek suang shii kheb ba arone, khi-è-rek ne gethek yao mua, gethek ne Hamangkhung-aphuii shii miie ro?"},{"book":"1 Jon","chapter":"3","verse":"18","text":"Gu aniphiing, gethek ro miie ne miyao nane miyaogamthek shii asi bie chid; jine nyie yi bliathek shii riig yi pha duiine zai miie um chid."},{"book":"1 Jon","chapter":"3","verse":"19","text":"Chiihphado, hì duiine gethek ne zai è rone ìd ruii; hì duiine Hamangkhung-aphuii moe shii gethek bujuii um."},{"book":"1 Jon","chapter":"3","verse":"20","text":"Gethek khani è gethek shii the arone, gethek ne ìd Hamangkhung-aphuii ne gethek khani è de bajoboh ro chiih-è ai ne zab ìd phro."},{"book":"1 Jon","chapter":"3","verse":"21","text":"Chiih-è ji è, gu iijiiakthek wo, gethek khani yi gethek shii athe arone, gethek ne Hamangkhung-aphuii moe shii lububo rek ro."},{"book":"1 Jon","chapter":"3","verse":"22","text":"Gethek ne ai re è nyie lia pha ji zab mua ro, nyieliieshii gethek ne ai muyung shii nuii chiih-è ai nyie sang pha ji shii rek."},{"book":"1 Jon","chapter":"3","verse":"23","text":"3:23: Jon 13:34; 15:12-17  Nyie airo muyungthek ne hì ro gethek è airo Dufuii Isu Masi shii migi rek bo chiih-è gethek chung miie, Masi gethek shii yung pha duiine ro."},{"book":"1 Jon","chapter":"3","verse":"24","text":"Hamangkhung-aphuii muyungthek shii hanyie è nuii ai ne Hamangkhung-aphuii rog ò shii rai chiih-è Hamangkhung-aphuii ithek rog ò shii rai ro. Chiih-è nyieliieshii Hamangkhung-aphuii è gethek shii Ragung phi, ji è gethek ne ìd Hamangkhung-aphuii gethek rog ò shii rai."}]}