{"data":[{"book":"ΙΑΚΩΒΟΥ","chapter":"1","verse":"1","text":"Ἰάκωβος, Θεοῦ καὶ Κυρίου Ἰησοῦ Χριστοῦ δοῦλος, ταῖς δώδεκα φυλαῖς ταῖς ἐν τῇ διασπορᾷ, χαίρειν."},{"book":"ΙΑΚΩΒΟΥ","chapter":"1","verse":"2","text":"Πᾶσαν χαρὰν ἡγήσασθε, ἀδελφοί μου, ὅταν πειρασμοῖς περιπέσητε ποικίλοις,"},{"book":"ΙΑΚΩΒΟΥ","chapter":"1","verse":"3","text":"γινώσκοντες ὅτι τὸ δοκίμιον ὑμῶν τῆς πίστεως κατεργάζεται ὑπομονήν·"},{"book":"ΙΑΚΩΒΟΥ","chapter":"1","verse":"4","text":"ἡ δὲ ὑπομονὴ ἔργον τέλειον ἐχέτω, ἵνα ἦτε τέλειοι καὶ ὁλόκληροι, ἐν μηδενὶ λειπόμενοι."},{"book":"ΙΑΚΩΒΟΥ","chapter":"1","verse":"5","text":"Εἰ δέ τις ὑμῶν λείπεται σοφίας, αἰτείτω παρὰ τοῦ διδόντος Θεοῦ πᾶσιν ἁπλῶς, καὶ μὴ ὀνειδίζοντος, καὶ δοθήσεται αὐτῷ."},{"book":"ΙΑΚΩΒΟΥ","chapter":"1","verse":"6","text":"Αἰτείτω δὲ ἐν πίστει, μηδὲν διακρινόμενος· ὁ γὰρ διακρινόμενος ἔοικε κλύδωνι θαλάσσης ἀνεμιζομένῳ καὶ ῥιπιζομένῳ."},{"book":"ΙΑΚΩΒΟΥ","chapter":"1","verse":"7","text":"Μὴ γὰρ οἰέσθω ὁ ἄνθρωπος ἐκεῖνος ὅτι λήψεταί τι παρὰ τοῦ Κυρίου."},{"book":"ΙΑΚΩΒΟΥ","chapter":"1","verse":"8","text":"Ἀνὴρ δίψυχος, ἀκατάστατος ἐν πάσαις ταῖς ὁδοῖς αὐτοῦ."},{"book":"ΙΑΚΩΒΟΥ","chapter":"1","verse":"9","text":"Καυχάσθω δὲ ὁ ἀδελφὸς ὁ ταπεινὸς ἐν τῷ ὕψει αὐτοῦ·"},{"book":"ΙΑΚΩΒΟΥ","chapter":"1","verse":"10","text":"ὁ δὲ πλούσιος ἐν τῇ ταπεινώσει αὐτοῦ· ὅτι ὡς ἄνθος χόρτου παρελεύσεται."},{"book":"ΙΑΚΩΒΟΥ","chapter":"1","verse":"11","text":"Ἀνέτειλε γὰρ ὁ ἥλιος σὺν τῷ καύσωνι, καὶ ἐξήρανε τὸν χόρτον, καὶ τὸ ἄνθος αὐτοῦ ἐξέπεσε, καὶ ἡ εὐπρέπεια τοῦ προσώπου αὐτοῦ ἀπώλετο· οὕτω καὶ ὁ πλούσιος ἐν ταῖς πορείαις αὐτοῦ μαρανθήσεται."},{"book":"ΙΑΚΩΒΟΥ","chapter":"1","verse":"12","text":"Μακάριος ἀνὴρ ὃς ὑπομένει πειρασμόν· ὅτι δόκιμος γενόμενος λήψεται τὸν στέφανον τῆς ζωῆς, ὃν ἐπηγγείλατο ὁ Κύριος τοῖς ἀγαπῶσιν αὐτόν."},{"book":"ΙΑΚΩΒΟΥ","chapter":"1","verse":"13","text":"Μηδεὶς πειραζόμενος λεγέτω ὅτι Ἀπὸ τοῦ Θεοῦ πειράζομαι· ὁ γὰρ Θεὸς ἀπείραστός ἐστι κακῶν, πειράζει δὲ αὐτὸς οὐδένα·"},{"book":"ΙΑΚΩΒΟΥ","chapter":"1","verse":"14","text":"ἕκαστος δὲ πειράζεται, ὑπὸ τῆς ἰδίας ἐπιθυμίας ἐξελκόμενος καὶ δελεαζόμενος."},{"book":"ΙΑΚΩΒΟΥ","chapter":"1","verse":"15","text":"Εἶτα ἡ ἐπιθυμία συλλαβοῦσα τίκτει ἁμαρτίαν· ἡ δὲ ἁμαρτία ἀποτελεσθεῖσα ἀποκύει θάνατον."},{"book":"ΙΑΚΩΒΟΥ","chapter":"1","verse":"16","text":"Μὴ πλανᾶσθε, ἀδελφοί μου ἀγαπητοί."},{"book":"ΙΑΚΩΒΟΥ","chapter":"1","verse":"17","text":"Πᾶσα δόσις ἀγαθὴ καὶ πᾶν δώρημα τέλειον ἄνωθέν ἐστι, καταβαῖνον ἀπὸ τοῦ πατρὸς τῶν φώτων, παρ᾿ ᾧ οὐκ ἔνι παραλλαγή, ἢ τροπῆς ἀποσκίασμα."},{"book":"ΙΑΚΩΒΟΥ","chapter":"1","verse":"18","text":"Βουληθεὶς ἀπεκύησεν ἡμᾶς λόγῳ ἀληθείας, εἰς τὸ εἶναι ἡμᾶς ἀπαρχήν τινα τῶν αὐτοῦ κτισμάτων."},{"book":"ΙΑΚΩΒΟΥ","chapter":"1","verse":"19","text":"Ὥστε, ἀδελφοί μου ἀγαπητοί, ἔστω πᾶς ἄνθρωπος ταχὺς εἰς τὸ ἀκοῦσαι, βραδὺς εἰς τὸ λαλῆσαι, βραδὺς εἰς ὀργήν·"},{"book":"ΙΑΚΩΒΟΥ","chapter":"1","verse":"20","text":"ὀργὴ γὰρ ἀνδρὸς δικαιοσύνην Θεοῦ οὐ κατεργάζεται."},{"book":"ΙΑΚΩΒΟΥ","chapter":"1","verse":"21","text":"Διὸ ἀποθέμενοι πᾶσαν ῥυπαρίαν καὶ περισσείαν κακίας, ἐν πρᾳΰτητι δέξασθε τὸν ἔμφυτον λόγον, τὸν δυνάμενον σῶσαι τὰς ψυχὰς ὑμῶν."},{"book":"ΙΑΚΩΒΟΥ","chapter":"1","verse":"22","text":"Γίνεσθε δὲ ποιηταὶ λόγου, καὶ μὴ μόνον ἀκροαταί, παραλογιζόμενοι ἑαυτούς."},{"book":"ΙΑΚΩΒΟΥ","chapter":"1","verse":"23","text":"Ὅτι εἴ τις ἀκροατὴς λόγου ἐστὶ καὶ οὐ ποιητής, οὗτος ἔοικεν ἀνδρὶ κατανοοῦντι τὸ πρόσωπον τῆς γενέσεως αὐτοῦ ἐν ἐσόπτρῳ·"},{"book":"ΙΑΚΩΒΟΥ","chapter":"1","verse":"24","text":"κατενόησε γὰρ ἑαυτὸν καὶ ἀπελήλυθε, καὶ εὐθέως ἐπελάθετο ὁποῖος ἦν."},{"book":"ΙΑΚΩΒΟΥ","chapter":"1","verse":"25","text":"Ὁ δὲ παρακύψας εἰς νόμον τέλειον τὸν τῆς ἐλευθερίας καὶ παραμείνας, οὗτος οὐκ ἀκροατὴς ἐπιλησμονῆς γενόμενος ἀλλὰ ποιητὴς ἔργου, οὗτος μακάριος ἐν τῇ ποιήσει αὐτοῦ ἔσται."},{"book":"ΙΑΚΩΒΟΥ","chapter":"1","verse":"26","text":"Εἴ τις δοκεῖ θρῆσκος εἶναι ἐν ὑμῖν, μὴ χαλιναγωγῶν γλῶσσαν αὐτοῦ, ἀλλ᾿ ἀπατῶν καρδίαν αὐτοῦ, τούτου μάταιος ἡ θρησκεία."},{"book":"ΙΑΚΩΒΟΥ","chapter":"1","verse":"27","text":"Θρησκεία καθαρὰ καὶ ἀμίαντος παρὰ τῷ Θεῷ καὶ πατρὶ αὕτη ἐστίν, ἐπισκέπτεσθαι ὀρφανοὺς καὶ χήρας ἐν τῇ θλίψει αὐτῶν, ἄσπιλον ἑαυτὸν τηρεῖν ἀπὸ τοῦ κόσμου."}]}