{"data":[{"book":"Yakobo","chapter":"3","verse":"1","text":"Ndugu zangu, wanhu wengi kumwenu sikuwasulukile kuwa wafundiza, kwavija mojuwa kamba siye tufundiza totagusigwa ng'hani."},{"book":"Yakobo","chapter":"3","verse":"2","text":"Siye wose totenda vihile miyanza mingi. Kamba munhu hatenda vihile mna ukulonga, munhu ayo katelela na vivija kodaha kulutawala lukuli lwake lose."},{"book":"Yakobo","chapter":"3","verse":"3","text":"Siye towafunga falasi kibimhi cha zuma kili na nzabi mmulomo ili watutegeleze, na todaha kuwalongoza kokose tukulonda."},{"book":"Yakobo","chapter":"3","verse":"4","text":"Hebu geseni ngalawa hamoja na ukulu wake na yosung'higwa na beho, lakini yolongozigwa na ng'hafi kokose koyolonda mulosaji."},{"book":"Yakobo","chapter":"3","verse":"5","text":"Vivo ili kwa lulimi hamoja ni maungo madodo ga lukuli, lakini loitapa kwa mbuli ng'hulu."},{"book":"Yakobo","chapter":"3","verse":"6","text":"Lulimi luigala na moto, umema gehile na ni maungo madodo mulukuli lakini lounanga lukuli lose. Lomnanga munhu wose na kuugela muumoto ugima wose wa munhu toka kuvumbuka mbaka kufa kwavija lenyego lolukuzigwa kwa moto wa Jehanamu."},{"book":"Yakobo","chapter":"3","verse":"7","text":"Munhu kodaha kuwafuga wanyama wose wa mwiisi, kowafuga ndege na wang'onyo na vinhu vose vili muibahali."},{"book":"Yakobo","chapter":"3","verse":"8","text":"Lakini kuduhu munhu yodaha kulufuga lulimi lwake. Lulimi lwiha na halulongozigwa na lumema sumu igalaga ifa."},{"book":"Yakobo","chapter":"3","verse":"9","text":"Kwa lulimi tomgwaa nhogolwa Mndewa Tataetu na vivija kwa lulimi towaduwila wanhu, waumbigwe kwa kuigala na Imulungu."},{"book":"Yakobo","chapter":"3","verse":"10","text":"Mmulomo umoja munhu kolonga mbuli za kutambikila na mbuli za kudumiliza. Ndugu zangu sambi iwe vivo."},{"book":"Yakobo","chapter":"3","verse":"11","text":"Vino, mazi gamulile na mazi gausungu godaha kulawa mwiinzasa imoja?"},{"book":"Yakobo","chapter":"3","verse":"12","text":"Ndugu zangu, vino biki da mtini dodaha kulela zeituni? Hebu mzabibu odaha kulela tini? Vivija nzasa ya mazi gausungu haidaha kulava mazi gamulile."},{"book":"Yakobo","chapter":"3","verse":"13","text":"Vino nani yeli na nzewele na ubala kumwenu? Yalaguse mbuli ayo kwa kusang'hana ganogile, ganogile gotendeka kwa moyo wa uhole uli kwa munhu yeli na nzewele."},{"book":"Yakobo","chapter":"3","verse":"14","text":"Lakini kamba mizoyo yenu imema migongo na usungu na gahigahi, sambi muugubike ukweli kwa kuitapa mbuli ya nzewele yenu."},{"book":"Yakobo","chapter":"3","verse":"15","text":"Nzewele kamba ayo hailawa kuulanga, ila yolawa mwiisi na ya wanhu na vinyamkela."},{"book":"Yakobo","chapter":"3","verse":"16","text":"Kwavija wahawa na migongo na gahigahi, vivija kokuwa na bamila na kila kinhu kihile."},{"book":"Yakobo","chapter":"3","verse":"17","text":"Lakini nzewele ilawa kuulanga tanhu isunhigwa, na vivija ina tindiwalo na unogelwa na uhole, yowagelegeza wayagwe na imema bazi na yotenda ganogile, haibagula wanhu na yabule utapitapi."},{"book":"Yakobo","chapter":"3","verse":"18","text":"Wanhu onogelwa kuwatenda wanhu wakale goya ohanda mbeyu ya tindiwalo na osenga ganogile."}]}