{"data":[{"book":"ЭКЛЕЗІЯСТА","chapter":"11","verse":"1","text":"Хлеб свой пускай па вадзе, час міне, і зноў знойдзеш яго."},{"book":"ЭКЛЕЗІЯСТА","chapter":"11","verse":"2","text":"Давай частку на сем і нават на восем, бо ня ведаеш, якая нагода чакае зямлю."},{"book":"ЭКЛЕЗІЯСТА","chapter":"11","verse":"3","text":"Як напоўняцца хмары, яны выльюць дождж на зямлю; і як паваліцца дрэва на поўдзень, на поўнач, так і ляжацьме, як яно ўпала."},{"book":"ЭКЛЕЗІЯСТА","chapter":"11","verse":"4","text":"Хто зважае на вецер, той сеяць ня будзе; і хто паглядае на хмары, ня будзе той жаць."},{"book":"ЭКЛЕЗІЯСТА","chapter":"11","verse":"5","text":"Як ня ведаеш ты дарогі вятроў і таго, як ствараюцца косьці ва ўлоньні ў цяжарнай, так ня можаш ты ведаць і дзеяў Бога, Які робіць усё."},{"book":"ЭКЛЕЗІЯСТА","chapter":"11","verse":"6","text":"Раніцай сей насеньне тваё і ўвечары не давай адпачынку руцэ; бо ня ведаеш ты, ці тое, ці іншае дасьць большы плён альбо тое і іншае будзе аднолькава добра."},{"book":"ЭКЛЕЗІЯСТА","chapter":"11","verse":"7","text":"І сьвятло салодкае, і добра вачам бачыць сонца."},{"book":"ЭКЛЕЗІЯСТА","chapter":"11","verse":"8","text":"Калі чалавек пражывае многа гадоў, хай весяліцца ўвесь час праз гады, і хай памятае пра цёмныя дні, якіх будзе шмат: усё, што будзе, - марнасьць!"},{"book":"ЭКЛЕЗІЯСТА","chapter":"11","verse":"9","text":"Весяліся, хлопча, у юнацтве тваім, і хай сэрца тваё вясёлае будзе ва ўсе дні маладосьці тваёй, і хадзі пуцявінамі сэрца твайго і сьветлым бачаньнем вачэй тваіх; толькі ведай, што за ўсё гэта Бог пакліча на суд."},{"book":"ЭКЛЕЗІЯСТА","chapter":"11","verse":"10","text":"І смутак гані ад сэрца твайго, і адпрэчвай благое ад цела твайго, бо маладосьць і маленства - марнасьць!"}]}