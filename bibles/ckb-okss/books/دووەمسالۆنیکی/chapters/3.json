{"data":[{"book":"دووەم سالۆنیکی","chapter":"3","verse":"1","text":"لە کۆتاییدا ئەی خوشکان و برایانم، نوێژمان بۆ بکەن، تاکو پەیامی مەسیحی خاوەن شکۆ بە خێرایی بڵاوبێتەوە و شکۆدار بێت، هەروەک ئەوەی لەلای ئێوە ڕوویدا،"},{"book":"دووەم سالۆنیکی","chapter":"3","verse":"2","text":"هەروەها تاکو لە کەسانی بەد و خراپ ڕزگارمان بکات، چونکە هەمووان باوەڕیان نییە."},{"book":"دووەم سالۆنیکی","chapter":"3","verse":"3","text":"بەڵام مەسیحی خاوەن شکۆ دڵسۆزە، ئەوەی دەتانچەسپێنێت و لە شەیتان دەتانپارێزێت."},{"book":"دووەم سالۆنیکی","chapter":"3","verse":"4","text":"بەهۆی مەسیحی خاوەن شکۆوە متمانەمان بە ئێوە هەیە کە ئەوەی ڕامانسپاردوون دەیکەن و بەردەوام دەبن لەسەری."},{"book":"دووەم سالۆنیکی","chapter":"3","verse":"5","text":"با عیسای مەسیحی خاوەن شکۆ خۆشەویستی خودا و دانبەخۆداگرتنی خۆی بخاتە دڵتانەوە."},{"book":"دووەم سالۆنیکی","chapter":"3","verse":"6","text":"ئێستاش خوشکان، برایان، بە ناوی عیسای مەسیحی خاوەن شکۆمانەوە ڕاتاندەسپێرین کە لە هەر خوشک یان برایەک دوور بکەونەوە کە بە تەمبەڵی ژیان بەڕێ دەکات و بەگوێرەی ئەو فێرکردنە ناڕوات کە لە ئێمەوە وەریگرتووە."},{"book":"دووەم سالۆنیکی","chapter":"3","verse":"7","text":"ئێوە خۆتان دەزانن کە دەبێت چۆن لاسایی ئێمە بکەنەوە، چونکە کاتێک لەلاتان بووین تەمبەڵ نەبووین،"},{"book":"دووەم سالۆنیکی","chapter":"3","verse":"8","text":"بەخۆڕایی نانی کەسمان نەخواردووە، بەڵکو شەو و ڕۆژ بە ڕەنج و ماندووبوون کارمان کردووە، تاکو نەبینە بار بۆ کەستان."},{"book":"دووەم سالۆنیکی","chapter":"3","verse":"9","text":"ئەمەش نەک لەبەر ئەوەی مافمان3‏:9 ماف بۆ وەرگرتنی یارمەتی وەک خزمەتکارێک.‏ نییە، بەڵکو بۆ ئەوەی خۆمان بکەین بە نموونە بۆ ئێوە تاکو لاساییمان بکەنەوە."},{"book":"دووەم سالۆنیکی","chapter":"3","verse":"10","text":"تەنانەت کاتێک لەلاتان بووین ئەم ڕاسپاردەیەمان پێدان: «ئەوەی کار نەکات، ناخوات.»"},{"book":"دووەم سالۆنیکی","chapter":"3","verse":"11","text":"ئێمە بیستوومانە هەندێکتان بە تەمبەڵی دەژین و کار ناکەن و خۆتان لە کاروباری کەسانی دیکەدا هەڵدەقورتێنن."},{"book":"دووەم سالۆنیکی","chapter":"3","verse":"12","text":"بە ناوی عیسای مەسیحی خاوەن شکۆوە ئامۆژگاری و فەرمان بەو کەسانە دەکەین کە بە هێمنی کار بکەن و نانی خۆیان بخۆن."},{"book":"دووەم سالۆنیکی","chapter":"3","verse":"13","text":"خوشک و برایان، ئێوەش لە چاکەکاری ماندوو مەبن."},{"book":"دووەم سالۆنیکی","chapter":"3","verse":"14","text":"ئەگەر کەسێک گوێڕایەڵی ئەو ڕاسپاردانە نەبوو کە لەم نامەیەدا هاتووە، دیاری بکەن و تێکەڵی مەبن تاکو شەرمەزار بێت."},{"book":"دووەم سالۆنیکی","chapter":"3","verse":"15","text":"بە دوژمنی دامەنێن، بەڵکو وەک برایەک ئاگاداری بکەنەوە."},{"book":"دووەم سالۆنیکی","chapter":"3","verse":"16","text":"با مەسیحی پەروەردگاری ئاشتی خۆی لە هەموو کات و دۆخێکدا ئاشتیتان بداتێ. با مەسیحی خاوەن شکۆ لەگەڵ هەمووتان بێت."},{"book":"دووەم سالۆنیکی","chapter":"3","verse":"17","text":"من پۆڵسم، ئەم سڵاوە دەستخەتی خۆمە. ئەمەش نیشانەیەکی ڕاستیی هەموو نامەکانی منە، من بەم شێوەیە نامە دەنووسم."},{"book":"دووەم سالۆنیکی","chapter":"3","verse":"18","text":"با نیعمەتی عیسای مەسیحی خاوەن شکۆمان لەگەڵ هەمووتان بێت."}]}