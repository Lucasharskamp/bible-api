{"data":[{"book":"یەکەم کۆرنسۆس","chapter":"11","verse":"1","text":"لاسایی من بکەنەوە هەروەک چۆن منیش لاسایی مەسیح دەکەمەوە."},{"book":"یەکەم کۆرنسۆس","chapter":"11","verse":"2","text":"جا ستایشتان دەکەم کە لە هەموو شتێکدا یادم دەکەن، ئەو دابونەریتانە دەپارێزن هەروەک پێمداون."},{"book":"یەکەم کۆرنسۆس","chapter":"11","verse":"3","text":"بەڵام دەمەوێت بزانن کە سەری هەموو پیاوێک مەسیحە و سەری ژنیش پیاوە و سەری مەسیحیش خودایە."},{"book":"یەکەم کۆرنسۆس","chapter":"11","verse":"4","text":"هەر پیاوێک بە سەری داپۆشراو نوێژ بکات یان پەیامی خودا ڕابگەیەنێت، ئەوا سەری خۆی شۆڕ دەکات."},{"book":"یەکەم کۆرنسۆس","chapter":"11","verse":"5","text":"هەر ژنێکیش بە سەر دانەپۆشراوی نوێژ بکات یان پەیامی خودا ڕابگەیەنێت، ئەوا سەری خۆی شۆڕ دەکات، چونکە ئەو و ژنێکی سەرتاشراو11‏:5 لە سەردەمی پۆڵس سەرتاشینی ئافرەتان بۆ ڕیسواکردنیان بوو.‏ هەمان شتن و یەکن."},{"book":"یەکەم کۆرنسۆس","chapter":"11","verse":"6","text":"ئەگەر ژن سەری دانەپۆشێت، با قژی ببڕێت، بەڵام ئەگەر بۆ ژن شورەیی بوو قژی ببڕێت یاخود بیتاشێت، با سەری داپۆشێت."},{"book":"یەکەم کۆرنسۆس","chapter":"11","verse":"7","text":"کەواتە پیاو نابێت سەری داپۆشێت، کە وێنە و شکۆی خودایە. بەڵام ژن شکۆی پیاوە،"},{"book":"یەکەم کۆرنسۆس","chapter":"11","verse":"8","text":"چونکە پیاو لە ژن نەهاتووە، بەڵکو ژن لە پیاوە."},{"book":"یەکەم کۆرنسۆس","chapter":"11","verse":"9","text":"پیاویش لە پێناوی ژن بەدی نەهێنراوە، بەڵکو ژن لە پێناوی پیاو."},{"book":"یەکەم کۆرنسۆس","chapter":"11","verse":"10","text":"لەبەر ئەمە و لەبەر فریشتەکان، پێویستە ژن نیشانەی دەسەڵاتی بەسەر سەرییەوە هەبێت."},{"book":"یەکەم کۆرنسۆس","chapter":"11","verse":"11","text":"لەگەڵ ئەوەشدا، لە پاشایەتی مەسیحی خاوەن شکۆماندا ژن سەبارەت بە پیاو سەربەخۆ نییە و پیاویش سەبارەت بە ژن سەربەخۆ نییە،"},{"book":"یەکەم کۆرنسۆس","chapter":"11","verse":"12","text":"چونکە وەک ژن لە پیاوە، ئاواش پیاو بەهۆی ژن لەدایک دەبێت، بەڵام هەموو شتێک لە خوداوەیە."},{"book":"یەکەم کۆرنسۆس","chapter":"11","verse":"13","text":"ئێوە حوکم بۆ خۆتان بدەن: ئایا دەشێت ژن بە سەر دانەپۆشراوی نوێژ بۆ خودا بکات؟"},{"book":"یەکەم کۆرنسۆس","chapter":"11","verse":"14","text":"باشە سروشت خۆی فێرتان ناکات کە شەرمەزارییە بۆ پیاو قژی درێژ بکات،"},{"book":"یەکەم کۆرنسۆس","chapter":"11","verse":"15","text":"بەڵام بۆ ژن شکۆمەندییە ئەگەر قژی درێژ بکات؟ چونکە لە جیاتی پۆشەر قژی دراوەتێ."},{"book":"یەکەم کۆرنسۆس","chapter":"11","verse":"16","text":"بەڵام ئەگەر یەکێک حەزی لە ناکۆکییە، ئێمە و کڵێساکانی خوداش جگە لەمە نەریتێکی دیکەمان نییە."},{"book":"یەکەم کۆرنسۆس","chapter":"11","verse":"17","text":"بەم ئامۆژگارییە ستایشتان ناکەم، چونکە کۆبوونەوەکانتان زیانی لە سوود زیاترە."},{"book":"یەکەم کۆرنسۆس","chapter":"11","verse":"18","text":"پێش هەموو شتێک، دەبیستم کاتێک وەک کڵێسا کۆدەبنەوە دووبەرەکی لەنێوانتاندا هەیە و هەتا ڕادەیەکیش باوەڕ دەکەم."},{"book":"یەکەم کۆرنسۆس","chapter":"11","verse":"19","text":"بێگومان دەبێت لەنێوانتاندا ناکۆکی و دووبەرەکی هەبێت، تاکو ئەو باوەڕدارانەی کە جێی ڕەزامەندی خودان دەربکەون."},{"book":"یەکەم کۆرنسۆس","chapter":"11","verse":"20","text":"بۆیە کاتێک کۆدەبنەوە، بۆ خواردنی شێوی مەسیحی خاوەن شکۆ نییە،"},{"book":"یەکەم کۆرنسۆس","chapter":"11","verse":"21","text":"چونکە هەریەکە زوو شێوی خۆی لە خواردندا دەبات، جا یەکێک برسی دەبێت، ئەوی دیکە سەرخۆش دەبێت."},{"book":"یەکەم کۆرنسۆس","chapter":"11","verse":"22","text":"ئایا ماڵتان نییە تێیدا بخۆن و بخۆنەوە؟ یاخود کڵێسای خودا سووک دەکەن و ئەوانە تەریق دەکەنەوە کە هەژار و نەدارن؟ چیتان پێ بڵێم؟ ئایا لەسەر ئەمە ستایشتان بکەم؟ بێگومان نەخێر!"},{"book":"یەکەم کۆرنسۆس","chapter":"11","verse":"23","text":"ئەوەی بە ئێوەم دا لە مەسیحی خاوەن شکۆم وەرگرتووە11‏:23 مەتا 26‏:26‏-29.‏‏: ئەوە بوو عیسای خاوەن شکۆ لەو شەوەی تێیدا بە گرتن درا، نانێکی هەڵگرت،"},{"book":"یەکەم کۆرنسۆس","chapter":"11","verse":"24","text":"سوپاسی خودای کرد و لەتی کرد و فەرمووی: «ئەمە جەستەی منە کە لە پێناوی ئێوەیە. ئەمە بۆ یادکردنەوەی من بکەن.»"},{"book":"یەکەم کۆرنسۆس","chapter":"11","verse":"25","text":"بە هەمان شێوە پاش نانخواردن، جامەکەی هەڵگرت و فەرمووی: «ئەم جامە پەیمانی نوێیە بە خوێنی من. هەر جارێک دەیخۆنەوە، ئەمە بۆ یادکردنەوەی من بکەن.»"},{"book":"یەکەم کۆرنسۆس","chapter":"11","verse":"26","text":"جا هەر کاتێک لەم نانەتان خوارد و لەم جامەتان خواردەوە، ئەوا مردنی عیسای خاوەن شکۆ ڕادەگەیەنن، هەتا دێتەوە."},{"book":"یەکەم کۆرنسۆس","chapter":"11","verse":"27","text":"کەواتە ئەوەی بە شێوازێکی ناشایستە11‏:27 بەبێ ڕیزگرتن لە مەسیح.‏ نانەکە بخوات یان لە جامەکەی مەسیحی خاوەن شکۆ بخواتەوە، ئەوا بەرامبەر بە جەستە و خوێنی مەسیحی خاوەن شکۆ تاوانبارە."},{"book":"یەکەم کۆرنسۆس","chapter":"11","verse":"28","text":"با هەرکەسێک خۆی تاقی بکاتەوە، ئینجا لە نانەکە بخوات و لە جامەکە بخواتەوە،"},{"book":"یەکەم کۆرنسۆس","chapter":"11","verse":"29","text":"چونکە ئەوەی بخوات و بخواتەوە و ڕێز لە جەستەی مەسیح نەگرێت، ئەوا بۆ خۆی حوکم دەخوات و دەخواتەوە."},{"book":"یەکەم کۆرنسۆس","chapter":"11","verse":"30","text":"لەبەر ئەمەیە زۆر نەخۆش و لاوازتان تێدایە، هەندێکیش نوستوون11‏:30 مەبەست لە مردنە.‏."},{"book":"یەکەم کۆرنسۆس","chapter":"11","verse":"31","text":"بەڵام ئەگەر خۆمان حوکمی خۆمان بدایە، ئەوا حوکم نەدەدراین."},{"book":"یەکەم کۆرنسۆس","chapter":"11","verse":"32","text":"بەڵام کاتێک مەسیحی خاوەن شکۆ حوکممان بدات، ئەوا تەمبێ دەکرێین، تاکو لەگەڵ جیهاندا تاوانبار نەکرێین."},{"book":"یەکەم کۆرنسۆس","chapter":"11","verse":"33","text":"کەواتە ئەی خوشک و برایانم، کاتێک بۆ خواردن کۆدەبنەوە، چاوەڕێی یەکتری بکەن."},{"book":"یەکەم کۆرنسۆس","chapter":"11","verse":"34","text":"ئەگەر یەکێک برسی بوو با لە ماڵەوە بخوات، نەوەک بۆ حوکمدان کۆببنەوە."}]}