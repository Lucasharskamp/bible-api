{"data":[{"book":"مزامیر","chapter":"97","verse":"1","text":"خداوند سلطنت می‌کند، پس ای ساکنان زمین شادی کنید و ای جزیره‌های دور دست خوشحال باشید."},{"book":"مزامیر","chapter":"97","verse":"2","text":"ابرها و تاریکی، اطراف خداوند را گرفته‌اند. سلطنتش بر عدل و انصاف استوار است."},{"book":"مزامیر","chapter":"97","verse":"3","text":"آتش، پیشاپیش خداوند حرکت می‌کند و دشمنان او را می‌سوزاند."},{"book":"مزامیر","chapter":"97","verse":"4","text":"برق‌هایش دنیا را روشن می‌سازد. زمین این را می‌بیند و می‌لرزد."},{"book":"مزامیر","chapter":"97","verse":"5","text":"کوهها از هیبت حضور خداوند تمام جهان، مانند موم ذوب می‌شوند."},{"book":"مزامیر","chapter":"97","verse":"6","text":"آسمانها عدالت او را بیان می‌کنند و همهٔ قومها شکوه و جلال وی را می‌بینند."},{"book":"مزامیر","chapter":"97","verse":"7","text":"همهٔ بت‌پرستان که به بتهای خود فخر می‌کنند، شرمسار خواهند شد. ای همهٔ خدایان، در مقابل خداوند به زانو بیفتید و او را بپرستید!"},{"book":"مزامیر","chapter":"97","verse":"8","text":"ای خداوند، شهر اورشلیم و همهٔ مردم یهودا به سبب سلطنت عادلانهٔ تو خوشحال هستند."},{"book":"مزامیر","chapter":"97","verse":"9","text":"زیرا تو ای خداوند، بر تمام دنیا متعال و از همهٔ خدایان برتر هستی."},{"book":"مزامیر","chapter":"97","verse":"10","text":"ای دوستداران خداوند، از بدی متنفر باشید! او عزیزان خود را حفظ می‌کند و ایشان را از دست شریران می‌رهاند."},{"book":"مزامیر","chapter":"97","verse":"11","text":"نور بر نیکان می‌تابد و شادی بر پاکدلان."},{"book":"مزامیر","chapter":"97","verse":"12","text":"ای عادلان، به سبب آنچه که خداوند انجام داده است شادی کنید و نام قدوس او را بستایید!"}]}