{"data":[{"book":"Yohans Dooshishiyo","chapter":"13","verse":"1","text":"Manoronú fazigi baaliyoniyre shina b́ tesh, Iyesus datsani k'ayr nihok bíamet aawo b́bodtsok'o danb́k'ri. Datsanatse fa'a b́jirwotsi shunk'ratni b́tesh, b́jamoonowere shunb́k'ri."},{"book":"Yohans Dooshishiyo","chapter":"13","verse":"2","text":"Iyesusnat b́danfwots kooc'misho bomefera boteshi, Simon naay Kiriyot dats asho Yihudmó Iyesusi beshide b́'imetwok'o Diyablos b́nibots gond keewo gedb́k'ri."},{"book":"Yohans Dooshishiyo","chapter":"13","verse":"3","text":"Niho al jamo bísh bí imtsok'onat Ik'oke kesht b́waatsok'o, Ik'o maantso aanar bíametwok'o Iyesus danfee b́teshi,"},{"book":"Yohans Dooshishiyo","chapter":"13","verse":"4","text":"Mansh mishimaratse k'aztuut b́shemo dats gedb́k'ri, bín firet taho k'aaúdek't b́gebats edb́dek'i."},{"book":"Yohans Dooshishiyo","chapter":"13","verse":"5","text":"Maniyere il tufmashi k'ac'ots aatso geddek't b́danifwots tufo masho dek'b́tu, b́ ed'ts tahmannowere botufo b́fir."},{"book":"Yohans Dooshishiyo","chapter":"13","verse":"6","text":"Iyesuswere Simon P'et'rosok b́waatsok'on Simon P'et'ros, «Doonzono! neene t tufo masheti?» bí et."},{"book":"Yohans Dooshishiyo","chapter":"13","verse":"7","text":"Iyesuswere «Taa t k'alirwo nee and danatsne, aytsmo t'iwintsitune» bíet"},{"book":"Yohans Dooshishiyo","chapter":"13","verse":"8","text":"P'etroswere «Nee t tufo b́jamon mayatsne!» bí et. Iyesuswere «Taa n tufo masho tk'azal nee tiyoke bano deshatsne» ett bí aaniyi."},{"book":"Yohans Dooshishiyo","chapter":"13","verse":"9","text":"Simon P'et'roswere «Doonzono! mank'oyi wotiyal bére ttufmec'ro b́woterawo tkishonowere, ttookonowere maye!» bí eti."},{"book":"Yohans Dooshishiyo","chapter":"13","verse":"10","text":"Iyesuswere «Bí aats mashtso b́ jamon s'ayin b́wottsotse b́ tuf mashoniye okoon k'osho geyiratse, itwere s'ayinwots itne, ernmó it únetsiyaliye» bí eti."},{"book":"Yohans Dooshishiyo","chapter":"13","verse":"11","text":"Iyesus «It únets s'ayin itnaliye» bíet bín beshide imetwo koni b́wottsok'o b́ dantsosha b́ tesh."},{"book":"Yohans Dooshishiyo","chapter":"13","verse":"12","text":"Botufo b́ mashiyakon b́ taho tahdek't b́ beyok aanat beebdek'i, hank'owo boosh bíet, «Itsh eeg t k'altsok'o t'iwints dek'rteya?"},{"book":"Yohans Dooshishiyo","chapter":"13","verse":"13","text":"It ‹Danifonat doonoza› etfte taasha, taa danifonat doonzo twottsotse it ettso aree."},{"book":"Yohans Dooshishiyo","chapter":"13","verse":"14","text":"Eshe taa itsh doonznat iti danifo wotefetsat it tufo t mashihakon it it atsatsewosh it tufo masheyo geyitwe."},{"book":"Yohans Dooshishiyo","chapter":"13","verse":"15","text":"Taa itsh tk'altsok'o itwere it k'alitwok'o ariyosh wotitwo itsh beezree."},{"book":"Yohans Dooshishiyo","chapter":"13","verse":"16","text":"13:16 Mat. 10:24; Luk'. 6:40; Yoh. 15:20  Aron arikone itsh keewirwe, guutso b́ doonzoniyere bowakee, wooshetsonwere bín woshtsoniyere bowakee."},{"book":"Yohans Dooshishiyo","chapter":"13","verse":"17","text":"Keewan dande finats it jitsink'ere derek itne."},{"book":"Yohans Dooshishiyo","chapter":"13","verse":"18","text":"13:18 Dub. 41:9  Han tkeewir it únetsishaliye, taa t galdek'tswotsi danfee, ernmó ‹T mish máátso gondon tiatsats tuure› etiru S'ayin mas'aafotse beyiru aap'o b́s'eeno geyife."},{"book":"Yohans Dooshishiyo","chapter":"13","verse":"19","text":"Man b́wotoniyere shino itsh t keewiri, b́ s'eeniyakon taa Bín twottsok'o it amanishee."},{"book":"Yohans Dooshishiyo","chapter":"13","verse":"20","text":"13:20 Mat. 10:40; Mar. 9:37; Luk'. 9:48; 10:16  Arikon aronee itsh t keewiri, taa t woshtso dek'etwoniye taan de'k'etwe, taano dek'etwo taan woshtsonowere dek'etwe.»"},{"book":"Yohans Dooshishiyo","chapter":"13","verse":"21","text":"Iyesus man bí etiyakon b́ shayiron kic'at «Aron, arikoniye itsh t etiri, ititsi iko taan beshide imetwe» et kishdek't b́keewi."},{"book":"Yohans Dooshishiyo","chapter":"13","verse":"22","text":"B́ danifwots b́ keewirwan kon jango b́wottsok'o bodartsotse bo atsatsewo bos'ile."},{"book":"Yohans Dooshishiyo","chapter":"13","verse":"23","text":"Iyesus b́danifwotsitsi b́shnf iko Iyesus ganokt bedek'tni b́tesh."},{"book":"Yohans Dooshishiyo","chapter":"13","verse":"24","text":"Simon P'et'ros kolat, «Konjango b́keewtsok'o aab aatwe» bí eti."},{"book":"Yohans Dooshishiyo","chapter":"13","verse":"25","text":"Mann bí Iyesusok t'intsdek't «Doonzono! neen beshide imetwo kone?» ett bíaati."},{"book":"Yohans Dooshishiyo","chapter":"13","verse":"26","text":"Iyesuswere «Bíye mishan iton itde bísh ti'imetwoniye» bí eti. Man bí'ettsok'on misho iton itdek't Kiriyot ash wottso Simon naay Yihudsh b́ imi."},{"book":"Yohans Dooshishiyo","chapter":"13","verse":"27","text":"Yihud imetsman b́dek'iyakon manoor Shed'no bíatsots s'een b́utsi, Iyesuswere Yihudsh, «K'alosh ngeyirwo káári k'alwe!» bí et."},{"book":"Yohans Dooshishiyo","chapter":"13","verse":"28","text":"Iyesus eegosh mank'o bíettsok'o mishimaratse beyirwotsitse konwor dantso aali b́tesh."},{"book":"Yohans Dooshishiyo","chapter":"13","verse":"29","text":"Yihud giz detsfo b́teshtsotse b́ danifwotsitsi ik ikwots Iyesus «Baliyosh noosh geyitwo keewowe wee t'owwotssh ime» bíettsok'owa boosh bíari."},{"book":"Yohans Dooshishiyo","chapter":"13","verse":"30","text":"Yihdwere tiits imetsman b́dek'tsok'on manoor kesht k'az bíami. Manoronwere t'úwa b́tesh."},{"book":"Yohans Dooshishiyo","chapter":"13","verse":"31","text":"Yihud kesht bí amiyakon Iyesus hank'o bíeti, «And ash Na'o mangree, b́ yatse tuutsonowere Ik'o mangree,"},{"book":"Yohans Dooshishiyo","chapter":"13","verse":"32","text":"Ik'o b́jangatse tuutson b́mangtsotse Ik'onwere bín mangitwe, muk'i b́teyawoniye bín b́mangitye."},{"book":"Yohans Dooshishiyo","chapter":"13","verse":"33","text":"13:33 Yoh. 7:34  T nanaúwotso! itnton tteshet ay gizeyoshaliye, itwere taan geyitute, Ayhudi naashwotssh ‹Taa tiametwok it woo falratste› ti ettsok'o, andoor itsh mank'o eteetwe."},{"book":"Yohans Dooshishiyo","chapter":"13","verse":"34","text":"13:34 Yoh. 15:12, 17; 1 Yoh. 3:23; 2 Yoh. 5  It atsatsewo it shuneetwok'o handr tzaziwo itsh imirwe, taa itn tshuntsok'o itwere it atsatsewo shunewere."},{"book":"Yohans Dooshishiyo","chapter":"13","verse":"35","text":"It atsatsewo it shunetka wotiyal t danifwotsi it wottsok'o ash jamo danetwe.»"},{"book":"Yohans Dooshishiyo","chapter":"13","verse":"36","text":"Maniyere il S'mon P'et'ros Iyesussh, «Doonzono! aawke niameti?» ett bíaati."},{"book":"Yohans Dooshishiyo","chapter":"13","verse":"37","text":"P'et'roswere «Doonzono! eegoshe and nshuutso woo tmawiti? Taa t kasho dab neesha err beshide ímetwe» bí et."},{"book":"Yohans Dooshishiyo","chapter":"13","verse":"38","text":"Iyesuwere «Nee nkasho taasha err beshide imetwiya? Aron arikoniye neesh ti etiri, hambets baako b́ k'ad́ftsere shino keezoto taan haalitune» ett bíaaniy."}]}