{"data":[{"book":"امثال","chapter":"6","verse":"1","text":"ای پسرم، اگر ضامن کسی شده و تعهد کرده‌ای که او قرضش را پس بدهد،"},{"book":"امثال","chapter":"6","verse":"2","text":"و اگر با این تعهد، خود را گرفتار ساخته‌ای،"},{"book":"امثال","chapter":"6","verse":"3","text":"تو در واقع اسیر او هستی و باید هر چه زودتر خود را از این دام رها سازی. پس فروتن شو و نزد او برو و از او خواهش کن تا تو را از قید این تعهد آزاد سازد."},{"book":"امثال","chapter":"6","verse":"4","text":"خواب به چشمانت راه نده و آرام ننشین،"},{"book":"امثال","chapter":"6","verse":"5","text":"بلکه مانند آهویی که از چنگ صیاد می‌گریزد یا پرنده‌ای که از دامی که برایش نهاده‌اند می‌رهد، خود را نجات بده."},{"book":"امثال","chapter":"6","verse":"6","text":"ای آدمهای تنبل، زندگی مورچه‌ها را مشاهده کنید و درس عبرت بگیرید."},{"book":"امثال","chapter":"6","verse":"7","text":"آنها ارباب و رهبر و رئیسی ندارند،"},{"book":"امثال","chapter":"6","verse":"8","text":"ولی با این همه در طول تابستان زحمت می‌کشند و برای زمستان آذوقه جمع می‌کنند."},{"book":"امثال","chapter":"6","verse":"9","text":"اما ای آدم تنبل، کار تو فقط خوابیدن است. پس کی می‌خواهی بیدار شوی؟"},{"book":"امثال","chapter":"6","verse":"10","text":"کمی خواب بیشتر، کمی چُرت بیشتر، کمی دست رو دست گذاشتن و استراحت بیشتر،"},{"book":"امثال","chapter":"6","verse":"11","text":"و فقر و تنگدستی همچون راهزنی مسلح به سراغ تو خواهد آمد."},{"book":"امثال","chapter":"6","verse":"12","text":"آدم رذل و خبیث کیست؟ آنکه دائم دروغ می‌گوید،"},{"book":"امثال","chapter":"6","verse":"13","text":"و برای فریب دادن مردم با چشمش چشمک می‌زند، با پایش علامت می‌دهد، به انگشت اشاره می‌کند،"},{"book":"امثال","chapter":"6","verse":"14","text":"و در فکر پلید خود پیوسته نقشه‌های شرورانه می‌کشد و نزاع بر پا می‌کند."},{"book":"امثال","chapter":"6","verse":"15","text":"بنابراین، ناگهان دچار بلای علاج‌ناپذیری خواهد شد و در دم از پای در خواهد آمد و علاجی نخواهد بود."},{"book":"امثال","chapter":"6","verse":"16-19","text":"هفت چیز است که خداوند از آنها نفرت دارد:"},{"book":"امثال","chapter":"6","verse":"20","text":"ای پسر من، اوامر پدر خود را به جا آور و تعالیم مادرت را فراموش نکن."},{"book":"امثال","chapter":"6","verse":"21","text":"سخنان ایشان را آویزه گوش خود نما و نصایح آنها را در دل خود جای بده."},{"book":"امثال","chapter":"6","verse":"22","text":"اندرزهای ایشان تو را در راهی که می‌روی هدایت خواهند کرد و هنگامی که در خواب هستی از تو مواظبت خواهند نمود و چون بیدار شوی با تو سخن خواهند گفت؛"},{"book":"امثال","chapter":"6","verse":"23","text":"زیرا تعالیم و تأدیب‌های ایشان مانند چراغی پر نور راه زندگی تو را روشن می‌سازند."},{"book":"امثال","chapter":"6","verse":"24","text":"نصایح ایشان تو را از زنان بدکاره و سخنان فریبنده‌شان دور نگه می‌دارد."},{"book":"امثال","chapter":"6","verse":"25","text":"دلباخته زیبایی این گونه زنان نشو. نگذار عشوه‌گری‌های آنها تو را وسوسه نماید؛"},{"book":"امثال","chapter":"6","verse":"26","text":"زیرا زن فاحشه تو را محتاج نان می‌کند و زن بدکاره زندگی تو را تباه می‌سازد."},{"book":"امثال","chapter":"6","verse":"27","text":"آیا کسی می‌تواند آتش را در بر بگیرد و نسوزد؟"},{"book":"امثال","chapter":"6","verse":"28","text":"آیا می‌تواند روی زغالهای داغ راه برود و پاهایش سوخته نشود؟"},{"book":"امثال","chapter":"6","verse":"29","text":"همچنان است مردی که با زن دیگری زنا کند. او نمی‌تواند از مجازات این گناه فرار کند."},{"book":"امثال","chapter":"6","verse":"30","text":"اگر کسی به دلیل گرسنگی دست به دزدی بزند مردم او را سرزنش نمی‌کنند،"},{"book":"امثال","chapter":"6","verse":"31","text":"با این حال وقتی به دام بیفتد باید هفت برابر آنچه که دزدیده است جریمه بدهد، ولو اینکه این کار به قیمت از دست دادن همهٔ اموالش تمام شود."},{"book":"امثال","chapter":"6","verse":"32","text":"اما کسی که مرتکب زنا می‌شود احمق است، زیرا جان خود را تباه می‌کند."},{"book":"امثال","chapter":"6","verse":"33","text":"او را خواهند زد و ننگ و رسوایی تا ابد گریبانگیر او خواهد بود؛"},{"book":"امثال","chapter":"6","verse":"34","text":"زیرا آتش خشم و حسادت شوهر آن زن شعله‌ور می‌گردد و با بی‌رحمی انتقام می‌گیرد."},{"book":"امثال","chapter":"6","verse":"35","text":"او تاوانی قبول نخواهد کرد و هیچ هدیه‌ای خشم او را فرو نخواهد نشاند."}]}