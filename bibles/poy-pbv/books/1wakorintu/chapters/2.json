{"data":[{"book":"1 Wakorintu","chapter":"2","verse":"1","text":"Walongu wayangu, neni paniziti kwa mwenga nuwabweliriti ndiri bada nakaka ya ujumbi wa Mlungu kwa visoweru viherepa, ama kwa luhala lwa muntu."},{"book":"1 Wakorintu","chapter":"2","verse":"2","text":"Toziya panilikaliti na mwenga amuwiti kulyaluwa goseri, ira kummana Yesu Kristu, ulii yawampingikiti."},{"book":"1 Wakorintu","chapter":"2","verse":"3","text":"Paniziti kwa mwenga nweriti legilegi, nendemera kwa lyoga nentu."},{"book":"1 Wakorintu","chapter":"2","verse":"4","text":"Mafundishu ganeni na mabweru ganeni, gawera ndiri kwa visoweru viherepa na ga luhala lya kuwakwegera wantu, kumbiti gaweriti na makakala ga Rohu gwa Mlungu."},{"book":"1 Wakorintu","chapter":"2","verse":"5","text":"Ntenditi hangu, su njimiru ya mwenga nayilitumbira luhala lwa muntu, kumbiti ilikali mumakakala ga Mlungu."},{"book":"1 Wakorintu","chapter":"2","verse":"6","text":"Pamuhera na hangu, tubwera ujumbi wa luhala kwa walii yawakula murohu. Kumbiti luhala alu lwa pasipanu ndiri ama lwa wakolamlima ndiri wa pasipanu, yawagenda kwagamira."},{"book":"1 Wakorintu","chapter":"2","verse":"7","text":"Luhala lwanuwabwelera ndo luhala lwa bada ya Mlungu, luhala lwalufifikiti, yomberi lwakalusyaguliti kala kwanjira makashu kwajili ya ukwisa wa twenga, pamberi pa kuwumbwa pasipanu."},{"book":"1 Wakorintu","chapter":"2","verse":"8","text":"Kwahera ata mkolamlima yoseri gwa pasipanu yakalumaniti luhala alu. Handa mewalumaniti, womberi mewampingiki ndiri Mtuwa gwa ukwisa."},{"book":"1 Wakorintu","chapter":"2","verse":"9","text":"Kumbiti ntambu yagatakula Malembu Mananagala,"},{"book":"1 Wakorintu","chapter":"2","verse":"10","text":"Avi ndo vitwatira Mlungu vyakatugubutuluriti kwa njira ya Rohu gwakuwi. Toziya Rohu kalola lola kila shintu ata vitwatira vyaviwera mungati mwa Mlungu."},{"book":"1 Wakorintu","chapter":"2","verse":"11","text":"Hashi, gaa yakaweza kugamana galii gagawera mngati mwa muntu handa ndiri rohu gwakuwi yakawera mngati mwakuwi mweni? Su ntambu iraayi, kwahera yakavimana vitwatira vya Mlungu, kumbiti Rohu gwa Mlungu."},{"book":"1 Wakorintu","chapter":"2","verse":"12","text":"Twenga twankiti ndiri rohu gwa pasipanu, kumbiti twankiti Rohu yakalawiti kwa Mlungu su tuweza kuvimana vyoseri Mlungu vyakatupananiti."},{"book":"1 Wakorintu","chapter":"2","verse":"13","text":"Su twenga twankutakula ndiri kwa visoweru vyawatufunditi kwa luhala lwa muntu, kumbiti twankutakula kwa visoweru vyatufunditwi na Rohu, patuvitakulira vitwatira vya shirohu kwa wantu yawawera na Rohu."},{"book":"1 Wakorintu","chapter":"2","verse":"14","text":"Muntu yakahera Rohu hapeni kawanki vitwatira vya Rohu gwa Mlungu, vitwatira avi viwoneka vya uzigizigi hera kwakuwi na hapeni kavimani, toziya gamanikana hera kwa utanga wa Rohu."},{"book":"1 Wakorintu","chapter":"2","verse":"15","text":"Muntu yoseri yakawera na Rohu gwa Mlungu ayu kaweza kuyambula uherepa wa kila shintu, kumbiti kwahera muntu yakaweza kumtoza."},{"book":"1 Wakorintu","chapter":"2","verse":"16","text":"Malembu Mananagala galonga,"}]}