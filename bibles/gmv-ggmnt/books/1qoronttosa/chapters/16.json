{"data":[{"book":"1 Qoronttosa","chapter":"16","verse":"1","text":"Ha7i qasse ammanizaytas miisha keso gishshi Galatiyan diza woossa keethatas tani immida azazo mala inteka oothite."},{"book":"1 Qoronttosa","chapter":"16","verse":"2","text":"Miishay kezanay buro ta hee biin gidontta mala intefe issi issi uray bees diza mala saaminttan saaminttan issi gallas wogga wogga kessi wotho."},{"book":"1 Qoronttosa","chapter":"16","verse":"3","text":"Ta he biza wode inte doorida asatas ta moyzo dabidabe xaafa immada, istti inte immida imota Yerusalame gathana mala haape ta kiittana."},{"book":"1 Qoronttosa","chapter":"16","verse":"4","text":"Ta isttara baanas koshiza gidiko tanara bandetes."},{"book":"1 Qoronttosa","chapter":"16","verse":"5","text":"Tani bashe Maqidoniyara adha buussi attontta gishshi ta maqidonya gakkada heera inteko baana."},{"book":"1 Qoronttosa","chapter":"16","verse":"6","text":"Ta awaka bishin tana ogey waaysontta mala inte tana maadana mala bashe ta inte achchan gam7ontta aggike. Oone erizay balgoy aadhana gakkanaas ta inte achchan balgoza athontta waaya aggana."},{"book":"1 Qoronttosa","chapter":"16","verse":"7","text":"Ta inte achchan daro wode gam7anas koyiza gishshi intena coo ogera aadha bashe beyanas koyke. Goda shene gidiko inte achchan aduussa wode gam7anas koyays."},{"book":"1 Qoronttosa","chapter":"16","verse":"8","text":"Gido attin phenxxe-qosxe geetettiza ba7ale gallas gakkanaas ta Efesonen gam7ana."},{"book":"1 Qoronttosa","chapter":"16","verse":"9","text":"Ta heen gam7ana gaasoyka taasi gita ootho pengey doyettides shin tanara eqetizayti daroti deetes."},{"book":"1 Qoronttosa","chapter":"16","verse":"10","text":"Xiintoosay inteko biiko izi ta mala Goda oothancha gidida gishshi izi baboy bayinda daana mala inte iza maddite."},{"book":"1 Qoronttosa","chapter":"16","verse":"11","text":"Hessa gishshi oonka iza kadhopo. Izi taako saron simmana mala inte maddiite. Nuka hara amanizaytara iza yuusa naagon doosu."},{"book":"1 Qoronttosa","chapter":"16","verse":"12","text":"Nu isha Aphilosay hara ammanizaytara inteko baana mala keeha woossadis shin izi qass ha7i inteko baanas koybeyna. Gido attin baana ogey giigishin izi inteko baana."},{"book":"1 Qoronttosa","chapter":"16","verse":"13","text":"Begite; ammanon minni eqqite; minnite; goobite."},{"book":"1 Qoronttosa","chapter":"16","verse":"14","text":"Inte oothizazi wursika siiqon oothite."},{"book":"1 Qoronttosa","chapter":"16","verse":"15","text":"Ta ishato, Akaya biittan koyro ammaniday Isixifanoseso asa gididayssane ammaniza asa maadanas istti bena aathi immidayssa inteka ererista."},{"book":"1 Qoronttosa","chapter":"16","verse":"16","text":"Istta milatiza asatasine isttara issife daburiza asatas wursos azazistana mala ta intena woossays."},{"book":"1 Qoronttosa","chapter":"16","verse":"17","text":"Isixifanosey, Ferdonaxosayne Akayqosay yida gishshi ta daro ufa7istayss. Gaasoyka inte haani tanara doontta gishshi istti taas pacizazi wursi kunthida."},{"book":"1 Qoronttosa","chapter":"16","verse":"18","text":"Ta wozinane inte wozina wursi shempisida. Hessa gishshi hessantta mala asata mule balopite."},{"book":"1 Qoronttosa","chapter":"16","verse":"19","text":"Isiya biittan diza woossa keethati intena saro geetes. Aqilayne Phirisiqilayka istta son shiiqiza ammaniza asay Goda sunthan boncho sarota intes shiishetes."},{"book":"1 Qoronttosa","chapter":"16","verse":"20","text":"Haani ammanizayti wurikka intena saro geetes. Inte inte giddon issay issara siiqo yereteth yeretite."},{"book":"1 Qoronttosa","chapter":"16","verse":"21","text":"Hayssa saroka ta kushera xaafiday tana Phawulossakko."},{"book":"1 Qoronttosa","chapter":"16","verse":"22","text":"Goda dosontta uray diiko izi qangettidade gido! Godo haaya!"},{"book":"1 Qoronttosa","chapter":"16","verse":"23","text":"Goda Yesusa kiyateth intenara gido."},{"book":"1 Qoronttosa","chapter":"16","verse":"24","text":"Ta siiqoy Goda Yesus Kiristoosa baggara intes wursos gido. Amin7i."}]}