{"data":[{"book":"Bliathek","chapter":"10","verse":"1","text":"Thiisa hà Khornelius beng pha bran jia Khaesarea hà um. Hanyie shii ne Roman arming regimen pha dumuii rone ho pha “Ji ne Ithalian Regimen ro.”"},{"book":"Bliathek","chapter":"10","verse":"2","text":"Ai ne bajo giang rek ne rai pha bran ro; ai nane ai pha haliing phothek ne Hamangkhung-aphuii shii misia sia ne rai pha haliing ro. Ai ne Jewish pha dusho branthek shii bajo nong phi ne Hamangkhung-aphuii shii athodang pha sia ne rai."},{"book":"Bliathek","chapter":"10","verse":"3","text":"Inai jia pha habjuang ishak uom rey shii ai è ibang jia bang ruii, ai è ji pha ibang shii doh, Hamangkhung-aphuii pha hamangkhliie jia wuii srane aishii yao, “Khornelius!”"},{"book":"Bliathek","chapter":"10","verse":"4","text":"Ai è hamangkhliie shii wie riig mage ne rum ne sai, “Masdo! Hì ne nyie ga?”"},{"book":"Bliathek","chapter":"10","verse":"5","text":"Na, ne nawai bran shii thoh ne Jopha hà um pha Simon Phithar beng pha bran shii wuii yi bo."},{"book":"Bliathek","chapter":"10","verse":"6","text":"Ai ne sukhug rab pha Simon hò shii biwen rek ne rai muii ro. Ji pha ithua ne khamuii ring hà ro.”"},{"book":"Bliathek","chapter":"10","verse":"7","text":"Ji è yao ched marui ne hamangkhliie ne dun din dun. Khornelius è awai khiao nyi nane giang rek pha awai siphahi wie jia shii ho."},{"book":"Bliathek","chapter":"10","verse":"8","text":"Ai è ithek shii nyie rey dun pha ji yao srane Jopha hà wuii ge."},{"book":"Bliathek","chapter":"10","verse":"9","text":"Ji pha thimiang duiine rey mage shii ithek ne Jopha moe thog pha wuiiramuii shii, Phithar ne hanai duchoi pha ishak shii ji pha hò shaphiing lakhung hà sia pha wuii dun."},{"book":"Bliathek","chapter":"10","verse":"10","text":"Ai ne chi-iyiy ne nyie magungde chie yang dun, jishii, michie ne wo jao ne dao ramuii; jishii ai de ibang jia bang ruii."},{"book":"Bliathek","chapter":"10","verse":"11","text":"Ai è Hamangkhung hong srane bajo boh pha yung thilek jia Hamangkhung è thazam riu srane sohnyiak pha iring wi hà jo pha doh ruii."},{"book":"Bliathek","chapter":"10","verse":"12","text":"Ji pha bucho shii jabiing nane hò pha muramthek, lia ne lua pha muramthek, jabiing pha fuiithek um pha doh ruii,"},{"book":"Bliathek","chapter":"10","verse":"13","text":"chiih è, goh jia rone yao ruii, “Phithar! Sieng srane hìthek ua ne chie mage bo!”"},{"book":"Bliathek","chapter":"10","verse":"14","text":"Jishii, Phithar è yao din, “Ithong wo! Gune achie ro, gune khuchung de achie lo pha zea achie ba riig ro.”"},{"book":"Bliathek","chapter":"10","verse":"15","text":"Goh è aishii yao din ruii, “Hamangkhung-aphuii è so rone yao phajithek ne zea rone anin din rabo.”"},{"book":"Bliathek","chapter":"10","verse":"16","text":"Ji è rey phane uomchiieng rey yi srane manathek ne Hamangkhung hà yie din dun."},{"book":"Bliathek","chapter":"10","verse":"17","text":"Phithar ne ji pha ibang ne nyie bang rone! è now ne anomuluii pha rai ramuii shii, Khornelius mutho ge pha branthek è Simon hò thieg ne ji pha hò gak shii wuii thog ne riu ne rai ruii."},{"book":"Bliathek","chapter":"10","verse":"18","text":"Ithek è hò pho shii fuang ho srane sai “Ichiih shii Simon Phithar beng pha biwen jia um bey?”"},{"book":"Bliathek","chapter":"10","verse":"19","text":"Ji è rek magungde, Phithar ne awai ibang ji gao yi pha now ne rai ramuii shii, Ragung è aishii yao, “Nuii mage bo! Bsa hà bran uom ne na shii sow ramuii ro."},{"book":"Bliathek","chapter":"10","verse":"20","text":"Ji-è, na ne saro srane buzam hà dun mage bo, na ne ithek rog shii awuii yang pha arek rabo, nyieliieshii, ithek shii gu mutho ge ro.”"},{"book":"Bliathek","chapter":"10","verse":"21","text":"Ji è yao mage ne Phithar de buzam dun srane ji pha branthek shii yao, “Nathek è sow pha bran ne gu ro. Nathek ne nyie rek pha wuii phlei?”"},{"book":"Bliathek","chapter":"10","verse":"22","text":"Ithek è chang, “Gathek shii ne Khornelius dumuii mutho ge ro, ai ne Hamangkhung-aphuii shii sia ne bajo wie pha bran ro, chiih-è, Jewishthek de aishii bajo ilab phi pha bran ro. Hamangkhliie è aishii yao ne na shii awai hò hà ho yi pha thoh ge phro. Nyieliieshii, ai de na miyao nuii mua gieng pha yang dun ro.”"},{"book":"Bliathek","chapter":"10","verse":"23","text":"Ji-è, Phithar ne ithek shii bucho ho srane ji pha ibiu thiichiih shii men bo è yao."},{"book":"Bliathek","chapter":"10","verse":"24","text":"Ji pha inai shii ithek ne Khornelius è awai branthek nane nui ijakthek rog khan ne rai iang pha Khaesarea ithua shii wuii thog ruii."},{"book":"Bliathek","chapter":"10","verse":"25","text":"Phithar è bucho khud pha rekramuii shii Khornelius è wuii ne khung ne ai lai moe shii bam."},{"book":"Bliathek","chapter":"10","verse":"26","text":"Jishii, Phithar è aishii jai yi srane yao, “Gu de bran bie ro.”"},{"book":"Bliathek","chapter":"10","verse":"27","text":"Phithar è Khornelius shii athodang pha yao ne hò bucho wuii mage shii branthek de bajo khrab ne rai iang pha doh ruii ne athodang pha yao."},{"book":"Bliathek","chapter":"10","verse":"28","text":"Phithar è ithek shii yao, “Nathek de thieg iwa! Jew jia shii awai giang rek pha chiang è Gaibranthek rog shii wuii ne arai yi ro.” Jimagunde, Hamangkhung-aphuii è gu shii ne nyie shii magungde zea azen rone è yao ruii pha doh yi ro."},{"book":"Bliathek","chapter":"10","verse":"29","text":"Ji-è, na è gu shii ho pha bran thoh ge shii, gu de nyie de ayao dang pha wuii gieng phro. Gu na shii sai phro, “Na ne nyie rek pha gu shii ho phlei?”"},{"book":"Bliathek","chapter":"10","verse":"30","text":"Khornelius è yao, “Gune inai uom pha ishak ibi hà gui hò shii habjuang rey pha ishak shii sia ne rai ramuii shii, hamblo shii bran jia ne yung khlieng chuang pha jia guii srane gu ibi shii riu ne yao pha doh ruii"},{"book":"Bliathek","chapter":"10","verse":"31","text":"chiih-è yao: ‘Khornelius! Hamangkhung-aphuii è na misia nane na mirek pha bushun bliathek yoi ne doh dun ro."},{"book":"Bliathek","chapter":"10","verse":"32","text":"Ji-è, na ne Jopha hà branthek thoh ne Simon Phithar beng pha bran ji shii ho mage bo, ai ne Jopha pha khamuii ring pha ithua hà.’ Sukhug rab pha Simon hò shii biwen wuii ne rai muii ro.”"},{"book":"Bliathek","chapter":"10","verse":"33","text":"Ji-è, gune na shii ho pha bran thoh ge ro. Na de gu mua ji nuii ne ichiih shii bajo wie wuii thog ruii ro. “Gethek ne Hamangkhung-aphuii moe shii Ithong è na shii nyie yao yi pha ji nuii pha khan ne rai ramuii ro!”"},{"book":"Bliathek","chapter":"10","verse":"34","text":"Phithar è jao ne yao, “Gune, sudoh shii gao sha ro, Hamangkhung-aphuii ne zab branthek shii ò wie rek ne ruii ara."},{"book":"Bliathek","chapter":"10","verse":"35","text":"Hanyie è aishii sia, chiih-è, giang bliathek rek arone, aishii dun mey ro, ji pha bran ne khi pha iriing è giak ruii ne de ji ariig pha wie rek dun ara."},{"book":"Bliathek","chapter":"10","verse":"36","text":"Nathek de thieg iwa! Ai è Israel pho shii mua thoh phane Isu Masi, zab pha Ithong pha, Liijiing pha Mua Wie ji yao bo ne thoh pha ji ro."},{"book":"Bliathek","chapter":"10","verse":"37","text":"Nawaithek de thieg iwa! Galili hà è jao dang ne Jon è khowo yie yi pha yao pha mua thog dang pha Israel pha soh shii bajo boh bliathek thieg iwa."},{"book":"Bliathek","chapter":"10","verse":"38","text":"Nathek de Nazareth pha Isu shii Hamangkhung-aphuii è khi-è rek ne Ragung So nane blu phi pha ji thieg iwa. Ai ne soh soh hà wuii srane wie bliathek rek phi ne ibuii ragung pha blu è jiang pho shii gang phi, nyieliieshii, Hamangkhung-aphuii ai rog shii um dun."},{"book":"Bliathek","chapter":"10","verse":"39","text":"Gathek ne Israel pha soh nane Jerusalem shii ai mirek marui pha bliathek ne doh gieng phro. Branthek è aishii sharo phey srane bai shii zun ne ua muii ro."},{"book":"Bliathek","chapter":"10","verse":"40","text":"Jishii, Hamangkhung-aphuii è aishii inai da-uom shii idoh hòi din yi ne doh yi ro."},{"book":"Bliathek","chapter":"10","verse":"41","text":"Ji è rek magungde, ai ne zab bran shii asi pha, hanyie shii ai riig pho shii ne Hamangkhung-aphuii è gua jong pha branthek shii si yi phro, ji ne gathek ro, hanyie è ai rog shii ai hòi din pha idoh shii chie niing gieng pho ro."},{"book":"Bliathek","chapter":"10","verse":"42","text":"Ai è gathek shii hì pha muawie ne branthek shii yao bo ne yung marui. Chiih è, Hamangkhung-aphuii è aishii iy ne sieng yi pha chua pha gua ne ruii pha ji rone thieg yi pha rek bo ne yung marui."},{"book":"Bliathek","chapter":"10","verse":"43","text":"Zab chaigpho è de ai chiang yao jong marui ro, hanyie è aishii migi noh arone, ai beng pha blu è ai layog ne khung phi phro.”"},{"book":"Bliathek","chapter":"10","verse":"44","text":"Phithar è ji yao ramuii shii, Ragung So ne thiichiih ai moe nuii rai pho lakhung shii wuii thog ruii."},{"book":"Bliathek","chapter":"10","verse":"45","text":"Jopha è Phithar rog wuii gieng pha Jewish migipho ne Hamangkhung-aphuii è Gaibranthek shii de awai lasen Ragung So thoi phi pha ji doh ne bajo anomuluii pha rey dun."},{"book":"Bliathek","chapter":"10","verse":"46","text":"Nyieliieshii, ithek è khuchung de ayoi ba pha nyuak yao ne Hamangkhung-aphuii shii bajo laso phi pha doh dun. Phithar è ithek shii yao,"},{"book":"Bliathek","chapter":"10","verse":"47","text":"“Gethek duiine ithek de Ragung So mua ge ro. Ji è rek mage ne Phithar è sai, ithek shii kho è khowo ayie yi pha hanyie gak mua phlei?”"},{"book":"Bliathek","chapter":"10","verse":"48","text":"Ji è sai srane ai è ji pha branthek shii Isu Masi beng è khowo yie yi. Ji è rek phi ne branthek è aishii ithek rog shii inai ìujia rai gieng pha yao."}]}