{"data":[{"book":"Matouš","chapter":"23","verse":"1","text":"Tedy Ježíš mluvil zástupům a učedlníkům svým,"},{"book":"Matouš","chapter":"23","verse":"2","text":"Řka: Na stolici Mojžíšově posadili se zákoníci a farizeové."},{"book":"Matouš","chapter":"23","verse":"3","text":"Protož všecko, což by koli rozkázali vám zachovávati, zachovávejte a čiňte, ale podle skutků jejich nečiňte; neboť praví, a nečiní."},{"book":"Matouš","chapter":"23","verse":"4","text":"Svazujíť zajisté břemena těžká a nesnesitelná, a vzkládají na ramena lidská, ale prstem svým nechtí jimi ani pohnouti."},{"book":"Matouš","chapter":"23","verse":"5","text":"A všeckyť ty své skutky činí, aby byli vidíni od lidí. Rozšiřují zajisté nápisy své a veliké dělají podolky pláštů svých,"},{"book":"Matouš","chapter":"23","verse":"6","text":"A milují přední místa na večeřích, a první stolice v školách,"},{"book":"Matouš","chapter":"23","verse":"7","text":"A pozdravování na trhu, a aby byli nazýváni od lidí: Mistři, mistři."},{"book":"Matouš","chapter":"23","verse":"8","text":"Ale vy nebývejte nazýváni mistři; nebo jeden jest Mistr váš, totiž Kristus, vy pak všickni bratří jste."},{"book":"Matouš","chapter":"23","verse":"9","text":"A otce nenazývejte sobě na zemi; nebo jeden jest Otec váš, kterýž jest v nebesích."},{"book":"Matouš","chapter":"23","verse":"10","text":"Ani se nazývejte vůdcové; nebo jeden jest vůdce váš Kristus."},{"book":"Matouš","chapter":"23","verse":"11","text":"Ale kdo z vás větší jest, budeť služebníkem vaším."},{"book":"Matouš","chapter":"23","verse":"12","text":"Nebo kdož by se sám povyšoval, bude ponížen; a kdož by se ponížil, bude povýšen."},{"book":"Matouš","chapter":"23","verse":"13","text":"Ale běda vám, zákoníci a farizeové pokrytci, že zavíráte království nebeské před lidmi; nebo sami tam nevcházíte, ani těm, jenž by vjíti chtěli, vcházeti dopouštíte."},{"book":"Matouš","chapter":"23","verse":"14","text":"Běda vám, zákoníci a farizeové pokrytci, že zžíráte domy vdovské, za příčinou dlouhého modlení; protož těžší soud ponesete."},{"book":"Matouš","chapter":"23","verse":"15","text":"Běda vám, zákoníci a farizeové pokrytci, že obcházíte moře i zemi, abyste učinili jednoho novověrce, a když bude učiněn, učiníte jej syna zatracení, dvakrát více, nežli jste sami."},{"book":"Matouš","chapter":"23","verse":"16","text":"Běda vám, vůdcové slepí, kteříž říkáte: Přisáhl-li by kdo skrze chrám, to nic není; ale kdo by přisáhl skrze zlato chrámové, povinenť jest přísaze dosti činiti."},{"book":"Matouš","chapter":"23","verse":"17","text":"Blázni a slepci; nebo co jest většího, zlato-li, čili chrám, kterýž posvěcuje zlata?"},{"book":"Matouš","chapter":"23","verse":"18","text":"A přisáhl-li by kdo skrze oltář, nic není; ale kdo by přisáhl skrze ten dar, kterýž jest na něm, povinen jest."},{"book":"Matouš","chapter":"23","verse":"19","text":"Blázni a slepci, i co jest většího, dar-li, čili oltář, kterýž posvěcuje daru?"},{"book":"Matouš","chapter":"23","verse":"20","text":"A protož kdokoli přisahá skrze oltář, přisahá skrze něj, i skrze to všecko, což na něm jest."},{"book":"Matouš","chapter":"23","verse":"21","text":"A kdož přisahá skrze chrám, přisahá skrze něj, i skrze toho, kterýž přebývá v něm."},{"book":"Matouš","chapter":"23","verse":"22","text":"A kdož přisahá skrze nebe, přisahá skrze trůn Boží, i skrze toho, kterýž na něm sedí."},{"book":"Matouš","chapter":"23","verse":"23","text":"Běda vám, zákoníci a farizeové pokrytci, že dáváte desátky z máty a z kopru a z kmínu, a opouštíte to, což těžšího jest v Zákoně, totiž soud a milosrdenství a věrnost. Tyto věci měli jste činiti a oněch neopouštěti."},{"book":"Matouš","chapter":"23","verse":"24","text":"Vůdcové slepí, kteříž cedíte komára, velblouda pak požíráte."},{"book":"Matouš","chapter":"23","verse":"25","text":"Běda vám, zákoníci a farizeové pokrytci, že čistíte po vrchu konvice a mísy, a vnitř plno jest loupeže a nestředmosti."},{"book":"Matouš","chapter":"23","verse":"26","text":"Farizee slepče, vyčisť prve to, což vnitř jest v konvi a v míse, aby i to, což jest zevnitř, bylo čisto."},{"book":"Matouš","chapter":"23","verse":"27","text":"Běda vám, zákoníci a farizeové pokrytci, nebo jste se připodobnili hrobům zbíleným, kteříž ač se zdadí zevnitř krásní, ale vnitř jsou plní kostí umrlčích i vší nečistoty."},{"book":"Matouš","chapter":"23","verse":"28","text":"Tak i vy zevnitř zajisté zdáte se lidem spravedliví, ale vnitř plní jste pokrytství a nepravosti."},{"book":"Matouš","chapter":"23","verse":"29","text":"Běda vám, zákoníci a farizeové pokrytci, neboť vzděláváte hroby proroků a ozdobujete hroby spravedlivých,"},{"book":"Matouš","chapter":"23","verse":"30","text":"A říkáte: Kdybychom byli za dnů otců našich, nebyli bychom účastníci jejich ve krvi proroků."},{"book":"Matouš","chapter":"23","verse":"31","text":"Protož osvědčujete sami proti sobě, že jste synové těch, kteříž proroky zmordovali."},{"book":"Matouš","chapter":"23","verse":"32","text":"I vy také naplňte míru otců svých."},{"book":"Matouš","chapter":"23","verse":"33","text":"Hadové, plémě ještěrčí, i jakž byste ušli odsudku do pekelného ohně?"},{"book":"Matouš","chapter":"23","verse":"34","text":"Protož aj, já posílám k vám proroky a moudré a učitele, a vy z těch některé zmordujete a ukřižujete, a některé z nich bičovati budete v školách vašich, a budete je honiti z města do města,"},{"book":"Matouš","chapter":"23","verse":"35","text":"Aby přišla na vás všeliká krev spravedlivá, vylitá na zemi, od krve Abele spravedlivého, až do krve Zachariáše syna Barachiášova, kteréhož jste zabili mezi chrámem a oltářem."},{"book":"Matouš","chapter":"23","verse":"36","text":"Amen pravím vám: Přijdou tyto všecky věci na pokolení toto."},{"book":"Matouš","chapter":"23","verse":"37","text":"Jeruzaléme, Jeruzaléme, mordéři proroků, a kterýž kamenuješ ty, jenž byli k tobě posíláni, kolikrát jsem chtěl shromážditi dítky tvé, tak jako slepice shromažďuje kuřátka svá pod křídla, a nechtěli jste."},{"book":"Matouš","chapter":"23","verse":"38","text":"Aj, zanecháváť se vám dům váš pustý."},{"book":"Matouš","chapter":"23","verse":"39","text":"Neboť pravím vám, že mne již více nikoli neuzříte od této chvíle, až i díte: Požehnaný, jenž se béře ve jménu Páně."}]}