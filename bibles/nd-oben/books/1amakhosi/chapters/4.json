{"data":[{"book":"1 AmaKhosi","chapter":"4","verse":"1","text":"Ngakho uSolomoni wabusa lonke elako-Israyeli."},{"book":"1 AmaKhosi","chapter":"4","verse":"2","text":"Njalo ababeyizikhulu embusweni wakhe yilaba:"},{"book":"1 AmaKhosi","chapter":"4","verse":"3","text":"u-Elihorefu lo-Ahija, amadodana kaShisha ababengonobhala;"},{"book":"1 AmaKhosi","chapter":"4","verse":"4","text":"uBhenaya indodana kaJehoyada umlawuli omkhulu;"},{"book":"1 AmaKhosi","chapter":"4","verse":"5","text":"u-Azariya indodana kaNathani wayekhangele izikhulu zeziqinti;"},{"book":"1 AmaKhosi","chapter":"4","verse":"6","text":"u-Ahishari umlawuli wasesigodlweni,"},{"book":"1 AmaKhosi","chapter":"4","verse":"7","text":"USolomoni wayelezinye njalo izikhulu zeziqinti ezilitshumi lambili ezazikhangele ngokuqoqwa kokudla kwenkosi lomndlunkulu e-Israyeli. Kwakusithi isikhulu ngasinye silethe ukudla okwenyanga eyodwa ngomnyaka."},{"book":"1 AmaKhosi","chapter":"4","verse":"8","text":"Nanka amabizo alezozikhulu:"},{"book":"1 AmaKhosi","chapter":"4","verse":"9","text":"uBheni-Dekheri wayephethe eseMakhazi, leseShalibhimi, leseBhethi-Shemeshi kanye lese-Eloni-Bethihanani;"},{"book":"1 AmaKhosi","chapter":"4","verse":"10","text":"uBheni-Hesedi wayephethe ese-Arubhothi (eSokho lakulo lonke ilizwe leHeferi kungumango wakhe);"},{"book":"1 AmaKhosi","chapter":"4","verse":"11","text":"uBheni-Abhinadabi wayephethe eseNaphothi Dori (yena wayethethe uThafathi indodakazi kaSolomoni);"},{"book":"1 AmaKhosi","chapter":"4","verse":"12","text":"uBhana indodana ka-Ahiludi wayephethe eseThanakhi leMegido, lasezindaweni zonke zeBhethi-Shani phansi kweZarethani ngaphansi kweJezerili, kusuka eBhethi-Shani kusiya e-Abheli-Mehola kusuka lapho kuyengena ku-Abheli-Mehola kuquma kuyengena kuJokhimeyamu;"},{"book":"1 AmaKhosi","chapter":"4","verse":"13","text":"uBheni-Gebha eRamothi Giliyadi (imizana kaJayiri indodana kaManase eGiliyadi kwakungokwakhe, kanye lesiqinti se-Agobhi eBhashani kuhlanganisa lamadolobho amakhulu angamatshumi ayisithupha alemiduli lamasango avalwa ngezivalo ezenziwe ngemigqala yensimbi yethusi);"},{"book":"1 AmaKhosi","chapter":"4","verse":"14","text":"u-Ahinadabi indodana ka-Ido eMahanayimi;"},{"book":"1 AmaKhosi","chapter":"4","verse":"15","text":"u-Ahimazi eNafithali (wayethethe uBhasemathi indodakazi kaSolomoni);"},{"book":"1 AmaKhosi","chapter":"4","verse":"16","text":"uBhana indodana kaHushayi ko-Asheri lako-Bheyalothi;"},{"book":"1 AmaKhosi","chapter":"4","verse":"17","text":"uJehoshafathi indodana kaPharuya, ko-Isakhari;"},{"book":"1 AmaKhosi","chapter":"4","verse":"18","text":"uShimeyi indodana ka-Ela koBhenjamini;"},{"book":"1 AmaKhosi","chapter":"4","verse":"19","text":"uGebheri indodana ka-Uri eGiliyadi (elizweni likaSihoni inkosi yama-Amori kanye lelizwe lika-Ogi inkosi yeBhashani). Kwakunguye kuphela umbusi wesiqinti."},{"book":"1 AmaKhosi","chapter":"4","verse":"20","text":"Abantu bakoJuda labako-Israyeli babebanengi okwesihlabathi solwandle; babesidla, benatha njalo babejabula."},{"book":"1 AmaKhosi","chapter":"4","verse":"21","text":"USolomoni wabusa kulolonke kusukela ezweni leMifula kusiya kwelamaFilistiya, kuze kube semingceleni yeGibhithe. Wonke amazwe la ayethela njalo abuswa nguSolomoni okwempilo yakhe yonke."},{"book":"1 AmaKhosi","chapter":"4","verse":"22","text":"Okwakufanele kudliwe esigodlweni sikaSolomoni nsuku zonke kwakubalisa ifulawa elicolekileyo elilingana amakhora angamatshumi amathathu lempuphu elingana amakhora angamatshumi ayisithupha,"},{"book":"1 AmaKhosi","chapter":"4","verse":"23","text":"inkabi ezinonisiweyo ezilitshumi lenkomo ezingamatshumi amabili ezivela emadlelweni, izimvu lembuzi ezilikhulu ngaphandle kwempala lemiziki lempunzi lengalukhuni ezinonisiweyo."},{"book":"1 AmaKhosi","chapter":"4","verse":"24","text":"Ngoba yena wabusa phezu kwemibuso entshonalanga koMfula, kusukela eThiphisa kusiya eGaza, njalo kwakulokuthula kuzozonke lezo zindawo."},{"book":"1 AmaKhosi","chapter":"4","verse":"25","text":"Ngesikhathi sokubusa kukaSolomoni kuze kufike ekufeni kwakhe elakoJuda lako-Israyeli, kusukela kuDani kusiya kuBherishebha, abantu babehlezi bevikelekile, kungulowo lalowo emthunzini wesihlahla sakhe sevini loba esomkhiwa."},{"book":"1 AmaKhosi","chapter":"4","verse":"26","text":"USolomoni wayelezibaya zamabhiza enqola zakhe zokulwa eziyinkulungwane ezine, njalo wayelamabhiza azinkulungwane ezilitshumi lambili."},{"book":"1 AmaKhosi","chapter":"4","verse":"27","text":"Izikhulu zesiqinti, sinye ngasinye ngenyanga yaso, kwakumele zizophisane ukulethela iNkosi uSolomoni ukudla lemfanelo yakhe lababezokwethekelela esikhosini. Izikhulu lezi zazinanzelela kakhulu ukuthi akukho lokukodwa okusilelayo esikhosini."},{"book":"1 AmaKhosi","chapter":"4","verse":"28","text":"Izikhulu zaziletha njalo isabelo sazo sengqoloyi lotshani bamabhiza ezinqola zempi lamanye amabhiza."},{"book":"1 AmaKhosi","chapter":"4","verse":"29","text":"UNkulunkulu wanika uSolomoni ukuhlakanipha lombono womzwangedwa, lokuqedisisa okujule njengetshebetshebe lolwandle."},{"book":"1 AmaKhosi","chapter":"4","verse":"30","text":"Ulwazi lukaSolomoni lwalujule ukwedlula olwezazi zonke zaseMpumalanga, njalo lujule ukwedlula ulwazi lonke lwaseGibhithe."},{"book":"1 AmaKhosi","chapter":"4","verse":"31","text":"Wayehlakaniphe ukwedlula wonke amadoda, kubalwa kanye lo-Ethani um ºEzira, ehlakaniphe ukwedlula uHemani, loKhalikholi loDada, amadodana kaMaholi. Njalo udumo lwakhe lwazwakala ezizweni zonke ezazakhelene laye."},{"book":"1 AmaKhosi","chapter":"4","verse":"32","text":"Wabumba izaga ezizinkulungwane ezintathu kanti njalo izingoma zakhe zaba yinkulungwane eyodwa lezinhlanu."},{"book":"1 AmaKhosi","chapter":"4","verse":"33","text":"Wachasisa wahaya izihlahla, kusukela isihlahla somsedari waseLebhanoni lomhisophi okhula emidulini. Wafundisa njalo langezinyamazana lezinyoni, langezinanakazana lenhlanzi."},{"book":"1 AmaKhosi","chapter":"4","verse":"34","text":"Amadoda ayequbuka evela emhlabeni wonke ukuthi azozizwela ukukhalipha kwengqondo kaSolomoni, wonke lamadoda amanye evela khonapho lamanye evela ezizweni, eza ukuzakuzwa lokhukuhlakanipha."}]}