{"data":[{"book":"1 Makoronike","chapter":"14","verse":"1","text":"Zvino Hiramu mambo weTire akatuma nhume kuna Dhavhidhi namatanda emisidhari navavaki, navavezi, kuti vamuvakire imba youmambo."},{"book":"1 Makoronike","chapter":"14","verse":"2","text":"Uye Dhavhidhi akaziva kuti Jehovha akanga amusimbisa samambo pamusoro peIsraeri uye kuti umambo hwake hwakanga hwakudzwa kwazvo nokuda kwavanhu vake Israeri."},{"book":"1 Makoronike","chapter":"14","verse":"3","text":"MuJerusarema, Dhavhidhi akazvitorerazve vamwe vakadzi akava baba vavanakomana navanasikana vazhinji."},{"book":"1 Makoronike","chapter":"14","verse":"4","text":"Aya ndiwo mazita avana vaakaberekerwa ikoko: Shamua, Shobhabhi, Natani, Soromoni,"},{"book":"1 Makoronike","chapter":"14","verse":"5","text":"Ibhari, Erishua, Eripereti,"},{"book":"1 Makoronike","chapter":"14","verse":"6","text":"Noga, Nefegi, Jafia,"},{"book":"1 Makoronike","chapter":"14","verse":"7","text":"Erishama, Bheeriyadha naErifereti."},{"book":"1 Makoronike","chapter":"14","verse":"8","text":"VaFiristia pavakanzwa kuti Dhavhidhi akanga agadzwa kuti ave mambo weIsraeri, vakaenda nehondo yose kundomutsvaka, asi Dhavhidhi akazvinzwa akabuda kundosangana navo."},{"book":"1 Makoronike","chapter":"14","verse":"9","text":"Zvino vaFiristia vakanga vauya kuzopamba mupata weRefaimi;"},{"book":"1 Makoronike","chapter":"14","verse":"10","text":"saka Dhavhidhi akabvunza kuna Mwari akati, “Ndingaenda here kundorwisa vaFiristia? Mungavaisa mumaoko angu here?”"},{"book":"1 Makoronike","chapter":"14","verse":"11","text":"Saka Dhavhidhi navanhu vake vakakwidza kuBhaari Perazimu uye ikoko akavakunda akati, “Sokupwanya kunoita mvura, Mwari akapwanya vavengi vangu noruoko rwangu.” Saka nzvimbo iyoyo yakatumidzwa kunzi Bhaari Perazimu."},{"book":"1 Makoronike","chapter":"14","verse":"12","text":"VaFiristia vakasiya vamwari vavo ipapo, Dhavhidhi akarayira kuti vapiswe mumoto."},{"book":"1 Makoronike","chapter":"14","verse":"13","text":"VaFiristia vakarwisa zvakare mupata uya."},{"book":"1 Makoronike","chapter":"14","verse":"14","text":"Saka Dhavhidhi akabvunza Mwari zvakare, Mwari akamupindura akati, “Usangonanga ikoko asi vakomberedze wozovarwisa wava pamberi pemiti yemibharisamu."},{"book":"1 Makoronike","chapter":"14","verse":"15","text":"Pamunotanga kunzwa kutinhira kwokufamba pamisoro yemiti yemibharisamu, unofanira kubuda kundorwa, nokuti zvichange zvichireva kuti Mwari akutungamirira kundoparadza hondo yavaFiristia.”"},{"book":"1 Makoronike","chapter":"14","verse":"16","text":"Saka Dhavhidhi akaita sokurayirwa kwaakanga aitwa naMwari, uye vakaparadza hondo yavaFiristia, kubva kuGibheoni, kusvika kuGezeri."},{"book":"1 Makoronike","chapter":"14","verse":"17","text":"Saka mukurumbira waDhavhidhi wakapararira nenyika yose uye Jehovha akaita kuti marudzi ose amutye."}]}