{"data":[{"book":"لاویان","chapter":"19","verse":"1","text":"خداوند به موسی فرمود:"},{"book":"لاویان","chapter":"19","verse":"2","text":"«این دستورها را به تمامی جماعت اسرائیل بده. مقدّس باشید زیرا من یهوه، خدای شما قدّوسم."},{"book":"لاویان","chapter":"19","verse":"3","text":"هر یک از شما باید به مادر و پدر خود احترام بگذارد و قانون روز شَبّات مرا اطاعت کند. من یهوه، خدای شما هستم."},{"book":"لاویان","chapter":"19","verse":"4","text":"بت نسازید و بتها را پرستش نکنید. من یهوه، خدای شما هستم."},{"book":"لاویان","chapter":"19","verse":"5","text":"«وقتی که قربانی سلامتی به حضور خداوند تقدیم می‌کنید آن را طوری هدیه کنید که مورد قبول واقع شوید."},{"book":"لاویان","chapter":"19","verse":"6","text":"گوشتش را در همان روزی که آن را ذبح می‌کنید و یا روز بعد بخورید. هر چه را که تا روز سوم باقی مانده، بسوزانید،"},{"book":"لاویان","chapter":"19","verse":"7","text":"زیرا نجس است و اگر کسی آن را بخورد من آن قربانی را قبول نخواهم کرد."},{"book":"لاویان","chapter":"19","verse":"8","text":"اگر در روز سوم از آن بخورید مقصرید، چون به قدوسیت خداوند بی‌احترامی کرده‌اید و باید از میان قوم منقطع شوید."},{"book":"لاویان","chapter":"19","verse":"9","text":"«وقتی که محصول خود را درو می‌کنید، گوشه و کنار مزرعه‌های خود را درو نکنید و خوشه‌های گندم به جا مانده را برنچینید."},{"book":"لاویان","chapter":"19","verse":"10","text":"در مورد حاصل انگور خود نیز همین‌طور عمل کنید خوشه‌ها و دانه‌های انگوری را که بر زمین می‌افتد، جمع نکنید. آنها را برای فقرا و غریبان بگذارید. من یهوه، خدای شما هستم."},{"book":"لاویان","chapter":"19","verse":"11","text":"«دزدی نکنید، دروغ نگویید و کسی را فریب ندهید."},{"book":"لاویان","chapter":"19","verse":"12","text":"به نام من قسم دروغ نخورید و به این ترتیب نام مرا بی‌حرمت نکنید. من یهوه هستم."},{"book":"لاویان","chapter":"19","verse":"13","text":"«مال کسی را غصب نکن و به کسی ظلم ننما و مزد کارگران خود را به موقع بپرداز."},{"book":"لاویان","chapter":"19","verse":"14","text":"«شخص کر را نفرین نکن و جلوی پای کور سنگ نیانداز. از خدای خود بترس؛ من یهوه هستم."},{"book":"لاویان","chapter":"19","verse":"15","text":"«هنگام داوری، از فقیر طرفداری بیجا نکن و از ثروتمند ترسی نداشته باش، بلکه همیشه منصفانه داوری کن."},{"book":"لاویان","chapter":"19","verse":"16","text":"«سخن‌چینی نکن و با پخش خبر دروغ باعث نشو کسی به مرگ محکوم شود. من یهوه هستم."},{"book":"لاویان","chapter":"19","verse":"17","text":"«از برادرت کینه به دل نگیر. همسایه‌ات را رو در رو توبیخ کن مبادا به سبب گناه او تو هم شریک جرم محسوب شوی."},{"book":"لاویان","chapter":"19","verse":"18","text":"از افراد قوم خود انتقام نگیر و از آنان کینه به دل راه نده، بلکه همسایه‌ات را همچون جان خویش دوست بدار. من یهوه هستم."},{"book":"لاویان","chapter":"19","verse":"19","text":"«از قوانین من اطاعت کنید. حیوانات اهلی خود را به جفتگیری با حیوانات غیر همجنسشان وادار نکنید. در مزرعهٔ خود دو نوع بذر نکارید و لباسی را که از دو جنس مختلف بافته شده نپوشید."},{"book":"لاویان","chapter":"19","verse":"20","text":"«اگر مردی با کنیزی که نامزد شخص دیگری است همبستر شود و آن کنیز هنوز بازخرید و آزاد نشده باشد، ایشان را نباید کشت بلکه باید تنبیه کرد، چون کنیز آزاد نبوده است."},{"book":"لاویان","chapter":"19","verse":"21","text":"مردی که آن دختر را فریب داده، باید به عنوان قربانی جبران خود قوچی را دم در خیمۀ ملاقات به حضور خداوند بیاورد."},{"book":"لاویان","chapter":"19","verse":"22","text":"کاهن باید با این قوچ برای گناه آن مرد نزد خداوند کفاره کند و به این ترتیب گناهش بخشیده خواهد شد."},{"book":"لاویان","chapter":"19","verse":"23","text":"«وقتی به سرزمین موعود داخل شدید و انواع درختان میوه در آنجا کاشتید، سه سال از محصول آن نخورید، چون نجس به حساب می‌آید."},{"book":"لاویان","chapter":"19","verse":"24","text":"در سال چهارم، تمامی محصول به‌عنوان ستایش و تشکر از خداوند، به او وقف خواهد شد."},{"book":"لاویان","chapter":"19","verse":"25","text":"اما در سال پنجم می‌توانید محصول را برای خود بردارید. اگر این قانون را رعایت کنید، درختان شما پرثمر خواهند بود. من یهوه، خدای شما هستم."},{"book":"لاویان","chapter":"19","verse":"26","text":"«گوشتی را که هنوز خون در آن است نخورید. فالگیری و جادوگری نکنید."},{"book":"لاویان","chapter":"19","verse":"27","text":"مثل بت‌پرستها موهای شقیقه خود را نتراشید و گوشه‌های ریش خود را نچینید."},{"book":"لاویان","chapter":"19","verse":"28","text":"هنگام عزاداری برای مردگان خود مثل بت‌پرستان بدن خود را زخمی نکنید و مانند آنها روی بدن خود خالکوبی ننمایید. من یهوه هستم."},{"book":"لاویان","chapter":"19","verse":"29","text":"«حرمت دخترتان را با وادار کردن او به فاحشگی از بین نبرید مبادا سرزمین شما از شرارت و زنا پر شود."},{"book":"لاویان","chapter":"19","verse":"30","text":"«قانون روز شَبّات مرا اطاعت کنید و خیمۀ ملاقات مرا محترم بدارید، زیرا من یهوه هستم."},{"book":"لاویان","chapter":"19","verse":"31","text":"«به جادوگران و احضارکنندگان ارواح متوسل نشوید و با این کار خود را نجس نکنید. من یهوه، خدای شما هستم."},{"book":"لاویان","chapter":"19","verse":"32","text":"«جلوی پای ریش‌سفیدان بلند شوید، به پیرمردان احترام بگذارید و از من بترسید. من یهوه، خدای شما هستم."},{"book":"لاویان","chapter":"19","verse":"33","text":"با غریبانی که در سرزمینتان زندگی می‌کنند بدرفتاری نکنید."},{"book":"لاویان","chapter":"19","verse":"34","text":"با آنها مانند یک اسرائیلی بومی رفتار کنید، و آنها را همچون خویشتن محبت کنید، زیرا نباید از یاد ببرید که خودتان نیز در سرزمین مصر غریب و بیگانه بودید. من یهوه، خدای شما هستم."},{"book":"لاویان","chapter":"19","verse":"35","text":"«در اندازه‌گیری طول و وزن و حجم، تقلب نکنید."},{"book":"لاویان","chapter":"19","verse":"36","text":"ترازو، وزنه‌ها، ظرفهای اندازه‌گیری جامدات و مایعات درست داشته باشید. من یهوه، خدای شما هستم که شما را از سرزمین مصر بیرون آوردم."},{"book":"لاویان","chapter":"19","verse":"37","text":"از احکام و فرایض من به دقت اطاعت و پیروی کنید. من یهوه هستم.»"}]}