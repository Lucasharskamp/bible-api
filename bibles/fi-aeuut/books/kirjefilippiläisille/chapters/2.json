{"data":[{"book":"Kirje filippiläisille","chapter":"2","verse":"1","text":"Rohkaisevatko kristityt siellä toinen toistaan? Rakastetaanko minua niin paljon, että minua halutaan auttaa? Tajuatteko, mitä merkitsee, että olemme veljiä Kristuksessa ja että meissä on sama Henki? Oletteko lämminsydämisiä lähimmäisiä?"},{"book":"Kirje filippiläisille","chapter":"2","verse":"2","text":"Antakaa minulle se ilo, että rakastatte toisianne, olette sydämenne pohjia myöten yksimielisiä ja teette yhdessä työtä saman päämäärän saavuttamiseksi."},{"book":"Kirje filippiläisille","chapter":"2","verse":"3","text":"Alkää olko itsekeskeisiä ihmissuosion tavoittelijoita. Olkaa sen sijaan nöyriä ja pitäkää toista itseänne parempana."},{"book":"Kirje filippiläisille","chapter":"2","verse":"4","text":"Älkää huolehtiko vain omista asioistanne, vaan olkaa kiinnostuneita myös toisista."},{"book":"Kirje filippiläisille","chapter":"2","verse":"5","text":"Teillä tulisi olla samanlainen asenne kuin Jeesuksella Kristuksella."},{"book":"Kirje filippiläisille","chapter":"2","verse":"6","text":"Vaikka hän oli Jumala, hän ei vaatinut omia oikeuksiaan, jotka olisivat hänelle kuuluneet.2:6 Sananmukaisesti: »Jumalan muotoisena ollessaan ei katsonut saaliikseen olla Jumalan vertainen»."},{"book":"Kirje filippiläisille","chapter":"2","verse":"7","text":"Sen sijaan hän luopui suuresta voimastaan ja kunniastaan ja tuli ihmiseksi2:7 Sananmukaisesti: »tuli ihmisten kaltaiseksi»., kaikkien palvelijaksi."},{"book":"Kirje filippiläisille","chapter":"2","verse":"8","text":"Vielä enemmänkin hän nöyryytti itseään: hän kuoli ristillä kuin rikollinen.2:8 Sananmukaisesti: »oli kuuliainen kuolemaan asti, nimittäin kuolemaan ristillä»."},{"book":"Kirje filippiläisille","chapter":"2","verse":"9","text":"Sen tähden Jumala nosti hänet taivaan kunniaan ja antoi hänelle nimen, joka on kaikkia muita nimiä suurempi."},{"book":"Kirje filippiläisille","chapter":"2","verse":"10","text":"Jeesuksen edessä on jokaisen sekä taivaassa että maan päällä ja sen alla olevan polvistuttava"},{"book":"Kirje filippiläisille","chapter":"2","verse":"11","text":"ja tunnustettava Isän Jumalan kunniaksi, että Jeesus Kristus on Herra."},{"book":"Kirje filippiläisille","chapter":"2","verse":"12","text":"Rakkaat ystävät, kun olin siellä luonanne, te noudatitte aina tarkasti ohjeitani. Nyt kun olen sieltä poissa, teidän on entistäkin tarkemmin pidettävä huolta siitä, että teette niitä hyviä tekoja, jotka ovat pelastuksen seurauksena. Totelkaa Jumalaa häntä syvästi kunnioittaen ja sanoutukaa irti kaikesta, mikä on hänen tahtonsa vastaista."},{"book":"Kirje filippiläisille","chapter":"2","verse":"13","text":"Jumalahan antaa teille halun totella häntä ja toteuttaa hänen tahtoaan maailmassa."},{"book":"Kirje filippiläisille","chapter":"2","verse":"14","text":"Toimittakaa kaikki tehtävänne mukisematta ja vastaan panematta,"},{"book":"Kirje filippiläisille","chapter":"2","verse":"15","text":"niin ettei teitä voida moittia mistään. Koska olette Jumalan lapsia, eläkää puhtaina ja moitteettomina tässä pimeässä maailmassa, jonka ihmiset ovat kieroja ja kovia. Loistakaa heidän keskellään kuin taivaan tähdet,"},{"book":"Kirje filippiläisille","chapter":"2","verse":"16","text":"kun tarjoatte heille elämän sanomaa. Kuinka iloinen saankaan olla sitten Kristuksen saapuessa siitä, että työni teidän keskuudessanne kantoi niin kauniin sadon!"},{"book":"Kirje filippiläisille","chapter":"2","verse":"17","text":"Jos minun on uhrattava henkeni pyrkiessäni vahvistamaan teidän uskoanne, olen kuitenkin iloinen."},{"book":"Kirje filippiläisille","chapter":"2","verse":"18","text":"Myös te saatte olla iloisia siitä, että minulla on etuoikeus kuolla teidän tähtenne."},{"book":"Kirje filippiläisille","chapter":"2","verse":"19","text":"Jos Herra tahtoo, lähetän pian Timoteuksen katsomaan teitä. Palattuaan hän voi sitten tuoda minulle rohkaisuksi teidän kuulumisenne."},{"book":"Kirje filippiläisille","chapter":"2","verse":"20","text":"Kukaan ei kanna teistä vastuuta sillä tavoin kuin Timoteus."},{"book":"Kirje filippiläisille","chapter":"2","verse":"21","text":"Kaikki muut huolehtivat enemmän omista asioistaan kuin Kristuksen työstä."},{"book":"Kirje filippiläisille","chapter":"2","verse":"22","text":"Mutta Timoteuksen te tunnette! Hän on ollut minulle kuin oma poika auttaessaan minua hyvän uutisen eteenpäin viemisessä."},{"book":"Kirje filippiläisille","chapter":"2","verse":"23","text":"Toivon, että voin lähettää hänet luoksenne heti, kun saan tietää miten minun käy."},{"book":"Kirje filippiläisille","chapter":"2","verse":"24","text":"Uskon Herran järjestävän niin, että pian itsekin pääsen katsomaan teitä."},{"book":"Kirje filippiläisille","chapter":"2","verse":"25","text":"Ennen sitä minun on kuitenkin lähetettävä Epafroditus takaisin teidän luoksenne. Lähetitte hänet tänne, kun minä olin avun tarpeessa, ja hän ja minä olemmekin olleet kuin veljekset. Yhdessä olemme tehneet työtä ja taistelleet rinta rinnan."},{"book":"Kirje filippiläisille","chapter":"2","verse":"26","text":"Lähetän nyt hänet takaisin kotiin, sillä hänen on ollut ikävä teitä kaikkia, ja hän on ollut levoton siksi, että saitte kuulla hänen sairaudestaan."},{"book":"Kirje filippiläisille","chapter":"2","verse":"27","text":"Ja sairas hän todella olikin – kuoleman kielissä. Mutta Jumala armahti häntä ja myös minua, kun ei antanut minulle sellaista surua muiden huolteni lisäksi."},{"book":"Kirje filippiläisille","chapter":"2","verse":"28","text":"Niinpä lähetän hänet erityisen mielelläni takaisin luoksenne, sillä tiedän, kuinka kiitollisia te olette nähdessänne hänet. Se tekee minutkin iloiseksi ja keventää huolteni painoa."},{"book":"Kirje filippiläisille","chapter":"2","verse":"29","text":"Ottakaa lämpimästi vastaan tämä Jumalan lapsi ja osoittakaa hänelle arvonantoa,"},{"book":"Kirje filippiläisille","chapter":"2","verse":"30","text":"sillä hän vaaransi henkensä Kristuksen työn tähden ja oli lähellä kuolemaa yrittäessään auttaa minua siinä missä te ette välimatkan takia voineet."}]}