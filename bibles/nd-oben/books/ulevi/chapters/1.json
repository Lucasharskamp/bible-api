{"data":[{"book":"ULevi","chapter":"1","verse":"1","text":"UThixo wabiza uMosi, wakhuluma laye esethenteni lokuhlangana. Wathi kuye,"},{"book":"ULevi","chapter":"1","verse":"2","text":"“Khuluma labantu bako-Israyeli uthi kubo, ‘Nxa omunye wenu eletha umnikelo kuThixo, kalethe umnikelo wesifuyo esivela emhlambini wenkomo kumbe owezimvu."},{"book":"ULevi","chapter":"1","verse":"3","text":"Nxa umnikelo ungowokutshiswa uvela emhlambini wenkomo, kumele anikele ngesifuyo esiduna esingelasici. Kumele asilethe esangweni lethente lokuhlangana ukwenzela ukuthi samukeleke kuThixo."},{"book":"ULevi","chapter":"1","verse":"4","text":"Kuzamele abeke isandla sakhe ekhanda lomnikelo wokutshiswa, ngalokho uzakwamukelwa esikhundleni sakhe, uphendle indlela yokubuyisana."},{"book":"ULevi","chapter":"1","verse":"5","text":"Kuzamele ahlabe inkunzi encinyane phambi kukaThixo, ngemva kwalokho, amadodana ka-Aroni, abangabaphristi, bazaletha igazi alichele emaceleni wonke e-alithare esangweni lethente lokuhlangana."},{"book":"ULevi","chapter":"1","verse":"6","text":"Kuzamele ahlinze umnikelo wokutshiswa, abesewuhlahlela ube ngamaqatha."},{"book":"ULevi","chapter":"1","verse":"7","text":"Kumele amadodana ka-Aroni umphristi abase umlilo e-alithareni, abesebeka inkuni emlilweni."},{"book":"ULevi","chapter":"1","verse":"8","text":"Amadodana ka-Aroni abesehlanganisa inhloko lamahwahwa enkunini ezibhebha e-alithareni."},{"book":"ULevi","chapter":"1","verse":"9","text":"Kuzamele agezise ezangaphakathi lemilenze ngamanzi, njalo umphristi kumele akutshise konke e-alithareni. Lowo ngumnikelo wokutshiswa, umnikelo owenziwa ngomlilo, olephunga elimnandi kuThixo."},{"book":"ULevi","chapter":"1","verse":"10","text":"Nxa umnikelo ungowokutshiswa, uvela emhlambini wezimvu kumbe imbuzi, kuzamele anikele ngesifuyo esiduna esingelasici."},{"book":"ULevi","chapter":"1","verse":"11","text":"Kuzamele asihlabele enyakatho ye-alithare phambi kukaThixo, njalo amadodana ka-Aroni angabaphristi azachela igazi laso emaceleni wonke e-alithare."},{"book":"ULevi","chapter":"1","verse":"12","text":"Kuzamele isifuyo asihlahlele sibe ngamaqatha, kugoqela inhloko lamahwahwa, njalo umphristi uzawabeka kahle phezu kwenkuni eziyabe zibhebha e-alithareni."},{"book":"ULevi","chapter":"1","verse":"13","text":"Kuzamele agezise ezangaphakathi lemilenze ngamanzi, njalo umphristi uzaletha inyama yonke, abeseyitshisela e-alithareni. Lowo ngumnikelo wokutshiswa, umnikelo owenziwa ngomlilo, olephunga elimnandi kuThixo."},{"book":"ULevi","chapter":"1","verse":"14","text":"Nxa umnikelo kaThixo ungumnikelo wokutshiswa, ungowenyoni, kumele anikele ngejuba kumbe iphuphu lenkwilimba."},{"book":"ULevi","chapter":"1","verse":"15","text":"Umphristi uzakuletha e-alithareni, akutshile intamo, abesekutshisela e-alithareni, igazi lakho livuzele eceleni."},{"book":"ULevi","chapter":"1","verse":"16","text":"Kuzamele akhuphe isidlelo lalokho okuphakathi kwaso, asilahlele empumalanga ye-alithare, lapho okulomlotha khona."},{"book":"ULevi","chapter":"1","verse":"17","text":"Kayidabule ivuleke ngempiko zayo kodwa angayehlukanisi, emva kwalokho, umphristi uzayitshisela enkunini ezisemlilweni ose-alithareni. Ngumnikelo wokutshiswa, umnikelo owenziwa ngomlilo, olephunga elimnandi kuThixo.’ ”"}]}