{"data":[{"book":"Jezussirach","chapter":"34","verse":"1","text":"Ijdele en bedriegelijke hoop is goed voor een zot, En droomgezichten brengen de dwazen van streek;"},{"book":"Jezussirach","chapter":"34","verse":"2","text":"Zoals iemand naar een schaduw grijpt of de wind najaagt, Zo is hij, die op dromen vertrouwt."},{"book":"Jezussirach","chapter":"34","verse":"3","text":"Een droomgezicht: dat is het een in plaats van het ander; In plaats van een gelaat de schim van een gelaat."},{"book":"Jezussirach","chapter":"34","verse":"4","text":"Wat reins kan er komen van iets dat onrein is; En welke waarheid van de leugen?"},{"book":"Jezussirach","chapter":"34","verse":"5","text":"Waarzeggerij, wichelarij en dromen zijn ijdel; Want het hart beeldt zich in, wat het hoopt."},{"book":"Jezussirach","chapter":"34","verse":"6","text":"Komen ze niet van den Allerhoogste als een openbaring, Schenk er dan geen aandacht aan."},{"book":"Jezussirach","chapter":"34","verse":"7","text":"Want de droom heeft reeds velen bedrogen, En die er op hoopten, teleurgesteld;"},{"book":"Jezussirach","chapter":"34","verse":"8","text":"Maar de Wet gaat zonder bedrog in vervulling, De wijsheid in de mond van wetsgetrouwen komt uit."},{"book":"Jezussirach","chapter":"34","verse":"9","text":"Een man van ervaring weet veel; Want wie veel heeft beleefd, kan verstandig spreken."},{"book":"Jezussirach","chapter":"34","verse":"10","text":"Wie niets ondervond, weet weinig; Maar wie veel heeft gereisd, deed veel kennis op."},{"book":"Jezussirach","chapter":"34","verse":"11","text":"Veel heb ik gezien op mijn tochten, En mij overkwam veel meer dan ik zeg:"},{"book":"Jezussirach","chapter":"34","verse":"12","text":"Zelfs was ik vaak in doodsgevaren, Maar door Gods hulp werd ik eruit gered."},{"book":"Jezussirach","chapter":"34","verse":"13","text":"De geest van die Jahweh vrezen, zal leven, Want hun hoop is op hun Redder gesteld."},{"book":"Jezussirach","chapter":"34","verse":"14","text":"Wie Jahweh vreest, is niet beangst En niet versaagd, want Hij zelf is zijn hoop."},{"book":"Jezussirach","chapter":"34","verse":"15","text":"Wie Jahweh vreest, gelukkig zijn ziel! Wie is het, op wien hij vertrouwt, en Wie is zijn steun?"},{"book":"Jezussirach","chapter":"34","verse":"16","text":"De ogen van Jahweh rusten op wie Hem beminnen; Hij is een machtig schild en een sterke steun, Een beschutting tegen de hitte, een schaduw voor de middagzon, Een stut bij struikelen en een hulp bij vallen;"},{"book":"Jezussirach","chapter":"34","verse":"17","text":"Hij verkwikt de ziel, en verlicht de ogen, Hij schenkt genezing, leven en zegen."},{"book":"Jezussirach","chapter":"34","verse":"18","text":"Een offer uit onrechtvaardig goed is een bezoedeld offer; Zo'n bespotting van de zondaren vindt geen behagen."},{"book":"Jezussirach","chapter":"34","verse":"19","text":"De offers der zondaars zijn niet welgevallig aan God, En om de veelheid der offers vergeeft Hij geen zonden."},{"book":"Jezussirach","chapter":"34","verse":"20","text":"Al wie een zoon vermoordt voor het oog van zijn vader, Is hij, die offers brengt uit het bezit van de armen."},{"book":"Jezussirach","chapter":"34","verse":"21","text":"Het brood der behoeftigen is het leven der armen, En wie er van rooft, is een man des bloeds;"},{"book":"Jezussirach","chapter":"34","verse":"22","text":"Wie den naaste zijn levensonderhoud ontrooft, is een moordenaar, En wie het loon onthoudt aan zijn knecht, vergiet bloed."},{"book":"Jezussirach","chapter":"34","verse":"23","text":"De een bouwt op, de ander breekt af; Wat hebben zij er meer van dan last?"},{"book":"Jezussirach","chapter":"34","verse":"24","text":"De een bidt en de ander vloekt; Naar wiens stem zal Jahweh nu horen?"},{"book":"Jezussirach","chapter":"34","verse":"25","text":"Zo iemand na zijn reiniging weer een lijk aanraakt, Wat baat hem dan zijn reiniging?"},{"book":"Jezussirach","chapter":"34","verse":"26","text":"Zo is het met hem, die vast om zijn zonden, En daarna weer hetzelfde gaat doen. Wie zal er luisteren naar zijn gebed; Wat baat hem dan zijn kastijding?"}]}