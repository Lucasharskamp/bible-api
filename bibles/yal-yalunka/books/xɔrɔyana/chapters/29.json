{"data":[{"book":"Xɔrɔyana","chapter":"29","verse":"1","text":"“I xa saraxaraline rasariɲan ikii nin alogo e xa wanla kɛ n xa: Tura bulan keden tongo e nun konton firin fɛ mi naxanye ra."},{"book":"Xɔrɔyana","chapter":"29","verse":"2","text":"I xa burun gan murutu fuɲi faɲin na, buru rate se29.2 burun nate sena: Lɛbɛnna na a ra naxan burun nagboma ayi.  mi naxan yi, i mɔn yi nde gan turen naxan yi e nun buru yilɛnlɛnxine turen saxi naxanye ma."},{"book":"Xɔrɔyana","chapter":"29","verse":"3","text":"I xa e sa deben kui i yi e rali n ma, e nun turaan nun kontonne."},{"book":"Xɔrɔyana","chapter":"29","verse":"4","text":"I xa Haruna nun a diine ti Naralan Bubun dɛ ra, i yi e maxa."},{"book":"Xɔrɔyana","chapter":"29","verse":"5","text":"I xa dugine tongo, i yi doma bun biran nun gubaan nun saraxarali domaan nun kanke masaan nagodo Haruna ma. Saraxarali domaan xidi a tagi, a tagixidi faɲin na."},{"book":"Xɔrɔyana","chapter":"29","verse":"6","text":"I xa namun so a xun na, i yi taxamaseri sariɲanxin xidi namun na."},{"book":"Xɔrɔyana","chapter":"29","verse":"7","text":"I xa masusan turen tongo, i yi a sa Haruna xunni, a sugandi feen na."},{"book":"Xɔrɔyana","chapter":"29","verse":"8","text":"I yi a diine fan nafa, i yi dugine ragodo e ma."},{"book":"Xɔrɔyana","chapter":"29","verse":"9","text":"I xa e tagi xidi tagixidin na, i yi e xun tagixidine xidi. Habadan sariyan na a ra, saraxaraliyaan bata findi e gbeen na. Na kiini, i xa Haruna nun a diine dɔxɔ saraxaraliyani.”"},{"book":"Xɔrɔyana","chapter":"29","verse":"10","text":"“I xa turaan ti Naralan Bubun yɛtagi, Haruna nun a diine xa e yiine sa turaan xunna fari."},{"book":"Xɔrɔyana","chapter":"29","verse":"11","text":"I xa turaan kɔɛ raxaba Alatala yɛtagi Naralan Bubun so dɛɛn na."},{"book":"Xɔrɔyana","chapter":"29","verse":"12","text":"I xa turaan wunla tongo, i yi a sa saraxa ganden tongonne fenne ma i yii sonla ra. I xa wuli dɔnxɛn nabɔxɔn saraxa ganden dɛxɔn ma."},{"book":"Xɔrɔyana","chapter":"29","verse":"13","text":"Ɲingen turen naxan birin a fatini e nun farafaran naxan a bɔɲɛn ma e nun a gbingi ra xɛlɛ firinne nun e turene, i yi ne sa tɛɛni saraxa ganden fari.”"},{"book":"Xɔrɔyana","chapter":"29","verse":"14","text":"“Koni i xa turaan suben nun a kidin nun a gbiin woli tɛɛni yamaan daaxaden fari ma. Yulubi xafari saraxan na a ra."},{"book":"Xɔrɔyana","chapter":"29","verse":"15","text":"I xa konton keden tongo. Haruna nun a diine xa e yiine sa kontonna xunna ma."},{"book":"Xɔrɔyana","chapter":"29","verse":"16","text":"I xa a kɔɛ raxaba, i yi a wunla tongo, i yi a so saraxa ganden dɛxɔnne birin ma."},{"book":"Xɔrɔyana","chapter":"29","verse":"17","text":"I xa kontonni bolon dungi dungin na, i yi a kui seene nun a sanne maxa, i ne sa a sube dungine nun a xunna fari."},{"book":"Xɔrɔyana","chapter":"29","verse":"18","text":"I xa kontonna birin sa tɛɛni saraxa ganden fari. Saraxa gan daxin na a ra Alatala xa, naxan xiri rafan Alatala ma. A ralima Alatala ma tɛɛn nan na.”"},{"book":"Xɔrɔyana","chapter":"29","verse":"19","text":"“I xa kontonna firinden tongo, Haruna nun a diine xa e yiine sa kontonna xunna ma."},{"book":"Xɔrɔyana","chapter":"29","verse":"20","text":"I xa a kɔɛ raxaba, i yi a wunla tongo, i yi a sa Haruna nun a diine yiifari ma tunle ra, e nun e yiifari ma yii konkoribane ra e nun e yiifari ma san konkoribane ra. I yi wunla so saraxa ganden dɛxɔnne birin ma."},{"book":"Xɔrɔyana","chapter":"29","verse":"21","text":"I xa wunla nde tongo saraxa ganden fari, e nun masusan turena, i yi a xuya Haruna nun a dugine ma, e nun a diine nun e dugine ma. Nayi, Haruna nun a diine nun e dugine sariɲanma nɛn."},{"book":"Xɔrɔyana","chapter":"29","verse":"22","text":"I xa kontonna turen tongo, e nun a xunla nun turen naxan a kui seene ma e nun farafaran naxan a bɔɲɛn ma e nun a gbingi ra xɛlɛ firinne nun e turena, e nun a yiifari ma danbana. Amasɔtɔ saraxaraliin dɔxɔ kontonna na a ra."},{"book":"Xɔrɔyana","chapter":"29","verse":"23","text":"I mɔn xa burun natetarena ndee tongo deben kui naxan Alatala yɛtagi: buru xun keden, buru keden naxan nafalaxi turen na e nun burudi keden."},{"book":"Xɔrɔyana","chapter":"29","verse":"24","text":"I xa ne birin so Haruna nun a diine yii, e yi e mayita Alatala ra kise ralixin na."},{"book":"Xɔrɔyana","chapter":"29","verse":"25","text":"Na xanbi ra, i yi e ba e yii, i yi e sa tɛɛni saraxa ganden fari, e nun saraxa gan daxina. A xirin yi rafan Alatala ma. A ralima Alatala ma tɛɛn nan na."},{"book":"Xɔrɔyana","chapter":"29","verse":"26","text":"I xa na kontonna firinden kanken tongo i yi a mayita Alatala ra kise ralixin na. Na yi findi i gbeen na."},{"book":"Xɔrɔyana","chapter":"29","verse":"27","text":"I xa kontonna kanken nun a danban nasariɲan Haruna nun a diine xa, i naxanye ralixi n ma."},{"book":"Xɔrɔyana","chapter":"29","verse":"28","text":"Nanara, Isirayila kaane sube dungini itoe nan soma Haruna nun a yixɛtɛne yii, e na bɔɲɛ xunbeli saraxan ba waxatin naxan yi. Na nan luma Alatala xa.”"},{"book":"Xɔrɔyana","chapter":"29","verse":"29","text":"“Haruna na faxa, a dugi rasariɲanxine findima a diine nan gbee ra, alogo ne fan xa e so, e fan yi masusan, e dɔxɔ saraxaraliyani."},{"book":"Xɔrɔyana","chapter":"29","verse":"30","text":"Saraxaraliin naxan fama Haruna dangu xanbini, na a dugine soma nɛn xii solofere, benun a xa so Naralan Bubun kui walideni yire sariɲanxini.”"},{"book":"Xɔrɔyana","chapter":"29","verse":"31","text":"“I xa saraxaraliin dɔxɔ kontonna tongo, i yi a suben ɲin yire sariɲanxina nde yi."},{"book":"Xɔrɔyana","chapter":"29","verse":"32","text":"Haruna nun a diine yi a don Naralan Bubun so dɛɛn na, e nun burun naxan deben kui."},{"book":"Xɔrɔyana","chapter":"29","verse":"33","text":"E tan nan se ralixini itoe donma naxanye bata rawali Ala solona feen nun e dɔxɔ feen nun e rasariɲan feen na. Muxu gbɛtɛ nama e don, amasɔtɔ e sariɲan."},{"book":"Xɔrɔyana","chapter":"29","verse":"34","text":"Xa sube dɔnxɛn lu hanma buruna han xɔtɔnni, i xa a woli tɛɛni. A mi donma, amasɔtɔ a sariɲan."},{"book":"Xɔrɔyana","chapter":"29","verse":"35","text":"I xa a liga Haruna nun a diine xa alo n ni i yamarixi kii naxan yi. I xa xii solofere ti e dɔxɔ feen na."},{"book":"Xɔrɔyana","chapter":"29","verse":"36","text":"I xa tura keden ba Ala solona seen na lɔxɔ yo lɔxɔ. Na nan saraxa ganden nasariɲanma, i mɔn yi a masusan turen na alogo i xa a rasariɲan."},{"book":"Xɔrɔyana","chapter":"29","verse":"37","text":"I xa Ala solona xii solofere bun ma. Na xanbi ra, saraxa ganden sariɲanma nɛn fefe! Naxan yo nɛma a yiin dinɲɛ saraxa ganden na fɔ na xa sariɲan.”"},{"book":"Xɔrɔyana","chapter":"29","verse":"38","text":"“Ito nan bama saraxa ganden fari lɔxɔ yo lɔxɔ waxatin birin: yɛxɛɛ dii firin, ɲɛɛ keden kedenna."},{"book":"Xɔrɔyana","chapter":"29","verse":"39","text":"Kedenna xa ba xɔtɔnni, bonna ɲinbanna ra."},{"book":"Xɔrɔyana","chapter":"29","verse":"40","text":"Yɛxɛɛ singen xa ba e nun murutu fuɲi faɲin kilo saxan naxan basanxi oliwi ture faɲi litiri keden nun a tagi ra. Wudi bogi igena alo manpana, na litiri keden nun a tagi fan xa bɔxɔn saraxan na."},{"book":"Xɔrɔyana","chapter":"29","verse":"41","text":"Yɛxɛɛn firinden xa ba ɲinbanna ra e nun bogise saraxan nun minse saraxana alo a bama xɔtɔnni kii naxan yi. A xirin yi rafan Ala ma. A ralima Alatala ma tɛɛn nan na."},{"book":"Xɔrɔyana","chapter":"29","verse":"42","text":"Mayixɛtɛ famatɔne xa saraxa gan daxini ito ba waxatin birin Naralan Bubun so dɛɛn na Alatala yɛtagi. N naralanma ɛ ra mɛnna nin n yi falan ti ɛ xa."},{"book":"Xɔrɔyana","chapter":"29","verse":"43","text":"N naralanma Isirayila kaane ra mɛnna nin, na yiren yi sariɲan n ma nɔrɔn xɔn."},{"book":"Xɔrɔyana","chapter":"29","verse":"44","text":"N Naralan Bubun nasariɲanma nɛn e nun saraxa gandena. N yi Haruna nun a diine rasariɲan alogo e xa saraxarali wanla kɛ n xa."},{"book":"Xɔrɔyana","chapter":"29","verse":"45","text":"N luma nɛn Isirayila kaane tagi, n findi e tan ma Ala ra."},{"book":"Xɔrɔyana","chapter":"29","verse":"46","text":"E a kolonma nɛn a Alatala nan n tan na, e Ala, naxan e raminixi Misiran yi, alogo n xa lu e tagi. Alatala nan n tan na, e Ala.”"}]}