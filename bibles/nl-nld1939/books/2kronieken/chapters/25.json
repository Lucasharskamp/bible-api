{"data":[{"book":"2 Kronieken","chapter":"25","verse":"1","text":"Amas-jáhoe was vijf en twintig jaar, toen hij koning werd, en regeerde negen en twintig jaar te Jerusalem. Zijn moeder heette Jehoaddan, en was afkomstig uit Jerusalem."},{"book":"2 Kronieken","chapter":"25","verse":"2","text":"Hij deed wat recht was in de ogen van Jahweh, maar niet met een onverdeeld hart."},{"book":"2 Kronieken","chapter":"25","verse":"3","text":"Zodra hij de koninklijke macht stevig in handen had, doodde hij zijn hovelingen, die den koning, zijn vader, vermoord hadden."},{"book":"2 Kronieken","chapter":"25","verse":"4","text":"Maar hun kinderen doodde hij niet, volgens het voorschrift in het wetboek van Moses, waarin Jahweh geboden heeft: Vaders mogen niet worden gedood om de schuld van hun kinderen, en kinderen niet om die van hun vader; maar iedereen zal om zijn eigen zonde worden gedood."},{"book":"2 Kronieken","chapter":"25","verse":"5","text":"Amas-jáhoe riep Juda bijeen, en deelde hen in naar families, onder bevelhebbers van duizend en honderd; en toen hij de manschappen van boven de twintig jaar gemonsterd had, bevond hij, dat er driehonderdduizend uitgelezen weerbare mannen waren, gewapend met schild en lans."},{"book":"2 Kronieken","chapter":"25","verse":"6","text":"Daarenboven nam hij van Israël voor honderd talenten zilver honderdduizend dappere mannen in dienst."},{"book":"2 Kronieken","chapter":"25","verse":"7","text":"Maar een man Gods verscheen voor hem, en sprak: Koning, laat het leger van Israël niet met u uittrekken; want Jahweh is niet met Israël, met al die zonen van Efraïm."},{"book":"2 Kronieken","chapter":"25","verse":"8","text":"Trek er zelf onversaagd op uit; want anders zal God u voor den vijand ten val brengen. God is immers in staat, om te helpen, maar ook om ten val te brengen."},{"book":"2 Kronieken","chapter":"25","verse":"9","text":"Amas-jáhoe maakte bij den man Gods het bezwaar; En wat dan met die honderd talenten, die ik voor de troepen uit Israël heb betaald? De man Gods antwoordde: Jahweh kan u veel meer geven dan dat!"},{"book":"2 Kronieken","chapter":"25","verse":"10","text":"Toen Amas-jáhoe dan ook de troepen afdankte, die uit Efraïm tot hem waren gekomen en ze verlof gaf, naar hun woonplaats te gaan, werden ze zeer kwaad op Juda, en keerden ze ontstemd naar hun woonplaats terug."},{"book":"2 Kronieken","chapter":"25","verse":"11","text":"Nu leidde Amas-jáhoe zijn volk moedig ten strijde, rukte op naar het Zoutdal en versloeg tienduizend mannen van Seïr."},{"book":"2 Kronieken","chapter":"25","verse":"12","text":"Tienduizend anderen vielen de Judeërs levend in handen; zij brachten hen boven op een rots, en wierpen ze van boven van de rots naar beneden, zodat ze allen te pletter vielen."},{"book":"2 Kronieken","chapter":"25","verse":"13","text":"Intussen hadden de manschappen van de troep, die Amas-jáhoe had teruggestuurd, en niet met hem mee mochten strijden, een aanval gedaan op de steden van Juda, van Samaria af tot Bet-Choron; zij hadden daar drieduizend man verslagen, en een grote buit behaald."},{"book":"2 Kronieken","chapter":"25","verse":"14","text":"Toen Amas-jáhoe van zijn overwinning op de Edomieten terugkeerde, bracht hij de goden van de zonen van Seïr mee; hij stelde ze op als zijn eigen goden knielde voor hen neer, en bracht hun offers."},{"book":"2 Kronieken","chapter":"25","verse":"15","text":"Daarom ontbrandde de toorn van Jahweh tegen Amas-jahoe. Hij zond hem een profeet, en liet hem zeggen: Waarom vereert gij goden van een volk, die hun eigen volk nog niet eens uit uw hand konden redden?"},{"book":"2 Kronieken","chapter":"25","verse":"16","text":"Maar hij onderbrak den spreker, en beet hem toe: Hebben wij u soms tot koninklijk raadsheer aangesteld? Houd uw mond, anders slaat men u neer. De profeet berustte, maar sprak eerst nog: Ik weet, dat Jahweh besloten heeft, u in het verderf te storten, omdat gij aldus hebt gehandeld, en niet naar mijn raad hebt geluisterd."},{"book":"2 Kronieken","chapter":"25","verse":"17","text":"Eens liet koning Amas-jáhoe van Juda zich beraden, gezanten te zenden naar Joasj, den zoon van Jehoachaz, den zoon van koning Jehoe van Israël, en liet hem zeggen: Kom, laat ons elkaar in de ogen zien."},{"book":"2 Kronieken","chapter":"25","verse":"18","text":"Maar Joasj, de koning van Israël, zond aan Amas-jáhoe, den koning van Juda, dit antwoord: Een distel op de Libanon zond aan een ceder op de Libanon deze boodschap: “Geef uw dochter aan mijn zoon tot vrouw.” Intussen liep het wild gedierte van de Libanon over de distel heen, en vertrapte ze."},{"book":"2 Kronieken","chapter":"25","verse":"19","text":"Zo is het ook met u. Nu ge de Edomieten verslagen hebt, zijt ge overmoedig geworden; geniet van uw roem en blijf thuis. Waarom zoudt ge uw ongeluk tegemoetlopen, en uzelf met uw volk ten val brengen?"},{"book":"2 Kronieken","chapter":"25","verse":"20","text":"Maar Amas-jáhoe wilde niet luisteren; want God had besloten, ze aan Joasj over te leveren, omdat ze de goden van Edom vereerd hadden."},{"book":"2 Kronieken","chapter":"25","verse":"21","text":"Toen rukte Joasj, de koning van Israël, uit en bij Bet-Sjémesj in Juda zagen hij en koning Amas-jahoe van Juda elkaar in de ogen;"},{"book":"2 Kronieken","chapter":"25","verse":"22","text":"de Judeërs leden de nederlaag tegen Israël en vluchtten naar huis."},{"book":"2 Kronieken","chapter":"25","verse":"23","text":"Koning Joasj van Israël nam koning Amas-jáhoe van Juda, den zoon van Joasj, zoon van Jehoachaz, bij Bet-Sjémesj gevangen. Hij bracht hem naar Jerusalem, en brak een stuk van vierhonderd el uit de muur van Jerusalem, van de Efraïmpoort af tot aan de Hoekpoort."},{"book":"2 Kronieken","chapter":"25","verse":"24","text":"Bovendien nam hij al het goud en zilver en het vaatwerk, dat door Obed-Edom in de tempel van God en in de schatkamers van het koninklijk paleis bewaard werd, en keerde met gijzelaars naar Samaria terug."},{"book":"2 Kronieken","chapter":"25","verse":"25","text":"Na de dood van Joasj, den zoon van koning Joachaz van Israël. leefde koning Joasj van Juda nog vijftien jaar."},{"book":"2 Kronieken","chapter":"25","verse":"26","text":"De verdere geschiedenis van Amas-jáhoe, de vroegere zowel als de latere, staat beschreven in het boek der koningen van Juda en Israël."},{"book":"2 Kronieken","chapter":"25","verse":"27","text":"Van het ogenblik af, dat Amas-jáhoe van Jahweh was afgevallen, werd er in Jerusalem tegen hem samengezworen. Hij moest naar Lakisj vluchten; maar men achterhaalde hem in Lakisj en vermoordde hem daar."},{"book":"2 Kronieken","chapter":"25","verse":"28","text":"Hij werd op paarden overgebracht, en bij zijn vaderen in de Davidstad begraven."}]}