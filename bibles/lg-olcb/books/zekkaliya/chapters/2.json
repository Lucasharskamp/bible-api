{"data":[{"book":"Zekkaliya","chapter":"2","verse":"1","text":"Awo ne nnyimusa amaaso gange, ne ndaba, omusajja ng’alina mu mukono gwe olukoba olupima."},{"book":"Zekkaliya","chapter":"2","verse":"2","text":"Ne mubuuza nti, “Ogenda wa?”"},{"book":"Zekkaliya","chapter":"2","verse":"3","text":"Awo malayika eyali ayogera nange n’agenda, malayika omulala n’amusisinkana."},{"book":"Zekkaliya","chapter":"2","verse":"4","text":"N’amugamba nti, “Dduka ogambe omuvubuka oyo nti, ‘Yerusaalemi kijja kuba ekibuga ekitaliiko bbugwe olw’obungi bw’abantu n’ebisibo ebinaabeeramu."},{"book":"Zekkaliya","chapter":"2","verse":"5","text":"Nze ndiba bbugwe ow’omuliro, okukyebungulula enjuuyi zonna era nze ndiba ekitiibwa kyakyo mu kyo,’ bw’ayogera Mukama."},{"book":"Zekkaliya","chapter":"2","verse":"6","text":"“Kale mudduke, mudduke ensi ey’obukiikakkono mugiveemu,” bw’ayogera Mukama, “kubanga mbasaasanyizza ng’empewo ennya ez’eggulu bwe ziri,” bw’ayogera Mukama."},{"book":"Zekkaliya","chapter":"2","verse":"7","text":"“Mmwe Sayuuni mudduke, mudukke muwone mmwe ababeera mu buwaŋŋanguse mu Babulooni.”"},{"book":"Zekkaliya","chapter":"2","verse":"8","text":"Kubanga bw’ati bw’ayogera Mukama ow’Eggye nti, “Mukama nga bw’ampadde ekitiibwa n’antuma eri amawanga agaabanyaganga, anaabakwatako anaaba akutte ku mmunye ya liiso lye."},{"book":"Zekkaliya","chapter":"2","verse":"9","text":"Kubanga laba ndyolesa omukono gwange gye bali, abaddu baabwe ne babanyaga. Olwo lwe mulimanya nga Mukama ow’Eggye ye yantuma."},{"book":"Zekkaliya","chapter":"2","verse":"10","text":"“Yimba, osanyuke ggwe muwala wa Sayuuni, kubanga laba nzija era ndibeera wakati mu mmwe,” bw’ayogera Mukama."},{"book":"Zekkaliya","chapter":"2","verse":"11","text":"“Era amawanga mangi galyegatta ku Mukama ku lunaku olwo, era balibeera bantu bange, era nange nnaabeeranga wakati mu ggwe, naawe onootegeera nga Mukama ow’Eggye ye yantuma gy’oli."},{"book":"Zekkaliya","chapter":"2","verse":"12","text":"Era Yuda aliba mugabo gwa Mukama mu nsi entukuvu, era aliddamu okwerondera Yerusaalemi."},{"book":"Zekkaliya","chapter":"2","verse":"13","text":"Musiriikirire, abantu mwenna mu maaso ga Mukama, kubanga asituse okuva mu kifo kye ekitukuvu.”"}]}