{"data":[{"book":"2 Timothy","chapter":"3","verse":"1","text":"Kintu tumi etu janikena thakibi, hekh din punchile, bisi dukh somoi ahibole ase."},{"book":"2 Timothy","chapter":"3","verse":"2","text":"Kilekoile manu khan nijorke morom koribo, poisa laga lalchi koribo, nijorke dangor bhabibo, phutani koribo, dhorom laga biya kotha kobo, baba-ama laga kotha namanibo, bhal kaam kori dile bhi dhanyavad dibo najanibo, sapha nathakibo,"},{"book":"2 Timothy","chapter":"3","verse":"3","text":"manu ke morom nalagibo, manu ke maph nadibo, misa kobo, nijorke biya kori bole rukhabo na paribo, bhal ke sabo na paribo,"},{"book":"2 Timothy","chapter":"3","verse":"4","text":"manu ke thogai dibo, nabhabi kene kaam koribo, dangor bhabona koribo, Isor pora bhi prithibi ke he bisi morom koribo."},{"book":"2 Timothy","chapter":"3","verse":"5","text":"Taikhan Isor ke jana nisena dikha bo, hoile bhi Tai laga hokti to nolobo. Eneka manu khan pora dur thakibi."},{"book":"2 Timothy","chapter":"3","verse":"6","text":"Kilekoile eitu khan majote kunba khan manu laga ghor te ghusi kene murkho mahila khan, jun khan paap pora bhorta hoi kene thake, taikhan ke thogai kene mangso laga itcha te giribole diye."},{"book":"2 Timothy","chapter":"3","verse":"7","text":"Etu mahila khan hodai sikhi thake, hoile bhi taikhan kitia bhi hosa kotha to bujhi bo napare."},{"book":"2 Timothy","chapter":"3","verse":"8","text":"Jineka Jannes aru Jambres3.8 Jannes aru Jambres tai jon to Egypt desh laga jadu tona kora khan ase.  pora Moses laga kotha mana nai, etu manu khan bhi hosa kotha ke mana korise, paap pora taikhan laga dimag bandi kene ase, aru taikhan laga biswas ekdom komjur ase."},{"book":"2 Timothy","chapter":"3","verse":"9","text":"Kintu taikhan bisi dur te najabo, taikhan laga murkho to sob manu jani jabo, jineka utu duijon logote hoisele."},{"book":"2 Timothy","chapter":"3","verse":"10","text":"Kintu tumi moi hikai diya kotha manise, niyom, maksad, biswas, morom, dhorjo,"},{"book":"2 Timothy","chapter":"3","verse":"11","text":"kiman kisim laga dukh digdar paise aru moi logot ki hoise aru kineka Antioch, Iconium, aru Lystra sheher khan te moi dukh paise; eitu khan sob pora dukh digdar khan bardas koribo parise. Kilekoile etu sob pora Probhu he moike bachai loise3.11 Acts 13:14-14:26; Psa. 34:19.."},{"book":"2 Timothy","chapter":"3","verse":"12","text":"Kilekoile jun manu Khrista Jisu logote dharmik hoi kene thakibo mon ase, taikhan to dukh digdar pabo."},{"book":"2 Timothy","chapter":"3","verse":"13","text":"Kintu biya aru thogai diya manu khan nijor bhi thogai pabo aru biya pora aru bhi biya hoi jabo."},{"book":"2 Timothy","chapter":"3","verse":"14","text":"Kintu, jun logot pora tumi sikhise, aru biswas kori loise, eitu khan ke mani kene thakibi."},{"book":"2 Timothy","chapter":"3","verse":"15","text":"Aru kineka bacha homoi pora Shastro te likha jani thakise, etu pora Jisu Khrista te biswas kora pora poritran pai eneka janibole gyaan paise, etu yaad koribi."},{"book":"2 Timothy","chapter":"3","verse":"16","text":"Pobitro kitab laga sob kotha to Isor laga gyaan pora hoise aru etu laga labh to sikhai dibo nimite, gali kori hikai dibo nimite, sidha kori dibo nimite, aru dharmikta te thakibo nimite hikai dibole karone ase,"},{"book":"2 Timothy","chapter":"3","verse":"17","text":"titia Isor laga manu to sob bhal kaam koribo nimite gyaan aru taiyar thakibo."}]}