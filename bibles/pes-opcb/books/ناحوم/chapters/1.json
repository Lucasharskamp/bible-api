{"data":[{"book":"ناحوم","chapter":"1","verse":"1","text":"خداوند این رؤیا را که دربارهٔ نینوا است به ناحوم القوشی نشان داد:"},{"book":"ناحوم","chapter":"1","verse":"2","text":"یهوه خدایی غیور است و از کسانی که با وی مخالفت ورزند، انتقام می‌گیرد و با خشم شدید آنان را مجازات می‌کند."},{"book":"ناحوم","chapter":"1","verse":"3","text":"خداوند دیر خشمگین می‌شود ولی گناه را هرگز بی‌سزا نمی‌گذارد. قدرت او عظیم است و آن را می‌توان در گردبادهای وحشتناک و طوفانهای شدید مشاهده کرد. ابرها خاک زیر پای او هستند!"},{"book":"ناحوم","chapter":"1","verse":"4","text":"به فرمان خداوند دریاها و رودها خشک می‌شوند، چراگاههای سبز و خرم باشان و کرمل از بین می‌روند و جنگلهای سرسبز لبنان طراوت و خرمی خود را از دست می‌دهند."},{"book":"ناحوم","chapter":"1","verse":"5","text":"در حضور او کوهها می‌لرزند، تپه‌ها گداخته می‌شوند، زمین متلاشی می‌گردد و ساکنانش نابود می‌شوند."},{"book":"ناحوم","chapter":"1","verse":"6","text":"کیست که بتواند در برابر خشم خدا ایستادگی کند؟ غضب او مانند آتش فرو می‌ریزد و کوهها در برابر خشم او خرد می‌شوند."},{"book":"ناحوم","chapter":"1","verse":"7","text":"خداوند نیکوست و در روز بلا و سختی پناهگاه می‌باشد. او از کسانی که به او توکل می‌کنند مراقبت می‌نماید،"},{"book":"ناحوم","chapter":"1","verse":"8","text":"ولی دشمنان خود را با سیلابی شدید از بین می‌برد و آنها را به ظلمت مرگ روانه می‌کند."},{"book":"ناحوم","chapter":"1","verse":"9","text":"ای نینوا، چرا به فکر مخالفت با خداوند هستی؟ او با یک ضربه تو را از پای در خواهد آورد، به طوری که دیگر نخواهی توانست مقاومت کنی."},{"book":"ناحوم","chapter":"1","verse":"10","text":"دشمنانش را همچون خارهای به هم پیچیده و مانند کسانی که از مستی تلوتلو می‌خورند به داخل آتش می‌اندازد و آنها همچون کاه در شعله‌های آتش سوخته شده دود می‌شوند."},{"book":"ناحوم","chapter":"1","verse":"11","text":"این پادشاه تو کیست که جرأت می‌کند بر ضد خداوند توطئه کند؟"},{"book":"ناحوم","chapter":"1","verse":"12","text":"خداوند می‌فرماید: «سپاه آشور هر قدر هم قوی و بزرگ باشد، محو و نابود خواهد شد."},{"book":"ناحوم","chapter":"1","verse":"13","text":"اینک زنجیرهای شما را پاره می‌کنم و شما را از قید اسارت پادشاه آشور آزاد می‌سازم.»"},{"book":"ناحوم","chapter":"1","verse":"14","text":"خداوند به پادشاه آشور می‌فرماید: «نسل تو را از بین می‌برم تا نام و نشانی از تو باقی نماند. بتها و بتخانه‌های تو را نابود خواهم کرد و قبرت را خواهم کند، زیرا تو نفرت‌انگیزی.»"},{"book":"ناحوم","chapter":"1","verse":"15","text":"ببینید، قاصدی از کوهها سرازیر شده، خبر خوش پیروزی را ندا می‌دهد. ای یهودا، عیدهای خود را برگزار نما و نذرهای خود را به خدا وفا کن، چون دشمن، دیگر هرگز برنمی‌گردد. او برای همیشه ریشه‌کن شده است!"}]}