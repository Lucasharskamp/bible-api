{"data":[{"book":"Exodus","chapter":"12","verse":"1","text":"Dimaadua ga helekai gi Moses mo Aaron i lodo o Egypt,"},{"book":"Exodus","chapter":"12","verse":"2","text":"“Di malama deenei la go taamada o di godou ngadau."},{"book":"Exodus","chapter":"12","verse":"3","text":"Deenei di gulu mee belee hagi anga go goolua gi digau Israel, bolo di madangaholu laangi o di malama deenei, gei nia daane dagidahi i goodou gi hilihilia dana dama siibi be tamaa kuudi ang gi digau dono hale, di manu e dahi ang gi digau o di hale e dahi."},{"book":"Exodus","chapter":"12","verse":"4","text":"Maa di hale e hogoohi ang gi tama siibi dogomaalia, digaula la gii buni anga hua gi digau o di hale dela e hoohoo mai. Digaula di nadau dama siibi hua e dahi, e hagabau be dogohia e mee di gai di manu dulii deelaa."},{"book":"Exodus","chapter":"12","verse":"5","text":"Goodou hilihilia di kuudi daane be di siibi daane, dono ngadau e dahi, dela e humalia ge madammaa."},{"book":"Exodus","chapter":"12","verse":"6","text":"Hiahi di madangaholu maa haa o di malama deelaa, gei digau Israel huogodoo e hai gi daaligi nia manu aalaa."},{"book":"Exodus","chapter":"12","verse":"7","text":"Digaula gii kae nia dodo o nia manu aalaa gi hunu ina nia waduu o nadau bontai mo nia laagau di ulu gi nua o nia bontai o nia hale ala e miami ai ginaadou, e gai nia manu aalaa."},{"book":"Exodus","chapter":"12","verse":"8","text":"Di boo hua deelaa, digaula gi geina nia goneiga o nia manu ala ne dunu i hongo di ahi, gidagia gi nia lau laagau mmala mo nia palaawaa digi wanga ginai nia ‘yeast’."},{"book":"Exodus","chapter":"12","verse":"9","text":"Hudee geina mada be dunu nia goneiga gi nia wai i lodo di baalanga, gei gi geina di mee dela guu dunu haga dogomaalia, mo dono libogo, mono wae, mono mee ala i lodo huogodoo."},{"book":"Exodus","chapter":"12","verse":"10","text":"Goodou hudee dugu mee gi di luada. Nia mee ala ma gaa dubu, la gi duungia."},{"book":"Exodus","chapter":"12","verse":"11","text":"Deenei di godou hai e gai nia manu aalaa: goodou ulu godou gahu mo godou suudi e hagatogomaalia e hula, kumi godou dogodogo i godou lima, ga miami laa haga lellele. Idimaa deelaa di godou Hagamiami o di Pasoobaa, e hagalaamua Au, go Dimaadua."},{"book":"Exodus","chapter":"12","verse":"12","text":"“Di boo hua deelaa gei Au ga daaligi nia ulu mmaadua daane mono ulu mmaadua manu huogodoo i hongo Egypt, ga hagahuaidu nia balu god o Egypt huogodoo. Ko Au go Dimaadua."},{"book":"Exodus","chapter":"12","verse":"13","text":"Nia dodo ala gaa hunu gi nia waduu nia bontai le e haga modongoohia nia hale ala e noho ai goodou. Au ma ga gidee nia dodo, gei Au ga haga hili goodou i golo. Deai di hagaduadua e tale adu gi goodou ai i dagu hagaduadua digau Egypt."},{"book":"Exodus","chapter":"12","verse":"14","text":"Goodou la gi budubudu ina di laangi tagamiami dabu deenei, e haga langahia go goodou mo godou hagadili gi muli, bolo ma ko Au, go Dimaadua, ne hai di mee deenei.”12.14 Exodus 23.15; 34.18; Leviticus 23.6-8; Numbers 28.17-25; Deuteronomy 16.3-8"},{"book":"Exodus","chapter":"12","verse":"15","text":"Dimaadua ga helekai, “I lodo nia laangi e hidu, goodou la gi geina go nia palaawaa digi hagatanga gi nia ‘yeast’. Di laangi matagidagi di tabu deelaa, goodou la gi haga mmaa ina gi daha nia ‘yeast’ ala i lodo godou hale, idimaa, tangada ma gaa gai dana palaawaa gu hagatanga gi nia ‘yeast’ mai tahi laangi gaa hana gi di hidu laangi, geia hagalee dau ang gi digau Israel."},{"book":"Exodus","chapter":"12","verse":"16","text":"Goodou gi dagadagabuli daumaha i di laangi matagidagi mo di hidu laangi di tabu deelaa. Nia laangi aalaa di moomee e hai ai. Di moomee e mee di hai la go di hai nia meegai e gai."},{"book":"Exodus","chapter":"12","verse":"17","text":"Goodou la gi heheia tagamiami dabu deenei, idimaa dela dagu laangi ne dagi mai godou madawaawa gi daha mo Egypt. Goodou la gi heheia tagamiami dabu deenei gi digau huogodoo ala e hagadili mai gaa hana hua beelaa."},{"book":"Exodus","chapter":"12","verse":"18","text":"Goodou e gai nia palaawaa digi hagatanga gi nia ‘yeast’, daamada i di hiahi o di madangaholu maa haa laangi o di malama matagidagi, gaa huli gi di hiahi o di madalua maa dahi laangi."},{"book":"Exodus","chapter":"12","verse":"19","text":"I lodo nia laangi e hidu la deai di ‘yeast’ i lodo godou hale ai. Di ingoo hua tangada dela ma gaa gai dana palaawaa tanga, go tangada hua deelaa le e hagamodu gi daha mo digau Israel, ma e aha maa mee tangada mai i daha be tangada donu o tenua."},{"book":"Exodus","chapter":"12","verse":"20","text":"Goodou hudee geina nia palaawaa tanga, aalaa hua e gai go nia palaawaa digi hagatanga ina i di ingoo hua di gowaa dela ma gaa noho ai goodou.”"},{"book":"Exodus","chapter":"12","verse":"21","text":"Gei Moses ga haga dagabuli nia dagi o digau Israel ga helekai gi digaula, “Tangada nei mo tangada nei i goodou tei gi hilihilia dana dama siibi be tamaa kuudi ang gi digau dono hale, daaligidia, gii mee di hai di godou hagamiami haga madagu o di Pasoobaa."},{"book":"Exodus","chapter":"12","verse":"22","text":"Goodou ga haga tiu di lau o di laagau hisop gi lodo nia dodo i lodo di baisin, ga haga tiutiu nia duludulu o nia bontai mo hongo nia bontai gi nia maa. Deai tangada i goodou e ulu gi daha mo dono hale ai, gaa dae loo gi di luada."},{"book":"Exodus","chapter":"12","verse":"23","text":"Dimaadua ma gaa hana i hongo Egypt e daaligi digau Egypt, ga gidee ia nia dodo i di gili nia duludulu o nia bontai mo hongo nia bontai, ge Ia hagalee hai tangada di langi haga made dangada gi ulu gi lodo godou hale e daaligi goodou.12.23 Hebrews 11.28"},{"book":"Exodus","chapter":"12","verse":"24","text":"Goodou la gi haga gila ina aga nia haganoho aanei gii hai di mee e hana hua beelaa, gi daahi go godou dama laalaa gi muli loo."},{"book":"Exodus","chapter":"12","verse":"25","text":"Di godou madagoaa ma ga ulu i tenua a Dimaadua dela gu hagababa adu gi goodou, gei goodou la gi heheia taumaha deenei."},{"book":"Exodus","chapter":"12","verse":"26","text":"Di madagoaa godou dama ma ga heheeu adu boloo, ‘Di mee deenei le e haihai eimaha?’"},{"book":"Exodus","chapter":"12","verse":"27","text":"Gei goodou ga hagi anga boloo, ‘Deenei la di tigidaumaha Pasoobaa ang gi Dimaadua dela nogo daaligi digau Egypt, ge Ia gu hagahili digau Israel digi daaligidia.’”"},{"book":"Exodus","chapter":"12","verse":"28","text":"Gei digaula gaa hula gaa hai gii hai be nia helekai a Dimaadua ala ne hai gi Moses mo Aaron bolo gi heia."},{"book":"Exodus","chapter":"12","verse":"29","text":"I di madahidi waelua di boo, gei Dimaadua ga daaligi nia ulu mmaadua huogodoo digau Egypt, daamada mai tama daane madua a di king dela belee kae dono lohongo king, gaa tugi loo i di ulu madua o tangada dela i lodo di hale galabudi, mo nia ulu mmaadua o nia manu huogodoo.12.29 Exodus 4.22-23"},{"book":"Exodus","chapter":"12","verse":"30","text":"Di king mo ono gau aamua mono gau o Egypt ala i golo gu aala huogodoo i di boo deelaa. Nia hangihangi guu logo i hongo Egypt, idimaa, deai di hale bolo dono dama daane ne made ai ai."},{"book":"Exodus","chapter":"12","verse":"31","text":"Di boo hua deelaa, gei di king o Egypt ga gahi mai a Moses mo Aaron, ga helekai ginai, “Goolua hula hagalimalima gi daha, goodou mo digau Israel huogodoo! Hula gi daha mo dogu henua gi daumaha goodou gi Dimaadua be godou kai ala ne hai."},{"book":"Exodus","chapter":"12","verse":"32","text":"Kae ina godou siibi mo godou kuudi mo godou kau. Goodou hula, gei goodou dalodalo ina labelaa gi hagahumalia au go Dimaadua.”"},{"book":"Exodus","chapter":"12","verse":"33","text":"Digau Egypt e uhuuhuli digau Israel bolo gi hagalimalima gi daha mo di nadau henua, mo di helekai, “Maa goodou ga duai, gei gimaadou gaa mmade huogodoo!”"},{"book":"Exodus","chapter":"12","verse":"34","text":"Malaa, digau Israel gaa kae nadau palaawaa digi unugi gi nia ‘yeast’, gaa hii gi nia hii goloo, ga dahi aga ga aamo, ga hagatanga gaa hula."},{"book":"Exodus","chapter":"12","verse":"35","text":"Gei digaula ga hai hegau gi nia helekai a Moses ala ne helekai ang gi ginaadou, bolo ginaadou gi madau ina nadau goloo ne hai gi nia silber mono goolo mono goloo gahu mai digau Egypt.12.35 Exodus 3.21-22"},{"book":"Exodus","chapter":"12","verse":"36","text":"Dimaadua guu hai digau Israel gi hagalabagau go digau Egypt, malaa, digau Egypt gu dumaalia gi digau Israel, guu wanga nia mee huogodoo ala ne madau go digaula. Deenei di hai ne daa ai nia goloo digau Egypt go digaula."},{"book":"Exodus","chapter":"12","verse":"37","text":"Digau Israel la ga hagatanga i Rameses gaa hula gi Sukkoth. Nia daane le e ono lau mana (600,000), nia ahina mono damagiigi digi daulia."},{"book":"Exodus","chapter":"12","verse":"38","text":"Nia daangada dogologowaahee mai i daha mo nadau hagabae siibi, kuudi mono kau guu hula i nadau muli labelaa."},{"book":"Exodus","chapter":"12","verse":"39","text":"Digaula gaa daa nadau palaawaa i nadau mee ne gaamai i Egypt digi wanga ginai nia ‘yeast’, idimaa, digaula ne hagabagi gi daha mo Egypt hagalimalima, digi hagatogomaalia hagahumalia nadau meegai, ge digi hagatogomaalia nia palaawaa unugi gi nia ‘yeast’."},{"book":"Exodus","chapter":"12","verse":"40","text":"Digau Israel ne noho i Egypt nia ngadau e 430.12.40 Genesis 15.13; Galatians 3.17"},{"book":"Exodus","chapter":"12","verse":"41","text":"Di laangi hagamuliagina di ngadau e 430, deelaa di laangi o nia madawaawa o nia dama o Dimaadua huogodoo ne hagatanga ai gi daha mo Egypt."},{"book":"Exodus","chapter":"12","verse":"42","text":"Deenei di boo a Dimaadua nogo dagi mai digau Israel gi daha mo Egypt mo di madamada humalia ai digaula huoloo. Deelaa di mee digau Israel e haga dabu ai di boo deelaa, e hagalaamua Dimaadua mai i nadau haga aala i di boo deelaa, gaa hana hua beelaa gi daahi go nadau dama laalaa gi muli."},{"book":"Exodus","chapter":"12","verse":"43","text":"Dimaadua ga helekai gi Moses mo Aaron, “Aanei nnaganoho di Pasoobaa: Tangada henua gee e miami i tagamiami di Pasoobaa ai,"},{"book":"Exodus","chapter":"12","verse":"44","text":"gei di ingoo hua di hege ne hui kooe e mee di miami maa goe gu sirkumsais a mee i mua."},{"book":"Exodus","chapter":"12","verse":"45","text":"Tangada e noho i Israel i di madagoaa bodobodo be tangada ne hagangalua e miami di maa ai."},{"book":"Exodus","chapter":"12","verse":"46","text":"Tagamiami hagatau e hai gi miami i lodo di hale ne hagatogomaalia gi di maa; hagalee kae gi malaelae. Hudee ohaa gi mooho nia iwi o di manu."},{"book":"Exodus","chapter":"12","verse":"47","text":"Nia daangada huogodoo o Israel e hai gii hai tagamiami deenei."},{"book":"Exodus","chapter":"12","verse":"48","text":"Tangada digi sirkumsais e hagalee miami. Maa tangada henua gee guu noho i godou baahi, gei mee e hiihai e budu di Pasoobaa e hagalaamua Dimaadua, goodou e hai gi sirkumsais nia daane huogodoo o di hale o maa. Nomuli, gei mee le e dugu be tangada Israel donu, e dau gi di budu deenei."},{"book":"Exodus","chapter":"12","verse":"49","text":"Nnaganoho hua aanei e hai hegau gi digau Israel mo digau henua gee ma gaa noho i godou baahi.”"},{"book":"Exodus","chapter":"12","verse":"50","text":"Digau Israel huogodoo gu hagalongo mo di hagagila aga nia helekai Dimaadua ne hai gi Moses mo Aaron."},{"book":"Exodus","chapter":"12","verse":"51","text":"Di laangi deelaa, gei Dimaadua gu laha mai nia madawaawa Israel gi daha mo Egypt."}]}