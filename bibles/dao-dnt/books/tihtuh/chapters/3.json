{"data":[{"book":"Tihtuh","chapter":"3","verse":"1","text":"Na khyange cän jah upkie ja ana takie cun jah kcang na u lü ami kea ve lü anaküt üng akdaw ami pawh vaia jah msüma."},{"book":"Tihtuh","chapter":"3","verse":"2","text":"Khyang käh cijangei lü nglawieinak ja dim’yenak üng ve lü mlung hnipnak cun khyang naküta veia angläta ami mdan vaia jah mtheha."},{"book":"Tihtuh","chapter":"3","verse":"3","text":"Mimi pi ajana nghmawang lü pyen käh ngja lü hmakat lü mi ve khawiki. Mimi cun mtisa hlüei ja khawmdek jekyainak naküta mpyaa mi kyaki. Mimi cun am dawkia mlung ja ng’eihnak üng mi ve khawi lü khyange naw jah cawkei u lü khyang pi mi cawkeikie ni."},{"book":"Tihtuh","chapter":"3","verse":"4","text":"Acunsepi, Jah küikyanki Pamhnama dawkyanak ja mhläkphyanak mdan lü,"},{"book":"Tihtuh","chapter":"3","verse":"5","text":"a jah küikyan. Ahin cun mimät naw akdaw mi bilawha phäh am kya ania mpyeneinak üngkhyüh jah küikyan lü Ngmüimkhya Ngcim naw jah mthikpyawt lü akthaia hminak ja akthaia xünnak jah peki."},{"book":"Tihtuh","chapter":"3","verse":"6","text":"Mi küikyan Bawi Jesuh Khritaw üngkhyüh Ngmüimkhya Ngcim mi khana Pamhnam naw khawhah bui lawki,"},{"book":"Tihtuh","chapter":"3","verse":"7","text":"acuna kyase, ania bäkhäknak am Pamhnam üng mi ngsungpyun be lü mi äpei angsäia xünnak pi mi ka na lawki."},{"book":"Tihtuh","chapter":"3","verse":"8","text":"Ahin cun akcanga pyen ni. Ahine kei naw ktung na lü ka pyen hin Pamhnam jumeikie naw khyanga akdawnak ja a summang vaia akdaw bilawhnak am ami kcün ami pet vaia phäh ni."},{"book":"Tihtuh","chapter":"3","verse":"9","text":"Ia am kyaki ngcuhngkaihe, ksawn tähnake, ngtunngvawknake ja Thum ngcuhnak cän jah mphenei bä. Ahine cun summang vaia am kya lü am ngtähngkeh u."},{"book":"Tihtuh","chapter":"3","verse":"10","text":"Ngkhawingpanak pawhki cun nghngih vei bang mcäi lü acun käna amimi am na pawh vai i am ve."},{"book":"Tihtuh","chapter":"3","verse":"11","text":"Acu banga khyange cun pyakmsai u lü ami mkhye naw am cang u tia mdanki ni."},{"book":"Tihtuh","chapter":"3","verse":"12","text":"Atemas ja Taikikah na veia ka jah tüi law üng ka venak Nikopoliha akjanga na law vai, isetiakyaküng, acua khawksik kya sumei vai ka ngtängki ni."},{"book":"Tihtuh","chapter":"3","verse":"13","text":"3:13: Ngs 18:24; 1Kor 16:12Thum ksing Zenah ja Apawluh cän na khyaih khawha jah kuei lü kdung ami cehnak vai üngpi ami hlükaw naküt cän jah bühteng pet kawm pi."},{"book":"Tihtuh","chapter":"3","verse":"14","text":"Mi khyange amdanga käh ve u lü hlükaw kcangki ami yahnak vai phäha akdaw bilawhnak am ami kcün ami sumei thei vaia ngtheingthang u se."},{"book":"Tihtuh","chapter":"3","verse":"15","text":"Ka hlawnga vekie naw ning hnukset ve u. Jumeinak üng mi nglawipüie üng ami jah hnuksetnak jah mtheha."}]}