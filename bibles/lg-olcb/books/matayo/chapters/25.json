{"data":[{"book":"Matayo","chapter":"25","verse":"1","text":"“Obwakabaka obw’omu ggulu bufaananyizibwa n’abawala embeerera ekkumi, abaatwala ettaala zaabwe ne bagenda okusisinkana anaawasa omugole."},{"book":"Matayo","chapter":"25","verse":"2","text":"Abataano tebaalina magezi, abataano abalala ne baba b’amagezi."},{"book":"Matayo","chapter":"25","verse":"3","text":"Abataalina magezi, ne batatwala mafuta gamala mu ttaala zaabwe."},{"book":"Matayo","chapter":"25","verse":"4","text":"Naye abagezi baatwala amafuta mu macupa gaabwe ag’okweyambisa wamu n’ettaala zaabwe."},{"book":"Matayo","chapter":"25","verse":"5","text":"Naye anaawasa omugole bwe yalwawo okutuuka otulo ne tubakwata bonna, ne beebaka."},{"book":"Matayo","chapter":"25","verse":"6","text":"“Obudde bwe bwatuuka mu ttumbi oluyoogaano ne lubazuukusa, abantu nga baleekaana nti, ‘Awasa omugole atuuse! Mujje mumwanirize!’"},{"book":"Matayo","chapter":"25","verse":"7","text":"“Abawala embeerera bonna ne bazuukuka ne baseesa ettaala zaabwe."},{"book":"Matayo","chapter":"25","verse":"8","text":"Awo abawala abataano abataalina magezi ne bagamba nti, ‘Mutuwe ku mafuta gammwe, kubanga ettaala zaffe zaagala kuzikira ziggweerera.’"},{"book":"Matayo","chapter":"25","verse":"9","text":"“Naye bannaabwe ne babaddamu nti, ‘Amafuta ge tulinawo gatumala bumazi. Mugende mu maduuka mwegulireyo.’"},{"book":"Matayo","chapter":"25","verse":"10","text":"“Naye baali baakagenda anaawasa omugole n’atuuka, abo abaali beeteeseteese ne bayingira ku mbaga, oluggi ne luggalwawo."},{"book":"Matayo","chapter":"25","verse":"11","text":"Oluvannyuma abawala bali abataano ne bakomawo ne bayita nti, ‘Ssebo, tuggulirewo!’"},{"book":"Matayo","chapter":"25","verse":"12","text":"Naye n’abaddamu nti, ‘Ddala ddala mbagamba nti, sibamanyi!’"},{"book":"Matayo","chapter":"25","verse":"13","text":"“Kale mutunule mweteeketeeke, kubanga temumanyi kiseera wadde olunaku.”"},{"book":"Matayo","chapter":"25","verse":"14","text":"“Obwakabaka bwa Katonda, ate bufaananyizibwa n’olugero lw’omusajja eyali agenda olugendo, n’ayita abaddu be n’abalekera ebintu bye."},{"book":"Matayo","chapter":"25","verse":"15","text":"Eyasooka yamuwa ttalanta ttaano, owookubiri bbiri n’owookusatu emu, ng’ageraageranya ng’okusobola kwa buli omu bwe kwali. Bw’atyo ne yeetambulira."},{"book":"Matayo","chapter":"25","verse":"16","text":"Omusajja eyafuna ttalanta ettaano n’azisuubuzisa n’afunamu ttalanta ttaano endala."},{"book":"Matayo","chapter":"25","verse":"17","text":"N’oyo eyalekerwa ttalanta ebiri naye n’aviisaamu endala biri."},{"book":"Matayo","chapter":"25","verse":"18","text":"Naye eyaweebwa ttalanta emu, bwe yagifuna n’agenda n’aziika ttalanta ya mukama we mu ttaka."},{"book":"Matayo","chapter":"25","verse":"19","text":"“Awo nga wayiseewo ekiseera kiwanvu, mukama w’abaddu abo n’akomawo. N’ayita abaddu be bamutegeeze ebyafa ku ttalanta ze yabalekera."},{"book":"Matayo","chapter":"25","verse":"20","text":"Omusajja gwe yalekera ttalanta ettaano n’ajja n’amuleetera ttalanta endala ttaano ng’agamba nti, ‘Mukama wange wampa ttalanta ttaano, nviisizaamu ttalanta endala ttaano.’"},{"book":"Matayo","chapter":"25","verse":"21","text":"“Mukama we n’amugamba nti, ‘Weebale, oli muddu mulungi era mwesigwa, obadde mwesigwa mu bintu ebitono, ndikusigira ebintu ebingi. Yingira sanyukira wamu ne mukama wo.’"},{"book":"Matayo","chapter":"25","verse":"22","text":"“Eyalekerwa ttalanta ebiri naye n’ajja, n’ategeeza mukama we nti, ‘Ssebo, wandekera ttalanta bbiri, era ne nziviisaamu ttalanta endala bbiri.’"},{"book":"Matayo","chapter":"25","verse":"23","text":"“Mukama we n’amugamba nti, ‘Weebale, oli muddu mulungi era mwesigwa, obadde mwesigwa mu bintu ebitono, ndikusigira ebintu ebingi. Yingira osanyukire wamu ne mukama wo.’"},{"book":"Matayo","chapter":"25","verse":"24","text":"“Omusajja eyalekerwa ttalanta emu n’ajja, n’agamba nti, ‘Ssebo, nakumanya nga bw’oli omuntu omuzibu, okungulira gy’otaasigira era okuŋŋaanyiza gy’otaasaasaanyiza."},{"book":"Matayo","chapter":"25","verse":"25","text":"Olw’okutya bwe wagenda ne nkweka ttalanta yo mu ttaka era yiino ttalanta yo.’"},{"book":"Matayo","chapter":"25","verse":"26","text":"“Naye mukama we n’amugamba nti, ‘Ggwe omuddu omubi era omugayaavu! Obanga wamanya nti ndi muntu akungulira gye ssaasigira,"},{"book":"Matayo","chapter":"25","verse":"27","text":"wanditadde ensimbi zange mu bbanka gye bandimpaddemu amagoba nga nkomyewo.’"},{"book":"Matayo","chapter":"25","verse":"28","text":"“N’alagira nti, ‘Mumuggyeeko ettalanta eyo mugiwe oli alina ttalanta ekkumi."},{"book":"Matayo","chapter":"25","verse":"29","text":"Kubanga alina aliweebwa abe na bingi naye atalina, n’ebyo by’alina ebitono birimuggyibwako."},{"book":"Matayo","chapter":"25","verse":"30","text":"N’omuddu oyo ataliiko ky’agasa mumusuule ebweru mu kizikiza eri okukaaba n’okuluma obujiji.’"},{"book":"Matayo","chapter":"25","verse":"31","text":"“Omwana w’Omuntu bw’alijja mu kitiibwa kye ne bamalayika bonna nga bali naye, alituula ku ntebe ey’ekitiibwa kye."},{"book":"Matayo","chapter":"25","verse":"32","text":"Awo amawanga gonna galikuŋŋaanyizibwa mu maaso ge era aligaawulamu ng’omusumba bw’ayawulamu endiga n’embuzi."},{"book":"Matayo","chapter":"25","verse":"33","text":"Endiga aliziteeka ku mukono gwe ogwa ddyo n’embuzi ku gwa kkono."},{"book":"Matayo","chapter":"25","verse":"34","text":"“Awo Kabaka n’alyoka agamba abali ku mukono gwe ogwa ddyo nti, ‘Mujje mmwe Kitange be yawa omukisa, musikire obwakabaka obwabateekerwateekerwa okuva ku kutondebwa kw’ensi."},{"book":"Matayo","chapter":"25","verse":"35","text":"Kubanga nnali muyala ne mundiisa, nnali muyonta ne mumpa ekyokunywa, nnali mugenyi ne munnyaniriza,"},{"book":"Matayo","chapter":"25","verse":"36","text":"nnali bwereere ne munnyambaza, nnali mulwadde ne munnambula, nnali mu kkomera ne mujja okundaba.’"},{"book":"Matayo","chapter":"25","verse":"37","text":"“Abatuukirivu ne bamubuuza nti, ‘Mukama waffe, twakulaba ddi ng’oli muyala ne tukuliisa? Oba ng’olina ennyonta ne tukuwa ekyokunywa?"},{"book":"Matayo","chapter":"25","verse":"38","text":"Oba ng’oli mugenyi ne tukwaniriza? Oba ng’oli bwereere, ne tukwambaza?"},{"book":"Matayo","chapter":"25","verse":"39","text":"Twakulaba ddi ng’oli mulwadde oba ng’oli mu kkomera ne tukulambula?’"},{"book":"Matayo","chapter":"25","verse":"40","text":"“Kabaka, alibaddamu nti, ‘Ddala ddala mbagamba nti bwe mwabikolera baganda bange bano abasembayo wansi kye kimu mwabikolera nze!’"},{"book":"Matayo","chapter":"25","verse":"41","text":"“Bw’atyo aligamba abo abali ku mukono gwe ogwa kkono nti, ‘Muveewo, mmwe abakolimire, mulage mu muliro ogutazikira ogwateekerwateekerwa Setaani ne bamalayika be."},{"book":"Matayo","chapter":"25","verse":"42","text":"Kubanga nnali muyala ne mutampa kyakulya, nnali muyonta ne mutampa kyakunywa,"},{"book":"Matayo","chapter":"25","verse":"43","text":"nnali mugenyi ne mutannyaniriza, nnali bwereere ne mutannyambaza, nnali mulwadde ne mu kkomera ne mutajja kunnambula.’"},{"book":"Matayo","chapter":"25","verse":"44","text":"“Nabo baliddamu nti, ‘Mukama waffe, twakulaba ddi ng’oli muyala oba ng’oli muyonta, oba ng’oli mugenyi oba ng’oli bwereere oba mulwadde oba ng’oli mu kkomera, ne tutakuyamba?’"},{"book":"Matayo","chapter":"25","verse":"45","text":"“Naye alibaddamu nti, ‘ddala ddala mbagamba nti, nga bwe mutaakikola omu ku bano abasembayo wansi, nange temwakinkola.’"},{"book":"Matayo","chapter":"25","verse":"46","text":"“Abo baligenda ku kibonerezo eky’emirembe n’emirembe, naye abatuukirivu baliyingira mu bulamu obutaggwaawo.”"}]}