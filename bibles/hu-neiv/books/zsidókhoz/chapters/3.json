{"data":[{"book":"Zsidókhoz","chapter":"3","verse":"1","text":"Ezért szent atyafiak, a mennyei elhívás részesei, figyeljetek hitvallásunk apostolára és főpapjára, Jézus Krisztusra,"},{"book":"Zsidókhoz","chapter":"3","verse":"2","text":"aki hű ahhoz, aki őt erre rendelte, ahogyan Mózes is az volt az ő házában."},{"book":"Zsidókhoz","chapter":"3","verse":"3","text":"Ő ugyanis nagyobb dicsőségre volt méltó, mint Mózes, mint ahogy a ház építőjének nagyobb a tisztessége, mint a háznak."},{"book":"Zsidókhoz","chapter":"3","verse":"4","text":"Mert minden háznak van építője, aki pedig mindent felépített, az Isten az."},{"book":"Zsidókhoz","chapter":"3","verse":"5","text":"Mózes is hű volt az ő egész házában, mint szolga, bizonyságául annak, amit hirdetett."},{"book":"Zsidókhoz","chapter":"3","verse":"6","text":"Krisztus ellenben, mint Fiú áll a maga háza felett. Az Ő háza mi vagyunk, ha a bizodalmat és a reménység dicsekedését mindvégig szilárdan megtartjuk."},{"book":"Zsidókhoz","chapter":"3","verse":"7","text":"Ezért amint a Szentlélek mondja:"},{"book":"Zsidókhoz","chapter":"3","verse":"8","text":"meg ne keményítsétek szíveteket, mint az elkeseredéskor,"},{"book":"Zsidókhoz","chapter":"3","verse":"9","text":"ahol a ti atyáitok próbára tettek"},{"book":"Zsidókhoz","chapter":"3","verse":"10","text":"Ezért negyven esztendeig haragudtam arra a nemzedékre, és ezt mondtam: mindig tévelyegnek szívükben, nem ismerték meg az én utaimat."},{"book":"Zsidókhoz","chapter":"3","verse":"11","text":"Ezért megesküdtem haragomban, hogy nem fognak bemenni az én nyugodalmamba.“"},{"book":"Zsidókhoz","chapter":"3","verse":"12","text":"Vigyázzatok, atyámfiai, hogy ne legyen közületek senkinek sem hitetlen, gonosz szíve, nehogy az élő Istentől elszakadjon,"},{"book":"Zsidókhoz","chapter":"3","verse":"13","text":"hanem intsétek egymást minden napon, míg tart a ma, hogy egyikőtöket se keményítse meg a bűn csalárdsága."},{"book":"Zsidókhoz","chapter":"3","verse":"14","text":"Mert részeseivé lettünk a Krisztusnak, ha eleitől fogva mind végig szilárdan megtartjuk bizodalmunkat."},{"book":"Zsidókhoz","chapter":"3","verse":"15","text":"Azt mondja ugyanis:"},{"book":"Zsidókhoz","chapter":"3","verse":"16","text":"Kik keseredtek el, amikor ezt hallották? Nem azok, akik Mózes vezetésével kijöttek Egyiptomból?"},{"book":"Zsidókhoz","chapter":"3","verse":"17","text":"Kikre haragudott negyven esztendeig? Nem azokra, akik vétkeztek, akiknek teste elhullott a pusztában?"},{"book":"Zsidókhoz","chapter":"3","verse":"18","text":"Kiknek esküdött meg, hogy nem mennek be nyugodalmába? Nem azoknak, akik engedetlenek voltak?"},{"book":"Zsidókhoz","chapter":"3","verse":"19","text":"Látjuk is, hogy nem mehettek be hitetlenségük miatt."}]}