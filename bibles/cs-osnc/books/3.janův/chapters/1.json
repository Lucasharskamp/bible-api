{"data":[{"book":"3. Janův","chapter":"1","verse":"1-2","text":"Jan drahému Gájovi."},{"book":"3. Janův","chapter":"1","verse":"3","text":"Měl jsem velikou radost z vyprávění některých bratří, kteří se u mne zastavili a pověděli mi, že svým životem věrně následuješ pravdu."},{"book":"3. Janův","chapter":"1","verse":"4","text":"Nic mne nepotěší jako zpráva, že mé děti se drží Kristovy pravdy."},{"book":"3. Janův","chapter":"1","verse":"5","text":"Milovaný příteli, konáš opravdu záslužnou a dobrou práci, že se staráš o kazatele, kteří navštěvují váš sbor."},{"book":"3. Janův","chapter":"1","verse":"6","text":"Všude o tvé lásce vyprávějí. Dobře děláš, že jim umožňuješ další práci, jak si Bůh přeje."},{"book":"3. Janův","chapter":"1","verse":"7","text":"Pracují přece pro Krista, a proto nepřijímají podporu od nevěřících."},{"book":"3. Janův","chapter":"1","verse":"8","text":"Pro takové lidi máme mít otevřené dveře a tak napomáhat šíření pravdy."},{"book":"3. Janův","chapter":"1","verse":"9","text":"Napsal jsem vašemu sboru dopis, ale Diotrefés, který chce mít mezi vámi vždycky první i poslední slovo, neuznává naši autoritu."},{"book":"3. Janův","chapter":"1","verse":"10","text":"Až k vám přijdu, povolám ho k odpovědnosti za to, že nás ošklivě pomlouvá, nepřijímá naše posly a dokonce brání těm, kdo se jich ujímají, a vylučuje je ze sboru."},{"book":"3. Janův","chapter":"1","verse":"11","text":"Drahý příteli, drž se ne zlého, ale dobrého příkladu. Kdo jedná podle Boží vůle, je jeho dítě. Kdo jedná svévolně, Boha nezná."},{"book":"3. Janův","chapter":"1","verse":"12","text":"Demétria si váží a staví se za něj sám Bůh. I my za něho ručíme a vy víte, že naše svědectví je spolehlivé."},{"book":"3. Janův","chapter":"1","verse":"13","text":"Rád bych napsal ještě více, ale je to zbytečné,"},{"book":"3. Janův","chapter":"1","verse":"14","text":"protože doufám, že se brzo uvidíme a důkladně si o všem pohovoříme."},{"book":"3. Janův","chapter":"1","verse":"15","text":"Měj se dobře. Pozdravují tě přátelé a také ty pozdravuj každého z bratří."}]}