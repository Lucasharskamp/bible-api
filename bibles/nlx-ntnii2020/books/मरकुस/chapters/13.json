{"data":[{"book":"मरकुस","chapter":"13","verse":"1","text":"जेवी यीशु मोंदिर माय रेन निकेलतालो, तेवी तान चेला माय रेन एक ताह केयो, “एय गुरू! देख, कोहला जुलूम मोटला दिगोड़ एने मोटला आवाल्या हेते!”"},{"book":"मरकुस","chapter":"13","verse":"2","text":"यीशु ताह जापाप आप्यो, “तुमूह ज्या मोटला आवाल्या लागतेह? खेरी ते ज्य हे काय न्या आवाल्यान एक बी दिगोड़ तान जागे नाय रेय; आखा दिगोड़ ओदरी जाती।”"},{"book":"मरकुस","chapter":"13","verse":"3","text":"जेवी यीशु जेतुन बोयड़ा पोर रेन मोंदिराह देखणे बाजरियेल ईतो, तेवी पतरस, याकुब, योहान, एने अन्द्रियास ज्या कुवालाच जाईन ताह फुशा।"},{"book":"मरकुस","chapter":"13","verse":"4","text":"“आमुह के काय ज्‍यु वातु केवीह एती, एने जेवी ज्‍यु आखी वातु पुऱ्यू एणेन आवरेय ती टेम माय काल्ली निसाणी रेय।”"},{"book":"मरकुस","chapter":"13","verse":"5","text":"तेवी यीशु चेलाह केणे बाज गीयो, “तुमूह कुण बी बोड़कावे नाय केरीन जोगवीन रिवो।"},{"book":"मरकुस","chapter":"13","verse":"6","text":"जुलूम जाणे मार नाव लेन आवीन केती, ‘मी मसी हे!’ एने जुलूम जाणाह बोड़कावती।"},{"book":"मरकुस","chapter":"13","verse":"7","text":"जेवी तुमू लेड़ाय एने लेड़ाय ने बाराम होमेलहो, ते मा बिहो। काहाकाय ज्य एणेन जोरेवरी हे, पुण ज्यान मतलब ज्य नाह सोतो काय सेवल्यो टेम आव लागेल हे।"},{"book":"मरकुस","chapter":"13","verse":"8","text":"देसा हेऱ्या देस लेड़ाती; एने राज ने विरोद राज उठती। जा ता बुकम्प एती, एने काल पोड़ी। जेवी ज्य एय तेवी पिड़ान सुरवात एय जाय।”"},{"book":"मरकुस","chapter":"13","verse":"9","text":"पुण तुमू जोगवीन रिज्यो। काहाकाय माणहे तुमूह देरीन कोरटा माय ली जाईन होप देती। माणहे तुमूह पोंचा माय देती; तुमूह मार हाजाली खोबरीन केरता राजान एने आदिकारीन ओंगाण उबा केरती काय तान केरता पुरावो रेय।"},{"book":"मरकुस","chapter":"13","verse":"10","text":"पुण सेवल्यो टेम आवणेन पेल, हाजाली खुबेर आखा देसा माय पारचार केराय जाय।"},{"book":"मरकुस","chapter":"13","verse":"11","text":"जेवी चोकसी केरनेन केरता तुमूह माणहे देरीन कोरटा माय होपती। तेवी पेलुच चिन्ता मा किरहो काय आमु काय केहु; पुण जो काय तुलबूखे तुमूह केवाय जाय तोच किज्यो। काहाकाय बोलनारे तुमू नाह सोता, पुण चोखालो जीव हे।"},{"book":"मरकुस","chapter":"13","verse":"12","text":"बाहख बायाख मार देय, एने आबोख बेटाख हिऱ्यो बी इहीचकेरीन केरी। सोरा आईख आबाख ने विरोद एय जाती एने ताह माराव देती।"},{"book":"मरकुस","chapter":"13","verse":"13","text":"13:13 मत्ती 10:22एने तुमू मार पोर बुरहो किरेल हेते, केरीन आखा माणहे तुमू हेऱ्या दुसमोनाय केरती। पुण जो आखरी वोर दिर देरीन मार पोर बुरहो केरी, ताच ने सुटकारो एय।"},{"book":"मरकुस","chapter":"13","verse":"14","text":"पुण जेवी तुमू ता उजाड़नार खाराब चिजीह जा हाजो नाह ता उबरियेल दिखहो, “वाचणार सोमजी लेय,” ते जा यहुदिया माय एती ता बोयड़ा पोर नाह जाय;"},{"book":"मरकुस","chapter":"13","verse":"15","text":"13:15 लुका 17:31जो गेरा पोर एय तो नेचो उतेरनेन केरता टेम नाय गोमाड़ी;"},{"book":"मरकुस","chapter":"13","verse":"16","text":"एने जो खेताम एय, तो तान फाड़का लेणेन केरता पासाण नाय जाय।"},{"book":"मरकुस","chapter":"13","verse":"17","text":"ता दिह्या माय जी पेटावाली एने आतल्या सोराह बुजो खावाड़तेय, त्युन केरता हाय, हाय!"},{"book":"मरकुस","chapter":"13","verse":"18","text":"एने बोगवाना फाय विन्ता किरो काय ज्य हियालान दिह्याम नाय रेय।"},{"book":"मरकुस","chapter":"13","verse":"19","text":"13:19 प्रकाशितवाक्य 7:14काहाकाय ता दिह ओहला पिड़ान रेती काय दुनियान सुरवात रेन जो बोगवान बाणायेल हे, एवी वोर नाह ते ईयेल एतो एने नाय उंजु केदी एय।"},{"book":"मरकुस","chapter":"13","verse":"20","text":"केदी बोगवान ता दिह्याह नाय गेटेवतो, ते काल्लोस जेनवार नाय वोचतो; काहाकाय निवाड़ेल माणहान केरता, तो पिड़ान दिह्याह गेटाड़ेल हे।"},{"book":"मरकुस","chapter":"13","verse":"21","text":"ती टेम माय कुण बी तुमूह केय, दिखो, मसी न्या हे, एने दिखो, ता हे, ते बुरहो मा किरहो;"},{"book":"मरकुस","chapter":"13","verse":"22","text":"काहाकाय जुठा मसी एने जुठा जाणकार उठीन उबरी जाती, एने निसाणी एने सोमेज ने बाहेर चोमेत्कारान काम देखाड़ती काय केदी एय सेकी ते निवाड़ेल हेते ताह बी बोड़काव देती।"},{"book":"मरकुस","chapter":"13","verse":"23","text":"पुण तुमू जोगवीन रिवो; दिखो, मी तुमूह आखी वातु पेलुच रेन केय दियेल हे।"},{"book":"मरकुस","chapter":"13","verse":"24","text":"ता दिह्या माय ती पिड़ान पासाण दिह आदारलो एय जाय, एने चांद उजालो नाय आपी;"},{"book":"मरकुस","chapter":"13","verse":"25","text":"13:25 प्रकाशितवाक्य 6:13एने जुगाम रेन तारा पोड़ने बाज जाती; एने जुगान ताकेत आलाड़ाय जाय।"},{"book":"मरकुस","chapter":"13","verse":"26","text":"13:26 प्रकाशितवाक्य 1:7तेवी माणहे माणहान बेटाख मोटली ताकेत एने बोड़ाय हिऱ्यो वादला माय आवतालो देखती।"},{"book":"मरकुस","chapter":"13","verse":"27","text":"ती टेम तो तान हेरोगदुताह मोकली, एने देरतीन एक कोपरे रेन ते दिहरे कोपरे वोर, कावदेन रेन बोगवानान निवाड़ेल माणहाह एकठा केरी।"},{"book":"मरकुस","chapter":"13","verse":"28","text":"अंजीरान जाड़ाह देखीन ज्यी वात हिको। जेवी तान डाल हुवाली एय जाथे, एने पाला फुटणे बाज जातेह; ते तुमू जाण जातेह काय उनालो आहनेच हे।"},{"book":"मरकुस","chapter":"13","verse":"29","text":"तिहेच केरीन जेवी तुमू ज्‍यु वातुह एताल्यु दिखहो, ते जाण जाज्यो काय टेम आहनेच हे।"},{"book":"मरकुस","chapter":"13","verse":"30","text":"मी तुमूह खेरीच केथु जाह वोर ज्‍यु आख्‍यु वातु पुरी नाय एय जाती, ज्यी पिढी खेतेम नाय एय।"},{"book":"मरकुस","chapter":"13","verse":"31","text":"जुग एने देरती टेल जाय, पुण मार वचन केदी नाय टेली।"},{"book":"मरकुस","chapter":"13","verse":"32","text":"ता दिह्यान एने ती गेड़ीन बाराम कुण नाह जाणेत, नाह हेरगान हेरोगदुत एने नाह बोगवानान बिटोख; पुण आबोख बोगवान ओलोच जाणेह।"},{"book":"मरकुस","chapter":"13","verse":"33","text":"दिखो, जागताला एने जोगवीन रिवो, काहाकाय तुमू नाह जाणते काय तो टेम केवीह आवी।"},{"book":"मरकुस","chapter":"13","verse":"34","text":"13:34 लुका 12:36-38ज्य ता माणहान गेत हे जो दिहरा देसाम जाणे बुखेत, तान पावराह गेरान आदिकार आप्यो एने आखाह तान काम केय देन होपीन जागल्याह जागतालो रेणेन उकुम आप्यो।"},{"book":"मरकुस","chapter":"13","verse":"35","text":"तानकेरता जाकता रिवो, काहाकाय तुमू नाह जाणते काय गेरान मालीक कुलबुखे आवी, हांज पोर नाहते आदि राती, नाहते कुकड़ा वाहणेन टेम, नाहते दिह उगणेन पेल।"},{"book":"मरकुस","chapter":"13","verse":"36","text":"इहकेरीन नाय एणे जुवे काय तो उचकाहुच आवीन तुमूह हुवताला आत केरी।"},{"book":"मरकुस","chapter":"13","verse":"37","text":"एने जो मी तुमूह केथु तोच आखाह केथु: जागते रिवो।"}]}