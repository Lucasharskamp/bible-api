{"data":[{"book":"1 Abakkolinso","chapter":"1","verse":"1","text":"Nze Pawulo eyayitibwa okuba omutume wa Yesu Kristo olw’okwagala kwa Katonda, ne Sossene1:1 Sossene alabika okuba nga ye mukulembeze w’ekkuŋŋaaniro ayogerwako mu Bik 18:17 owooluganda1:1 owooluganda kitegeeza mukkiriza munnange,"},{"book":"1 Abakkolinso","chapter":"1","verse":"2","text":"tuwandiikira ekkanisa ya Katonda eri mu Kkolinso n’eri abo abaatukuzibwa mu Kristo Yesu, abayitibwa abatukuvu, n’abo bonna abakoowoola erinnya lya Mukama waffe Yesu Kristo mu buli kifo, owaabwe era owaffe;"},{"book":"1 Abakkolinso","chapter":"1","verse":"3","text":"ekisa kibe ku mmwe n’emirembe egiva eri Katonda Kitaffe ne Mukama waffe Kristo."},{"book":"1 Abakkolinso","chapter":"1","verse":"4","text":"Nneebaza Katonda wange bulijjo ku lwammwe, olw’ekisa kya Katonda ekyabaweebwa mu Kristo Yesu,"},{"book":"1 Abakkolinso","chapter":"1","verse":"5","text":"mu ye mwagaggawazibwa mu buli kintu, ne mu kwogera kwonna, era ne mu kutegeera kwonna,"},{"book":"1 Abakkolinso","chapter":"1","verse":"6","text":"era ng’obujulirwa bwa Kristo bwe bwakakasibwa mu mmwe,"},{"book":"1 Abakkolinso","chapter":"1","verse":"7","text":"muleme kubaako kye mwetaaga mu kirabo kyonna, nga mulindirira okubikkulirwa kwa Mukama waffe Yesu Kristo."},{"book":"1 Abakkolinso","chapter":"1","verse":"8","text":"Era oyo y’alibanyweza ku nkomerero, nga temuliiko kya kunenyezebwa ku lunaku lwa Mukama waffe Yesu Kristo."},{"book":"1 Abakkolinso","chapter":"1","verse":"9","text":"Katonda mwesigwa, oyo eyabayita mu kussekimu okw’Omwana we Yesu Kristo Mukama waffe."},{"book":"1 Abakkolinso","chapter":"1","verse":"10","text":"Kaakano mbeegayirira abooluganda, mu Iinnya lya Mukama waffe Yesu Kristo, mukkiriziganyenga mwekka na mwekka muleme okwawukananga. Naye mube n’omutima gumu n’endowooza emu."},{"book":"1 Abakkolinso","chapter":"1","verse":"11","text":"Abooluganda, ab’ewa Kuloowe bannyinnyonnyola nti mu mmwe mulimu ennyombo."},{"book":"1 Abakkolinso","chapter":"1","verse":"12","text":"Kye ŋŋamba kye kino nti buli omu ku mmwe agamba nti nze ndi wa Pawulo, nze ndi wa Apolo, nze ndi wa Keefa, nze ndi wa Kristo."},{"book":"1 Abakkolinso","chapter":"1","verse":"13","text":"Kale Kristo ayawuliddwamu? Pawulo yakomererwa ku musaalaba ku lwammwe? Oba mwabatizibwa mu linnya lya Pawulo?"},{"book":"1 Abakkolinso","chapter":"1","verse":"14","text":"Neebaza Katonda kubanga nze sibatizanga muntu n’omu ku mmwe okuggyako Kulisupo ne Gaayo."},{"book":"1 Abakkolinso","chapter":"1","verse":"15","text":"Noolwekyo si kulwa nga wabaawo agamba nti mwabatizibwa mu linnya lyange."},{"book":"1 Abakkolinso","chapter":"1","verse":"16","text":"Naye nzijukira nga nabatiza ab’omu nnyumba ya Suteefana, naye sirowooza nga nabatiza omuntu omulala yenna."},{"book":"1 Abakkolinso","chapter":"1","verse":"17","text":"Kristo teyantuma kubatiza wabula yantuma kubuulira Njiri. Era sigibuulira mu magezi ga bigambo bugambo, si kulwa ng’omusaalaba gwa Kristo gumalibwamu amaanyi gaagwo."},{"book":"1 Abakkolinso","chapter":"1","verse":"18","text":"Ekigambo ky’omusaalaba kya busirusiru eri abo abazikirira naye eri ffe abaalokolebwa ge maanyi ga Katonda."},{"book":"1 Abakkolinso","chapter":"1","verse":"19","text":"Kubanga kyawandiikibwa nti,"},{"book":"1 Abakkolinso","chapter":"1","verse":"20","text":"Kale omugezi aluwa? N’omuwandiisi aluwa? Omuwakanyi w’omulembe guno aluwa? Katonda teyafuula amagezi ag’ensi eno okuba obusirusiru?"},{"book":"1 Abakkolinso","chapter":"1","verse":"21","text":"Kubanga Katonda, mu magezi ge, yalaba ng’ensi teyinza kumumanya ng’eyita mu kutegeera kwayo. Katonda kyeyava asiima okuyita mu busirusiru bw’okubuulira Enjiri okulokola abakkiriza."},{"book":"1 Abakkolinso","chapter":"1","verse":"22","text":"Kubanga Abayudaaya banoonya bubonero, Abayonaani bo ne banoonya amagezi,"},{"book":"1 Abakkolinso","chapter":"1","verse":"23","text":"naye ffe tubuulira Kristo eyakomererwa. Eri Abayudaaya nkonge, eri Abaamawanga busirusiru,"},{"book":"1 Abakkolinso","chapter":"1","verse":"24","text":"naye eri abaayitibwa, Abayudaaya n’Abamawanga, Kristo ge maanyi ga Katonda, era amagezi ga Katonda."},{"book":"1 Abakkolinso","chapter":"1","verse":"25","text":"Kubanga obusirusiru bwa Katonda businga amagezi g’abantu, n’obunafu bwa Katonda businga abantu amaanyi."},{"book":"1 Abakkolinso","chapter":"1","verse":"26","text":"Kubanga mulabe okuyitibwa kwammwe abooluganda, bangi ku mmwe temwali bagezi mu mubiri, era nga bangi temuli b’amaanyi, era nga bangi temwazaalibwa nga muli ba kitiibwa."},{"book":"1 Abakkolinso","chapter":"1","verse":"27","text":"Naye Katonda yalonda ebisirusiru eby’ensi, akwase abagezi ensonyi; era Katonda yalonda ebinafu eby’ensi, akwase ab’amaanyi ensonyi,"},{"book":"1 Abakkolinso","chapter":"1","verse":"28","text":"era n’alonda abakopi ab’ensi n’abo abanyoomebwa; era n’ebitaliiwo alyoke aggyewo ebiriwo,"},{"book":"1 Abakkolinso","chapter":"1","verse":"29","text":"waleme kubaawo muntu n’omu eyeenyumiriza mu maaso ga Katonda."},{"book":"1 Abakkolinso","chapter":"1","verse":"30","text":"Kyokka ku bw’oyo muli mu Kristo Yesu, eyafuuka amagezi gye tuli okuva eri Katonda, bwe butuukirivu, n’okutukuzibwa, n’okununulibwa,"},{"book":"1 Abakkolinso","chapter":"1","verse":"31","text":"nga bwe kyawandiikibwa nti eyeenyumiriza yeenyumirizenga mu Mukama waffe."}]}