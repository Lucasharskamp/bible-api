{"data":[{"book":"Jób","chapter":"9","verse":"1","text":"Odpověděv pak Job, řekl:"},{"book":"Jób","chapter":"9","verse":"2","text":"I ovšem vím, žeť tak jest; nebo jak by mohl člověk spravedliv býti před Bohem silným?"},{"book":"Jób","chapter":"9","verse":"3","text":"A chtěl-li by se hádati s ním, nemohl by jemu odpovědíti ani na jedno z tisíce slov."},{"book":"Jób","chapter":"9","verse":"4","text":"Moudrého jest srdce a silný v moci. Kdo zatvrdiv se proti němu, pokoje užil?"},{"book":"Jób","chapter":"9","verse":"5","text":"On přenáší hory, než kdo shlédne, a podvrací je v prchlivosti své."},{"book":"Jób","chapter":"9","verse":"6","text":"On pohybuje zemí z místa jejího, tak že se třesou sloupové její."},{"book":"Jób","chapter":"9","verse":"7","text":"On když zapovídá slunci, nevychází, a hvězdy zapečeťuje."},{"book":"Jób","chapter":"9","verse":"8","text":"On roztahuje nebe sám, a šlapá po vlnách mořských."},{"book":"Jób","chapter":"9","verse":"9","text":"On učinil Arktura, Oriona, Kuřátka a hvězdy skryté na poledne."},{"book":"Jób","chapter":"9","verse":"10","text":"On činí věci veliké, a to nevystižitelné a divné, jimž není počtu."},{"book":"Jób","chapter":"9","verse":"11","text":"Ano jde-li mimo mne, tedy nevidím; ovšem když pomíjí, neznamenám ho."},{"book":"Jób","chapter":"9","verse":"12","text":"Tolikéž jestliže co uchvátí, kdo mu to rozkáže navrátiti? Kdo dí jemu: Co činíš?"},{"book":"Jób","chapter":"9","verse":"13","text":"Nezdržel-li by Bůh hněvu svého, klesli by před ním spolu spuntovaní, jakkoli mocní."},{"book":"Jób","chapter":"9","verse":"14","text":"Jakž bych já tedy jemu odpovídati, a jaká slova svá proti němu vyhledati mohl?"},{"book":"Jób","chapter":"9","verse":"15","text":"Kterémuž, bych i spravedliv byl, nebudu odpovídati, ale před soudcím svým pokořiti se budu."},{"book":"Jób","chapter":"9","verse":"16","text":"Ač bych pak i volal, a on mi se ozval, neuvěřím, aby vyslyšel hlas můj,"},{"book":"Jób","chapter":"9","verse":"17","text":"Poněvadž vichřicí setřel mne, rozmnožil rány mé bez příčiny."},{"book":"Jób","chapter":"9","verse":"18","text":"Aniž mi dá oddechnouti, ale sytí mne hořkostmi."},{"book":"Jób","chapter":"9","verse":"19","text":"Obrátil-li bych se k moci, aj, onť jest nejsilnější; pakli k soudu, kdo mi rok složí?"},{"book":"Jób","chapter":"9","verse":"20","text":"Jestliže se za spravedlivého stavěti budu, ústa má potupí mne; pakli za upřímého, převráceného mne býti ukáží."},{"book":"Jób","chapter":"9","verse":"21","text":"Jsem-li upřímý, nebudu věděti toho; nenáviděti budu života svého."},{"book":"Jób","chapter":"9","verse":"22","text":"Jediná jest věc, pročež jsem to mluvil, že upřímého jako bezbožného on zahlazuje."},{"book":"Jób","chapter":"9","verse":"23","text":"Jestliže bičem náhle usmrcuje, zkušování nevinných se posmívá;"},{"book":"Jób","chapter":"9","verse":"24","text":"Země dána bývá v ruku bezbožného, tvář soudců jejich zakrývá: jestliže ne on, kdož jiný jest?"},{"book":"Jób","chapter":"9","verse":"25","text":"Dnové pak moji rychlejší byli nežli posel; utekli, aniž viděli dobrých věcí."},{"book":"Jób","chapter":"9","verse":"26","text":"Pominuli jako prudké lodí, jako orlice letící na pastvu."},{"book":"Jób","chapter":"9","verse":"27","text":"Dím-li: Zapomenu se na své naříkání, zanechám horlení svého, a posilím se:"},{"book":"Jób","chapter":"9","verse":"28","text":"Lekám se všech bolestí svých, vida, že mne jich nezprostíš."},{"book":"Jób","chapter":"9","verse":"29","text":"Jestli jsem bezbožný, pročež bych nadarmo pracoval?"},{"book":"Jób","chapter":"9","verse":"30","text":"Ano bych se i umyl vodou sněžnou, a očistil mýdlem ruce své,"},{"book":"Jób","chapter":"9","verse":"31","text":"Tedy v jámě pohřížíš mne, tak že se ode mne zprzní i to roucho mé."},{"book":"Jób","chapter":"9","verse":"32","text":"Nebo Bůh není člověkem jako já, jemuž bych odpovídati mohl, a abychom vešli spolu v soud."},{"book":"Jób","chapter":"9","verse":"33","text":"Aniž máme prostředníka mezi sebou, kterýž by rozhodl nás oba."},{"book":"Jób","chapter":"9","verse":"34","text":"Kdyby odjal ode mne prut svůj, a strach jeho aby mne nekormoutil,"},{"book":"Jób","chapter":"9","verse":"35","text":"Tehdáž bych mluvil, a nebál bych se, poněvadž není toho tak při mně."}]}