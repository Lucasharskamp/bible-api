{"data":[{"book":"Jonáš","chapter":"1","verse":"1","text":"I stalo se slovo Hospodinovo k Jonášovi synu Amaty, řkoucí:"},{"book":"Jonáš","chapter":"1","verse":"2","text":"Vstaň, jdi do Ninive města toho velikého, a volej proti němu; neboť jest vstoupila nešlechetnost jejich před oblíčej můj."},{"book":"Jonáš","chapter":"1","verse":"3","text":"Ale Jonáš vstal, aby utekl do Tarsu od tváři Hospodinovy. A přišed do Joppe, našel lodí, ana jde do Tarsu, a zaplativ od ní, vstoupil na ni, aby se plavil s nimi do Tarsu od tváři Hospodinovy."},{"book":"Jonáš","chapter":"1","verse":"4","text":"Ale Hospodin vzbudil vítr veliký na moři. I stala se bouře veliká na moři, až se domnívali, že se lodí ztroskoce."},{"book":"Jonáš","chapter":"1","verse":"5","text":"A bojíce se plavci, volali jeden každý k bohu svému, a vyhazovali to, což měli na lodí, do moře, aby sobě tím polehčili. Jonáš pak byl sešel k bokům lodí, a položiv se, spal tvrdě."},{"book":"Jonáš","chapter":"1","verse":"6","text":"Tedy přišed k němu správce lodí, řekl jemu: Což ty děláš, ospalče? Vstaň, volej k Bohu svému. Snad ten Bůh rozpomene se na nás, abychom nezahynuli."},{"book":"Jonáš","chapter":"1","verse":"7","text":"I řekli jeden druhému: Poďte, vrzme losy, abychom zvěděli, pro koho to zlé přišlo na nás. Tedy metali losy, a padl los na Jonáše."},{"book":"Jonáš","chapter":"1","verse":"8","text":"I řekli jemu: Pověz nám medle, pro koho toto zlé na nás? Jaký jest obchod tvůj, a odkud jdeš? Z které jsi země a z kterého národu?"},{"book":"Jonáš","chapter":"1","verse":"9","text":"I řekl jim: Hebrejský jsem, a Hospodina Boha nebes, kterýž učinil moře i zemi, já ctím."},{"book":"Jonáš","chapter":"1","verse":"10","text":"Pročež báli se ti muži bázní velikou, a dověděvše se muži ti, že od tváři Hospodinovy utíká, (nebo jim byl oznámil), řekli jemu: Což jsi to učinil?"},{"book":"Jonáš","chapter":"1","verse":"11","text":"Řekli ještě k němu: Což máme učiniti s tebou, aby se moře spokojilo? (Nebo moře vždy více a více bouřilo se.)"},{"book":"Jonáš","chapter":"1","verse":"12","text":"Jimžto řekl: Vezměte mne, a uvrzte mne do moře, a utichne moře před vámi; nebo já vím, že příčinou mou bouře tato veliká jest proti vám."},{"book":"Jonáš","chapter":"1","verse":"13","text":"Ale muži ti statečně táhli, chtíce k břehu přistati, však nemohli; nebo moře vždy více a více se bouřilo proti nim."},{"book":"Jonáš","chapter":"1","verse":"14","text":"I zvolali k Hospodinu, řkouce: Prosímeť, ó Hospodine, abychom nezahynuli pro smrt člověka tohoto, aniž na nás vyhledávej krve nevinné; nebo ty, ó Hospodine, jakž chceš, tak činíš."},{"book":"Jonáš","chapter":"1","verse":"15","text":"Tedy vzavše Jonáše, uvrhli ho do moře. I přestalo moře bouřiti se."},{"book":"Jonáš","chapter":"1","verse":"16","text":"Pročež báli se muži ti bázní velikou Hospodina, a obětovali obět Hospodinu, a sliby činili."}]}