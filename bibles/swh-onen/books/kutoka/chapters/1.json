{"data":[{"book":"Kutoka","chapter":"1","verse":"1","text":"Haya ndiyo majina ya wana wa Israeli ambao walikwenda Misri na Yakobo, kila mmoja akiwa pamoja na jamaa yake:"},{"book":"Kutoka","chapter":"1","verse":"2","text":"Reubeni, Simeoni, Lawi na Yuda;"},{"book":"Kutoka","chapter":"1","verse":"3","text":"Isakari, Zabuloni na Benyamini;"},{"book":"Kutoka","chapter":"1","verse":"4","text":"Dani na Naftali, Gadi na Asheri."},{"book":"Kutoka","chapter":"1","verse":"5","text":"Wazao wote wa Yakobo walikuwa watu sabini; Yosefu alikuwa tayari yuko Misri."},{"book":"Kutoka","chapter":"1","verse":"6","text":"Basi Yosefu na kaka zake wote na kizazi kile chote walikufa,"},{"book":"Kutoka","chapter":"1","verse":"7","text":"lakini Waisraeli walikuwa wamezaana na kuongezeka sana, idadi yao ikawa kubwa mno, kwa hiyo wakaijaza nchi."},{"book":"Kutoka","chapter":"1","verse":"8","text":"Kisha mfalme mpya ambaye hakufahamu habari za Yosefu akatawala Misri."},{"book":"Kutoka","chapter":"1","verse":"9","text":"Akawaambia watu wake, “Tazameni, Waisraeli wamekuwa wengi mno kwa idadi kutuliko sisi."},{"book":"Kutoka","chapter":"1","verse":"10","text":"Njooni, ni lazima tuwashughulikie kwa uangalifu, la sivyo watazidi kuwa wengi zaidi, na ikiwa patatokea vita, watajiunga na adui zetu kupigana dhidi yetu na kuondoka katika nchi hii.”"},{"book":"Kutoka","chapter":"1","verse":"11","text":"Basi Wamisri wakaweka wasimamizi wa kuwasimamia na kuwatesa Waisraeli kwa kazi ngumu, nao wakajenga miji ya Pithomu na Ramesesi ya kuweka akiba ya Farao."},{"book":"Kutoka","chapter":"1","verse":"12","text":"Lakini walivyozidi kuteswa ndivyo walivyozidi kuongezeka na kuenea katika nchi; Wamisri wakawaogopa Waisraeli,"},{"book":"Kutoka","chapter":"1","verse":"13","text":"kwa hiyo wakawatumikisha kwa ukatili."},{"book":"Kutoka","chapter":"1","verse":"14","text":"Wakafanya maisha ya Waisraeli kuwa machungu kwa kufanya kazi ngumu ya kutengeneza lami na kufyatua matofali, na kazi zote za mashambani; katika kazi zao zote ngumu, Wamisri waliwatumia Waisraeli kwa ukatili."},{"book":"Kutoka","chapter":"1","verse":"15","text":"Mfalme wa Misri akawaambia wakunga wa Kimisri waliowazalisha wanawake wa Kiebrania, ambao majina yao ni Shifra na Pua,"},{"book":"Kutoka","chapter":"1","verse":"16","text":"“Mtakapowazalisha wanawake wa Kiebrania, chunguzeni wanapojifungua. Ikiwa ni mtoto wa kiume, muueni, lakini ikiwa ni msichana, mwacheni aishi.”"},{"book":"Kutoka","chapter":"1","verse":"17","text":"Lakini hao wakunga walimcha Mungu na hawakufanya kile mfalme wa Misri alichowaambia kufanya, bali wakawaacha watoto wa kiume waishi."},{"book":"Kutoka","chapter":"1","verse":"18","text":"Ndipo mfalme wa Misri akawaita hao wakunga, akawauliza, “Kwa nini mmefanya hivi? Mbona mmeacha watoto wa kiume waishi?”"},{"book":"Kutoka","chapter":"1","verse":"19","text":"Wakunga wakamjibu Farao, “Wanawake wa Kiebrania ni tofauti na wanawake wa Kimisri; wao wana nguvu, nao hujifungua watoto kabla wakunga hawajafika.”"},{"book":"Kutoka","chapter":"1","verse":"20","text":"Kwa hiyo Mungu akawatendea mema wakunga hao. Waisraeli wakaongezeka na kuendelea kuwa wengi zaidi."},{"book":"Kutoka","chapter":"1","verse":"21","text":"Kwa vile hao wakunga walimcha Mungu, Mungu akawajalia kuwa na jamaa zao wenyewe."},{"book":"Kutoka","chapter":"1","verse":"22","text":"Kisha Farao akatoa agizo hili kwa watu wake wote: “Kila mtoto wa kiume atakayezaliwa kwa Waebrania lazima atupwe katika Mto Naili, bali kila mtoto wa kike aachwe aishi.”"}]}