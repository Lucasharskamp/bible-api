{"data":[{"book":"Jakob","chapter":"1","verse":"1","text":"Hilsen fra Jakob, han som er tjener for Gud og Herren Jesus Kristus1:1 ”Kristus” betyr ”den salvede” på gresk. Blant Israels folk ble konger, prester og profeter salvet med olje før de begynte oppgaven sin. Gud hadde ved profetene lovet å sende en salvet konge som skulle herske over alle folk. Det hebraisk ordet ”Messias” betyr også ”den salvede”.."},{"book":"Jakob","chapter":"1","verse":"2","text":"Vær glade, kjære søsken1:2 På gresk: brødre. Samme tolkning blir brukt gjennom hele brevet., når dere må gå gjennom ulike slags vanskeligheter og prøvelser."},{"book":"Jakob","chapter":"1","verse":"3","text":"Dere vet at dersom dere holder fast ved troen på Herren Jesus midt i alle prøvelsene, da lærer dere å bli utholdende."},{"book":"Jakob","chapter":"1","verse":"4","text":"Dersom dere fortsetter å holde ut, får dere til slutt en sterk og moden tro som gjør at dere kan møte hva som helst."},{"book":"Jakob","chapter":"1","verse":"5","text":"Dersom noen ikke forstår hvordan han skal klare dette, må han be til Gud. Gud skal da gi ham forstand. Gud er villig til å gi visdom til alle. Han blir ikke sint om vi spør om hjelp."},{"book":"Jakob","chapter":"1","verse":"6","text":"Den som ber til Gud, må stole på at han svarer. Tvil ikke, for den som tviler på Gud, er som en løpsk bølge på havet som blir kastet hit og dit av vinden."},{"book":"Jakob","chapter":"1","verse":"7","text":"Dersom du ikke stoler på Herren Gud, vil han heller ikke gi deg det du trenger."},{"book":"Jakob","chapter":"1","verse":"8","text":"Den som tviler på Gud, vil aldri bestemme seg for om han skal be til ham eller ikke. Han blir usikker i alle sine beslutninger."},{"book":"Jakob","chapter":"1","verse":"9","text":"Den troende som ikke har noen høy status her i verden, skal være stolt over sin høye status hos Gud."},{"book":"Jakob","chapter":"1","verse":"10-11","text":"Den troende som er rik og har innflytelse her i verden, skal være stolt over at Gud har vist ham hvor lite dette er verdt. Den rike visner bort som en blomst på marken. Når solen går opp, svir den av gresset, og blomstene visner og mister skjønnheten.1:10-11 Se Salmenes bok 103:15-16 og Jesaja 40:6-8. På samme måten vil den rike dø midt i alt sitt stress og prangende luksus."},{"book":"Jakob","chapter":"1","verse":"12","text":"Lykkelig er det menneske som holder ut når det blir satt på prøve. Den som holder fast ved troen på Herren Jesus til tross for alle prøvelsene, vil få evig liv som seierskrans. Det har Gud lovet alle som elsker ham."},{"book":"Jakob","chapter":"1","verse":"13","text":"Dersom dere blir fristet til å gjøre det som er ondt, må dere huske på å ikke skylde på Gud. Gud blir aldri fristet til å gjøre det som er ondt, og selv vil han aldri friste noen."},{"book":"Jakob","chapter":"1","verse":"14","text":"Nei, når et menneske blir fristet til å gjøre det som er ondt, er det naturens onde begjær som lokker og drar."},{"book":"Jakob","chapter":"1","verse":"15","text":"Det onde begjæret er som et foster i oss som stadig vokser. Når det er ferdig utviklet, blir synden født. Synden vokser så i sin tur og føder død."},{"book":"Jakob","chapter":"1","verse":"16","text":"La dere ikke bedra, mine kjære søsken."},{"book":"Jakob","chapter":"1","verse":"17","text":"Gud gir oss bare gode gaver. Han har skapt alle himmelens lys og selv veksler han aldri mellom lys og mørke. Derfor gir han oss bare det som er fullkomment godt."},{"book":"Jakob","chapter":"1","verse":"18","text":"Han fødte oss til et nytt liv da vi tok imot det sanne budskapet om Jesus, helt i tråd med hans egen vilje. Vi ble høstet inn som de første troende blant alle generasjoner han har skapt."},{"book":"Jakob","chapter":"1","verse":"19","text":"Glem aldri, mine kjære søsken, at dere bør være snare til å lytte, men sene til å prate og sene til å bli sinte."},{"book":"Jakob","chapter":"1","verse":"20","text":"Et menneske som er sint, har vanskelig for å følge Guds vilje."},{"book":"Jakob","chapter":"1","verse":"21","text":"Gjør dere derfor fri fra umoralen og ondskapen som finnes hos dere. Vær glade og takknemlige over det budskapet som Gud har sådd i hjertene. Det har kraft i seg til å frelse dere for evig."},{"book":"Jakob","chapter":"1","verse":"22","text":"Husk på å omsette budskapet til praktisk handling. Dersom noen tror at det holder bare med å kjenne budskapet teoretisk, tar han skammelig feil."},{"book":"Jakob","chapter":"1","verse":"23","text":"Den som kjenner til budskapet, men ikke følger det i praksis, ligner en mann som får øye på sitt ansikt i et speil."},{"book":"Jakob","chapter":"1","verse":"24","text":"Han tar en rask titt og går etterpå bort og glemmer hvordan han så ut."},{"book":"Jakob","chapter":"1","verse":"25","text":"Den som speiler seg selv i frihetens lov, i det budskapet som gjør oss helt fri fra synden, og ikke glemmer det han fikk se, han vil bli lykkelig når han omsetter budskapet til praktisk handling."},{"book":"Jakob","chapter":"1","verse":"26","text":"Den som påstår å være troende, men ikke kan kontrollere tungen og ordene sine, bedrar seg selv. Troen hans kommer ikke til å frelse ham."},{"book":"Jakob","chapter":"1","verse":"27","text":"Den som derimot har en sann tro, viser omsorg mot foreldreløse barn, enker og andre som har det vanskelig. Han lar seg ikke påvirke av ondskapen i denne verden. En slik tro blir satt pris på av Gud, vår Far i himmelen. Han vil ikke sette fingeren på noe hos dem som har en slik tro."}]}