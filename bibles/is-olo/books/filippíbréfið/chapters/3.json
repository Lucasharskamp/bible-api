{"data":[{"book":"Filippíbréfið","chapter":"3","verse":"1","text":"Kæru vinir, verið glaðir vegna samfélagsins við Drottin. Ég þreytist ekki á að segja þetta og þið hafið gott af slíkri hvatningu."},{"book":"Filippíbréfið","chapter":"3","verse":"2","text":"Gætið ykkar á þessum vondu mönnum – ég kalla þá hunda – þeim sem segja að þið verðið að láta umskerast til að geta frelsast."},{"book":"Filippíbréfið","chapter":"3","verse":"3","text":"Við verðum ekki börn Guðs með því að skera í líkama okkar, heldur með því að tilbiðja hann í anda okkar – það er hin eina og sanna „umskurn“. Hrós okkar kristinna manna er það sem Jesús Kristur hefur gert fyrir okkur og okkur er ljóst að við getum ekkert gert sjálf til eigin frelsunar."},{"book":"Filippíbréfið","chapter":"3","verse":"4","text":"Ef einhver hefði nokkru sinni minnstu von um að geta frelsað sjálfan sig, þá væri það ég. Ef aðrir gætu frelsast fyrir það sem þeir hafa gert, þá gæti ég það áreiðanlega!"},{"book":"Filippíbréfið","chapter":"3","verse":"5","text":"Ég var umskorinn, og þar með vígður gyðingdómnum átta daga gamall. Ég er fæddur Gyðingur – kominn af hinni gömlu Benjamínsætt – og er þar með ósvikinn Gyðingur, ef hægt er að taka svo til orða. En það sem meira er, ég tilheyrði flokki farísea og þeir kröfðust skilyrðislausrar hlýðni við öll lög og siðvenjur Gyðinga."},{"book":"Filippíbréfið","chapter":"3","verse":"6","text":"Skyldi ég hafa tekið það alvarlega? Já, hvort ég gerði! Ég ofsótti hina kristnu hatrammlega og reyndi að hlýða hverri einustu reglu og lagagrein út í ystu æsar."},{"book":"Filippíbréfið","chapter":"3","verse":"7","text":"En hvað er nú orðið um allt þetta sem mér þótti svo mikils virði? Ég fleygði því burt, svo að ég gæti sett allt mitt traust á Krist og hann einan."},{"book":"Filippíbréfið","chapter":"3","verse":"8","text":"Samanborið við þekkinguna á Kristi Jesú Drottni mínum, er allt annað rusl í mínum augum. Ég hef ýtt öllu öðru til hliðar og met það einskis, til þess að ég geti verið með Kristi og orðið eitt með honum."},{"book":"Filippíbréfið","chapter":"3","verse":"9","text":"Nú treysti ég ekki lengur á það, að eigin góðverk eða hlýðni við lög Guðs frelsi mig, heldur treysti ég Kristi einum til þess. Hvernig eignumst við rétta afstöðu til Guðs? Með því að trúa – trúa og treysta Kristi einum."},{"book":"Filippíbréfið","chapter":"3","verse":"10","text":"Nú hef ég varpað öllu öðru fyrir borð, það var eina leiðin til að kynnast Kristi í raun og veru, og því feiknar afli sem reisti hann upp frá dauðum. Að yfirgefa allt var líka eina leiðin til að skilja hvað það er að þjást og deyja með honum."},{"book":"Filippíbréfið","chapter":"3","verse":"11","text":"Ég vil verða einn þeirra sem fá hlut í upprisu lífsins hvað sem það kostar."},{"book":"Filippíbréfið","chapter":"3","verse":"12","text":"Ég er ekki að segja að ég sé fullkominn. Enn hef ég ekki lært allt það sem ég á að læra, en ég stefni að því að verða það sem Kristur frelsaði mig til og vill að ég sé."},{"book":"Filippíbréfið","chapter":"3","verse":"13","text":"Nei, kæru vinir, enn er ég ekki fullkominn, en þetta er mér efst í huga: Að gleyma fortíðinni og horfa fram á við til þess sem í vændum er."},{"book":"Filippíbréfið","chapter":"3","verse":"14","text":"Ég tek á öllu sem ég á til að ná markinu og fá verðlaunin sem Guð hefur heitið okkur á himnum, og allt er það Kristi Jesú að þakka."},{"book":"Filippíbréfið","chapter":"3","verse":"15","text":"Ég vona að þið sem þroskuð eruð í trúnni, séuð mér sammála, en ef þið eruð ósammála um eitthvert atriði, þá trúi ég því að Guð muni leiða ykkur í allan sannleikann"},{"book":"Filippíbréfið","chapter":"3","verse":"16","text":"– það er að segja ef þið breytið samkvæmt þeim sannleika sem þið hafið lært."},{"book":"Filippíbréfið","chapter":"3","verse":"17","text":"Kæru vinir, takið líferni mitt til fyrirmyndar og veitið þeim athygli sem feta í mín fótspor."},{"book":"Filippíbréfið","chapter":"3","verse":"18","text":"Ég hef sagt ykkur það oft áður og ég segi það enn og nú með tárin í augunum: Margir sem telja sig kristna eru í raun og veru óvinir kross Krists."},{"book":"Filippíbréfið","chapter":"3","verse":"19","text":"Glötunin bíður þeirra því að þeir hafa ofurselt sig ágirndinni. Þeir stæra sig af því sem þeir ættu að blygðast sín fyrir og jarðlífið er það eina sem þeir hugsa um."},{"book":"Filippíbréfið","chapter":"3","verse":"20","text":"En föðurland okkar er á himnum og þar er Drottinn okkar og frelsari, Jesús Kristur, sem við væntum."},{"book":"Filippíbréfið","chapter":"3","verse":"21","text":"Þegar hann kemur, mun hann breyta stöðugt hrörnandi líkömum okkar í dýrðarlíkama, eins og þann sem hann sjálfur hefur, með guðdómskrafti sínum, sem hann beitir er hann leggur allt undir sig."}]}