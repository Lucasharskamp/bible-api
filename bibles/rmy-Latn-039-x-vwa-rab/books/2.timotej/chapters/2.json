{"data":[{"book":"2. Timotej","chapter":"2","verse":"1","text":"A tu mlo čhavo, ov zoralo ani milost savi ano Hrist Isus."},{"book":"2. Timotej","chapter":"2","verse":"2","text":"O sikaviba savo šunđan mandar anglo but svedoci, de le e manušenđe kolai pouzdana, kola ka šaj hem averen te sikaven."},{"book":"2. Timotej","chapter":"2","verse":"3","text":"Ov mancar ano patiba sar šukar vojniko e Hriste Isusesoro."},{"book":"2. Timotej","chapter":"2","verse":"4","text":"Nijekh kova kandela sar vojniko, na mešini pe ko avera buća, sar te šaj ugodini ple narednikose."},{"book":"2. Timotej","chapter":"2","verse":"5","text":"Ađahar hem kad neko takmičini pe, na primini i nagrada te na takmičinđa pe palo pravilja."},{"book":"2. Timotej","chapter":"2","verse":"6","text":"O bućarno ki njiva kova dela sa pestar ki buti, prvo ov valjani te lel oto bijandipe e žetvakoro."},{"book":"2. Timotej","chapter":"2","verse":"7","text":"Razmislin akalestar so vaćerava, adalese so o Gospod ka del tut te haljove sa."},{"book":"2. Timotej","chapter":"2","verse":"8","text":"Ma bistri e Isuse Hriste, kova uštino taro mule, kovai potomko e Davidesoro. Adavai o evanđelje savo propovedinava,"},{"book":"2. Timotej","chapter":"2","verse":"9","text":"zako savo edobor patinava da phandena man ano lancija sar zločinco. Ali e Devlesoro lafi nane phandlo ano lancija."},{"book":"2. Timotej","chapter":"2","verse":"10","text":"Adalese sa nakhavava zbog o izabirime manuša, te šaj hem on te dobinen o spasenje savoi ano Hrist Isus hem i večno slava."},{"book":"2. Timotej","chapter":"2","verse":"11","text":"Akavai lafi čačipe:"},{"book":"2. Timotej","chapter":"2","verse":"12","text":"Te nakhavđam o patnje,"},{"book":"2. Timotej","chapter":"2","verse":"13","text":"Te na injam lese verna,"},{"book":"2. Timotej","chapter":"2","verse":"14","text":"Podsetin e manušen ko adava. Upozorin len anglo Devel te na raspravinen pe e lafonendar, adalese so nane korist adalestar, a legari ano propast okolen kola šunena."},{"book":"2. Timotej","chapter":"2","verse":"15","text":"De sa tutar te mothove tut anglo Devel sar dokažime manuš, sar o bućarno kova nane le sostar te lađal, hem sar okova kova ispravno koristini pe e čačipnasere lafeja."},{"book":"2. Timotej","chapter":"2","verse":"16","text":"Cide tut taro biedevlesere hem taro čuče vaćeriba, adalese so okola kola mukena pe ano lende, sa po dur cidena pe e Devlestar."},{"book":"2. Timotej","chapter":"2","verse":"17","text":"Lengoro sikaviba ka širini pe sar o rako. Maškar olendei o Imenej hem o Filit,"},{"book":"2. Timotej","chapter":"2","verse":"18","text":"kola cidinde pe taro čačipe vaćerindoj da o uštiba taro mule već inele, i adaleja phagena averengiri vera."},{"book":"2. Timotej","chapter":"2","verse":"19","text":"Ali e Devlesoro zoralo temelji zorale terđola hem upro lestei akava pečati: “O Gospod džanel okolen kolai olesere”, hem “Nek cidel pe tari nepravda đijekh kova vičini o anav e Gospodesoro.”"},{"book":"2. Timotej","chapter":"2","verse":"20","text":"Ali, ano barvalo čher nane samo zlatna hem srebrna čare, nego hem kaštunale hem phuvjale; nesavei olendar zako časno koristiba, a nesave zako nečasno."},{"book":"2. Timotej","chapter":"2","verse":"21","text":"Okola kola ka čistinen pe oto nečasno, ka oven čare zako časno koristiba, posvetime hem korisna pumare Gospodarese, spremime zako đijekh šukar ćeriba."},{"book":"2. Timotej","chapter":"2","verse":"22","text":"Naš taro bišukar želje e ternengere, a dža pali prevednost, vera, manglipe hem mir, zajedno okolencar kola taro čisto vilo vičinena e Gospode."},{"book":"2. Timotej","chapter":"2","verse":"23","text":"Cide tut taro hulava hem nerazumna rasprave, adalese so džane da legarena ani kavga."},{"book":"2. Timotej","chapter":"2","verse":"24","text":"A e Gospodesoro sluga na tromal te ovel kavgađija, nego te ovel ljubazno sarijencar, spremno te sikaj, te ovel strpljivo e manušencar,"},{"book":"2. Timotej","chapter":"2","verse":"25","text":"krotko te sikaj e protivnikonen, ani nada da o Devel ka del len te pokajinen pe hem te pendžaren o čačipe,"},{"book":"2. Timotej","chapter":"2","verse":"26","text":"te phravđon lengere jaćha hem te oslobodinen pe tari zamka e bengesiri, kova phandlja len te ćeren lesiri volja."}]}