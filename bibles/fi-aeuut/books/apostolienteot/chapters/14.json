{"data":[{"book":"Apostolien teot","chapter":"14","verse":"1","text":"Myös Ikonionissa Paavali ja Barnabas menivät synagogaan. Heidän siellä pitämissään puheissa oli sellainen voima, että monet sekä juutalaiset että pakanat uskoivat Jeesukseen."},{"book":"Apostolien teot","chapter":"14","verse":"2","text":"Ne juutalaiset, jotka vähät välittivät heidän sanomastaan, puhuivat heistä perättömiä, jotta olisivat saaneet pakanat vastustamaan heitä."},{"book":"Apostolien teot","chapter":"14","verse":"3","text":"Siitä huolimatta Paavali ja Barnabas viipyivät siellä pitkään ja pitivät puheitaan rohkeasti. Jumala osoitti, että he puhuivat hänen sanaansa, ja antoi heille voiman tehdä suuria ihmeitä."},{"book":"Apostolien teot","chapter":"14","verse":"4","text":"Kaupunkilaisten mielipiteet jakautuivat kahtia. Toiset puolustivat juutalaisten johtajia, toiset apostoleja."},{"book":"Apostolien teot","chapter":"14","verse":"5,6,7","text":"Pakanat sekä juutalaiset ja heidän johtajansa suunnittelivat Paavalin ja Barnabaan kivittämistä. Kuultuaan salajuonesta nämä pakenivat ja alkoivat levittää hyvää uutista Jeesuksesta Lykaonian kaupungeissa Lystrassa ja Derbessä ja niiden ympäristössä."},{"book":"Apostolien teot","chapter":"14","verse":"8","text":"Lystrassa he tapasivat liikuntakyvyttömän miehen, joka ei ollut koskaan eläessään pystynyt kävelemään."},{"book":"Apostolien teot","chapter":"14","verse":"9","text":"Hän oli mukana kuuntelemassa Paavalin puhetta. Paavali huomasi hänet ja tajusi hänen uskovan, että Jumala voi hänet parantaa."},{"book":"Apostolien teot","chapter":"14","verse":"10","text":"Apostoli sanoi hänelle lujalla äänellä: »Nouse seisomaan!» Mies nousi ja käveli."},{"book":"Apostolien teot","chapter":"14","verse":"11","text":"Kun muut kuulijat näkivät, mitä Paavali oli tehnyt, he alkoivat huutaa – paikallisella murteella tietysti: »Nuo miehet ovat jumalia ihmisen hahmossa!»"},{"book":"Apostolien teot","chapter":"14","verse":"12","text":"He pitivät Barnabasta kreikkalaisten Zeus-jumalana ja Paavalia Hermeksenä, koska hän oli pääpuhuja14:12 Zeus oli kreikkalaisten pääjumala ja muiden jumalien isä, Hermes hänen poikansa ja jumalien sanansaattaja.."},{"book":"Apostolien teot","chapter":"14","verse":"13","text":"Kaupungin laitamilla oli Zeuksen temppeli, jonka pappi toi heille kukkaseppeleitä ja tahtoi ihmisten kanssa uhrata härkiä heidän kunniakseen kaupungin portilla."},{"book":"Apostolien teot","chapter":"14","verse":"14","text":"Paavali ja Barnabas kauhistuivat, kun huomasivat, mitä tapahtui.14:14 Tämän ilmauksena he perinteiseen tapaan repäisivät vaatteensa. He juoksivat ihmisjoukon keskelle"},{"book":"Apostolien teot","chapter":"14","verse":"15","text":"ja huusivat: »Mitä ihmettä te oikein teette? Olemme ihmisiä niin kuin tekin. Tulimme tuomaan teille hyvän uutisen: elävä Jumala, joka on tehnyt taivaan ja maan ja meren ja kaiken, mitä niissä on, kutsuu teitä luokseen. Lopettakaa tuollaiset turhat uhrit ja rukoilkaa häntä!"},{"book":"Apostolien teot","chapter":"14","verse":"16","text":"Tähän asti hän on antanut kaikkien ihmisten kulkea omia teitään,"},{"book":"Apostolien teot","chapter":"14","verse":"17","text":"mutta hänen olemassaolostaan on jatkuvasti ollut todisteita. Hän lähetti sateita, antoi hyvän sadon, ravintoa ja iloa sekä ruumiille että sydämelle.»"},{"book":"Apostolien teot","chapter":"14","verse":"18","text":"Paavalilla ja Barnabaalla oli yhä täysi työ estää ihmisiä uhraamasta heille."},{"book":"Apostolien teot","chapter":"14","verse":"19","text":"Kului kuitenkin vain muutama päivä, kun Antiokiasta ja Ikonionista tuli juutalaisia, jotka saivat ihmiset puolelleen yllyttäessään väkeä Paavalia ja Barnabasta vastaan. Paavalia kivitettiin, niin että hän oli kuin kuollut, kun hänet raahattiin lopulta kaupungin ulkopuolelle."},{"book":"Apostolien teot","chapter":"14","verse":"20","text":"Kun uskovat olivat hänen ympärillään, hän nousi maasta ja lähti takaisin kaupunkiin."},{"book":"Apostolien teot","chapter":"14","verse":"21","text":"Hän kertoi siellä ihmisille hyvän uutisen, ja monet alkoivat uskoa Jeesukseen. Sitten Paavali ja Barnabas palasivat taas yhdessä Lystraan, Ikonioniin ja Antiokiaan"},{"book":"Apostolien teot","chapter":"14","verse":"22","text":"ja kehottivat kristittyjä rakastamaan entistä enemmän Jumalaa ja toisiaan. He rohkaisivat heitä uskomaan kaikesta vastustuksesta huolimatta ja muistuttivat, että Jumalan valtakuntaan kuljetaan vaikeuksien kautta."},{"book":"Apostolien teot","chapter":"14","verse":"23","text":"He valitsivat jokaiselle seurakunnalle myös johtajat, paastosivat ja rukoilivat heidän puolestaan ja jättivät heidät sitten sen Herran hoitoon, johon he olivat oppineet luottamaan."},{"book":"Apostolien teot","chapter":"14","verse":"24","text":"Paavali ja Barnabas jatkoivat matkaansa Pisidian läpi Pamfyliaan,"},{"book":"Apostolien teot","chapter":"14","verse":"25","text":"puhuivat Pergessä Jumalan sanaa ja menivät sitten Attaliaan."},{"book":"Apostolien teot","chapter":"14","verse":"26","text":"Lopulta he palasivat laivalla Antiokiaan. Siellähän he alun perin olivat saaneet tehtävän, jonka he nyt Jumalan avulla olivat suorittaneet loppuun."},{"book":"Apostolien teot","chapter":"14","verse":"27","text":"Perille päästyään he kutsuivat seurakuntalaiset koolle ja kertoivat matkastaan – siitä, kuinka Jumala oli pakanoillekin avannut uskon oven."},{"book":"Apostolien teot","chapter":"14","verse":"28","text":"He jäivät pitkäksi aikaa uskovien luo Antiokiaan."}]}