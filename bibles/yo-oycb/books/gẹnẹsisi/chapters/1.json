{"data":[{"book":"Gẹnẹsisi","chapter":"1","verse":"1","text":"Ní ìbẹ̀rẹ̀ ohun gbogbo Ọlọ́run dá àwọn ọ̀run àti ayé."},{"book":"Gẹnẹsisi","chapter":"1","verse":"2","text":"Ayé sì wà ní rúdurùdu, ó sì ṣófo, òkùnkùn sì wà lójú ibú omi, Ẹ̀mí Ọlọ́run sì ń rábàbà lójú omi."},{"book":"Gẹnẹsisi","chapter":"1","verse":"3","text":"Ọlọ́run sì wí pé, “Jẹ́ kí ìmọ́lẹ̀ kí ó wà,” ìmọ́lẹ̀ sì wà."},{"book":"Gẹnẹsisi","chapter":"1","verse":"4","text":"Ọlọ́run rí i pé ìmọ́lẹ̀ náà dára, ó sì ya ìmọ́lẹ̀ náà sọ́tọ̀ kúrò lára òkùnkùn."},{"book":"Gẹnẹsisi","chapter":"1","verse":"5","text":"Ọlọ́run sì pe ìmọ́lẹ̀ náà ní “ọ̀sán,” àti òkùnkùn ní “òru.” Àṣálẹ́ àti òwúrọ̀ sì jẹ́ ọjọ́ kìn-ín-ní."},{"book":"Gẹnẹsisi","chapter":"1","verse":"6","text":"Ọlọ́run sì wí pé, “Jẹ́ kí òfúrufú kí ó wà ní àárín àwọn omi, láti pààlà sí àárín àwọn omi.”"},{"book":"Gẹnẹsisi","chapter":"1","verse":"7","text":"Ọlọ́run sì dá òfúrufú láti ya omi tí ó wà ní òkè òfúrufú kúrò lára omi tí ó wà ní orí ilẹ̀. Ó sì rí bẹ́ẹ̀."},{"book":"Gẹnẹsisi","chapter":"1","verse":"8","text":"Ọlọ́run sì pe òfúrufú ní “ọ̀run.” Àṣálẹ́ àti òwúrọ̀ sì jẹ́ ọjọ́ kejì."},{"book":"Gẹnẹsisi","chapter":"1","verse":"9","text":"Ọlọ́run sì wí pé, “Jẹ́ kí omi abẹ́ ọ̀run wọ́ papọ̀ sí ojú kan, kí ilẹ̀ gbígbẹ sì farahàn.” Ó sì rí bẹ́ẹ̀."},{"book":"Gẹnẹsisi","chapter":"1","verse":"10","text":"Ọlọ́run sì pe ilẹ̀ gbígbẹ náà ní “ilẹ̀,” àti àpapọ̀ omi ní “òkun.” Ọlọ́run sì rí i wí pé ó dára."},{"book":"Gẹnẹsisi","chapter":"1","verse":"11","text":"Ọlọ́run sì wí pé, “Jẹ́ kí ilẹ̀ kí ó hu ọ̀gbìn: ewéko ti yóò máa mú èso wá àti igi tí yóò máa so èso ní irú tirẹ̀, tí ó ní irúgbìn nínú.” Ó sì rí bẹ́ẹ̀."},{"book":"Gẹnẹsisi","chapter":"1","verse":"12","text":"Ilẹ̀ sì hù ọ̀gbìn: ewéko tí ó ń so èso ní irú tirẹ̀, àti igi tí ń so èso, tí ó ní irúgbìn nínú ní irú tirẹ̀. Ọlọ́run sì ri pé ó dára."},{"book":"Gẹnẹsisi","chapter":"1","verse":"13","text":"Àṣálẹ́ àti òwúrọ̀ sì jẹ́ ọjọ́ kẹta."},{"book":"Gẹnẹsisi","chapter":"1","verse":"14","text":"Ọlọ́run sì wí pé, “Jẹ́ kí ìmọ́lẹ̀ kí ó wà ní ojú ọ̀run, láti pààlà sí àárín ọ̀sán àti òru, kí wọn ó sì máa wà fún àmì láti mọ àwọn àsìkò, àti àwọn ọjọ́ àti àwọn ọdún."},{"book":"Gẹnẹsisi","chapter":"1","verse":"15","text":"Kí wọn ó jẹ́ ìmọ́lẹ̀ ní ojú ọ̀run láti tan ìmọ́lẹ̀ sí orí ilẹ̀.” Ó sì rí bẹ́ẹ̀."},{"book":"Gẹnẹsisi","chapter":"1","verse":"16","text":"Ọlọ́run dá ìmọ́lẹ̀ ńlá ńlá méjì, ìmọ́lẹ̀ tí ó tóbi láti ṣe àkóso ọ̀sán àti ìmọ́lẹ̀ tí ó kéré láti ṣe àkóso òru. Ó sì dá àwọn ìràwọ̀ pẹ̀lú."},{"book":"Gẹnẹsisi","chapter":"1","verse":"17","text":"Ọlọ́run sì ṣe wọ́n lọ́jọ̀ sí ojú ọ̀run láti máa tan ìmọ́lẹ̀ si orí ilẹ̀,"},{"book":"Gẹnẹsisi","chapter":"1","verse":"18","text":"láti ṣàkóso ọ̀sán àti òru àti láti pààlà sí àárín ìmọ́lẹ̀ àti òkùnkùn. Ọlọ́run sì rí i pé ó dára."},{"book":"Gẹnẹsisi","chapter":"1","verse":"19","text":"Àṣálẹ́ àti òwúrọ̀ sì jẹ́ ọjọ́ kẹrin."},{"book":"Gẹnẹsisi","chapter":"1","verse":"20","text":"Ọlọ́run sì wí pé, “Jẹ́ kí omi kí ó kún fún àwọn ohun alààyè, kí àwọn ẹyẹ kí ó sì máa fò ní òfúrufú.”"},{"book":"Gẹnẹsisi","chapter":"1","verse":"21","text":"Nítorí náà Ọlọ́run dá àwọn ẹ̀dá alààyè ńlá ńlá sí inú òkun, àwọn ohun ẹlẹ́mìí àti àwọn ohun tí ń rìn ní onírúurú tiwọn, àti àwọn ẹyẹ abìyẹ́ ní onírúurú tiwọn. Ọlọ́run sì rí i pé ó dára."},{"book":"Gẹnẹsisi","chapter":"1","verse":"22","text":"Ọlọ́run súre fún wọn, ó sì wí pé, “Ẹ máa bí sí i, ẹ sì máa pọ̀ sí i, ẹ kún inú omi òkun, kí àwọn ẹyẹ náà sì máa pọ̀ sí i ní orí ilẹ̀.”"},{"book":"Gẹnẹsisi","chapter":"1","verse":"23","text":"Àṣálẹ́ àti òwúrọ̀ sì jẹ́ ọjọ́ karùn-ún."},{"book":"Gẹnẹsisi","chapter":"1","verse":"24","text":"Ọlọ́run sì wí pé, “Kí ilẹ̀ kí ó mú ohun alààyè jáde ní onírúurú wọn: ẹran ọ̀sìn, àwọn ohun afàyàfà àti àwọn ẹran inú igbó, ọ̀kọ̀ọ̀kan ní irú tirẹ̀.” Ó sì rí bẹ́ẹ̀."},{"book":"Gẹnẹsisi","chapter":"1","verse":"25","text":"Ọlọ́run sì dá ẹranko inú igbó àti ẹran ọ̀sìn gbogbo ní irú tirẹ̀ àti gbogbo ohun alààyè tí ń rìn ní ilẹ̀ ní irú tirẹ̀. Ọlọ́run sì rí i pé ó dára."},{"book":"Gẹnẹsisi","chapter":"1","verse":"26","text":"Lẹ́yìn náà ni Ọlọ́run wí pé, “Ẹ jẹ́ kí a dá ènìyàn ní àwòrán ara wa, gẹ́gẹ́ bí àwa ti rí, kí wọn kí ó jẹ ọba lórí ẹja òkun, ẹyẹ ojú ọ̀run, ẹran ọ̀sìn, gbogbo ilẹ̀ àti lórí ohun gbogbo tí ń rìn lórí ilẹ̀.”"},{"book":"Gẹnẹsisi","chapter":"1","verse":"27","text":"Nítorí náà, Ọlọ́run dá ènìyàn ní àwòrán ara rẹ̀,"},{"book":"Gẹnẹsisi","chapter":"1","verse":"28","text":"Ọlọ́run sì súre fún wọn, Ọlọ́run sì wí fún wọn pé, “Ẹ máa bí sí i, kí ẹ sì máa pọ̀ sí i, kí ẹ sì gbilẹ̀, kí ẹ ṣe ìkápá ayé. Ẹ ṣe àkóso àwọn ẹja inú òkun, ẹyẹ ojú ọ̀run àti gbogbo ẹ̀dá alààyè tí ó ń rìn ní orí ilẹ̀.”"},{"book":"Gẹnẹsisi","chapter":"1","verse":"29","text":"Nígbà náà ni Ọlọ́run wí pé, “Mo fi gbogbo ohun ọ̀gbìn tí ń so èso fún un yín bí oúnjẹ àti àwọn igi eléso pẹ̀lú. Gbogbo rẹ̀ yóò jẹ́ oúnjẹ fún un yín."},{"book":"Gẹnẹsisi","chapter":"1","verse":"30","text":"Àti fún àwọn ẹranko inú igbó àti ẹyẹ ojú ọ̀run àti àwọn ohun afàyàfà, gbogbo ohun tó ní èémí ìyè nínú ni mo fi ewéko fún bí oúnjẹ.” Ó sì rí bẹ́ẹ̀."},{"book":"Gẹnẹsisi","chapter":"1","verse":"31","text":"Ọlọ́run sì rí àwọn ohun gbogbo tí ó dá, ó dára gidigidi. Àṣálẹ́ àti òwúrọ̀ sì jẹ́ ọjọ́ kẹfà."}]}