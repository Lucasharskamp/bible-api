{"data":[{"book":"Johana","chapter":"9","verse":"1","text":"Kane oyudo owuotho odhi, noneno ngʼat moro mane osebedo muofu nyaka aa nywolne."},{"book":"Johana","chapter":"9","verse":"2","text":"Jopuonjre nopenje niya, “Rabi, en ngʼa ma notimo richo; ngʼatni koso jonywolne, momiyo nonywole muofu?”"},{"book":"Johana","chapter":"9","verse":"3","text":"Yesu nodwokogi niya, “Ngʼatni kata jonywolne ne ok otimo richo, to ma notimore mondo teko mar Nyasaye onenre e changne."},{"book":"Johana","chapter":"9","verse":"4","text":"Nyaka wati tije mag Jal mane oora ka pod piny odiechiengʼ, nikech otieno biro maonge ngʼama nyalo tiyo."},{"book":"Johana","chapter":"9","verse":"5","text":"Ka pod an e piny, to an e ler mar piny.”"},{"book":"Johana","chapter":"9","verse":"6","text":"Kane osewacho kamano, nongʼudho olawo piny, mi olosogo chwodho, kaeto oketo e wangʼ ngʼatno."},{"book":"Johana","chapter":"9","verse":"7","text":"Eka nowachone ngʼatno niya, “Dhiyo ilwok wangʼi e yawo mar Siloam” (tiende ni “Ote”). Omiyo ngʼatno nodhi moluoko wangʼe, kendo noduogo dala koneno."},{"book":"Johana","chapter":"9","verse":"8","text":"Jogwengʼ-gi gi joma nosenene motelo kokwecho nopenjo niya, “Donge ma e ngʼat mosebedo kakwechocha?”"},{"book":"Johana","chapter":"9","verse":"9","text":"Jomoko kuomgi nowacho ni mano en."},{"book":"Johana","chapter":"9","verse":"10","text":"Negimedo penje niya, “Ka en kamano, to wengeni nokelo yawore nade?”"},{"book":"Johana","chapter":"9","verse":"11","text":"Nodwokogi niya, “Ngʼat miluongo ni Yesu noloso chwodho moro bangʼe oketo chwodhono e wengena. Nonyisa ni adhi Siloam aluok wangʼa, kendo ne adhi mi aluoko wangʼa, bangʼe ne aneno.”"},{"book":"Johana","chapter":"9","verse":"12","text":"Negipenje niya, “Ere ngʼatno?”"},{"book":"Johana","chapter":"9","verse":"13","text":"Ne gitero ngʼat machon ne muofuno ir jo-Farisai."},{"book":"Johana","chapter":"9","verse":"14","text":"To chiengʼ mane Yesu olose chwodho kendo ochango wangʼ muofuno ne en chiengʼ Sabato."},{"book":"Johana","chapter":"9","verse":"15","text":"Omiyo jo-Farisai nopenje kaka nokelo neno. To ngʼatno nodwokogi niya, “Nende oketo chwodho e wengena, bangʼe aluoko mi koro aneno.”"},{"book":"Johana","chapter":"9","verse":"16","text":"Moko kuom jo-Farisaigo nowacho niya, “Ngʼatni ok oa kuom Nyasaye, nimar ok orito Sabato.”"},{"book":"Johana","chapter":"9","verse":"17","text":"Eka negichako gidonjore gi muofuno, mi gipenje niya, “In manende ochangi, to iwacho angʼo kuome?”"},{"book":"Johana","chapter":"9","verse":"18","text":"To jo-Yahudi ne pod ok oyie ni ngʼatni nonywol ka en muofu, kendo ni wengene noseyawore, nyaka negioro wach mondo oluong jonywol ngʼatno."},{"book":"Johana","chapter":"9","verse":"19","text":"Ne gipenjogi niya, “Bende ngʼatni e wuodu ma uwacho ni nonywol muofu? Obet nade ni koro onyalo neno?”"},{"book":"Johana","chapter":"9","verse":"20","text":"Jonywolgo nodwokogi niya, “Wangʼeyo ni ma en wuodwa, kendo wangʼeyo ni nonywole muofu."},{"book":"Johana","chapter":"9","verse":"21","text":"To kaka koro onyalo neno sani, kata ngʼama noyawo wengene, to wakia. Penjeuru, tinde oduongʼ. Obiro wacho wach kuome owuon.”"},{"book":"Johana","chapter":"9","verse":"22","text":"Jonywolne nowacho kamano nikech negiluoro jo-Yahudi, nimar noyudo jo-Yahudi osengʼado wach ni ngʼato angʼata ma nohul ni Yesu en Kristo ne ibiro riembi e sinagogi."},{"book":"Johana","chapter":"9","verse":"23","text":"Mano emomiyo jonywolne nowacho niya, “Tinde oduongʼ, penjeuru.”"},{"book":"Johana","chapter":"9","verse":"24","text":"Negichako giluongo ngʼat ma nonywol ka en muofuno mi gikone niya, “Wach adier e nyim Nyasaye! Wan wangʼeyo ni ngʼatni en jaricho.”"},{"book":"Johana","chapter":"9","verse":"25","text":"Nodwokogi niya, “An akia kata ka en jaricho kata ka ok en. Gimoro achiel kende ema angʼeyo: Ni chon ne an muofu, to sani koro aneno!”"},{"book":"Johana","chapter":"9","verse":"26","text":"Eka negipenje niya, “Angʼo ma notimoni ma wangʼi oneno? Ere kaka noyawo wengeni?”"},{"book":"Johana","chapter":"9","verse":"27","text":"Nodwokogi niya, “Donge ne asenyisou, to ok uyie. Udwaro winje kendo nangʼo? Koso un bende udwaro doko jopuonjrene?”"},{"book":"Johana","chapter":"9","verse":"28","text":"Kuom mano, ne giyanye mangʼeny kagiwacho niya, “In e japuonjrene! Wan to wan jopuonjre Musa."},{"book":"Johana","chapter":"9","verse":"29","text":"Wangʼeyo ni Nyasaye nowuoyo gi Musa, to ngʼatni to wakia kata mana kuma oaye.”"},{"book":"Johana","chapter":"9","verse":"30","text":"Ngʼatno nodwokogi niya, “Mano en wach miwuoro! Ukia kuma oaye to en ema noyawo wengena?"},{"book":"Johana","chapter":"9","verse":"31","text":"Wangʼeyo ni Nyasaye ok winj jaricho. Owinjo mana ngʼatno matimo dwarone."},{"book":"Johana","chapter":"9","verse":"32","text":"Nyaka nene pok nowinji ngʼat moyawo wangʼ ngʼat mane onywol ka en muofu."},{"book":"Johana","chapter":"9","verse":"33","text":"Ka dine bed ni ngʼatni ok noa kuom Nyasaye, to ok dine otimo gimoro.”"},{"book":"Johana","chapter":"9","verse":"34","text":"Omiyo negidwoke niya, “In nonywoli e chuny richo, koro ere kaka inyalo bukori ni ipuonjowa!” Bangʼ mano negiriembe oko."},{"book":"Johana","chapter":"9","verse":"35","text":"Yesu nowinjo ni ne oseriemb ngʼatno oko, omiyo kane oyude, nopenje niya, “Bende iyie kuom Wuod Dhano?”"},{"book":"Johana","chapter":"9","verse":"36","text":"Ngʼatno nopenjo niya, “Jaduongʼ, Wuod Dhano to en ngʼa? Nyisago mondo ayie kuome.”"},{"book":"Johana","chapter":"9","verse":"37","text":"Yesu nodwoke niya, “Eri koro isenene; kendo en ema owuoyo kodini.”"},{"book":"Johana","chapter":"9","verse":"38","text":"Ngʼatno nowachone niya, “Ruoth, ayie,” kendo nolame."},{"book":"Johana","chapter":"9","verse":"39","text":"Eka Yesu nowacho niya, “Asebiro e piny mondo angʼadne bura, mondo joma muofni onen, to joma neno olokre muofni.”"},{"book":"Johana","chapter":"9","verse":"40","text":"Jo-Farisai moko mane ni kode nowinje kowacho kamano mi openje niya, “Iwacho angʼono? Kare wan bende wan muofni?”"},{"book":"Johana","chapter":"9","verse":"41","text":"Yesu nowachonegi niya, “Ka dine bed ni un muofni, to dine ok ubedo joketho nikech richo; to nikech uketoru ni uneno, koro kethou osiko.”"}]}