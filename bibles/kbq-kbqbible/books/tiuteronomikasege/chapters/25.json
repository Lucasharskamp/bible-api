{"data":[{"book":"Tiuteronomi Kasege","chapter":"25","verse":"1","text":"Hagi tare netremoke'ma mago zante'ma haframa hanukea, ana knazaznia keaga refkohu kva vahete erike ekeno, iza hazenkea higeno, iza hazenkea osu'ne, refko huno negeno,"},{"book":"Tiuteronomi Kasege","chapter":"25","verse":"2","text":"hazenkema hu'nea ne'mo'ma sefu'ma eriga hazenkema hu'ne'na, keagama refkohu kva ne'mo'a ana nekura prihuo hanigeno, pri hu'ne'nigeno hazenke'amofo avamente sefura amigahaze."},{"book":"Tiuteronomi Kasege","chapter":"25","verse":"3","text":"Hianagi 40'a zupa sefura agatere'za omiho. Hagi rama'a sefu'ma amisankeno vahe'mo'za ana nera kefenkamitesageno agazegu hugahie."},{"book":"Tiuteronomi Kasege","chapter":"25","verse":"4","text":"Hagi bulimakao afu'mo'ma witimofo anoma'ama refuzafu'nepena, agitera nofira anaki onteho. (1 Korinti 9:9, 1 Timoti 5:18)."},{"book":"Tiuteronomi Kasege","chapter":"25","verse":"5","text":"Tare koganamoke magoke mopafi mani'nenakeno, mago'mo'ma ne' mofavrema onte'neno frisigeno'a, anama frisia ne'mofo a'mo'a vuno ru nagapina vea ome e'origahie. Hagi anama frisia ne'mofo nefu, ana kento ara erinte'neno, neve'ma huntega avu'avara huntegahie."},{"book":"Tiuteronomi Kasege","chapter":"25","verse":"6","text":"Hagi ana a'mo'ma ese ne' mofavrema ante'niana, anama fri'nea ne'mofo no erinkeno, agimo'a Israeli vahepintira fanane osugahie."},{"book":"Tiuteronomi Kasege","chapter":"25","verse":"7","text":"Hagi fri'nea ne'mofo nefu'ma ana kento aku'ma avesra hunteno e'origahue huno'ma hinkeno'a, ana kento a'mo'a ranra vahete ra kuma'mofo kafante vuno, amanage huno ome zamasmino, nenave nefu'a a'ma erinante'nige'na mofavrema ante'nugeno nefu agima erino mani'zankura avesra nehie."},{"book":"Tiuteronomi Kasege","chapter":"25","verse":"8","text":"Hagi anagema hanigeno'a kumapi ranra vahe'mo'za ana nera kehanageno esige'za, mago'ane antahigesageno'ma ana kento a'ma e'origahue huno'ma hanigeno'a,"},{"book":"Tiuteronomi Kasege","chapter":"25","verse":"9","text":"ranra vahe'mo'za negesageno zamavufi ana kento a'mo'a, ana ne'mofo aganona agafintira ome nezafino, avufi avetura ahenenteno, nefu mofavrema erifore hu'zanku'ma i'o huno'ma hia ne'mofo amanara huntoe huno hugahie."},{"book":"Tiuteronomi Kasege","chapter":"25","verse":"10","text":"E'ina hanigeno Israeli vahe'mo'za ana ne'mofo agima ahesazana, agafinti agano kazufetre'nea ne'mofo nagare hu'za hugahaze."},{"book":"Tiuteronomi Kasege","chapter":"25","verse":"11","text":"Hagi tare netre'mokema ha'ma nehanankeno, mago ne'mofo a'mo'ma neve aza huno ha' nehuno, nevema nehea ne'mofo agonknazama azeri promahina,"},{"book":"Tiuteronomi Kasege","chapter":"25","verse":"12","text":"ana a'mofona kasunkura huontenka azana rukafri atro."},{"book":"Tiuteronomi Kasege","chapter":"25","verse":"13","text":"Hagi mago'azama zagoreti'ma atesinaku'ma hanuta, vahera zamazeri savrira osuta, ana zamofo kna'a avamente fatgo huta mizaseho."},{"book":"Tiuteronomi Kasege","chapter":"25","verse":"14","text":"Hagi zagore'ma atre'nezama refko huno'ma ke tafena, nonka'afina osi tafene rantafenena ontegahane."},{"book":"Tiuteronomi Kasege","chapter":"25","verse":"15","text":"Hagi ana maka zamofo kna'ama fatgo huta refko hu so'ema nehuta, mago vahe'mofo zama eri savari'ma osanuta, Ra Anumzana tamagri Anumzamo'ma tamisnia mopafina za'zate manigahaze."},{"book":"Tiuteronomi Kasege","chapter":"25","verse":"16","text":"Na'ankure zagore'ma atre'zamofoma fatgo huno refko osuno, vahe'ma azeri savri'ma hu'zamo'a, Ra Anumzana tamagri Anumzamofo avurera kasarino hi'mna vu'nea avu'ava hugahaze."},{"book":"Tiuteronomi Kasege","chapter":"25","verse":"17","text":"Isipiti'ma atiramita neazageno karankama Ameleki vahe'mo'zama hu'naza avu'avakura tamagera okaniho."},{"book":"Tiuteronomi Kasege","chapter":"25","verse":"18","text":"Hagi kama neageno tusi tamesra kosrama nehazafina, Ameleki vahe'mo'za Anumzamofonkura korora osu, tamefi'ma zaferina omne amnema hu'za aza vahera, hara huzmante'za zamahe'naze."},{"book":"Tiuteronomi Kasege","chapter":"25","verse":"19","text":"E'ina hu'negu Ra Anumzana tamagri Anumzamo'ma tamaza hinketa tamisia mopafi vahe'ma zamahehana huta, ana mopama erisantiharesuta Ameleki vahera zamahe hana hinkeno, ama mopafina zamagimo'a fananehino. Hagi amama tamasmua kea tamagera okaniho."}]}