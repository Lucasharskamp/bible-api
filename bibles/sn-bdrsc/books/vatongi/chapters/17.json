{"data":[{"book":"Vatongi","chapter":"17","verse":"1","text":"Zvino mumwe murume ainzi Mika aibva kunyika yezvikomo yaEfuremu"},{"book":"Vatongi","chapter":"17","verse":"2","text":"akati kuna mai vake, “Mashekeri aya esirivha chiuru nezana rimwe chete17:2 makirogiramu angaita 13  akatorwa kubva kwamuri andakanzwa muchituka munhu wacho akatora, sirivha yacho ndini ndinayo; ndini ndakaitora.”"},{"book":"Vatongi","chapter":"17","verse":"3","text":"Akati adzorera mashekeri esirivha chiuru nezana rimwe chete, kuna mai vake, ivo vakati, “Ndinotsaurira Jehovha sirivha yangu nomwoyo wose kuti mwanakomana wangu aite chifananidzo chakavezwa nomufananidzo wakaumbwa wesimbi. Ndichazoidzosera kwauri.”"},{"book":"Vatongi","chapter":"17","verse":"4","text":"Saka akadzosera sirivha kuna mai vake, uye mai vake vakatora mazana maviri amashekeri17:4 makirogiramu angaita 2.3 esirivha vakaapa kumupfuri wesirivha, akaita nawo mufananidzo wakavezwa nomufananidzo wakaumbwa. Uye zvakaiswa mumba maMika."},{"book":"Vatongi","chapter":"17","verse":"5","text":"Zvino murume uyu Mika, akanga ane imba yavamwari, uye akaita efodhi nezvimwe zvifananidzo uye akagadza mumwe wavanakomana vake kuti ave muprista wake."},{"book":"Vatongi","chapter":"17","verse":"6","text":"Mumazuva iwayo Israeri yakanga isina mambo; mumwe nomumwe akaita zvaaiona zvakamunakira."},{"book":"Vatongi","chapter":"17","verse":"7","text":"Zvino kwakanga kune jaya muRevhi aibva kuBheterehema muJudha, aigara mukati morudzi rwaJudha,"},{"book":"Vatongi","chapter":"17","verse":"8","text":"akabva muguta iroro achindotsvaka imwe nzvimbo yokugara. Ari munzira yake akasvika napaimba yaMika munyika yezvikomo yeEfuremu."},{"book":"Vatongi","chapter":"17","verse":"9","text":"Mika akamubvunza akati, “Unobvepiko?”"},{"book":"Vatongi","chapter":"17","verse":"10","text":"Ipapo Mika akati kwaari, “Gara hako neni ugova baba vangu nomuprista wangu, uye ndichakupa mashekeri esirivha gumi17:10 magiramu angaita 115 pagore, nguo dzako dzokupfeka uye nezvokudya zvako.”"},{"book":"Vatongi","chapter":"17","verse":"11","text":"Saka muRevhi akabvuma kugara naye, uye jaya iri rakanga rakaita somumwe wavanakomana vake."},{"book":"Vatongi","chapter":"17","verse":"12","text":"Ipapo Mika akagadza muRevhi, jaya rikava muprista wake akagara mumba make."},{"book":"Vatongi","chapter":"17","verse":"13","text":"Uye Mika akati, “Zvino ndinoziva kuti Jehovha achandiitira zvakanaka, sezvo muRevhi uyu ava muprista wangu.”"}]}