{"data":[{"book":"Kɔnti tife","chapter":"20","verse":"1","text":"Kike singe, Isirayila ɲama birin naxa so Sini gbengberenyi ma, e yonkin Kadesi. Mariyama naxa faxa mɛnni, e fa a ragata gaburi kui."},{"book":"Kɔnti tife","chapter":"20","verse":"2","text":"Ye to mu nu na ɲama yi ra, e naxa e malan Munsa nun Haruna xili ma."},{"book":"Kɔnti tife","chapter":"20","verse":"3","text":"E naxa sɔnxɔ Munsa ra, e nu a fala, «A nu fisa muxu fan xa faxa Alatala muxu ngaxakerenyie faxa tɛmui naxɛ."},{"book":"Kɔnti tife","chapter":"20","verse":"4","text":"Munfe ra wo Alatala xa ɲama rafaxi yi gbengberenyi ma, muxu nun muxu xa xurusee xa faxa?"},{"book":"Kɔnti tife","chapter":"20","verse":"5","text":"Munfe ra wo muxu raminixi Misira bɔxi ra fafe ra yi yire ɲaaxi, xɔrɛ bili, wɛni bili, girenadi wuri bili mu na dɛnnaxɛ. Hali ye min daaxi mu sɔtɔma be.»"},{"book":"Kɔnti tife","chapter":"20","verse":"6","text":"Munsa nun Haruna naxa keli ɲama ya ma, e e felen hɔrɔmɔlingira sode dɛ ra. Alatala xa nɔrɛ naxa mini e ma."},{"book":"Kɔnti tife","chapter":"20","verse":"7","text":"Alatala naxa a masen Munsa bɛ,"},{"book":"Kɔnti tife","chapter":"20","verse":"8","text":"«I xa yisuxuwuri tongo. I tan nun i taara Haruna, wo xa Isirayilaka birin malan, wo wɔyɛn fanye ra e ya xɔri, alako a xa ye ramini. Wo ye raminima nɛ Isirayila ɲama bɛ alako e tan nun e xa xurusee xa ye min.»"},{"book":"Kɔnti tife","chapter":"20","verse":"9","text":"Munsa naxa a xa yisuxuwuri tongo naxan nu na hɔrɔmɔlingira kui, alɔ Alatala a yamari a bɛ ki naxɛ."},{"book":"Kɔnti tife","chapter":"20","verse":"10","text":"Munsa nun Haruna naxa ɲama malan na fanye ya ra, e fa a fala e bɛ, «Wo tuli mati, wo tan matandilae. Muxu xa ye ramini wo bɛ yi fanye kui?»"},{"book":"Kɔnti tife","chapter":"20","verse":"11","text":"Munsa naxa a bɛlɛxɛ ite, a fanye bɔnbɔ sanya firin a xa yisuxuwuri ra. Ye naxa gbusan fanye ra, ɲama nun xuruse birin naxa e min."},{"book":"Kɔnti tife","chapter":"20","verse":"12","text":"Kɔnɔ Alatala naxa a masen Munsa nun Haruna bɛ, «Wo to mu laxi n na, Isirayila ɲama ya xɔri, wo xa binyɛ ti n tan Sɛniyɛntɔɛ ma, wo tan mu fama yi ɲama rasode na bɔxi ma n dɛnnaxɛ fixi e ma.»"},{"book":"Kɔnti tife","chapter":"20","verse":"13","text":"E mɛnni nan xili Meriba ye, barima Isirayilakae sɔnxɔ Alatala ma mɛnni nɛ, a fa a xa sɛniyɛnyi masen e bɛ."},{"book":"Kɔnti tife","chapter":"20","verse":"14","text":"Munsa naxa xɛɛrae xɛɛ Edon mangɛ ma keli Kadesi, a falafe ra a bɛ, «I ngaxakerenyi Isirayilakae xui nan ya! I a kolon muxu tɔɔrɔxi ki naxɛ."},{"book":"Kɔnti tife","chapter":"20","verse":"15","text":"Muxu benbae goro nɛ Misira, muxu naxa ɲɛ wuyaxi raba mɛnni. Kɔnɔ Misirakae naxa muxu nun muxu benbae ɲaxankata."},{"book":"Kɔnti tife","chapter":"20","verse":"16","text":"Muxu naxa Alatala maxandi, a fa muxu xui ramɛ. A naxa a xa malekɛ xɛɛ muxu raminide Misira. Yakɔsi muxu na be Kadesi naxan na wo xa naaninyi ra."},{"book":"Kɔnti tife","chapter":"20","verse":"17","text":"A lu muxu xa dangi wo xa bɔxi tagi. Muxu mu wo xa xɛe nun wo xa wɛni bilie kanama. Muxu mu ye bama wo xa kɔlɔnyie kui. Muxu mu sigama kɔɔla ma, muxu mu fama yirefanyi ma. Muxu tima wo xa kira xungbe kerenyi nan xɔn, han muxu dangima wo xa bɔxi ra tɛmui naxɛ.»"},{"book":"Kɔnti tife","chapter":"20","verse":"18","text":"Edon mangɛ naxa a yaabi, «Wo mu dangima muxu xa bɔxi ra fefe ma, xa na mu muxu wo gerema santidɛgɛma nan na.»"},{"book":"Kɔnti tife","chapter":"20","verse":"19","text":"Isirayilakae man naxa a fala a bɛ, «Muxu tan dangima nɛ kira xɔn. Xa muxu nun muxu xa xurusee wo xa ye nde min, muxu xa a sare fi. Muxu mu i maxɔrinxi sese ma, muxu wama dangife nɛ tun.»"},{"book":"Kɔnti tife","chapter":"20","verse":"20","text":"Edon mangɛ man naxa a yaabi, «Wo mu dangima feo!» Na kui, a naxa a xa sɔɔrie ramini a sɛnbɛ ki ma Isirayilakae ya ra."},{"book":"Kɔnti tife","chapter":"20","verse":"21","text":"Edon mangɛ to tondi Isirayilakae xa dangi a xa bɔxi ra, Isirayila naxa gbilen."},{"book":"Kɔnti tife","chapter":"20","verse":"22","text":"Isirayila ɲama naxa keli Kadesi, e naxa siga Horo geya yire."},{"book":"Kɔnti tife","chapter":"20","verse":"23","text":"Alatala naxa a fala Munsa nun Haruna bɛ Horo geya yire, Edon xa bɔxi naaninyi ra,"},{"book":"Kɔnti tife","chapter":"20","verse":"24","text":"«Haruna fama nɛ a benbae lide aligiyama. A mu soma na bɔxi ma n dɛnnaxɛ fixi Isirayilakae ma, barima wo bara n ma yaamari matandi Meriba ye xa fe ra."},{"book":"Kɔnti tife","chapter":"20","verse":"25","text":"I xa Haruna nun a xa di xɛmɛ Eleyasari xanin Horo geya fari."},{"book":"Kɔnti tife","chapter":"20","verse":"26","text":"Mɛnni i xa sɛrɛxɛdubɛ dugie ba Haruna ma, i e ragoro a xa di xɛmɛ Eleyasari ma. Haruna laaxirama nɛ mɛnni, a fa a benbae yire li.»"},{"book":"Kɔnti tife","chapter":"20","verse":"27","text":"Munsa naxa a raba, alɔ Alatala a yamari ki naxɛ. E naxa te Horo geya fari Isirayilaka birin ya xɔri."},{"book":"Kɔnti tife","chapter":"20","verse":"28","text":"Munsa naxa Haruna xa donmae ba a ma, a e ragoro a xa di xɛmɛ Eleyasari ma. Haruna naxa laaxira geya fari. Munsa nun Eleyasari naxa goro geya ra,"},{"book":"Kɔnti tife","chapter":"20","verse":"29","text":"e fa Isirayila ɲama rakolon Haruna faxa fe ra. Isirayila naxa a ɲɔn fe raba xi tongo saxan bun ma."}]}