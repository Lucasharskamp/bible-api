{"data":[{"book":"Exodus","chapter":"2","verse":"1","text":"Nu was er een man uit de stam van Levi, die een levietisch meisje tot vrouw had genomen."},{"book":"Exodus","chapter":"2","verse":"2","text":"De vrouw werd zwanger, en baarde een zoon; en daar ze zag, dat het een flinke jongen was, hield ze hem drie maanden lang verborgen."},{"book":"Exodus","chapter":"2","verse":"3","text":"Maar toen ze hem niet langer kon verbergen, haalde ze voor hem een biezen mandje, bestreek dat met asfalt en pek, legde het knaapje daarin, en zette het tussen het riet aan de oever van de Nijl,"},{"book":"Exodus","chapter":"2","verse":"4","text":"terwijl zijn zuster op enige afstand bleef staan, om te weten, wat er met hem zou gebeuren."},{"book":"Exodus","chapter":"2","verse":"5","text":"Toen nu de dochter van Farao de Nijl inging om te baden, terwijl haar slavinnen langs de oever van de Nijl op en neer wandelden, zag zij het mandje tussen het riet, en liet het door haar dienstmeisje halen."},{"book":"Exodus","chapter":"2","verse":"6","text":"Zij maakte het open en zag, dat er een jongetje in lag te schreien. Zij had er medelijden mee, en sprak: Dat is zeker een van de hebreeuwse jongetjes."},{"book":"Exodus","chapter":"2","verse":"7","text":"Nu zeide zijn zuster tot de dochter van Farao: Wil ik misschien bij de hebreeuwse vrouwen een min voor u roepen, om het knaapje voor u te voeden?"},{"book":"Exodus","chapter":"2","verse":"8","text":"De dochter van Farao antwoordde: Doe dat! Het meisje ging toen de eigen moeder van het kind roepen,"},{"book":"Exodus","chapter":"2","verse":"9","text":"en de dochter van Farao zeide haar: Neem dit kind mee, en voed het voor mij; ik zal u er voor betalen. De vrouw nam dus het kind mee, en voedde het."},{"book":"Exodus","chapter":"2","verse":"10","text":"Toen de jongen groot genoeg was, bracht ze hem naar de dochter van Farao, die hem als haar zoon behandelde. Zij noemde hem Moses; want, zeide ze, ik heb hem uit het water gehaald."},{"book":"Exodus","chapter":"2","verse":"11","text":"Toen Moses groot was geworden, ging hij eens naar zijn broeders. Terwijl hij daar naar hun dwangarbeid stond te kijken, zag hij, hoe een Egyptenaar een Hebreër, een van zijn broeders, neersloeg."},{"book":"Exodus","chapter":"2","verse":"12","text":"Hij keek naar alle kanten uit, en toen hij niemand zag, sloeg hij den Egyptenaar dood en verborg hem in het zand."},{"book":"Exodus","chapter":"2","verse":"13","text":"Daags daarop ging hij weer, en zag twee Hebreën met elkander vechten. Hij zei nu tot hem, die ongelijk had: Waarom slaat gij uw makker?"},{"book":"Exodus","chapter":"2","verse":"14","text":"Hij antwoordde: Wie heeft u tot heer en rechter over ons aangesteld? Zijt gij soms van plan ook mij te vermoorden, zoals gij dien Egyptenaar hebt gedood? Nu werd Moses bang, want hij dacht: Het is dan toch bekend geworden."},{"book":"Exodus","chapter":"2","verse":"15","text":"Toen dan ook Farao er van hoorde, wilde hij Moses ter dood laten brengen. Maar Moses vluchtte voor Farao, en zocht een schuilplaats in het land Midjan. Terwijl hij daar neerzat bij een put,"},{"book":"Exodus","chapter":"2","verse":"16","text":"kwamen de zeven dochters van den priester van Midjan om water te scheppen en de drinkbakken te vullen voor de kudde van haar vader."},{"book":"Exodus","chapter":"2","verse":"17","text":"Maar daar de herders haar kwamen verjagen, sprong Moses haar te hulp, en gaf haar kudde te drinken."},{"book":"Exodus","chapter":"2","verse":"18","text":"Toen ze bij haar vader Reoeël kwamen, vroeg hij: Waarom zijt ge vandaag zo vroeg terug?"},{"book":"Exodus","chapter":"2","verse":"19","text":"Zij antwoordden: Een Egyptenaar heeft ons van de herders bevrijd, ook water voor ons geput, en de kudde laten drinken."},{"book":"Exodus","chapter":"2","verse":"20","text":"Toen zei hij tot zijn dochters: Waar is hij? Waarom hebt gij dien man daar laten staan? Nodigt hem uit, om mee te eten."},{"book":"Exodus","chapter":"2","verse":"21","text":"Zo besloot Moses bij dien man te blijven; en deze gaf Moses zijn dochter Sippora tot vrouw."},{"book":"Exodus","chapter":"2","verse":"22","text":"Zij baarde een zoon, dien hij Gersjom noemde; want hij zeide: Ik toef als gast in een vreemd land."},{"book":"Exodus","chapter":"2","verse":"23","text":"In die lange tussentijd was de koning van Egypte wel gestorven, maar de Israëlieten zuchtten en klaagden nog steeds onder de zware arbeid, en hun geschrei om verlossing uit de slavernij steeg omhoog tot God."},{"book":"Exodus","chapter":"2","verse":"24","text":"God hoorde hun kermen en was zijn Verbond met Abraham, Isaäk en Jakob indachtig."},{"book":"Exodus","chapter":"2","verse":"25","text":"God zag neer op Israëls kinderen en bekommerde Zich om hun lot."}]}