{"data":[{"book":"4 Mose","chapter":"20","verse":"1","text":"Israelfo no nyinaa duu Sin sare so ɔsram a edi kan no mu, na wɔtenaa Kades. Ɛhɔ na Miriam wu maa wosiee no."},{"book":"4 Mose","chapter":"20","verse":"2","text":"Na nsu a wɔbɛnom nni hɔ nti, nnipa no sɔre tiaa Mose ne Aaron."},{"book":"4 Mose","chapter":"20","verse":"3","text":"Nnipa no ne Mose hamee se, “Sɛ yɛne yɛn nuanom wuwuu wɔ Awurade anim a anka yɛpɛ."},{"book":"4 Mose","chapter":"20","verse":"4","text":"Adɛn nti na mode Awurade man ne yɛn nguan ne yɛn anantwi aba sare yi so sɛ yemmewuwu?"},{"book":"4 Mose","chapter":"20","verse":"5","text":"Adɛn nti na muyii yɛn fii Misraim de yɛn baa asase bɔne yi so? Borɔdɔma, atoko ne bobe nni asase yi so. Nsu a yɛbɛnom nso nni ha.”"},{"book":"4 Mose","chapter":"20","verse":"6","text":"Mose ne Aaron fii dɔm no hɔ kɔɔ Ahyiae Ntamadan no ano de wɔn anim butubutuw fam wɔ Awurade anim; na wohuu Awurade anuonyam."},{"book":"4 Mose","chapter":"20","verse":"7","text":"Na Awurade ka kyerɛɛ Mose se,"},{"book":"4 Mose","chapter":"20","verse":"8","text":"“Fa abaa no na wo ne wo nua Aaron mfrɛ nnipa no nyinaa. Wɔrehwɛ mo no, kasa kyerɛ ɔbotan no na nsu befi mu aba. Mubenya wɔn nsu a ɛbɛso wɔn ne wɔn anantwi afi ɔbotan no mu!”"},{"book":"4 Mose","chapter":"20","verse":"9","text":"Mose yɛɛ nea Awurade hyɛe no. Ɔfaa abaa no fii baabi a wɔde asie wɔ Awurade anim."},{"book":"4 Mose","chapter":"20","verse":"10","text":"Mose ne Aaron frɛɛ nnipa no nyinaa ma wobehyiaa wɔ ɔbotan no anim na Mose ka kyerɛɛ wɔn se, “Atuatewfo, muntie! Yɛmma nsu mfi saa ɔbotan yi mu mmra ana?”"},{"book":"4 Mose","chapter":"20","verse":"11","text":"Afei Mose maa ne nsa so de abaa no bɔɔ ɔbotan no mprenu maa nsu bebree fii mu ba maa nnipa no ne wɔn anantwi nomee."},{"book":"4 Mose","chapter":"20","verse":"12","text":"Nanso Awurade ka kyerɛɛ Mose ne Aaron se, “Esiane sɛ moannya me mu ahotoso anhyɛ me anuonyam sɛ ɔkronkronni wɔ Israelfo no ani so nti, moremfa wɔn nkɔ asase a mede rema wɔn no so.”"},{"book":"4 Mose","chapter":"20","verse":"13","text":"Wɔfrɛɛ beae hɔ Meriba a ase ne: Atuatew Nsu, efisɛ ɛhɔ ne baabi a Israelfo tew Awurade atua, na ɛhɔ ara nso na Awurade daa ne ho adi kyerɛɛ wɔn sɛ ɔyɛ ɔkronkron."},{"book":"4 Mose","chapter":"20","verse":"14","text":"Mose somaa abɔfo fii Kades kɔɔ Edomhene nkyɛn sɛ wɔnkɔka nkyerɛ no se:"},{"book":"4 Mose","chapter":"20","verse":"15","text":"Yɛn agyanom kɔtenaa Misraim, yɛtenaa hɔ mfe bebree. Misraimfo no yɛɛ yɛne yɛn agyanom ayayade,"},{"book":"4 Mose","chapter":"20","verse":"16","text":"nanso yesu frɛɛ Awurade no, otiee yɛn na ɔsomaa ɔbɔfo ma obeyii yɛn fii Misraim."},{"book":"4 Mose","chapter":"20","verse":"17","text":"Yɛsrɛ mo sɛ, ma yentwa mu mfa wo man yi mu. Yɛbɛhwɛ yiye sɛ yɛremfa mo mfuw ne mo bobe nturo mu. Na mpo, yɛrennom mo abura mu nsu. Yɛbɛfa Ɔhene Tempɔn so na yɛremfi so kosi sɛ yɛbɛtra wo hye no.”"},{"book":"4 Mose","chapter":"20","verse":"18","text":"Nanso Edomhene buae se,"},{"book":"4 Mose","chapter":"20","verse":"19","text":"Israelfo no buae se,"},{"book":"4 Mose","chapter":"20","verse":"20","text":"Nanso Edomhene buae se,"},{"book":"4 Mose","chapter":"20","verse":"21","text":"Esiane sɛ Edom amma wɔn kwan amma Israelfo no amfa wɔn man mu no nti, wɔman faa nkyɛn."},{"book":"4 Mose","chapter":"20","verse":"22","text":"Israelfo no nyinaa fii Kades kɔɔ Bepɔw Hor so."},{"book":"4 Mose","chapter":"20","verse":"23","text":"Awurade ka kyerɛɛ Mose ne Aaron wɔ Bepɔw Hor a ɛwɔ Edom hye so no se,"},{"book":"4 Mose","chapter":"20","verse":"24","text":"“Bere adu sɛ Aaron wu, na ɔrenkɔ asase a mede ama Israelfo no so bi, efisɛ mo baanu no tew mʼahyɛde ho atua wɔ Meriba nsu no ho."},{"book":"4 Mose","chapter":"20","verse":"25","text":"Fa Aaron ne ne babarima Eleasar kɔ Bepɔw Hor so."},{"book":"4 Mose","chapter":"20","verse":"26","text":"Ɛhɔ na wubeyi Aaron asɔfotade no de ahyɛ ne babarima Eleasar. Ɛhɔ na Aaron bewu na watoa nʼagyanom.”"},{"book":"4 Mose","chapter":"20","verse":"27","text":"Mose yɛɛ nea Awurade hyɛɛ no no. Wɔn baasa nyinaa kɔɔ bepɔw Hor so a nnipa no nyinaa hwɛ wɔn."},{"book":"4 Mose","chapter":"20","verse":"28","text":"Mose yii Aaron asɔfotade no de hyɛɛ ne babarima Eleasar, na Aaron wuu wɔ bepɔw no apampam. Na Mose ne Eleasar san fii bepɔw no so bae,"},{"book":"4 Mose","chapter":"20","verse":"29","text":"na nnipa no tee Aaron wu no, Israelfo no suu no adaduasa."}]}