{"data":[{"book":"Woshetswotsi","chapter":"13","verse":"1","text":"Ans'okitse fa'a Ik'i moowutse nebiyiwotsinat danifuwots fa'ano botesh, boowere, Bernabasi, aak'a eteetso Sm'onu, K'eren datsats asho Lukyosu, awdlo kayo keewutso Herodisnton towaat eentso Mnahenat Sa'olne fa'ane boteshi."},{"book":"Woshetswotsi","chapter":"13","verse":"2","text":"Bo doonzosh finefetst s'oomoke bobefere S'ayin shayiro «Taa boon t galts finosh Bernabasnat Sawln taash galuwere» bíet."},{"book":"Woshetswotsi","chapter":"13","verse":"3","text":"Bowere s'oomat Ik'o bo k'oniyakon bokishono boats gedt wosh bok'iri."},{"book":"Woshetswotsi","chapter":"13","verse":"4","text":"Barnabasnat Sawln S'ayin shayiron wosheyat Selewik'iyo maats boami. Manokno markabon K'op'ros maats boami."},{"book":"Woshetswotsi","chapter":"13","verse":"5","text":"Selamis kitots bo bodtsok'on ayhudiyots Ik' k'oni mootse Ik'i aap'o bodani, Yohanis Mark'oswere bonton wotat boosh bodabiri b́teshi."},{"book":"Woshetswotsi","chapter":"13","verse":"6","text":"Aatso gúrts K'op'ros datsu k'ut't p'afuyi bo bodtsok'on Baryesusi eteefo ayhudits ik'ets ash iko daats bodek'i, bímó kootets nebiyiya b́ tesh."},{"book":"Woshetswotsi","chapter":"13","verse":"7","text":"B́befonuwere Sergyos P'awlosi eteets t'iwintsdek'ts dats k'eezfontoni b́tesh, dats k'eezfan Bernabasnat Sa'oln s'eegt Ik' aap'o k'ebo b́ geyi."},{"book":"Woshetswotsi","chapter":"13","verse":"8","text":"Ernmó Griki noon keew keewon «Elimas» ett s'eegets ik'etso Beryesus dats k'eezfo bíamanerawok'o geeyat Bernabasnat Sa'oln b́ k'efi."},{"book":"Woshetswotsi","chapter":"13","verse":"9","text":"P'awlosi eteetso Sa'olmó S'ayin shayiron s'eent ashman t'iwintsdek't s'iilt hank'owa bísh bíet,"},{"book":"Woshetswotsi","chapter":"13","verse":"10","text":"«Nee Dabilos naayo! ar jami t'alatono! dirshonat gond jamon s'eentsono, kááwu wottso doonzo weerindo k'uuriyo k'azalk neeneya!"},{"book":"Woshetswotsi","chapter":"13","verse":"11","text":"Andoor hambe! doonzo kisho neen togetuwee, doogonowere wotitune, muk' gizewosh aawu shaano be'atsnee.»"},{"book":"Woshetswotsi","chapter":"13","verse":"12","text":"Dats k'ezfonuwere wotts jamo b́ bek'tsok'on bíamani, doonzo jangosho b́shishts danon bíadi."},{"book":"Woshetswotsi","chapter":"13","verse":"13","text":"Maniyere okoon P'awlosnt b́ tohuwotsn Markabats keshdek't P'afutse P'nflyo maantse daatseyiru P'erge maants boami, Mark'osi eteyiruwo Yohanismó boatse k'aleyat Iyerusalem maants aanat bíami."},{"book":"Woshetswotsi","chapter":"13","verse":"14","text":"Boomó P'ergeyiyere tuut P'isdyayitsi datsatse fa'a Ans'okiyo maats boami, sanbati aawon ayhudiyots Ik' k'oni moots kindt beebowutsi."},{"book":"Woshetswotsi","chapter":"13","verse":"15","text":"Muse nemonat Nebiyiwots mas'afwots nababeyakon Ayhudi Ik' k'oni maa naashuwots «T eshuwotso, ashuwotsi kup'it izo detsfte wotiyal keewwere» ett P'awlosots maants asho bo woshi."},{"book":"Woshetswotsi","chapter":"13","verse":"16","text":"Mansh P'awlos tuut ashosh kishon b́koli, hank'o ett b́keewi, «Isra'el ashuwotsnat Ik' shatiru Ik' ash woterawwotso! k'ewere!"},{"book":"Woshetswotsi","chapter":"13","verse":"17","text":"13:17 Kesh. 1:7; 12:51  Israe'el ashaanotsko Izar Izewer yoots no nihotsi galre, Gbs'datsatse boteshor een ashuwotsi boon b́woshi, bí een angonowere datsmanatse boon b́kishi."},{"book":"Woshetswotsi","chapter":"13","verse":"18","text":"Hab́natonoshowere woruwotse boon b́ k'ami,"},{"book":"Woshetswotsi","chapter":"13","verse":"19","text":"13:19 Iwi. 7:1; Iya. 14:1 Kan'an datsatse shawat nugúsuwotsi t'afit bodatso bíashwotssh b́naatiyi,"},{"book":"Woshetswotsi","chapter":"13","verse":"20","text":"13:20 Mes. 2:16; 1 Sam. 3:20  Jaman awd bale balk'ats naato b́ ishi, maniyakowere nebiyo Samu'el dúrosh b́ borfetso Mesafntiyotsi b́ imi."},{"book":"Woshetswotsi","chapter":"13","verse":"21","text":"«Manats dabt nugúso boosh b́ naashituwok'o Ik'o bok'oni, Ik'onuwere Biniyam jir wottso K'is naayi Sa'oli hab natosh boosh b́ naashiyi."},{"book":"Woshetswotsi","chapter":"13","verse":"22","text":"13:22 1 Sam. 13:14; 16:12; Dub. 89:20  Sa'olno naashatse b́ orshiyakon Dawiti b́ naashiyi, Ik'onu Dawit jangosh b́ gawor, ‹T shuntsok'o wottso, tshunono fintso, Isey naayi Dwiti daatsre› etre."},{"book":"Woshetswotsi","chapter":"13","verse":"23","text":"Ashaan naarotse Ik'o b́ jangits keewok'on Isra'eli kashituwo Iyesusi boosh b́ tuuzi."},{"book":"Woshetswotsi","chapter":"13","verse":"24","text":"13:24 Mar. 1:4; Luk'. 3:3  Iyesus b́ waraftse shinon Yohanis Israe'el ash jamosh naandrone err gupeyo nabre b́teshi."},{"book":"Woshetswotsi","chapter":"13","verse":"25","text":"13:25 Mat. 3:11; Mar. 1:7; Luk'. 3:16; Yoh. 1:20-27  Yohanis b́ fino b́ ishtsok'on ‹Taa kone itsh tiari? Taahe Mesihiyo taanaliye, ernmó b́ c'aami tiponoru dab bitsosh tborawo t shutsatse k'osho weetuwe› bí etfoni."},{"book":"Woshetswotsi","chapter":"13","verse":"26","text":"«It Abraham naaratse shuwets eshuwwotsnat itwere Ik' shatiru Ik' ash woterawwotso! bín kashet wóóshan woshe noshee"},{"book":"Woshetswotsi","chapter":"13","verse":"27","text":"Iyerusalemn beyiru ashuwotsnat boon jishiruwots Iyesus kashitso b́ wottsok'o danatsne, sanbati aawu aawon nababeyiru nebiyiwots mas'aafwotsi t'iwintso bok'aztsosh bíats boangshor bek'on keewetso b́s'eenetuwok'o woshrne."},{"book":"Woshetswotsi","chapter":"13","verse":"28","text":"13:28 Mat. 27:22-23; Mar. 15:4-14; Luk'. 23:21-23; Yoh. 19:15  K'irosh bín betsit keewo eegoru bíatse datso bok'azaloru bín boosh b́ úd'ituwok'o P'ilat'osi bo k'oni."},{"book":"Woshetswotsi","chapter":"13","verse":"29","text":"13:29 Mat. 27:57-61; Mar. 15:42-47; Luk'. 23:50-56; Yoh. 19:38-42  B́ jangosh guut'ets jamo b́s'eeniyakon jitatse orshdek't boduki,"},{"book":"Woshetswotsi","chapter":"13","verse":"30","text":"Ernmó Ik'o k'irotse bín b́tizi."},{"book":"Woshetswotsi","chapter":"13","verse":"31","text":"13:31 Wosh. 1:3  Geliltsere Iyerusalem maants bínton waatsuwotsshowere ay aawosh boats b́ be'eyi, boowere and ashuwots shinatse b́ gawwotsiye."},{"book":"Woshetswotsi","chapter":"13","verse":"32","text":"No itsh detsdek' nowatso Ik'o nonihotssh jangit b́ ímts doo shishiyi keewoniye."},{"book":"Woshetswotsi","chapter":"13","verse":"33","text":"13:33 Dub. 2:7  Ik'o Iyesusi k'irotse b́tiztsotse b́jangitsano noosh bo nanaúwotssh finats jitsre, manuwere gitli Dubotse,"},{"book":"Woshetswotsi","chapter":"13","verse":"34","text":"13:34 Isa. 55:3  B́ o'awok'o Ik'o k'irotse b́ tiztsok'o daniyosh,"},{"book":"Woshetswotsi","chapter":"13","verse":"35","text":"Dabt k'osh dubotse,"},{"book":"Woshetswotsi","chapter":"13","verse":"36","text":"Ernmó Dawit b́ dúr jamo b́ fino Ik'i shuntso b́s'eentsyakon k'irre, nihwotsntonuwere duukere, ok'ree."},{"book":"Woshetswotsi","chapter":"13","verse":"37","text":"13:37 Isa. 42:6; 49:6  Ik'o k'irotse b́tiztsonmó oa'atse."},{"book":"Woshetswotsi","chapter":"13","verse":"38","text":"Eshe tí eshuwotso! Morrosh oorowe eto datsetuwo Iyesusn b́wottsok'owo itsh nabetsok'o dande'ere,"},{"book":"Woshetswotsi","chapter":"13","verse":"39","text":"Bín amants jamo Muse weeron imets nemo nas'o kisho b́ falawu morr jamatse nas'o keshituwe."},{"book":"Woshetswotsi","chapter":"13","verse":"40","text":"Mansh nebiyatiyotsn Ik'o hank'o ett b́ keewetso itats b́ borawok'o korde'ere,"},{"book":"Woshetswotsi","chapter":"13","verse":"41","text":"‹It aatsnirwots s'iilere! adúwere! t'afuwere!"},{"book":"Woshetswotsi","chapter":"13","verse":"42","text":"P'awlosn at Barnabasn ayhudiyots Ik' k'oni mootse bokeshfere keewan weet sanbatots aani boosh bokewituwok'o ashuwotsi bok'oni."},{"book":"Woshetswotsi","chapter":"13","verse":"43","text":"Ayhudi Ik' k'oni moots ko'etswots bad'bowutstsok'oon ay Ayhudi jirwotsnat Ayhudi imnetiyots kindt Ik' Ik'iru Ashuwots P'awlosnt Barnabasn shuutso botuwi, P'awlosnt Barnabasnowere ashuwotsi danit Ik'i s'aaton kup'ar bobetuwok'o boosh bogawiyi."},{"book":"Woshetswotsi","chapter":"13","verse":"44","text":"Weet sanbatono kitotse beyiru ashuwotsitse aywots, Ik'i aap'o shishosh ko'ebowutsi,"},{"book":"Woshetswotsi","chapter":"13","verse":"45","text":"Ayhudiyots ash ashuwots ay bowottsok'o bo bek'tsosh okooron s'een bowutsi, b́ keewono k'efefetst P'awlosi boc'ashi,"},{"book":"Woshetswotsi","chapter":"13","verse":"46","text":"P'awlosn at Barnabasnomó hank'o ett ááwu shuk'on bokeewi, «Ik' aap'o shini itsh keewo geyife, it de'atsone it etalomó dúre dúr kasho itsh b́ woterawok'o it tookats it angshtsotse hamb no Ik' ash woterawwots maants wongrer ametuwone."},{"book":"Woshetswotsi","chapter":"13","verse":"47","text":"Manowere nok'alitiye doonzo, ‹Kasho dats daarats b́borfetso n doowetuwok'o Ik' ash Woteraw ashuwotssh shááno neen woshre› ett b́ azaztsotsne.»"},{"book":"Woshetswotsi","chapter":"13","verse":"48","text":"Ik' ash woterawwots han boshishtsok'n geneú bowutsi doonzo aap'o bomangiyi, dúre dúr kashosh gaalets jamwotswrere boamani."},{"book":"Woshetswotsi","chapter":"13","verse":"49","text":"Doonzo aap'onuwere dats jamanats bad'b́wutsi."},{"book":"Woshetswotsi","chapter":"13","verse":"50","text":"Ayhudi jishiruwotsmó ayhudi imnetiyo amaniru gaalets mááts máátsuwtsenat kititsi een een ashuwotsi gondon P'awlosnat Barnabasn gishetuwok'o bowoshi, bo datsatsnowere boon bokishi."},{"book":"Woshetswotsi","chapter":"13","verse":"51","text":"13:51 Mat. 10:14; Mar. 6:11; Luk'. 9:5; 10:11  P'awlosnat Barnabasn boats botufatsi k'undo tebazt Ik'oniyon maants boami."},{"book":"Woshetswotsi","chapter":"13","verse":"52","text":"B́ danifuwosuwere gene'onat S'ayn shayiron bos'eeni."}]}