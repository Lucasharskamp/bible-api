{"data":[{"book":"Vhagi Buni","chapter":"4","verse":"1","text":"Gu zumgum wom garav, gu Heven gari, thɨma mbe fhogap ki. Gu mba fhum mbararagim, khɨrɨv nan kamgi guma, gu ana kamthooŋ mbararagim, ana mbarɨva fara muuŋgiap nan kamgi. Gu wom ana kamthooŋ mbararagim, ana ntige khaŋ nzuai, “Ndu khaŋ zɨv naaŋrim, gu mba zumgum hɨrga bigi, gu za ntan ndu khɨvarga.”"},{"book":"Vhagi Buni","chapter":"4","verse":"2","text":"4.2: Sng 47.8; Ais 6.1; Jer 17.12; VB 4.9; 17.3; 21.104.2: Ese 1.26-28; 10.1Ana nen na nzuavra thagim, Fhe Bakɨmen Ŋina Ŋaar khaŋ tɨgap na rugim, gu Hevenan garim, ŋgui vhɨrve gari guman pan pigi mpirmpirɨga mbe kim, guma mbe mba mpirmpirɨga perav ki. 4.2 Zon garim, ŋgui vhɨrve gari mpirmpirɨga perigi guma, ana Fhe Bakɨmera. Zon maam, ana thukhɨngira khaŋ ana nzuai fhuvara, ana Fhe Bakɨme ma. Ana maaŋ nzuai fhuvara. Ndu zumgum 7.10 ganɨnga, ana khaŋ nzuai kameŋ ki. “Fhe Bakɨmera mba ŋgui vhɨrve gari guman pan pigi mpirmpirɨga perigi.” Zon vhɨra khaŋ suaŋgi fhuvara, Fhe Bakɨme, ana guma guara gari gangana mbui. Zakɨra fhuvara! Ana Fhe Bakɨme vhunama sav, ana vhava bakɨme gum ana mbarkɨrga ŋkeeri hɨvi gu ŋgarɨiŋ ga suaŋgi."},{"book":"Vhagi Buni","chapter":"4","verse":"3","text":"Mba guma, ana guigira ŋgarav zaspa kɨma fara muuŋgiap vhɨra konirian kɨma hɨva fara muuŋgi. Gu vhuisha mbe garim, ana mba ŋgui vhɨrve gari guman pan pigi mpirmpirɨga behuigi. Gu ana gari, ana ŋgarav emerar kɨma ŋgarɨŋ fara muuŋgi."},{"book":"Vhagi Buni","chapter":"4","verse":"4","text":"4.4: VB 3.18; 6.11; 11.16; 19.14Gu garim, gumgir pani piigi 24 mpirmpirɨgi, nta mba ŋgui vhɨrve gari guman pan piigi mpirmpirɨga behuigia naaŋgi. Gu gari 24 gumgir pani mba mpirmpirɨgi ga piigi. Mba gumgir pani, mbe shagi huri shargiap, mbe ŋgui vhɨrve gari gumgir pani fi khorshɨgi mbe gorar nta muuŋgi, mbe ntan fegi."},{"book":"Vhagi Buni","chapter":"4","verse":"5","text":"4.5: Kis 19.16; Ese 1.13; Sek 4.2; VB 1.4; 8.5; 11.19; 16.18Gu mba ŋgui vhɨrve gari guman pan pigi mpirmpirɨgar, gu gari, buip vhekvhegap fhura shɨkshɨga ndogi. Gu mbararagim, khɨkhɨɨ bakɨvi him, buip phɨreri. Mba mpirmpirɨga nɨman harathɨgi nteni kɨgi, mbe nta pooŋgim, nta shiav ki. Mba harathɨgi nteni kɨgi, nta Fhe Bakɨmen harathɨgi ŋiniŋgi ma."},{"book":"Vhagi Buni","chapter":"4","verse":"6","text":"4.6: Ese 1.5-10; 1.22; VB 15.24.6: Ese 1.5-10; 10.14Mba ŋgui vhɨrve gari guman pan pigi mpirmpirɨga nɨman bigɨna mbe ki. Ana mbasɨga fara muuŋgiap rɨgav ki. Mba mbasɨk, mbe grasan ana muuŋgi fara muuŋgi. Ana guigira ŋgara gari."},{"book":"Vhagi Buni","chapter":"4","verse":"7","text":"Mba ŋamki bigi rɨgar fharigine, ana raion fara muuŋgi. Mba ara thɨgi ŋamki bigɨn, ana borombaga pura fara muuŋgi. Mba phuni thɨgi ŋamki bigɨn, ana khom, ana guma khoma fara muuŋgi. Mba fethɨgi ŋamki bigɨn, ana baŋga bakɨme fara muuŋgiap gaa rui."},{"book":"Vhagi Buni","chapter":"4","verse":"8","text":"4.8: Ais 6.2-3; Ese 1.18; 10.12; VB 1.4; 1.8Mba fethɨgi ŋamki bigi, nta bevbevira, nta mporathɨgi vhɨgi ki. Ntan rɨmgi za ntan khargi suvgiav, vhɨra ntan vhɨgir piin ki. Nta kav, ra gu maan, mbe khaŋ nzuai, “Guma Bakɨme, ana Za Ŋkasŋka Ki Fhe Bakɨme ma. Ana ŋgarigi, ana ŋgarigi, ana ŋgarigi. Ana fhum guarara ki, ana ntige ki, ana zumgum taagi zirɨrga.” Mbe vhuksuegap mba kameŋ nzuai fhuvara. Mba fharigi ŋamki bigɨn ana raion fara muuŋgi. (4.7)"},{"book":"Vhagi Buni","chapter":"4","verse":"9","text":"Mba ŋamki bigi, nta mba ŋgui vhɨrve gari guman pan pigi mpirmpirɨga perigi guma, nta guigira ana ndikndigi. Ana zazera mbara muuŋgiap ki guma ma. Mbe zɨ bakɨmen anan ndɨɨv, ana zɨ ndi vun kuamkuav, ana ndikndigap, ana phorga nzuav, mba fethɨgi ŋamki bigi, mbe zazera maaŋ mbui."},{"book":"Vhagi Buni","chapter":"4","verse":"10","text":"4.10: VB 4.4; 4.9; 5.1; 5.7-8; 5.13-14; 6.16; 7.15; 19.4; 21.5Mbe maaŋ mbui tugar, mba 24 gumgir pani, mbe zazera mba ŋgui vhɨrve gari guman pan pigi mpirmpirɨga pigi guma, mbe ana nɨman thɨvi phɨra fav, ana rotu mbui. Ana zazera mbara muuŋgiap ki guma ma. Mbe zazera wari won gorar muuŋgi khorshɨgi, mbe nta fuav, ana ŋgui vhɨrve gari guman pan pigi mpirmpirɨga nɨma sui. Mbe nta ndi suav khaŋ muuŋgia tɨgap, ŋgava mbui."},{"book":"Vhagi Buni","chapter":"4","verse":"11","text":"“Guma Bakɨme, ndu nza Fhe Bakɨme ma."}]}