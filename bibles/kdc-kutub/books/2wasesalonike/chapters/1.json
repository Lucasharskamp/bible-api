{"data":[{"book":"2 Wasesalonike","chapter":"1","verse":"1","text":"Niye Paulo, Sila na Timoseo, towandikila mweye wanhu mumtogole Kilisito ako Sesalonike, wanhu zake Imulungu Tataetu na Mndewa Yesu Kilisito."},{"book":"2 Wasesalonike","chapter":"1","verse":"2","text":"Imulungu Tataetu na Mndewa Yesu Kilisito wawagwee ng'hekewa na tindiwalo."},{"book":"2 Wasesalonike","chapter":"1","verse":"3","text":"Ndugu zetu, siku zose tolondigwa kumgwaa nhogolwa Imulungu mbuli ya mweye. Avo, vinoga kumgwaa nhogolwa, kwavija kumtamanila kwenu kukula ng'hani na kuinogela kwenu kongezeka ng'hani."},{"book":"2 Wasesalonike","chapter":"1","verse":"4","text":"Lekaavo siye toigodela mweye mna ivibumbila va wanhu wa Imulungu wamtogole Kilisito. Toigodela kugangamala kwenu na kutogola kwenu kubitila madununzo gose na magayo gomupata."},{"book":"2 Wasesalonike","chapter":"1","verse":"5","text":"Gano gose golagusa kuwa Imulungu kotagusa kamba viilondigwa, na kulawa baho mofaya Muundewa wake umuugaiya mbuli yake."},{"book":"2 Wasesalonike","chapter":"1","verse":"6","text":"Imulungu kotenda vinogile, kowagaza waja owatenda mweye mugaye,"},{"book":"2 Wasesalonike","chapter":"1","verse":"7","text":"kowatenda mweye mugaiye musamhuke, na siye vivija. Kotenda vino kipindi Mndewa Yesu vonda yalawilile kulawa kuulanga hamoja na wasenga zake wa kuulanga weli na nguvu."},{"book":"2 Wasesalonike","chapter":"1","verse":"8","text":"Na kokwiza na moto ukwaka, kuwatagusa waja wamulemile Imulungu na waja iwolema kuigoga Mbuli Inogile ya Mndewa wetu Yesu."},{"book":"2 Wasesalonike","chapter":"1","verse":"9","text":"Nhaguso yao yokuwa kubanangigwa kwa milele, na kwikigwa kutali kulawa haulongozi ha Mndewa na kulawa muukulu wa nguvu zake."},{"book":"2 Wasesalonike","chapter":"1","verse":"10","text":"Mna isiku vonda yeze Mndewa kubokela ukulu kulawa kwa wanhu zake na kutegelelezigwa kulawa kwa wanhu wose wamtogole, na mweye vivija mokuwa hagati yao kwavija muutogola usenga utuwalongele."},{"book":"2 Wasesalonike","chapter":"1","verse":"11","text":"Lekaavo towapulila kwa Imulungu siku zose. Tompula Imulungu wetu yawatende mufaye muugima uyawakemele mukale. Tompula kwa udahi wake yatende kusulukila kwenu kuwe kutenda ganogile na kumambukiza sang'hano yenu ya kutamanila."},{"book":"2 Wasesalonike","chapter":"1","verse":"12","text":"Abaho, twaga da Mndewa wetu Yesu dopata ukulu kulawa kumwenu na mweye mopata ukulu kulawa kumwake, kwa ng'hekewa ya Imulungu wetu na Mndewa Yesu Kilisito."}]}