{"data":[{"book":"Kɔlɔsi Kaane","chapter":"4","verse":"1","text":"Konyi kanne, feen naxan lan, naxan tinxin, ɛ xa na liga ɛ konyine xa. Ɛ a kolon fa fala ɛ fan kanna ariyanna yi."},{"book":"Kɔlɔsi Kaane","chapter":"4","verse":"2","text":"Ɛ xa lu Ala maxandɛ waxatin birin, ɛ yi lu ɛ yɛɛ ra yi, ɛ barikan bira a xa."},{"book":"Kɔlɔsi Kaane","chapter":"4","verse":"3","text":"Ɛ mɔn xa Ala maxandi nxu xa. Nanara, Ala xa nxɔ falan nasɔnɔya alogo n xa nɔ Alaa Muxu Sugandixina wundo feen nalideni, n kasoon na naxan ma fe ra."},{"book":"Kɔlɔsi Kaane","chapter":"4","verse":"4","text":"Ɛ xa a mafan, n xa a fala a fixɛn na alo n lan kii naxan yi."},{"book":"Kɔlɔsi Kaane","chapter":"4","verse":"5","text":"Ɛ sigan ti xaxilimayani dɛnkɛlɛyatarene mabinni, ɛ fɛrɛ fen waxatine ma."},{"book":"Kɔlɔsi Kaane","chapter":"4","verse":"6","text":"Ɛ falan xa findi hinan fala kɛndɛn nan na. Ɛ xa a kolon ɛ muxun birin yabima a faɲin na kii naxan yi."},{"book":"Kɔlɔsi Kaane","chapter":"4","verse":"7","text":"Nxu rafan ngaxakedenna Tikiko nan n ma feen birin falɛ ɛ xa. Marigina walikɛ tɔgɔndiyaxin na a ra naxan walima Marigin xa alo n tan."},{"book":"Kɔlɔsi Kaane","chapter":"4","verse":"8","text":"N na a rasigama ɛ ma alogo ɛ xa nxu kiin kolon, a yi ɛ ralimaniya."},{"book":"Kɔlɔsi Kaane","chapter":"4","verse":"9","text":"En nafan ngaxakedenna, tɔgɔndiya muxuna, Onesimo sigama a fɔxɔ ra. Ɛ muxuna nde na a ra. Feen naxan danguxi be yi, e na birin yɛbama ɛ xa nɛn."},{"book":"Kɔlɔsi Kaane","chapter":"4","verse":"10","text":"N kasorasa bodena Arisitaraki ɛ xɔntɔnma e nun Maraka, Baranabasi dunbode. Ɛ bata yi yamarine mɛ naxan ma fe ra, xa a fa ɛ konni, ɛ xa a rasɛnɛ ki faɲi."},{"book":"Kɔlɔsi Kaane","chapter":"4","verse":"11","text":"Yisa, naxan xili sa Yusutu, na fan ɛ xɔntɔnma. Yahudiyane tagi ne nan tun walima n xɔn ma Alaa Mangayana fe ra, ne nan findixi n niini fan muxune ra."},{"book":"Kɔlɔsi Kaane","chapter":"4","verse":"12","text":"Epafirasi, ɛ muxuna nde ɛ xɔntɔn Yesu a walikɛna, Alaa Muxu Sugandixina. A yɛngɛn soma ɛ xa Ala maxandini waxatin birin, alogo ɛ xa dɛfe, ɛ yi ɛ yixɔdɔxɔ, ɛ kamali Ala sagoon birin yi."},{"book":"Kɔlɔsi Kaane","chapter":"4","verse":"13","text":"N na seren bama a xa, a tɔrɔxi ɛ fe ra ki faɲi e nun Layodise kaane nun Herapolisi kaane."},{"book":"Kɔlɔsi Kaane","chapter":"4","verse":"14","text":"En nafan muxuna, Luka dandan tiina, e nun Demasi ɛ xɔntɔn."},{"book":"Kɔlɔsi Kaane","chapter":"4","verse":"15","text":"Ɛ ngaxakedenne xɔntɔn nxu xa naxanye Layodise yi, e nun Nimifa nun dɛnkɛlɛya yamaan naxan malanna tima a banxini."},{"book":"Kɔlɔsi Kaane","chapter":"4","verse":"16","text":"Ɛ na kɛdini ito xaran ɛ konni, ɛ a liga a xa xaran Layodise kaane dɛnkɛlɛya yamaan xa. Naxan fan kelima Layodise yi, ɛ na fan xaran."},{"book":"Kɔlɔsi Kaane","chapter":"4","verse":"17","text":"Ɛ xa a fala Arikipe xa, ɛ naxa, “I wanla naxan sɔtɔxi Marigin na, a liga i yeren ma, i yi a rakamali.”"},{"book":"Kɔlɔsi Kaane","chapter":"4","verse":"18","text":"N tan Pɔli nan xɔntɔn dɔnxɛni ito sɛbɛxi n yiin na: Ɛ nama ɲinan n ma kasorasaan xɔn ma."}]}