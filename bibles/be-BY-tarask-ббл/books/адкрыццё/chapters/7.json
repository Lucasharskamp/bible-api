{"data":[{"book":"АДКРЫЦЦЁ","chapter":"7","verse":"1","text":"І пасьля гэтага бачыў я чатырох анёлаў, якія стаялі на чатырох кутах зямлі і трымалі чатыры вятры зямлі, каб ня веяў вецер ні на зямлю, ні на мора, ні на якое дрэва."},{"book":"АДКРЫЦЦЁ","chapter":"7","verse":"2","text":"І бачыў я іншага анёла, што ўзыходзіў з усходу сонца і меў пячатку Бога жывога. І ўсклікнуў ён гучным голасам да чатырох анёлаў, якім дадзена шкодзіць зямлі і мору, кажучы:"},{"book":"АДКРЫЦЦЁ","chapter":"7","verse":"3","text":"не рабеце шкоды ні зямлі, ні мору, ні дрэвам, пакуль не накладзём пячаткі на ілбы рабам Бога нашага."},{"book":"АДКРЫЦЦЁ","chapter":"7","verse":"4","text":"І я чуў лік запячатаных: запячатаных было сто сорак чатыры тысячы з усіх каленаў сыноў Ізраілевых."},{"book":"АДКРЫЦЦЁ","chapter":"7","verse":"5","text":"З калена Юды запячатана дванаццаць тысяч; з калена Рувімавага запячатана дванаццаць тысяч; з калена Гадавага запячатана дванаццаць тысяч;"},{"book":"АДКРЫЦЦЁ","chapter":"7","verse":"6","text":"з калена Асіравага запячатана дванаццаць тысяч; з калена Нефалімавага запячатана дванаццаць тысяч; з калена Манасіінага запячатана дванаццаць тысяч;"},{"book":"АДКРЫЦЦЁ","chapter":"7","verse":"7","text":"з калена Сымонавага запячатана дванаццаць тысяч; з калена Левія запячатана дванаццаць тысяч; з калена Ісахаравага запячатана дванаццаць тысяч;"},{"book":"АДКРЫЦЦЁ","chapter":"7","verse":"8","text":"з калена Завулонавага запячатана дванаццаць тысяч; з калена Язэпавага запячатана дванаццаць тысяч; з калена Веньямінавага запячатана дванаццаць тысяч."},{"book":"АДКРЫЦЦЁ","chapter":"7","verse":"9","text":"Пасьля гэтага зірнуў я, і вось, вялікае мноства людзей, якога ніхто ня мог палічыць, з усіх плямёнаў і каленаў, і народаў і родаў стаяла перад тронам і перад Ягнём у белым адзеньні і з пальмавымі галінкамі ў руках сваіх."},{"book":"АДКРЫЦЦЁ","chapter":"7","verse":"10","text":"І ўсклікалі гучным голасам, кажучы: збавеньне Богу нашаму, Які сядзіць на троне, і Ягняці!"},{"book":"АДКРЫЦЦЁ","chapter":"7","verse":"11","text":"І ўсе анёлы стаялі вакол трона і старцаў і чатырох жывых істотаў, і ўпалі ніцма перад тронам, і пакланіліся Богу,"},{"book":"АДКРЫЦЦЁ","chapter":"7","verse":"12","text":"кажучы: амін! дабраславеньне і слава, і мудрасьць і падзяка, і гонар і сіла і моц Богу нашаму на векі вечныя! Амін."},{"book":"АДКРЫЦЦЁ","chapter":"7","verse":"13","text":"І, пачаўшы прамову, адзін старац спытаўся ў мяне: гэтыя апранутыя ў белую адзежу, хто, і адкуль прыйшлі?"},{"book":"АДКРЫЦЦЁ","chapter":"7","verse":"14","text":"Я сказаў яму: ты ведаеш, уладару. І ён сказаў мне: гэта тыя, якія прыйшлі ад вялікае скрухі; яны абмылі вопратку сваю і адбялілі вопратку сваю Крывёю Ягняці."},{"book":"АДКРЫЦЦЁ","chapter":"7","verse":"15","text":"За гэта яны цяпер перад тронам Бога і служаць Яму дзень і ноч у храме Ягоным, і Той, Хто сядзіць на троне, будзе жыць у іх."},{"book":"АДКРЫЦЦЁ","chapter":"7","verse":"16","text":"Яны ня будуць ужо ні голаду ні смагі цярпець, і ня будзе паліць іх сонца, і ніякая сьпёка;"},{"book":"АДКРЫЦЦЁ","chapter":"7","verse":"17","text":"бо Ягня, Якое пасярод трона, будзе пасьвіць іх і вадзіць іх на жывыя крыніцы водаў, і вытра Бог кожную сьлязіну з вачэй іхніх!"}]}