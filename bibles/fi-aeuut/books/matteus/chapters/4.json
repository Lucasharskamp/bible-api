{"data":[{"book":"Matteus","chapter":"4","verse":"1","text":"Tämän jälkeen Pyhä Henki vei Jeesuksen autiomaahan saatanan kiusattavaksi."},{"book":"Matteus","chapter":"4","verse":"2","text":"Jeesus ei syönyt neljäänkymmeneen vuorokauteen mitään, ja hänelle tuli kova nälkä."},{"book":"Matteus","chapter":"4","verse":"3","text":"Silloin saatana yritti saada häntä muuttamaan kiviä leiviksi."},{"book":"Matteus","chapter":"4","verse":"4","text":"Jeesus kieltäytyi: »Raamattu sanoo, ettei leivällä voi ravita ihmisen sielua – sen ravitsee vain Jumalan sanan totteleminen.»"},{"book":"Matteus","chapter":"4","verse":"5","text":"Sitten saatana vei Jeesuksen Jerusalemin temppelin katolle."},{"book":"Matteus","chapter":"4","verse":"6","text":"»Hyppää alas», hän kehotti. »Sitten näemme, oletko Jumalan Poika. Raamatussahan sanotaan: ’Jumala lähettää enkelinsä varjelemaan häntä, niin ettei hän satuta itseään.’ Enkelit eivät anna Jumalan Pojan murskautua kiviin.»"},{"book":"Matteus","chapter":"4","verse":"7","text":"Mutta Jeesuskin vetosi Raamattuun: »Siellä myös kielletään panemasta Jumalaa näin järjettömään kokeeseen!»4:7 Sananmukaisesti: »älä kiusaa Herraa, Jumalaasi»."},{"book":"Matteus","chapter":"4","verse":"8","text":"Seuraavaksi saatana vei hänet hyvin korkean vuoren huipulle ja esitteli hänelle kaikki maailman valtakunnat ja niiden rikkaudet."},{"book":"Matteus","chapter":"4","verse":"9","text":"»Annan ne kaikki sinulle, jos polvistut eteeni ja palvot minua», saatana lupasi."},{"book":"Matteus","chapter":"4","verse":"10","text":"»Mene tiehesi», Jeesus sanoi. »Raamatussa käsketään palvelemaan ja tottelemaan vain Jumalaa.»"},{"book":"Matteus","chapter":"4","verse":"11","text":"Silloin saatana lähti. Enkelit tulivat huolehtimaan Jeesuksesta."},{"book":"Matteus","chapter":"4","verse":"12,13","text":"Kun Jeesus kuuli, että Johannes oli vangittu, hän palasi Juudeasta kotiinsa4:12,13 Sisältyy ajatukseen. Galilean Nasaretiin. Sieltä hän muutti pian Kapernaumiin Genesaretin järven rannalle Sebulonin ja Naftalin alueelle."},{"book":"Matteus","chapter":"4","verse":"14","text":"Näin toteutui Jesajan ennustus:"},{"book":"Matteus","chapter":"4","verse":"15","text":"»Sebulonin ja Naftalin alueella, järven rannalla, Jordanin toisella puolella ja Pohjois-Galileassa, missä asuu paljon ulkomaalaisia,"},{"book":"Matteus","chapter":"4","verse":"16","text":"loisti pimeässä eläville ihmisille kirkas valo. He olivat eläneet kuoleman varjossa, mutta nyt he pääsivät valoon.»4:16 Jes. 9:1,2."},{"book":"Matteus","chapter":"4","verse":"17","text":"Tästä lähtien Jeesus alkoi julistaa: »Kääntykää pois synnistä ja palatkaa Jumalan luo, sillä hänen valtakuntansa on lähellä.»"},{"book":"Matteus","chapter":"4","verse":"18","text":"Eräänä päivänä Jeesus käveli Genesaretin järven rannalla. Hän tapasi kaksi veljestä: Simonin, jota sanotaan Pietariksi, ja Andreaan. Miehet olivat kalastajia ja heittivät juuri verkkoa järveen."},{"book":"Matteus","chapter":"4","verse":"19","text":"Jeesus huusi: »Lähtekää minun mukaani! Näytän teille miten voitte kalastaa ihmisiä!»"},{"book":"Matteus","chapter":"4","verse":"20","text":"Pietari ja Andreas jättivät heti verkkonsa ja lähtivät kulkemaan Jeesuksen kanssa."},{"book":"Matteus","chapter":"4","verse":"21","text":"Kun he kävelivät pitkin rantaa, Jeesus näki siellä myös Sebedeuksen pojat, Jaakobin ja Johanneksen. He istuivat isänsä kanssa veneessä paikkaamassa verkkoja. Jeesus kutsui heidätkin."},{"book":"Matteus","chapter":"4","verse":"22","text":"He lopettivat heti työnsä, jättivät isänsä veneeseen ja lähtivät Jeesuksen mukaan."},{"book":"Matteus","chapter":"4","verse":"23","text":"Jeesus kierteli ympäri Galileaa, opetti juutalaisten synagogissa4:23 Juutalaisten jumalanpalvelus-ja kokoushuone. ja kertoi kaikille ihmisille iloisen uutisen taivaan valtakunnasta. Hän paransi myös kaikenlaisia sairauksia."},{"book":"Matteus","chapter":"4","verse":"24","text":"Tieto hänen tekemistään ihmeistä levisi Galilean ulkopuolellekin. Jopa Syyriasta asti tuli ihmisiä hänen parannettavakseen. Jeesus paransi heidät kaikki – olivatpa he sitten demonien vallassa, kaatumatautisia, halvaantuneita tai muuten sairaita."},{"book":"Matteus","chapter":"4","verse":"25","text":"Galileasta, Kymmenen kaupungin alueelta,4:25 Kreikaksi Dekapolis, kymmenen kaupungin liitto. Jerusalemista, koko Juudeasta ja Jordanin toiselta puolelta lähti valtava ihmisjoukko seuraamaan häntä."}]}