{"data":[{"book":"ВЫСЛОЎІ","chapter":"23","verse":"1","text":"Калі сядзеш есьці ежу з валадаром, дык уважай, што перад табою;"},{"book":"ВЫСЛОЎІ","chapter":"23","verse":"2","text":"і пастаў заслону ў горле тваім, калі ты ненаедны."},{"book":"ВЫСЛОЎІ","chapter":"23","verse":"3","text":"Не спакушайся ласнымі прысмакамі; гэта - уяўная ежа."},{"book":"ВЫСЛОЎІ","chapter":"23","verse":"4","text":"Ня турбуйся пра тое, каб набыць багацьце; адкінь такія думкі твае."},{"book":"ВЫСЛОЎІ","chapter":"23","verse":"5","text":"Зьвернеш вочы твае на яго, і - яго ўжо няма; бо яно зробіць сабе крылы і, як арол, паляціць да неба."},{"book":"ВЫСЛОЎІ","chapter":"23","verse":"6","text":"Не каштуй ежы ў чалавека зайздросьлівага, і не спакушайся ласнымі прысмакамі ягонымі,"},{"book":"ВЫСЛОЎІ","chapter":"23","verse":"7","text":"бо, якія думкі ў душы ў яго, такі і ён сам; «еж і пі», кажа ён табе, а сэрца яго не з табою."},{"book":"ВЫСЛОЎІ","chapter":"23","verse":"8","text":"Кавалак, які ты зьеў, вырыгнеш, і добрыя словы твае ты ўжывеш марна."},{"book":"ВЫСЛОЎІ","chapter":"23","verse":"9","text":"У вушы неразумнаму не кажы, бо ён занядбае разумныя словы твае."},{"book":"ВЫСЛОЎІ","chapter":"23","verse":"10","text":"Не перасоўвай мяжы даўняй і на поле сіротаў не заходзь;"},{"book":"ВЫСЛОЎІ","chapter":"23","verse":"11","text":"бо Абаронца ў іх моцны; Ён заступіцца за справу іхнюю перад табою."},{"book":"ВЫСЛОЎІ","chapter":"23","verse":"12","text":"Прыхілі сэрца тваё да вучэньня і вушы твае - да разумных слоў."},{"book":"ВЫСЛОЎІ","chapter":"23","verse":"13","text":"Не пакідай юнака без пакараньня; калі пакараеш яго дубцом, ён не памрэ:"},{"book":"ВЫСЛОЎІ","chapter":"23","verse":"14","text":"ты пакараеш яго дубцом і ўратуеш душу яго ад пекла."},{"book":"ВЫСЛОЎІ","chapter":"23","verse":"15","text":"Сыне мой! калі сэрца тваё будзе мудрае, парадуецца і маё сэрца;"},{"book":"ВЫСЛОЎІ","chapter":"23","verse":"16","text":"і душа мая будзе радавацца, калі вусны твае будуць казаць слушна."},{"book":"ВЫСЛОЎІ","chapter":"23","verse":"17","text":"Хай не зайздросьціць сэрца тваё грэшнікам; а хай будзе яно ва ўсе дні ў страху Гасподнім;"},{"book":"ВЫСЛОЎІ","chapter":"23","verse":"18","text":"бо ёсьць будучыня, і надзея твая ня страчана."},{"book":"ВЫСЛОЎІ","chapter":"23","verse":"19","text":"Слухай, сыне мой, і будзь мудры, і кіруй сэрца тваё на просты шлях."},{"book":"ВЫСЛОЎІ","chapter":"23","verse":"20","text":"Ня будзь сярод тых, што ўпіваюцца віном, сярод тых, што аб'ядаюцца мясам:"},{"book":"ВЫСЛОЎІ","chapter":"23","verse":"21","text":"бо п'яніца і ненаяда зьбяднеюць, а санлівец апранецца ў рызманы."},{"book":"ВЫСЛОЎІ","chapter":"23","verse":"22","text":"Слухайся бацькі твайго: ён спарадзіў цябе; і не пагарджай маці тваёй, калі яна будзе старая."},{"book":"ВЫСЛОЎІ","chapter":"23","verse":"23","text":"Купі ісьціну, і не прадавай мудрасьці і разумнага вучэньня."},{"book":"ВЫСЛОЎІ","chapter":"23","verse":"24","text":"Радуецца бацька праведніка, і, хто нарадзіў мудрага - радуецца зь яго."},{"book":"ВЫСЛОЎІ","chapter":"23","verse":"25","text":"Хай весяліцца бацька твой і хай радуецца маці твая, якая цябе нарадзіла."},{"book":"ВЫСЛОЎІ","chapter":"23","verse":"26","text":"Сыне мой! аддай сэрца тваё мне, а вочы твае хай сочаць за шляхамі маімі:"},{"book":"ВЫСЛОЎІ","chapter":"23","verse":"27","text":"бо распусьніца - глыбокая прорва, а чужая жонка - вузкі калодзеж;"},{"book":"ВЫСЛОЎІ","chapter":"23","verse":"28","text":"яна, як разбойнік, сядзіць у засадзе і памнажае сярод людзей здраднікаў."},{"book":"ВЫСЛОЎІ","chapter":"23","verse":"29","text":"У каго гора? у каго нядоля? у каго бяспрычынныя раны? у каго чырвоныя вочы?"},{"book":"ВЫСЛОЎІ","chapter":"23","verse":"30","text":"У тых, што доўга сядзяць за віном, што прыходзяць скаштаваць віна неразьведзенага."},{"book":"ВЫСЛОЎІ","chapter":"23","verse":"31","text":"Не глядзі на віно, як яно чырванее, як яно прамяніцца ў келіху, як яно роўненька ліецца;"},{"book":"ВЫСЛОЎІ","chapter":"23","verse":"32","text":"пазьней яно ўкусіць, як змей, і ўджаліць, як асьпід;"},{"book":"ВЫСЛОЎІ","chapter":"23","verse":"33","text":"вочы твае будуць глядзець на чужых жонак, і сэрца тваё загаворыць распуснае;"},{"book":"ВЫСЛОЎІ","chapter":"23","verse":"34","text":"і ты будзеш, як заснулы сярод мора і як на версе мачты."},{"book":"ВЫСЛОЎІ","chapter":"23","verse":"35","text":"І скажаш: «білі мяне, мне не балела, штурхалі мяне, і я не адчуваў. Калі прачнуся, зноў буду рабіць тое самае.»"}]}