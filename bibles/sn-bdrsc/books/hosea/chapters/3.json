{"data":[{"book":"Hosea","chapter":"3","verse":"1","text":"Jehovha akati kwandiri, “Enda, unodazve mukadzi wako, kunyange achidiwa nomumwe uye ari chifeve. Umude sokuda kunoita Jehovha vaIsraeri, kunyange vachitendeukira kuna vamwe vamwari vachida makeke akaereswa ane marezini.”"},{"book":"Hosea","chapter":"3","verse":"2","text":"Saka ndakamutenga namashekeri gumi namashanu3:2 magiramu angaita 170 esirivha neinenge homeri nereteki3:2 marita angaita 330 rebhari."},{"book":"Hosea","chapter":"3","verse":"3","text":"Ipapo ndakati kwaari, “Unofanira kugara neni kwamazuva akawanda; haufaniri kuva chifeve kana kudanana nomumwe murume, uye ndichagara newe.”"},{"book":"Hosea","chapter":"3","verse":"4","text":"Nokuti vaIsraeri vachagara mazuva mazhinji vasina mambo kana muchinda, vasina chibayiro, vasina shongwe, efodhi kana chifananidzo."},{"book":"Hosea","chapter":"3","verse":"5","text":"Mushure maizvozvo vaIsraeri vachadzoka vagotsvaka Jehovha Mwari wavo naDhavhidhi mambo wavo. Vachauya vachidedera kuna Jehovha nokumaropafadzo ake mumazuva okupedzisira."}]}