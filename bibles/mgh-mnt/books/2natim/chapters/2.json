{"data":[{"book":"2 Natim","chapter":"2","verse":"1","text":"Paahi etu, uwe mwaamwanaka wiilhipiheke mu nnemani ninovahiya ihu wo ulhutaana ni Kuristo Yesu."},{"book":"2 Natim","chapter":"2","verse":"2","text":"Nkusheke meettuchiho mweewilhe inyu kiittuchihaka wa attu o uhimiechesha enchi, mweettuchiheke attu o ukhulhuvelhiya anohalha wooria weettuchiha attu akina chiicho."},{"book":"2 Natim","chapter":"2","verse":"3","text":"Nvilhelheke uhuva vamoka ni hii, nkhalhaka thoko nsikari o ukhulhuvelhiya a Kuristo Yesu."},{"book":"2 Natim","chapter":"2","verse":"4","text":"Nsikari vanaatakana awe ikhoto noohiya chittu chinopanga awe mahuku ene, ukhalhawaya nothanana unteelhiha nholhelhi awe."},{"book":"2 Natim","chapter":"2","verse":"5","text":"Chiichammo ntu riyoothe nothwelha nhapo wo uttawa ni akhunanawe khanowarihiya mphumburu aahittaweke thoko chinothananiya aya."},{"book":"2 Natim","chapter":"2","verse":"6","text":"Namalhima hunvee phi nothananiya upatta nifungu no upacha no choolhia."},{"book":"2 Natim","chapter":"2","verse":"7","text":"Nvarelheke yayo anohimiacha aka ayo, ukhalhawaya Athithi anouvahani irusho cho uchuwelha chittu chonkhaye."},{"book":"2 Natim","chapter":"2","verse":"8","text":"Mmuupuwelheke Yesu Kuristo o iyari ya Adaudi, aahihimushiye, thoko chinohimia aya Malhove Orera anohimiacha aka wa attu."},{"book":"2 Natim","chapter":"2","verse":"9","text":"Ni mii wo nlhatu no uhimiacha Malhove Orera ayo kinootwarushiya ni uttukiya mittondoro thoko ntu ttekilhe. Nansho nlhove na Nlhuku khaninttukiya mittondoro."},{"book":"2 Natim","chapter":"2","verse":"10","text":"Paahi etu kinoovilhelha kila ittu wo nlhatu no attu athanlhiye a Nlhuku, wiira ni ayo ampatte noopo nopattiya wo iphiro ya Yesu Kuristo, inowiiha nthimicho wo uhimalha."},{"book":"2 Natim","chapter":"2","verse":"11","text":"Nna nlhove nna phi no ukhulhuvelhiya."},{"book":"2 Natim","chapter":"2","verse":"12","text":"Navilhelhaka,"},{"book":"2 Natim","chapter":"2","verse":"13","text":"Naahirumelhelheke,"},{"book":"2 Natim","chapter":"2","verse":"14","text":"Mwoopusheke attu ayo yoyo mwaha uyo uno mwaamukaka mmiholho wa Nlhuku ahiye mwaha wo uvaanyihana malhove o uhikhalha maana, anaahononacha attu aneewelhelha ayo."},{"book":"2 Natim","chapter":"2","verse":"15","text":"Mmindeke upanga chinothanana awe Nlhuku, ukhalha namitheko hinoolhiya muru vachulhu ntheko awe, neettuchiha rata nttenga we ikeekhene."},{"book":"2 Natim","chapter":"2","verse":"16","text":"Mwiihapusheke malhove o waakhulhana o unanara o uhikhalha maana, ukhalhawaya yayo anowaathepiha unkhalhelha Nlhuku utayi."},{"book":"2 Natim","chapter":"2","verse":"17","text":"Meettuchiho thoko yayo anokhalha thoko nampathani. Munlhokoni mwa yayo attu ayo ahawo Nahumenayo ni Nafileto,"},{"book":"2 Natim","chapter":"2","verse":"18","text":"akufiananne ikeekhene ilhe wo uhimia wiira uhihimushiya wa attu uhomalha uwa, ata nkayaapitikusha attu akina nrima aya."},{"book":"2 Natim","chapter":"2","verse":"19","text":"Nansho ikeekhene ya Nlhuku iheemelha chichiriki thoko nsingi wo malhuku. Vachulhu waya aholhepiya alha malhove alha, “Athithi ahaachuwelha arii awaya.” Ni “Kila neechiirelha wiira uyo a Athithi, ahiyeke uhilhoka.”"},{"book":"2 Natim","chapter":"2","verse":"20","text":"Paahi nhina inupa yuulhupalhe khachirii iyombo cho idhahabu ni cho malhuku o fedha chinolhohiya chinene vekha ayaru, nansho chihaawo chikina cho miri ni cho ulhoko, chihinolhohiya rata."},{"book":"2 Natim","chapter":"2","verse":"21","text":"Paahi ntu ehapihaka ni wiihapusha chechiyo chittu cho uhilhoka chiyo, nookhalha ittu yo uthimichiya ukhalhawaya hotelhihiya ukhalha ittu inaachivelha Athithi ikooroshiye wo nlhatu wo ntheko woombone."},{"book":"2 Natim","chapter":"2","verse":"22","text":"Nansho nhittware itama che imirawo ntwareke ikekhiaye ni nrima ni uttuna ni mpuha vamoka ni alhe aneehana Athithi wo nrima worera."},{"book":"2 Natim","chapter":"2","verse":"23","text":"Nansho nshembeke waakhulhana mwaha wo uhikhalha irusho ni maana nchuwelhaka wiira yoyo phi nowiiha indewo."},{"book":"2 Natim","chapter":"2","verse":"24","text":"Paahi etu karumiya a Athithi khanothananiya waana nansho akhalheke o umanya wa attu onkhaye, nooria wiittuchiha ni o uvilhelha,"},{"book":"2 Natim","chapter":"2","verse":"25","text":"naamuka wo wiitimarikha attu anompangelha ichimwa, ikhalhe wiira Nlhuku aavahere nipesha no ukhoroma uwonya waya ni uchuwelha ikeekhene."},{"book":"2 Natim","chapter":"2","verse":"26","text":"Apatte tho irusho chaya ni ukhuma mu nriankhoni mwa Nakare mwaawayinhe awe wiira aapangihe chinothanana awe."}]}