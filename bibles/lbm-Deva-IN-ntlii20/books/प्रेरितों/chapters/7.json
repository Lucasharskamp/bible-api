{"data":[{"book":"प्रेरितों","chapter":"7","verse":"1","text":"तब महायाजक न कह्यो, “का या बाते सच हंय?”"},{"book":"प्रेरितों","chapter":"7","verse":"2","text":"स्तिफनुस न कह्यो, “हे भाऊ, अऊर पितरो सुनो। हमरो बाप अब्राहम हारान म बसनो सी पहिलो जब मेसोपोटामिया म होतो; त महिमामय परमेश्वर न ओख दर्शन दियो,"},{"book":"प्रेरितों","chapter":"7","verse":"3","text":"अऊर ओको सी कह्यो, ‘तय अपनो देश अऊर अपनो कुटुम्ब सी निकल क ऊ देश म जा, जेक मय तोख दिखाऊं।’”"},{"book":"प्रेरितों","chapter":"7","verse":"4","text":"तब ऊ कसदियों को देश सी निकल क हारान म जाय बस्यो। ओको बाप को मरन को बाद परमेश्वर न ओख उत सी यो देश म लाय क बसायो जेको म अब तुम बस्यो हय,"},{"book":"प्रेरितों","chapter":"7","verse":"5","text":"अऊर ओख कुछ मीरास बल्की पाय रखन भर की भी ओको म जागा नहीं दी, पर प्रतिज्ञा खायी कि मय यो देश तोरो अऊर तोरो बाद तोरो वंश को हाथ कर देऊ; यानेकि ऊ समय ओको कोयी बेटा भी नहीं होतो।"},{"book":"प्रेरितों","chapter":"7","verse":"6","text":"अऊर परमेश्वर न यो कह्यो, तोरी सन्तान को लोग परायो देश म परदेशी होयेंन, अऊर हि उन्ख सेवक बनायेंन अऊर चार सौ साल तक दु:ख देयेंन।"},{"book":"प्रेरितों","chapter":"7","verse":"7","text":"तब परमेश्वर न कह्यो, जो जात को हि सेवक होयेंन, ओख मय न्याय करू, अऊर येको बाद हि निकल क योच जागा मोरी सेवा करेंन।"},{"book":"प्रेरितों","chapter":"7","verse":"8","text":"अऊर ओन ओको सी खतना की वाचा बान्धी; अऊर योच दशा म इसहाक ओको सी पैदा भयो अऊर आठवो दिन ओको खतना करयो गयो; अऊर इसहाक सी याकूब अऊर याकूब सी बारा कुलपति पैदा भयो।"},{"book":"प्रेरितों","chapter":"7","verse":"9","text":"“कुलपतियों न यूसुफ सी जलन कर क् ओख मिस्र देश जान वालो को हाथ बेच्यो। पर परमेश्वर ओको संग होतो,"},{"book":"प्रेरितों","chapter":"7","verse":"10","text":"अऊर ओख ओको सब कठिनायी सी छुड़ाय क मिस्र को राजा फिरौन की नजर म अनुग्रह अऊर बुद्धि प्रदान करी, अऊर ओन ओख मिस्र पर अऊर अपनो पूरो घर पर शासक नियुक्त करयो।”"},{"book":"प्रेरितों","chapter":"7","verse":"11","text":"तब मिस्र अऊर कनान को पूरो देश म अकाल पड़्यो; जेकोसी भारी कठिन परिस्थिति भयी, अऊर हमरो बापदादों ख अनाज नहीं मिलत होतो।"},{"book":"प्रेरितों","chapter":"7","verse":"12","text":"पर याकूब न यो सुन क कि मिस्र म अनाज हय, हमरो बापदादों ख पहिली बार भेज्यो।"},{"book":"प्रेरितों","chapter":"7","verse":"13","text":"दूसरी बार यूसुफ न अपनो खुद ख अपनो भाऊ पर प्रगट करयो अऊर यूसुफ की जाती फिरौन ख मालूम भय गयी।"},{"book":"प्रेरितों","chapter":"7","verse":"14","text":"तब यूसुफ न अपनो बाप याकूब अऊर अपनो पूरो कुटुम्ब ख, जो पचत्तर आदमी होतो, बुलाय भेज्यो।"},{"book":"प्रेरितों","chapter":"7","verse":"15","text":"तब याकूब मिस्र म गयो; अऊर उत ऊ अऊर हमरो बापदादा मर गयो।"},{"book":"प्रेरितों","chapter":"7","verse":"16","text":"उन्को लाश शकेम म पहुंचायो जाय क ऊ कब्र म रख्यो गयो, जेक अब्राहम न चांदी दे क शकेम म हमोर की सन्तान सी मोल लियो होतो।"},{"book":"प्रेरितों","chapter":"7","verse":"17","text":"“पर जब वा प्रतिज्ञा को पूरो होन को समय जवर आयो जो परमेश्वर न अब्राहम सी करी होती, त मिस्र म हि लोग बढ़ गयो अऊर बहुत भय गयो।”"},{"book":"प्रेरितों","chapter":"7","verse":"18","text":"तब मिस्र म दूसरों राजा भयो जो यूसुफ ख नहीं जानत होतो।"},{"book":"प्रेरितों","chapter":"7","verse":"19","text":"ओन हमरी जाती सी चालाकी कर क् हमरो बापदादों को संग यो तक बुरो व्यवहार करयो, कि उन्ख अपनो बच्चां ख फेक देनो पड़्यो कि हि जीन्दो नहीं रहे।"},{"book":"प्रेरितों","chapter":"7","verse":"20","text":"ऊ समय मूसा पैदा भयो। ऊ परमेश्वर की नजर म बहुतच सुन्दर होतो। ऊ तीन महीना तक अपनो बाप को घर म पाल्यो गयो।"},{"book":"प्रेरितों","chapter":"7","verse":"21","text":"जब फेक दियो गयो त फिरौन की बेटी न ओख उठाय लियो, अऊर अपनो बेटा जसो पाल्यो।"},{"book":"प्रेरितों","chapter":"7","verse":"22","text":"मूसा ख मिस्रियों की पूरी विद्या पढ़ायो गयो, अऊर ऊ वचन अऊर कर्म दोयी म सामर्थी होतो।"},{"book":"प्रेरितों","chapter":"7","verse":"23","text":"“जब ऊ चालीस साल को भयो, त ओको मन म आयो कि मय अपनो इस्राएली भाऊ सी मुलाखात करू।”"},{"book":"प्रेरितों","chapter":"7","verse":"24","text":"ओन एक आदमी पर अन्याय होतो देख क ओख बचायो, अऊर मिस्री ख मार क सतायो हुयो को बदला लियो।"},{"book":"प्रेरितों","chapter":"7","verse":"25","text":"ओन सोच्यो कि ओको भाऊ समझेंन कि परमेश्वर ओको हाथों सी उन्को उद्धार करेंन, पर उन्न नहीं समझ्यो।"},{"book":"प्रेरितों","chapter":"7","verse":"26","text":"दूसरों दिन जब हि आपस म लड़ रह्यो होतो, त ऊ उत आयो; अऊर यो कह्य क उन्ख मेल करन लायी समझायो, हे पुरुषों, तुम त भाऊ-भाऊ आय, एक दूसरों पर कहाली अन्याय करय हय?"},{"book":"प्रेरितों","chapter":"7","verse":"27","text":"पर जो अपनो शेजारी पर अन्याय कर रह्यो होतो, ओन ओख यो कह्य क हटाय दियो, तोख कौन न हम पर शासक अऊर सच्चो ठहरायो हय?"},{"book":"प्रेरितों","chapter":"7","verse":"28","text":"का जो रीति सी तय न कल मिस्री ख मार डाल्यो मोख भी मार डालनो चाहवय हय?"},{"book":"प्रेरितों","chapter":"7","verse":"29","text":"या बात सुन क मूसा भग्यो अऊर मिद्यान देश म परदेशी होय क रहन लग्यो, अऊर उत ओको दोय बेटा पैदा भयो।"},{"book":"प्रेरितों","chapter":"7","verse":"30","text":"“जब पूरो चालीस साल बीत गयो, त एक स्वर्गदूत न सीनै पहाड़ी को जंगल म ओख जलती हुयी झाड़ी की लपेट म दर्शन दियो।"},{"book":"प्रेरितों","chapter":"7","verse":"31","text":"मूसा ख यो दर्शन देख क अचरज भयो, अऊर जब देखन लायी ऊ जवर गयो, त प्रभु को यो आवाज भयो,"},{"book":"प्रेरितों","chapter":"7","verse":"32","text":"‘मय तोरो बापदादों, अब्राहम, इसहाक, अऊर याकूब को परमेश्वर आय,’ तब त मूसा काप गयो, यहां तक कि ओख देखन को हिम्मत नहीं रह्यो।”"},{"book":"प्रेरितों","chapter":"7","verse":"33","text":"तब प्रभु न ओको सी कह्यो, अपनो पाय सी चप्पल उतार लेवो, कहालीकि जो जागा तय खड़ो हय, ऊ पवित्र जमीन आय।"},{"book":"प्रेरितों","chapter":"7","verse":"34","text":"मय न सचमुच अपनो लोगों की जो मिस्र देश म हंय, दुर्दशा ख देख्यो हय; अऊर उन्की आह अऊर उन्को रोवनो सुन्यो हय; येकोलायी उन्ख छुड़ावन लायी उतरयो हय। अब आव, मय तोख मिस्र देश म भेजूं।"},{"book":"प्रेरितों","chapter":"7","verse":"35","text":"“जो मूसा ख उन्न यो कह्य क नकारयो होतो, ‘तोख कौन न हम पर शासक अऊर सच्चो ठहरायो हय?’ ओखच परमेश्वर न शासक अऊर छुड़ावन वालो ठहराय क, ऊ स्वर्गदूत को द्वारा जेन ओख झाड़ी म दर्शन दियो होतो, भेज्यो।"},{"book":"प्रेरितों","chapter":"7","verse":"36","text":"योच आदमी मिस्र देश अऊर लाल समुन्दर अऊर जंगल म चालीस साल तक अद्भुत काम अऊर चिन्ह चमत्कार दिखाय दिखाय क उन्ख निकाल लायो।"},{"book":"प्रेरितों","chapter":"7","verse":"37","text":"यो उच मूसा आय, जेन इस्राएलियों सी कह्यो, ‘परमेश्वर तुम्हरो भाऊ म सी तुम्हरो लायी मोरो जसो एक भविष्यवक्ता उठायेंन।’"},{"book":"प्रेरितों","chapter":"7","verse":"38","text":"यो उच आय, जेन जंगल म मण्डली को बीच ऊ स्वर्गदूत को संग सीनै पहाड़ी पर ओको सी बाते करी अऊर हमरो बापदादों को संग होतो, ओखच जीन्दो वचन मिले कि हम तक पहुंचाये।”"},{"book":"प्रेरितों","chapter":"7","verse":"39","text":"“पर हमरो बापदादों न ओकी माननो नहीं चाह्यो, बल्की ओख हटाय क अपनो मन मिस्र को तरफ फिरायो,"},{"book":"प्रेरितों","chapter":"7","verse":"40","text":"अऊर हारून सी कह्यो, ‘हमरो लायी असो भगवान बना, जो हमरो आगु-आगु चलेंन, कहालीकि यो मूसा जो हम्ख मिस्र देश सी निकाल लायो, हम नहीं जानजे ओख का भयो?’”"},{"book":"प्रेरितों","chapter":"7","verse":"41","text":"उन दिन म उन्न एक बछड़ा बनाय क ओकी मूर्ति को आगु बलि चढ़ायी, अऊर अपनो हाथों को कामों म मगन होन लग्यो।"},{"book":"प्रेरितों","chapter":"7","verse":"42","text":"येकोलायी परमेश्वर न मुंह मोड़ क उन्ख छोड़ दियो, कि आसमान को तारांगन की पूजा करे, जसो भविष्यवक्तावों की किताब म लिख्यो हय:"},{"book":"प्रेरितों","chapter":"7","verse":"43","text":"तुम मोलेक को तम्बू"},{"book":"प्रेरितों","chapter":"7","verse":"44","text":"“साक्षी को तम्बू जंगल म हमरो बापदादों को बीच म होतो, जसो ओन ठहरायो जेन मूसा सी कह्यो, जो नमुना तय न देख्यो हय, ओको अनुसार येख बनाव।”"},{"book":"प्रेरितों","chapter":"7","verse":"45","text":"उच तम्बू ख हमरो बापदादों पूर्वकाल सी पा क यहोशू को संग इत ले आयो; जो समय कि उन्न उन गैरयहूदियों पर अधिकार पायो, जिन्ख परमेश्वर न हमरो बापदादों को आगु सी निकाल दियो, अऊर ऊ तम्बू दाऊद को समय तक रह्यो।"},{"book":"प्रेरितों","chapter":"7","verse":"46","text":"ओको पर परमेश्वर न अनुग्रह करयो; येकोलायी ओन बिनती करी कि ऊ याकूब को परमेश्वर लायी रहन की जागा बनाये।"},{"book":"प्रेरितों","chapter":"7","verse":"47","text":"पर सुलैमान न ओको लायी घर बनायो।"},{"book":"प्रेरितों","chapter":"7","verse":"48","text":"“पर परमप्रधान हाथ को बनायो घरो म नहीं रह्य, जसो कि भविष्यवक्ता न कह्यो,”"},{"book":"प्रेरितों","chapter":"7","verse":"49","text":"प्रभु कह्य हय, स्वर्ग मोरो आसन"},{"book":"प्रेरितों","chapter":"7","verse":"50","text":"का या सब चिजे मोरी हाथ की बनायी नहीं?"},{"book":"प्रेरितों","chapter":"7","verse":"51","text":"“हे जिद्दी, अऊर मन अऊर कान को खतनारहित लोगों, तुम हमेशा पवित्र आत्मा को विरोध करय हय। जसो तुम्हरो बापदादों करत होतो, वसोच तुम भी करय हय।"},{"book":"प्रेरितों","chapter":"7","verse":"52","text":"भविष्यवक्तावों म सी कौन ख तुम्हरो बापदादों न नहीं सतायो? उन्न ऊ सच्चो को आवन को पूर्वकाल सी खबर देन वालो ख मार डाल्यो; अऊर अब तुम भी ओख पकड़न वालो अऊर मार डालन वालो भयो।"},{"book":"प्रेरितों","chapter":"7","verse":"53","text":"तुम न स्वर्गदूतों सी ठहरायो हुयो व्यवस्था त पायो, पर ओको पालन नहीं करयो।”"},{"book":"प्रेरितों","chapter":"7","verse":"54","text":"या बाते सुन क हि जल गयो अऊर ओको पर दात कटरन लग्यो।"},{"book":"प्रेरितों","chapter":"7","verse":"55","text":"पर ओन पवित्र आत्मा सी परिपूर्ण होय क स्वर्ग को तरफ देख्यो अऊर परमेश्वर की महिमा ख अऊर यीशु ख परमेश्वर को दायों तरफ खड़ो हुयो देख क कह्यो,"},{"book":"प्रेरितों","chapter":"7","verse":"56","text":"“देखो, मय स्वर्ग ख खुल्यो हुयो, अऊर आदमी को बेटा ख परमेश्वर को दायों तरफ खड़ो हुयो देखूं हय।”"},{"book":"प्रेरितों","chapter":"7","verse":"57","text":"तब उन्न बड़ो आवाज सी चिल्लाय क कान बन्द कर लियो, अऊर एक संग ओको पर झपट्यो;"},{"book":"प्रेरितों","chapter":"7","verse":"58","text":"अऊर ओख नगर को बाहेर निकाल क ओको पर पथराव करन लग्यो। गवाहों न अपनो कपड़ा शाऊल नाम को एक जवान को पाय को जवर उतार क रख दियो।"},{"book":"प्रेरितों","chapter":"7","verse":"59","text":"हि स्तिफनुस पर पथराव करतो रह्यो, अऊर ऊ यो कह्य क प्रार्थना करतो रह्यो, “हे प्रभु यीशु, मोरी आत्मा ख स्वीकार कर।”"},{"book":"प्रेरितों","chapter":"7","verse":"60","text":"तब घुटना टेक क ऊचो आवाज सी पुकारयो, “हे प्रभु, यो पाप उन पर मत लगा।” अऊर यो कह्य क ऊ सोय गयो।"}]}