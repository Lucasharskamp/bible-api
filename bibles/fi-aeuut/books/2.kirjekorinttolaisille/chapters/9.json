{"data":[{"book":"2. kirje korinttolaisille","chapter":"9","verse":"1","text":"Minun ei varmaankaan tarvitsisi kirjoittaa teille uskovien avustamisesta."},{"book":"2. kirje korinttolaisille","chapter":"9","verse":"2","text":"Tiedänhän intonne. Kerroin makedonialaisille ystäville, että te olitte jo vuosi sitten valmiita lähettämään lahjan. Itse asiassa teidän intonne tarttui moniin heihinkin."},{"book":"2. kirje korinttolaisille","chapter":"9","verse":"3","text":"Joka tapauksessa lähetän nämä miehet matkaan vakuuttuakseni siitä, että olette jo koonneet rahat niin kuin olen kertonut muille. En haluaisi puhua turhia."},{"book":"2. kirje korinttolaisille","chapter":"9","verse":"4","text":"Olisin kovin nolo – ja niin tekin – jos jotkut noista makedonialaisista tulisivat sinne kanssani, ja huomaisimme, ettette olekaan valmiita niin kuin olin sanonut!"},{"book":"2. kirje korinttolaisille","chapter":"9","verse":"5","text":"Siksi pyysin uskonveljiä tulemaan sinne jo edeltäpäin ja tarkistamaan, että lahjanne on kerätty. Toivottavasti se on todellinen lahja eikä pakosta annettu."},{"book":"2. kirje korinttolaisille","chapter":"9","verse":"6","text":"Muistattehan, että jos annatte niukasti, myös saatte niukasti. Jos maanviljelijä kylvää vain vähän siementä, hän saa laihan sadon, mutta jos hän kylvää paljon, hän korjaakin paljon."},{"book":"2. kirje korinttolaisille","chapter":"9","verse":"7","text":"Jokaisen on itse ratkaistava, minkä verran voi antaa. Älkää vaatiko ketään antamaan enempää kuin hän todella tahtoo, sillä Jumala toivoo, että annamme ilomielin sen minkä voimme."},{"book":"2. kirje korinttolaisille","chapter":"9","verse":"8","text":"Hän puolestaan pystyy antamaan teille kaikkea mitä tarvitsette ja enemmänkin, niin että teille jää taas jäljelle paljon ylimääräistä, minkä voitte antaa eteenpäin."},{"book":"2. kirje korinttolaisille","chapter":"9","verse":"9","text":"Niinhän Raamatussakin sanotaan: »Hyvä ihminen antaa avokätisesti köyhille. Hän saa ikuisesti kunniaa oikeista teoistaan.»"},{"book":"2. kirje korinttolaisille","chapter":"9","verse":"10","text":"Jumala, joka antaa maanviljelijälle ensin siemenviljan ja sitten hyvän sadon, jolla tämä elää, lahjoittaa teillekin jatkuvasti yhä enemmän. Kylvätte aina suuremman määrän siementä ja voitte jakaa muille sadostanne enemmän ja enemmän."},{"book":"2. kirje korinttolaisille","chapter":"9","verse":"11","text":"Jumala antaa teille paljon, jotta voisitte antaa muille paljon. Kun viemme lahjanne niille, jotka sitä tarvitsevat, he alkavat kiittää siitä Jumalaa."},{"book":"2. kirje korinttolaisille","chapter":"9","verse":"12","text":"Lahjasta seuraa siis kahdenlaista hyvää: puutteessa elävät saavat apua, ja monet kiittävät Jumalaa."},{"book":"2. kirje korinttolaisille","chapter":"9","verse":"13","text":"Ne, joita autatte, eivät ole iloisia vain antamistanne lahjoista, vaan kiittävät Jumalaa myös siksi, että hyvät teot kertovat uskostanne Kristukseen."},{"book":"2. kirje korinttolaisille","chapter":"9","verse":"14","text":"He rukoilevat teidän puolestanne nähdessään, mitä Jumalan armo saa aikaan elämässänne."},{"book":"2. kirje korinttolaisille","chapter":"9","verse":"15","text":"Kiitos Jumalalle pelastuksen suuresta lahjasta!"}]}