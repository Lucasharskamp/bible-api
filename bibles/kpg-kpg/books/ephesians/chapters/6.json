{"data":[{"book":"Ephesians","chapter":"6","verse":"1","text":"Nia damagiigi, di godou waawa hegau dama Christ belee hagalongo gi godou maadua, idimaa, deenei di mee donu e hai."},{"book":"Ephesians","chapter":"6","verse":"2","text":"“Hagalaamua ina do damana mo do dinana,”"},{"book":"Ephesians","chapter":"6","verse":"3","text":"“Nia mee huogodoo la ga humalia i godou baahi,"},{"book":"Ephesians","chapter":"6","verse":"4","text":"Nia maadua, hudee heia godou dama gi hagawelewele balumee, aago ina digaula gi nia agoago dama a Christ mono agoago hagamaamaa."},{"book":"Ephesians","chapter":"6","verse":"5","text":"Nia hege, hagalongo gi godou dagi henuailala i di hagalaamua, gi heia i di manawa balabala, gii hai be di godou hai hegau gi Christ."},{"book":"Ephesians","chapter":"6","verse":"6","text":"Nia mee aanei hagalee ne belee hai hua i di madagoaa digaula e mmada adu gi goodou, bolo gi humalia goodou i nadau baahi, gei gi heia be nia hege a Christ ala e hai di hiihai a God aga i lodo nadau manawa hagatau."},{"book":"Ephesians","chapter":"6","verse":"7","text":"Goodou go nia hege, heia godou hegau i di tene, be nia hegau e hai gi Tagi, hagalee gi nia daangada."},{"book":"Ephesians","chapter":"6","verse":"8","text":"Goodou gi iloo bolo di Tagi e hui tangada nei mo tangada nei i nadau hegau humalia, e de hilihili be digau moholo be nia hege."},{"book":"Ephesians","chapter":"6","verse":"9","text":"Nia dagi, heia hua go di hai deenei gi godou hege, hudee hagamadagudagu ina digaula gi nia helekai. Gi iloo bolo goodou mo godou hege la nia daangada ni Tagi hua e dahi dela i di langi, e hagi aga digau huogodoo i di ala hua e dahi.6.9 Deuteronomy 10.17"},{"book":"Ephesians","chapter":"6","verse":"10","text":"Haga muliagina, hagamaaloo ina goodou i di godou buni anga gi Tagi i ono mahi maaloo."},{"book":"Ephesians","chapter":"6","verse":"11","text":"Ulu i nia goloo heebagi huogodoo a God ala e gowadu, gei goodou gaa mee di tuu gii mau i di heebagi gi Setan mo ana halahalau."},{"book":"Ephesians","chapter":"6","verse":"12","text":"Idimaa, gidaadou hagalee heebagi gi nia daangada dangada, gei e heebagi gi nia dagi, mogobuna dagi mo nia mahi bouli o henuailala mo e heebagi gi nia hagataalunga mahi huaidu o di ahiaalangi."},{"book":"Ephesians","chapter":"6","verse":"13","text":"Deelaa laa, goodou ulu i nia goloo heebagi a God dolomeenei, gei goodou gaa mee di duuli gi daha nia heebagi o di hagadaumee i di madagoaa huaidu ma gaa dae mai, gei muli teebagi, goodou e maaloo hua igolo."},{"book":"Ephesians","chapter":"6","verse":"14","text":"Goodou tuu maaloo gi di tuu o di tonu dela e nnoo tuaidina, tuu maaloo gi di mee haaligi hadahada o di mouli hai donu dela guu tai gi dono lohongo,6.14 Isaiah 11.5; 59.17"},{"book":"Ephesians","chapter":"6","verse":"15","text":"mo di togomaalia di hagadele di Longo Humalia o di aumaalia, be goodou ma ga ulu godou suudi gii mau.6.15 Isaiah 52.7"},{"book":"Ephesians","chapter":"6","verse":"16","text":"Daahia di hagadonu i godou baahi i nia madagoaa huogodoo, e hai di duuli, gei goodou gaa mee di diinai nia amu maalei ulaula ala e puu mai go tangada huaidu."},{"book":"Ephesians","chapter":"6","verse":"17","text":"Goodou gii gahu i di goobai di hagamouli, mo di kae Nnelekai a God ala go tulumanu dauwa e gowadu go di Hagataalunga Dabu.6.17 Isaiah 59.17"},{"book":"Ephesians","chapter":"6","verse":"18","text":"Heia nia mee huogodoo aanei i talodalo, dangidangi di hagamaamaa gi God. Hai dalodalo i nia madagoaa huogodoo i di Hagataalunga. Dono hadinga bolo goodou gi noho kanakana, gi hudee dugua di godou hai dalodalo i nia madagoaa huogodoo i nia daangada a God huogodoo."},{"book":"Ephesians","chapter":"6","verse":"19","text":"Dalodalo labelaa i di au gi God gi gaamai nia helekai i dogu madagoaa ma ga helekai ai, gii mee au di haga modongoohia maaloo nia mee ala e de modongoohia i lodo di Longo Humalia."},{"book":"Ephesians","chapter":"6","verse":"20","text":"Au tangada hagau hagadele di Longo Humalia, mae aha maa au e galabudi. Dalodalo gi maaloo au di helehelekai i di Longo Humalia, be dagu hai dela belee hai."},{"book":"Ephesians","chapter":"6","verse":"21","text":"Tychicus, go tadau duaahina daane hagaaloho ge tangada hai hegau manawa dahi i nia hegau o Tagi, ga hagi adu laa ogu longo gi iloo goodou dogu mouli dolomeenei.6.21 Nnegau 20.4; 2 Timothy 4.12; Colossians 4.7-8"},{"book":"Ephesians","chapter":"6","verse":"22","text":"Deelaa di mee ne hagau ai adu a mee belee hagi adu di madau noho mo di mouli dolomeenei, gei e hai goodou gi manawa maaloo."},{"book":"Ephesians","chapter":"6","verse":"23","text":"God Tamana mo Tagi go Jesus Christ gi dugu anga di aumaalia mo di aloho i di hagadonu gi nia duaahina dama a Christ huogodoo."},{"book":"Ephesians","chapter":"6","verse":"24","text":"Tumaalia o God gi madalia digau huogodoo ala e aloho i Tagi go Jesus Christ i di aloho e dee odi."}]}