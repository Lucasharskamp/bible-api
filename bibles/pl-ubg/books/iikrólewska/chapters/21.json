{"data":[{"book":"II Królewska","chapter":"21","verse":"1","text":"Manasses miał dwanaście lat, kiedy zaczął królować, i królował pięćdziesiąt pięć lat w Jerozolimie. Jego matka miała na imię Chefsiba."},{"book":"II Królewska","chapter":"21","verse":"2","text":"Czynił on to, co złe w oczach PANA, według obrzydliwości tych narodów, które PAN wypędził przed synami Izraela."},{"book":"II Królewska","chapter":"21","verse":"3","text":"Odbudował bowiem wyżyny, które zburzył jego ojciec Ezechiasz, wznosił ołtarze dla Baala, posadził gaj, tak jak uczynił Achab, król Izraela, i oddawał pokłon całemu zastępowi nieba, i służył mu."},{"book":"II Królewska","chapter":"21","verse":"4","text":"Zbudował też ołtarze w domu PANA, o którym PAN powiedział: W Jerozolimie umieszczę swoje imię."},{"book":"II Królewska","chapter":"21","verse":"5","text":"Zbudował też ołtarze całemu zastępowi nieba w obydwu dziedzińcach domu PANA."},{"book":"II Królewska","chapter":"21","verse":"6","text":"Przeprowadził swojego syna przez ogień, uprawiał wróżbiarstwo i czary, ustanowił czarowników i czarnoksiężników. Bardzo wiele złego czynił w oczach PANA, pobudzając"},{"book":"II Królewska","chapter":"21","verse":"7","text":"Postawił też rzeźbę gaju, którą wykonał, w domu, o którym PAN powiedział do Dawida i do jego syna Salomona: W tym domu i w Jerozolimie, które wybrałem spośród wszystkich pokoleń Izraela, umieszczę swoje imię na wieki;"},{"book":"II Królewska","chapter":"21","verse":"8","text":"A już więcej nie dopuszczę, by noga Izraela opuściła ziemię, którą dałem ich ojcom, oby tylko pilnie przestrzegali wszystkiego, co im nakazałem, i całego prawa, które im nadał mój sługa Mojżesz."},{"book":"II Królewska","chapter":"21","verse":"9","text":"Lecz oni nie słuchali. A Manasses zwiódł ich, aby czynili gorzej niż narody, które PAN wytracił przed synami Izraela."},{"book":"II Królewska","chapter":"21","verse":"10","text":"Wtedy PAN przemówił przez swoje sługi, proroków, mówiąc:"},{"book":"II Królewska","chapter":"21","verse":"11","text":"Ponieważ Manasses, król Judy, dopuścił się tych obrzydliwości, czyniąc gorsze rzeczy niż wszystko, co czynili Amoryci, którzy byli przed nim, a przywiódł Judę do grzechu przez swoje bożki;"},{"book":"II Królewska","chapter":"21","verse":"12","text":"Dlatego tak mówi PAN, Bóg Izraela: Oto sprowadzę nieszczęście na Jerozolimę i na Judę, tak że każdemu, kto o tym usłyszy, zadzwoni w obu uszach."},{"book":"II Królewska","chapter":"21","verse":"13","text":"Rozciągnę bowiem nad Jerozolimą sznur Samarii i pion domu Achaba. I wytrę Jerozolimę, tak jak wyciera się miskę, a po wytarciu odwraca się dnem do góry."},{"book":"II Królewska","chapter":"21","verse":"14","text":"I porzucę resztę swojego dziedzictwa, i wydam je w ręce jego wrogów; staną się łupem i pastwą wszystkich swoich wrogów."},{"book":"II Królewska","chapter":"21","verse":"15","text":"Ponieważ dopuszczali się tego, co złe w moich oczach, i drażnili mnie od dnia, kiedy ich ojcowie wyszli z Egiptu, aż do dziś."},{"book":"II Królewska","chapter":"21","verse":"16","text":"Ponadto nawet krwi niewinnej Manasses przelał bardzo dużo, tak że napełnił"},{"book":"II Królewska","chapter":"21","verse":"17","text":"A pozostałe dzieje Manassesa i wszystko, co czynił, i jego grzech, którego się dopuścił, czy nie są zapisane w księdze kronik królów Judy?"},{"book":"II Królewska","chapter":"21","verse":"18","text":"I Manasses zasnął ze swymi ojcami, i został pogrzebany w ogrodzie swego domu, w ogrodzie Uzzy. I Amon, jego syn, królował w jego miejsce."},{"book":"II Królewska","chapter":"21","verse":"19","text":"Amon miał dwadzieścia dwa lata, kiedy zaczął królować, i królował dwa lata w Jerozolimie. Jego matka miała na imię Meszullemet"},{"book":"II Królewska","chapter":"21","verse":"20","text":"Czynił on to, co złe w oczach PANA, tak jak czynił jego ojciec Manasses."},{"book":"II Królewska","chapter":"21","verse":"21","text":"Szedł wszystkimi drogami, którymi szedł jego ojciec, i służył bożkom, którym służył jego ojciec, i oddawał im pokłon;"},{"book":"II Królewska","chapter":"21","verse":"22","text":"Opuścił PANA, Boga swoich ojców, a nie szedł drogą PANA."},{"book":"II Królewska","chapter":"21","verse":"23","text":"I słudzy Amona uknuli spisek przeciw niemu, i zabili króla w jego domu."},{"book":"II Królewska","chapter":"21","verse":"24","text":"Wtedy lud tej ziemi zabił wszystkich, którzy uknuli spisek przeciw królowi Amonowi. I lud tej ziemi ustanowił w jego miejsce królem Jozjasza, jego syna."},{"book":"II Królewska","chapter":"21","verse":"25","text":"A pozostałe dzieje Amona, które czynił, czy nie są zapisane w księdze kronik królów Judy?"},{"book":"II Królewska","chapter":"21","verse":"26","text":"I pogrzebano go w jego grobie, w ogrodzie Uzzy. A jego syn Jozjasz królował w jego miejsce."}]}