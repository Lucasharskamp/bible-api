{"data":[{"book":"Ndari","chapter":"12","verse":"1","text":"Nao Miriamu na Harũni magĩtetia Musa, nĩ ũndũ wa mũtumia wake Mũkushi, nĩgũkorwo Musa nĩ ahikĩtie Mũkushi."},{"book":"Ndari","chapter":"12","verse":"2","text":"Ningĩ nao mooragia atĩrĩ, “Anga Jehova angĩaria o na Musa wiki? Githĩ o na ithuĩ to atwarĩrie?” Nake Jehova akĩigua ndeto icio."},{"book":"Ndari","chapter":"12","verse":"3","text":"(Na rĩrĩ, Musa aarĩ mũndũ mwĩnyiihia mũno, mwĩnyiihia gũkĩra andũ arĩa angĩ othe gũkũ thĩ)."},{"book":"Ndari","chapter":"12","verse":"4","text":"O rĩmwe Jehova akĩĩra Musa na Harũni na Miriamu atĩrĩ, “Inyuĩ atatũ umai mũũke Hema-inĩ ĩyo-ya-Gũtũnganwo.” Nĩ ũndũ ũcio othe atatũ makiuma magĩthiĩ ho."},{"book":"Ndari","chapter":"12","verse":"5","text":"Ningĩ Jehova agĩikũrũka arĩ thĩinĩ wa gĩtugĩ gĩa itu, akĩrũgama itoonyero-inĩ rĩa Hema ĩyo, na agĩĩta Harũni na Miriamu. Na eerĩ magĩthiathia harĩ we,"},{"book":"Ndari","chapter":"12","verse":"6","text":"nake akĩmeera atĩrĩ, “Thikĩrĩriai ciugo ciakwa:"},{"book":"Ndari","chapter":"12","verse":"7","text":"No ha ũhoro wa Musa ndungata yakwa ndiĩkaga ũguo;"},{"book":"Ndari","chapter":"12","verse":"8","text":"Musa-rĩ, twaranagĩria nake ũthiũ kwa ũthiũ,"},{"book":"Ndari","chapter":"12","verse":"9","text":"Nake Jehova agĩcinwo nĩ marakara nĩ ũndũ wao, agĩthiĩ akĩmatiga."},{"book":"Ndari","chapter":"12","verse":"10","text":"Rĩrĩa itu rĩu rĩeherire igũrũ rĩa Hema ĩyo, Miriamu agĩkorwo aarũgamĩte o ro hau, arĩ na mangũ, akerũha o ta ira. Nake Harũni ehũgũra akĩona atĩ Miriamu aarĩ na mangũ;"},{"book":"Ndari","chapter":"12","verse":"11","text":"nake akĩĩra Musa atĩrĩ, “Ndagũthaitha, mwathi wakwa, ndũgatũrũithĩrie wĩhia ũcio twĩkĩte na ũrimũ."},{"book":"Ndari","chapter":"12","verse":"12","text":"Ndũkareke ahaane ta kĩhuno kiumĩte nda ya nyina mwĩrĩ wakĩo ũbuthĩte mwena ũmwe.”"},{"book":"Ndari","chapter":"12","verse":"13","text":"Nĩ ũndũ ũcio Musa agĩkaĩra Jehova, akiuga atĩrĩ, “Wee Ngai, ndagũthaitha, mũhonie!”"},{"book":"Ndari","chapter":"12","verse":"14","text":"Nake Jehova agĩcookeria Musa, akĩmwĩra atĩrĩ, “Korwo ithe nĩamũtuĩrĩire mata ũthiũ-rĩ, githĩ ndangĩaikarire na thoni matukũ mũgwanja? Mũhingĩrĩriei na kũu nja ya kambĩ matukũ mũgwanja; na thuutha ũcio no acookio kambĩ.”"},{"book":"Ndari","chapter":"12","verse":"15","text":"Nĩ ũndũ ũcio Miriamu akĩhingĩrĩrio na kũu nja ya kambĩ ĩyo matukũ mũgwanja, nao andũ acio angĩ matiathiire na mbere na rũgendo nginya rĩrĩa Miriamu aacookirio kambĩ."},{"book":"Ndari","chapter":"12","verse":"16","text":"Thuutha ũcio, andũ acio a Isiraeli makiuma Hazerothu magĩthiĩ makĩamba hema ciao Werũ-inĩ wa Parani."}]}