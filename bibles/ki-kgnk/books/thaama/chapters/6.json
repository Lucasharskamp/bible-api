{"data":[{"book":"Thaama","chapter":"6","verse":"1","text":"Ningĩ Jehova akĩĩra Musa atĩrĩ, “Rĩu nĩũkuona ũrĩa ngwĩka Firaũni: Nĩ tondũ wa guoko gwakwa kũrĩ hinya-rĩ, nĩakamarekereria mathiĩ; na ningĩ nĩ tondũ wa guoko gwakwa kũrĩ hinya, nĩakamaingata moime bũrũri wake.”"},{"book":"Thaama","chapter":"6","verse":"2","text":"Ngai agĩcooka akĩĩra Musa atĩrĩ, “Nĩ niĩ Jehova."},{"book":"Thaama","chapter":"6","verse":"3","text":"Nĩ niĩ ndoimĩrĩire Iburahĩmu, na Isaaka, o na Jakubu ndĩ Mũrungu Mwene-Hinya-Wothe, no matiamenyire na rĩĩtwa rĩu rĩakwa Jehova."},{"book":"Thaama","chapter":"6","verse":"4","text":"O na nĩndathondekire kĩrĩkanĩro gĩakwa nao atĩ nĩngamahe bũrũri wa Kaanani, kũrĩa maatũũraga marĩ ageni."},{"book":"Thaama","chapter":"6","verse":"5","text":"Na makĩria-rĩ, nĩnjiguĩte gũcaaya kwa andũ a Isiraeli, arĩa matuĩtwo ngombo nĩ andũ a Misiri, na nĩndirikanĩte kĩrĩkanĩro gĩakwa nao."},{"book":"Thaama","chapter":"6","verse":"6","text":"“Nĩ ũndũ ũcio, ĩra andũ a Isiraeli atĩrĩ: ‘Niĩ nĩ niĩ Jehova, na nĩngamwaũra icooki rĩu mũigĩrĩirwo nĩ andũ a Misiri. Nĩngamuohora mũtige gũcooka gũtuĩka ngombo ciao, na nĩngamũkũũra ndambũrũkĩtie guoko na ciĩko nene cia ũtuanĩri ciira."},{"book":"Thaama","chapter":"6","verse":"7","text":"Ngaamuoya ta andũ akwa kĩũmbe, na nduĩke Ngai wanyu. Hĩndĩ ĩyo nĩmũkamenya atĩ nĩ niĩ Jehova Ngai wanyu ũrĩa wamũrutire icooki-inĩ rĩa andũ a Misiri."},{"book":"Thaama","chapter":"6","verse":"8","text":"Na nĩngamũtwara bũrũri ũrĩa ndeeranĩire na mwĩhĩtwa nyambararĩtie guoko atĩ nĩngaahe Iburahĩmu, na Isaaka, o na Jakubu. Nĩguo ngũmũhe mũwĩgwatĩre ũtuĩke wanyu. Niĩ nĩ niĩ Jehova.’ ”"},{"book":"Thaama","chapter":"6","verse":"9","text":"Musa agĩkĩheana ũhoro ũcio kũrĩ andũ a Isiraeli, no matiamũiguire nĩ ũrĩa maakuĩte ngoro nĩkũhinyĩrĩrio nĩ ũkombo."},{"book":"Thaama","chapter":"6","verse":"10","text":"Ningĩ Jehova akĩĩra Musa atĩrĩ,"},{"book":"Thaama","chapter":"6","verse":"11","text":"“Thiĩ wĩre Firaũni, mũthamaki wa bũrũri wa Misiri arekererie andũ a Isiraeli moime bũrũri wake.”"},{"book":"Thaama","chapter":"6","verse":"12","text":"No Musa akĩĩra Jehova atĩrĩ, “Angĩkorwo andũ a Isiraeli matingĩnjigua-rĩ, nĩkĩ kĩngĩtũma Firaũni anjigue, kuona njaragia ngĩtondoiraga?”"},{"book":"Thaama","chapter":"6","verse":"13","text":"Ngai nĩacookire akĩaria na Musa na Harũni ũhoro wĩgiĩ andũ a Isiraeli na Firaũni mũthamaki wa bũrũri wa Misiri na akĩmaatha marute andũ a Isiraeli moime bũrũri wa Misiri."},{"book":"Thaama","chapter":"6","verse":"14","text":"Aya nĩo maarĩ atongoria a nyũmba ciao:"},{"book":"Thaama","chapter":"6","verse":"15","text":"Ariũ a Simeoni maarĩ Jemueli, na Jamini, na Ohadi, na Jakini, na Sohari, na Shauli ũrĩa warĩ mũriũ wa mũtumia Mũkaanani. Acio nĩo maarĩ mbarĩ cia Simeoni."},{"book":"Thaama","chapter":"6","verse":"16","text":"Maya nĩmo maarĩ marĩĩtwa ma ariũ a Lawi kũringana na maandĩko mao: Gerishoni, na Kohathu, na Merari. Lawi aatũũrire muoyo mĩaka 137."},{"book":"Thaama","chapter":"6","verse":"17","text":"Ariũ a Gerishoni kũringana na mbarĩ ciao maarĩ Libini na Shimei."},{"book":"Thaama","chapter":"6","verse":"18","text":"Ariũ a Kohathu maarĩ Amuramu, na Iziharu, na Hebironi, na Uzieli. Kohathu aatũũrire muoyo mĩaka 133."},{"book":"Thaama","chapter":"6","verse":"19","text":"Ariũ a Merari maarĩ Mahali na Mushi. Acio nĩo maarĩ mbarĩ cia Lawi kũringana na maandĩko mao."},{"book":"Thaama","chapter":"6","verse":"20","text":"Amuramu nĩahikirie mwarĩ wa nyina na ithe wetagwo Jokebedi, ũrĩa wamũciarĩire Harũni na Musa. Amuramu aatũũrire muoyo mĩaka 137."},{"book":"Thaama","chapter":"6","verse":"21","text":"Ariũ a Iziharu maarĩ Kora, na Nefegu, na Zikiri."},{"book":"Thaama","chapter":"6","verse":"22","text":"Ariũ a Uzieli maarĩ Mishaeli, na Elizafani, na Sithiri."},{"book":"Thaama","chapter":"6","verse":"23","text":"Harũni nĩahikirie Elisheba, mwarĩ wa Aminadabu, o ũrĩa warĩ mwarĩ wa nyina na Nahashoni, nake akĩmũciarĩra Nadabu na Abihu, na Eleazaru, na Ithamaru."},{"book":"Thaama","chapter":"6","verse":"24","text":"Ariũ a Kora maarĩ Asiri, na Elikana, na Abiasafu. Acio nĩo mbarĩ cia Akora."},{"book":"Thaama","chapter":"6","verse":"25","text":"Eleazaru mũrũ wa Harũni nĩahikirie mũirĩtu ũmwe wa Putieli, nake akĩmũciarĩra Finehasi."},{"book":"Thaama","chapter":"6","verse":"26","text":"Harũni o ũcio, marĩ na Musa, nĩo meerirwo nĩ Jehova atĩrĩ, “Rutai andũ a Isiraeli kuuma bũrũri wa Misiri kũringana na ikundi ciao.”"},{"book":"Thaama","chapter":"6","verse":"27","text":"Nĩo maarĩirie Firaũni, mũthamaki wa bũrũri wa Misiri, ũhoro wa kũruta andũ a Isiraeli kuuma bũrũri wa Misiri. Maarĩ Musa o ũcio na Harũni."},{"book":"Thaama","chapter":"6","verse":"28","text":"Na rĩrĩ, hĩndĩ ĩrĩa Jehova aarĩirie Musa arĩ kũu bũrũri wa Misiri-rĩ,"},{"book":"Thaama","chapter":"6","verse":"29","text":"aamwĩrire atĩrĩ, “Niĩ nĩ niĩ Jehova. Ĩra Firaũni mũthamaki wa bũrũri wa Misiri ũrĩa wothe ngũkwĩra.”"},{"book":"Thaama","chapter":"6","verse":"30","text":"No Musa akĩĩra Jehova atĩrĩ, “Kuona njaragia ngĩtondoiraga-rĩ, Firaũni angĩkĩnjigua nĩkĩ?”"}]}