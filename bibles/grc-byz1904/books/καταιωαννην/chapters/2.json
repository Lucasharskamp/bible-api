{"data":[{"book":"ΚΑΤΑ ΙΩΑΝΝΗΝ","chapter":"2","verse":"1","text":"Καὶ τῇ ἡμέρᾳ τῇ τρίτῃ γάμος ἐγένετο ἐν Κανᾶ τῆς Γαλιλαίας, καὶ ἦν ἡ μήτηρ τοῦ Ἰησοῦ ἐκεῖ·"},{"book":"ΚΑΤΑ ΙΩΑΝΝΗΝ","chapter":"2","verse":"2","text":"ἐκλήθη δὲ καὶ ὁ Ἰησοῦς καὶ οἱ μαθηταὶ αὐτοῦ εἰς τὸν γάμον."},{"book":"ΚΑΤΑ ΙΩΑΝΝΗΝ","chapter":"2","verse":"3","text":"καὶ ὑστερήσαντος οἴνου λέγει ἡ μήτηρ τοῦ Ἰησοῦ πρὸς αὐτόν· οἶνον οὐκ ἔχουσι."},{"book":"ΚΑΤΑ ΙΩΑΝΝΗΝ","chapter":"2","verse":"4","text":"λέγει 2.4 1904: αὐτῷαὐτῇ ὁ Ἰησοῦς· τί ἐμοὶ καὶ σοί, γύναι; οὔπω ἥκει ἡ ὥρα μου."},{"book":"ΚΑΤΑ ΙΩΑΝΝΗΝ","chapter":"2","verse":"5","text":"λέγει ἡ μήτηρ αὐτοῦ τοῖς διακόνοις· ὅ τι ἂν λέγῃ ὑμῖν, ποιήσατε."},{"book":"ΚΑΤΑ ΙΩΑΝΝΗΝ","chapter":"2","verse":"6","text":"ἦσαν δὲ ἐκεῖ ὑδρίαι λίθιναι ἓξ κείμεναι κατὰ τὸν καθαρισμὸν τῶν Ἰουδαίων, χωροῦσαι ἀνὰ μετρητὰς δύο ἢ τρεῖς."},{"book":"ΚΑΤΑ ΙΩΑΝΝΗΝ","chapter":"2","verse":"7","text":"λέγει αὐτοῖς ὁ Ἰησοῦς· γεμίσατε τὰς ὑδρίας ὕδατος. καὶ ἐγέμισαν αὐτὰς ἕως ἄνω."},{"book":"ΚΑΤΑ ΙΩΑΝΝΗΝ","chapter":"2","verse":"8","text":"καὶ λέγει αὐτοῖς· ἀντλήσατε νῦν καὶ φέρετε τῷ ἀρχιτρικλίνῳ. καὶ ἤνεγκαν."},{"book":"ΚΑΤΑ ΙΩΑΝΝΗΝ","chapter":"2","verse":"9","text":"ὡς δὲ ἐγεύσατο ὁ ἀρχιτρίκλινος τὸ ὕδωρ οἶνον γεγενημένον — καὶ οὐκ ᾔδει πόθεν ἐστίν· οἱ δὲ διάκονοι ᾔδεισαν οἱ ἠντληκότες τὸ ὕδωρ — φωνεῖ τὸν νυμφίον ὁ ἀρχιτρίκλινος"},{"book":"ΚΑΤΑ ΙΩΑΝΝΗΝ","chapter":"2","verse":"10","text":"καὶ λέγει αὐτῷ· πᾶς ἄνθρωπος πρῶτον τὸν καλὸν οἶνον τίθησι, καὶ ὅταν μεθυσθῶσι, τότε τὸν ἐλάσσω· σὺ τετήρηκας τὸν καλὸν οἶνον ἕως ἄρτι."},{"book":"ΚΑΤΑ ΙΩΑΝΝΗΝ","chapter":"2","verse":"11","text":"Ταύτην ἐποίησε τὴν ἀρχὴν τῶν σημείων ὁ Ἰησοῦς ἐν Κανᾶ τῆς Γαλιλαίας καὶ ἐφανέρωσε τὴν δόξαν αὐτοῦ, καὶ ἐπίστευσαν εἰς αὐτὸν οἱ μαθηταὶ αὐτοῦ."},{"book":"ΚΑΤΑ ΙΩΑΝΝΗΝ","chapter":"2","verse":"12","text":"Μετὰ τοῦτο κατέβη εἰς Καπερναοὺμ αὐτὸς καὶ ἡ μήτηρ αὐτοῦ καὶ οἱ ἀδελφοὶ αὐτοῦ καὶ οἱ μαθηταὶ αὐτοῦ, καὶ ἐκεῖ ἔμειναν οὐ πολλὰς ἡμέρας."},{"book":"ΚΑΤΑ ΙΩΑΝΝΗΝ","chapter":"2","verse":"13","text":"Καὶ ἐγγὺς ἦν τὸ πάσχα τῶν Ἰουδαίων, καὶ ἀνέβη εἰς Ἱεροσόλυμα ὁ Ἰησοῦς."},{"book":"ΚΑΤΑ ΙΩΑΝΝΗΝ","chapter":"2","verse":"14","text":"καὶ εὗρεν ἐν τῷ ἱερῷ τοὺς πωλοῦντας βόας καὶ πρόβατα καὶ περιστεράς, καὶ τοὺς κερματιστὰς καθημένους."},{"book":"ΚΑΤΑ ΙΩΑΝΝΗΝ","chapter":"2","verse":"15","text":"καὶ ποιήσας φραγέλλιον ἐκ σχοινίων πάντας ἐξέβαλεν ἐκ τοῦ ἱεροῦ, τά τε πρόβατα καὶ τοὺς βόας, καὶ τῶν κολλυβιστῶν ἐξέχεε τὸ κέρμα καὶ τὰς τραπέζας ἀνέστρεψε,"},{"book":"ΚΑΤΑ ΙΩΑΝΝΗΝ","chapter":"2","verse":"16","text":"καὶ τοῖς τὰς περιστερὰς πωλοῦσιν εἶπεν· ἄρατε ταῦτα ἐντεῦθεν· μὴ ποιεῖτε τὸν οἶκον τοῦ πατρός μου οἶκον ἐμπορίου."},{"book":"ΚΑΤΑ ΙΩΑΝΝΗΝ","chapter":"2","verse":"17","text":"ἐμνήσθησαν δὲ οἱ μαθηταὶ αὐτοῦ ὅτι γεγραμμένον ἐστίν, ὁ ζῆλος τοῦ οἴκου σου καταφάγεταί με."},{"book":"ΚΑΤΑ ΙΩΑΝΝΗΝ","chapter":"2","verse":"18","text":"ἀπεκρίθησαν οὖν οἱ Ἰουδαῖοι καὶ εἶπον αὐτῷ· τί σημεῖον δεικνύεις ἡμῖν ὅτι ταῦτα ποιεῖς;"},{"book":"ΚΑΤΑ ΙΩΑΝΝΗΝ","chapter":"2","verse":"19","text":"ἀπεκρίθη Ἰησοῦς καὶ εἶπεν αὐτοῖς· λύσατε τὸν ναὸν τοῦτον, καὶ ἐν τρισὶν ἡμέραις ἐγερῶ αὐτόν."},{"book":"ΚΑΤΑ ΙΩΑΝΝΗΝ","chapter":"2","verse":"20","text":"εἶπον οὖν οἱ Ἰουδαῖοι· τεσσαράκοντα καὶ ἓξ ἔτεσιν ᾠκοδομήθη ὁ ναὸς οὗτος, καὶ σὺ ἐν τρισὶν ἡμέραις ἐγερεῖς αὐτόν;"},{"book":"ΚΑΤΑ ΙΩΑΝΝΗΝ","chapter":"2","verse":"21","text":"ἐκεῖνος δὲ ἔλεγε περὶ τοῦ ναοῦ τοῦ σώματος αὐτοῦ."},{"book":"ΚΑΤΑ ΙΩΑΝΝΗΝ","chapter":"2","verse":"22","text":"ὅτε οὖν ἠγέρθη ἐκ νεκρῶν, ἐμνήσθησαν οἱ μαθηταὶ αὐτοῦ ὅτι τοῦτο ἔλεγε, καὶ ἐπίστευσαν τῇ γραφῇ καὶ τῷ λόγῳ ᾧ εἶπεν ὁ Ἰησοῦς."},{"book":"ΚΑΤΑ ΙΩΑΝΝΗΝ","chapter":"2","verse":"23","text":"Ὡς δὲ ἦν ἐν τοῖς Ἱεροσολύμοις ἐν τῷ πάσχα ἐν τῇ ἑορτῇ, πολλοὶ ἐπίστευσαν εἰς τὸ ὄνομα αὐτοῦ, θεωροῦντες αὐτοῦ τὰ σημεῖα ἃ ἐποίει."},{"book":"ΚΑΤΑ ΙΩΑΝΝΗΝ","chapter":"2","verse":"24","text":"αὐτὸς δὲ ὁ Ἰησοῦς οὐκ ἐπίστευεν ἑαυτὸν αὐτοῖς διὰ τὸ αὐτὸν γινώσκειν πάντας,"},{"book":"ΚΑΤΑ ΙΩΑΝΝΗΝ","chapter":"2","verse":"25","text":"καὶ ὅτι οὐ χρείαν εἶχεν ἵνα τις μαρτυρήσῃ περὶ τοῦ ἀνθρώπου· αὐτὸς γὰρ ἐγίνωσκε τί ἦν ἐν τῷ ἀνθρώπῳ."}]}