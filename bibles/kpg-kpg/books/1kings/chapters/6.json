{"data":[{"book":"1 Kings","chapter":"6","verse":"1","text":"Nia ngadau e haa lau maa huowalu (480) i muli digau Israel ne hagatanga i Egypt, i di madagoaa di haa ngadau o Solomon nogo dagi Israel, i lodo di lua malama, di malama go Ziv, gei ogo Solomon ga daamada ga haga duu aga di Hale Daumaha o Dimaadua."},{"book":"1 Kings","chapter":"6","verse":"2","text":"Di looloo lodo di Hale deelaa la nia piidi e matiwa, di palaha le e motolu, ge tuuduu la nia piidi e mada haa maa lima."},{"book":"1 Kings","chapter":"6","verse":"3","text":"Di ruum dela e ulu gi lodo di hale, le e looloo nia piidi e madangaholu maa lima, ge e motolu piidi di palaha, gadoo be di palaha o di hale."},{"book":"1 Kings","chapter":"6","verse":"4","text":"Taalinga di hale le e haga bongoo, di bongoo i daha e mada giigi i di gowaa dela i lodo."},{"book":"1 Kings","chapter":"6","verse":"5","text":"Di hale e dolu ono baba la guu hau e haga pigi adu gi nia baahi mo tua di Hale Daumaha, di baba e dahi e duuduu i nia piidi e hidu mo di baahi."},{"book":"1 Kings","chapter":"6","verse":"6","text":"Di palaha o di ruum mugi lala le e hidu mo di baahi piidi, gei tungaalodo le e hiwa piidi, ge mugi nua loo le e madangaholu mo di baahi piidi. Di maadolu o di baahi di Hale Daumaha dela i hongo di baba o di ruum le e mada lahilahi i di baba dela i no lala, bolo gi haga noho ina nia ogo gi hongo di baahi di Hale Daumaha, gi hagalee haga bongoo di Hale Daumaha bolo e haga noho ai nia maa."},{"book":"1 Kings","chapter":"6","verse":"7","text":"Nia hadu ala ne hau di Hale Daumaha, la ne hai hua gii lawa i di gonduu dela ne gaamai ai nia maa, bolo gi hagalee longoaa nia lee haamaa, be talai, be go nia hagadilinga goloo hau hale ala i golo, i di madagoaa dela e haga duu ai di Hale Daumaha."},{"book":"1 Kings","chapter":"6","verse":"8","text":"Di gowaa dela e ulu gi lodo i di hale dela i mugi lala loo la i bahi i ngaaga o di Hale Daumaha, mo dono gaagenge e hana gi nua gi di lua baba mo tolu baba."},{"book":"1 Kings","chapter":"6","verse":"9","text":"King Solomon ga haga lawa dana moomee dela nogo hau dana Hale Daumaha gaa hai di haaligi i nua gi nia tanga mono lau baba laagau ‘cedar’."},{"book":"1 Kings","chapter":"6","verse":"10","text":"Di hale dela e dolu ono baba, di baba e dahi e duuduu i nia piidi e hidu mo di baahi, la ne haga pigi adu gi di baahi o di Hale Daumaha, duudagi gi nia tanga laagau ‘cedar’."},{"book":"1 Kings","chapter":"6","verse":"11","text":"Dimaadua ga helekai gi Solomon,"},{"book":"1 Kings","chapter":"6","verse":"12","text":"“Maa goe ga hagalongo gi agu haganoho mo agu helekai, gei Au gaa hai adu agu mee ala ne hagababa gi do damana go David."},{"book":"1 Kings","chapter":"6","verse":"13","text":"Au gaa noho i baahi agu daangada Israel i lodo di Hale Daumaha dela e haga duu aga kooe, gei Au hagalee diiagi digaula.”"},{"book":"1 Kings","chapter":"6","verse":"14","text":"Malaa, Solomon guu hau di Hale Daumaha guu lawa."},{"book":"1 Kings","chapter":"6","verse":"15","text":"Di abaaba dela i lodo le e hii gi nia lau baba ‘cedar’ mai i di baba gaa tugi i di haaligi i nua, gei di baba la ne hai gi nia laagau ‘pine’."},{"book":"1 Kings","chapter":"6","verse":"16","text":"Di ruum dela i lodo loo di Hale Daumaha le e haga ingoo bolo di Gowaa Dabuaahia Huoloo. Di gowaa deenei e looloo i nia piidi e motolu, di abaaba o di ruum dabu le e hai gi nia lau baba ‘cedar’ mai i di baba gaa hana gaa tugi i di haaligi i nua.6.16 Exodus 26.33-34"},{"book":"1 Kings","chapter":"6","verse":"17","text":"Di ruum dela i mua di Gowaa Dabuaahia Huoloo le e looloo nia piidi e modoono."},{"book":"1 Kings","chapter":"6","verse":"18","text":"Nia lau baba ‘cedar’ ne daadaa gaa hai nia golee laagau mono akai e humu ai, gei ogo di abaaba i nia baahi huogodoo e hii gi nia lau baba ‘cedar’, gei ogo nia hadu i di gili di abaaba gu hagalee kila mai."},{"book":"1 Kings","chapter":"6","verse":"19","text":"I tua di Hale Daumaha iai di ruum e hau i tungaalodo, deelaa di gowaa e dugu ai Tebedebe o di Hagababa Dimaadua."},{"book":"1 Kings","chapter":"6","verse":"20","text":"Di ruum deenei e looloo nia piidi e motolu, di palaha nia piidi e motolu, tuuduu nia piidi e motolu, e hii gi nia goolo madammaa i nia baahi huogodoo. Di gowaa hai tigidaumaha e hii gi nia lau baba ‘cedar’."},{"book":"1 Kings","chapter":"6","verse":"21","text":"Nia abaaba i lodo di Hale Daumaha e hii gi nia goolo, gei nia daula goolo e dau i di gowaa dela e ulu gi lodo di ruum mugi lodo loo, dela e hii labelaa gi nia goolo."},{"book":"1 Kings","chapter":"6","verse":"22","text":"Lodo di Hale Daumaha huogodoo e hii gi nia goolo, e hai labelaa di gowaa hai tigidaumaha dela i lodo di Gowaa Dabuaahia Huoloo.6.22 Exodus 30.1-3"},{"book":"1 Kings","chapter":"6","verse":"23","text":"Nia ada manu e lua hai ono bakau ne hai gi nia laagau olib e dugu i lodo di Gowaa Dabuaahia Huoloo deelaa. Nia lloo nia maa le e dagi madangaholu maa lima piidi.6.23 Exodus 25.18-20"},{"book":"1 Kings","chapter":"6","verse":"24-26","text":"Nia maa e hai hua be di mee e dahi, e dagi lua nau bakau. Nia bakau nia maa e lloo nia piidi dagi hidu mo di baahi. Di lloo o nia ngudu nia bakau o di manu e dahi ma ga hagatau gi lodo la nia piidi dagi madangaholu maa lima."},{"book":"1 Kings","chapter":"6","verse":"27","text":"Meemaa e haga noho be di mee e dahi i lodo di Gowaa Dabuaahia Huoloo deelaa, gei nau bakau gaa holo gi daha le e tale ono ngudu i tungaalodo di ruum, gei ogo nia bakau e lua ala i golo e tale adu gi nia baahi o di ruum deelaa."},{"book":"1 Kings","chapter":"6","verse":"28","text":"Nia ada manu e lua hai ono bakau aanei la guu hii gi nia goolo."},{"book":"1 Kings","chapter":"6","verse":"29","text":"Nia abaaba huogodoo i lodo di hale mo di abaaba o di ruum dela i lodo loo le e humu gi nia ada mee ne paa be nia manu e hai nadau bakau, nia loiniu, mono akai."},{"book":"1 Kings","chapter":"6","verse":"30","text":"Di baba o di Hale Daumaha la guu hii labelaa gi nia goolo."},{"book":"1 Kings","chapter":"6","verse":"31","text":"Nia bontai dua lua ne hai gi nia laagau olib i di gowaa dela e ulu gi di Gowaa Dabuaahia Huoloo, i hongo di ngudu di bontai le e gaa gi nua."},{"book":"1 Kings","chapter":"6","verse":"32","text":"Nia bontai le e humu gi nia ada mee ne paa be nia manu e hai nadau bakau, nia loiniu mono akai. Nia bontai mo nia ada loiniu aalaa le e hii gi nia goolo."},{"book":"1 Kings","chapter":"6","verse":"33","text":"Di bontai o di gowaa dela e ulu gi lodo di ruum damana, le e dagi haa ono madaaduge, gei e mangalloo, ne hai gi nia laagau olib."},{"book":"1 Kings","chapter":"6","verse":"34","text":"Nia bontai haduhadui e lua ne hai gi nia laagau ‘pine’,"},{"book":"1 Kings","chapter":"6","verse":"35","text":"ala guu humu gi nia ada mee ne paa, be nia manu e hai nadau bakau, nia loiniu, mono akai. Nia ada mee aanei la guu hii hagatau gi nia goolo."},{"book":"1 Kings","chapter":"6","verse":"36","text":"Di abaaba o di malae i lodo dela i mua di Hale Daumaha le e hau gi nia goolongo hadu e dolu e hagatau gi nua, mo di tanga laagau ‘cedar’ i hongo nia maa."},{"book":"1 Kings","chapter":"6","verse":"37","text":"Di hagamau di Hale Daumaha o Dimaadua ne haga noho i di lua malama, di malama go Ziv, i di haa ngadau o Solomon nogo king."},{"book":"1 Kings","chapter":"6","verse":"38","text":"I di walu malama, di malama go Bul, i lodo di madangaholu maa dahi ngadau a Solomon nogo king, di Hale Daumaha ne haga lawa be di hai dela ne haga noho ai. Nia ngadau e hidu ne hau ai di Hale Daumaha go Solomon."}]}