{"data":[{"book":"Saraxaraline","chapter":"9","verse":"1","text":"Xii solomasɛxɛde lɔxɔni, Musa yi Haruna nun a diine xili, e nun Isirayila fonne."},{"book":"Saraxaraline","chapter":"9","verse":"2","text":"A yi a fala Haruna xa, a naxa, “Turaan dii keden tongo i yulubi xafari saraxan na e nun konton keden saraxa gan daxin na, fɛ mi naxanye ra, i fa e ra Alatala yɛtagi."},{"book":"Saraxaraline","chapter":"9","verse":"3","text":"I yi a fala Isirayila kaane xa, i naxa, ‘Ɛ xa kɔtɔn tongo yulubi xafari saraxan na, e nun turaan diin nun yɛxɛɛ diina ɲɛɛ keden kedenne, fɛ mi naxanye ra saraxa gan daxin na,"},{"book":"Saraxaraline","chapter":"9","verse":"4","text":"e nun turana e nun kontonna bɔɲɛ xunbeli saraxan na, alogo e xa ba saraxan na Alatala yɛtagi, e nun bogise saraxan naxan basanxi turen na. Amasɔtɔ Alatala a nɔrɔn yitama ɛ ra nɛn to.’ ”"},{"book":"Saraxaraline","chapter":"9","verse":"5","text":"Musa naxan yamari, e na xali Naralan Bubun yɛtagi. Yamaan birin yi e maso, e ti Alatala yɛtagi."},{"book":"Saraxaraline","chapter":"9","verse":"6","text":"Musa yi a fala, a naxa, “Alatalaa yamarin ni i ra ɛ naxan ligama alogo ɛ xa a nɔrɔn to.”"},{"book":"Saraxaraline","chapter":"9","verse":"7","text":"Musa yi a fala Haruna xa, a naxa, “I maso saraxa ganden na. I yi i yulubi xafari saraxan nun saraxa gan daxin ba, i Ala solona i yɛtɛɛn nun yamaan xa. I xa saraxan ba yamaan fan xa alogo i xa Ala solona e xa, alo Alatala a yamarixi kii naxan yi.”"},{"book":"Saraxaraline","chapter":"9","verse":"8","text":"Haruna yi a maso saraxa ganden na, a yi turaan diin kɔɛ raxaba a yɛtɛ yulubi xafari saraxan na."},{"book":"Saraxaraline","chapter":"9","verse":"9","text":"A diine yi fa a wunla ra a xɔn, a yi a yii sonla sin wunli, a yi a sa saraxa ganden tongonna fenne ma. A yi wuli dɔnxɛn nabɔxɔn saraxa ganden dɛxɔn ma."},{"book":"Saraxaraline","chapter":"9","verse":"10","text":"A yi a turen sa tɛɛni saraxa ganden fari, e nun a gbingi ra xɛlɛne nun farafaran naxan a bɔɲɛn fari, e naxanye baxi yulubi xafari saraxani, alo Alatala a yamari Musa ma kii naxan yi."},{"book":"Saraxaraline","chapter":"9","verse":"11","text":"Koni a yi a suben nun a kidin sa tɛɛni yamaan daaxaden fari ma."},{"book":"Saraxaraline","chapter":"9","verse":"12","text":"A yi saraxa gan daxin kɔɛ raxaba. A diine yi a wunla so a yii, a yi a so saraxa ganden dɛxɔnne ma."},{"book":"Saraxaraline","chapter":"9","verse":"13","text":"E yi saraxan dungi keden keden so a yii e nun a xunna, a yi e sa tɛɛni saraxa ganden fari."},{"book":"Saraxaraline","chapter":"9","verse":"14","text":"A yi a buru subene nun a sanne maxa, a yi e sa saraxa gan daxin fari tɛɛni saraxa ganden fari."},{"book":"Saraxaraline","chapter":"9","verse":"15","text":"Na xanbi ra, Haruna yi fa yamana saraxan na. A yi yamana yulubi xafari saraxa kɔtɔn tongo, a yi a kɔɛ raxaba. A na ba yulubi xafari saraxan na alo a singen ba kii naxan yi."},{"book":"Saraxaraline","chapter":"9","verse":"16","text":"A yi fa saraxa gan daxin na, a na ba alo sariyana a falaxi kii naxan yi."},{"book":"Saraxaraline","chapter":"9","verse":"17","text":"A yi fa bogise saraxan na, a yi a yiin yɛ keden ba a ra, a yi na sa tɛɛni saraxa ganden fari, sa xɔtɔn ma saraxan gan daxin fari."},{"book":"Saraxaraline","chapter":"9","verse":"18","text":"A yi turaan nun kontonna kɔɛ raxaba yamana bɔɲɛ xunbeli saraxan na. A diine yi a wunla so a yii, a yi a so saraxa ganden dɛxɔnne ma."},{"book":"Saraxaraline","chapter":"9","verse":"19","text":"E yi turaan nun kontonna turen tongo, e nun a xuli turena, a ture yirene, a gbingi ra xɛlɛne, e nun farafaran naxan a bɔɲɛn fari,"},{"book":"Saraxaraline","chapter":"9","verse":"20","text":"e yi ne sa subene kankene fari. Haruna yi turene sa tɛɛni saraxa ganden fari."},{"book":"Saraxaraline","chapter":"9","verse":"21","text":"Haruna yi subene kankene nun e yiifari ma danbane yite Alatala yɛtagi, se ralixin na alo Musa a yamari kii naxan yi."},{"book":"Saraxaraline","chapter":"9","verse":"22","text":"Haruna yi a yiine yite yamaan binni, a duba e xa. A to yulubi xafari saraxan nun saraxa gan daxin nun bɔɲɛ xunbeli saraxan ba, a yi godo."},{"book":"Saraxaraline","chapter":"9","verse":"23","text":"Musa nun Haruna yi so Naralan Bubun kui. E to mini, e duba yamaan xa. Alatalaa nɔrɔn yi godo saraxa gandeni yamaan yɛtagi."},{"book":"Saraxaraline","chapter":"9","verse":"24","text":"Tɛɛn yi mini Alatala yɛtagi, a saraxan nun turen gan saraxa ganden fari. Yamaan to na to, e sɔnxɔ sɛwani, e yi e xinbi sin, e yɛtagin lan bɔxɔn ma."}]}