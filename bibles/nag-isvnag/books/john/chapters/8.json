{"data":[{"book":"John","chapter":"8","verse":"1","text":"Aru Jisu Oliv pahar te jai jaise."},{"book":"John","chapter":"8","verse":"2","text":"Ekdom phojurte Tai aru mondoli te ahise, aru sob manu khan ahise; Tai bohi kene taikhan ke sikhai thakise."},{"book":"John","chapter":"8","verse":"3","text":"Titia niyom likha khan aru Pharisee khan pora ekjon mahila ke loi anise junke bebichari kaam te dhorise, aru taike taikhan majot te khara kori dise."},{"book":"John","chapter":"8","verse":"4","text":"Titia taikhan Jisu ke hudise, “Shika manu, etu mahila ke bebichari kaam te dhorise."},{"book":"John","chapter":"8","verse":"5","text":"Aru niyom te pathor pora eneka khan ke mari dibi koi kene Moses he hukum di rakhise; kintu Apuni ki kobo?”"},{"book":"John","chapter":"8","verse":"6","text":"Taikhan Jisu ke porikha lobole he Taike eneka hudise, kintu eku bhi nahuna nisena Tai niche jhuki kene anguli pora matite kiba likhi thakise."},{"book":"John","chapter":"8","verse":"7","text":"Kintu taikhan hudi thakise, titia Tai sidha khara hoi kene koise, “Tumi laga majote kun paap kora nai, tai he sob pora poila pathor taike maribi.”"},{"book":"John","chapter":"8","verse":"8","text":"Tai arubi niche jhuki kene anguli pora matite likhi thakise."},{"book":"John","chapter":"8","verse":"9","text":"Jitia taikhan etu hunise, taikhan majot sobse bura khan pora shuru kori kene ekjon pichete ekjon kori kene jai jaise. Aru ta te Jisu ekla thaki jaise, aru utu mahila jun majot te khara thakise."},{"book":"John","chapter":"8","verse":"10","text":"Aru Jisu sidha khara hoi kene taike koise, “Mahila, kot te ase tumike golti diya khan? Kunbi tumike golti diya nai?”"},{"book":"John","chapter":"8","verse":"11","text":"Tai koise, “Kunbi nai, Probhu.” Jisu koise, “Moi bhi tumike golti nadibo. Jabi aru paap na koribi.”"},{"book":"John","chapter":"8","verse":"12","text":"Titia Jisu taikhan ke koise, “Moi he duniya laga puhor ase; jun Ami laga picha koribo, tai andhera te najabo, kintu jibon laga puhor pabo.”"},{"book":"John","chapter":"8","verse":"13","text":"Pharisee khan Taike koise, “Apuni nijorke sakhi di ase; Apuni laga sakhi hosa nohoi.”"},{"book":"John","chapter":"8","verse":"14","text":"Jisu taikhan ke jowab di koise, “Jodi Moi nijor karone sakhi dile bhi, Moi laga sakhi hosa ase. Kelemane Moi kot pora ahise aru kot te jabole ase etu Moi jane, kintu tumikhan to Moi kot pora ahise aru kot te jabole ase najane."},{"book":"John","chapter":"8","verse":"15","text":"Tumikhan to mangso hisab bisar kore; Moi kunke bhi bisar no kore."},{"book":"John","chapter":"8","verse":"16","text":"Jodi Moi bisar kore, Ami bisar kora hosa ase kelemane Moi ekla nohoi, kintu Moi Baba logote ase, jun Moike pathaise."},{"book":"John","chapter":"8","verse":"17","text":"Aru tumikhan niyom te bhi likha ase duijon laga sakhi to hosa ase koi kene."},{"book":"John","chapter":"8","verse":"18","text":"Moi nijorke sakhi di ase, aru Baba jun Moike pathaise Tai bhi Amike sakhi di ase.”"},{"book":"John","chapter":"8","verse":"19","text":"Titia taikhan Taike koise, “Tumi laga Baba kot te ase?” Jisu koise, “Tumikhan Moike bhi aru Moi laga Baba ke bhi najane; jodi tumikhan Amike janile, Ami laga Baba ke bhi janibole asele.”"},{"book":"John","chapter":"8","verse":"20","text":"Tai etu kotha mondoli ghor te bhandar jaga pora koi thakise, aru kun bhi Taike dhora nai kelemane Tai somoi puncha nai."},{"book":"John","chapter":"8","verse":"21","text":"Aru Tai taikhan ke koise, “Moi to jai jabo, aru tumikhan Moike bisaribo aru tumikhan nijor paap pora mori jabo. Moi kote jabo, ta te tumikhan ahibo na paribo.”"},{"book":"John","chapter":"8","verse":"22","text":"Karone Yehudi cholawta khan koise, “Tai nijorke namorabo na? Etu karone Tai koi ase, ‘Kot Moi jabo tumikhan ta te ahibo na paribo’?”"},{"book":"John","chapter":"8","verse":"23","text":"Karone Jisu taikhan ke koise, “Tumikhan to niche pora ase; Moi to upor pora ase. Tumikhan to etu prithibi laga ase; Moi etu prithibi laga nohoi."},{"book":"John","chapter":"8","verse":"24","text":"Etu karone, Moi koise tumikhan nijor paap pora mori jabo. Kelemane MOI ASE etu koi kene tumikhan biswas nokorile, tumikhan nijor paap pora mori jabo.”"},{"book":"John","chapter":"8","verse":"25","text":"Titia taikhan Taike koise, “Apuni kun ase?” Jisu taikhan ke koise, “Ki Moi tumikhan ke shuru pora koise etu ase.”"},{"book":"John","chapter":"8","verse":"26","text":"Moi bisi kotha kobole aru bisar kori bole ase tumikhan karone. Kintu Moike pathai diya to hosa ase; aru Tai pora Ami ki hunise, etu he Moi prithibi ke koi thake.”"},{"book":"John","chapter":"8","verse":"27","text":"Taikhan bujhi bo para nai Tai Baba laga kotha taikhan ke koise koi kene."},{"book":"John","chapter":"8","verse":"28","text":"Titia Jisu taikhan ke koise, “Jitia tumikhan pora Manu laga Putro ke upor latkai dibo, titia tumikhan jani lobo MOI ASE, aru Moi nijor eku nakore, kintu jineka Baba he Moike sikhai, etu he Moi koi thake."},{"book":"John","chapter":"8","verse":"29","text":"Tai Moike pathaise aru Tai Moi logote thake, Tai Moike ekla nachare, kelemane Moi hodai Tai itcha he kori thake.”"},{"book":"John","chapter":"8","verse":"30","text":"Jitia Jisu etu kotha koi dise, bisi manu Taike biswas kori loise."},{"book":"John","chapter":"8","verse":"31","text":"Titia Jisu pora Taike biswas kori luwa Yehudi khan ke koise, “Tumikhan Ami laga kotha mani thakile tumikhan Ami laga hosa chela hoise;"},{"book":"John","chapter":"8","verse":"32","text":"aru tumikhan hosa ke jani lobo, aru hosa he tumikhan ke ajad kori dibo.”"},{"book":"John","chapter":"8","verse":"33","text":"Taikhan Taike koise, “Amikhan Abraham laga khandan ase, kitia bhi kun laga nokor thaka nai; kineka Apuni koise, ‘Tumikhan ke ajad kori dibo’?”"},{"book":"John","chapter":"8","verse":"34","text":"Jisu jowab dise, “Moi tumikhan ke hosa kobo, jun bhi paap te thakise tai paap laga noukar ase."},{"book":"John","chapter":"8","verse":"35","text":"Aru noukar to hodai ghor te nathake, kintu Putro to hodai thake."},{"book":"John","chapter":"8","verse":"36","text":"Karone, jodi Putro pora tumikhan ke ajad kori dile, tumikhan hosa pora ajad hoise."},{"book":"John","chapter":"8","verse":"37","text":"Tumikhan Abraham laga khandan ase etu Moi jane, kintu tumikhan Moike morai dibole bisari ase, kelemane Ami laga kotha karone tumikhan monte jagah nai."},{"book":"John","chapter":"8","verse":"38","text":"Moi pora kowa kotha khan sob Moi laga Baba logote dikhise; karone tumikhan bhi tumikhan baba pora ki hunise, etu he koribi.”"},{"book":"John","chapter":"8","verse":"39","text":"Taikhan Taike jowab dise aru koise, “Amikhan laga baba to Abraham ase.” Jisu taikhan ke koise, “Jodi tumikhan Abraham laga bacha khan hoile, tumikhan Abraham laga kaam khan koribi."},{"book":"John","chapter":"8","verse":"40","text":"Etiya tumikhan Moike morai dibole bisari ase, ekjon manu kun tumikhan ke hosa koi dise juntu kotha khan Moike Isor pora hunai se. Abraham tineka kora nai."},{"book":"John","chapter":"8","verse":"41","text":"Tumikhan to tumikhan baba khan laga kaam kori thake.” Taikhan pora Taike koise, “Amikhan bebichar kaam pora jonom luwa nohoi; amikhan Baba ekjon he ase; Isor.”"},{"book":"John","chapter":"8","verse":"42","text":"Jisu taikhan ke koise, “Jodi Isor tumikhan laga Baba hoile, tumikhan Moike morom koribo, kelemane Moi Isor pora ahise, Moi nijor pora aha nohoi, kintu Tai Moike pathaise."},{"book":"John","chapter":"8","verse":"43","text":"Kile tumikhan Ami laga kotha bujhi bo napare? Tumikhan Ami laga kotha nahuna nimite ase."},{"book":"John","chapter":"8","verse":"44","text":"Tumikhan to tumikhan baba, bhoot laga ase, aru tumikhan tai itcha he kori bole bhal pai. Tai shuru pora khun kora ase aru tai hosa te khara nathaka karone tai logote hosa nai. Kitia tai misa koi, tai nijor mon pora koi thake, kelemane tai misa ase aru misa khan laga baba ase."},{"book":"John","chapter":"8","verse":"45","text":"Kintu, Moi hosa koi, tumi Moike biswas nakore."},{"book":"John","chapter":"8","verse":"46","text":"Kun Moike paap laga galti dibo pare? Jodi Moi hosa koi, to tumikhan Moike kele biswas nakore?"},{"book":"John","chapter":"8","verse":"47","text":"Jun Isor pora ahise tai Isor kotha khan huni; kintu etu nimite tumikhan to taikhan laga kotha nahune, kelemane tumikhan Isor laga nohoi.”"},{"book":"John","chapter":"8","verse":"48","text":"Titia Yehudi khan Taike jowab di koise, “Amikhan hosa kowa nohoi Apuni Samaria manu ase aru Apuni logote ekjon bhoot ase?”"},{"book":"John","chapter":"8","verse":"49","text":"Jisu koise, “Moi logote bhoot nai, kintu Moi Ami laga Baba ke sonman kore, aru tumikhan Moike bodnam kori ase."},{"book":"John","chapter":"8","verse":"50","text":"Kintu Moi nijor mohima nabisare; etu bisari thaka aru bisar kori thaka ekjon ase."},{"book":"John","chapter":"8","verse":"51","text":"Hosa pora Moi tumikhan ke kobo, jodi kunba Ami laga kotha hune, tai kitia bhi mrityu nadikhibo.”"},{"book":"John","chapter":"8","verse":"52","text":"Titia Yehudi khan Taike koise, “Etiya amikhan jani loise, Tumi logote bhoot ase. Abraham aru bhabobadi khan bhi mori jaise; aru Apuni koise, ‘Jodi jun Ami laga kotha ke rakhi lobo, tai mrityu nadikhibo.’"},{"book":"John","chapter":"8","verse":"53","text":"Apuni amikhan laga Baba Abraham kun mori jaise, tai pora dangor ase naki? Bhabobadi khan bhi mori jaise. Apuni nijorke kun koi kene bhabi ase?”"},{"book":"John","chapter":"8","verse":"54","text":"Jisu jowab dise, “Jodi Moi nijorke mohima korile, Ami laga mohima eku nai; kintu Moike mohima kora Ami laga Baba he ase- junke tumikhan Isor koi kene mate."},{"book":"John","chapter":"8","verse":"55","text":"Tumikhan Taike najane, kintu Moi Taike jane. Aru jodi Moi koi, ‘Moi Taike najane’, tumi nisena Moi bhi misa hoise, kintu Moi Taike jane aru Tai laga kotha mane."},{"book":"John","chapter":"8","verse":"56","text":"Tumikhan laga baba Abraham to Moi laga din dikhi bole asha te anondo kori ase, aru Tai dikhi paise aru khushi korise.”"},{"book":"John","chapter":"8","verse":"57","text":"Titia Yehudi khan Taike koise, “Apuni pachas saal bhi huwa nai, aru Apuni Abraham ke dikhise?”"},{"book":"John","chapter":"8","verse":"58","text":"Jisu taikhan ke koise, “Hosa pora Moi tumikhan ke kobo, Abraham age pora, MOI ASE.”"},{"book":"John","chapter":"8","verse":"59","text":"Titia taikhan Taike mari dibole pathor uthaise; kintu Jisu Tai nijor lukai kene mondoli pora bahar ulai jaise."}]}