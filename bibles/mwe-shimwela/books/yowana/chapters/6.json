{"data":[{"book":"Yowana","chapter":"6","verse":"1","text":"Gakapiteje genego, a Yeshu gubhajombweshe litanda lya Galilaya eu guna lishemwa litanda lya Tibheliya."},{"book":"Yowana","chapter":"6","verse":"2","text":"Lugwinjili lwa bhandu gulwaakagwile, pabha bhashikwiibhonanga ilangulo ibhatendaga ya kwaalamyanga bhalwelenji."},{"book":"Yowana","chapter":"6","verse":"3","text":"A Yeshu gubhakwelile pa shitumbi, gubhatemi na bhaajiganywa bhabho."},{"book":"Yowana","chapter":"6","verse":"4","text":"Na shikukuu sha Bhayaudi shishemwa Pashaka shashinkubhandishila."},{"book":"Yowana","chapter":"6","verse":"5","text":"Bhai, a Yeshu bhakaloleje nikulubhona lugwinjili lwa bhandu lulikwajiila, gubhaalugulile a Pilipi, “Tukaume kwei mikate bhandunjibha bhalyanganje?”"},{"book":"Yowana","chapter":"6","verse":"6","text":"Bhashinkubheleketa genego nkwaalinga a Pilipi, pabha bhayene bhashimanyi shishibhatende."},{"book":"Yowana","chapter":"6","verse":"7","text":"A Pilipi gubhaajangwile, “Nkali mikate ja mmbiya yaigwinji, nngajenela kwa bhandunjibha nkali kila mundu apate shipande shishokope!”"},{"book":"Yowana","chapter":"6","verse":"8","text":"Jumo munkumbi gwa bhaajiganywa bhabho ashemwaga a Ndeleya, mpwabho a Shimoni guna pubhashemwaga a Petili, akwaalugulilaga,"},{"book":"Yowana","chapter":"6","verse":"9","text":"“Apano apali mwana jumo akwete mikate nng'ano ja mbungalai na yamaki ibhili, ikabheje yenei shiipwae nndi na lugwinjili lwa bhandunjilu?”"},{"book":"Yowana","chapter":"6","verse":"10","text":"A Yeshu gubhashite, “Mwaatendanje bhandunji bhatamangane pai.” Pashinkupagwa manyai gamagwinji penepo. Bhai, bhandu gubhatemingenenje. Bhanabhalume jika pubhalinginji elupu nng'ano."},{"book":"Yowana","chapter":"6","verse":"11","text":"A Yeshu gubhatolile mikate jila, gubhatendile eja kwa a Nnungu, gujigebhenywe ku bhandunji bhatemingenenje bhala, nneyo peyo gubhatendile kwa yamaki ila, kila mundu gwapatile mwapinjile."},{"book":"Yowana","chapter":"6","verse":"12","text":"Bhandu bhakajukutanjeje, a Yeshu gubhaalugulilenje bhaajiganywa bhabho, “Nkundikanyanje makombo galepeshe gala ganaobhe.”"},{"book":"Yowana","chapter":"6","verse":"13","text":"Bhai, gubhakundikenyenje ipande ya mikate ibhalepelenje bhandu bhalyangangaga bhala, gubhagumbeyenje ikapu likumi limo na ibhili."},{"book":"Yowana","chapter":"6","verse":"14","text":"Bhandu bhakashibhonanjeje shene shilangulo shibhatendile a Yeshu, gubhashitenje, “Kweli bhenebha ankulondola bha a Nnungu bhakwiya kushilambolyo.”"},{"book":"Yowana","chapter":"6","verse":"15","text":"A Yeshu gubhamumanyi kuti bhandunji bhanapinganga kwaakamula nkupinga bhaatendanje a mpalume bhabhonji, gubhajabhwile kabhili, gubhapite jikape kushitumbi."},{"book":"Yowana","chapter":"6","verse":"16","text":"Likaisheje ligulo bhaajiganywa bhabho gubhaelelenje mpaka kulitanda,"},{"book":"Yowana","chapter":"6","verse":"17","text":"gubhakwelilenje mmashua, nigubhatandubhenje kujomboka kwenda ku Kapalanaumu. Gene malangago kuli lubhindu, na a Yeshu bhaliji bhakanabhe ika kulitanda."},{"book":"Yowana","chapter":"6","verse":"18","text":"Kwa ligongo lya mbungo japugaga, mabhimbili gugatandwibhe nnitanda."},{"book":"Yowana","chapter":"6","verse":"19","text":"Bhaajiganywa bhala bhali bhapitengenenje kwaataliya mbuti maili gatatu eu nsheshe, gubhaabhweninji a Yeshu bhali bhabhandishile mashua bhaliowa pantundu mashi, gubhajogwepenje kwa kaje."},{"book":"Yowana","chapter":"6","verse":"20","text":"A Yeshu gubhaalugulilenje, “Nnajogopanje, ni nne!”"},{"book":"Yowana","chapter":"6","verse":"21","text":"Bhai gubhakundilenje kwaajigala mmashua mula, kashokope gubhaikengenenje kung'ambu kubhajendanganaga kula."},{"book":"Yowana","chapter":"6","verse":"22","text":"Pa lyamba lyakwe lugwinjili lwa bhandu bhalepekenje kung'ambo jina ja litanda, gubhang'amwilenje kuti gupali ntumbwi gumope pepala na a Yeshu bhangajinjila muntumbwi pamo na bhaajiganywa bhabho, ikabhe bhaajiganywa bhala pubhapitengenenje jikape."},{"book":"Yowana","chapter":"6","verse":"23","text":"Mitumbwi jina gujiishe kukopoka ku Tibheliya kubhalilenje bhandu mikate jila, a Yeshu bhakatendeje eja kwa Bhakuungwa a Nnungu."},{"book":"Yowana","chapter":"6","verse":"24","text":"Bhai, bhandunji bhala bhakang'amulanjeje kuti a Yeshu na bhaajiganywa bhabho bhakwapinji pepala, gubhakwelilenje muntumbwi gubhapitengenenje ku Kapalanaumu kukwaaloleya."},{"book":"Yowana","chapter":"6","verse":"25","text":"Bhandunji bhala bhakaaimananjeje a Yeshu kung'ambo jabhili ja litanda gubhaabhushiyenje, “Mmaajiganya, nng'ishe shakani kwekuno?”"},{"book":"Yowana","chapter":"6","verse":"26","text":"A Yeshu gubhaajangwilenje, “Kweli ngunakummalanjilanga, nnanoleyanga nngabha kwa ligongo lya kugamanya malombolelo ga ilangulo, ikabhe pabha mwashinkulyanganga mikate nijukuta."},{"book":"Yowana","chapter":"6","verse":"27","text":"Nnaabhushilanje shalya shiangabhanika, nng'abhushilanje shalya shikaangabhanika shilonjeya nipeleshela gumi gwa pitipiti. Nne Mwana juka Mundu jubhankong'ondele Atati, shampanganje shene shalyasho.”"},{"book":"Yowana","chapter":"6","verse":"28","text":"Bhalabhonji gubhaabhushiyenje, “Tutende bhuli nkupinga tukombole kutenda maengo ga a Nnungu?”"},{"book":"Yowana","chapter":"6","verse":"29","text":"A Yeshu gubhaajangwilenje, “Liengo libhaapinga a Nnungu ntendanje ni kuti, munkulupalilanje jubhantumile jula.”"},{"book":"Yowana","chapter":"6","verse":"30","text":"Penepo gubhabhaalanjilenje, “Shintende shilangulo shashi tushibhone nkupinga tunkulupalile? Shintende shindu shashi?"},{"book":"Yowana","chapter":"6","verse":"31","text":"Bhanangulungwa bhetu bhalilenje mana nng'anga mula, malinga shigaalugula Majandiko ga Ukonjelo, ‘Bhashinkwaaliyanga shalya sha kopoka kunnungu.’ ”"},{"book":"Yowana","chapter":"6","verse":"32","text":"A Yeshu gubhaalugulilenje, “Kweli ngunakunnugulilanga, a Musha bhangampanganga shalya kopoka kunnungu, ikabheje Atati nibhakumpanganga shalya sha kweli kopoka kunnungu."},{"book":"Yowana","chapter":"6","verse":"33","text":"Pabha shalya sha a Nnungu ni jwene atuluka kopoka kwa a Nnungu nikwapanganga gumi bhandu pashilambolyo.”"},{"book":"Yowana","chapter":"6","verse":"34","text":"Bhai, gubhaalugulilenje, “Mmakulungwa, ntupe uwe shene shalyasho mobha gowe.”"},{"book":"Yowana","chapter":"6","verse":"35","text":"A Yeshu gubhaalugulilenje, “Nne ni shalya shipeleshela gumi. Anyiila nne wala akakola shibhanga, na angulupalila nne, wala akakola njota."},{"book":"Yowana","chapter":"6","verse":"36","text":"Ikabheje malinga shinammalanjilenje kuti mmweninjii ikabhe mwangangulupalilanga."},{"book":"Yowana","chapter":"6","verse":"37","text":"Bhowe bhungupegwa na Atati shibhang'ishilanje, jojowe shanyiile nne, wala ngamminjila palanga."},{"book":"Yowana","chapter":"6","verse":"38","text":"Pabha njituluka kopoka kunnungu, nngabha kuutenda ingupinga nne, ikabhe kuutenda ibhapinga bhandumile bhala."},{"book":"Yowana","chapter":"6","verse":"39","text":"Na bhandumile bhala shibhapinga ni kuti, ngunanng'obhiye nkali jumo jwabhonji bhubhambele bhala, ikabhe naayuyanje bhowe lyubha lya mpelo."},{"book":"Yowana","chapter":"6","verse":"40","text":"Pabha shibhapinga Atati ni kuti, mundu jojowe akunnola Mwana nikunkulupalila, akole gumi gwa pitipiti, numbe nne shininnyuye lyubha lya mpelo.”"},{"book":"Yowana","chapter":"6","verse":"41","text":"Bhai, Bhayaudi gubhatandwibhenje kwainginishila, pabha bhashinkubheleketa kuti, “Nne shalya shitulwishe kopoka kunnungu.”"},{"book":"Yowana","chapter":"6","verse":"42","text":"Gubhashitenje, “Bhuli, aju nngabha Yeshu mwana gwabho a Yoshepu? Twaamanyi ainagwe na akwabhe! Bhai abheleketa bhuli kuti ashituluka kopoka kunnungu?”"},{"book":"Yowana","chapter":"6","verse":"43","text":"A Yeshu gubhaalugulilenje, “Nnekanje kutaukangana mwaashayenenji."},{"book":"Yowana","chapter":"6","verse":"44","text":"Jwakwa mundu shang'ishile nne, akashemwe na Atati bhandumile, nne shininyuye jwene mundujo lyubha lya mpelo."},{"book":"Yowana","chapter":"6","verse":"45","text":"Ashinkulondola bha a Nnungu bhajandikenje Mmajandiko ga Ukonjelo kuti, ‘Bhandu bhowe shibhajiganywanje na a Nnungu.’ Mundu jojowe akwaapilikana Atati nikwiijiganya ga bhenebho, ananyiila nne."},{"book":"Yowana","chapter":"6","verse":"46","text":"Penepo nngabha kuti apali mundu abhabhweni Atati, ikabhe jwene akoposhele kwa a Nnungu, jwenejo ni abhabhweni Atati."},{"book":"Yowana","chapter":"6","verse":"47","text":"Kweli, ngunakunnugulilanga, akulupalila anapata gumi gwa pitipiti."},{"book":"Yowana","chapter":"6","verse":"48","text":"Nne ni shalya shipeleshela gumi."},{"book":"Yowana","chapter":"6","verse":"49","text":"Bhanangulungwa bhenunji bhalilenje mana nng'anga, ikabheje bhawilenje."},{"book":"Yowana","chapter":"6","verse":"50","text":"Ikabheje sheshino ni shalya shituluka kopoka kunnungu, nkupinga jojowe shaalye anawe.”"},{"book":"Yowana","chapter":"6","verse":"51","text":"“Nne ni shalya sha gumi shitulwishe kopoka kunnungu. Mundu jojowe alyaga shene shalyashi shalame pitipiti. Na shalya shishinimpanganje ni shiilu shangu shingushishoya ligongo lya gumi gwa bhandu pashilambolyo.”"},{"book":"Yowana","chapter":"6","verse":"52","text":"Penepo Bhayaudi gubhatandwibhenje kupwatanga ashaayenenji bhalinkutinji, “Bhaakombola bhuli bhenebha kutupa shiilu shabho tulye?”"},{"book":"Yowana","chapter":"6","verse":"53","text":"A Yeshu gubhaalugulilenje, “Kweli ngunakummalanjilanga, nkalyanganje shiilu shangu nne Mwana juka Mundu, na papila minyai jangu, nkakolanga gumi nkati jenunji."},{"book":"Yowana","chapter":"6","verse":"54","text":"Alya shiilu shangu na papila minyai jangu, akwete gumi gwa pitipiti, na nne shininnyuye lyubha lya mpelo."},{"book":"Yowana","chapter":"6","verse":"55","text":"Pabha shiilu shangu ni shalya sha kweli, na minyai jangu, ni sha papila sha kweli."},{"book":"Yowana","chapter":"6","verse":"56","text":"Alya shiilu shangu na papila minyai jangu, analundana na nne, numbe nne ngunalundana naka jwenejo."},{"book":"Yowana","chapter":"6","verse":"57","text":"Atati bhakwete gumi bhashinkunduma, numbe nne ngunalama kwa ligongo lyabho, nneyo peyo apingalya shiilu shangu, shalame kwa ligongo lyangu."},{"book":"Yowana","chapter":"6","verse":"58","text":"Bhai, ashino ni shalya shitulwishe kopoka kunnungu, nngabha malinga mana jibhalilenje bhanangulungwa bhenunji nng'anga, ikabheje nkali nneyo bhawilenje. Ikabhe shaalye shene shalya shino, shakole gumi gwa pitipiti.”"},{"book":"Yowana","chapter":"6","verse":"59","text":"A Yeshu pubhabhelekete genego bhalijiganya nshinagogi, ku Kapalanaumu."},{"book":"Yowana","chapter":"6","verse":"60","text":"Bhai, bhabhagwinji bha bhaajiganywa bhabho bhakapilikananjeje genego gubhashitenje, “Aga malobhe ga ukomu, gani shakombole kugapilikanishiya?”"},{"book":"Yowana","chapter":"6","verse":"61","text":"A Yeshu gubhamumanyi gwangali kubhalanjilwa naka mundu kuti bhaajiganywa bhabho bhanainginikanga ligongo lya gene malobhego, gubhaabhushiyenje, “Bhuli lyeneli linakumpanganga lipamba?"},{"book":"Yowana","chapter":"6","verse":"62","text":"Bhai shiibhe bhuli, pushimummonanje Mwana juka Mundu aliikwela kubhuja kwakoposhele?"},{"book":"Yowana","chapter":"6","verse":"63","text":"Mbumu jwa a Nnungu ni apeleshela gumi, shiilu jikape nngakombola shindu. Malobhe gunimmalanjilenje ni Mbumu na gumi."},{"book":"Yowana","chapter":"6","verse":"64","text":"Nkali nneyo, bhapalinji bhananji bhakaakulupalilanga.” A Yeshu bhashinkubheleketa nneyo pabha bhamumanyi kuumila bhukala ashigani bhakaakulupalilanga na jwene apinga kwaatendebhuka."},{"book":"Yowana","chapter":"6","verse":"65","text":"Kungai gubhashite, “Kwa lyene ligongoli, nammalanjilenje kuti, jwakwapi akombola kung'ishila akajaliwe na Atati.”"},{"book":"Yowana","chapter":"6","verse":"66","text":"Ligongo lya genego, bhaakulupalila bhabho bhabhagwinji gubhaaleshilenje, ninngaakagulanga kabhili."},{"book":"Yowana","chapter":"6","verse":"67","text":"Bhai, a Yeshu gubhaabhushiyenje likumi limo na bhabhili bhala, “Bhuli, na mmanganyanji nkupinga jabhulangana?”"},{"book":"Yowana","chapter":"6","verse":"68","text":"A Shimoni Petili gubhaajangwile, “Mmakulungwa, tujende kukeni? Mmwe ni nkwete malobhe ga gumi gwa pitipiti."},{"book":"Yowana","chapter":"6","verse":"69","text":"Uwe tukulupalile na tumumanyi kuti mmwe ni Mundu jwa ukonjelo jwa a Nnungu.”"},{"book":"Yowana","chapter":"6","verse":"70","text":"A Yeshu gubhaalugulilenje, “Bhuli, nanganng'agulanga mmanganya likumi limo na bhabhili? Nkali nneyo, jumo munkumbi gwenunji ni Lishetani!”"},{"book":"Yowana","chapter":"6","verse":"71","text":"A Yeshu bhashinkubheleketa genego kwa ligongo lya a Yuda, bhana bhabho a Shimoni Ishikaliote, pabha bhenebho bhapinga kwaatendebhuka, nkali na bhalabho bhaliji munkumbi gwa likumi limo na bhabhili bhala."}]}