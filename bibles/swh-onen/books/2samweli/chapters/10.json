{"data":[{"book":"2 Samweli","chapter":"10","verse":"1","text":"Baada ya muda, mfalme wa Waamoni akafa, naye Hanuni mwanawe akaingia mahali pake."},{"book":"2 Samweli","chapter":"10","verse":"2","text":"Daudi akawaza, “Nitamtendea wema Hanuni mwana wa Nahashi, kama vile baba yake alivyonitendea mimi wema.” Hivyo Daudi akatuma wajumbe kuonyesha wema wake kwa Hanuni kuhusu baba yake."},{"book":"2 Samweli","chapter":"10","verse":"3","text":"wakuu wa Waamoni wakamwambia Hanuni bwana wao, “unadhani Daudi anamheshimu baba yako kwa kukutumia watu ili kuonyesha masikitiko? Je, Daudi hakuwatuma watu hawa kuchunguza na kuupeleleza mji ili kuupindua?”"},{"book":"2 Samweli","chapter":"10","verse":"4","text":"Basi Hanuni akawakamata watu wa Daudi, akawanyoa kila mmoja ndevu zake nusu, akakata mavazi yao nyuma katikati kwenye matako, akawaacha waende zao."},{"book":"2 Samweli","chapter":"10","verse":"5","text":"Daudi alipoambiwa jambo hili, akatuma wajumbe ili kwenda kuwalaki, kwa maana walikuwa wamevunjiwa heshima sana. Mfalme akasema, “Kaeni huko Yeriko mpaka ndevu zenu ziote ndipo mje.”"},{"book":"2 Samweli","chapter":"10","verse":"6","text":"Waamoni walipotambua kuwa wamekuwa machukizo kwa Daudi, wakaajiri askari wa miguu 20,000 Waaramu kutoka Beth-Rehobu na Soba, pia mfalme wa Maaka pamoja na watu 1,000, na vilevile watu 12,000 kutoka Tobu."},{"book":"2 Samweli","chapter":"10","verse":"7","text":"Daudi aliposikia jambo hili, akamtuma Yoabu na jeshi lote la wapiganaji."},{"book":"2 Samweli","chapter":"10","verse":"8","text":"Waamoni wakatoka wakajipanga wakiwa tayari kwa vita langoni la mji wao, wakati Waaramu wa Soba, wa Rehobu, watu wa Tobu na Maaka walikuwa peke yao kwenye eneo la wazi."},{"book":"2 Samweli","chapter":"10","verse":"9","text":"Yoabu akaona kuwa mbele yake na nyuma yake kumepangwa vita; kwa hiyo akachagua baadhi ya vikosi vilivyo bora sana katika Israeli akavipanga dhidi ya Waaramu."},{"book":"2 Samweli","chapter":"10","verse":"10","text":"Akawaweka waliobaki chini ya uongozi wa Abishai nduguye na kuwapanga dhidi ya Waamoni."},{"book":"2 Samweli","chapter":"10","verse":"11","text":"Yoabu akasema, “Kama Waaramu watanizidi nguvu, basi itawabidi mje kunisaidia. Lakini kama Waamoni watawazidi nguvu, basi nitakuja kuwasaidia."},{"book":"2 Samweli","chapter":"10","verse":"12","text":"Uwe hodari na tupigane kwa ujasiri kwa ajili ya watu wetu na miji ya Mungu wetu. Bwana atafanya lile lililo jema machoni pake.”"},{"book":"2 Samweli","chapter":"10","verse":"13","text":"Basi Yoabu na vikosi vyake wakasonga mbele kupigana na Waaramu, nao Waaramu wakakimbia mbele yake."},{"book":"2 Samweli","chapter":"10","verse":"14","text":"Waamoni walipoona Waaramu wanakimbia, nao wakakimbia mbele ya Abishai na kuingia ndani ya mji. Basi Yoabu akarudi kutoka kupigana na Waamoni na kufika Yerusalemu."},{"book":"2 Samweli","chapter":"10","verse":"15","text":"Baada ya Waaramu kuona wameshindwa na Israeli, wakajikusanya tena."},{"book":"2 Samweli","chapter":"10","verse":"16","text":"Hadadezeri akaagiza Waaramu walioletwa kutoka ngʼambo ya Mto Frati, wakaenda Helamu pamoja na Shobaki jemadari wa jeshi la Hadadezeri akiwaongoza."},{"book":"2 Samweli","chapter":"10","verse":"17","text":"Daudi alipoambiwa haya, akawakusanya Israeli wote, wakavuka Mto Yordani, wakaenda Helamu. Waaramu wakapanga vikosi vyao vya askari kukabiliana na kupigana dhidi ya Daudi."},{"book":"2 Samweli","chapter":"10","verse":"18","text":"Lakini Waaramu wakakimbia mbele ya Israeli, naye Daudi akawaua waendesha magari mia saba na askari wao wa miguu 40,000. Vilevile alimpiga Shobaki jemadari wa jeshi lao, naye akafa huko."},{"book":"2 Samweli","chapter":"10","verse":"19","text":"Wafalme wote waliokuwa wanamtumikia Hadadezeri walipoona kuwa wameshindwa na Israeli, wakafanya amani na Waisraeli na wakawa chini yao."}]}