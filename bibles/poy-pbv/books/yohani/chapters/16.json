{"data":[{"book":"Yohani","chapter":"16","verse":"1","text":"“Nuwagambiriti aga, su namleka moyu gwenu."},{"book":"Yohani","chapter":"16","verse":"2","text":"Wantu hawawawingi mwenga kulawa Mnumba zya Mlungu zyenu na shipindi hashizi yoseri pakakulageni hakavimani kamtendera Mlungu lihengu."},{"book":"Yohani","chapter":"16","verse":"3","text":"Wantu hawawatenderani vitwatira avi toziya womberi wamumana ndiri Tati ama neni."},{"book":"Yohani","chapter":"16","verse":"4","text":"Kumbiti nukugambirani aga, su shipindi pashizaku kwa womberi kutenda vitwatira avi, hamuliholi kuwera nuwagambiriti kala."},{"book":"Yohani","chapter":"16","verse":"5","text":"Su vinu nankugenda kwa ulii yakantumiti, kwahera ata yumu gwenu yakankosiya neni pang'endaku."},{"book":"Yohani","chapter":"16","verse":"6","text":"Vinu nuwagambirani vitwatira avi, myoyu yenu ihinginika."},{"book":"Yohani","chapter":"16","verse":"7","text":"Kumbiti, nankuwagambirani nakaka, Iherepa kwa mwenga neni ng'endi zangu, toziya pang'enda ndiri, Mtanga hapeni kizi kwa mwenga. Kumbiti pang'enda zyangu, hanumtumi yomberi kizi kwa mwenga."},{"book":"Yohani","chapter":"16","verse":"8","text":"Nayomberi pakizaku, hakawalunguziyi unakaka wantu wa pasipanu kuwera watenda upyota kuusu vidoda na vintu vyavimfiriziya Mlungu na utoza wa Mlungu."},{"book":"Yohani","chapter":"16","verse":"9","text":"Watenditi upyota kuusu vidoda toziya wanjimira ndiri neni,"},{"book":"Yohani","chapter":"16","verse":"10","text":"na kuusu vyavimfiriziya Mlungu, toziya nankugenda kwa Tati, hapeni mumoni kayi,"},{"book":"Yohani","chapter":"16","verse":"11","text":"nawomberi wapayira kuusu kutoza, toziya mkolamlima gwa pasipanu katozwa kala."},{"book":"Yohani","chapter":"16","verse":"12","text":"“Nanaga gavuwa gakuwagambireni, kumbiti vinu hapeni muwezi kugahepelera."},{"book":"Yohani","chapter":"16","verse":"13","text":"Kumbiti pakizaku Rohu ayu, hakagubutuli unakaka kuusu Mlungu, hakawalongoziyi mu unakaka woseri. Hakatakuli ndiri kwa uwezu wakuwi mweni, kumbiti hakatakuli shilii shakapikinira na hakawagambiri vintu vyaviyiza."},{"book":"Yohani","chapter":"16","verse":"14","text":"Yomberi hakanupi neni ukwisa, toziya hakawagambiri shilii shantakula na shilii shanumgambira kawagambiri."},{"book":"Yohani","chapter":"16","verse":"15","text":"Vyoseri vyakawera navi Tati vyaneni, ndo mana nuwagambirani kuwera Rohu Mnanagala hakawapanani vilii vyakapatiti kulawa kwaneni."},{"book":"Yohani","chapter":"16","verse":"16","text":"“Shakali shipindi shididi hapeni mumoni kayi na shipindi shididi shakapanu hamumoni.”"},{"book":"Yohani","chapter":"16","verse":"17","text":"Wafundwa wakuwi wamu walikosiyana, “Kamaanisha shishi? Katugambira kwa shipindi shididini hapeni tumwoni, kayi shipindi shididini hatumwoni, viraa katakuriti kayi, ‘Toziya nankugenda kwa Tati.’"},{"book":"Yohani","chapter":"16","verse":"18","text":"Su, waweriti wankulikosiyana, kamaanisha shishi pakatakula, ‘shakali shipindi shididini?’ Tuvimana ndiri shakayowera!”"},{"book":"Yohani","chapter":"16","verse":"19","text":"Yesu kavimaniti handa wafiriti kumkosiya, su kawagambira, “Hashi mlikosiyana ntambu yanongiti, ‘Shakali shipindi shididini hapeni mumoni kayi na shipindi shididi shakapanu hamumoni?’"},{"book":"Yohani","chapter":"16","verse":"20","text":"Nankuwagambirani nakaka, hamulili na kudaya, kumbiti wantu wa pasi panu hawanemeleri, hamuhinginiki, kumbiti kuhinginika kwamwenga hakugalambuki kuwera nemeleru."},{"book":"Yohani","chapter":"16","verse":"21","text":"Shipindi mdala pakalera, kawera na hinginika toziya shipindi sha kuwera mundabiri shankwiza, kumbiti mwana pakiwuka, yomberi kalyaluwa, toziya kawera na nemeleru kwiwuka kwa mwana pasipanu."},{"book":"Yohani","chapter":"16","verse":"22","text":"Mwenga viraa mwanguhinginika vinu vinu, kumbiti hanuwawuyili kayi, mwenga hamuweri na nemeli mumyoyu mwenu na nemeli ayi kwahera muntu yakaweza kuyiwusiya kwamwenga.”"},{"book":"Yohani","chapter":"16","verse":"23","text":"“Lishaka ali lyankwiza, hapeni munuwi shoseri. Nukugambirani nakaka, Tati hakawapanani shoseri shamumluwa kupitira litawu lyaneni."},{"book":"Yohani","chapter":"16","verse":"24","text":"Mpaka vinu munuwiti ndiri shoseri kwa litawu lyangu. Munduwi shoseri, namwenga hampati su nemeli yamwenga ipera.”"},{"book":"Yohani","chapter":"16","verse":"25","text":"“Nuwagambirani vitwatira avi kwa mafumbu. Kumbiti shipindi hashizi hapeni ntumiyi mafumbu kuwagambira, su hantakuli pota kufifa kuusu Tati."},{"book":"Yohani","chapter":"16","verse":"26","text":"Lishaka ali palizaku, mwenga hamuluwi kwa litawu lyaneni,"},{"book":"Yohani","chapter":"16","verse":"27","text":"toziya Tati mweni kawafira mwenga. Yomberi kawafira mwenga toziya munfira neni na kujimira kuwera niziti kulawa kwa Mlungu."},{"book":"Yohani","chapter":"16","verse":"28","text":"Niziti kulawa kwa Tati na niziti pasipanu, vinu nankuwuka pasipanu, nankugenda kwa Tati.”"},{"book":"Yohani","chapter":"16","verse":"29","text":"Su, wafundwa wakuwi wamgambira, “Vinu gwankutakula pota kufifa, gutakula ndiri kwa mafumbu."},{"book":"Yohani","chapter":"16","verse":"30","text":"Vinu tuvimana kuwera gwenga guvimana kila shintu, gufira ndiri muntu yoseri kakukosiyi. Ayi itutenda tujimiri kuwera gwenga gulawa kwa Mlungu.”"},{"book":"Yohani","chapter":"16","verse":"31","text":"Yesu kawankula, “Hashi, vinu mjimira?"},{"book":"Yohani","chapter":"16","verse":"32","text":"Shipindi shankwiza, na shapalaa kala, pawawapalasiya mwoseri mwenga, kila yumu pakawuya ukaya kwakuwi, hamundeki gweka yangu. Kumbiti nagweka yangu ndiri, toziya Tati kapamuhera na neni."},{"book":"Yohani","chapter":"16","verse":"33","text":"Nuwagambiriti aga, su hamuweri na ponga kwa kuwera pamuhera na neni. Wantu wa pasipanu hawawatendi ntabiki. Kumbiti muweri wagangamala! Neni nuwakanga kala wantu wa pasipanu!”"}]}