{"data":[{"book":"Lukáš","chapter":"19","verse":"1","text":"Potom Ježíš vešel do Jericha."},{"book":"Lukáš","chapter":"19","verse":"2","text":"Žil tam vrchní výběrčí daní Zacheus, velký boháč."},{"book":"Lukáš","chapter":"19","verse":"3","text":"Chtěl za každou cenu vidět Ježíše, ale protože sám byl malé postavy a okolo Ježíše se tísnily davy lidí,"},{"book":"Lukáš","chapter":"19","verse":"4","text":"předběhl průvod a vylezl na strom; odtamtud ho vyhlížel."},{"book":"Lukáš","chapter":"19","verse":"5","text":"Když Ježíš došel až k tomu místu, podíval se vzhůru a řekl: „Zachee, pojď rychle dolů, chci dnes být tvým hostem.“"},{"book":"Lukáš","chapter":"19","verse":"6","text":"Zacheus slezl, jak nejrychleji uměl a plný radosti si odváděl Ježíše domů."},{"book":"Lukáš","chapter":"19","verse":"7","text":"Lidé se posmívali: „Jde na návštěvu k takovému hříšníkovi!“"},{"book":"Lukáš","chapter":"19","verse":"8","text":"Tu se Zacheus zastavil a obrátil na Ježíše: „Pane, polovinu svého majetku rozdám chudým a koho jsem okradl, tomu to čtyřnásobně vynahradím.“"},{"book":"Lukáš","chapter":"19","verse":"9","text":"Nato Ježíš řekl: „Dnes se pro tohoto muže a jeho rodinu všechno mění. Teď plným právem patří k Božímu lidu."},{"book":"Lukáš","chapter":"19","verse":"10","text":"Přišel jsem hledat a zachránit právě ty ztracené.“"},{"book":"Lukáš","chapter":"19","verse":"11","text":"Tyto události a to, že měl Ježíš namířeno do Jeruzaléma, vedlo lidi k domněnce, že se nyní ujme své vlády."},{"book":"Lukáš","chapter":"19","verse":"12","text":"Jak to doopravdy bude, jim Ježíš naznačil následujícím vyprávěním: „Jeden vznešený muž odešel daleko za hranice své vlasti, aby se tam dal korunovat a vrátil se zpět jako král."},{"book":"Lukáš","chapter":"19","verse":"13","text":"Předtím si však zavolal svých deset úředníků, dal každému z nich určitý obnos a řekl: ‚Nenechte je ležet ladem a snažte se jimi něco získat.‘"},{"book":"Lukáš","chapter":"19","verse":"14","text":"Někteří občané ho však nenáviděli, a proto žádali: ‚Nechceme, aby byl naším králem.‘"},{"book":"Lukáš","chapter":"19","verse":"15","text":"Vladař se však přesto vrátil s královskou hodností. Ihned si dal předvolat úředníky, kterým svěřil peníze, aby zjistil, jak hospodařili."},{"book":"Lukáš","chapter":"19","verse":"16","text":"Přišel první a řekl: ‚Pane, získal jsem desetkrát tolik, než jsi mi svěřil.‘"},{"book":"Lukáš","chapter":"19","verse":"17","text":"Král ho pochválil: ‚Výborně, jsi dobrý hospodář. Nešlo o mnoho a obstál jsi. Svěřuji ti proto vládu nad deseti městy.‘"},{"book":"Lukáš","chapter":"19","verse":"18","text":"Přišel druhý úředník, aby vykázal zisk: ‚Pane, mám pro tebe pětkrát tolik, než jsi mi svěřil.‘"},{"book":"Lukáš","chapter":"19","verse":"19","text":"I toho král pochválil a svěřil mu správu nad pěti městy."},{"book":"Lukáš","chapter":"19","verse":"20","text":"Pak přišel další a řekl: ‚Pane, vím, že jsi přísný,"},{"book":"Lukáš","chapter":"19","verse":"21","text":"a tak jsem se bál o tvůj majetek. Dobře jsem ho ukryl a tady ti ho vracím nedotčený.‘"},{"book":"Lukáš","chapter":"19","verse":"22","text":"Král mu řekl: ‚Tvá vlastní slova tě soudí, lenochu. Věděl jsi, co jsem nařídil, a nesplnil jsi to."},{"book":"Lukáš","chapter":"19","verse":"23","text":"Proč jsi moje peníze alespoň neuložil na úrok?‘"},{"book":"Lukáš","chapter":"19","verse":"24","text":"Pak řekl okolostojícím: ‚Vezměte ty peníze od něho a dejte je tomu, kdo získal desetinásobek.‘"},{"book":"Lukáš","chapter":"19","verse":"25","text":"Namítali: ‚Pane, vždyť ten už má dost.‘"},{"book":"Lukáš","chapter":"19","verse":"26","text":"Král odpověděl: ‚Každému, kdo se osvědčí, bude ještě přidáno, ale ten, kdo se neosvědčí, přijde o všechno."},{"book":"Lukáš","chapter":"19","verse":"27","text":"A mé nepřátele, kteří mne nechtěli za panovníka, popravte!‘ “"},{"book":"Lukáš","chapter":"19","verse":"28","text":"Když skončil svoje vypravování, pokračoval v cestě do Jeruzaléma."},{"book":"Lukáš","chapter":"19","verse":"29-30","text":"V blízkosti dvora Betfage u Betanie pod Olivovou horou vyzval dva své učedníky: „Jděte naproti do městečka. Najdete tam uvázané oslátko, na kterém dosud nikdo neseděl. Odvažte ho a přiveďte."},{"book":"Lukáš","chapter":"19","verse":"31","text":"Kdyby se vás někdo ptal, proč to děláte, řekněte: ‚Pán ho potřebuje.‘ “"},{"book":"Lukáš","chapter":"19","verse":"32","text":"Ti dva šli a nalezli všechno tak, jak Ježíš řekl."},{"book":"Lukáš","chapter":"19","verse":"33","text":"Když oslátko odvazovali, přišli majitelé a ptali se, proč to dělají."},{"book":"Lukáš","chapter":"19","verse":"34","text":"Odpověděli: „Pán ho potřebuje.“"},{"book":"Lukáš","chapter":"19","verse":"35","text":"Přivedli oslíka, pokryli mu hřbet svými plášti a posadili na něj Ježíše."},{"book":"Lukáš","chapter":"19","verse":"36","text":"Ostatní lidé stlali dokonce své pláště na cestu, kudy jel."},{"book":"Lukáš","chapter":"19","verse":"37","text":"Když začali sestupovat z Olivové hory, zmocnilo se zástupu nadšení; děkovali Bohu za všechny divy, které na vlastní oči viděli."},{"book":"Lukáš","chapter":"19","verse":"38","text":"Provolávali:"},{"book":"Lukáš","chapter":"19","verse":"39","text":"Byli tam také někteří farizejové a ti mu domlouvali: „Pokárej své učedníky, aby se takhle nerouhali.“"},{"book":"Lukáš","chapter":"19","verse":"40","text":"Ježíš odpověděl: „Jestliže oni zmlknou, bude volat kamení.“"},{"book":"Lukáš","chapter":"19","verse":"41","text":"Když se před Ježíšem otevřel pohled na Jeruzalém, vstoupily mu slzy do očí a plný smutku"},{"book":"Lukáš","chapter":"19","verse":"42","text":"řekl: „Město, kéž bys alespoň dnes pochopilo, co ti může přinést pokoj. Ty však nic nechápeš,"},{"book":"Lukáš","chapter":"19","verse":"43","text":"a tak přijde den, kdy tě obklíčí nepřátelé a oblehnou tě."},{"book":"Lukáš","chapter":"19","verse":"44","text":"Nakonec tě srovnají se zemí a tvé syny pobijí, protože jsi nerozeznalo čas, kdy k tobě přichází Bůh.“"},{"book":"Lukáš","chapter":"19","verse":"45","text":"V Jeruzalémě vešel do chrámu a hned za branou narazil na ty, kdo tam prodávali. Začal je vyhánět"},{"book":"Lukáš","chapter":"19","verse":"46","text":"se slovy: „Je psáno, že tento chrám je svaté místo pro modlitby, a vy jste z něho udělali tržiště.“"},{"book":"Lukáš","chapter":"19","verse":"47","text":"Po několik dní se Ježíš vracel do chrámu a učil tam. Velekněží a vykladači zákona se ho chtěli za podpory předních občanů Jeruzaléma zmocnit a připravit ho o život,"},{"book":"Lukáš","chapter":"19","verse":"48","text":"ale nevěděli, jak to udělat, protože lid ho miloval a rád mu naslouchal."}]}