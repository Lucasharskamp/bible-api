{"data":[{"book":"1 Samuel","chapter":"8","verse":"1","text":"Kane Samuel oseti noketo yawuote mondo obed jongʼad bura e Israel."},{"book":"1 Samuel","chapter":"8","verse":"2","text":"Nying wuode makayo ne Joel to nying wuowi mar ariyo ne Abija, kendo negitiyo e Bersheba."},{"book":"1 Samuel","chapter":"8","verse":"3","text":"To yawuotego ne ok oluwo timbene. Ne gibaro kuom dwaro mwandu malangʼ kendo ka gikawo asoya bende ka gingʼado bura marach."},{"book":"1 Samuel","chapter":"8","verse":"4","text":"Omiyo jodong Israel noromo kamoro achiel mine gidhi ir Samuel Rama."},{"book":"1 Samuel","chapter":"8","verse":"5","text":"Negiwachone niya, “In koro iseti kendo yawuoti bende ok luw timbeni; omiyo koro yiernwa ruoth mondo otelnwa, machal gi mag ogendini mamoko mondo otelnwa.”"},{"book":"1 Samuel","chapter":"8","verse":"6","text":"To kane gikwayo niya, “Miwa ruoth mondo otelnwa,” kwayoni ok ne omoro Samuel, omiyo nolamo Jehova Nyasaye."},{"book":"1 Samuel","chapter":"8","verse":"7","text":"To Jehova Nyasaye ne owachone niya, “Chik iti ne weche duto ma ji wachoni; nikech ok in ema gikwedi, to An ema gisekweda kaka ruodhgi."},{"book":"1 Samuel","chapter":"8","verse":"8","text":"Mana kaka gisebedo ka gitimo chakre ndalo mane agologi e piny Misri nyaka koroni, kagiweya kendo gitiyo ni nyiseche mamoko, ema koro in bende gitimoni."},{"book":"1 Samuel","chapter":"8","verse":"9","text":"Koro winj gima giwacho; makmana isiemgi matek, kendo mondo inyisgi mondo gingʼe gik ma ruoth mabiro ritogi biro timo.”"},{"book":"1 Samuel","chapter":"8","verse":"10","text":"Samuel nonyiso joma ne kwaye mondo omigi ruoth weche duto mag Jehova Nyasaye."},{"book":"1 Samuel","chapter":"8","verse":"11","text":"Nowacho niya, “Ma e gima ruoth mabiro ritou notim: Nokaw yawuotu mi noketgi mondo giti e gechene gi faresene, kendo giniringi e nyim gechene."},{"book":"1 Samuel","chapter":"8","verse":"12","text":"Moko to enoket jotelo mag lweny marito ji alufe alufe to moko motelo ni piero abich abich, moko nopur puothene gi dhok kendo kayo chambe, to bende moko noket mondo olos gige mag lweny to gi gik milosogo gechene."},{"book":"1 Samuel","chapter":"8","verse":"13","text":"Nokaw nyiwu mondo obed jolos modhi mangʼwe ngʼar to moko obed joted chiemo kod makati."},{"book":"1 Samuel","chapter":"8","verse":"14","text":"Enokaw puotheu mabeyo moloyo gi puotheu mag olembe mag mzabibu gi zeituni mi enomi jotichne."},{"book":"1 Samuel","chapter":"8","verse":"15","text":"Enokaw achiel kuom apar mag chambu gi olembeu mi nomigi jotende gi jotije."},{"book":"1 Samuel","chapter":"8","verse":"16","text":"Nomau jotiju machwo gi ma nyiri, kaachiel gi jambu mabeyo moloyo, kod pundeu nokawgi mondo giti tijene owuon."},{"book":"1 Samuel","chapter":"8","verse":"17","text":"Nokaw achiel kuom apar mag jambu kendo un uwegi unubed wasumbinige."},{"book":"1 Samuel","chapter":"8","verse":"18","text":"Ka odiechiengno ochopo, unuywagi ka ukwayo kony kuom ruoth mane uyiero, to Jehova Nyasaye ok nomiu dwoko.”"},{"book":"1 Samuel","chapter":"8","verse":"19","text":"To ji nodagi winjo Samuel mi negiwacho niya, “Ngangʼ! Wan to wadwaro ruoth mondo oritwa."},{"book":"1 Samuel","chapter":"8","verse":"20","text":"Mondo wan bende wabed machal gi ogendini mamoko, ka wan gi ruoth matelo nyimwa ka wadhi e lweny.”"},{"book":"1 Samuel","chapter":"8","verse":"21","text":"Kane Samuel owinjo weche duto mane ji owacho, ne onyiso Jehova Nyasaye wechego mana kaka ne gikwayo."},{"book":"1 Samuel","chapter":"8","verse":"22","text":"Jehova Nyasaye nodwoko niya, “Winj gima giwachoni kendo imigi ruoth.”"}]}