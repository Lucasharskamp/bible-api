{"data":[{"book":"5 Mojžíšova","chapter":"13","verse":"1","text":"Povstal-li by u prostřed tebe prorok, aneb někdo, ješto by míval sny, a ukázal by tobě znamení aneb zázrak,"},{"book":"5 Mojžíšova","chapter":"13","verse":"2","text":"Byť se pak i stalo to znamení aneb zázrak, a mluvil by tobě, řka: Poďme, následujme bohů cizích, (kterýchž neznáš,) a služme jim:"},{"book":"5 Mojžíšova","chapter":"13","verse":"3","text":"Neuposlechneš slov proroka toho, ani snáře, nebo zkušuje vás Hospodin Bůh váš, aby známé bylo, milujete-li Hospodina Boha svého z celého srdce svého a z celé duše své."},{"book":"5 Mojžíšova","chapter":"13","verse":"4","text":"Hospodina Boha svého následujte, a jeho se bojte, přikázaní jeho ostříhejte, hlasu jeho poslouchejte, jemu služte a jeho se přídržte."},{"book":"5 Mojžíšova","chapter":"13","verse":"5","text":"Prorok pak ten aneb snář zamordován bude, nebo mluvil to, čímž by odvrátil vás od Hospodina Boha vašeho, (kterýž vyvedl vás z země Egyptské, a vykoupil tě z domu služby,) aby tě srazil s cesty, kterouž přikázal tobě Hospodin Bůh tvůj, abys chodil po ní; a tak odejmeš zlé z prostředku svého."},{"book":"5 Mojžíšova","chapter":"13","verse":"6","text":"Jestliže by tě tajně nabádal bratr tvůj, syn matky tvé, aneb syn tvůj, aneb dcera tvá, aneb manželka, kteráž jest v lůně tvém, aneb přítel tvůj, kterýžť by milý byl jako duše tvá, řka: Poďme a služme bohům cizím, (kterýchž jsi neznal ty ani otcové tvoji),"},{"book":"5 Mojžíšova","chapter":"13","verse":"7","text":"Z bohů pohanských, kteříž vůkol vás jsou, buď blízko aneb daleko od tebe, od jednoho konce země až do druhého konce jejího,"},{"book":"5 Mojžíšova","chapter":"13","verse":"8","text":"Nepovoluj jemu, aniž ho poslouchej; neodpustíť mu oko tvé, aniž se slituješ, aniž zatajíš ho,"},{"book":"5 Mojžíšova","chapter":"13","verse":"9","text":"Ale bez milosti zabiješ jej; ruka tvá nejprv na něj bude vztažena, abys ho zabil, a potom ruce všeho lidu."},{"book":"5 Mojžíšova","chapter":"13","verse":"10","text":"A ukamenuješ jej až do smrti, nebo chtěl odvésti tebe od Hospodina Boha tvého, kterýž tě vyvedl z země Egyptské, z domu služby,"},{"book":"5 Mojžíšova","chapter":"13","verse":"11","text":"Aby všecken lid Izraelský, uslyšíce to, báli se, a nečinili více něco podobného věci této nejhorší u prostřed tebe."},{"book":"5 Mojžíšova","chapter":"13","verse":"12","text":"Uslyšel-li bys o některém městě svém, kteréž Hospodin Bůh tvůj dá tobě, abys tam bydlil, ani praví:"},{"book":"5 Mojžíšova","chapter":"13","verse":"13","text":"Vyšli muži, lidé nešlechetní z prostředku tvého, kteříž svedli spoluobyvatele své, řkouce: Poďme, služme bohům cizím, kterýchž neznáte:"},{"book":"5 Mojžíšova","chapter":"13","verse":"14","text":"Tedy vyhledej a vyzvěz a dobře se na to vyptej, a jestliže jest pravda a jistá věc, že ohavnost se stala u prostřed tebe,"},{"book":"5 Mojžíšova","chapter":"13","verse":"15","text":"Zbiješ obyvatele města toho mečem, a jako věc proklatou zkazíš je i všecko, což by v něm bylo, hovada také jeho mečem pobiješ."},{"book":"5 Mojžíšova","chapter":"13","verse":"16","text":"A všecky kořisti jeho shromáždíš u prostřed ulice jeho, a spálíš ohněm to město i všecky kořisti jeho docela Hospodinu Bohu svému, aby byla hromada rumu věčná; a nebude více staveno."},{"book":"5 Mojžíšova","chapter":"13","verse":"17","text":"A nevezmeš ničehož z věcí proklatých, aby Hospodin odvrátil se od hněvu prchlivosti své, a učinil tobě milosrdenství svá, a smiloval se nad tebou, i rozmnožil tě, jakož s přísahou zaslíbil otcům tvým."},{"book":"5 Mojžíšova","chapter":"13","verse":"18","text":"Protož poslouchati budeš hlasu Hospodina Boha svého, ostříhaje všech přikázaní jeho, kteráž já dnes přikazuji tobě, abys činil, což pravého jest, před očima Hospodina Boha svého."}]}