{"data":[{"book":"2WAKOLINTO","chapter":"5","verse":"1","text":"Kwavija tuvimanya kamba kipigiti hema dino ditukala mgati yake5:1 Hema nhegulo yake ng'huli zetu za muno muisi. dihabanangika, tuna ng'anda kulawa ha Mulungu, ng'anda ya gunge na gunge ili kuulanga, ng'anda haizengigwe na makono ga wanhu."},{"book":"2WAKOLINTO","chapter":"5","verse":"2","text":"Kwavija mdihema dino tokugulila, tusulukila kuvazigwa ukazi wetu wa kuulanga,"},{"book":"2WAKOLINTO","chapter":"5","verse":"3","text":"kwavija tuhavazigwa lukuli lwa ukazi uno wa kuulanga, hatoneka kamba twabule lukuli."},{"book":"2WAKOLINTO","chapter":"5","verse":"4","text":"Kwavija kipigiti tuli mdihema dino, tokugulila na kukandamizigwa, kwavija hatulonda kuvuligwa ng'huli zetu za muisi, ila tolonda kuvazigwa ukazi wetu wa kuulanga, giladi zija zing'huli zidanganhika zimezigwe na ugima."},{"book":"2WAKOLINTO","chapter":"5","verse":"5","text":"Mulungu iyo yatusasale tweye sama ya mbuli ino, na katugwelela Loho wake kamba kingilambago kikigwe sama ya gaja gondageze."},{"book":"2WAKOLINTO","chapter":"5","verse":"6","text":"Avo mazua gose tweye tugangamala na tuvitanga kamba kipigiti chose kitukala mng'anda muna ulukuli luno twa kutali na Mndewa."},{"book":"2WAKOLINTO","chapter":"5","verse":"7","text":"Tweye tokala mnhamanila, na sio mkulola na meso."},{"book":"2WAKOLINTO","chapter":"5","verse":"8","text":"Tweye tugangamala na tunogelwa ng'hani kusegela mulukuli na kukala kuikae yetu hamoja na Mndewa."},{"book":"2WAKOLINTO","chapter":"5","verse":"9","text":"Avo tutenda ino iyo sulukila yetu kutenda gamnogele heyo ihawa twa mkae zetu za lukuli ama hatuli mkae zetu za lukuli."},{"book":"2WAKOLINTO","chapter":"5","verse":"10","text":"Kwavija tose tolondigwa toneke haulongozi wa ikigoda cha nhaguso cha Kilisto, haja kila munhu kobokela hesa yake kulawa mmbuli zija zayatendile kipigiti viyakalile mulukuli, kamba ganoga ama geha."},{"book":"2WAKOLINTO","chapter":"5","verse":"11","text":"Avo, tweye toitanga nhegulo ya kumdumba Mndewa, togeza kuwatenda wanhu wayagwe wamdumbe Mndewa. Ila tweye wenyego twisha kumanyigwa goya na Mulungu, na notamanila kamba vivija tumanyigwa muudaho wenu wa kusambula gehile na ganogile."},{"book":"2WAKOLINTO","chapter":"5","verse":"12","text":"Sio kamba togeza kuilagusa wenyego mwanza wa ikabili kumwenu, ila towagwelela kilamso cha kuitopa sama yetu, giladi mdahe kuwedika awo wokiitopela viwiliwili vao va kunze na sio mmoyo."},{"book":"2WAKOLINTO","chapter":"5","verse":"13","text":"Kamba nzonzi zetu zoguluka, basi zoguluka sama ya Mulungu. Na kamba tuna nzonzi zetu, basi sama yenu mweye."},{"book":"2WAKOLINTO","chapter":"5","verse":"14","text":"Kwavija noge da Kilisto dotutawala, kwavija tutogola kamba munhu imwe kadanganhika sama ya wanhu wose, avo wanhu wose wadanganhika."},{"book":"2WAKOLINTO","chapter":"5","verse":"15","text":"Na kadanganhika sama ya wanhu wose, giladi awo wali na ugima sambiwakale mkuinogela wenyego, ila wakale mkumnogela heyo yadanganhike sama yao na yazusigwe kabili sama yao."},{"book":"2WAKOLINTO","chapter":"5","verse":"16","text":"Avo songela kipigiti kino na kugendelela, tuleka kumulinganyiza munhu mkumulola na meso ga kiunhu. Hata kamba mwanza umwe tumulinganyiza Kilisto mkumulola na meso ga kiunhu, ila sambi hatumulinganyiza kamba vija."},{"book":"2WAKOLINTO","chapter":"5","verse":"17","text":"Avo kamba munhu yoyose yahawa mgati ya Kilisto, heyo ka munhu wa sambi. Ga umwaka gabita, gose gagaluka ga sambi."},{"book":"2WAKOLINTO","chapter":"5","verse":"18","text":"Gano gose gatendigwa na Mulungu, ayo yamtumile Kilisto kutenda tindiwalo hagatigati yetu na heyo mwenyego, na katugwelela sang'hano ya kutenda tindiwalo hagatigati yake na wanhu wayagwe."},{"book":"2WAKOLINTO","chapter":"5","verse":"19","text":"Mulungu katenda tindiwalo hagatigati yake mwenyego na ulumwengu kubitila Kilisto, bila kuvipeta vilozo viwatendile wanhu, na katugwelela usenga wa kutenda tindiwalo hagatigati yake na wanhu wayagwe."},{"book":"2WAKOLINTO","chapter":"5","verse":"20","text":"Avo tutumigwa tulonge sama ya Kilisto, kamba vija Mulungu viyowagong'ondeza mweye kubitila tweye. Towayalalila mweye sama ya Kilisto, kamba muwe mbwiga wa Mulungu."},{"book":"2WAKOLINTO","chapter":"5","verse":"21","text":"Mulungu kamtenda ayo yakalile bule vilozo yawe na vilozo sama yetu, giladi mkubitila heyo tugaluke wanhu wa Mulungu tulibule uzenzeleganye."}]}