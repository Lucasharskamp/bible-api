{"data":[{"book":"Peta","chapter":"34","verse":"1","text":"Mndewa Mulungu kamulongela Musa,"},{"book":"Peta","chapter":"34","verse":"2","text":"“Walagilize Waisilaili na uwalongele, ‘Vondamwingile muna iisi ya Kanaani, isi ino izakuwa uhazi wenu, mhaka za hanhu baho zizakuwa fana vino."},{"book":"Peta","chapter":"34","verse":"3","text":"Ubanzi wa kusi mhaka yenu izakuwa kulawa chuwala cha Sini kufosela ubanzi wa Edomu. Izakwandusila ulawilo wa zuwa ubanzi wa kusi kuuhelelo wa Bahali ya Munyu."},{"book":"Peta","chapter":"34","verse":"4","text":"Maabaho izafosela kusi kuhita ubanzi wa Akilabimu na kufosela Sini mbaka Kadeshi Balinea, ubanzi wa kusi. Kulawa uko, mhaka izafosela Hasali Adali na kufosa mbaka Azimoni."},{"book":"Peta","chapter":"34","verse":"5","text":"Kulawa Azimoni mhaka izafosela kuna ichizanda cha Misili na izahelela muna Ibahali ya Meditelaniya."},{"book":"Peta","chapter":"34","verse":"6","text":"“ ‘Mhaka yenu ya ubanzi wa uswelo wa zua izakuwa Bahali ya Meditelaniya."},{"book":"Peta","chapter":"34","verse":"7","text":"“ ‘Mhaka yenu ya ubanzi wa kasikazi izakuwa fana vino, kulawa Bahali ya Meditelaniya, mwizatula mkuza mbaka kuna umulima wa Holi,"},{"book":"Peta","chapter":"34","verse":"8","text":"na kulawa mulima wa Holi mwizatula mkuza mbaka Hamasi. Maabaho mhaka izahita mbaka uko Sedadi,"},{"book":"Peta","chapter":"34","verse":"9","text":"na izagendelela mbaka Zifiloni na kuhelela uko Hazali Enani. Iyo izakuwa mhaka yenu ya ubanzi wa kasikazi."},{"book":"Peta","chapter":"34","verse":"10","text":"“ ‘Mhaka yenu ya ubanzi wa ulawilo wa zua mwizatula mkuza kwandusila Hazali Enani mbaka Shefamu."},{"book":"Peta","chapter":"34","verse":"11","text":"Mhaka izalawa Shefamu kuhita Libila, ubanzi wa ulawilo wa zua wa Aini, maabaho izagendelela na kufika ubanzi wa lamba da Galilaya34:11 Kwa Chiebulaniya yotangigwa Kinelesi.."},{"book":"Peta","chapter":"34","verse":"12","text":"Maabaho mhaka izafosela lwanda lwa Yoludani na kulawilila kuna Ibahali ya Munyu. Iyo izakuwa isi yenu fana mhaka viili.’ ”"},{"book":"Peta","chapter":"34","verse":"13","text":"Maabaho Musa kawalagiliza Waisilaili, kalonga, “Ino niiyo isi yondamuihazi kwa kutowa mhiya, isi ija Mndewa Mulungu iyalagilize weng'higwe makabila kenda na nusu."},{"book":"Peta","chapter":"34","verse":"14","text":"Kwaviya ng'holo za kabila da Lubeni na kabila da Gadi na nusu ya kabila da Manase wapata uhazi wawo kuilinga na ng'holo zawo."},{"book":"Peta","chapter":"34","verse":"15","text":"Makabila yano maidi na nusu yahokela uhazi wawo kwandusila kuumwambu wa lwanda lwa Yoludani, habehi na Yeliko, ubanzi wa ulawilo wa zua.”"},{"book":"Peta","chapter":"34","verse":"16","text":"Mndewa Mulungu kamulongela Musa,"},{"book":"Peta","chapter":"34","verse":"17","text":"“Mkulu wa nhambiko Eleazali na Yoshua mwana wa Nuni, niiwawo wondawawagolele wanhu isi kuwa yawo."},{"book":"Peta","chapter":"34","verse":"18","text":"Sagula mulangulizi imwe kulawa chila kabila muladi wakutaze kuigola isi."},{"book":"Peta","chapter":"34","verse":"19","text":"Yano ni mazina ya walume. Kulawa kabila da Yuda kakala Kalebu mwana wa Yefune."},{"book":"Peta","chapter":"34","verse":"20","text":"Kulawa kabila da Simeoni kakala Shemueli mwana wa Amihudi."},{"book":"Peta","chapter":"34","verse":"21","text":"Kulawa kabila da Benjamini kakala Elidadi mwana wa Kisiloni."},{"book":"Peta","chapter":"34","verse":"22","text":"Kulawa kabila da Dani kakala Buki mwana wa Yogili."},{"book":"Peta","chapter":"34","verse":"23","text":"Kulawa kabila da Manase mwana wa Yosefu kakala Hanieli mwana wa Efodi."},{"book":"Peta","chapter":"34","verse":"24","text":"Kulawa kabila da Efulaimu mwana wa Yosefu kakala Kemueli mwana wa Shifitani."},{"book":"Peta","chapter":"34","verse":"25","text":"Kulawa kabila da Zabuloni kakala Elisafani mwana wa Palinaki."},{"book":"Peta","chapter":"34","verse":"26","text":"Kulawa kabila da Isakali kakala Palitieli mwana wa Azani."},{"book":"Peta","chapter":"34","verse":"27","text":"Kulawa kabila da Asheli kakala Ahihudi mwana wa Shelomi."},{"book":"Peta","chapter":"34","verse":"28","text":"Kulawa kabila da Nafutali kakala Pedaheli mwana wa Amihudi.”"},{"book":"Peta","chapter":"34","verse":"29","text":"Wano niiwawo wanhu waja Mndewa Mulungu woyawalagilize wawagolele Waisilaili uhazi muna iisi ya Kanaani."}]}