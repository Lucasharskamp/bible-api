{"data":[{"book":"ЛІКІ","chapter":"5","verse":"1","text":"І наказаў Гасподзь Майсею:"},{"book":"ЛІКІ","chapter":"5","verse":"2","text":"загадай сынам Ізраілевым выслаць з табара ўсіх пракажоных, і ўсіх кравацечных, і ўсіх, што апаганіліся ад мёртвага,"},{"book":"ЛІКІ","chapter":"5","verse":"3","text":"і мужчын і жанчын вышліце, за табар вышліце іх, каб не апаганьвалі яны табараў сваіх, сярод якіх Я жыву."},{"book":"ЛІКІ","chapter":"5","verse":"4","text":"І зрабілі так сыны Ізраілевыя і вынесьлі прэч з табара: так казаў Гасподзь Майсею, так і зрабілі сыны Ізраілевыя."},{"book":"ЛІКІ","chapter":"5","verse":"5","text":"І наказаў Гасподзь Майсею, кажучы:"},{"book":"ЛІКІ","chapter":"5","verse":"6","text":"скажы сынам Ізраілевым: калі мужчына альбо жанчына зробіць які-небудзь грэх супроць чалавека і праз гэта ўчыніць злачынства супроць Госпада, і вінаватая будзе душа тая,"},{"book":"ЛІКІ","chapter":"5","verse":"7","text":"дык няхай паспавядаюцца ў грэху сваім, які яны зрабілі, і вернуць поўніцай тое, у чым яны вінаватыя, і дакладуць да таго пятую долю і аддадуць таму, супроць каго зграшылі;"},{"book":"ЛІКІ","chapter":"5","verse":"8","text":"а калі ў яго няма спадчыньніка, якому трэба было б аддаць за віну, дык прысьвяціць гэта Госпаду: няхай будзе гэта сьвятару, звыш барана ачышчэньня, якім ён ачысьціць яго;"},{"book":"ЛІКІ","chapter":"5","verse":"9","text":"і ўсякае паднашэньне з усіх сьвятыняў сыноў Ізраілевых, якія яны прыносяць да сьвятара, яму належыць,"},{"book":"ЛІКІ","chapter":"5","verse":"10","text":"і прысьвечанае кім-небудзь яму належыць; усё, што дасьць хто сьвятару, яму належыць."},{"book":"ЛІКІ","chapter":"5","verse":"11","text":"І наказаў Гасподзь Майсею, кажучы:"},{"book":"ЛІКІ","chapter":"5","verse":"12","text":"абвясьці сынам Ізраілевым і скажы ім: калі здрадзіць каму жонка і парушыць вернасьць яму,"},{"book":"ЛІКІ","chapter":"5","verse":"13","text":"і перасьпіць хто зь ёю і вылье семя, і гэта будзе схавана ад вачэй мужа яе, і яна апаганіцца тайна, і ня будзе на яе сьведкі, і ня будзе выкрыта,"},{"book":"ЛІКІ","chapter":"5","verse":"14","text":"і ўвойдзе ў яго дух рэўнасьці, і будзе раўнаваць жонку сваю, калі яна апаганеная, альбо ўвойдзе ў яго дух рэўнасьці, і ён будзе раўнаваць жонку сваю, калі яна не апаганеная, -"},{"book":"ЛІКІ","chapter":"5","verse":"15","text":"няхай прывядзе муж жонку сваю да сьвятара і прынясе за яе ў ахвяру дзясятую долю эфы ячнай мукі, але ня вылівае на яе алею і не кладзе лівану, бо гэта прынашэньне раўнаваньня, прынашэньне ўспаміну, якое нагадвае пра беззаконства;"},{"book":"ЛІКІ","chapter":"5","verse":"16","text":"а сьвятар няхай прывядзе і паставіць яе перад абліччам Гасподнім,"},{"book":"ЛІКІ","chapter":"5","verse":"17","text":"і возьме сьвятар сьвятой вады ў гліняны посуд, і возьме сьвятар зямлі з падлогі скініі і пакладзе ў ваду;"},{"book":"ЛІКІ","chapter":"5","verse":"18","text":"і паставіць сьвятар жонку перад абліччам Гасподнім, і аголіць галаву жонцы, і дасьць ёй у рукі прынашэньне ўспаміну, гэта прынашэньне раўнаваньня, а ў руцэ ў сьвятара будзе горкая вада, якая наводзіць праклён."},{"book":"ЛІКІ","chapter":"5","verse":"19","text":"І закляне яе сьвятар і скажа жонцы: калі ніхто не пераспаў з табою, і ты не апаганілася і ня здрадзіла мужу свайму, дык цэлая будзеш ад гэтай вады горкай, якая наводзіць праклён;"},{"book":"ЛІКІ","chapter":"5","verse":"20","text":"але калі ты здрадзіла мужу твайму і апаганілася, і калі хто пераспаў з табою апрача мужа твайго, -"},{"book":"ЛІКІ","chapter":"5","verse":"21","text":"тады сьвятар хай закляне жонку кляцьбою праклёну і скажа сьвятар жонцы: хай пракляне цябе Гасподзь і аддасьць кляцьбе ў народзе тваім, і хай зробіць Гасподзь, каб улоньне тваё апала і жывот твой апух;"},{"book":"ЛІКІ","chapter":"5","verse":"22","text":"і хай пройдзе вада гэтая, якая наводзіць праклён, у нутрыну тваю, каб апух жывот і апала ўлоньне. І скажа жонка: амін, амін."},{"book":"ЛІКІ","chapter":"5","verse":"23","text":"І напіша сьвятар заклёны гэтыя на зьвітку і змые іх горкаю вадою;"},{"book":"ЛІКІ","chapter":"5","verse":"24","text":"і дасьць выпіць жонцы горкую ваду, якая наводзіць праклён, і ўвойдзе ў яе вада, якая наводзіць праклён, на шкоду ёй."},{"book":"ЛІКІ","chapter":"5","verse":"25","text":"І возьме сьвятар з рук жонкі хлебнае прынашэньне раўнаваньня, і паднясе гэтае прынашэньне перад Госпада, і занясе яго да ахвярніка;"},{"book":"ЛІКІ","chapter":"5","verse":"26","text":"і возьме сьвятар жменяю з хлебнага прынашэньня частку на памяць, і спаліць на ахвярніку, і потым дасьць жонцы выпіць вады:"},{"book":"ЛІКІ","chapter":"5","verse":"27","text":"і калі напоіць яе вадою, тады, калі яна нячыстая і зрабіла злачынства супроць мужа свайго, горкая вада, якая наводзіць праклён, увойдзе ў яе, на шкоду ёй, і апухне чэрава яе і ападзе ўлоньне яе, і будзе тая жонка праклятая ў народзе сваім;"},{"book":"ЛІКІ","chapter":"5","verse":"28","text":"а калі жонка не апаганілася і была чыстая, дык застанецца цэлая і будзе апладняцца семем."},{"book":"ЛІКІ","chapter":"5","verse":"29","text":"Вось закон пра раўнаваньне: калі жонка здрадзіць мужу свайму і апаганіцца,"},{"book":"ЛІКІ","chapter":"5","verse":"30","text":"альбо калі на мужа сыдзе дух рэўнасьці, і ён будзе раўнаваць жонку сваю, тады няхай ён паставіць жонку сваю прад абліччам Госпада, і зробіць зь ёю сьвятар усё паводле гэтага закона, -"},{"book":"ЛІКІ","chapter":"5","verse":"31","text":"і будзе муж чысты ад грэху, а жонка панясе на сабе грэх свой."}]}