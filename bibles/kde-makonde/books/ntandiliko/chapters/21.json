{"data":[{"book":"Ntandiliko","chapter":"21","verse":"1","text":"Yahwe nkum'baliki Sala kwa kuntendela muchi chanamwahidite."},{"book":"Ntandiliko","chapter":"21","verse":"2","text":"Bahi Sala nkwikuta chitumbo, nkummalekela Iblahimu mwana wachilume akuno Iblahimu avèlè nsele namene. Na anelo láhumidile mmahiku ulala lanahawile Nnungu."},{"book":"Ntandiliko","chapter":"21","verse":"3","text":"Mwana ayula, Sala wammelekedile Iblahimu, Iblahimu nkunchema lina Isaka."},{"book":"Ntandiliko","chapter":"21","verse":"4","text":"Isaka panavele na changa cha maduva nane, Iblahimu nkunnyalula malinga chanalaijijwe nawi Nnungu."},{"book":"Ntandiliko","chapter":"21","verse":"5","text":"Pavelekwejije Isaka, Iblahimu ávele na vyaka myamoja."},{"book":"Ntandiliko","chapter":"21","verse":"6","text":"Bahi Sala nkuchidoni, “Nnungu àngutendile nguheke, na munu woheyo ambepilikâna habali adino, àmbelihekela chalumo na nangu."},{"book":"Ntandiliko","chapter":"21","verse":"7","text":"Dachi, nnani achichiahulule kunnyaulila Iblahimu kuva, nangu Sala nguchinguyong'eje vavana? Tena nìmmelekedile mwana wachilume muusele wake!”"},{"book":"Ntandiliko","chapter":"21","verse":"8","text":"Isaka nkuhweneha kukulumuka, na liduva alila livanannekehije kuyong'a, Iblahimu nkuntendela Isaka ing'ole ing'ulungwa."},{"book":"Ntandiliko","chapter":"21","verse":"9","text":"Liduva limo Sala ámmwene Isumaili, mwana wanga Iblahimu wammelekedile Hajili, nkongwe wa ku Misili, wannembula Isaka mwanawe."},{"book":"Ntandiliko","chapter":"21","verse":"10","text":"Bahi Sala nkunnyaulila Iblahimu kuchidoni, “Mmingange ayu ntumwa chalumo na mwanawe, kwa kuva ikáhululika mwana wanga ntumwa kupata mapala pamo na mwanangu Isaka.”"},{"book":"Ntandiliko","chapter":"21","verse":"11","text":"Chinu anecho chíninnyundaja namene Iblahimu, kwa kuva Isumaili nanang'e nni mwanawe."},{"book":"Ntandiliko","chapter":"21","verse":"12","text":"Henga Nnungu nkunnyaulila Iblahimu kuchidoni, “Unayundale ing'anya ya aneyo mwana, wala aneyo ntumwa wako. Chinu chohecho chambekuhaulila Sala wako chitende, kwa kuva, vanu va nnukolo lwako vàmbehalokana na Isaka."},{"book":"Ntandiliko","chapter":"21","verse":"13","text":"Na kwamba aneyo mwana wanga ntumwa wako, nanang'e nìmbentenda kuva atata wa chilambo chikulungwa, kwa kuva, nanang'e nni mwanalo.”"},{"book":"Ntandiliko","chapter":"21","verse":"14","text":"Bahi ulyamba namambumbu, Iblahimu nkutwala chakulya na medi, nkunnyakuja Hajili mmavala, nkumminganga chalumo na mwanawe. Hajili nkuuka, nkuva wadumba-dumba nnilanga lya ku Beli-sheba."},{"book":"Ntandiliko","chapter":"21","verse":"15","text":"Àlalá medi palannyilidile, Hajili nkunnaja mwanawe pachihole."},{"book":"Ntandiliko","chapter":"21","verse":"16","text":"Anepo Hajili nkuhwena kunyenje kadiki, malinga mita myamoja uvila, walitangolela chimunda-munda kuchidoni, “Nikátamwa nimwone mwanangu pámbekùvà wahwa.” Hajili panaikele anepo, nkukuta kwa uchungu."},{"book":"Ntandiliko","chapter":"21","verse":"17","text":"Nnungu nkumpilikana mwana wakuta, malaika wanga Nnungu nkunchema Hajili kuhaloka kulihunde nkunnyaulila kuchidoni, “Chikutendile chani Hajili? Bahi unayope, ing'anya Nnungu ànipilikana chitangelo chake kuhaloka apala pávèlè."},{"book":"Ntandiliko","chapter":"21","verse":"18","text":"Imila uhwene ukampembeje mwana kwa kuva, nìmbentenda kuva chilambo chikulungwa.”"},{"book":"Ntandiliko","chapter":"21","verse":"19","text":"Bahi Nnungu nkunkusumbula Hajili meho, nkuchona chihima cha medi. Nang'e nkuhwena unateka medi, nkunankumbija mwanawe."},{"book":"Ntandiliko","chapter":"21","verse":"20","text":"Bahi Nnungu nkunchunga ayula mwana, na aneyo mwana nkuhweneha kukulumuka. Nkuikala kulilanga, na nkuva munu amaîte kutemelela saana upinde."},{"book":"Ntandiliko","chapter":"21","verse":"21","text":"Mwana aneyo áikala kulilanga lya Palani, na anyokwe nkunnembelela mmahe kuhaloka nchilambo cha ku Misili."},{"book":"Ntandiliko","chapter":"21","verse":"22","text":"Bahi mmahiku ulolo, Nfalume Abimeleki pamo na Fikoli, nkulungwa wa matiyala lake, nkummwenela Iblahimu, nkunnyaulila kuchidoni, “Nnungu àvele pamo na wako kwa kila chinu chiutenda."},{"book":"Ntandiliko","chapter":"21","verse":"23","text":"Bahi ngwapilile kwa lina lya Nnungu kuva nanga paumbengulambila nangu wala vana vangu wala vanu va nnukolo lwangu. Malinga chinikutendedile nangu lambone, na wako uchocho ngutendele nangu lambone chalumo na vanu va chilambo achino chuwikala."},{"book":"Ntandiliko","chapter":"21","verse":"24","text":"Iblahimu nkuchidoni, “Mbènkwapila kuva nguchingutende uchocho.”"},{"book":"Ntandiliko","chapter":"21","verse":"25","text":"Mmahiku anelo Iblahimu nkunhinginikila Abimeleki kwamba chihima cha medi chivanampakanywele vatumwa vanga Abimeleki."},{"book":"Ntandiliko","chapter":"21","verse":"26","text":"Henga Abimeleki nkunnyaulila Iblahimu kuchidoni, “Nangu nikánkameke atendîle uchocho, na nanga paunanguhaulidile. Nangu nelo njo kupilikana habali anedyo.”"},{"book":"Ntandiliko","chapter":"21","verse":"27","text":"Bahi Iblahimu nkutwala dingandolo na dimbudi na ding'ombe, nkumwing'a Abimeleki, vammalele vavili nkutenda lilailano."},{"book":"Ntandiliko","chapter":"21","verse":"28","text":"Iblahimu nkudihapula dingandolo saba dya chimahe."},{"book":"Ntandiliko","chapter":"21","verse":"29","text":"Abimeleki nkummuja Iblahimu kuchidoni, “Ing'anya ntwani ùvahapula anevo angandolo saba va chimahe?”"},{"book":"Ntandiliko","chapter":"21","verse":"30","text":"Iblahimu nkunnyang'ula kuchidoni, “Avano angandolo saba vachimahe ngùyuwa uvapwechelele kuhaloka kwang'une, uchinga ùùve ushahidi kuva nangu njo nguhimbîle chihima achino.”"},{"book":"Ntandiliko","chapter":"21","verse":"31","text":"Bahi apala pachinu nkupachema Beli-sheba,21:31 Lilove “Beli-sheba,” kwa Chieblaniya lìnahululika kuva na mana dimbili, yani “chihima cha kwapila” au “chihima cha saba,” ing'anya ya adila dingandolo saba. kwa kuva vammalele vavili vániapilanila pachinu anepo."},{"book":"Ntandiliko","chapter":"21","verse":"32","text":"Bada ya kutenda lilailano anelyo aneko ku Beli-sheba, Abimeleki na Fikoli, nkulu wa matiyala lake nkuuyang'ana kwavo, chilambo cha Vafilisti."},{"book":"Ntandiliko","chapter":"21","verse":"33","text":"Iblahimu nkupanda nnandi wa nkwaju akula ku Beli-sheba, nkunnyuwa Yahwe, Nnungu wa vyaka na vyaka."},{"book":"Ntandiliko","chapter":"21","verse":"34","text":"Bahi Iblahimu nkuikala nchilambo cha Vafilisti kwa vyaka vyohe malinga mmidi."}]}