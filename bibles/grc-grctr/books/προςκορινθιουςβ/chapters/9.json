{"data":[{"book":"ΠΡΟΣ ΚΟΡΙΝΘΙΟΥΣ Β","chapter":"9","verse":"1","text":"Περὶ μὲν γὰρ τῆς διακονίας τῆς εἰς τοὺς ἁγίους περισσόν μοί ἐστι τὸ γράφειν ὑμῖν·"},{"book":"ΠΡΟΣ ΚΟΡΙΝΘΙΟΥΣ Β","chapter":"9","verse":"2","text":"οἶδα γὰρ τὴν προθυμίαν ὑμῶν, ἣν ὑπὲρ ὑμῶν καυχῶμαι Μακεδόσιν, ὅτι Ἀχαΐα παρεσκεύασται ἀπὸ πέρυσι· καὶ ὁ ἐξ ὑμῶν ζῆλος ἠρέθισε τοὺς πλείονας."},{"book":"ΠΡΟΣ ΚΟΡΙΝΘΙΟΥΣ Β","chapter":"9","verse":"3","text":"Ἔπεμψα δὲ τοὺς ἀδελφούς, ἵνα μὴ τὸ καύχημα ἡμῶν τὸ ὑπὲρ ὑμῶν κενωθῇ ἐν τῷ μέρει τούτῳ· ἵνα, καθὼς ἔλεγον, παρεσκευασμένοι ἦτε·"},{"book":"ΠΡΟΣ ΚΟΡΙΝΘΙΟΥΣ Β","chapter":"9","verse":"4","text":"μήπως, ἐὰν ἔλθωσι σὺν ἐμοὶ Μακεδόνες καὶ εὕρωσιν ὑμᾶς ἀπαρασκευάστους, καταισχυνθῶμεν ἡμεῖς — ἵνα μὴ λέγωμεν ὑμεῖς — ἐν τῇ ὑποστάσει ταύτῃ τῆς καυχήσεως."},{"book":"ΠΡΟΣ ΚΟΡΙΝΘΙΟΥΣ Β","chapter":"9","verse":"5","text":"Ἀναγκαῖον οὖν ἡγησάμην παρακαλέσαι τοὺς ἀδελφούς, ἵνα προέλθωσιν εἰς ὑμᾶς, καὶ προκαταρτίσωσι τὴν προκατηγγελμένην εὐλογίαν ὑμῶν, ταύτην ἑτοίμην εἶναι, οὕτως ὡς εὐλογίαν καὶ μὴ ὥσπερ πλεονεξίαν."},{"book":"ΠΡΟΣ ΚΟΡΙΝΘΙΟΥΣ Β","chapter":"9","verse":"6","text":"Τοῦτο δέ, ὁ σπείρων φειδομένως, φειδομένως καὶ θερίσει· καὶ ὁ σπείρων ἐπ᾿ εὐλογίαις, ἐπ᾿ εὐλογίαις καὶ θερίσει."},{"book":"ΠΡΟΣ ΚΟΡΙΝΘΙΟΥΣ Β","chapter":"9","verse":"7","text":"Ἕκαστος καθὼς προαιρεῖται τῇ καρδίᾳ· μὴ ἐκ λύπης ἢ ἐξ ἀνάγκης· ἱλαρὸν γὰρ δότην ἀγαπᾷ ὁ Θεός."},{"book":"ΠΡΟΣ ΚΟΡΙΝΘΙΟΥΣ Β","chapter":"9","verse":"8","text":"Δυνατὸς δὲ ὁ Θεὸς πᾶσαν χάριν περισσεῦσαι εἰς ὑμᾶς, ἵνα ἐν παντὶ πάντοτε πᾶσαν αὐτάρκειαν ἔχοντες περισσεύητε εἰς πᾶν ἔργον ἀγαθόν·"},{"book":"ΠΡΟΣ ΚΟΡΙΝΘΙΟΥΣ Β","chapter":"9","verse":"9","text":"καθὼς γέγραπται,"},{"book":"ΠΡΟΣ ΚΟΡΙΝΘΙΟΥΣ Β","chapter":"9","verse":"10","text":"Ὁ δὲ ἐπιχορηγῶν σπέρμα τῷ σπείροντι, καὶ ἄρτον εἰς βρῶσιν χορηγήσαι, καὶ πληθύναι τὸν σπόρον ὑμῶν, καὶ αὐξήσαι τὰ γεννήματα τῆς δικαιοσύνης ὑμῶν·"},{"book":"ΠΡΟΣ ΚΟΡΙΝΘΙΟΥΣ Β","chapter":"9","verse":"11","text":"ἐν παντὶ πλουτιζόμενοι εἰς πᾶσαν ἁπλότητα, ἥτις κατεργάζεται δι᾿ ἡμῶν εὐχαριστίαν τῷ Θεῷ."},{"book":"ΠΡΟΣ ΚΟΡΙΝΘΙΟΥΣ Β","chapter":"9","verse":"12","text":"Ὅτι ἡ διακονία τῆς λειτουργίας ταύτης οὐ μόνον ἐστὶ προσαναπληροῦσα τὰ ὑστερήματα τῶν ἁγίων, ἀλλὰ καὶ περισσεύουσα διὰ πολλῶν εὐχαριστιῶν τῷ Θεῷ·"},{"book":"ΠΡΟΣ ΚΟΡΙΝΘΙΟΥΣ Β","chapter":"9","verse":"13","text":"διὰ τῆς δοκιμῆς τῆς διακονίας ταύτης δοξάζοντες τὸν Θεὸν ἐπὶ τῇ ὑποταγῇ τῆς ὁμολογίας ὑμῶν εἰς τὸ εὐαγγέλιον τοῦ Χριστοῦ, καὶ ἁπλότητι τῆς κοινωνίας εἰς αὐτοὺς καὶ εἰς πάντας·"},{"book":"ΠΡΟΣ ΚΟΡΙΝΘΙΟΥΣ Β","chapter":"9","verse":"14","text":"καὶ αὐτῶν δεήσει ὑπὲρ ὑμῶν ἐπιποθούντων ὑμᾶς διὰ τὴν ὑπερβάλλουσαν χάριν τοῦ Θεοῦ ἐφ᾿ ὑμῖν."},{"book":"ΠΡΟΣ ΚΟΡΙΝΘΙΟΥΣ Β","chapter":"9","verse":"15","text":"Χάρις δὲ τῷ Θεῷ ἐπὶ τῇ ἀνεκδιηγήτῳ αὐτοῦ δωρεᾷ."}]}