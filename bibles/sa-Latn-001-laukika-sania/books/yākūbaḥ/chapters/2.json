{"data":[{"book":"yākūbaḥ","chapter":"2","verse":"1","text":"he mama bhrātaraḥ, yūyam asmākaṁ tejasvinaḥ prabho ryīśukhrīṣṭasya dharmmaṁ mukhāpekṣayā na dhārayata|"},{"book":"yākūbaḥ","chapter":"2","verse":"2","text":"yato yuṣmākaṁ sabhāyāṁ svarṇāṅgurīyakayukte bhrājiṣṇuparicchade puruṣe praviṣṭe malinavastre kasmiṁścid daridre'pi praviṣṭe"},{"book":"yākūbaḥ","chapter":"2","verse":"3","text":"yūyaṁ yadi taṁ bhrājiṣṇuparicchadavasānaṁ janaṁ nirīkṣya vadeta bhavān atrottamasthāna upaviśatviti kiñca taṁ daridraṁ yadi vadeta tvam amusmin sthāne tiṣṭha yadvātra mama pādapīṭha upaviśeti,"},{"book":"yākūbaḥ","chapter":"2","verse":"4","text":"tarhi manaḥsu viśeṣya yūyaṁ kiṁ kutarkaiḥ kuvicārakā na bhavatha?"},{"book":"yākūbaḥ","chapter":"2","verse":"5","text":"he mama priyabhrātaraḥ, śṛṇuta, saṁsāre ye daridrāstān īśvaro viśvāsena dhaninaḥ svapremakāribhyaśca pratiśrutasya rājyasyādhikāriṇaḥ karttuṁ kiṁ na varītavān? kintu daridro yuṣmābhiravajñāyate|"},{"book":"yākūbaḥ","chapter":"2","verse":"6","text":"dhanavanta eva kiṁ yuṣmān nopadravanti balācca vicārāsanānāṁ samīpaṁ na nayanti?"},{"book":"yākūbaḥ","chapter":"2","verse":"7","text":"yuṣmadupari parikīrttitaṁ paramaṁ nāma kiṁ taireva na nindyate?"},{"book":"yākūbaḥ","chapter":"2","verse":"8","text":"kiñca tvaṁ svasamīpavāsini svātmavat prīyasva, etacchāstrīyavacanānusārato yadi yūyaṁ rājakīyavyavasthāṁ pālayatha tarhi bhadraṁ kurutha|"},{"book":"yākūbaḥ","chapter":"2","verse":"9","text":"yadi ca mukhāpekṣāṁ kurutha tarhi pāpam ācaratha vyavasthayā cājñālaṅghina iva dūṣyadhve|"},{"book":"yākūbaḥ","chapter":"2","verse":"10","text":"yato yaḥ kaścit kṛtsnāṁ vyavasthāṁ pālayati sa yadyekasmin vidhau skhalati tarhi sarvveṣām aparādhī bhavati|"},{"book":"yākūbaḥ","chapter":"2","verse":"11","text":"yato hetostvaṁ paradārān mā gaccheti yaḥ kathitavān sa eva narahatyāṁ mā kuryyā ityapi kathitavān tasmāt tvaṁ paradārān na gatvā yadi narahatyāṁ karoṣi tarhi vyavasthālaṅghī bhavasi|"},{"book":"yākūbaḥ","chapter":"2","verse":"12","text":"mukte rvyavasthāto yeṣāṁ vicāreṇa bhavitavyaṁ tādṛśā lokā iva yūyaṁ kathāṁ kathayata karmma kuruta ca|"},{"book":"yākūbaḥ","chapter":"2","verse":"13","text":"yo dayāṁ nācarati tasya vicāro nirddayena kāriṣyate, kintu dayā vicāram abhibhaviṣyati|"},{"book":"yākūbaḥ","chapter":"2","verse":"14","text":"he mama bhrātaraḥ, mama pratyayo'stīti yaḥ kathayati tasya karmmāṇi yadi na vidyanta tarhi tena kiṁ phalaṁ? tena pratyayena kiṁ tasya paritrāṇaṁ bhavituṁ śaknoti?"},{"book":"yākūbaḥ","chapter":"2","verse":"15","text":"keṣucid bhrātṛṣu bhaginīṣu vā vasanahīneṣu prātyahikāhārahīneṣu ca satsu yuṣmākaṁ ko'pi tebhyaḥ śarīrārthaṁ prayojanīyāni dravyāṇi na datvā yadi tān vadet,"},{"book":"yākūbaḥ","chapter":"2","verse":"16","text":"yūyaṁ sakuśalaṁ gatvoṣṇagātrā bhavata tṛpyata ceti tarhyetena kiṁ phalaṁ?"},{"book":"yākūbaḥ","chapter":"2","verse":"17","text":"tadvat pratyayo yadi karmmabhi ryukto na bhavet tarhyekākitvāt mṛta evāste|"},{"book":"yākūbaḥ","chapter":"2","verse":"18","text":"kiñca kaścid idaṁ vadiṣyati tava pratyayo vidyate mama ca karmmāṇi vidyante, tvaṁ karmmahīnaṁ svapratyayaṁ māṁ darśaya tarhyahamapi matkarmmabhyaḥ svapratyayaṁ tvāṁ darśayiṣyāmi|"},{"book":"yākūbaḥ","chapter":"2","verse":"19","text":"eka īśvaro 'stīti tvaṁ pratyeṣi| bhadraṁ karoṣi| bhūtā api tat pratiyanti kampante ca|"},{"book":"yākūbaḥ","chapter":"2","verse":"20","text":"kintu he nirbbodhamānava, karmmahīnaḥ pratyayo mṛta evāstyetad avagantuṁ kim icchasi?"},{"book":"yākūbaḥ","chapter":"2","verse":"21","text":"asmākaṁ pūrvvapuruṣo ya ibrāhīm svaputram ishākaṁ yajñavedyām utsṛṣṭavān sa kiṁ karmmabhyo na sapuṇyīkṛtaḥ?"},{"book":"yākūbaḥ","chapter":"2","verse":"22","text":"pratyaye tasya karmmaṇāṁ sahakāriṇi jāte karmmabhiḥ pratyayaḥ siddho 'bhavat tat kiṁ paśyasi?"},{"book":"yākūbaḥ","chapter":"2","verse":"23","text":"itthañcedaṁ śāstrīyavacanaṁ saphalam abhavat, ibrāhīm parameśvare viśvasitavān tacca tasya puṇyāyāgaṇyata sa ceśvarasya mitra iti nāma labdhavān|"},{"book":"yākūbaḥ","chapter":"2","verse":"24","text":"paśyata mānavaḥ karmmabhyaḥ sapuṇyīkriyate na caikākinā pratyayena|"},{"book":"yākūbaḥ","chapter":"2","verse":"25","text":"tadvad yā rāhabnāmikā vārāṅganā cārān anugṛhyāpareṇa mārgeṇa visasarja sāpi kiṁ karmmabhyo na sapuṇyīkṛtā?"},{"book":"yākūbaḥ","chapter":"2","verse":"26","text":"ataevātmahīno deho yathā mṛto'sti tathaiva karmmahīnaḥ pratyayo'pi mṛto'sti|"}]}