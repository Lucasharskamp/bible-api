{"data":[{"book":"Lukka","chapter":"10","verse":"1","text":"Awo oluvannyuma lw’ebyo Yesu n’alonda abayigirizwa abalala nsanvu mu babiri10:1 ne mu lunny 17, n’abatuma babiri babiri bamukulembere bagende mu buli kibuga ekinene, na buli kifo mwe yali anaatera okutuuka."},{"book":"Lukka","chapter":"10","verse":"2","text":"N’abagamba nti, “Eby’okukungula bingi, naye abakozi abakungula batono. Noolwekyo musabe nannyini nnimiro, aweereze abakozi mu nnimiro ye."},{"book":"Lukka","chapter":"10","verse":"3","text":"Kale, mugende. Kyokka mbatuma ng’abaana b’endiga mu misege."},{"book":"Lukka","chapter":"10","verse":"4","text":"Temugenda na nsimbi era temutwala nsawo ya kusabiriza wadde omugogo gw’engatto, ate temubaako gwe mulamusa mu kkubo."},{"book":"Lukka","chapter":"10","verse":"5","text":"“Buli nnyumba gye muyingirangamu musookanga kugamba nti, ‘Emirembe gibeere mu nnyumba eno.’"},{"book":"Lukka","chapter":"10","verse":"6","text":"Ennyumba eyo bw’eneebangamu omuntu ow’emirembe, emirembe gyammwe ginaabeeranga ku ye, bwe kitaabenga bwe kityo, emirembe gyammwe ginaabaddiranga."},{"book":"Lukka","chapter":"10","verse":"7","text":"Mu nnyumba omwo, mwe musookedde, munaalyanga era ne munywa nabo, kubanga omukozi asaanira empeera ye. Temuvanga mu nnyumba emu ne mudda mu ndala."},{"book":"Lukka","chapter":"10","verse":"8","text":"“Buli kibuga kye mutuukangamu ne babaaniriza, mulyenga ebyo bye babawadde okulya."},{"book":"Lukka","chapter":"10","verse":"9","text":"Muwonyenga abalwadde abalimu, era mugambenga abantu abo nti, ‘Obwakabaka bwa Katonda bubasemberedde.’"},{"book":"Lukka","chapter":"10","verse":"10","text":"Naye bwe muyingiranga mu kibuga kyonna ne batabaaniriza, mulaganga mu nguudo zaakyo ne mugamba nti,"},{"book":"Lukka","chapter":"10","verse":"11","text":"‘N’enfuufu ekwatidde ku bigere byaffe tugibakunkumulira. Naye mumanye kino nti obwakabaka bwa Katonda busembedde.’"},{"book":"Lukka","chapter":"10","verse":"12","text":"Mbategeeza nti ku lunaku luli, Sodomu kigenda kugumiikirizika okusinga ekibuga ekyo."},{"book":"Lukka","chapter":"10","verse":"13","text":"“Zikusanze, ggwe Kolaziini! Naawe zikusanze, Besusayida! Kubanga ebyamagero ekyakolerwa mu mmwe, singa byakolerwa mu Ttuulo ne mu Sidoni, abantu baamu bandibadde beenenya dda, nga bambadde n’ebibukutu nga batudde mu vvu okulaga nti beenenyezza."},{"book":"Lukka","chapter":"10","verse":"14","text":"Naye Ttuulo ne Sidoni birisaasirwa okusinga mmwe ku lunaku olw’okusalirako omusango."},{"book":"Lukka","chapter":"10","verse":"15","text":"Ate ggwe Kaperunawumu, oligulumizibwa okutuuka mu ggulu? Nedda, ogenda kuserengesebwa wansi emagombe."},{"book":"Lukka","chapter":"10","verse":"16","text":"“Buli abawuliriza mmwe aba awulirizza Nze, na buli abanyooma aba anyoomye Nze, n’oyo anyooma Nze aba anyoomye eyantuma.”"},{"book":"Lukka","chapter":"10","verse":"17","text":"Awo abayigirizwa ensavu mu ababiri bwe baakomawo, nga basanyuka ne bategeeza Yesu nti, “Mukama waffe, ne baddayimooni baatugondera mu linnya lyo.”"},{"book":"Lukka","chapter":"10","verse":"18","text":"Yesu n’abagamba nti, “Nalaba Setaani ng’agwa okuva mu ggulu ng’okumyansa kw’eraddu!"},{"book":"Lukka","chapter":"10","verse":"19","text":"Laba mbawadde obuyinza okulinnya ku misota ne ku njaba ez’obusagwa n’okuwangula amaanyi gonna ag’omulabe. Era tewali kigenda kubakola kabi."},{"book":"Lukka","chapter":"10","verse":"20","text":"Naye temusanyuka nnyo kubanga baddayimooni babagondera, wabula mujaguze nti amannya gammwe gawandiikiddwa mu ggulu.”"},{"book":"Lukka","chapter":"10","verse":"21","text":"Mu kiseera ekyo Yesu n’ajjula essanyu ku bwa Mwoyo Mutukuvu n’agamba nti, “Nkutendereza Kitange, Mukama w’eggulu n’ensi, kubanga wakweka ebintu bino abagezi n’abayivu, naye n’obibikkulira abaana abato. Weewaawo Kitange, bw’otyo bwe wasiima."},{"book":"Lukka","chapter":"10","verse":"22","text":"“Kitange yankwasa ebintu byonna. Tewali amanyi Mwana wabula Kitange, era tewali amanyi Kitange wabula Omwana awamu n’abo Omwana b’asiima okubamubikkulira.”"},{"book":"Lukka","chapter":"10","verse":"23","text":"Awo n’akyukira abayigirizwa be n’abagamba mu kyama nti, “Mulina omukisa mmwe okulaba bino bye mulaba."},{"book":"Lukka","chapter":"10","verse":"24","text":"Kubanga mbagamba nti, bannabbi bangi ne bakabaka bangi abaayagala okulaba bye mulaba n’okuwulira bye muwulira naye tekyasoboka.”"},{"book":"Lukka","chapter":"10","verse":"25","text":"Kale laba omunnyonnyozi w’amateeka n’asituka, ng’ayagala okugezesa Yesu, n’amubuuza nti, “Omuyigiriza, nsaana nkole ki okusikira obulamu obutaggwaawo?”"},{"book":"Lukka","chapter":"10","verse":"26","text":"Yesu n’amuddamu nti, “Kyawandiikibwa kitya mu mateeka? Gagamba gatya?”"},{"book":"Lukka","chapter":"10","verse":"27","text":"Omunnyonnyozi w’amateeka n’addamu nti, “ ‘Yagalanga Mukama Katonda wo n’omutima gwo gwonna, n’emmeeme yo yonna, n’amaanyi go gonna, n’amagezi go gonna.’ Era ‘yagalanga muliraanwa wo nga naawe bwe weeyagala.’ ”"},{"book":"Lukka","chapter":"10","verse":"28","text":"Yesu n’amugamba nti, “Ozzeemu bulungi. Kale kolanga bw’otyo oliba mulamu.”"},{"book":"Lukka","chapter":"10","verse":"29","text":"Naye omunnyonnyozi w’amateeka okwagala okulaga nga bw’ali omutuufu n’agamba Yesu nti, “Muliraanwa wange ye ani?”"},{"book":"Lukka","chapter":"10","verse":"30","text":"Yesu n’amuddamu nti, “Waaliwo omuntu eyali ava e Yerusaalemi ng’aserengeta e Yeriko, n’agwa mu banyazi, ne bamukwata ne bamwambulamu engoye ze ne bazimutwalako, ne bamukuba nnyo, ne bamuleka awo ku kkubo ng’abulako katono okufa."},{"book":"Lukka","chapter":"10","verse":"31","text":"Awo kabona eyali tategedde n’ajjira mu kkubo eryo, naye bwe yatuuka ku musajja ng’agudde awo ku kkubo n’amwebalama bwebalami n’amuyitako."},{"book":"Lukka","chapter":"10","verse":"32","text":"Omuleevi naye yamutuukako n’amulaba, n’adda ku ludda olulala olw’oluguudo, n’amuyitako buyisi"},{"book":"Lukka","chapter":"10","verse":"33","text":"Naye Omusamaliya bwe yali ng’ali ku lugendo lwe mu kkubo eryo, n’atuuka omusajja we yali; bwe yamulaba n’amukwatirwa ekisa,"},{"book":"Lukka","chapter":"10","verse":"34","text":"n’ajja w’ali, n’amunyiga ebiwundu ng’ayiwako amafuta, ne wayini ebiwundu n’abisibako ebiwero. Awo n’ateeka omusajja ku nsolo ye n’amutwala mu nnyumba esulwamu abatambuze, n’amujjanjaba."},{"book":"Lukka","chapter":"10","verse":"35","text":"Enkeera Omusamaliya n’addira ddinaali bbiri n’aziwa nannyini nnyumba. N’amugamba nti, ‘Nkusaba omujjanjabe, era ensimbi ezizo zonna z’olikozesa nga zino ze nkulekedde ziweddewo, ndizikuddizaawo nga nkomyewo.’ ”"},{"book":"Lukka","chapter":"10","verse":"36","text":"“Kale olowooza, ku bantu abo abasatu aluwa eyali muliraanwa w’omusajja oli eyagwa mu banyazi?”"},{"book":"Lukka","chapter":"10","verse":"37","text":"Omunnyonnyozi w’amateeka n’addamu nti, “Oyo eyamukolera ebyekisa.”"},{"book":"Lukka","chapter":"10","verse":"38","text":"Awo Yesu n’abayigirizwa be nga bali ku lugendo lwabwe, ne batuuka mu kabuga akamu, omukazi erinnya lye Maliza n’asembeza Yesu mu maka ge."},{"book":"Lukka","chapter":"10","verse":"39","text":"Yalina muganda we erinnya lye Maliyamu. N’atuula awo wansi ku bigere bya Yesu, ng’awuliriza ebigambo Yesu bye yali ayogera."},{"book":"Lukka","chapter":"10","verse":"40","text":"Naye Maliza yali yeetawula mu mirimu ng’ategekera abagenyi, n’ajja awali Yesu n’amugamba nti, “Mukama wange, tofaayo ng’olaba muganda wange andekedde emirimu nzekka?”"},{"book":"Lukka","chapter":"10","verse":"41","text":"Naye Mukama waffe n’amuddamu nti, “Maliza, Maliza, ebintu ebikutawaanya bingi,"},{"book":"Lukka","chapter":"10","verse":"42","text":"naye waliwo ekintu kimu kyokka ekyetaagibwa, Maliyamu alonze omugabo omulungi ogutagenda kumuggyibwako.”"}]}