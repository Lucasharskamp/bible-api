{"data":[{"book":"Matayo","chapter":"1","verse":"1","text":"Kitabu cha lukolo lwa Yesu Kilisito mzukulu wa Daudi, mzukulu wa Abulahamu."},{"book":"Matayo","chapter":"1","verse":"2","text":"Abulahamu kamulela Isaka, Isaka kamulela Yakobo, Yakobo kamulela Yuda na ndugu zake."},{"book":"Matayo","chapter":"1","verse":"3","text":"Yuda kamulela Pelesi na Zela, mamao kakala Tamali, Pelesi kamulela Heziloni, Heziloni kamulela Alamu."},{"book":"Matayo","chapter":"1","verse":"4","text":"Alamu kamulela Aminadabu, Aminadabu kamulela Nashoni, Nashoni kamulela Salimoni,"},{"book":"Matayo","chapter":"1","verse":"5","text":"Salimoni kamulela Boazi, mamake Boazi kakala Lahabu, Boazi kamulela Obedi, mamake Obedi kakala Lusi, Obedi kamulela Yese,"},{"book":"Matayo","chapter":"1","verse":"6","text":"Yese kamulela Mndewa Daudi."},{"book":"Matayo","chapter":"1","verse":"7","text":"Sulemani kamulela Lehoboamu, Lehoboamu kamulela Abiya, Abiya kamulela Asa,"},{"book":"Matayo","chapter":"1","verse":"8","text":"Asa kamulela Yehoshafati, Yehoshafati kamulela Yolamu, Yolamu kamulela Uzia,"},{"book":"Matayo","chapter":"1","verse":"9","text":"Uzia kamulela Yotamu, Yotamu kamulela Ahazi, Ahazi kamulela Hezekia,"},{"book":"Matayo","chapter":"1","verse":"10","text":"Hezekia kamulela Manase, Manase kamulela Amoni, Amoni kamulela Yosia,"},{"book":"Matayo","chapter":"1","verse":"11","text":"Yosia kamulela Yekonia na ndugu zake, kipindi kija Wayahudi viwahamizigwe kugaligwa Babeli."},{"book":"Matayo","chapter":"1","verse":"12","text":"Viubitile uhamizo wa Babeli, Yekonia kamulela Shealitieli, Shealitieli kamulela Zelubabeli,"},{"book":"Matayo","chapter":"1","verse":"13","text":"Zelubabeli kamulela Abiudi, Abiudi kamulela Eliakimu, Eliakimu kamulela Azoli,"},{"book":"Matayo","chapter":"1","verse":"14","text":"Azoli kamulela Sadoki, Sadoki kamulela Akimu, Akimu kamulela Eliudi,"},{"book":"Matayo","chapter":"1","verse":"15","text":"Eliudi kamulela Eliazali, Eliazali kamulela Matani, Matani kamulela Yakobo,"},{"book":"Matayo","chapter":"1","verse":"16","text":"Yakobo kamulela Yusufu, mbigalo wake Malia, yamulelile Yesu yokemigwa Kilisito."},{"book":"Matayo","chapter":"1","verse":"17","text":"Avo kukala na ng'holo longo na nne kulawa Abulahamu mbaka Daudi, na ng'holo longo na nne kulawa Daudi mbaka Wayahudi viwahamizigwe Babeli na ng'holo longo na nne toka viwahamizigwe Babeli mbaka kuleleka kwa Kilisito Mkombola."},{"book":"Matayo","chapter":"1","verse":"18","text":"Kuvumbuka kwa Yesu Kilisito kukala vino, Malia yafungiligwe zengele na Yusufu, lakini wang'hali hawanakala hamoja kamba mbigalo na mtwanzi, Malia koneka kana inda kwa udahi wa Loho Yang'alile."},{"book":"Matayo","chapter":"1","verse":"19","text":"Kwavija Yusufu kakala munhu yotenda ganogile, halondile kumgela kinyala Malia, avo kalonda kumuleka kinyelegezi."},{"book":"Matayo","chapter":"1","verse":"20","text":"Viyakalile kogelegeza vivo, msenga wa kuulanga wa Mndewa kamulawila mzinzozi na kamulongela, “Yusufu mzukulu wa Daudi, sikuudumbe kumsola Malia yawe mwehe wako, kwavija inda yake kaipata kwa udahi wa Loho Yang'alile."},{"book":"Matayo","chapter":"1","verse":"21","text":"Kolela mwana wa kimbigalo na gweye komgwaa twaga da Yesu, kwavija kowakombola wanhu zake mzinzambi zao.”"},{"book":"Matayo","chapter":"1","verse":"22","text":"Gano gose gatendeka kutenda galongigwe na Mndewa kubitila mtula ndagu wake galawilile,"},{"book":"Matayo","chapter":"1","verse":"23","text":"“Mhambe kogoga inda, na kolela mwana wa kimbigalo, nao omkema Imanueli,” fambulo jake, “Imulungu kahamoja na siye.”"},{"book":"Matayo","chapter":"1","verse":"24","text":"Avo Yusufu viyalamuke muutulo, kamsola Malia kamba viyalongeligwe na imsenga wa Mndewa."},{"book":"Matayo","chapter":"1","verse":"25","text":"Lakini hatembele nayo mbaka viyalelile mwana na Yusufu kamgwaa twaga mwana ayo Yesu."}]}