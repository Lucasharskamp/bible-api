{"data":[{"book":"Fe Fɔlɔ Fɔlɛ","chapter":"23","verse":"1","text":"Sara to ɲɛ kɛmɛ ɲɛ mɔxɔɲɛn a nun solofere nan sɔtɔ simaya ra,"},{"book":"Fe Fɔlɔ Fɔlɛ","chapter":"23","verse":"2","text":"a naxa laaxira Kiriyati Araba, Hebiron mabiri, Kanaan bɔxi ma. Iburahima naxa a xa ginɛ ɲɔn fe raba."},{"book":"Fe Fɔlɔ Fɔlɛ","chapter":"23","verse":"3","text":"Iburahima to gɛ wade a xa ginɛ bɛ, a naxa siga Xitikae xɔn ma, a a fala e bɛ,"},{"book":"Fe Fɔlɔ Fɔlɛ","chapter":"23","verse":"4","text":"«Xɔɲɛ nan lanxi n ma wo ya ma be. N bara wo maxandi, wo gaburi yire fi n ma, n nɔma n ma ginɛ ragatade dɛnnaxɛ.»"},{"book":"Fe Fɔlɔ Fɔlɛ","chapter":"23","verse":"5","text":"Xitikae naxa a yaabi,"},{"book":"Fe Fɔlɔ Fɔlɛ","chapter":"23","verse":"6","text":"«I tuli mati muxu ra a fanyi ra. Ala xa mixi nan i ra muxu ya ma. I na wa i xa ginɛ ragatafe muxu xa gaburi yire yoe, i sago na a ra. Muxu tan ya ma be, mixi yo mu na naxan nɔma tondide i bɛ i xa ginɛ ragatade a xa gaburi yire.»"},{"book":"Fe Fɔlɔ Fɔlɛ","chapter":"23","verse":"7","text":"Iburahima naxa keli, a igoro bɔxi ma Xiti bɔnsɔɛ ya i, naxee nu sabatixi na bɔxi ma."},{"book":"Fe Fɔlɔ Fɔlɛ","chapter":"23","verse":"8","text":"A naxa a fala e bɛ, «Xa wo bara tin, n xa n ma ginɛ ragata wo xa bɔxi ma, wo xa n ma maxandi radangi Soxara xa di Eferon ma,"},{"book":"Fe Fɔlɔ Fɔlɛ","chapter":"23","verse":"9","text":"alako a xa Makipela fɔnmɛ so n yi ra gaburi ra naxan na a xa xɛ fɛ ma. N a kolon a tan nan gbe lanxi mɛnni ma. A xa na sara n ma wo ya xɔri, alako birin xa a kolon na bɔxi bara findi n ma mixi ragatade ra.»"},{"book":"Fe Fɔlɔ Fɔlɛ","chapter":"23","verse":"10","text":"Eferon Xitika nu tixi naa ɲama tagi. A naxa Iburahima yaabi a xui itexi ra, alako Xitika naxee birin nu malanxi taa sode dɛ ra, e xa nɔ a xa wɔyɛnyi ramɛde."},{"book":"Fe Fɔlɔ Fɔlɛ","chapter":"23","verse":"11","text":"A naxɛ, «N baba, n bara i maxandi, i tuli mati n na. N bara na xɛ nun na fɔnmɛ fi i ma n bɔnsɔɛ ya xɔri. I xa i xa ginɛ ragata mɛnni.»"},{"book":"Fe Fɔlɔ Fɔlɛ","chapter":"23","verse":"12","text":"Iburahima man naxa a igoro bɔxi ma ɲama birin ya xɔri,"},{"book":"Fe Fɔlɔ Fɔlɛ","chapter":"23","verse":"13","text":"a a fala Eferon bɛ, «I xa i haakɛ to n bɛ. I xa xɛ masundi nan ya. Yandi, a rasuxu, alako n xa nɔ n ma ginɛ ragatade mɛnni.»"},{"book":"Fe Fɔlɔ Fɔlɛ","chapter":"23","verse":"14","text":"Eferon naxa a yaabi,"},{"book":"Fe Fɔlɔ Fɔlɛ","chapter":"23","verse":"15","text":"«N baba, i tuli mati n na a fanyi ra. Bɔxi naxan sare lanma gbeti kilo naani nun a tagi, sese mu na ki i tan nun n tan tagi. I xa ginɛ ragata naa tun!»"},{"book":"Fe Fɔlɔ Fɔlɛ","chapter":"23","verse":"16","text":"Iburahima naxa tin na sare ra Xitikae ya xɔri. A naxa gbeti kilo naani nun a tagi maniya a bɛ."},{"book":"Fe Fɔlɔ Fɔlɛ","chapter":"23","verse":"17","text":"Na xɛ naxan na Makipela fɛ ma, Mamire sogetede biri, fɔnmɛ naxan na a nun wuri bili naxan birin sixi na naaninyi ra,"},{"book":"Fe Fɔlɔ Fɔlɛ","chapter":"23","verse":"18","text":"na birin naxa findi Iburahima gbe ra. Na Xitika naxee birin nu malanxi taa sode dɛ ra, e birin findixi na fe seede ra."},{"book":"Fe Fɔlɔ Fɔlɛ","chapter":"23","verse":"19","text":"Na birin dangi xanbi, Iburahima naxa a xa ginɛ Sara ragata na fɔnmɛ kui Makipela xɛ fɛ ma, naxan na Mamire yatagi Hebiron mabiri Kanaan bɔxi ma."},{"book":"Fe Fɔlɔ Fɔlɛ","chapter":"23","verse":"20","text":"Na xɛ nun na fɔnmɛ naxa ba Xitikae gbeɲa, a findi Iburahima gbe ra, alako a xa nɔ a xa mixie ragatade mɛnni."}]}