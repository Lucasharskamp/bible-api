{"data":[{"book":"Mateyu","chapter":"20","verse":"1","text":"“Ufumu wakumwamba uli ngati mwini munda amene anapita mmawa kukalemba anthu aganyu kuti akagwire ntchito mʼmunda wake wa mpesa."},{"book":"Mateyu","chapter":"20","verse":"2","text":"Anagwirizana kuwalipira dinari monga malipiro a tsiku limodzi ndipo anawatumiza mʼmunda wake wamphesa."},{"book":"Mateyu","chapter":"20","verse":"3","text":"“Nthawi 9 koloko mmawa, anatulukanso naona ena atayimirira pa msika akungokhala."},{"book":"Mateyu","chapter":"20","verse":"4","text":"Anawawuza kuti, ‘Inunso pitani mukagwire ntchito mʼmunda wanga wa mpesa, ndipo ndidzakulipirani malipiro oyenera.’"},{"book":"Mateyu","chapter":"20","verse":"5","text":"Ndipo anapita."},{"book":"Mateyu","chapter":"20","verse":"6","text":"Nthawi ya 5 koloko madzulo anatulukanso ndipo anapeza enanso atangoyimirira. Anawafunsa kuti, ‘Chifukwa chiyani mukungoyimirira pano tsiku lonse osagwira ntchito?’"},{"book":"Mateyu","chapter":"20","verse":"7","text":"“Iwo anayankha kuti, ‘Chifukwa palibe munthu amene watilemba ganyu.’"},{"book":"Mateyu","chapter":"20","verse":"8","text":"“Ndipo pofika madzulo, mwini munda wamphesa anayitana kapitawo wake nati, ‘Itana antchito ndipo uwapatse malipiro awo, kuyambira omalizira aja mpaka oyamba.’"},{"book":"Mateyu","chapter":"20","verse":"9","text":"“Antchito amene anawalemba ganyu pa 5 koloko masana anafika ndipo aliyense analandira dinari."},{"book":"Mateyu","chapter":"20","verse":"10","text":"Ndipo atabwera kwa amene analembedwa poyamba anayembekezera kuti alandira zambiri. Koma aliyense wa iwo analandira dinari."},{"book":"Mateyu","chapter":"20","verse":"11","text":"Atalandira, anayamba kuderera kwa mwini mundayo."},{"book":"Mateyu","chapter":"20","verse":"12","text":"Iwo anati, ‘Anthu amene munawalemba pomalizira agwira ntchito ora limodzi, ndipo mwawafananitsa ndi ife amene tathyoka nayo ntchito ndi kutentha kwa dzuwa tsiku lonse.’"},{"book":"Mateyu","chapter":"20","verse":"13","text":"“Koma iye anamuyankha mmodzi wa iwo nati, ‘Bwenzi, ine sikuti sindinachite chilungamo. Kodi sunavomereze kuti ugwira ntchito ndi kulandira dinari?"},{"book":"Mateyu","chapter":"20","verse":"14","text":"Tenga malipiro ako pita. Ndikufuna kumupatsa munthu amene ndinamulemba pomaliza mofanana ndi mmene ndakupatsira iwe."},{"book":"Mateyu","chapter":"20","verse":"15","text":"Kodi ndilibe ufulu wochita zimene ndikufuna ndi ndalama zanga? Kapena ukuyipidwa chifukwa ndine wopereka mowolowamanja?’"},{"book":"Mateyu","chapter":"20","verse":"16","text":"“Momwemo omalizira adzakhala oyamba ndipo oyamba adzakhala omalizira.”"},{"book":"Mateyu","chapter":"20","verse":"17","text":"Tsopano pamene Yesu ankapita ku Yerusalemu, anatengera pambali ophunzira ake khumi ndi awiriwo nati kwa iwo,"},{"book":"Mateyu","chapter":"20","verse":"18","text":"“Tikupita ku Yerusalemu, ndipo Mwana wa Munthu adzaperekedwa kwa akulu a ansembe ndi aphunzitsi amalamulo. Iwo adzamuweruza kuti aphedwe,"},{"book":"Mateyu","chapter":"20","verse":"19","text":"ndipo adzamupereka kwa anthu a mitundu ina kuti amunyoze ndi kumukwapula ndi kumupachika. Pa tsiku lachitatu adzaukitsidwa!”"},{"book":"Mateyu","chapter":"20","verse":"20","text":"Amayi a ana a Zebedayo anabwera ndi ana ake kwa Yesu, nagwada pansi namupempha Iye."},{"book":"Mateyu","chapter":"20","verse":"21","text":"Yesu anawafunsa kuti, “Mukufuna chiyani?”"},{"book":"Mateyu","chapter":"20","verse":"22","text":"Yesu anawawuza kuti, “Simukudziwa chimene mukupempha. Kodi mungathe kumwera chikho chimene ndidzamwera Ine?”"},{"book":"Mateyu","chapter":"20","verse":"23","text":"Yesu anawawuza kuti, “Zoonadi mudzamwera chikho changa, koma kuti mudzakhale ku dzanja langa lamanja kapena lamazere si kwa Ine kupereka. Malo awa ndi a iwo amene anakonzeredweratu ndi Atate anga.”"},{"book":"Mateyu","chapter":"20","verse":"24","text":"Ophunzira khumi aja, anawapsera mtima abale awiriwo."},{"book":"Mateyu","chapter":"20","verse":"25","text":"Yesu anawayitana onse pamodzi nati, “Mukudziwa kuti olamulira a mitundu ina ali ndi mphamvu pa iwo, ndipo akuluakulu awo amawalamulira."},{"book":"Mateyu","chapter":"20","verse":"26","text":"Siziyenera kutero ndi inu. Mʼmalo mwake, aliyense amene akufuna kukhala wamkulu pakati panu akhale wotumikira wanu."},{"book":"Mateyu","chapter":"20","verse":"27","text":"Ndipo aliyense amene akufuna kukhala woyamba akhale kapolo wanu."},{"book":"Mateyu","chapter":"20","verse":"28","text":"Momwenso Mwana wa Munthu sanabwere kudzatumikiridwa, koma kudzatumikira, ndi kupereka moyo wake kukhala dipo la anthu ambiri.”"},{"book":"Mateyu","chapter":"20","verse":"29","text":"Pamene Yesu ndi ophunzira ake ankachoka ku Yeriko, gulu lalikulu la anthu linawatsata."},{"book":"Mateyu","chapter":"20","verse":"30","text":"Amuna awiri osaona anakhala mʼmbali mwa msewu, ndipo pamene anamva kuti Yesu akudutsa anafuwula kuti, “Ambuye, Mwana wa Davide, tichitireni chifundo!”"},{"book":"Mateyu","chapter":"20","verse":"31","text":"Gulu la anthulo linawadzudzula iwo ndi kuwawuza kuti akhale chete, koma anafuwulitsabe kuti, “Ambuye, Mwana wa Davide, tichitireni chifundo!”"},{"book":"Mateyu","chapter":"20","verse":"32","text":"Yesu anayima ndi kuwayitana ndipo anawafunsa kuti, “Mukufuna ndikuchitireni chiyani?”"},{"book":"Mateyu","chapter":"20","verse":"33","text":"Anamuyankha nati, “Ambuye, tikufuna tione!”"},{"book":"Mateyu","chapter":"20","verse":"34","text":"Yesu anamva nawo chifundo ndipo anakhudza maso awo. Nthawi yomweyo anaona namutsata Iye."}]}