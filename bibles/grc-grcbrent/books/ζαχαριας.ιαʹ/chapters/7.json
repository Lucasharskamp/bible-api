{"data":[{"book":"ΖΑΧΑΡΙΑΣ. ΙΑʹ","chapter":"7","verse":"1","text":"Καὶ ἐγένετο ἐν τῷ τετάρτῳ ἔτει ἐπὶ Δαρείου τοῦ βασιλέως, ἐγένετο λόγος Κυρίου πρὸς Ζαχαρίαν τετράδι τοῦ μηνὸς τοῦ ἐννάτου, ὅς ἐστι Χασελεύ."},{"book":"ΖΑΧΑΡΙΑΣ. ΙΑʹ","chapter":"7","verse":"2","text":"Καὶ ἐξαπέστειλεν εἰς Βαιθὴλ, Σαρασὰρ καὶ Ἀρβεσεὲρ ὁ βασιλεὺς, καὶ οἱ ἄνδρες αὐτοῦ, καὶ ἐξιλάσασθαι τὸν Κύριον,"},{"book":"ΖΑΧΑΡΙΑΣ. ΙΑʹ","chapter":"7","verse":"3","text":"λέγων πρὸς τοὺς ἱερεῖς τοὺς ἐν τῷ οἴκῳ Κυρίου παντοκράτορος, καὶ πρὸς τοὺς προφήτας, λέγων, εἰσελήλυθεν ὧδε ἐν τῷ μηνὶ τῷ πέμπτῳ τὸ ἁγίασμα, καθότι ἐποίησεν ἤδη ἱκανὰ ἔτη."},{"book":"ΖΑΧΑΡΙΑΣ. ΙΑʹ","chapter":"7","verse":"4","text":"Καὶ ἐγένετο λόγος Κυρίου τῶν δυνάμεων πρὸς ἐμὲ, λέγων,"},{"book":"ΖΑΧΑΡΙΑΣ. ΙΑʹ","chapter":"7","verse":"5","text":"εἰπὸν πρὸς ἅπαντα τὸν λαὸν τῆς γῆς, καὶ πρὸς τοὺς ἱερεῖς, λέγων, ἐὰν νηστεύσητε ἢ κόψησθε ἐν ταῖς πέμπταις ἢ ἐν ταῖς ἑβδόμαις, καὶ ἰδοὺ ἑβδομήκοντα ἔτη, μὴ νηστείαν νενηστεύκατέ μοι;"},{"book":"ΖΑΧΑΡΙΑΣ. ΙΑʹ","chapter":"7","verse":"6","text":"Καὶ ἐὰν φάγητε ἢ πίητε, οὐκ ὑμεῖς ἔσθετε καὶ πίνετε;"},{"book":"ΖΑΧΑΡΙΑΣ. ΙΑʹ","chapter":"7","verse":"7","text":"Οὐχ οὗτοι οἱ λόγοι, οὓς ἐλάλησε Κύριος ἐν χερσὶ τῶν προφητῶν τῶν ἔμπροσθεν, ὅτε ἦν Ἱερουσαλὴμ κατοικουμένη, καὶ εὐθηνοῦσα, καὶ αἱ πόλεις κυκλόθεν αὐτῆς, καὶ ἡ ὀρεινὴ καὶ ἡ πεδινὴ κατῳκεῖτο;"},{"book":"ΖΑΧΑΡΙΑΣ. ΙΑʹ","chapter":"7","verse":"8","text":"Καὶ ἐγένετο λόγος Κυρίου πρὸς Ζαχαρίαν, λέγων,"},{"book":"ΖΑΧΑΡΙΑΣ. ΙΑʹ","chapter":"7","verse":"9","text":"τάδε λέγει Κύριος παντοκράτωρ,"},{"book":"ΖΑΧΑΡΙΑΣ. ΙΑʹ","chapter":"7","verse":"10","text":"καὶ χήραν, καὶ ὀρφανὸν, καὶ προσήλυτον, καὶ πένητα μὴ καταδυναστεύετε, καὶ κακίαν ἕκαστος τοῦ ἀδελφοῦ αὐτοῦ μὴ μνησικακείτω ἐν ταῖς καρδίαις ὑμῶν."},{"book":"ΖΑΧΑΡΙΑΣ. ΙΑʹ","chapter":"7","verse":"11","text":"Καὶ ἠπείθησαν τοῦ προσέχειν, καὶ ἔδωκαν νῶτον παραφρονοῦντα, καὶ τὰ ὦτα αὐτῶν ἐβάρυναν τοῦ μὴ εἰσακούειν."},{"book":"ΖΑΧΑΡΙΑΣ. ΙΑʹ","chapter":"7","verse":"12","text":"Καὶ τὴν καρδίαν αὐτῶν ἔταξαν ἀπειθῆ τοῦ μὴ εἰσακούειν τοῦ νόμου μου, καὶ τοὺς λόγους, οὓς ἐξαπέστειλε Κύριος παντοκράτωρ ἐν πνεύματι αὐτοῦ ἐν χερσὶ τῶν προφητῶν τῶν ἔμπροσθεν· καὶ ἐγένετο ὀργὴ μεγάλη παρὰ Κυρίου παντοκράτορος."},{"book":"ΖΑΧΑΡΙΑΣ. ΙΑʹ","chapter":"7","verse":"13","text":"Καὶ ἔσται, ὃν τρόπον εἶπε, καὶ οὐκ εἰσήκουσαν, οὕτως κεκράξονται, καὶ οὐ μὴ εἰσακούσω, λέγει Κύριος παντοκράτωρ."},{"book":"ΖΑΧΑΡΙΑΣ. ΙΑʹ","chapter":"7","verse":"14","text":"Καὶ ἐκβαλῶ αὐτοὺς εἰς πάντα τὰ ἔθνη, ἃ οὐκ ἔγνωσαν· καὶ ἡ γῆ ἀφανισθήσεται κατόπισθεν αὐτῶν ἐκ διοδεύοντος καὶ ἐξ ἀναστρέφοντος· καὶ ἔταξαν γῆν ἐκλεκτὴν εἰς ἀφανισμόν."}]}