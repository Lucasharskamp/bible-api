{"data":[{"book":"2 Qoronttosa","chapter":"2","verse":"1","text":"Ta intena michisanas koyontta gishshi qasseka inteko biike gaada qofa qadchadis."},{"book":"2 Qoronttosa","chapter":"2","verse":"2","text":"Ta intena michisidaz gidikkoka michetida intefe aadhi ufaysizay taas haray oone dizee?"},{"book":"2 Qoronttosa","chapter":"2","verse":"3","text":"Ta kase intes xaafiday ta inteko biza wode tana ufaysanas bessiza asati tana michisopeto gaada xaafadis. Gaasoyka ta ufa7etiko intes wursosika ufays gidanaysa ta ammanays."},{"book":"2 Qoronttosa","chapter":"2","verse":"4","text":"Ta intes hessaththo xaafishin ta wozinan daro michayne daro qofay kumidishin daro ayfunxashe xaafadis. Hessaka ta oothiday inte ta intena daro siiqizaysa erana mala gada attin intena michisinas gidena."},{"book":"2 Qoronttosa","chapter":"2","verse":"5","text":"Oonika ase qohida gidiko gujjecho gidontta mala he qohidadey tana xalala gidontta guthara gidikokka intenaka wurs qohides."},{"book":"2 Qoronttosa","chapter":"2","verse":"6","text":"Hessa mala asas daro asay iza bolla wothida qixatey izades gidana."},{"book":"2 Qoronttosa","chapter":"2","verse":"7","text":"He uray keehi muzotid ufaysi qanxontta mala inte he uras atto giidi mintthethanas besses."},{"book":"2 Qoronttosa","chapter":"2","verse":"8","text":"Hessaththoka inte iza siqizayssa zaarethid iza beessana mala ta intena woossays."},{"book":"2 Qoronttosa","chapter":"2","verse":"9","text":"Ta hayssa intes xaafiday inte intena gakiza paace xoonidine wurson inte azazetizakone eranaskko."},{"book":"2 Qoronttosa","chapter":"2","verse":"10","text":"inte atto giza uras taka atto gays. Qasse ta tumape atto gaanaz diza gidikko Kiristoosa sintthan ta atto gizay inte gishshi gaadako."},{"book":"2 Qoronttosa","chapter":"2","verse":"11","text":"Ta hessaththo oothizay xala7ey geliza xoo7e demontta mala gaadako. Nu iza gene qofa baloko."},{"book":"2 Qoronttosa","chapter":"2","verse":"12","text":"Tani Kiristoosa mishiracho qaala yootanas xiiro7ada bida wode Goday taas ootho oge doydes."},{"book":"2 Qoronttosa","chapter":"2","verse":"13","text":"Gido attin tani ta isha Titossa heeni demontta aggida gishshi ta wozinay shempontta ixxida gishshi istti tana hepe moyzin maqiidoniya dere badis."},{"book":"2 Qoronttosa","chapter":"2","verse":"14","text":"Gido attin Kirstoosa baggara wurso wode nuna xoono ogen kallethi yuushizane ba lo7e eratetha nu baggara wurso son qoncisiza Godas galatay gako."},{"book":"2 Qoronttosa","chapter":"2","verse":"15","text":"Gaasoyka nuni dhayanaytasine atanaytas giddon Kiristoosa baggara Xoossas shiiqida sawo tunno giza exxane malako."},{"book":"2 Qoronttosa","chapter":"2","verse":"16","text":"Dhayanaytas nuni wodhiza xinqokokko. Atanaytas qasse hayqope gede deyoso efiza deyo sawoko. Histin hayssas bessizadey oonee?"},{"book":"2 Qoronttosa","chapter":"2","verse":"17","text":"Nuni Wodhe demanas giidi Xoossa qaala shaqaca mala walakerethidi bayziza daro asata mala gidoko. Gido attin Xoossafe kiitettida suure asa mala gidid Kiristoosan gidid Xoossa sintthan sure yootos."}]}