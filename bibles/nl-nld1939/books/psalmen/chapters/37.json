{"data":[{"book":"Psalmen","chapter":"37","verse":"1","text":"Van David. Wees niet afgunstig op zondaars, En benijd de boosdoeners niet;"},{"book":"Psalmen","chapter":"37","verse":"2","text":"Want snel versmachten zij als gras, Verkwijnen als het groen gewas."},{"book":"Psalmen","chapter":"37","verse":"3","text":"Vertrouw op Jahweh, doe enkel wat goed is, Blijf in het land en wees trouw;"},{"book":"Psalmen","chapter":"37","verse":"4","text":"Dan zult gij uw vreugde in Jahweh vinden, En Hij schenkt u wat uw hart maar begeert."},{"book":"Psalmen","chapter":"37","verse":"5","text":"Laat Jahweh uw weg maar bestieren, Verlaat u op Hem: Hij zal hem banen;"},{"book":"Psalmen","chapter":"37","verse":"6","text":"Als de dageraad doet Hij uw gerechtigheid stralen, En als de middagzon uw recht."},{"book":"Psalmen","chapter":"37","verse":"7","text":"Berust in Jahweh, En blijf op Hem hopen. Benijd niet den man, wien het goed gaat, Ofschoon hij bedriegt."},{"book":"Psalmen","chapter":"37","verse":"8","text":"Word niet toornig en maak u niet boos, Wind u niet op: gij maakt het maar erger;"},{"book":"Psalmen","chapter":"37","verse":"9","text":"Want de zondaars worden vernietigd, Maar die op Jahweh vertrouwen, bezitten het Land!"},{"book":"Psalmen","chapter":"37","verse":"10","text":"Een ogenblik maar: en de zondaar is er niet meer; Gij zoekt naar zijn plaats: hij is weg."},{"book":"Psalmen","chapter":"37","verse":"11","text":"Maar de rechtschapenen bezitten het Land, En genieten een heerlijke vrede."},{"book":"Psalmen","chapter":"37","verse":"12","text":"De zondaar belaagt den rechtvaardige, En knarst tegen hem op zijn tanden;"},{"book":"Psalmen","chapter":"37","verse":"13","text":"Maar de Heer lacht hem uit, Want Hij ziet zijn Dag al nabij."},{"book":"Psalmen","chapter":"37","verse":"14","text":"De bozen trekken hun zwaard en spannen hun boog, Om ongelukkigen en armen te doden, en vromen te slachten;"},{"book":"Psalmen","chapter":"37","verse":"15","text":"Maar het zwaard dringt in hun eigen hart, En hun bogen worden gebroken."},{"book":"Psalmen","chapter":"37","verse":"16","text":"Beter het weinige, dat de rechtvaardige heeft, Dan de geweldige rijkdom der bozen;"},{"book":"Psalmen","chapter":"37","verse":"17","text":"Want de arm der bozen wordt gebroken, Maar voor de rechtvaardigen is Jahweh een stut."},{"book":"Psalmen","chapter":"37","verse":"18","text":"Jahweh zorgt voor de dagen der vromen, En hun erfdeel blijft eeuwig bijeen;"},{"book":"Psalmen","chapter":"37","verse":"19","text":"Ze staan niet verlegen in tijden van rampspoed, Maar worden verzadigd bij hongersnood."},{"book":"Psalmen","chapter":"37","verse":"20","text":"Maar de goddelozen gaan zeker te gronde, En hun kinderen bedelen om brood; Jahwehâ€™s vijanden vergaan als de glorie der velden, En verdwijnen als rook."},{"book":"Psalmen","chapter":"37","verse":"21","text":"De boze moet lenen, en kan niet betalen, De gerechte kan mild zijn en geven;"},{"book":"Psalmen","chapter":"37","verse":"22","text":"Want wien Hij zegent, bezit het Land, Maar wien Hij vervloekt, wordt vernietigd."},{"book":"Psalmen","chapter":"37","verse":"23","text":"Jahweh leidt de schreden der mensen, Hij richt overeind, wiens gedrag Hem behaagt;"},{"book":"Psalmen","chapter":"37","verse":"24","text":"En mocht hij al wankelen, toch zal hij niet vallen, Want Jahweh houdt hem bij de hand."},{"book":"Psalmen","chapter":"37","verse":"25","text":"Ik was jong, en nu ben ik oud: Maar nooit heb ik een vrome verlaten gezien;"},{"book":"Psalmen","chapter":"37","verse":"26","text":"Steeds kan hij nog mild zijn en aan anderen lenen, Zijn nageslacht tot zegen zijn."},{"book":"Psalmen","chapter":"37","verse":"27","text":"Houd u ver van het kwaad, en doe enkel wat goed is, Dan woont gij veilig voor eeuwig;"},{"book":"Psalmen","chapter":"37","verse":"28","text":"Want Jahweh heeft de gerechtigheid lief, En nimmer verlaat Hij zijn vromen. De bozen worden voor eeuwig vernietigd, En het geslacht van de zondaars vergaat;"},{"book":"Psalmen","chapter":"37","verse":"29","text":"Maar de rechtvaardigen bezitten het Land, En blijven er altijd in wonen."},{"book":"Psalmen","chapter":"37","verse":"30","text":"De mond van den rechtvaardige verkondigt de wijsheid, En zijn tong spreekt wat recht is."},{"book":"Psalmen","chapter":"37","verse":"31","text":"Hij draagt de Wet van zijn God in zijn hart; Nooit wankelen zijn schreden."},{"book":"Psalmen","chapter":"37","verse":"32","text":"De boze loert op den vrome, En zoekt hem te doden;"},{"book":"Psalmen","chapter":"37","verse":"33","text":"Maar Jahweh laat hem niet in zijn macht, En duldt geen veroordeling, als men hem richt."},{"book":"Psalmen","chapter":"37","verse":"34","text":"Blijf op Jahweh vertrouwen, En bewandel zijn wegen; Dan stelt Hij u in het bezit van het Land, En zult gij de verdelging der zondaars aanschouwen."},{"book":"Psalmen","chapter":"37","verse":"35","text":"Ik heb een zondaar gezien in zijn vermetele trots, Hoog als een Libanon-ceder;"},{"book":"Psalmen","chapter":"37","verse":"36","text":"Ik ging voorbij: zie, hij was er niet meer; Ik zocht hem, hij was niet te vinden."},{"book":"Psalmen","chapter":"37","verse":"37","text":"Geef acht op den vrome en let op den brave: Het kroost van dien man leeft in vrede;"},{"book":"Psalmen","chapter":"37","verse":"38","text":"Maar de zondaars gaan allen te gronde, De kinderen der bozen worden vernietigd."},{"book":"Psalmen","chapter":"37","verse":"39","text":"Jahweh is het heil van de vromen, Hun toevlucht in tijden van nood;"},{"book":"Psalmen","chapter":"37","verse":"40","text":"Jahweh helpt en beschermt hen tegen de bozen, Hij redt hen, als ze vluchten tot Hem!"}]}