{"data":[{"book":"زبور","chapter":"73","verse":"1","text":"آسف کا زبور۔"},{"book":"زبور","chapter":"73","verse":"2","text":"لیکن مَیں پھسلنے کو تھا، میرے قدم لغزش کھانے کو تھے۔"},{"book":"زبور","chapter":"73","verse":"3","text":"کیونکہ شیخی بازوں کو دیکھ کر مَیں بےچین ہو گیا، اِس لئے کہ بےدین اِتنے خوش حال ہیں۔"},{"book":"زبور","chapter":"73","verse":"4","text":"مرتے وقت اُن کو کوئی تکلیف نہیں ہوتی، اور اُن کے جسم موٹے تازے رہتے ہیں۔"},{"book":"زبور","chapter":"73","verse":"5","text":"عام لوگوں کے مسائل سے اُن کا واسطہ نہیں پڑتا۔ جس درد و کرب میں دوسرے مبتلا رہتے ہیں اُس سے وہ آزاد ہوتے ہیں۔"},{"book":"زبور","chapter":"73","verse":"6","text":"اِس لئے اُن کے گلے میں تکبر کا ہار ہے، وہ ظلم کا لباس پہنے پھرتے ہیں۔"},{"book":"زبور","chapter":"73","verse":"7","text":"چربی کے باعث اُن کی آنکھیں اُبھر آئی ہیں۔ اُن کے دل بےلگام وہموں کی گرفت میں رہتے ہیں۔"},{"book":"زبور","chapter":"73","verse":"8","text":"وہ مذاق اُڑا کر بُری باتیں کرتے ہیں، اپنے غرور میں ظلم کی دھمکیاں دیتے ہیں۔"},{"book":"زبور","chapter":"73","verse":"9","text":"وہ سمجھتے ہیں کہ جو کچھ ہمارے منہ سے نکلتا ہے وہ آسمان سے ہے، جو بات ہماری زبان پر آ جاتی ہے وہ پوری زمین کے لئے اہمیت رکھتی ہے۔"},{"book":"زبور","chapter":"73","verse":"10","text":"چنانچہ عوام اُن کی طرف رجوع ہوتے ہیں، کیونکہ اُن کے ہاں کثرت کا پانی پیا جاتا ہے۔"},{"book":"زبور","chapter":"73","verse":"11","text":"وہ کہتے ہیں، ”اللہ کو کیا پتا ہے؟ اللہ تعالیٰ کو علم ہی نہیں۔“"},{"book":"زبور","chapter":"73","verse":"12","text":"دیکھو، یہی ہے بےدینوں کا حال۔ وہ ہمیشہ سکون سے رہتے، ہمیشہ اپنی دولت میں اضافہ کرتے ہیں۔"},{"book":"زبور","chapter":"73","verse":"13","text":"یقیناً مَیں نے بےفائدہ اپنا دل پاک رکھا اور عبث اپنے ہاتھ غلط کام کرنے سے باز رکھے۔"},{"book":"زبور","chapter":"73","verse":"14","text":"کیونکہ دن بھر مَیں درد و کرب میں مبتلا رہتا ہوں، ہر صبح مجھے سزا دی جاتی ہے۔"},{"book":"زبور","chapter":"73","verse":"15","text":"اگر مَیں کہتا، ”مَیں بھی اُن کی طرح بولوں گا،“ تو تیرے فرزندوں کی نسل سے غداری کرتا۔"},{"book":"زبور","chapter":"73","verse":"16","text":"مَیں سوچ بچار میں پڑ گیا تاکہ بات سمجھوں، لیکن سوچتے سوچتے تھک گیا، اذیت میں صرف اضافہ ہوا۔"},{"book":"زبور","chapter":"73","verse":"17","text":"تب مَیں اللہ کے مقدِس میں داخل ہو کر سمجھ گیا کہ اُن کا انجام کیا ہو گا۔"},{"book":"زبور","chapter":"73","verse":"18","text":"یقیناً تُو اُنہیں پھسلنی جگہ پر رکھے گا، اُنہیں فریب میں پھنسا کر زمین پر پٹخ دے گا۔"},{"book":"زبور","chapter":"73","verse":"19","text":"اچانک ہی وہ تباہ ہو جائیں گے، دہشت ناک مصیبت میں پھنس کر مکمل طور پر فنا ہو جائیں گے۔"},{"book":"زبور","chapter":"73","verse":"20","text":"اے رب، جس طرح خواب جاگ اُٹھتے وقت غیرحقیقی ثابت ہوتا ہے اُسی طرح تُو اُٹھتے وقت اُنہیں وہم قرار دے کر حقیر جانے گا۔"},{"book":"زبور","chapter":"73","verse":"21","text":"جب میرے دل میں تلخی پیدا ہوئی اور میرے باطن میں سخت درد تھا"},{"book":"زبور","chapter":"73","verse":"22","text":"تو مَیں احمق تھا۔ مَیں کچھ نہیں سمجھتا تھا بلکہ تیرے سامنے مویشی کی مانند تھا۔"},{"book":"زبور","chapter":"73","verse":"23","text":"توبھی مَیں ہمیشہ تیرے ساتھ لپٹا رہوں گا، کیونکہ تُو میرا دہنا ہاتھ تھامے رکھتا ہے۔"},{"book":"زبور","chapter":"73","verse":"24","text":"تُو اپنے مشورے سے میری قیادت کر کے آخر میں عزت کے ساتھ میرا خیرمقدم کرے گا۔"},{"book":"زبور","chapter":"73","verse":"25","text":"جب تُو میرے ساتھ ہے تو مجھے آسمان پر کیا کمی ہو گی؟ جب تُو میرے ساتھ ہے تو مَیں زمین کی کوئی بھی چیز نہیں چاہوں گا۔"},{"book":"زبور","chapter":"73","verse":"26","text":"خواہ میرا جسم اور میرا دل جواب دے جائیں، لیکن اللہ ہمیشہ تک میرے دل کی چٹان اور میری میراث ہے۔"},{"book":"زبور","chapter":"73","verse":"27","text":"یقیناً جو تجھ سے دُور ہیں وہ ہلاک ہو جائیں گے، جو تجھ سے بےوفا ہیں اُنہیں تُو تباہ کر دے گا۔"},{"book":"زبور","chapter":"73","verse":"28","text":"لیکن میرے لئے اللہ کی قربت سب کچھ ہے۔ مَیں نے رب قادرِ مطلق کو اپنی پناہ گاہ بنایا ہے، اور مَیں لوگوں کو تیرے تمام کام سناؤں گا۔"}]}