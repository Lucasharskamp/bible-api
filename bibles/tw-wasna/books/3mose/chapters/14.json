{"data":[{"book":"3 Mose","chapter":"14","verse":"1","text":"Awurade ka kyerɛɛ Mose sɛ,"},{"book":"3 Mose","chapter":"14","verse":"2","text":"“Ɛda a wɔbɛdwira ɔkwatani ho no, ɛho mmara nie: Wɔde no bɛkɔ akɔma ɔsɔfoɔ,"},{"book":"3 Mose","chapter":"14","verse":"3","text":"na ɔsɔfoɔ no ahwɛ no wɔ sraban no akyi. Na sɛ ɔsɔfoɔ no hunu sɛ kwata no agyae a,"},{"book":"3 Mose","chapter":"14","verse":"4","text":"ɔbɛbisa nnomaa mmienu bi a wɔwe, na afei wɔde ntweneduro, koogyan ahoma ne hisope mman a wɔde bɛyɛ ahodwira ahyɛdeɛ ama ɔkwatani no abrɛ no."},{"book":"3 Mose","chapter":"14","verse":"5","text":"Ɔsɔfoɔ no bɛka ama wɔakum nnomaa no mu baako wɔ ayowaa a nsuo wɔ mu so."},{"book":"3 Mose","chapter":"14","verse":"6","text":"Na anomaa a wɔnnya nkum no no nso, wɔde ɔno ne ntweneduro no ne koogyan ahoma no ne hisope mman no bɛhyɛ anomaa a wɔkumm no no mogya no mu."},{"book":"3 Mose","chapter":"14","verse":"7","text":"Na ɔsɔfoɔ no apete mogya no agu ɔkwatani a ne ho afiri no so mprɛnson, na wapae mu aka sɛ ne ho ate na wagyaa anomaa a wɔnkum no no."},{"book":"3 Mose","chapter":"14","verse":"8","text":"“Na ɔyarefoɔ a ne ho atɔ no no bɛsi ne ntoma nyinaa. Ɔbɛyi ne ho nwi nyinaa nso. Ɔbɛdware na wasane abɛtena baabi a kane no na ɔte hɔ bio; nanso ɛsɛ sɛ ɔtena ne ntomadan akyi nnanson."},{"book":"3 Mose","chapter":"14","verse":"9","text":"Nnanson no so no, ɔbɛyi ne ho nwi nyinaa bio, ɔbɛyi nʼabɔgyesɛ ayi nʼanintɔn nwi na wayi ne ho nwi a aka nyinaa, na wadware, na afei wɔapae mu aka sɛ ne ho ate."},{"book":"3 Mose","chapter":"14","verse":"10","text":"“Ɛda a ɛdi so a ɛyɛ nnawɔtwe so no, ɔbɛfa nnwammaa anini mmienu a wɔn ho nni dɛm ne odwammaa bereɛ baako a ɔno nso ho nni dɛm, asikyiresiam muhumuhu lita nsia a wɔde ngo afra ne ngo a wɔmfa mfraa hwee lita fa."},{"book":"3 Mose","chapter":"14","verse":"11","text":"Afei ɔsɔfoɔ a ɔbɛhwehwɛ ɔyarefoɔ no ho ahwɛ sɛ ne ho atɔ no no de onipa no ne nʼafɔrebɔdeɛ bɛba Awurade anim wɔ Ahyiaeɛ Ntomadan no ano."},{"book":"3 Mose","chapter":"14","verse":"12","text":"“Ɔsɔfoɔ no bɛfa nnwammaa no baako ne ngotoa baako no na ɔde ama Awurade sɛ ɛfɔdie afɔrebɔ a wɔhim no wɔ afɔrebukyia no anim."},{"book":"3 Mose","chapter":"14","verse":"13","text":"Afei, wɔbɛkum odwammaa no wɔ beaeɛ a wɔbɔ bɔne ne ɔhyeɛ afɔdeɛ no wɔ kronkronbea hɔ. Wɔde saa afɔdie afɔrebɔdeɛ yi bɛma ɔsɔfoɔ no sɛdeɛ wɔyɛ no bɔne afɔrebɔ mu no ara pɛ. Ɛyɛ afɔrebɔ a ɛyɛ kronkron ankasa."},{"book":"3 Mose","chapter":"14","verse":"14","text":"Ɔsɔfoɔ no bɛfa saa ɛfɔdie afɔrebɔdeɛ mogya na ɔde akeka ɔyarefoɔ a wɔrete ne ho no aso nifa ase ne ne nsa nifa kokurobetie ne ne nan nifa kokurobetie."},{"book":"3 Mose","chapter":"14","verse":"15","text":"Afei, ɔsɔfoɔ no bɛfa ngo no bi ahwie agu ne nsa benkum mu"},{"book":"3 Mose","chapter":"14","verse":"16","text":"na ɔde ne nsa nifa abɔ mu, na watu apete mprɛnson wɔ Awurade anim."},{"book":"3 Mose","chapter":"14","verse":"17","text":"Ngo no a ɛbɛka ne nsa benkum mu no, ɔsɔfoɔ no de bɛka onipa no aso nifa ase ne ne nsa nifa kokurobetie ne ne nan nifa kokurobetie sɛdeɛ ɔde ɛfɔdie mogya yɛeɛ wɔ ɛfɔdie afɔrebɔ no mu no ara pɛ."},{"book":"3 Mose","chapter":"14","verse":"18","text":"Ɔde ngo no nkaeɛ a ɛwɔ ne nsam no bɛfɔ ɔbarima no tiri ho. Yei bɛkyerɛ sɛ, ɔsɔfoɔ no de ne ho ayɛ mpatadeɛ ama onipa no wɔ Awurade anim."},{"book":"3 Mose","chapter":"14","verse":"19","text":"“Afei, ɛsɛ sɛ ɔsɔfoɔ no bɔ bɔne afɔdeɛ na ɔsane yɛ mpatadeɛ ho adeɛ ma onipa a wɔrehohoro ne ho afiri ne kwata mu no ho; ɛno akyi, ɔsɔfoɔ no bɛkum ɔhyeɛ afɔrebɔdeɛ no"},{"book":"3 Mose","chapter":"14","verse":"20","text":"na ɔde abɔ ɛne atokoɔ afɔdeɛ wɔ afɔrebukyia no so de ayɛ mpatadeɛ ama ɔbarima no na afei, wapae mu aka sɛ ne ho afiri."},{"book":"3 Mose","chapter":"14","verse":"21","text":"“Sɛ ɔyɛ ohiani a ɔrentumi ntɔ nnwammaa mmienu no a, ɛnneɛ, ɔde odwammaanini baako bɛbɔ ɛfɔdie afɔdeɛ no de ama Awurade sɛ mpatadeɛ a wɔhim no afɔrebukyia no anim; na wɔde asikyiresiam fitaa muhumuhu lita mmienu ne fa a wɔde ngo afra de abɔ atokoɔ afɔdeɛ no a ngo akɔtoa ka ho."},{"book":"3 Mose","chapter":"14","verse":"22","text":"Ɛno akyi, ɔde mmorɔnoma mmienu anaa nturukuku mma mmienu mu biara a ɔbɛnya no mu baako bɛbɔ bɔne afɔdeɛ na ɔde baako a ɔbɛka no nso abɔ ɔhyeɛ afɔdeɛ."},{"book":"3 Mose","chapter":"14","verse":"23","text":"“Ɛda a ɛtɔ so nnwɔtwe no, ɔde ne nyinaa bɛkɔ akɔma ɔsɔfoɔ no wɔ Ahyiaeɛ Ntomadan no ano na ɔsɔfoɔ no de adwira no wɔ Awurade anim."},{"book":"3 Mose","chapter":"14","verse":"24","text":"Ɔsɔfoɔ no bɛfa odwammaa no de abɔ ɛfɔdie afɔdeɛ. Ɔde ngo toa ma bɛka ho na wahim no afɔrebukyia no anim de akyerɛ sɛ, wɔde rema Awurade."},{"book":"3 Mose","chapter":"14","verse":"25","text":"Afei, wɔbɛkum odwammaa no de no abɔ ɛfɔdie afɔdeɛ na ɔde ne mogya no bi akeka ɔbarima a wɔredwira no no aso nifa ase. Ɔde mogya no bi bɛka ne nsa nifa kokurobetie ne ne nan nifa kokurobetie."},{"book":"3 Mose","chapter":"14","verse":"26","text":"Ɔsɔfoɔ no bɛhwie ngo agu ɔno ara ne nsa benkum mu"},{"book":"3 Mose","chapter":"14","verse":"27","text":"na ɔde ne nsateaa nifa abɔ mu apete bi mprɛnson wɔ Awurade anim."},{"book":"3 Mose","chapter":"14","verse":"28","text":"Na ɛsɛ sɛ ɔde ngo a ɛwɔ ne nsam no bi ka ɔbarima no aso nifa ase ne ne nsa nifa kokurobetie ne ne nan nifa kokurobetie sɛdeɛ ɔyɛɛ mogya no ɛberɛ a ɔrebɔ ɛfɔdie afɔdeɛ no."},{"book":"3 Mose","chapter":"14","verse":"29","text":"Ngo no a ɛbɛka wɔ ne nsam no, ɛsɛ sɛ ɔde fɔ ɔbarima a wɔredwira no no tiri ho de yɛ mpatadeɛ wɔ Awurade anim."},{"book":"3 Mose","chapter":"14","verse":"30","text":"Afei, ɛsɛ sɛ ɔde nturukuku mmienu anaa mmorɔnoma mmienu no mu biara a ɔtumi tɔeɛ no ba."},{"book":"3 Mose","chapter":"14","verse":"31","text":"Wɔde mmienu a ɔnyaeɛ no mu baako bɛbɔ bɔne afɔdeɛ na baako a aka no, ɔde abɔ ɔhyeɛ afɔdeɛ a saa ɛberɛ no ara mu wɔbɛbɔ atokoɔ afɔdeɛ nso, na ɔsɔfoɔ no bɛyɛ mpatadeɛ ama ɔbarima no wɔ Awurade anim.”"},{"book":"3 Mose","chapter":"14","verse":"32","text":"Yeinom ne mmara a ɛfa wɔn a wɔte wɔn ho ma wɔn ho fi kwata mu nanso wɔntumi mfa afɔrebɔdeɛ a ɛho hia no nyinaa mma no."},{"book":"3 Mose","chapter":"14","verse":"33","text":"Afei, Awurade ka kyerɛɛ Mose ne Aaron sɛ,"},{"book":"3 Mose","chapter":"14","verse":"34","text":"“Sɛ moduru Kanaan asase a mede ama mo no so, na sɛ mede kwata kɔ afie bi mu a,"},{"book":"3 Mose","chapter":"14","verse":"35","text":"ɛnneɛ, efiewura no nyi ne ho adi nkyerɛ ɔsɔfoɔ no na ɔnka sɛ, ‘Ɛyɛ me sɛ kwata wɔ me fie ha!’"},{"book":"3 Mose","chapter":"14","verse":"36","text":"Ɔsɔfoɔ no bɛhyɛ ama wɔatu efie hɔ nneɛma nyinaa ansa na wahwɛ hɔ sɛdeɛ ɛbɛyɛ a, sɛ ɔka sɛ kwata wɔ fie hɔ a, ɛrengu biribi foforɔ ho fi wɔ hɔ."},{"book":"3 Mose","chapter":"14","verse":"37","text":"Sɛ ɔhunu nsensaneɛ ahahammono anaa kɔkɔɔ wɔ efie no afasuo ho a anonom kɔ afasuo no mu a,"},{"book":"3 Mose","chapter":"14","verse":"38","text":"ɔbɛto efie no mu nnanson"},{"book":"3 Mose","chapter":"14","verse":"39","text":"na ne nnanson so no, wasane aba bio abɛhwɛ. Na sɛ nsensaneɛ awurawura afasuo no mu a,"},{"book":"3 Mose","chapter":"14","verse":"40","text":"ɛnneɛ, ɔsɔfoɔ no bɛhyɛ ama wɔawerɛwerɛ nsisiiɛ no afiri hɔ na wɔato nwerɛwerɛeɛ no agu baabi a ɛhɔ ho nte wɔ kuro no akyi baabi."},{"book":"3 Mose","chapter":"14","verse":"41","text":"Afei, ɔbɛhyɛ ama afasuo a ɛwɔ efie no mu no, wɔawerɛwerɛ no yie na wɔato nwerɛwerɛeɛ no agu baabi a ɛhɔ nte wɔ kuro no akyi baabi."},{"book":"3 Mose","chapter":"14","verse":"42","text":"Na wɔde aboɔ foforɔ bi abɛhyɛ deɛ wɔwerɛwerɛeɛ no anan na wɔde dɔteɛ foforɔ asra efie no ho."},{"book":"3 Mose","chapter":"14","verse":"43","text":"“Na sɛ nsisiiɛ no ba bio a,"},{"book":"3 Mose","chapter":"14","verse":"44","text":"ɔsɔfoɔ no bɛba bio abɛhwɛ na sɛ ɔhunu sɛ nsisiiɛ no atrɛtrɛ a, na ɛyɛ kwata na ɛkyerɛ sɛ efie no ho nte."},{"book":"3 Mose","chapter":"14","verse":"45","text":"Sɛ ɛba saa a, ɔbɛhyɛ ama wɔabubu efie no agu. Wɔbɛtwe mmubuiɛ no mu aboɔ, nnua ne dɔteɛ no nyinaa afiri kuro no mu de akɔgu kuro no akyi baabi a ɛhɔ ho nte."},{"book":"3 Mose","chapter":"14","verse":"46","text":"“Obiara a ɔbɛwura efie a wɔato mu no mu no ho nte kɔsi anwummerɛ."},{"book":"3 Mose","chapter":"14","verse":"47","text":"Na obiara a ɔbɛda hɔ anaa ɔbɛdidi wɔ efie hɔ no bɛsi ne nneɛma nyinaa."},{"book":"3 Mose","chapter":"14","verse":"48","text":"“Na sɛ wɔsra efie no ho bio na ɔsɔfoɔ no bɛhwɛ na nsisiiɛ no mmaa bio a, ɔbɛpae mu aka sɛ wɔate efie no ho na kwata no nso kɔ."},{"book":"3 Mose","chapter":"14","verse":"49","text":"Ɔbɛdi efie no ahodwira ho dwuma. Ɔde nnomaa mmienu, sida dua, asaawa kɔkɔɔ ne hisope mman na ɛbɛdi saa dwuma no."},{"book":"3 Mose","chapter":"14","verse":"50","text":"Ɔbɛkum nnomaa no baako wɔ nsu pa a ɛwɔ ayowaa mu so,"},{"book":"3 Mose","chapter":"14","verse":"51","text":"na ɔde sida dua no ne hisope mman ne ahoma kɔkɔɔ ne anomaa a wɔnkum no no anu anomaa a wakum no nsu pa no so no mogya mu na wɔde apete efie no mprɛnson."},{"book":"3 Mose","chapter":"14","verse":"52","text":"Wɔyɛ yei de te efie no ho."},{"book":"3 Mose","chapter":"14","verse":"53","text":"Afei, ɔbɛgyae anomaa a ɔnwuiɛ no ama watu akɔ kuro no akyi baabi. Yei ne ɛkwan a wɔfa so de yɛ mpatadeɛ de ma efie sane de dwira ho no.”"},{"book":"3 Mose","chapter":"14","verse":"54","text":"Yeinom ne mmara a ɛfa mmeammea a kwata ba hɔ ho."},{"book":"3 Mose","chapter":"14","verse":"55","text":"Sɛ ɛyɛ atadeɛ mu anaa efie mu,"},{"book":"3 Mose","chapter":"14","verse":"56","text":"anaa honam ani nhonhonoeɛ, anaa ɔhyehyeɛ mu mpumpunnya anaa honam ani baabi a ɛhɔ ayɛ hyɛnn."},{"book":"3 Mose","chapter":"14","verse":"57","text":"Saa ɛkwan yi so na wɔbɛfa ahunu sɛ ɛyɛ kwata anaa ɛnyɛ kwata."}]}