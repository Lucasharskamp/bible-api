{"data":[{"book":"Psalmen","chapter":"31","verse":"1","text":"Voor muziekbegeleiding. Een psalm van David. Tot U neem ik mijn toevlucht, o Jahweh, Laat mij nooit beschaamd komen staan. Geef mij uitkomst door uw genade,"},{"book":"Psalmen","chapter":"31","verse":"2","text":"Hoor mij aan, en red mij snel! Wees mij een veilige rots, Een veste, om mij te redden;"},{"book":"Psalmen","chapter":"31","verse":"3","text":"Want Gij zijt mijn steun en mijn sterkte, Om wille van uw Naam. Gij zijt mijn gids en mijn leider,"},{"book":"Psalmen","chapter":"31","verse":"4","text":"En bevrijdt mij uit het net, dat men mij had gespannen; Want Gij zijt mijn toevlucht,"},{"book":"Psalmen","chapter":"31","verse":"5","text":"In úw handen beveel ik mijn geest. Gij verlost mij, Jahweh, trouwe God,"},{"book":"Psalmen","chapter":"31","verse":"6","text":"Maar Gij haat, die op nietige afgoden hopen. Neen, ik blijf op Jahweh vertrouwen,"},{"book":"Psalmen","chapter":"31","verse":"7","text":"Wil juichen en jubelen in uw genade. Want Gij ziet mijn ellende, En kent de angst van mijn ziel."},{"book":"Psalmen","chapter":"31","verse":"8","text":"Neen, Gij geeft mij niet prijs aan de macht van den vijand, Maar zet mijn voeten op veilige grond."},{"book":"Psalmen","chapter":"31","verse":"9","text":"Ach Jahweh, ontferm U over mij, Want het is mij zo bang om het hart; Van verdriet kwijnt mijn oog, Mijn ziel en mijn lichaam."},{"book":"Psalmen","chapter":"31","verse":"10","text":"Mijn leven vliedt in jammer heen, In kermen mijn jaren; Mijn kracht is gebroken door mijn ellende, Mijn gebeente verdord."},{"book":"Psalmen","chapter":"31","verse":"11","text":"Voor al mijn vijanden Ben ik een spot; Voor mijn buren een afschuw, Voor bekenden een schrik. Die mij op straat ziet, Vlucht voor mij weg;"},{"book":"Psalmen","chapter":"31","verse":"12","text":"Als een dode ben ik uit de harten verbannen, Weggegooid als een pot."},{"book":"Psalmen","chapter":"31","verse":"13","text":"Ik hoor ze met elkander al fluisteren; Overal schrik om mij heen! Ze steken de hoofden bijeen, En smeden plannen, om mij te doden."},{"book":"Psalmen","chapter":"31","verse":"14","text":"Maar ik blijf op U hopen, o Jahweh, En zeggen: Gij zijt mijn God!"},{"book":"Psalmen","chapter":"31","verse":"15","text":"Mijn lot blijft in uw handen liggen; Verlos mij van mijn vijand en vervolgers."},{"book":"Psalmen","chapter":"31","verse":"16","text":"Laat uw aanschijn lichten over uw dienaar; Red mij door uw genade."},{"book":"Psalmen","chapter":"31","verse":"17","text":"Jahweh, laat mij toch niet beschaamd komen staan: Want U roep ik aan. Neen, laat de bozen worden beschaamd en in het dodenrijk varen;"},{"book":"Psalmen","chapter":"31","verse":"18","text":"Laat de leugenlippen verstommen, Die den gerechte durven tergen Met trots en verachting."},{"book":"Psalmen","chapter":"31","verse":"19","text":"Hoe groot is uw goedheid, o Jahweh, Die Gij hebt weggelegd voor hen, die U vrezen, Die Gij bewijst aan wie tot U vluchten, Voor het oog aller mensen."},{"book":"Psalmen","chapter":"31","verse":"20","text":"Gij beschermt ze in de schuts van uw aanschijn Voor het sarren der mensen; Gij stelt ze veilig in uw tent Voor het kijven der tongen."},{"book":"Psalmen","chapter":"31","verse":"21","text":"Gezegend zij Jahweh! Want Hij heeft wonderen verricht Van zijn goedheid voor mij Ten tijde van nood."},{"book":"Psalmen","chapter":"31","verse":"22","text":"Ik had in mijn angst al gezegd: “Ik ben uit uw ogen verstoten!” Maar Gij hebt mijn smeken verhoord, Toen ik om hulp tot U riep."},{"book":"Psalmen","chapter":"31","verse":"23","text":"Hebt Jahweh dus lief Gij allen, zijn vromen; Want Jahweh behoedt de getrouwen, Maar met woeker vergeldt Hij de trotsen."},{"book":"Psalmen","chapter":"31","verse":"24","text":"Houdt moed, weest onverschrokken van hart, Gij allen, die op Jahweh hoopt!"}]}