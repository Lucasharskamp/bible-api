{"data":[{"book":"ମାତିଉ","chapter":"11","verse":"1","text":"ଜିସୁ ୱାନି ବାରଲୋକ୍ ସିସୁରିଙ୍ଗ୍‌ ଇୟାୱିଜୁ ମାଟା ସିତି ୱେନ୍‌କା ଆୟା ବାଡି ଡ଼ିସ୍‌ସି ଲାକ୍‌ତୁରି ଗାଡ଼୍‌କାଙ୍ଗ୍‌ ସଲ୍‌ସି ପ୍ରଚାର୍‌ କିଦେଙ୍ଗ୍‍ ଆସ୍‌ତାନ୍‌ ।"},{"book":"ମାତିଉ","chapter":"11","verse":"2","text":"ନାସ୍ତିୱାଲେ ଡୁବନ୍‌ ସିନି ଯୋହନ ଜଇଲ୍‍ତୁ ମାର୍ହାନ୍‍ । କ୍ରିସ୍ତ ଏମେ ୱିଜୁ ପାଣି କିଜିମାର୍ହାନ୍‍, ତାନି କାବୁର୍‌ ପୟ୍‌ଜି ୱାନ୍‌ ନିଜେଦି ସିସୁରିଙ୍ଗ୍‌ କ୍ରିସ୍ତଦି ଲାକ୍‌ତୁ ପକ୍‌ତାନ୍‌ ।"},{"book":"ମାତିଉ","chapter":"11","verse":"3","text":"ୱାର୍‌ ସଲ୍‌ସି ଜିସୁଙ୍ଗୁଁ ୱେନ୍‌ବାତାର୍‌, “ଏମେ ଲୋକୁ ୱାନାନ୍‍ଇଜି ଯୋହନ ଇର୍ହାମାର୍ହାନ୍‌, ନିନ୍‌ ଇନିକା ଆକାନ୍‍ ନେ, ମାପ୍‌ ଆଇୱାନିଙ୍ଗ୍‍ କାପ୍‌କିଜି ତେବାନାପ୍‍ ?”"},{"book":"ମାତିଉ","chapter":"11","verse":"4","text":"ଜିସୁ ୱାରିଙ୍ଗ୍‌ ଇର୍ହାନ୍‌, “ମିର୍‌ ଡ଼େସି ସଲ୍‌ସି ଆମାକା ୱିଜୁ ୱେନ୍‌ଜିନିଦେର୍‌ ମାରି ସୁଡ଼୍‍ଜିନିଦେର୍‍, ଆୟାକାୱିଜୁ ଯୋହନତିଙ୍ଗ୍‍ ୱେର୍‌ତୁ ।"},{"book":"ମାତିଉ","chapter":"11","verse":"5","text":"କାଣାର୍‌ ସୁଡ଼୍‍ଦେଙ୍ଗ୍‍ ଆଟ୍‌ସିନାର୍‌, ସଟାର୍‍ ବୁଲାଜିନାର୍‌, କୁସ୍ଟରୋଗ୍‌ତି ଲୋକୁ ନେଗେନ୍‍ଆଜିନାର୍‍, ବଇରା ଲୋକ୍‌ ୱେନ୍‌ଡ୍ରେଙ୍ଗ୍‌ ଆଟ୍‌ସିନାର୍‌, ସାତି ଲୋକୁ ଡ଼େସି ନିଙ୍ଗିଁଜିନାର୍‍ ମାରି କାକୁର୍ତି ଲୋକାମାନୁ ବା ନେଗି କାବୁର୍‌ ପ୍ରଚାର୍‌ କିଆଇଆଜିନାତ୍‍ ।"},{"book":"ମାତିଉ","chapter":"11","verse":"6","text":"ନା ବିସୟ୍‌ତାନ୍‌ ଏମେୱାରି ଇନିକା ନାମ୍‍ଇକା ସିଲେତ୍‌, ୱାନ୍‌ ଦନ୍ୟ ।”"},{"book":"ମାତିଉ","chapter":"11","verse":"7","text":"ଯୋହନତି ସିସୁର୍‍ ଡ଼େସିସର୍‍ରିୱାଲେ ଜିସୁ ଲୋକାଙ୍ଗ୍‌ ଯୋହନତି ବିସୟ୍‌ତାନ୍‌ ଇର୍ହାନ୍‌, ମିର୍‌ ଯୋହନତିଙ୍ଗ୍‌ ସୁଡ଼ୁଦେଙ୍ଗ୍‍ଇଜି ଏସ୍ତିୱାଲେ ବାଲିବୁମିଦୁ ସର୍‍ରିମାର୍‍ଇଦେର୍, “ଇନିକା ସୁଡ଼୍‍ଦେଙ୍ଗ୍‍ ଆସା କିତିମାର୍ହିଦେର୍‍ ? ଇନିକା ଗାଲିଦାନ୍‍ ଦୁଙ୍ଗ୍‍ଁଜିମାନି ଉଣ୍ତ୍ରି ଦେର୍‍ ନାଡ଼ା ?"},{"book":"ମାତିଉ","chapter":"11","verse":"8","text":"ମିର୍‌ ଇନିକା ସୁଡ଼୍‍ଦେଙ୍ଗ୍‍ ସତିସର୍‍ଇ ମାର୍‍ଇଦେର୍‍ ? ପାତଲ୍‌ ଆଙ୍ଗିଁ ଆରାତିମାନି ଅରେନ୍‍ ଲୋକ୍‌ତିଙ୍ଗ୍‌ ? ସୁଡ଼୍‌ଦୁ, ଆମାକାର୍‌ ଆୟାୱାଜା ପାତଲ୍‌ ଆଙ୍ଗିଁ ଆରାତି ଲୋକୁ ରାଜାଦି ମେଡ଼୍‍ତୁ ତେବାନାର୍‌ ।"},{"book":"ମାତିଉ","chapter":"11","verse":"9","text":"ନାଙ୍ଗିଁ ଇନ୍‍ଡ୍ରୁ, ଇନିକା ସୁଡ଼୍‍ଦେଙ୍ଗ୍‍ ସର୍ହିମାର୍ହିଦେର୍‍ ? ଇନିକା ଅରେନ୍‍ ବାବବାଦିଙ୍ଗ୍‍ନୋ ? ନାନ୍ ମିଙ୍ଗିଁ ସତ୍‌ ଇଜିନା, ମାତର୍‌ ବାବବାଦି ମାଣ୍‌କୁ ଅରେନ୍‍ ନାଣ୍ତପେରି ଲୋକ୍‌ତିଙ୍ଗ୍‌ ସୁଡ଼ୁତିମାନିଦେର୍‍ ।"},{"book":"ମାତିଉ","chapter":"11","verse":"10","text":"ଇରିଙ୍ଗ୍‌ ଇୟା ଯୋହନତି ବିସୟ୍‌ତାନ୍‌ ସାସ୍ତ୍ରଦୁ ରାସାତାମାନାତ୍‌, ମାପୁରୁ ଇର୍ହାନ୍‌, ମି ଉଣ୍ତିଙ୍ଗ୍‌ ସାରି ରସ୍‍ତେଙ୍ଗ୍‍ ନାନ୍ ଆଗ୍‌ଡ଼ି ନା ଦୁତ୍‍ତିଙ୍ଗ୍‍ ପକ୍‍ନା ।"},{"book":"ମାତିଉ","chapter":"11","verse":"11","text":"ନାନ୍ ମିଙ୍ଗିଁ ସତ୍‌ ଇଜିନା, ପୁର୍ବେଦାନ୍‍ ନେର୍‌ ସାନ୍ଦି ଇୟା ଦୁନିଆଦୁ ଏସ ଲୋକୁ ଜନମ୍‍ଆତାମାନାର୍‍, ଆୟା ୱିଜେରି ମାଣ୍‌କୁ ଡୁବନ୍‌ ସିନି ଯୋହନ ପେରିକାନ୍‌ । ମାତର୍‌ ମୁସ୍‌କୁପୁର୍‌ତି ରାଜିଦୁ ଏନ୍‌ ୱିଜେରି ମାଣ୍‌କୁ ଇସ୍ରିକାନ୍‌, ୱାନ୍‌ ଯୋହନତି ମାଣାନ୍‌ ପେରିକାନ୍‌ ।"},{"book":"ମାତିଉ","chapter":"11","verse":"12","text":"୧୧:୧୨ ଲୁକ ୧୬:୧୬.ଡୁବନ୍‌ ସିନି ଯୋହନ ୱାନି ସୁସମାଚାର୍‍ ପ୍ରଚାର୍‌ କିନି ଦିନ୍‍ତାନ୍‍ ନେର୍‌ ସାନ୍ଦି ମୁସ୍‌କୁପୁର୍‌ତି ରାଜିଦୁ ମୁସ୍‌କୁ ନାଣ୍ତ ରେଲ୍‍ନିଅନିକା ସାଲାଜିନାତ୍‍ । ରେନିଅନିକାର୍‍ ବପୁଦାନ୍‍ ଅଦିକାର୍‌ କିଦେଙ୍ଗ୍‌ ସେସ୍ଟା କିଜିନାର୍‍ ।"},{"book":"ମାତିଉ","chapter":"11","verse":"13","text":"ଯୋହନ ୱାନିସାନ୍ଦି ମସାଦି ନିୟମ୍‌ ନି ବାବବାଦିରି ମାଟାଦାନ୍‌ ଆୟା ରାଜି ବିସୟ୍‌ତାନ୍‌ ଇନାଜିମାର୍ହାତ୍‍ ।"},{"book":"ମାତିଉ","chapter":"11","verse":"14","text":"୧୧:୧୪ ମାତିଉ ୧୭:୧୦-୧୩; ମାର୍କ ୯:୧୧-୧୩.ଜଦି ୱାରି ମାଟା ମିର୍‌ ବିସ୍‌ବାସ୍‌ କିନିଦେର୍‍, ଆରିଙ୍ଗ୍‌ ଯୋହନ ଆଜିନାନ୍‍ ଏଲିୟ୍‌, ଆମାକାନ୍‍ ଆଗ୍‌ଡ଼ି ୱାନିକାମାର୍ହାତ୍‍ ।"},{"book":"ମାତିଉ","chapter":"11","verse":"15","text":"ଏମେୱାନିଙ୍ଗ୍‌ ଗିତଣିମାନାତ୍‌, ୱାନ୍‌ ୱେନିନ୍‌ !"},{"book":"ମାତିଉ","chapter":"11","verse":"16","text":"“ଇୟା ଆଜିକାଲ୍‍ତି ଲୋକାଙ୍ଗ୍‌ ଏମେତାନିୱାଲେ ତୁସ୍‍ନା ? ୱାର୍‌ ସାତା ନାଡ଼୍‍ମି ବାସ୍‌ସି କାର୍‍ଜିଜିମାନି କଡ଼ରି ୱାଜା । ଉନ୍‌ଡ୍ରି ଦଲତୀ କଡ଼ର୍‌ ଆଇ ଦଲ୍‍ତିଙ୍ଗ୍‍ ଇନାର୍‌,"},{"book":"ମାତିଉ","chapter":"11","verse":"17","text":"ମାପ୍‌ ପେଡ଼ିଦି ବାଜା ଏସ୍‍ତାପ୍‍, ମାତର୍‌ ମିର୍‌ ଗାତ୍‍ଇତିଦେର୍‍ । ମାପ୍‌ ଦୁକ୍‍ତି ପାଟା ପାରିତାପ୍‍, ମାତର୍‌ ମିର୍‌ ଆଡ଼ାବାଇତିଦେର୍‍ ।"},{"book":"ମାତିଉ","chapter":"11","verse":"18","text":"ଯୋହନ ୱାଜି ଉପାସ୍‌ କିଜିମାର୍ହାନ୍‍, ମାରି ଅଙ୍ଗୁର୍‍ରସ୍‍ ଉଣୁଏଜିମାର୍ହାନ୍‍ । ୱିଜେରେ ଇର୍ହାର୍‌, ୱାନ୍‌ ଦୁବାକାସ୍ତିକାନ୍‍ !"},{"book":"ମାତିଉ","chapter":"11","verse":"19","text":"ଏସ୍ତିୱାଲେ ମନୁଷ୍ୟପୁତ୍ର ୱାଜି ଉଣାନ୍‌ ତିନାନ୍‍, ୱିଜେରେ ଇର୍ହାର୍‌, ଇୟା ଲୋକ୍‌ତିଙ୍ଗ୍‌ ସୁଡ଼୍‍ଦୁ ! ୱାନ୍‌ ଅରେନ୍‍ ପେଟୁ ନି ମଦୁଆ, ସିସ୍‍ଟୁ ଲୋସ୍‍ନି ଲୋକା ମାରି ପାପି ଲୋକା ସଙ୍ଗ୍‍ । ମାତର୍‌ ମାପୁରୁ ବୁଦି ନିଜେଦି ପାଣିଦାନ୍‌ ସତ୍‍ଇଜି ପାର୍‍ମାଣ୍‍ଆତାନ୍‍ ।”"},{"book":"ମାତିଉ","chapter":"11","verse":"20","text":"ଏମେ ଗାଡ଼୍‌କାଙ୍ଗ୍‌ ଜିସୁ ୱାନି ନାଣ୍ତ କାବାଆନି ପାଣି କିତାମାର୍ହାନ୍, ଆୟା ରାଜିତି ଲୋକୁ ୱାରି ପାପ୍‍ତି ଉଣ୍ତିଙ୍ଗ୍‌ ମନ୍‍ତିଙ୍ଗ୍‍ ଡ଼େପ୍‍ଇକା ସୁଡ଼୍‌ଜି, ଜିସୁ ଆୟା ଗାଡ଼୍‌କାଙ୍ଗ୍‌ ବାସେକିଦେଙ୍ଗ୍‍ଆସ୍‍ତାନ୍‍ ।"},{"book":"ମାତିଉ","chapter":"11","verse":"21","text":"ଏ କୋରାଜିନ୍‌, ଏସା ନାଣ୍ତ ନିନ୍ଦାଦି ଦୁକ୍‍ ପୟ୍‌ନିଦେର୍‌ ! ବେତ୍‍ସାଇଦା, ନି ଦସ୍‍ବା ଆୟାୱାଜା ! ନିବାନ୍‍ ଏମେ କାବାଆନି ପାଣିୱିଜୁ କିଆଇଆତାମାନାତ୍‍, ଆୟାୱିଜୁ ଜଦି ସୋର ନି ସିଦନ୍‍ତୁ କିଆଇଆତାତ୍‍ମାନ୍ଦି, ଆବେଣି ଲୋକୁ ମେନ୍ଦଲ୍‌ତୁ ନିରୁ ଉସାଜି ବାସ୍‌ତେଙ୍ଗ୍‌ ଆରାଜି ମନ୍‍ତିଙ୍ଗ୍‍ ଡ଼େପ୍‍ତାର୍‍ ମାନ୍ଦି ।"},{"book":"ମାତିଉ","chapter":"11","verse":"22","text":"ନାନ୍ ସତେ ଇଜିନା, ମାପୁରୁ ବିସାର୍‍କିନି ଦିନ୍‍ତୁ ମି ବାଦ୍‌ଲୁ ସୋର ନି ସିଦନ୍‍ତି ଲୋକାଙ୍ଗ୍‌ ନାଣ୍ତ ଦୟା ତର୍‍ନାନ୍‍ ।"},{"book":"ମାତିଉ","chapter":"11","verse":"23","text":"ମାରି କପର୍‍ନାହୁମ୍‍ତୁ ବାସାନିକିନ୍ଦା ! ନିନ୍‌ ଇନିକା ନିଜେ ମୁସ୍‌କୁପୁର୍‌ ସନ୍‌ଡ଼୍ରେଙ୍ଗ୍‌ ବଦାକିଜିନି ? ନିନ୍‌ ନର୍କଦୁ ପକାଇଆନି । ନି ବାନୁ ଏମେ କାବାଆନି ପାଣି କିଆଇଆତାମାନାତ୍‍, ଆକା ଜଦି ସଦମ୍‍ତୁ କିଆଇଆତାତ୍‍ମାନ୍ଦି, ଆୟା ଗାଡ଼୍‌ ନେର୍‌ ସାନ୍ଦି ତେବାଦେଙ୍ଗ୍‍ ଆଟ୍‍ତାତ୍‍ମାନ୍ଦି ।"},{"book":"ମାତିଉ","chapter":"11","verse":"24","text":"୧୧:୨୪ ମାତିଉ ୧୦:୧୫; ଲୁକ ୧୦:୧୨.ନାନ୍ ମିଙ୍ଗିଁ ସତ୍‌ ଇଜିନା “ମାପୁରୁ ବିସାର୍‍ ଦିନ୍‍ତୁ ମି ମାଣ୍‌କୁ ସଦମ୍‍ତୁମାନି ଲୋକା ଉଣ୍ତିଙ୍ଗ୍‌ ନାଣ୍ତ ଦୟା ତର୍‍ନାନ୍‍ ।”"},{"book":"ମାତିଉ","chapter":"11","verse":"25","text":"ଆୟା ସମୟ୍‍ତୁ ଜିସୁ ପାର୍‍ତନାକିଜି ଇର୍ହାନ୍‌, “ଏ ବୁବା, ମୁସ୍‌କୁପୁର୍‌ ମାରି ଦୁନିଆଦି ପ୍ରବୁ, ଇୟାୱିଜୁ ମାଟା ନିନ୍‌ ବୁଦିମାନି ମାରି ପଡ଼ାତି ଲୋକାମାଣ୍‌କୁ ମାର୍‍କ୍‍ସି ଇଡ୍‌ଜି ପଡ଼ାଇ ଲୋକାମାନୁ ୱେକ୍‍ତିମାନି ଆକା ନାନ୍ ନିଙ୍ଗିଁ ଦନ୍ୟବାଦ୍‌ ସିଜିନା ।"},{"book":"ମାତିଉ","chapter":"11","verse":"26","text":"ହୁଁ ବୁବା, ନି ବଦାଦାନ୍ ଇୟାୱିଜୁ ଗଟାଜି ସଲ୍‍ସିନାତ୍‍ ।"},{"book":"ମାତିଉ","chapter":"11","verse":"27","text":"“ନା ବୁବା ନାଙ୍ଗିଁ ୱିଜୁ ବିସୟ୍‌ ସିତାମାନ୍‍, ବୁବେଙ୍ଗ୍‌ ଡ଼ିସ୍‌ତିଙ୍ଗ୍‌ ମାରିସିଙ୍ଗ୍‌ ମାରି ଏନ୍‌ ନେସ୍‌ଏର୍‌, ମାରି ମାରିସିଙ୍ଗ୍‌ ଡ଼ିସ୍‌ତିଙ୍ଗ୍‌ ମାରି ଏନ୍‌ ନେସ୍‌ଏର୍‌ । ମାରିସି ଏମେୱାରି ଲାକ୍‌ତୁ ବୁବେଙ୍ଗ୍‌ ୱେଙ୍ଗିଁସ୍‍କିନାନ୍‍, କେବଲ୍‌ ଆକାର୍‍ନେ ବୁବେଙ୍ଗ୍‌ ନେସ୍‌ତେଙ୍ଗ୍‌ ଆଟ୍‍ନାର୍‍ ।"},{"book":"ମାତିଉ","chapter":"11","verse":"28","text":"“ଏ ୱାନ୍ଦିତି ୱିଜେରେ ନି ବଜ୍‍ତୁ ମାନି ଲୋକୁ ୱିଜେରେ, ନା ଲାକ୍‌ତୁ ରାଦୁ, ନାନ୍ ମିଙ୍ଗିଁ ରମିସ୍‍କିନା ।"},{"book":"ମାତିଉ","chapter":"11","verse":"29","text":"ନା ପୁନ୍ଦି ନିଜେଦି ମୁସ୍‌କୁ ପିଣ୍ତ୍‍ଦୁ, ମାରି ନାବାଣ୍‍କୁ ଅଜାଦୁ, ଇରିଙ୍ଗ୍‌ ନାନ୍ ନିଜେ ସାଦୁ ନି ଜିବନ୍‌ତୁ କାର୍ମୁ ସୁଣିକିନ୍ଦାଆକା । ଆବେଟ୍‌ ମିର୍‌ ରମ୍‍ନିଦେର୍‍ ।”"},{"book":"ମାତିଉ","chapter":"11","verse":"30","text":"ନାନ୍ ମି ମୁସ୍‌କୁ ଏମେ ପୁନ୍ଦି ଲାଦେକିନା, ଆକା ପିଣ୍ଡ୍‌ଦେଙ୍ଗ୍‌ କାସ୍ଟୁସିଲେ । ମାରି ମିଙ୍ଗିଁ ଏମେ ବଜ୍‌ ସିନା, ଆକାବା ନାଣ୍ତ ଉସାସ୍‌ ।"}]}