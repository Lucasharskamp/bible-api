{"data":[{"book":"EFE","chapter":"4","verse":"1","text":"Wo rɔ, nde mɛn kɛni kasolamɔɔ ri Maari la ko rɔ, n ye ai madiyala, Alla ra ai kili mɛn kɛ ko ma, ai taama ɲa ye bɛn wo ma."},{"book":"EFE","chapter":"4","verse":"2","text":"Ai ye ai jɛrɛ fanmajii, ka to jusu ɲumaya rɔ ko bɛɛ rɔ, ka sabari. Ai ye diɲa ai ɲɔɔn yɛ kaninteya rɔ,"},{"book":"EFE","chapter":"4","verse":"3","text":"ka karan ɲa bɛɛ ma kosa Nii Sɛniman ka bɛn mɛn di ai ma, wo ye to ai tɛma, ka tuun ai ɲɔɔn na jususuma rɔ."},{"book":"EFE","chapter":"4","verse":"4","text":"Lemɛniya jama kɛnin de ikomin faribanku kelen. Nii Sɛniman kelen de ye ikomin ai kilinin jii kelen ma ɲa mɛn ma."},{"book":"EFE","chapter":"4","verse":"5","text":"Maari kelen de ye a ni lemɛniya kelen a ni lasunnin kelen ji rɔ tubi kanma."},{"book":"EFE","chapter":"4","verse":"6","text":"Alla kelen de Fa ri mɛn ye mɔɔ bɛɛ kun na, mɛn ye ko bɛɛ kun na, fan bɛɛ rɔ, ko bɛɛ rɔ."},{"book":"EFE","chapter":"4","verse":"7","text":"Alla ra hina di an kelen kelenna bɛɛ ma ikomin Ɲenematɔmɔnin ka an sɔ sɔlifen su mɛn dɔ."},{"book":"EFE","chapter":"4","verse":"8","text":"Wo le rɔ, Kitabu ka a fɔ ko,"},{"book":"EFE","chapter":"4","verse":"9","text":"Nba, «A yɛlɛra san ma,» wo kɔrɔ ye nfen di? Wo kɔrɔ le ko a jiira le fanan dunuɲa rɔ duu kan."},{"book":"EFE","chapter":"4","verse":"10","text":"Mɛn jiira dunuɲa rɔ, wo le fanan yɛlɛra sankolo ma pon, kosa a ye ko bɛɛ lakanbali."},{"book":"EFE","chapter":"4","verse":"11","text":"Ale le ka sɔlifenilu ratala, ka mɔɔ doilu kɛ talibidenbailu ri, a ka doilu kɛ nabiilu ri, ka doilu kɛ dawakɛlailu ri, ka doilu kɛ ɲɛmɔɔilu ri, ka doilu kɛ karanmɔɔilu ri."},{"book":"EFE","chapter":"4","verse":"12","text":"A ka an sɔ wo ɲa le ma kosa mɔɔ sɛnimanilu bɛɛ ye kusanya baara kɛla, kosa a la jama ye sabati mɛn kɛni Ɲenematɔmɔnin faribanku ri."},{"book":"EFE","chapter":"4","verse":"13","text":"Wo ye kɛla le haan an bɛɛ ye kɛ kelen di lemɛniya ni Alla Dencɛ lɔn ko rɔ, ka an kɛ mɔɔ dafaniilu ri ikomin Ɲenematɔmɔnin na gbiliya dafani ɲa mɛn ma."},{"book":"EFE","chapter":"4","verse":"14","text":"Wo rɔ, an tɛ kɛ den mɛsɛnilu ri butun, ikomin ji wunwan ye wala kulun di ɲa mɛn ma, a ni ikomin fɔɲɔ ye an nawala karan bɛɛ kɔfɛ ɲa mɛn ma, mɔɔilu ri an majuuwaya ii la kewuyailu ni wuyailu fɛ."},{"book":"EFE","chapter":"4","verse":"15","text":"Kɔni an ka tuɲa fɔ kaninteya rɔ, an di kɔɔ, ka kɛ Ɲenematɔmɔnin munuɲailu ri ko bɛɛ rɔ, ale mɛn kɛni an kun di."},{"book":"EFE","chapter":"4","verse":"16","text":"Ale le ka a kɛ lemɛniya jama ye kɛ faribanku kelen di, ka a la mɔɔilu to ii ɲɔɔn fɛ ikomin faribanku yɔrɔilu tuunnin ii ɲɔɔn na fasailu fɛ. Wo rɔ, ni fari yɔrɔilu bɛɛ ka a baara kɛ, a ri wara ten, ka kɔɔ kaninteya rɔ."},{"book":"EFE","chapter":"4","verse":"17","text":"Nba, n ye lalili kuma ɲin fɔ ai yɛ Maari tɔɔ rɔ: Ai kana taama butun ikomin lemɛniyabaliilu. Ii miriyailu bilani fufafu koilu le kɔfɛ."},{"book":"EFE","chapter":"4","verse":"18","text":"Ii hankiliilu radibini. Ii ma foyi sɔrɔn Alla la niilakisi la ko rɔ ka a masɔrɔn ii la lɔnbaliya fɛ mɛn ye ii rɔ baa ii jusu ragbɛlɛyanin."},{"book":"EFE","chapter":"4","verse":"19","text":"Ii tɛ maloyala butun. Ii ra ii jɛrɛ kɛ haramun ko kɛlailu ri kosa ii ye ko kɔsɔni su bɛɛ kɛ haan ka to kunfanna."},{"book":"EFE","chapter":"4","verse":"20","text":"Kɔni aile ma Ɲenematɔmɔnin na ko karan wo ɲa ma."},{"book":"EFE","chapter":"4","verse":"21","text":"Ai ra a la ko lamɛn, ka karan Isa ta tuɲa la fewu."},{"book":"EFE","chapter":"4","verse":"22","text":"Ka fɔ ko ai ye sɛ ai dorinna ko kɔrɔilu kɔfɛ, a ni ai la mɔɔya kɔrɔ mɛn ye tola ai lakunfanna ka ai lafili."},{"book":"EFE","chapter":"4","verse":"23","text":"Kɔni ai nii ni ai miriya ye kɛ a kura ri."},{"book":"EFE","chapter":"4","verse":"24","text":"Ai ye mɔɔya kura ta, Alla ka mɔɔya mɛn dan a jɛrɛ munuɲa la, telen ni sɛninya bɛrɛ rɔ."},{"book":"EFE","chapter":"4","verse":"25","text":"Wo le rɔ, ai ye wuya bila, bɛɛ ye tuɲa fɔ a mɔɔɲɔɔ yɛ ka a masɔrɔn an kɛnin faribanku kelen yɔrɔilu le ri."},{"book":"EFE","chapter":"4","verse":"26","text":"Ni ai mɔnɛra, ai kana hakɛ kɛ. Ai kana to duɲani haan tele be waati."},{"book":"EFE","chapter":"4","verse":"27","text":"Ai kana fɛrɛ di Ibulusa ma."},{"book":"EFE","chapter":"4","verse":"28","text":"Ni mɛn dorinnin suɲali kɛla, a ye a to. A ye baara bɛrɛ do kɛ a jɛrɛ bolo la, kosa a ye fen sɔrɔn ka a di mɔɔ ma mɛn mako ye a la."},{"book":"EFE","chapter":"4","verse":"29","text":"Ai kana kuma koron si fɔ fɔɔ kuma ɲuma dɔrɔn mɛn di mɔɔilu dɛmɛn mɛn mako ye a la, kosa wo ye kɛ hina ri a lamɛn mɔɔilu yɛ."},{"book":"EFE","chapter":"4","verse":"30","text":"Ai kana Nii Sɛniman namɔnɛ, Alla ka mɛn kɛ tɔɔmasere ri ai rɔ ai kunka lon na."},{"book":"EFE","chapter":"4","verse":"31","text":"Ai ye fara jusu makasi ni jusumaya ni mɔnɛ ni sɔnkɔ sɔnkɔ ni mɔɔ tɔɔtiɲan ni juuya la ai tɛma."},{"book":"EFE","chapter":"4","verse":"32","text":"Ai ye ɲumaya ni kininkinin yiraka ai ɲɔɔn na, ka ai ɲɔɔn makoto ikomin Alla ra ai makoto Ɲenematɔmɔnin baraka rɔ ɲa mɛn ma."}]}