{"data":[{"book":"Okuva","chapter":"7","verse":"1","text":"Awo Mukama n’agamba Musa nti, “Laba, nkufudde nga Katonda awali Falaawo, ne muganda wo Alooni y’ajja okubeera nnabbi wo."},{"book":"Okuva","chapter":"7","verse":"2","text":"Ojjanga kwogera bye nkulagira, ne muganda wo Alooni ayogere ne Falaawo asobole okuleka abaana ba Isirayiri bave mu nsi ye."},{"book":"Okuva","chapter":"7","verse":"3","text":"Naye ndikakanyaza omutima gwa Falaawo; ne bwe ndikolera ebyamagero ebingi ennyo mu nsi y’e Misiri,"},{"book":"Okuva","chapter":"7","verse":"4","text":"tagenda kubawuliriza. Ndirumba Misiri n’amaanyi, ne ngisalira omusango, ne ndyoka nzigyayo abantu bange Abayisirayiri bonna."},{"book":"Okuva","chapter":"7","verse":"5","text":"Era Abamisiri balitegeera nti Nze Mukama, bwe ndirumba Misiri n’amaanyi ne nzigyayo Abayisirayiri.”"},{"book":"Okuva","chapter":"7","verse":"6","text":"Awo Musa ne Alooni ne bakola nga Mukama bwe yabalagira."},{"book":"Okuva","chapter":"7","verse":"7","text":"We baayogerera ne Falaawo, Musa yali aweza emyaka kinaana egy’obukulu, ne Alooni ng’aweza emyaka kinaana mu esatu."},{"book":"Okuva","chapter":"7","verse":"8","text":"Mukama n’agamba Musa ne Alooni nti,"},{"book":"Okuva","chapter":"7","verse":"9","text":"“Falaawo bw’anaabagamba nti, ‘Mukoleeyo ekyamagero,’ nga ggwe ogamba Alooni nti, ‘Ddira omuggo gwo ogusuule wansi awali Falaawo,’ era gunaafuuka omusota.”"},{"book":"Okuva","chapter":"7","verse":"10","text":"Awo Musa ne Alooni ne bagenda ewa Falaawo, ne bakola nga Mukama bwe yabalagira. Alooni n’asuula omuggo gwe wansi awali Falaawo n’abaweereza be, ne gufuuka omusota."},{"book":"Okuva","chapter":"7","verse":"11","text":"Falaawo naye n’atumya basajja be abagezigezi, n’abalogo; abakujjukujju abo Abamisiri ne bakola ekintu kye kimu mu magezi gaabwe ag’ekyama."},{"book":"Okuva","chapter":"7","verse":"12","text":"Kubanga nabo baasuula wansi emiggo gyabwe, ne gifuuka emisota; naye omuggo gwa Alooni ne gumira emiggo gyabwe."},{"book":"Okuva","chapter":"7","verse":"13","text":"Naye era omutima gwa Falaawo ne gukakanyala, nga Mukama bwe yali agambye."},{"book":"Okuva","chapter":"7","verse":"14","text":"Awo Mukama n’agamba Musa nti, “Omutima gwa Falaawo gukakanyadde, era agaanye okuleka abantu okugenda."},{"book":"Okuva","chapter":"7","verse":"15","text":"Mu makya genda eri Falaawo ng’afuluma okulaga ku mazzi, omulindirire ku lubalama lw’omugga Kiyira7:15 Kiyira Falaawo yagendanga okusinza lubaale w’Omugga Kiyira (kitaawe wa balubaale). Noolwekyo okukwata ku Kiyira, kyali nga kukwata mu liiso lya Misiri lyennyini.. Era twala n’omuggo ogwafuuka omusota."},{"book":"Okuva","chapter":"7","verse":"16","text":"Olyoke omugambe nti, ‘Mukama Katonda wa Abaebbulaniya yantuma gy’oli ng’agamba nti, Leka abantu bange bajje mu ddungu bansinze; naye, laba, n’okutuusa leero okyagaanyi okuŋŋondera.’"},{"book":"Okuva","chapter":"7","verse":"17","text":"Bw’ati bw’ayogera Mukama nti, ‘Ku kino kw’olitegeerera nga nze Mukama: laba ndikuba ku mazzi agali mu mugga, n’omuggo oguli mu mukono gwange, era galifuuka musaayi,"},{"book":"Okuva","chapter":"7","verse":"18","text":"n’ebyennyanja ebiri mu mugga birifa, n’omugga guliwunya; era n’Abamisiri nga tebakyayagala kunywa ku mazzi gaagwo.’ ”"},{"book":"Okuva","chapter":"7","verse":"19","text":"Mukama n’agamba Musa nti, “Tegeeza Alooni nti, ‘Twala omuggo gwo ogwolekeze amazzi gonna mu Misiri: ku migga gyabwe, n’emikutu gyabwe, n’obuyanja bwabwe, n’ebidiba byabwe, byonna bifuuke musaayi. Era wagenda kubeerawo omusaayi mu nsi yonna ey’e Misiri: mu ntiba ez’emiti ne mu matogero ag’amayinja.’ ”"},{"book":"Okuva","chapter":"7","verse":"20","text":"Awo Musa ne Alooni ne bakola nga Mukama bwe yabalagira. Alooni n’addira omuggo gwe n’akuba ku mazzi ag’omu mugga, nga Falaawo n’abaweereza be balaba; amazzi gonna ag’omu mugga ne gafuuka omusaayi."},{"book":"Okuva","chapter":"7","verse":"21","text":"Era n’ebyennyanja byonna mu mugga Kiyira ne bifa. Omugga ne guwunya, Abamisiri nga tebakyasobola kunywa mazzi ga mu mugga Kiyira; omusaayi ne gubuna wonna mu nsi y’e Misiri."},{"book":"Okuva","chapter":"7","verse":"22","text":"Abalogo ab’omu Misiri nabo ne bakola bwe batyo mu magezi gaabwe ag’ekyama. Omutima gwa Falaawo ne gweyongera okukakanyala, ebya Musa ne Alooni n’atabiwuliriza era nga Mukama bwe yali agambye;"},{"book":"Okuva","chapter":"7","verse":"23","text":"n’akyuka ne yeddirayo mu lubiri lwe, nga byonna ebibaddewo tabissizzaako mwoyo."},{"book":"Okuva","chapter":"7","verse":"24","text":"Abamisiri bonna ne basimaasima okumpi n’omugga nga banoonya amazzi ag’okunywa, kubanga amazzi g’omu mugga nga tegakyanyweka."},{"book":"Okuva","chapter":"7","verse":"25","text":"Awo ne wayitawo ennaku musanvu okuva ku lunaku Mukama lwe yakubirako omugga."}]}