{"data":[{"book":"Yohani","chapter":"3","verse":"1","text":"Kuweriti na mkulu gwa Shiyawudi yawamshema Nikodemu, kaweriti gwa shipinga sha Mafalisayu."},{"book":"Yohani","chapter":"3","verse":"2","text":"Lishaka limu kamgendera Yesu pashiru na kamgambira, “Mfunda, tuvimana handa gwenga gwa mfunda yagutumitwi na Mlungu. Kwahera muntu yakaweziti kutenda mauzauza gagutenda mpaka Mlungu kapamuhera na yomberi.”"},{"book":"Yohani","chapter":"3","verse":"3","text":"Yesu kamwankula, “Nakugambira nakaka, Kwahera muntu yakaweza kuwona Ufalumi wa Mlungu, pakayiwuka kayi ndiri.”"},{"book":"Yohani","chapter":"3","verse":"4","text":"Nikodemu kamkosiya, “Muntu mkulu kaweza hashi kwiwuka kayi? Hashi, kaweza kwingira mumtima mwa mawu gwakuwi na kwiwuka mala ya pili?”"},{"book":"Yohani","chapter":"3","verse":"5","text":"Yesu kamwankula,"},{"book":"Yohani","chapter":"3","verse":"6","text":"Muntu kiwuka shinshimba kwa tati na mawu, kumbiti yakiwuka shirohu kwa Rohu Mnanagala."},{"book":"Yohani","chapter":"3","verse":"7","text":"Nagulikangasha toziya nukugambira mpaka gwiwuki kayi."},{"book":"Yohani","chapter":"3","verse":"8","text":"Liyega ligendaga palifira kugenda, gulipikanira kuvuma kwakuwi, kumbiti guvimana ndiri kwalilawiti ama kwaligenda. Ntambu iraayi, iwera hangu kwa muntu yakiwuka kwa Rohu.”"},{"book":"Yohani","chapter":"3","verse":"9","text":"Nikodemu kamkosiya, “Hashi, shitwatila ashi, shiwezikani?”"},{"book":"Yohani","chapter":"3","verse":"10","text":"Yesu kamwankula, “Hashi, gwenga guwera mfunda gwa Israeli na guvimana ndiri vitwatira avi?"},{"book":"Yohani","chapter":"3","verse":"11","text":"Nukugambira nakaka, tutakula galii tugamaniti na tuwera wakapitawu wa galii tugawoniti, su mwenga mjimira ndiri ujumbi wetu."},{"book":"Yohani","chapter":"3","verse":"12","text":"Mjimira ndiri paniwagambireni vitwatira vya isi ayi, hashi hamjimiri panuwagambireni vitwatira vya kumpindi?"},{"book":"Yohani","chapter":"3","verse":"13","text":"Kwahera muntu yakapatiti kugenda kumpindi kwa Mlungu, ira Mwana gwa Muntu ndo mweni yakalawiti kumpindi kwa Mlungu.”"},{"book":"Yohani","chapter":"3","verse":"14","text":"Gambira Musa ntambu yakamtuliti njoka gwa shaba palusiki kushiwala kulii, ntambu iraayi Mwana gwa Muntu hakanyasulwi kumpindi,"},{"book":"Yohani","chapter":"3","verse":"15","text":"su kila yakamjimira kawera na ukomu wa mashaka goseri."},{"book":"Yohani","chapter":"3","verse":"16","text":"Mana Mlungu kawafiriti nentu wantu wa pasipanu, su kamlaviyiti Mwana gwakuwi gwa gweka, su kila yakamjimira hapeni kahowi, kumbiti kaweri na ukomu wa mashaka goseri."},{"book":"Yohani","chapter":"3","verse":"17","text":"Mlungu kamjegiti ndiri Mwana gwakuwi pasipanu kupatoza, kumbiti kapalopoziyi."},{"book":"Yohani","chapter":"3","verse":"18","text":"Woseri yawamjimira Mwana hapeni katozwi, kumbiti woseri yawamjimira ndiri watozwa kala, toziya wamjimira ndiri Mwana gwa gweka gwa Mlungu."},{"book":"Yohani","chapter":"3","verse":"19","text":"Na toza yeni ndo ayi, gulangala gwiza pasipanu, kumbiti wantu wafiriti ntiti kuliku gulangala, toziya vitendu vyawu vidoda."},{"book":"Yohani","chapter":"3","verse":"20","text":"Woseri walii yawatenda vidoda wagukalalira gulangala, hapeni wizi muulangala, toziya wafira ndiri vitendu vyawu vimaniki."},{"book":"Yohani","chapter":"3","verse":"21","text":"Kumbiti woseri yawatenda unakaka wiza mu mulangala, su gulangala guvilangaliri vitendu vyawu vyawavitenda vyakumjimilira Mlungu."},{"book":"Yohani","chapter":"3","verse":"22","text":"Shakapanu, Yesu pamuhera na wafundwa wakuwi wagenditi kumkowa gwa Yudeya, kalikaliti kuliya pamuhera nawomberi kwa shipindi pakabatiza wantu."},{"book":"Yohani","chapter":"3","verse":"23","text":"Viraa Yohani kaweriti kankubatiza wantu kulii Ainoni, pakwegera na Salemu, toziya kulii kuweriti na mashi gamema. Wantu wamgendiriti, nayomberi kaweriti kankuwabatiza."},{"book":"Yohani","chapter":"3","verse":"24","text":"Shipindi ashi Yohani wenimtuli mushibetubetu."},{"book":"Yohani","chapter":"3","verse":"25","text":"Likakatala lilawiriti pakati pa wafundwa wa Yohani na Myawudi yumu kuusu shitiba sha kunawa ntambu yayifiriwitwi."},{"book":"Yohani","chapter":"3","verse":"26","text":"Su wamgenderiti Yohani na kumgambira, “mfunda, gumuhola muntu uliya yakaweriti pamuhera nagwenga kusika kumwambu kwa Yoridani, ulii gwenga yagumtakuliti? Vinu yomberi kankubatiza na kila muntu kamgendera!”"},{"book":"Yohani","chapter":"3","verse":"27","text":"Yohani kawankula,"},{"book":"Yohani","chapter":"3","verse":"28","text":"Maweni mwenga muweza kutakula galii gantakuliti, ‘Neni na Kristu ndiri, kumbiti wantumiti su numulongoleri.’ ”"},{"book":"Yohani","chapter":"3","verse":"29","text":"Mpalu gwa ndowa ndo mweni gwa mdala gwa ndowa, su wagolokera ndowa yawagolokiti na kupikinira, wanemelera nentu pawapikanira liziwu lya mpalu gwa ndowa. Hangu ndo ntambu ya nemeleriti nentu."},{"book":"Yohani","chapter":"3","verse":"30","text":"Mweni ndo kendereyi kamanikana ira neni nendereyi kumanikana ndiri."},{"book":"Yohani","chapter":"3","verse":"31","text":"Yakiza kulawa kumpindi kwa Mlungu ndo mkulu kuliku woseri. Yakalawila pasipanu ndo gwa pasipanu na katakulaga vitwatira vya pasi panu, kumbiti yakiza kulawa kumpindi kwa Mlungu ndo mkulu kuliku woseri."},{"book":"Yohani","chapter":"3","verse":"32","text":"Yomberi kapitawulira galii kagawoniti na kugapikanira, kumbiti kwahera muntu yakaujimilira ujumbi wakuwi."},{"book":"Yohani","chapter":"3","verse":"33","text":"Su muntu yoseri yakajimira ukapitawu wakuwi, katakula weri handa Mlungu ndo gwa nakaka."},{"book":"Yohani","chapter":"3","verse":"34","text":"Uliya yakatumitwi na Mlungu kutakula visoweru vya Mlungu, toziya Mlungu kumpanana muntu ayu Rohu Mnanagala pota na shipimu."},{"book":"Yohani","chapter":"3","verse":"35","text":"Tati kamfira Mwana gwakuwi na kavitula vintu vyoseri mumawoku mwakuwi."},{"book":"Yohani","chapter":"3","verse":"36","text":"Yakamwamini Mwana kana ukomu wa mashaka goseri, yakamjimira ndiri Mwana hakaweri ndiri na ukomu, su maya ga Mlungu hagaweri kwakuwi."}]}