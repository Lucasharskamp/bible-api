{"data":[{"book":"Ezechiel","chapter":"15","verse":"1","text":"Het woord van Jahweh werd tot mij gericht:"},{"book":"Ezechiel","chapter":"15","verse":"2","text":"Mensenkind, wat heeft het hout van de wijnstok voor Op ander rankendragend gewas Onder de bomen van het woud?"},{"book":"Ezechiel","chapter":"15","verse":"3","text":"Kan men zijn hout soms gebruiken, Om het tot iets te verwerken? Kan men er een pin van maken, Om er iets aan op te hangen?"},{"book":"Ezechiel","chapter":"15","verse":"4","text":"En als het als brandstof in het vuur is geworpen, De vlam de beide einden heeft verteerd, Het middenstuk is verkoold: Zal het dan nog ergens voor deugen?"},{"book":"Ezechiel","chapter":"15","verse":"5","text":"Neen, toen het nog gaaf was, Was het al voor niets te gebruiken; Maar nu het vuur het verteerd en verkoold heeft, Zou het nu nog ergens voor dienen?"},{"book":"Ezechiel","chapter":"15","verse":"6","text":"Daarom, zegt Jahweh, de Heer, zoals met het hout van de wijnstok onder de bomen van het woud, dat Ik als brandstof in het vuur heb geworpen, zo handel Ik ook met de bewoners van Jerusalem!"},{"book":"Ezechiel","chapter":"15","verse":"7","text":"Ik zal ze in het oog blijven houden; en al zijn ze ook aan het vuur ontsnapt, toch zal het vuur hen verteren. Zo zult ge erkennen, dat Ik Jahweh ben. Als Ik ze in het oog blijf houden,"},{"book":"Ezechiel","chapter":"15","verse":"8","text":"maak Ik het land tot een steppe; want ze hebben hun trouw gebroken, zegt Jahweh, de Heer."}]}