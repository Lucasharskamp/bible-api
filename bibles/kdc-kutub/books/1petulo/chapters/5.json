{"data":[{"book":"1 Petulo","chapter":"5","verse":"1","text":"Niye mvele wakibumbila cha wanhu omtogola Kilisito, niye nigonile mwenyego magayo ga Kilisito, na nokuwa na fungu muukulu onda ugubuligwe. Nowapula, mweye wavele vilongozi wayangu,"},{"book":"1 Petulo","chapter":"5","verse":"2","text":"mdisusile bumbila da Imulungu dili mmakono genu, mdilolese goya, siyo kwa kunanahizigwa lakini kwa kulonda wenyego, kamba Imulungu viyolonda. Sikumusulukile sente, lakini muwambe kusang'hana."},{"book":"1 Petulo","chapter":"5","verse":"3","text":"Sikumuwatawale kwa nguvu wanhu awo weli mmakono genu, lakini muwe kinhu cha kuifunzila kwa wanhu wamdibumbila."},{"book":"1 Petulo","chapter":"5","verse":"4","text":"Avo kipindi vonda yabwele Msusilaji Mkulu, mobokela taji ya ukulu, hauvulala."},{"book":"1 Petulo","chapter":"5","verse":"5","text":"Vivija na mweye wabwanga wategelezeni wavele. Mweye mose molondigwa sikumuitonge wenyego na muisang'hanile, kamba vigalonga Maandiko, “Imulungu kowalema wanhu oitapa, lakini kowagwaa ng'hekewa wanhu wahole.”"},{"book":"1 Petulo","chapter":"5","verse":"6","text":"Avo, ikeni hasi wenyego mumkono wa Imulungu uli na nguvu, ili yawenule mna ikipindi chake kinogile."},{"book":"1 Petulo","chapter":"5","verse":"7","text":"Mgweleleni magayo genu gose kwavija heyo kowalolesa mweye."},{"book":"1 Petulo","chapter":"5","verse":"8","text":"Mugese goya na mukale meso. Ija yawehile, mwenembago kokwanga kamba simba yong'ula komzahila munhu wa kumuja."},{"book":"1 Petulo","chapter":"5","verse":"9","text":"Mulemeni, na mugangamale mditamanilo, kwavija mojuwa waenu wamtogole Yesu mwiisi yose ogaya kamba mweye vimugaya."},{"book":"1 Petulo","chapter":"5","verse":"10","text":"Mwahamambukiza kugaya kwa kipindi kidodo, Imulungu yeli na ng'hekewa yawakemile mweye muwe na fungu kwa kuilumba na Yesu Kilisito muukulu wake wa milele kowatenda mutelele na kowagangamiza na kowagwaa nguvu na kowatenda muwe kamba chandusilo."},{"book":"1 Petulo","chapter":"5","verse":"11","text":"Nguvu zikale kumwake heyo siku zose. Ona."},{"book":"1 Petulo","chapter":"5","verse":"12","text":"Niwandikila baluwa ino nguhi kwa kutazigwa na Sila, inimgesa kamba ndugu yotamaniligwa. Nolonda niwagele moyo na kuwalagusila kamba ino ayo ng'hekewa ya kweli ya Imulungu. Wambeni kuigoga."},{"book":"1 Petulo","chapter":"5","verse":"13","text":"Kibumbila cha wanhu wamtogole Yesu ako Babeli, kisaguligwe na Imulungu hamoja na mweye, chowalamusa na vivija mwanangu Maluko kowalamusa."},{"book":"1 Petulo","chapter":"5","verse":"14","text":"Muilamuse kwa nzila ilagusa moinogela."}]}