{"data":[{"book":"1 Petro","chapter":"3","verse":"1","text":"Saa ara nso na ɔyerenom nso ɛsɛ sɛ mobrɛ mo ho ase ma mo kununom sɛnea ɛbɛyɛ a sɛ wɔn mu bi nnye asɛm no nni a, mo suban pa no bɛtwetwe wɔn ama wɔagye asɛm no adi. Ɛho nhia sɛ mobɛka biribi,"},{"book":"1 Petro","chapter":"3","verse":"2","text":"efisɛ wobehu obu ne nidi a mode ma Onyankopɔn wɔ mo suban mu."},{"book":"1 Petro","chapter":"3","verse":"3","text":"Mommfa nneɛma foforo bi nkeka mo ho mma mo ho nyɛ fɛ; sɛ ɛyɛ ɔkwan a mofa so kyekyere mo ti, anaa adwinne a mode siesie mo ho, anaa ntama a mufura."},{"book":"1 Petro","chapter":"3","verse":"4","text":"Momfa odwo ne ahobrɛase nkyerɛ mo ahoɔfɛ a ɛyɛ komamtew no. Saa ahoɔfɛ yi kyɛ na ɛsɔ Onyankopɔn ani."},{"book":"1 Petro","chapter":"3","verse":"5","text":"Saa ɔkwan yi so na mmea agyidifo a wɔtenaa ase tete no a na wɔwɔ anidaso wɔ Onyankopɔn mu no nam brɛɛ wɔn ho ase maa wɔn kununom de kyerɛɛ wɔn ahoɔfɛ."},{"book":"1 Petro","chapter":"3","verse":"6","text":"Sara yɛɛ saa ara. Otiee Abraham asɛm frɛɛ no “Me wura.” Mprempren sɛ moyɛ papa na munsuro hwee a moyɛ ne mmabea."},{"book":"1 Petro","chapter":"3","verse":"7","text":"Mo okununom nso, saa ara na ɛsɛ sɛ modwene mo yerenom ho wɔ mo asetena mu. Momfa nidi mma wɔn na munhu mmerɛw a wɔyɛ na munhu sɛ wɔne mo yɛ adedifo, na biribi ansiw mo mpaebɔ ho kwan."},{"book":"1 Petro","chapter":"3","verse":"8","text":"Nea etwa to, mo nyinaa montena ase asomdwoe mu. Munnya ɔtema mma mo ho mo ho. Monnodɔ mo ho mo ho, na monyɛ ahummɔbɔ, na mommrɛ mo ho ase."},{"book":"1 Petro","chapter":"3","verse":"9","text":"Mommfa bɔne ntua bɔne so ka, na mommfa ɔyaw nso ntua ɔyaw so ka. Na mmom, daa munhyirahyira, efisɛ ɛno nti na wɔfrɛɛ mo, na moanya nhyira."},{"book":"1 Petro","chapter":"3","verse":"10","text":"Efisɛ Kyerɛwsɛm no ka se,"},{"book":"1 Petro","chapter":"3","verse":"11","text":"Ɛsɛ sɛ ɔtew ne ho fi bɔne ho na ɔyɛ papa"},{"book":"1 Petro","chapter":"3","verse":"12","text":"Efisɛ Awurade ani wɔ atreneefo so"},{"book":"1 Petro","chapter":"3","verse":"13","text":"Sɛ wopere sɛ wopɛ sɛ woyɛ nea ɛteɛ a, hena na ɔbɛhaw wo?"},{"book":"1 Petro","chapter":"3","verse":"14","text":"Na sɛ ɛba mpo sɛ woyɛ nea ɛteɛ na wuhu ho amane a, wʼani gye. Munnsuro nnipa, na mommma hwee nhaw mo."},{"book":"1 Petro","chapter":"3","verse":"15","text":"Momfa nidi mma Kristo wɔ mo koma mu, na momma ɔnyɛ mo Awurade. Bere biara a obi bebisa mo gyidi a mowɔ wɔ mo mu ho asɛm no, monkyerɛ no ase."},{"book":"1 Petro","chapter":"3","verse":"16","text":"Momfa obu ne nidi mma saa mmuae no. Momma mo adwene mu nna hɔ sɛnea wɔn a wɔka kasa bɔne fa mo suban pa wɔ Kristo mu no ho no anim begu ase wɔ wɔn nseku no ho."},{"book":"1 Petro","chapter":"3","verse":"17","text":"Efisɛ sɛ ɛyɛ Onyankopɔn pɛ sɛ mubehu amane a, eye sɛ mubehu ade trenee a moyɛe ho amane sen sɛ mobɛyɛ bɔne."},{"book":"1 Petro","chapter":"3","verse":"18","text":"Efisɛ Kristo no ankasa wu maa mo. Owui pɛnkoro maa mo bɔne sɛnea ɛbɛma moatumi akɔ Onyankopɔn nkyɛn. Wokum no ɔhonam mu, nanso ɔsɔree wɔ honhom mu,"},{"book":"1 Petro","chapter":"3","verse":"19","text":"na ɔnam honhom no so kɔkaa Asɛmpa no kyerɛɛ ahonhom a wɔda afiase no."},{"book":"1 Petro","chapter":"3","verse":"20","text":"Ahonhom yi yɛɛ asoɔden tiaa Onyankopɔn bere a Noa resen ne hyɛn no, nanso Onyankopɔn tɔɔ ne bo ase maa wɔn. Onyankopɔn nam nsu no so gyee nnipa baawɔtwe nkwa,"},{"book":"1 Petro","chapter":"3","verse":"21","text":"na saa nsu yi yɛ asubɔ a egye mo nkwa mprempren no nsɛnkyerɛnne; ɛnyɛ ɔhonam ani fi hohoro, na mmom, ɛyɛ bɔ a wofi ahonim pa mu hyɛ Onyankopɔn. Ɛnam Yesu Kristo wusɔre so gye mo nkwa."},{"book":"1 Petro","chapter":"3","verse":"22","text":"Kristo kɔ ɔsoro afei, na ɔte Onyankopɔn nifa so na odi abɔfo ne wim atumfo nyinaa so hene."}]}