{"data":[{"book":"امثال","chapter":"30","verse":"1","text":"ذیل میں اجور بن یاقہ کی کہاوتیں ہیں۔ وہ مسّا کا رہنے والا تھا۔ اُس نے فرمایا،"},{"book":"امثال","chapter":"30","verse":"2","text":"یقیناً مَیں انسانوں میں سب سے زیادہ نادان ہوں، مجھے انسان کی سمجھ حاصل نہیں۔"},{"book":"امثال","chapter":"30","verse":"3","text":"نہ مَیں نے حکمت سیکھی، نہ قدوس خدا کے بارے میں علم رکھتا ہوں۔"},{"book":"امثال","chapter":"30","verse":"4","text":"کون آسمان پر چڑھ کر واپس اُتر آیا؟ کس نے ہَوا کو اپنے ہاتھوں میں جمع کیا؟ کس نے گہرے پانی کو چادر میں لپیٹ لیا؟ کس نے زمین کی حدود کو اپنی اپنی جگہ پر قائم کیا ہے؟ اُس کا نام کیا ہے، اُس کے بیٹے کا کیا نام ہے؟ اگر تجھے معلوم ہو تو مجھے بتا!"},{"book":"امثال","chapter":"30","verse":"5","text":"اللہ کی ہر بات آزمودہ ہے، جو اُس میں پناہ لے اُس کے لئے وہ ڈھال ہے۔"},{"book":"امثال","chapter":"30","verse":"6","text":"اُس کی باتوں میں اضافہ مت کر، ورنہ وہ تجھے ڈانٹے گا اور تُو جھوٹا ٹھہرے گا۔"},{"book":"امثال","chapter":"30","verse":"7","text":"اے رب، مَیں تجھ سے دو چیزیں مانگتا ہوں، میرے مرنے سے پہلے اِن سے انکار نہ کر۔"},{"book":"امثال","chapter":"30","verse":"8","text":"پہلے، دروغ گوئی اور جھوٹ مجھ سے دُور رکھ۔ دوسرے، نہ غربت نہ دولت مجھے دے بلکہ اُتنی ہی روٹی جتنی میرا حق ہے،"},{"book":"امثال","chapter":"30","verse":"9","text":"ایسا نہ ہو کہ مَیں دولت کے باعث سیر ہو کر تیرا انکار کروں اور کہوں، ”رب کون ہے؟“ ایسا بھی نہ ہو کہ مَیں غربت کے باعث چوری کر کے اپنے خدا کے نام کی بےحرمتی کروں۔"},{"book":"امثال","chapter":"30","verse":"10","text":"مالک کے سامنے ملازم پر تہمت نہ لگا، ایسا نہ ہو کہ وہ تجھ پر لعنت بھیجے اور تجھے اِس کا بُرا نتیجہ بھگتنا پڑے۔"},{"book":"امثال","chapter":"30","verse":"11","text":"ایسی نسل بھی ہے جو اپنے باپ پر لعنت کرتی اور اپنی ماں کو برکت نہیں دیتی۔"},{"book":"امثال","chapter":"30","verse":"12","text":"ایسی نسل بھی ہے جو اپنی نظر میں پاک صاف ہے، گو اُس کی غلاظت دُور نہیں ہوئی۔"},{"book":"امثال","chapter":"30","verse":"13","text":"ایسی نسل بھی ہے جس کی آنکھیں بڑے تکبر سے دیکھتی ہیں، جو اپنی پلکیں بڑے گھمنڈ سے مارتی ہے۔"},{"book":"امثال","chapter":"30","verse":"14","text":"ایسی نسل بھی ہے جس کے دانت تلواریں اور جبڑے چھریاں ہیں تاکہ دنیا کے مصیبت زدوں کو کھا جائیں، معاشرے کے ضرورت مندوں کو ہڑپ کر لیں۔"},{"book":"امثال","chapter":"30","verse":"15","text":"جونک کی دو بیٹیاں ہیں، چوسنے کے دو اعضا جو چیختے رہتے ہیں، ”اَور دو، اَور دو۔“"},{"book":"امثال","chapter":"30","verse":"16","text":"پاتال، بانجھ کا رِحم، زمین جس کی پیاس کبھی نہیں بجھتی اور آگ جو کبھی نہیں کہتی، ”اب بس کرو، اب کافی ہے۔“"},{"book":"امثال","chapter":"30","verse":"17","text":"جو آنکھ باپ کا مذاق اُڑائے اور ماں کی ہدایت کو حقیر جانے اُسے وادی کے کوّے اپنی چونچوں سے نکالیں گے اور گِدھ کے بچے کھا جائیں گے۔"},{"book":"امثال","chapter":"30","verse":"18","text":"تین باتیں مجھے حیرت زدہ کرتی ہیں بلکہ چار ہیں جن کی مجھے سمجھ نہیں آتی،"},{"book":"امثال","chapter":"30","verse":"19","text":"آسمان کی بلندیوں پر عقاب کی راہ، چٹان پر سانپ کی راہ، سمندر کے بیچ میں جہاز کی راہ اور وہ راہ جو مرد کنواری کے ساتھ چلتا ہے۔"},{"book":"امثال","chapter":"30","verse":"20","text":"زناکار عورت کی یہ راہ ہے، وہ کھا لیتی اور پھر اپنا منہ پونچھ کر کہتی ہے، ”مجھ سے کوئی غلطی نہیں ہوئی۔“"},{"book":"امثال","chapter":"30","verse":"21","text":"زمین تین چیزوں سے لرز اُٹھتی ہے بلکہ چار چیزیں برداشت نہیں کر سکتی،"},{"book":"امثال","chapter":"30","verse":"22","text":"وہ غلام جو بادشاہ بن جائے، وہ احمق جو جی بھر کر کھانا کھا سکے،"},{"book":"امثال","chapter":"30","verse":"23","text":"وہ نفرت انگیز30‏:23 نفرت انگیز: لفظی ترجمہ: جس سے نفرت کی جاتی ہے۔  عورت جس کی شادی ہو جائے اور وہ نوکرانی جو اپنی مالکن کی ملکیت پر قبضہ کرے۔"},{"book":"امثال","chapter":"30","verse":"24","text":"زمین کی چار مخلوقات نہایت ہی دانش مند ہیں حالانکہ چھوٹی ہیں۔"},{"book":"امثال","chapter":"30","verse":"25","text":"چیونٹیاں کمزور نسل ہیں لیکن گرمیوں کے موسم میں سردیوں کے لئے خوراک جمع کرتی ہیں،"},{"book":"امثال","chapter":"30","verse":"26","text":"بِجُو کمزور نسل ہیں لیکن چٹانوں میں ہی اپنے گھر بنا لیتے ہیں،"},{"book":"امثال","chapter":"30","verse":"27","text":"ٹڈیوں کا بادشاہ نہیں ہوتا تاہم سب پرے باندھ کر نکلتی ہیں،"},{"book":"امثال","chapter":"30","verse":"28","text":"چھپکلیاں گو ہاتھ سے پکڑی جاتی ہیں، تاہم شاہی محلوں میں پائی جاتی ہیں۔"},{"book":"امثال","chapter":"30","verse":"29","text":"تین بلکہ چار جاندار پُروقار انداز میں چلتے ہیں۔"},{"book":"امثال","chapter":"30","verse":"30","text":"پہلے، شیرببر جو جانوروں میں زورآور ہے اور کسی سے بھی پیچھے نہیں ہٹتا،"},{"book":"امثال","chapter":"30","verse":"31","text":"دوسرے، مرغا جو اکڑ کر چلتا ہے، تیسرے، بکرا اور چوتھے اپنی فوج کے ساتھ چلنے والا بادشاہ۔"},{"book":"امثال","chapter":"30","verse":"32","text":"اگر تُو نے مغرور ہو کر حماقت کی یا بُرے منصوبے باندھے تو اپنے منہ پر ہاتھ رکھ کر خاموش ہو جا،"},{"book":"امثال","chapter":"30","verse":"33","text":"کیونکہ دودھ بلونے سے مکھن، ناک کو مروڑنے30‏:33 مروڑنے: لفظی ترجمہ: دباؤ ڈالنے۔  سے خون اور کسی کو غصہ دلانے سے لڑائی جھگڑا پیدا ہوتا ہے۔"}]}