{"data":[{"book":"VaRoma","chapter":"14","verse":"1","text":"Mugamuchire uyo asina kusimba pakutenda kwake, musingamutongi kana kuita gakava naye pamusoro penyaya dzisingapindirani."},{"book":"VaRoma","chapter":"14","verse":"2","text":"Kutenda kwomumwe kunomutendera kudya zvose, asi mumwe munhu ano kutenda kusina kusimba, anodya muriwo bedzi."},{"book":"VaRoma","chapter":"14","verse":"3","text":"Munhu anodya zvose ngaarege kuzvidza asingadyi, uye munhu asingadyi zvose ngaarege kupa mhosva munhu anodya, nokuti Mwari akamugamuchira."},{"book":"VaRoma","chapter":"14","verse":"4","text":"Iwe ndiwe aniko unopa muranda womumwe mhosva? Iye anomira kana kuti anowa pamberi patenzi wake. Uye achamira, nokuti Ishe anokwanisa kuita kuti amire."},{"book":"VaRoma","chapter":"14","verse":"5","text":"Mumwe munhu anokoshesa rimwe zuva kupfuura rimwe: mumwe munhu anoti mazuva ose akafanana. Mumwe nomumwe ngaazvizivire kwazvo mumwoyo make."},{"book":"VaRoma","chapter":"14","verse":"6","text":"Uyo anokoshesa zuva rimwe, anozviitira Ishe. Uyo anodya nyama, anodya nokuda kwaShe, nokuti anovonga Mwari; uye naiye anorega kudya, anorega nokuda kwaShe, uye anovonga Mwari."},{"book":"VaRoma","chapter":"14","verse":"7","text":"Nokuti hakuna mumwe wedu anozviraramira pachake, uye hakuna mumwe wedu anozvifira iye pachake."},{"book":"VaRoma","chapter":"14","verse":"8","text":"Kana tichirarama, tinoraramira Ishe; uye kana tichifa tinofira Ishe. Saka, kana tichirarama kana kufa tiri vaShe."},{"book":"VaRoma","chapter":"14","verse":"9","text":"Nokuda kwaizvozvo, Kristu akafa uye akamuka kuti ave Ishe wavose vakafa navapenyu."},{"book":"VaRoma","chapter":"14","verse":"10","text":"Naizvozvo, iwe, unopireiko hama yako mhosva? Kana newewo unozvidzireiko hama yako? Nokuti tose tichamira pamberi pechigaro chokutonga chaMwari."},{"book":"VaRoma","chapter":"14","verse":"11","text":"â€œNokuti kwakanyorwa kuchinzi:"},{"book":"VaRoma","chapter":"14","verse":"12","text":"Saka, naizvozvo mumwe nomumwe wedu achazvidavirira kuna Mwari."},{"book":"VaRoma","chapter":"14","verse":"13","text":"Naizvozvo ngatiregei kuramba tichipana mhosva. Asi munhu ngaarege kuisa chigumbuso kana chipinganidzo munzira yehama yake."},{"book":"VaRoma","chapter":"14","verse":"14","text":"Somunhu ari muna Ishe Jesu, ndinoziva kwazvo kuti hakuna chokudya chine tsvina. Asi kana mumwe munhu akati chakasvibiswa, naizvozvo hachina kuchena kwaari."},{"book":"VaRoma","chapter":"14","verse":"15","text":"Kana hama yako ichikanganiswa nokuda kwezvaunodya, iwe hauchafambi murudo. Usaparadza hama yako, iyo yakafirwa naKristu, nokuda kwezvokudya."},{"book":"VaRoma","chapter":"14","verse":"16","text":"Usatendera kuti zvaunoti zvakanaka zvinzi zvakaipa."},{"book":"VaRoma","chapter":"14","verse":"17","text":"Nokuti umambo hwaMwari hahuzi zvokudya kana zvokunwa, asi kururama norugare uye nomufaro muMweya Mutsvene,"},{"book":"VaRoma","chapter":"14","verse":"18","text":"nokuti ani naani anoshumira Kristu nenzira iyi anofadza Mwari, uye anotendwa navanhu."},{"book":"VaRoma","chapter":"14","verse":"19","text":"Naizvozvo ngatishingairirei kutsvaga izvo zvinouyisa rugare uye zvatingasimbisana nazvo."},{"book":"VaRoma","chapter":"14","verse":"20","text":"Musaparadza basa raMwari nokuda kwezvokudya. Zvokudya zvose zvakachena, asi hazvina kunaka kuti munhu adye chinhu chipi zvacho chingagumbusa mumwe munhu."},{"book":"VaRoma","chapter":"14","verse":"21","text":"Zviri nani kusadya nyama kana kusanwa waini kana kusaita chimwe chinhu chinoita kuti hama yako iwe."},{"book":"VaRoma","chapter":"14","verse":"22","text":"Saka zvose zvaunotenda pamusoro pezvinhu izvi ngazvive pakati pako naMwari. Akaropafadzwa munhu asingazvipi mhosva pazvinhu zvaanotenda."},{"book":"VaRoma","chapter":"14","verse":"23","text":"Asi munhu anonyunyuta ava nemhosva kana akadya nokuti kudya kwake hakusi kwokutenda; uye zvinhu zvose zvisingabvi pakutenda chivi."}]}