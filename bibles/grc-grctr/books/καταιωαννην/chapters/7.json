{"data":[{"book":"ΚΑΤΑ ΙΩΑΝΝΗΝ","chapter":"7","verse":"1","text":"Καὶ περιεπάτει ὁ Ἰησοῦς μετὰ ταῦτα ἐν τῇ Γαλιλαίᾳ· οὐ γὰρ ἤθελεν ἐν τῇ Ἰουδαίᾳ περιπατεῖν, ὅτι ἐζήτουν αὐτὸν οἱ Ἰουδαῖοι ἀποκτεῖναι."},{"book":"ΚΑΤΑ ΙΩΑΝΝΗΝ","chapter":"7","verse":"2","text":"Ἦν δὲ ἐγγὺς ἡ ἑορτὴ τῶν Ἰουδαίων ἡ Σκηνοπηγία."},{"book":"ΚΑΤΑ ΙΩΑΝΝΗΝ","chapter":"7","verse":"3","text":"Εἶπον οὖν πρὸς αὐτὸν οἱ ἀδελφοὶ αὐτοῦ, Μετάβηθι ἐντεῦθεν, καὶ ὕπαγε εἰς τὴν Ἰουδαίαν, ἵνα καὶ οἱ μαθηταί σου θεωρήσωσι τὰ ἔργα σου ἃ ποιεῖς."},{"book":"ΚΑΤΑ ΙΩΑΝΝΗΝ","chapter":"7","verse":"4","text":"Οὐδεὶς γὰρ ἐν κρυπτῷ τι ποιεῖ, καὶ ζητεῖ αὐτὸς ἐν παρρησίᾳ εἶναι. Εἰ ταῦτα ποιεῖς, φανέρωσον σεαυτὸν τῷ κόσμῳ."},{"book":"ΚΑΤΑ ΙΩΑΝΝΗΝ","chapter":"7","verse":"5","text":"Οὐδὲ γὰρ οἱ ἀδελφοὶ αὐτοῦ ἐπίστευον εἰς αὐτόν."},{"book":"ΚΑΤΑ ΙΩΑΝΝΗΝ","chapter":"7","verse":"6","text":"Λέγει οὖν αὐτοῖς ὁ Ἰησοῦς, Ὁ καιρὸς ὁ ἐμὸς οὔπω πάρεστιν, ὁ δὲ καιρὸς ὁ ὑμέτερος πάντοτέ ἐστιν ἕτοιμος."},{"book":"ΚΑΤΑ ΙΩΑΝΝΗΝ","chapter":"7","verse":"7","text":"Οὐ δύναται ὁ κόσμος μισεῖν ὑμᾶς· ἐμὲ δὲ μισεῖ, ὅτι ἐγὼ μαρτυρῶ περὶ αὐτοῦ, ὅτι τὰ ἔργα αὐτοῦ πονηρά ἐστιν."},{"book":"ΚΑΤΑ ΙΩΑΝΝΗΝ","chapter":"7","verse":"8","text":"Ὑμεῖς ἀνάβητε εἰς τὴν ἑορτὴν ταύτην· ἐγὼ οὔπω ἀναβαίνω εἰς τὴν ἑορτὴν ταύτην, ὅτι ὁ καιρὸς ὁ ἐμὸς οὔπω πεπλήρωται."},{"book":"ΚΑΤΑ ΙΩΑΝΝΗΝ","chapter":"7","verse":"9","text":"Ταῦτα δὲ εἰπὼν αὐτοῖς, ἔμεινεν ἐν τῇ Γαλιλαίᾳ."},{"book":"ΚΑΤΑ ΙΩΑΝΝΗΝ","chapter":"7","verse":"10","text":"Ὡς δὲ ἀνέβησαν οἱ ἀδελφοὶ αὐτοῦ, τότε καὶ αὐτὸς ἀνέβη εἰς τὴν ἑορτήν, οὐ φανερῶς, ἀλλ᾿ ὡς ἐν κρυπτῷ."},{"book":"ΚΑΤΑ ΙΩΑΝΝΗΝ","chapter":"7","verse":"11","text":"Οἱ οὖν Ἰουδαῖοι ἐζήτουν αὐτὸν ἐν τῇ ἑορτῇ, καὶ ἔλεγον, Ποῦ ἐστιν ἐκεῖνος;"},{"book":"ΚΑΤΑ ΙΩΑΝΝΗΝ","chapter":"7","verse":"12","text":"Καὶ γογγυσμὸς πολὺς περὶ αὐτοῦ ἦν ἐν τοῖς ὄχλοις· οἱ μὲν ἔλεγον ὅτι Ἀγαθός ἐστιν· ἄλλοι δὲ ἔλεγον, Οὔ, ἀλλὰ πλανᾷ τὸν ὄχλον."},{"book":"ΚΑΤΑ ΙΩΑΝΝΗΝ","chapter":"7","verse":"13","text":"Οὐδεὶς μέντοι παρρησίᾳ ἐλάλει περὶ αὐτοῦ διὰ τὸν φόβον τῶν Ἰουδαίων."},{"book":"ΚΑΤΑ ΙΩΑΝΝΗΝ","chapter":"7","verse":"14","text":"Ἤδη δὲ τῆς ἑορτῆς μεσούσης, ἀνέβη ὁ Ἰησοῦς εἰς τὸ ἱερόν, καὶ ἐδίδασκε."},{"book":"ΚΑΤΑ ΙΩΑΝΝΗΝ","chapter":"7","verse":"15","text":"Καὶ ἐθαύμαζον οἱ Ἰουδαῖοι λέγοντες, Πῶς οὗτος γράμματα οἶδε, μὴ μεμαθηκώς;"},{"book":"ΚΑΤΑ ΙΩΑΝΝΗΝ","chapter":"7","verse":"16","text":"Ἀπεκρίθη αὐτοῖς ὁ Ἰησοῦς καὶ εἶπεν, Ἡ ἐμὴ διδαχὴ οὐκ ἔστιν ἐμή, ἀλλὰ τοῦ πέμψαντός με."},{"book":"ΚΑΤΑ ΙΩΑΝΝΗΝ","chapter":"7","verse":"17","text":"Ἐάν τις θέλῃ τὸ θέλημα αὐτοῦ ποιεῖν, γνώσεται περὶ τῆς διδαχῆς, πότερον ἐκ τοῦ Θεοῦ ἐστιν, ἢ ἐγὼ ἀπ᾿ ἐμαυτοῦ λαλῶ."},{"book":"ΚΑΤΑ ΙΩΑΝΝΗΝ","chapter":"7","verse":"18","text":"Ὁ ἀφ᾿ ἑαυτοῦ λαλῶν, τὴν δόξαν τὴν ἰδίαν ζητεῖ· ὁ δὲ ζητῶν τὴν δόξαν τοῦ πέμψαντος αὐτόν, οὗτος ἀληθής ἐστι, καὶ ἀδικία ἐν αὐτῷ οὐκ ἔστιν."},{"book":"ΚΑΤΑ ΙΩΑΝΝΗΝ","chapter":"7","verse":"19","text":"Οὐ Μωσῆς δέδωκεν ὑμῖν τὸν νόμον, καὶ οὐδεὶς ἐξ ὑμῶν ποιεῖ τὸν νόμον; Τί με ζητεῖτε ἀποκτεῖναι;"},{"book":"ΚΑΤΑ ΙΩΑΝΝΗΝ","chapter":"7","verse":"20","text":"Ἀπεκρίθη ὁ ὄχλος καὶ εἶπε, Δαιμόνιον ἔχεις· τίς σε ζητεῖ ἀποκτεῖναι;"},{"book":"ΚΑΤΑ ΙΩΑΝΝΗΝ","chapter":"7","verse":"21","text":"Ἀπεκρίθη ὁ Ἰησοῦς καὶ εἶπεν αὐτοῖς, Ἓν ἔργον ἐποίησα, καὶ πάντες θαυμάζετε."},{"book":"ΚΑΤΑ ΙΩΑΝΝΗΝ","chapter":"7","verse":"22","text":"Διὰ τοῦτο Μωσῆς δέδωκεν ὑμῖν τὴν περιτομήν — οὐχ ὅτι ἐκ τοῦ Μωσέως ἐστίν, ἀλλ᾿ ἐκ τῶν πατέρων — καὶ ἐν σαββάτῳ περιτέμνετε ἄνθρωπον."},{"book":"ΚΑΤΑ ΙΩΑΝΝΗΝ","chapter":"7","verse":"23","text":"Εἰ περιτομὴν λαμβάνει ἄνθρωπος ἐν σαββάτῳ, ἵνα μὴ λυθῇ ὁ νόμος Μωσέως, ἐμοὶ χολᾶτε ὅτι ὅλον ἄνθρωπον ὑγιῆ ἐποίησα ἐν σαββάτῳ;"},{"book":"ΚΑΤΑ ΙΩΑΝΝΗΝ","chapter":"7","verse":"24","text":"Μὴ κρίνετε κατ᾿ ὄψιν, ἀλλὰ τὴν δικαίαν κρίσιν κρίνατε."},{"book":"ΚΑΤΑ ΙΩΑΝΝΗΝ","chapter":"7","verse":"25","text":"Ἔλεγον οὖν τινες ἐκ τῶν Ἱεροσολυμιτῶν, Οὐχ οὗτός ἐστιν ὃν ζητοῦσιν ἀποκτεῖναι;"},{"book":"ΚΑΤΑ ΙΩΑΝΝΗΝ","chapter":"7","verse":"26","text":"Καὶ ἴδε παρρησίᾳ λαλεῖ, καὶ οὐδὲν αὐτῷ λέγουσι. Μήποτε ἀληθῶς ἔγνωσαν οἱ ἄρχοντες ὅτι οὗτός ἐστιν ἀληθῶς ὁ Χριστός;"},{"book":"ΚΑΤΑ ΙΩΑΝΝΗΝ","chapter":"7","verse":"27","text":"Ἀλλὰ τοῦτον οἴδαμεν πόθεν ἐστίν· ὁ δὲ Χριστὸς ὅταν 7.27 ἔρχηται ¦ ἔρχεται El.ἔρχηται, οὐδεὶς γινώσκει πόθεν ἐστίν."},{"book":"ΚΑΤΑ ΙΩΑΝΝΗΝ","chapter":"7","verse":"28","text":"Ἔκραξεν οὖν ἐν τῷ ἱερῷ διδάσκων ὁ Ἰησοῦς καὶ λέγων, Κἀμὲ οἴδατε, καὶ οἴδατε πόθεν εἰμί· καὶ ἀπ᾿ ἐμαυτοῦ οὐκ ἐλήλυθα, ἀλλ᾿ ἔστιν ἀληθινὸς ὁ πέμψας με, ὃν ὑμεῖς οὐκ οἴδατε."},{"book":"ΚΑΤΑ ΙΩΑΝΝΗΝ","chapter":"7","verse":"29","text":"Ἐγὼ δὲ οἶδα αὐτόν, ὅτι παρ᾿ αὐτοῦ εἰμι, κἀκεῖνός με ἀπέστειλεν."},{"book":"ΚΑΤΑ ΙΩΑΝΝΗΝ","chapter":"7","verse":"30","text":"Ἐζήτουν οὖν αὐτὸν πιάσαι. Καὶ οὐδεὶς ἐπέβαλεν ἐπ᾿ αὐτὸν τὴν χεῖρα, ὅτι οὔπω ἐληλύθει ἡ ὥρα αὐτοῦ."},{"book":"ΚΑΤΑ ΙΩΑΝΝΗΝ","chapter":"7","verse":"31","text":"Πολλοὶ δὲ ἐκ τοῦ ὄχλου ἐπίστευσαν εἰς αὐτόν, καὶ ἔλεγον ὅτι Ὁ Χριστὸς ὅταν ἔλθῃ, μήτι πλείονα σημεῖα τούτων ποιήσει ὧν οὗτος ἐποίησεν;"},{"book":"ΚΑΤΑ ΙΩΑΝΝΗΝ","chapter":"7","verse":"32","text":"Ἤκουσαν οἱ Φαρισαῖοι τοῦ ὄχλου γογγύζοντος περὶ αὐτοῦ ταῦτα· καὶ ἀπέστειλαν οἱ Φαρισαῖοι καὶ οἱ ἀρχιερεῖς ὑπηρέτας ἵνα πιάσωσιν αὐτόν."},{"book":"ΚΑΤΑ ΙΩΑΝΝΗΝ","chapter":"7","verse":"33","text":"Εἶπεν οὖν αὐτοῖς ὁ Ἰησοῦς, Ἔτι μικρὸν χρόνον μεθ᾿ ὑμῶν εἰμι, καὶ ὑπάγω πρὸς τὸν πέμψαντά με."},{"book":"ΚΑΤΑ ΙΩΑΝΝΗΝ","chapter":"7","verse":"34","text":"Ζητήσετέ με, καὶ οὐχ εὑρήσετε· καὶ ὅπου εἰμὶ ἐγώ, ὑμεῖς οὐ δύνασθε ἐλθεῖν."},{"book":"ΚΑΤΑ ΙΩΑΝΝΗΝ","chapter":"7","verse":"35","text":"Εἶπον οὖν οἱ Ἰουδαῖοι πρὸς ἑαυτούς, Ποῦ οὗτος μέλλει πορεύεσθαι ὅτι ἡμεῖς οὐχ εὑρήσομεν αὐτόν; Μὴ εἰς τὴν διασπορὰν τῶν Ἑλλήνων μέλλει πορεύεσθαι, καὶ διδάσκειν τοὺς Ἕλληνας;"},{"book":"ΚΑΤΑ ΙΩΑΝΝΗΝ","chapter":"7","verse":"36","text":"Τίς ἐστιν οὗτος ὁ λόγος ὃν εἶπε, Ζητήσετέ με, καὶ οὐχ εὑρήσετε· καὶ ὅπου εἰμὶ ἐγώ, ὑμεῖς οὐ δύνασθε ἐλθεῖν;"},{"book":"ΚΑΤΑ ΙΩΑΝΝΗΝ","chapter":"7","verse":"37","text":"Ἐν δὲ τῇ ἐσχάτῃ ἡμέρᾳ τῇ μεγάλῃ τῆς ἑορτῆς εἱστήκει ὁ Ἰησοῦς καὶ ἔκραξε, λέγων, Ἐάν τις διψᾷ, ἐρχέσθω πρός με καὶ πινέτω."},{"book":"ΚΑΤΑ ΙΩΑΝΝΗΝ","chapter":"7","verse":"38","text":"Ὁ πιστεύων εἰς ἐμέ, καθὼς εἶπεν ἡ γραφή, ποταμοὶ ἐκ τῆς κοιλίας αὐτοῦ ῥεύσουσιν ὕδατος ζῶντος."},{"book":"ΚΑΤΑ ΙΩΑΝΝΗΝ","chapter":"7","verse":"39","text":"Τοῦτο δὲ εἶπε περὶ τοῦ πνεύματος οὗ ἔμελλον λαμβάνειν οἱ πιστεύοντες εἰς αὐτόν· οὔπω γὰρ ἦν πνεῦμα ἅγιον, ὅτι ὁ Ἰησοῦς οὐδέπω ἐδοξάσθη."},{"book":"ΚΑΤΑ ΙΩΑΝΝΗΝ","chapter":"7","verse":"40","text":"Πολλοὶ οὖν ἐκ τοῦ ὄχλου ἀκούσαντες τὸν λόγον ἔλεγον, Οὗτός ἐστιν ἀληθῶς ὁ προφήτης."},{"book":"ΚΑΤΑ ΙΩΑΝΝΗΝ","chapter":"7","verse":"41","text":"Ἄλλοι ἔλεγον, Οὗτός ἐστιν ὁ Χριστός. Ἄλλοι δὲ ἔλεγον, Μὴ γὰρ ἐκ τῆς Γαλιλαίας ὁ Χριστὸς ἔρχεται;"},{"book":"ΚΑΤΑ ΙΩΑΝΝΗΝ","chapter":"7","verse":"42","text":"Οὐχὶ ἡ γραφὴ εἶπεν ὅτι ἐκ τοῦ σπέρματος Δαβίδ, καὶ ἀπὸ Βηθλεέμ, τῆς κώμης ὅπου ἦν Δαβίδ, ὁ Χριστὸς ἔρχεται;"},{"book":"ΚΑΤΑ ΙΩΑΝΝΗΝ","chapter":"7","verse":"43","text":"Σχίσμα οὖν ἐν τῷ ὄχλῳ ἐγένετο δι᾿ αὐτόν."},{"book":"ΚΑΤΑ ΙΩΑΝΝΗΝ","chapter":"7","verse":"44","text":"Τινὲς δὲ ἤθελον ἐξ αὐτῶν πιάσαι αὐτόν, ἀλλ᾿ οὐδεὶς ἐπέβαλεν ἐπ᾿ αὐτὸν τὰς χεῖρας."},{"book":"ΚΑΤΑ ΙΩΑΝΝΗΝ","chapter":"7","verse":"45","text":"Ἦλθον οὖν οἱ ὑπηρέται πρὸς τοὺς ἀρχιερεῖς καὶ Φαρισαίους· καὶ εἶπον αὐτοῖς ἐκεῖνοι, Διὰ τί οὐκ ἠγάγετε αὐτόν;"},{"book":"ΚΑΤΑ ΙΩΑΝΝΗΝ","chapter":"7","verse":"46","text":"Ἀπεκρίθησαν οἱ ὑπηρέται, Οὐδέποτε οὕτως ἐλάλησεν ἄνθρωπος, ὡς οὗτος ὁ ἄνθρωπος."},{"book":"ΚΑΤΑ ΙΩΑΝΝΗΝ","chapter":"7","verse":"47","text":"Ἀπεκρίθησαν οὖν αὐτοῖς οἱ Φαρισαῖοι, Μὴ καὶ ὑμεῖς πεπλάνησθε;"},{"book":"ΚΑΤΑ ΙΩΑΝΝΗΝ","chapter":"7","verse":"48","text":"Μή τις ἐκ τῶν ἀρχόντων ἐπίστευσεν εἰς αὐτόν, ἢ ἐκ τῶν Φαρισαίων;"},{"book":"ΚΑΤΑ ΙΩΑΝΝΗΝ","chapter":"7","verse":"49","text":"Ἀλλ᾿ ὁ ὄχλος οὗτος ὁ μὴ γινώσκων τὸν νόμον ἐπικατάρατοί εἰσι."},{"book":"ΚΑΤΑ ΙΩΑΝΝΗΝ","chapter":"7","verse":"50","text":"Λέγει Νικόδημος πρὸς αὐτούς — ὁ ἐλθὼν νυκτὸς πρὸς αὐτόν, εἷς ὢν ἐξ αὐτῶν —"},{"book":"ΚΑΤΑ ΙΩΑΝΝΗΝ","chapter":"7","verse":"51","text":"Μὴ ὁ νόμος ἡμῶν κρίνει τὸν ἄνθρωπον, ἐὰν μὴ ἀκούσῃ παρ᾿ αὐτοῦ πρότερον καὶ γνῷ τί ποιεῖ;"},{"book":"ΚΑΤΑ ΙΩΑΝΝΗΝ","chapter":"7","verse":"52","text":"Ἀπεκρίθησαν καὶ εἶπον αὐτῷ, Μὴ καὶ σὺ ἐκ τῆς Γαλιλαίας εἶ; Ἐρεύνησον καὶ ἴδε ὅτι προφήτης ἐκ τῆς Γαλιλαίας οὐκ ἐγήγερται."},{"book":"ΚΑΤΑ ΙΩΑΝΝΗΝ","chapter":"7","verse":"53","text":"Καὶ ἐπορεύθη ἕκαστος εἰς τὸν οἶκον αὐτοῦ·"}]}