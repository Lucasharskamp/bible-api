{"data":[{"book":"MATAYO","chapter":"7","verse":"1","text":"“Sambimuwataguse wayagwe, na Mulungu hawatagusa mweye,"},{"book":"MATAYO","chapter":"7","verse":"2","text":"kwavija kamba vimuwatagusa wayagwe, vivo na Mulungu vondayawataguse mweye, na mhima iija yondamuwapimile wayagwe, iyo mhima yondampimilwe mweye."},{"book":"MATAYO","chapter":"7","verse":"3","text":"Habali ukilola kikupi msiso da ndugu yako, na huchona kibanzi kili msiso jako mwenyego?"},{"book":"MATAYO","chapter":"7","verse":"4","text":"Kodaha vilihi kumulongela ndugu yako, ‘Beta nikulave kikupi mdisiso jako,’ kuno gweye kuna kibanzi mdisiso jako?"},{"book":"MATAYO","chapter":"7","verse":"5","text":"Gweye kidelenya! Songa tanhu kulava kibanzi msiso jako mwenyego, giladi udahe kulola goya, abaho, leka ulave kikupi msiso da ndugu yako."},{"book":"MATAYO","chapter":"7","verse":"6","text":"“Sambimuwagwelele umbwa vinhu ving'alile, kamba muhatenda avo, wowahindukila na kuwadega, na sambimuwasile mitumbi lulu zenu, kamba muhatenda avo, wozibojaga."},{"book":"MATAYO","chapter":"7","verse":"7","text":"“Puleni, mogweleligwa. Zahileni, movumbula. Toeni hodi, movugulilwa."},{"book":"MATAYO","chapter":"7","verse":"8","text":"Kwavija yoyose yopula kogweleligwa, na yoyose yozahila kovumbula, na yoyose yotoa hodi kovugulilwa."},{"book":"MATAYO","chapter":"7","verse":"9","text":"Ama yalihi mmwanza wenu, kamba mwanage yahampula mkate, komgwelela dibwe?"},{"book":"MATAYO","chapter":"7","verse":"10","text":"Ama yahampula somba, komgwelela nyoka?"},{"book":"MATAYO","chapter":"7","verse":"11","text":"Ihawa mweye mtenda mbuli zihile, movitanga kuwagwelela wanenu vinhu vinogile, avo, Tata wenu wa kuulanga kabanza ng'hani kuwagwelela vinhu vinogile waja wose wompula!"},{"book":"MATAYO","chapter":"7","verse":"12","text":"“Avo, chochose chumulonda mtendeligwe na wanhu, na mweye muwatendele vivo, kwavija gano gago mafundo ga Malagizo ga Musa na wahokozi."},{"book":"MATAYO","chapter":"7","verse":"13","text":"“Ingileni mkubitila lwivi lusisili, kwavija lwivi lugazi na zila gazi dilongoza kuubananzi, na wondawengile kubitila zila hijo wowa bwando."},{"book":"MATAYO","chapter":"7","verse":"14","text":"Ila lwivi lusisili na inzila yakibabani ilongoza kuugima, na wanhu wondawayone wowa wadodo."},{"book":"MATAYO","chapter":"7","verse":"15","text":"“Iteganyeni na wahokozi wa uvwizi, womwizileni kunze walingile kamba ng'hondolo, ila mgati mbwizi wodumbiza."},{"book":"MATAYO","chapter":"7","verse":"16","text":"Mowatambula kubitila sang'hano zao. Vino wanhu wobawa zabibu muna imizomola, ama tini muna imingemba?"},{"book":"MATAYO","chapter":"7","verse":"17","text":"Avo, m'biki unogile wolela mujo unogile, ila m'biki wihile wolela mujo wihile."},{"book":"MATAYO","chapter":"7","verse":"18","text":"M'biki unogile haudaha kulela mujo wihile, na m'biki wihile haudaha kulela mujo unogile."},{"book":"MATAYO","chapter":"7","verse":"19","text":"Na m'biki wowose uleka kulela mujo unogile wokanhigwa na kwasigwa muna umoto."},{"book":"MATAYO","chapter":"7","verse":"20","text":"Avo, mowatambula kubitila sang'hano zao."},{"book":"MATAYO","chapter":"7","verse":"21","text":"“Sio kila munhu yonikema, ‘Mndewa, Mndewa’ yondayengile muna Uundewa wa Kuulanga, ila heyo yogatenda gaja goyolonda Tataangu wa kuulanga."},{"book":"MATAYO","chapter":"7","verse":"22","text":"Mdizua da nhaguso wanhu bwando wonilongela, ‘Mndewa, Mndewa! Hatuhokole mditwaga jako, na mditwaga jako tuwinga vinyamkela, na kutenda mizonza bwando?’"},{"book":"MATAYO","chapter":"7","verse":"23","text":"Abaho, nowalongela, ‘Siwatangile mweye. Segeleni hamwangu, mweye watenda gehile!’"},{"book":"MATAYO","chapter":"7","verse":"24","text":"“Avo munhu yoyose yohulika mbuli zangu na kuzisang'hana kolinga na munhu yali na nzewele yozenga ng'anda yake uchana ya dibwe."},{"book":"MATAYO","chapter":"7","verse":"25","text":"Mvula itoa, nyanda zitula, na beho dibuma na kuitoa ng'anda hiyo, ila haitulike, kwavija msingi wake uzengigwa mdidibwe."},{"book":"MATAYO","chapter":"7","verse":"26","text":"“Ila munhu yoyose yohulika mbuli zangu na kuleka kuzisang'hana kolinga na munhu m'bozi yozenga ng'anda yake mmisenga."},{"book":"MATAYO","chapter":"7","verse":"27","text":"Mvula itoa, nyanda zitula, na beho dibuma na kuitoa ng'anda hiyo, nayo itulika, na nhulika yake ikala ihile ng'hani!”"},{"book":"MATAYO","chapter":"7","verse":"28","text":"Yesu viyamambukize kulonga gano, didale da wanhu dikanganya mafundo gake,"},{"book":"MATAYO","chapter":"7","verse":"29","text":"kwavija hafundize kamba wafundiza zao wa Malagizo ga Musa, ila kafundiza kamba munhu yali na udaho."}]}