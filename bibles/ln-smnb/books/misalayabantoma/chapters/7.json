{"data":[{"book":"Misala ya Bantoma","chapter":"7","verse":"1","text":"Bongo, mokonzi ya Banganga-Nzambe atunaki ye :"},{"book":"Misala ya Bantoma","chapter":"7","verse":"2","text":"Etieni azongisaki :"},{"book":"Misala ya Bantoma","chapter":"7","verse":"3","text":"Boye, Nzambe alobaki na ye : « Longwa na mokili na yo mpe na libota na yo, mpe kende na mokili oyo nakolakisa yo ! »"},{"book":"Misala ya Bantoma","chapter":"7","verse":"4","text":"Boye, alongwaki na mokili ya Chalide mpe akendeki kovanda na mokili ya Sharani. Sima na kufa ya tata na ye, Nzambe atindaki ye na mokili oyo, mokili oyo bino bozali kovanda sik’oyo."},{"book":"Misala ya Bantoma","chapter":"7","verse":"5","text":"Apesaki ye mabele moko te awa, ezala ata mwa eteni. Kasi Nzambe apesaki ye elaka, ye elongo na bakitani na ye sima na ye, ete bakozwa mokili lokola libula, atako, na tango wana, Abrayami azalaki nanu na mwana te."},{"book":"Misala ya Bantoma","chapter":"7","verse":"6","text":"Tala makambo oyo Nzambe alobaki : « Bakitani na ye bakozala bapaya kati na mokili ya bapaya ; bakokomisa bango bawumbu mpe bakonyokola bango mibu nkama minei. »"},{"book":"Misala ya Bantoma","chapter":"7","verse":"7","text":"Kasi Nzambe alobaki lisusu : « Nakopesa etumbu na ekolo oyo ekokomisa bango bawumbu. Mpe na sima, bakobima longwa na mokili yango mpe bakosambela Ngai na esika oyo. »"},{"book":"Misala ya Bantoma","chapter":"7","verse":"8","text":"Bongo Nzambe asalaki boyokani elongo na Abrayami, mpe elembo ya boyokani yango ezalaki : kokatama ngenga. Abrayami abotaki Izaki mpe akataki ye ngenga na mokolo ya mwambe ya mbotama na ye ; Izaki abotaki Jakobi mpe akataki ye ngenga, bongo Jakobi mpe abotaki bakoko na biso zomi na mibale mpe akataki bango ngenga."},{"book":"Misala ya Bantoma","chapter":"7","verse":"9","text":"Lokola bakoko na biso bayokelaki Jozefi likunya, batekaki ye mpo ete azala mowumbu na Ejipito. Kasi Nzambe azalaki na ye elongo"},{"book":"Misala ya Bantoma","chapter":"7","verse":"10","text":"mpe akangolaki ye na minyoko na ye nyonso ; Apesaki ye bwanya mpe asalelaki ye ngolu na miso ya Faraon, mokonzi ya Ejipito, oyo akomisaki ye moyangeli ya Ejipito mpe ya ndako na ye mobimba."},{"book":"Misala ya Bantoma","chapter":"7","verse":"11","text":"Nzokande, nzala moko ya makasi ekotaki na Ejipito mobimba mpe na Kanana, ememaki pasi penza, bongo bakoko na biso bazalaki lisusu na eloko ya kolia te."},{"book":"Misala ya Bantoma","chapter":"7","verse":"12","text":"Tango Jakobi ayokaki ete ble ezali na Ejipito, atindaki bakoko na biso mbala ya liboso."},{"book":"Misala ya Bantoma","chapter":"7","verse":"13","text":"Na mbala ya mibale, Jozefi amilakisaki epai ya bandeko na ye, bongo Faraon ayaki koyeba libota ya Jozefi."},{"book":"Misala ya Bantoma","chapter":"7","verse":"14","text":"Bongo, Jozefi atindaki ete bakende kozwa tata na ye Jakobi elongo na bandeko na ye nyonso. Bango nyonso bazalaki bato tuku sambo na mitano."},{"book":"Misala ya Bantoma","chapter":"7","verse":"15","text":"Boye, Jakobi akendeki kovanda na Ejipito epai wapi ye elongo na bakoko na biso bakufaki."},{"book":"Misala ya Bantoma","chapter":"7","verse":"16","text":"Bamemaki banzoto na bango na engumba ya Sishemi mpe bakundaki yango kati na kunda oyo Abrayami asombaki na mbongo epai ya bana ya Amori, tata ya Sishemi."},{"book":"Misala ya Bantoma","chapter":"7","verse":"17","text":"Wana tango oyo Nzambe alingaki kokokisa elaka oyo apesaki na Abrayami ekomaki pene, motango ya bato na biso, kati na Ejipito, ekomaki ebele penza,"},{"book":"Misala ya Bantoma","chapter":"7","verse":"18","text":"kino mokonzi mosusu, oyo ayebaki Jozefi te, azwaki bokonzi na Ejipito."},{"book":"Misala ya Bantoma","chapter":"7","verse":"19","text":"Na mayele mabe, mokonzi yango anyokolaki bakoko na biso kino kotinda bango na makasi ete babwaka bana na bango oyo babotami sika mpo ete bakufa."},{"book":"Misala ya Bantoma","chapter":"7","verse":"20","text":"Ezalaki na tango wana nde Moyize abotamaki. Nzambe asalaki ye kitoko mingi. Babatelaki ye sanza misato na ndako ya tata na ye."},{"book":"Misala ya Bantoma","chapter":"7","verse":"21","text":"Wana baboti na ye batiaki ye libanda, mwana mwasi ya Faraon azwaki ye mpe abokolaki ye lokola mwana na ye penza."},{"book":"Misala ya Bantoma","chapter":"7","verse":"22","text":"Bayekolisaki Moyize na bwanya nyonso ya bato ya Ejipito, mpe akomaki moto na nguya na maloba mpe na misala."},{"book":"Misala ya Bantoma","chapter":"7","verse":"23","text":"Tango Moyize akokisaki mibu tuku minei, azwaki mokano ya kokende kotala bandeko na ye, bana ya Isalaele."},{"book":"Misala ya Bantoma","chapter":"7","verse":"24","text":"Awa amonaki moto moko ya Ejipito kobeta moto ya ekolo na ye, akotelaki moto ya Isalaele, azongisaki mabe na mabe epai ya moto ya Ejipito mpe abomaki ye."},{"book":"Misala ya Bantoma","chapter":"7","verse":"25","text":"Moyize akanisaki ete bandeko na ye bakososola ete Nzambe azali kosalela ye mpo na kopesa bango lobiko, kasi basosolaki yango te."},{"book":"Misala ya Bantoma","chapter":"7","verse":"26","text":"Mokolo oyo elandaki, Moyize akutaki bana ya Isalaele mibale kobunda. Bongo amekaki kozongisa boyokani kati na bango ; alobaki na bango : « Ah baninga na ngai, bozali bandeko ; mpo na nini bozali kosalana mabe ? »"},{"book":"Misala ya Bantoma","chapter":"7","verse":"27","text":"Kasi moto oyo azalaki konyokola ndeko na ye atindikaki Moyize mpe alobaki : « Nani atie yo mokonzi mpe mosambisi kati na biso ?"},{"book":"Misala ya Bantoma","chapter":"7","verse":"28","text":"Olingi koboma ngai ndenge obomaki moto ya Ejipito lobi ? »"},{"book":"Misala ya Bantoma","chapter":"7","verse":"29","text":"Tango Moyize ayokaki bongo, akimaki na mokili ya Madiani epai wapi avandaki lokola mopaya mpe abotaki bana mibale ya mibali."},{"book":"Misala ya Bantoma","chapter":"7","verse":"30","text":"Sima na mibu tuku minei, anjelu moko abimelaki Moyize kati na esobe, pene ya ngomba Sinai, kati na ndemo ya moto oyo ezalaki komata longwa kati na mwa nzete oyo ezalaki kopela."},{"book":"Misala ya Bantoma","chapter":"7","verse":"31","text":"Tango Moyize amonaki yango, akamwaki makasi. Mpe awa azalaki kopusana mpo na kotala yango malamu, ayokaki mongongo ya Nkolo koloba :"},{"book":"Misala ya Bantoma","chapter":"7","verse":"32","text":"« Nazali Nzambe ya bakoko na yo, Nzambe ya Abrayami, Nzambe ya Izaki, mpe Nzambe ya Jakobi. » Moyize alengaki na somo mpe akokaki kutu kotala te."},{"book":"Misala ya Bantoma","chapter":"7","verse":"33","text":"Bongo, Nkolo alobaki na ye : « Longola basandale na yo na makolo na yo, pamba te esika oyo otelemi ezali mabele ya bule."},{"book":"Misala ya Bantoma","chapter":"7","verse":"34","text":"Namoni minyoko ya bato na Ngai kati na Ejipito. Nayoki kolela na bango mpe nakiti mpo na kokangola bango. Mpe yaka sik’oyo, nakotinda yo ete ozonga na Ejipito. »"},{"book":"Misala ya Bantoma","chapter":"7","verse":"35","text":"Kaka Moyize oyo bandeko na ye baboyaki na koloba na ye : « Nani atie yo mokonzi mpe mosambisi, » ye nde Nzambe atindaki mpo ete azala mokonzi mpe mokangoli na bango, na lisungi ya anjelu oyo abimelaki ye na mwa nzete."},{"book":"Misala ya Bantoma","chapter":"7","verse":"36","text":"Abimisaki bango na mokili ya Ejipito, na nzela ya bikamwa mpe ya bilembo minene oyo asalaki kuna, na ebale monene ya Motane mpe na esobe, mibu tuku minei."},{"book":"Misala ya Bantoma","chapter":"7","verse":"37","text":"Ezalaki kaka Moyize wana oyo alobaki na bana ya Isalaele : « Nzambe akobimisela bino mosakoli moko lokola ngai, oyo akowuta kati na bandeko na bino. »"},{"book":"Misala ya Bantoma","chapter":"7","verse":"38","text":"Azalaki kati na mayangani oyo bakoko na biso basanganaki na esobe ; ye nde azalaki molobeli, kati na bakoko na biso mpe anjelu oyo asololaki na ye, na ngomba Sinai epai wapi azwaki Maloba ya bomoi mpo na kopesa biso."},{"book":"Misala ya Bantoma","chapter":"7","verse":"39","text":"Kasi bakoko na biso baboyaki kotosa ye ; batombokelaki ye mpe bazwaki likanisi ya kozonga na Ejipito."},{"book":"Misala ya Bantoma","chapter":"7","verse":"40","text":"Balobaki na Aron : « Salela biso banzambe oyo bakotambola liboso na biso. Pamba te toyebi te soki makambo nini ekomeli Moyize oyo abimisaki biso na mokili ya Ejipito ! »"},{"book":"Misala ya Bantoma","chapter":"7","verse":"41","text":"Ezalaki na mikolo wana nde basalaki nzambe ya ekeko, na lolenge ya mwana ngombe ; babonzelaki nzambe yango ya ekeko mbeka mpe basalaki feti mpo na lokumu ya misala ya maboko na bango."},{"book":"Misala ya Bantoma","chapter":"7","verse":"42","text":"Kasi Nzambe apesaki bango mokongo mpe atikaki bango kosambela mampinga ya likolo, ndenge ekomama kati na buku ya basakoli :"},{"book":"Misala ya Bantoma","chapter":"7","verse":"43","text":"Bomemaki nde ndako ya kapo ya Moloki"},{"book":"Misala ya Bantoma","chapter":"7","verse":"44","text":"Bakoko na biso bazalaki na Ndako ya kapo ya Boyokani kati na esobe, batongaki yango ndenge Nzambe atindaki Moyize, kolanda ndakisa oyo amonaki."},{"book":"Misala ya Bantoma","chapter":"7","verse":"45","text":"Sima na kozwa Ndako ya kapo yango, bakoko na biso na bokambami ya Jozue, bamemaki yango tango babotolaki mikili ya Bapagano, mikili oyo Nzambe abenganaki liboso na bango. Mpe Ndako ya kapo yango etikalaki kuna kino na tango ya Davidi ;"},{"book":"Misala ya Bantoma","chapter":"7","verse":"46","text":"oyo azwaki ngolu na miso ya Nzambe mpe asengaki ete atongela Nzambe ya Jakobi ndako."},{"book":"Misala ya Bantoma","chapter":"7","verse":"47","text":"Kasi Salomo nde moto atongelaki ye ndako."},{"book":"Misala ya Bantoma","chapter":"7","verse":"48","text":"Nzokande, Ye-Oyo-Aleki-Likolo avandaka te kati na bandako oyo bato batonga, ndenge kaka mosakoli aloba :"},{"book":"Misala ya Bantoma","chapter":"7","verse":"49","text":"« Likolo ezali Kiti na Ngai ya bokonzi,"},{"book":"Misala ya Bantoma","chapter":"7","verse":"50","text":"Boni, ezali loboko na Ngai te"},{"book":"Misala ya Bantoma","chapter":"7","verse":"51","text":"Bato ya mito makasi, ya mitema mabanga mpe bakufa matoyi ! Bozali ndenge moko kaka na bakoko na bino : botelemelaka tango nyonso Molimo Mosantu !"},{"book":"Misala ya Bantoma","chapter":"7","verse":"52","text":"Boni, ezalaki solo ata na mosakoli moko oyo bakoko na bino bazangaki konyokola ? Kutu, babomaki ezala basakoli oyo basakolaki koya ya Moyengebene, Ye oyo bosili sik’oyo koteka mpe koboma,"},{"book":"Misala ya Bantoma","chapter":"7","verse":"53","text":"bino bato oyo bozwaki Mobeko ya Nzambe na nzela ya ba-anjelu, kasi botosaki yango te."},{"book":"Misala ya Bantoma","chapter":"7","verse":"54","text":"Tango bato ya Likita-Monene bayokaki bongo, batombokaki makasi mpe bakomaki kolia minu mpo na Etieni."},{"book":"Misala ya Bantoma","chapter":"7","verse":"55","text":"Kasi lokola Etieni atondisamaki na Molimo Mosantu, atalaki na Likolo, amonaki nkembo ya Nzambe mpe Yesu atelema na ngambo ya loboko ya mobali ya Nzambe."},{"book":"Misala ya Bantoma","chapter":"7","verse":"56","text":"Alobaki :"},{"book":"Misala ya Bantoma","chapter":"7","verse":"57","text":"Bongo, bakangaki matoyi na bango, bagangaki makasi penza, mpe bango nyonso basangelaki ye,"},{"book":"Misala ya Bantoma","chapter":"7","verse":"58","text":"bamemaki ye libanda ya engumba mpe babambaki ye mabanga. Na tango wana, batatoli batikaki bilamba na bango epai ya elenge mobali moko na kombo Saulo."},{"book":"Misala ya Bantoma","chapter":"7","verse":"59","text":"Wana bazalaki kobamba ye mabanga, Etieni azalaki kosambela na koloba :"},{"book":"Misala ya Bantoma","chapter":"7","verse":"60","text":"Bongo, afukamaki mpe agangaki makasi :"}]}