{"data":[{"book":"1 UJohane","chapter":"5","verse":"1","text":"Umuntu wonke okholwayo ukuthi uJesu nguKhristu uzelwe nguNkulunkulu, njalo umuntu wonke othanda uBaba uyamthanda lomtanakhe."},{"book":"1 UJohane","chapter":"5","verse":"2","text":"Sikwazi ngalokhu ukuthi siyabathanda abantwana bakaNkulunkulu: ngokuthanda uNkulunkulu sigcina imilayo yakhe."},{"book":"1 UJohane","chapter":"5","verse":"3","text":"Ukuthanda uNkulunkulu yilokhu: ukulalela imilayo yakhe. Njalo imilayo yakhe kayinzima,"},{"book":"1 UJohane","chapter":"5","verse":"4","text":"ngoba umuntu wonke ozelwe nguNkulunkulu uwunqobile umhlaba. Lokhu yikunqoba okwehlule umhlaba, okuyikukholwa kwethu."},{"book":"1 UJohane","chapter":"5","verse":"5","text":"Ngubani lowo onqoba umhlaba? Ngulowo kuphela okholwayo ukuthi uJesu uyiNdodana kaNkulunkulu."},{"book":"1 UJohane","chapter":"5","verse":"6","text":"Lo nguye oweza ngamanzi langegazi, uJesu Khristu kabuyanga ngamanzi kuphela, kodwa ngamanzi langegazi. Njalo nguMoya ofakazayo, ngoba uMoya uliqiniso."},{"book":"1 UJohane","chapter":"5","verse":"7","text":"Ngoba bathathu abafakazayo5.7 Imibhalo yeVulgate yamuva bayafakaza ezulwini: uBaba, uLizwi loMoya oyiNgcwele, njalo laba bobathathu bamunye. 8 Njalo bathathu abafakaza emhlabeni: (okungatholakali emibhalweni yesiGrikhi eyayikhona kusiya ekuqaleni kwesentshuri yetshumi lane):"},{"book":"1 UJohane","chapter":"5","verse":"8","text":"uMoya, lamanzi kanye legazi; njalo bobathathu laba bayavumelana."},{"book":"1 UJohane","chapter":"5","verse":"9","text":"Siyabamukela ubufakazi babantu, kodwa ubufakazi bukaNkulunkulu bukhulu ngoba yibufakazi bukaNkulunkulu abunikayo ngeNdodana yakhe."},{"book":"1 UJohane","chapter":"5","verse":"10","text":"Lowo okholwayo eNdodaneni kaNkulunkulu ulobufakazi lobu enhliziyweni yakhe. Lowo ongamkholwayo uNkulunkulu umenze waba ngolamanga ngoba engabukholwanga ubufakazi uNkulunkulu abunike ngeNdodana yakhe."},{"book":"1 UJohane","chapter":"5","verse":"11","text":"Ubufakazi lobo yilobu: UNkulunkulu usinike ukuphila okulaphakade njalo lokhu kuphila kuseNdodaneni yakhe."},{"book":"1 UJohane","chapter":"5","verse":"12","text":"Lowo oleNdodana yakhe ulokuphila; lowo ongelayo iNdodana kaNkulunkulu kalakho ukuphila."},{"book":"1 UJohane","chapter":"5","verse":"13","text":"Ngililobela lezizinto lina abakholwayo ebizweni leNdodana kaNkulunkulu ukuze lazi ukuthi lilokuphila okulaphakade."},{"book":"1 UJohane","chapter":"5","verse":"14","text":"Silesiqiniselo lesi ekusondeleni kuNkulunkulu: ukuthi nxa sicela ulutho ngokwentando yakhe, uyasizwa."},{"book":"1 UJohane","chapter":"5","verse":"15","text":"Nxa sisazi ukuthi uyasizwa loba kuyini esikucelayo siyakwazi ukuthi sesilakho esikucele kuye."},{"book":"1 UJohane","chapter":"5","verse":"16","text":"Lapho umuntu ebona umzalwane wakhe esenza isono esingakhokheleli ekufeni, kumele akhuleke, uNkulunkulu uzamnika ukuphila. Ngitsho kulabo abasono sabo kasikhokheleli ekufeni. Kulesono esikhokhelela ekufeni. Kangitsho ukuthi akhuleke ngaleso."},{"book":"1 UJohane","chapter":"5","verse":"17","text":"Konke ukwenza okubi kuyisono, njalo kulesono esingakhokheleli ekufeni."},{"book":"1 UJohane","chapter":"5","verse":"18","text":"Siyakwazi ukuthi umuntu ozelwe nguNkulunkulu kaqhubeki esenza izono; lowo owazalwa nguNkulunkulu uyamvikela, loSathane kamthinti."},{"book":"1 UJohane","chapter":"5","verse":"19","text":"Siyakwazi ukuthi singabantwana bakaNkulunkulu kanye lokuthi umhlaba wonke ungaphansi kwamandla omubi."},{"book":"1 UJohane","chapter":"5","verse":"20","text":"Siyakwazi lokuthi iNdodana kaNkulunkulu yeza yasinika ukuqedisisa, ukuze siyazi yona eqotho. Njalo sikuye yena oqotho kanye laseNdodaneni yakhe uJesu Khristu. Yena unguNkulunkulu oqotho kanye lokuphila okulaphakade."},{"book":"1 UJohane","chapter":"5","verse":"21","text":"Bantwana abathandekayo, xwayani izithombe."}]}