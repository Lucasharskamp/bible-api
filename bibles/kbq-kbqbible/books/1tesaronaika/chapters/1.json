{"data":[{"book":"1 Tesaronaika","chapter":"1","verse":"1","text":"Hagi nagra Polinagi, Sailasi'ene Timotigata ama avona Tesalonaika kumate Anumza Nafatimofompima mani'naza naga'motarega kreneramune. Anumza Nafatine, Ranti Jisas Kraisi asunku'zamo'ene, rimpa fruzamo'a tamagrane mesie."},{"book":"1 Tesaronaika","chapter":"1","verse":"2","text":"Hagi maka kna tagra, tamagrikura Anumzamofona susu hunenteta, nunamuna huneramantone."},{"book":"1 Tesaronaika","chapter":"1","verse":"3","text":"Na'ankure tamagrama Anumza Nafatimofonte tamentinti nehuta, eri'zama enerita, vahe avesintezamofo eriza enerita, Rantimo Jisas Kraisi'ma eforema hanigu, kazigazi hutma Anumza Nafatimofo avure e'nerizazankura antahirami vava nehune."},{"book":"1 Tesaronaika","chapter":"1","verse":"4","text":"Nafuhete, tagra antahi'none, Anumzamo'a avesineramanteno, Agri'a vahe manisazegu huhampritamante'ne."},{"book":"1 Tesaronaika","chapter":"1","verse":"5","text":"Na'ankure tagrama Knare Musenkema nehunana, ke'age nosune. Hianagi Ruotge Avamumofo hanavere tagu'areti huta huama nehunanki, tagra inankna vahe'mota tamagrira tamaza hunakura nehune, tamagra tageta antahita hu'naze."},{"book":"1 Tesaronaika","chapter":"1","verse":"6","text":"Tamagranena, tagrama nehunaza tavaririta nehuta, Ramo'ma nehiankna nehutma, tamagra Anumzamofo naneke e'nerizageno, rama'a knazana neramizanagi, Ruotge Avamumo tamazeri otigetma muse nehaze."},{"book":"1 Tesaronaika","chapter":"1","verse":"7","text":"Ana hu'negu tamagra maka Masedoniane Akaia kumate mani'naza mono vahetera, mago knare avamezankna hutma mani'naze."},{"book":"1 Tesaronaika","chapter":"1","verse":"8","text":"Na'ankure Ramofo kemo'a tamagripinti agerura runo e'neana, Masedoniane Akaia kumateke agerura orune. Hianagi tamagrama Anumzamofontema tamamentintima hu'naza zamo'a maka kumatega vuno eno hige'za antahi'nazankita, tagra mago kea osugahune."},{"book":"1 Tesaronaika","chapter":"1","verse":"9","text":"Na'ankure rama'a vahe'mo'za tamagrama neravreta, havi anumzama tamefi hunemitma, kasefa huno mani'nea tamage Anumzamofontema tamamentinti hu'naza zana tasami'naze."},{"book":"1 Tesaronaika","chapter":"1","verse":"10","text":"Hagi monafinti Anumzamofo mofavremo esigu avega anteta mani'nomofo, frinefinti azeri oti'nea Ne' Jisasi'a, Anumzamofo rimpa hezampinti tahokeno taguvazi'ne."}]}