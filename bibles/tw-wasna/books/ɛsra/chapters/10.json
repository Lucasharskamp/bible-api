{"data":[{"book":"Ɛsra","chapter":"10","verse":"1","text":"Ɛberɛ a Ɛsra bɔɔ mpaeɛ, kaa saa bɔne yi no, na ɔresu de ne ho toto fam wɔ Onyankopɔn Asɔredan no anim. Na nnipadɔm a wɔyɛ Israelfoɔ, mmarima, mmaa ne mmɔfra bɛkaa ne ho ne no twaa adwo."},{"book":"Ɛsra","chapter":"10","verse":"2","text":"Na Yehiel babarima Sekania a ɔyɛ Elam aseni no ka kyerɛɛ Ɛsra sɛ, “Yɛpae mu ka sɛ yɛanni yɛn Onyankopɔn nokorɛ, ɛfiri sɛ, yɛawareware abosonsomfoɔ mmaa a wɔwɔ asase no so. Nanso, yei akyi no, anidasoɔ wɔ hɔ ma Israel."},{"book":"Ɛsra","chapter":"10","verse":"3","text":"Afei, momma yɛne yɛn Onyankopɔn nyɛ apam, na yɛnnyaa yɛn yerenom abosonsomfoɔ no awadeɛ, na yɛmpam wɔne wɔn mma. Yɛbɛtie afotuo a wo ne afoforɔ a wɔdi yɛn Onyankopɔn mmara no so de ama yɛn. Yɛbɛdi Onyankopɔn mmara no so."},{"book":"Ɛsra","chapter":"10","verse":"4","text":"Ma wo bo nyɛ duru, ɛfiri sɛ, ɛyɛ wʼasɛdeɛ sɛ wokyerɛ yɛn ɛkwan a yɛbɛfa so ama biribiara akɔ so tee, na yɛde yɛn ahoɔden nyinaa bɛboa.”"},{"book":"Ɛsra","chapter":"10","verse":"5","text":"Na Ɛsra sɔre gyinaeɛ, na ɔhyɛɛ sɛ asɔfoɔ no ntuanofoɔ, Lewifoɔ ne Israelfoɔ nyinaa nka ntam sɛ, wɔbɛyɛ deɛ Sekania aka no. Na wɔn nyinaa kaa ntam a ano yɛ den."},{"book":"Ɛsra","chapter":"10","verse":"6","text":"Na Ɛsra sɔre firii Onyankopɔn Asɔredan no anim kɔɔ Eliasib babarima Yehohanan dan mu. Ɔdaa hɔ, nanso wannidi annom. Na ɔda so di awerɛhoɔ ɛsiane asutwafoɔ a wɔasane aba no nokorɛ a wɔannie no enti."},{"book":"Ɛsra","chapter":"10","verse":"7","text":"Afei, wɔbɔɔ dawuro Yuda ne Yerusalem nyinaa sɛ, asutwafoɔ a wɔasane aba no nyinaa mmra Yerusalem."},{"book":"Ɛsra","chapter":"10","verse":"8","text":"Na wɔn a wɔamma nnansa ntam no, sɛ ntuanofoɔ ne mpanimfoɔ pɛ a, wɔde wɔn nsa bɛto wɔn agyapadeɛ so, na wɔapam wɔn afiri asutwafoɔ no mu."},{"book":"Ɛsra","chapter":"10","verse":"9","text":"Nnansa ntam no, na Yudafoɔ ne Benyaminfoɔ aboa wɔn ho ano wɔ Yerusalem. Asɛm yi sii wɔ Kislew bosome (bɛyɛ Ɔpɛnima) da a ɛtɔ so dunkron, na wɔn nyinaa tenatenaa adwaberem hɔ wɔ Onyankopɔn Asɔredan no anim. Na wɔn ho repopo, ɛfiri sɛ, deɛ ɛdi ɛkan no, na asɛm no mu yɛ duru, na deɛ ɛtɔ so mmienu no, na osuo nso retɔ."},{"book":"Ɛsra","chapter":"10","verse":"10","text":"Na ɔsɔfoɔ Ɛsra sɔre gyina kaa sɛ, “Moayɛ bɔne, ɛfiri sɛ, moawareware abosonsomfoɔ mmaa. Enti seesei, yɛwɔ afɔbuo a ano yɛ den mu sene kane deɛ no."},{"book":"Ɛsra","chapter":"10","verse":"11","text":"Mompae mu nka mo bɔne nkyerɛ Awurade, mo agyanom Onyankopɔn, na monyɛ nʼapɛdeɛ. Monte mo ho mfiri nnipa a wɔwɔ asase no so ne abosonsomfoɔ mmaa no ho.”"},{"book":"Ɛsra","chapter":"10","verse":"12","text":"Afei badwa no nyinaa maa wɔn nne so kaa sɛ, “Ampa, wʼasɛm no yɛ nokorɛ. Ɛsɛ sɛ yɛyɛ deɛ woaka no."},{"book":"Ɛsra","chapter":"10","verse":"13","text":"Wɔtoaa so sɛ: Yei nyɛ da koro anaa nnanu adwuma, ɛfiri sɛ, yɛn mu bebree na saa bɔne kɛseɛ yi ka yɛn. Saa ɛberɛ yi yɛ osutɔberɛ, enti yɛrentumi ntena ha nkyɛre."},{"book":"Ɛsra","chapter":"10","verse":"14","text":"Momma yɛn mpanimfoɔ nsi yɛn anan nyɛ biribiara. Obiara a ɔware ɔbosonsomni baa no ne ntuanofoɔ ne atemmufoɔ a wɔwɔ kuro yi mu bɛhyia ɛberɛ a yɛahyɛ no sɛdeɛ ɛbɛyɛ a Onyankopɔn abufuhyeɛ a ɛfa saa asɛm yi ho no bɛfiri yɛn so.”"},{"book":"Ɛsra","chapter":"10","verse":"15","text":"Asahel babarima Yonatan ne Tikwa babarima Yahasia na wɔtiaa saa asɛm yi mu, na Mesulam ne Sabetai a ɔyɛ Lewini no foaa wɔn so."},{"book":"Ɛsra","chapter":"10","verse":"16","text":"Enti, yei ne nhyehyɛeɛ a wɔfaa so. Ɛsra yii ntuanofoɔ maa wɔsii wɔn mmusua anan, na ɔde edin bi too ntuanoni biara so. Bosome Kislew (bɛyɛ Ɔpɛnimaa) da a ɛtɔ so aduonu nkron no, ntuanofoɔ no tenaa ase hwehwɛɛ asɛm no mu."},{"book":"Ɛsra","chapter":"10","verse":"17","text":"Afe a ɛdi so no mu, Abib bosome (bɛyɛ Ɔbɛnem) da a ɛtɔ so aduonu nson no na wɔawie mmarima a wɔawareware abosonsomfoɔ mmaa no nyinaa ho asɛnka."},{"book":"Ɛsra","chapter":"10","verse":"18","text":"Asɔfoɔ a na wɔawareware abosonsomfoɔ no din nie:"},{"book":"Ɛsra","chapter":"10","verse":"19","text":"Wɔkaa ntam sɛ wɔbɛgyaa wɔn yerenom, wɔn mu biara gyee nʼafɔdie too mu, na wɔde nnwennini bɛbɔɔ ɛfɔdie ho afɔdeɛ."},{"book":"Ɛsra","chapter":"10","verse":"20","text":"Imer abusua mu no:"},{"book":"Ɛsra","chapter":"10","verse":"21","text":"Harim abusua mu no:"},{"book":"Ɛsra","chapter":"10","verse":"22","text":"Pashur abusua mu no:"},{"book":"Ɛsra","chapter":"10","verse":"23","text":"Yeinom ne Lewifoɔ a na afɔdie da wɔn so:"},{"book":"Ɛsra","chapter":"10","verse":"24","text":"Dwomtofoɔ a na afɔdie da ne so no yɛ:"},{"book":"Ɛsra","chapter":"10","verse":"25","text":"Yeinom ne nnipa bi a wɔyɛ Israelfoɔ a na afɔdie da wɔn so:"},{"book":"Ɛsra","chapter":"10","verse":"26","text":"Elam abusua mu no:"},{"book":"Ɛsra","chapter":"10","verse":"27","text":"Satu abusua mu no:"},{"book":"Ɛsra","chapter":"10","verse":"28","text":"Bebai abusua mu no:"},{"book":"Ɛsra","chapter":"10","verse":"29","text":"Bani abusua mu no:"},{"book":"Ɛsra","chapter":"10","verse":"30","text":"Pahat-Moab abusua mu no:"},{"book":"Ɛsra","chapter":"10","verse":"31","text":"Harim abusua mu no:"},{"book":"Ɛsra","chapter":"10","verse":"32","text":"Benyamin, Maluk ne Semaria."},{"book":"Ɛsra","chapter":"10","verse":"33","text":"Hasum abusua mu no:"},{"book":"Ɛsra","chapter":"10","verse":"34","text":"Bani abusua mu no:"},{"book":"Ɛsra","chapter":"10","verse":"35","text":"Benaia, Bedeia, Keluhi,"},{"book":"Ɛsra","chapter":"10","verse":"36","text":"Wania, Meremot, Eliasib,"},{"book":"Ɛsra","chapter":"10","verse":"37","text":"Matania, Matenai ne Yaasu."},{"book":"Ɛsra","chapter":"10","verse":"38","text":"Binui abusua mu no:"},{"book":"Ɛsra","chapter":"10","verse":"39","text":"Selemia, Natan, Adaia,"},{"book":"Ɛsra","chapter":"10","verse":"40","text":"Maknadebai, Sasai, Sarai,"},{"book":"Ɛsra","chapter":"10","verse":"41","text":"Asarel, Selemia, Semaria,"},{"book":"Ɛsra","chapter":"10","verse":"42","text":"Salum, Amaria ne Yosef."},{"book":"Ɛsra","chapter":"10","verse":"43","text":"Nebo abusua mu no:"},{"book":"Ɛsra","chapter":"10","verse":"44","text":"Na mmarima yi mu biara aware ɔbosonsomni baa a na wɔn mu bi mpo ne wɔn yerenom yi wɔ mma."}]}