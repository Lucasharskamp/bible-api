{"data":[{"book":"הבשורה על-פי לוקס","chapter":"17","verse":"1","text":"”אין ספק שתיתקלו בפיתויים לחטוא ותועמדו בניסיון,“ אמר ישוע לתלמידיו, ”אבל אוי לאדם שדרכו אלה יבואו!"},{"book":"הבשורה על-פי לוקס","chapter":"17","verse":"2","text":"לאדם כזה מוטב יהיה אם יקשרו אבן כבדה לצווארו ויטביעו אותו בים, מאשר שישא בעונש החמור המצפה למכשילים את המאמינים הצעירים."},{"book":"הבשורה על-פי לוקס","chapter":"17","verse":"3","text":"היזהרו לכם."},{"book":"הבשורה על-פי לוקס","chapter":"17","verse":"4","text":"גם אם הוא חטא לך שבע פעמים ביום אחד, אבל ביקש את סליחתך בכל פעם, עליך לסלוח לו.“"},{"book":"הבשורה על-פי לוקס","chapter":"17","verse":"5","text":"ביקשו השליחים מהאדון: ”הגדל את אמונתנו!“"},{"book":"הבשורה על-פי לוקס","chapter":"17","verse":"6","text":"”אפילו הייתה אמונתכם כגרגר צמח החרדל,“ השיב ישוע, ”הייתם אומרים לעץ הגדול הזה להיעקר ממקומו ולהתגלגל לים, והיה נשמע לכם!"},{"book":"הבשורה על-פי לוקס","chapter":"17","verse":"7","text":"”נניח שיש לך עבד החורש בשדה או רועה את הצאן. בשובו הביתה מן השדה האם תאמר לו: ’שב, נח ואכול את ארוחת־הערב שלך?‘"},{"book":"הבשורה על-פי לוקס","chapter":"17","verse":"8","text":"ודאי שלא. הרי תאמר לו: ’הכן לי את ארוחתי, אחר כך חגור סינר והיה מוכן להגיש לי את מה שאבקש. לאחר שאגמור לאכול תוכל ללכת לאכול את ארוחתך‘."},{"book":"הבשורה על-פי לוקס","chapter":"17","verse":"9","text":"העבד אינו מצפה לתודה, מפני שעשה את המוטל עליו."},{"book":"הבשורה על-פי לוקס","chapter":"17","verse":"10","text":"”כך התנהגו גם אתם – אל תצפו לשבחים כשאתם מקיימים את מצוותי, כי אתם רק ממלאים את חובתכם.“"},{"book":"הבשורה על-פי לוקס","chapter":"17","verse":"11","text":"בדרכו לירושלים יצא ישוע מגבול הגליל ונכנס אל אזור השומרון."},{"book":"הבשורה על-פי לוקס","chapter":"17","verse":"12","text":"בבואו אל אחד הכפרים ראה עשרה מצורעים עומדים במרחק מה"},{"book":"הבשורה על-פי לוקס","chapter":"17","verse":"13","text":"וקוראים בתחינה: ”ישוע רבנו, רחם עלינו!“"},{"book":"הבשורה על-פי לוקס","chapter":"17","verse":"14","text":"ישוע הביט בהם ואמר: ”לכו אל הכהן והראו לו שנרפאתם!“ בהיותם בדרך הם נרפאו."},{"book":"הבשורה על-פי לוקס","chapter":"17","verse":"15","text":"אחד הנרפאים חזר אל ישוע וקרא בשמחה ובצהלה: ”הללויה, אני בריא!“"},{"book":"הבשורה על-פי לוקס","chapter":"17","verse":"16","text":"האיש, שהיה שומרוני, נפל על פניו לרגלי ישוע והודה לו מעומק לבו על שריפא אותו."},{"book":"הבשורה על-פי לוקס","chapter":"17","verse":"17","text":"”האם לא ריפאתי עשרה אנשים?“ שאל ישוע. ”היכן תשעת האחרים?"},{"book":"הבשורה על-פי לוקס","chapter":"17","verse":"18","text":"האם רק השומרוני הזה חזר כדי להודות לאלוהים?“"},{"book":"הבשורה על-פי לוקס","chapter":"17","verse":"19","text":"”קום ולך, אמונתך ריפאה אותך“, אמר ישוע לאיש."},{"book":"הבשורה על-פי לוקס","chapter":"17","verse":"20","text":"יום אחד שאלו הפרושים את ישוע: ”מתי תבוא מלכות האלוהים?“"},{"book":"הבשורה על-פי לוקס","chapter":"17","verse":"21","text":"”לא תוכלו לומר: ’מלכות האלוהים כאן‘, או ’מלכות האלוהים שם‘. כי מלכות האלוהים היא בקרבכם.“"},{"book":"הבשורה על-פי לוקס","chapter":"17","verse":"22","text":"ישוע פנה אל תלמידיו ואמר: ”יבוא הזמן שתשתוקקו כל־כך שאחזור אליכם, ולו גם ליום אחד בלבד, אך משאלתכם לא תתמלא."},{"book":"הבשורה על-פי לוקס","chapter":"17","verse":"23","text":"”אם מישהו יאמר לכם: ’ראיתי את המשיח במקום פלוני!‘ אל תאמינו לו ואל תלכו לחפש אותי."},{"book":"הבשורה על-פי לוקס","chapter":"17","verse":"24","text":"כי כשיבוא בן־האדם באמת, תדעו זאת ללא כל ספק; בואו ייראה לעין כברק המאיר את השמים מקצה לקצה."},{"book":"הבשורה על-פי לוקס","chapter":"17","verse":"25","text":"אבל לפני כן עליו לסבול הרבה ולהידחות על־ידי הדור הזה."},{"book":"הבשורה על-פי לוקס","chapter":"17","verse":"26","text":"”בימי בן־האדם יתנהלו החיים כבימי נוח."},{"book":"הבשורה על-פי לוקס","chapter":"17","verse":"27","text":"בני־האדם אכלו, שתו והתחתנו – הכול התנהל כרגיל עד היום שבו נכנס נוח לתיבה, ואז בא המבול והשמיד את כולם."},{"book":"הבשורה על-פי לוקס","chapter":"17","verse":"28","text":"”גם בימיו של לוט היה המצב דומה: האנשים אכלו, שתו, קנו, מכרו, נטעו ובנו."},{"book":"הבשורה על-פי לוקס","chapter":"17","verse":"29","text":"אולם ביום שעזב לוט את סדום המטיר אלוהים אש וגפרית על העיר, והשמיד את כולם."},{"book":"הבשורה על-פי לוקס","chapter":"17","verse":"30","text":"כך יהיה המצב ביום שובי."},{"book":"הבשורה על-פי לוקס","chapter":"17","verse":"31","text":"”אם תהיה מחוץ לבית ביום ההוא – אל תחזור לארוז את חפציך; אם תהיה בשדה – אל תחזור העירה."},{"book":"הבשורה על-פי לוקס","chapter":"17","verse":"32","text":"זכרו מה קרה לאשת לוט!"},{"book":"הבשורה על-פי לוקס","chapter":"17","verse":"33","text":"מי שמנסה להציל את חייו יאבד אותם; מי שיוותר על חייו יציל אותם."},{"book":"הבשורה על-פי לוקס","chapter":"17","verse":"34","text":"בלילה ההוא שני אנשים יישנו באותו חדר: האחד יילקח והשני יישאר."},{"book":"הבשורה על-פי לוקס","chapter":"17","verse":"35","text":"שתי נשים יטחנו יחד: האחת תילקח וחברתה תישאר."},{"book":"הבשורה על-פי לוקס","chapter":"17","verse":"36","text":"שני גברים יעבדו בשדה: האחד יילקח וחברו יישאר.“"},{"book":"הבשורה על-פי לוקס","chapter":"17","verse":"37","text":"”אדון, לאן הם יילקחו?“ שאלו התלמידים."}]}