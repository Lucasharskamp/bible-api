{"data":[{"book":"Бути","chapter":"21","verse":"1","text":"Кала амэ розачилепэ лэнца, тунчи выджиле дэ море. И лагле ворта пэ острово Косо. Пэ авэр диво амэ авиле дэ Родосо тай котарь лагле дэ Потара."},{"book":"Бути","chapter":"21","verse":"2","text":"Котэ амэ аракхле корабли, саво ладэлас дэ Финикия, бэшле пэ лэстэ и лагле дурэдэр."},{"book":"Бути","chapter":"21","verse":"3","text":"Амэ облагле Кипро, ачявдэ лэ зэрвонэ ригатар тай лагле дэ Сирия. Амэ прыачиле берегостэ дэ Тиро, колэсти со котэ амарэ кораблести трэбуни сля тэ ачявэ савэсь бужэ."},{"book":"Бути","chapter":"21","verse":"4","text":"Дэ Тиро амэ аракхле сиклярнэн и просле котэ эфта дивэ. Вонэ дэдумане Павлости Фаностар, соб вов тэ на джял дэ Ерусалимо."},{"book":"Бути","chapter":"21","verse":"5","text":"Нэ кала авиля вряма, амэ лагле дурэдэр. Всавэрэ сиклярнэ, лэнгэрэ ромня тай чяворэ вылиджялдэ амэн форостар. Тай пэ берего амэ чутэ чянга и манглепэ."},{"book":"Бути","chapter":"21","verse":"6","text":"Тунчи амэ розджилепэ лэнца тай бэшле пэ корабли, а вонэ рисиле цэрэ."},{"book":"Бути","chapter":"21","verse":"7","text":"Амэ дурэдэр лагле пав пане тай Тиростар авиле дэ Птолемаида. Котэ амэ наисардэпэ пхралэнца и просле лэнца екх диво."},{"book":"Бути","chapter":"21","verse":"8","text":"Пэ авэр диво амэ упалэ лагле дэ дром, авиле дэ Кесария тай заджиле дэ цэр Филиппостэ. Вов пхэнэлас Бахтало Лав и сля екхэґа эфта манушэндар."},{"book":"Бути","chapter":"21","verse":"9","text":"Лэстэ сля штар чея. Вонэ сле напаларом тай сле англунарьки."},{"book":"Бути","chapter":"21","verse":"10","text":"Амэ просле котэ бут дивэ. Тунчи Иудеятар авиля англунари пав лавэ Агаво."},{"book":"Бути","chapter":"21","verse":"11","text":"Вов поджиля амэндэ, лиля Павлохкоро кущик, пхангля пэсти васта и пурэ, тай пхэнда:"},{"book":"Бути","chapter":"21","verse":"12","text":"Кала амэ ушундэ када, тунчи и амэ, и катутнэ мануша ачиле тэ мангэ Павло тэ на джял дэ Ерусалимо."},{"book":"Бути","chapter":"21","verse":"13","text":"Нэ Павло пхэнда пэ кода:"},{"book":"Бути","chapter":"21","verse":"14","text":"Кала амэ полиле, со нисо лэсти на допхэнаґа, заачиле мулком тай пхэндэ:"},{"book":"Бути","chapter":"21","verse":"15","text":"Тунчи амэ стидэнепэ тай лагле дэ Ерусалимо."},{"book":"Бути","chapter":"21","verse":"16","text":"Амэнца джиле койсавэ сиклярнэ Кесариятар. Вонэ андэ амэн дэ цэр, тев джювда кипреянино Мнасоно, саво думут сля сиклярнэґа. Лэстэ амэ и ачилепэ."},{"book":"Бути","chapter":"21","verse":"17","text":"Кала амэ авиле дэ Ерусалимо, пхрала прылиле амэн лошаґа."},{"book":"Бути","chapter":"21","verse":"18","text":"Пэ авэр диво Павло їтханэ амэнца джиля Иаковостэ. Котэ сле всавэрэ пхурэдэра."},{"book":"Бути","chapter":"21","verse":"19","text":"Павло наисардапэ лэнца и розпхэнда вса пала кода, со терда Дэвэл машкар наиудеен лэхкэрэ вастэнца."},{"book":"Бути","chapter":"21","verse":"20","text":"Вонэ шундэ лэ тай лашардэ Дэвлэ. Тунчи пхэндэ Павлости:"},{"book":"Бути","chapter":"21","verse":"21","text":"И пала тут вонэ шундэ, со ту сиклярэх иудеен, савэ машкар наиудеендэ джювэн, тэ отджян Моисеехкэрэ Упхэнимастар. И со ту пхэнэх, тэ на обчинэн вонэ пэхкэрэн чяворэн тай тэ на джювэн кади, сар амэндэ прылито."},{"book":"Бути","chapter":"21","verse":"22","text":"Со ж тэ терэ? Вонэ шунэна пала кода, со ту авилян."},{"book":"Бути","chapter":"21","verse":"23","text":"Колэсти тер кода, со амэ пхэнаґа. Машкар амэн исин штар мануша, савэ дэне солах."},{"book":"Бути","chapter":"21","verse":"24","text":"Лэ кадэлэн, жужарпэ лэнца и потин пала кода, соб лэнди тэ обчинэн бала пэ шэро. Тунчи всавэрэ полэна, со пала тут пхэнэн начячимо и со ту джювэх пав Упхэнима."},{"book":"Бути","chapter":"21","verse":"25","text":"А наиудеенди, савэ патине, амэ искриисардэ кади: лэнди нащи тэ ха кода, со андэ дэ жэртва дэвлорэнди, тай мас затасавдэ хулаимастар, тэ пэ рат и тэ терэ биладжявимо їрестар."},{"book":"Бути","chapter":"21","verse":"26","text":"Пэ авэр диво Павло лиля пэґа кадэлэн манушэн, соб тэ жужарэпэ лэнца. Тунчи вов заджиля дэ храмо тай пхэнда, дэ сави вряма вонэ пэрэачена тэ жужарэпэ, и кала пала кожнонэ лэндар анэна жэртва."},{"book":"Бути","chapter":"21","verse":"27","text":"Кала проджянас эфта дивэ, койсавэ иудея Цыкня Азиятар удыкхле Павло дэ храмо, подваздэне гроза манушэн тай схутилдэ лэ."},{"book":"Бути","chapter":"21","verse":"28","text":"Тай типисявэнас:"},{"book":"Бути","chapter":"21","verse":"29","text":"Ды колэ вонэ дыкхле дэ форо Павло тай эфесянино Трофимо и думисардэ, со Павло анда лэ дэ храмо."},{"book":"Бути","chapter":"21","verse":"30","text":"Тунчи всаворо форо подваздэняпэ и спрастэнепэ мануша. Павло схутилдэ тай выцырдэне храмостар, и храмохкэрэ вудара екхатар затердэ."},{"book":"Бути","chapter":"21","verse":"31","text":"Вонэ камле тэ умарэ Павло, нэ дума пала кода, со всаворо Ерусалимо подваздэняпэ, доджиля пханглякэрэ пхурэдэрэстэ дэ римско халавдэнгоро стидэмо."},{"book":"Бути","chapter":"21","verse":"32","text":"Вов лиля халавдэн тай шэлякэрэ пхурэдэрэн и чутапэ манушэндэ. Кала иудея дыкхле пханглякэрэ пхурэдэрэ и халавдэн, вонэ пэрэачиле тэ марэ Павло."},{"book":"Бути","chapter":"21","verse":"33","text":"Пхурэдэр поджиля, прыпхэнда тэ схутилэ Павло тай тэ спхандэ лэ донца ланчугонэнца. Вов пхучля манушэндэ, ко исин кадэва мануш и со вов терда."},{"book":"Бути","chapter":"21","verse":"34","text":"Нэ мануша типисявэнас кожно пэхкоро, и пхурэдэр нисо на полэлас. Важ кода прыпхэнда тэ отлиджя Павло дэ халавдэнгоро цэр."},{"book":"Бути","chapter":"21","verse":"35","text":"Кала вонэ подлэнаспэ пав лестница, мануша ачиле тэ стасавэ лэн кади, со халавдэ лиджялдэ Павло пэ вастэн."},{"book":"Бути","chapter":"21","verse":"36","text":"Гроза манушэн джялас пала лэн тай типисявэлас:"},{"book":"Бути","chapter":"21","verse":"37","text":"Паша халавдэнгоро цэр Павло пхэнда пханглякэрэ пхурэдэрэсти:"},{"book":"Бути","chapter":"21","verse":"38","text":"Выджял — ту на кодэва египтянино, саво надумут подваздэня манушэн тай улиджялда пала пэ дэ шуки пхув штар пхангля прахарен?"},{"book":"Бути","chapter":"21","verse":"39","text":"Павло пхэнда:"},{"book":"Бути","chapter":"21","verse":"40","text":"Пхурэдэр домукля кода. Тунчи Павло вщиля пэ лестница и сикавда вастэґа, соб вонэ тэ ачен мулком. Кала вонэ пэрэачиле тэ типисявэ, Павло дэдуманя пав еврейско чиб."}]}