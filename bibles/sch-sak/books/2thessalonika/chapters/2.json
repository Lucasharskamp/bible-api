{"data":[{"book":"2 Thessalonika","chapter":"2","verse":"1","text":"Ei Pumapa Jisua juong nôkna rang le a kôm ei hong intûpna rang roia han: ka lâibungngei le sarnungei, nangni ke ngên ani,2:1: 1 Thes 4:15-17"},{"book":"2 Thessalonika","chapter":"2","verse":"2","text":"Pumapa Nikhuo chu atung zoi tiin ratha chongphuongin mini, thurchi misîrin mini, kin lekhamuthuon sikin mini, abairalin nin mindonna minjêlin le nin jâminzal kelen no roi."},{"book":"2 Thessalonika","chapter":"2","verse":"3","text":"Kho anga lampuia khom tutên nangni huong no rese ngei. Inhelna nûktak le Puoloipa Inkhat, meidîla paia om rangpu hah ahong inlang mâka chu ha Nikhuo hah tung no nih."},{"book":"2 Thessalonika","chapter":"2","verse":"4","text":"Ama han pathiena ânbê murdi aninônchu biekna neinun murdi doi a ta, male amananâkin an chunga omin inpâk atih. Pathien Biekin tena luo sên insung a ta, Pathien'n inbê atih.2:4: Dan 11:36; Ezek 28:2"},{"book":"2 Thessalonika","chapter":"2","verse":"5","text":"Nin lâia ko om lâihan ma roi ngei murdi hah nangni ki ril ngâi ti nin riettit khâi loi mini?"},{"book":"2 Thessalonika","chapter":"2","verse":"6","text":"Atûn ala hongtung loina rangin imini ala khapa, maha nin riet. Hanchu azora taka Puoloipa Inkhat hah hong inlang atih."},{"book":"2 Thessalonika","chapter":"2","verse":"7","text":"Misîrtheiloi Puoloina ha chu atûn hin khom inthupin sin a tho tir zoi ani, aniatachu asûrmintang ngâipu ha a lampui renga lâkpaiin aom mâka chu ahongtung rang hah hongtung no ni."},{"book":"2 Thessalonika","chapter":"2","verse":"8","text":"Hanchu Puoloipa Inkhat hah hong inlâr a ta, hannirese Pumapa Jisua a juong nôk tena chu a bâiruhu ântêr lehan ama hah that a ta, male minmang atih.2:8: Isa 11:4"},{"book":"2 Thessalonika","chapter":"2","verse":"9","text":"Ma Puoloipa Inkhat hah Soitan ranak râtna leh hong suok a ta, sininkhêlngei le kamâmruoingei arothol jât tamtak sin a ta,2:9: Mat 24:24"},{"book":"2 Thessalonika","chapter":"2","verse":"10","text":"male ânmangrip rang ngei chunga huongna siettak jât dadang mang atih. An inmangripna rang abi chu sanminringa an omna rang chongtak hah an modôm loi sik le lungkham an mu loi sika ani."},{"book":"2 Thessalonika","chapter":"2","verse":"11","text":"Masikin chongnôk an iemna rangin Pathien'n dikloina sinthotheina ranak an kôm a tîra."},{"book":"2 Thessalonika","chapter":"2","verse":"12","text":"Asikchu tutu khom chongtak iem loia, sietna tienga râisâninshak uol ngei han theiloi an chang theina rangin ani."},{"book":"2 Thessalonika","chapter":"2","verse":"13","text":"Pumapa'n a lungkham ngâi nangni, lâibungngei le sarnungei, nangni rangin zoratin Pathien kôm râisânchong kin misîr ngêt ngâi ani. Ratha sinthotheinân a mi inthieng ni rang le chongtaka nan taksônna sika sanminringna chang masa2:13: amasatak anghan; miziek senkhat ngeiin an dôn chu aphut renga. rangin Pathien'n nangni thang ani."},{"book":"2 Thessalonika","chapter":"2","verse":"14","text":"Pathien'n ma nin kôma Thurchi Sa kin misîr sai renga han nangni a koia; ei Pumapa Jisua Khrista kôma roiinpuina nin man rangtum hah chang rangin nangni a koi ani."},{"book":"2 Thessalonika","chapter":"2","verse":"15","text":"Masikin, kin lâibungngei le sarnungei, inding det ungla, thurchi misîr le lekhamuthuona chongtak nangni kin minchu ngei hah anruonin mutu mindet tit roi."},{"book":"2 Thessalonika","chapter":"2","verse":"16","text":"Ei Pumapa Jisua Khrista nanâk le Pathien ei Pa, mi lungkhamna le mi moroina inthûlngâiloi hâina le sabeina det mi pêkpu han,"},{"book":"2 Thessalonika","chapter":"2","verse":"17","text":"sin asa tho bang rang le asa ti rangin nin mulungrîlngei mohôkin nangni man rât rese."}]}