{"data":[{"book":"اِستِثنا","chapter":"14","verse":"1","text":"تم رب اپنے خدا کے فرزند ہو۔ اپنے آپ کو مُردوں کے سبب سے نہ زخمی کرو، نہ اپنے سر کے سامنے والے بال منڈواؤ۔"},{"book":"اِستِثنا","chapter":"14","verse":"2","text":"کیونکہ تُو رب اپنے خدا کے لئے مخصوص و مُقدّس قوم ہے۔ دنیا کی تمام قوموں میں سے رب نے تجھے ہی چن کر اپنی ملکیت بنا لیا ہے۔"},{"book":"اِستِثنا","chapter":"14","verse":"3","text":"کوئی بھی مکروہ چیز نہ کھانا۔"},{"book":"اِستِثنا","chapter":"14","verse":"4","text":"تم بَیل، بھیڑبکری،"},{"book":"اِستِثنا","chapter":"14","verse":"5","text":"ہرن، غزال، مِرگ،14‏:5 مِرگ: یہ ہرن کے مشابہ ہوتا ہے لیکن فطرتاً مختلف ہوتا ہے۔ اِس کے سینگ کھوکھلے، بےشاخ اور اَن جھڑ ہوتے ہیں۔ antelope۔ یاد رہے کہ قدیم زمانے کے اِن جانوروں کے اکثر نام متروک ہیں یا اُن کا مطلب بدل گیا ہے، اِس لئے اُن کا مختلف ترجمہ ہو سکتا ہے۔  پہاڑی بکری، مہات،14‏:5 مہات: مہات۔ درازقد ہرنوں کی ایک نوع جس کے سینگ چکردار ہوتے ہیں۔ addax۔  غزالِ افریقہ14‏:5 غزالِ افریقہ: غزالِ افریقہ۔ چکاروں کی تین اقسام میں سے کوئی جو اپنے لمبے اور حلقہ دار سینگوں کی وجہ سے ممتاز ہے۔ oryx۔  اور پہاڑی بکری کھا سکتے ہو۔"},{"book":"اِستِثنا","chapter":"14","verse":"6","text":"جن کے کُھریا پاؤں بالکل چِرے ہوئے ہیں اور جو جگالی کرتے ہیں اُنہیں کھانے کی اجازت ہے۔"},{"book":"اِستِثنا","chapter":"14","verse":"7","text":"اونٹ، بِجُو یا خرگوش کھانا منع ہے۔ وہ تمہارے لئے ناپاک ہیں، کیونکہ وہ جگالی تو کرتے ہیں لیکن اُن کے کُھر یا پاؤں چِرے ہوئے نہیں ہیں۔"},{"book":"اِستِثنا","chapter":"14","verse":"8","text":"سؤر نہ کھانا۔ وہ تمہارے لئے ناپاک ہے، کیونکہ اُس کے کُھر تو چِرے ہوئے ہیں لیکن وہ جگالی نہیں کرتا۔ نہ اُن کا گوشت کھانا، نہ اُن کی لاشوں کو چھونا۔"},{"book":"اِستِثنا","chapter":"14","verse":"9","text":"پانی میں رہنے والے جانور کھانے کے لئے جائز ہیں اگر اُن کے پَر اور چھلکے ہوں۔"},{"book":"اِستِثنا","chapter":"14","verse":"10","text":"لیکن جن کے پَر یا چھلکے نہیں ہیں وہ تمہارے لئے ناپاک ہیں۔"},{"book":"اِستِثنا","chapter":"14","verse":"11","text":"تم ہر پاک پرندہ کھا سکتے ہو۔"},{"book":"اِستِثنا","chapter":"14","verse":"12","text":"لیکن ذیل کے پرندے کھانا منع ہے: عقاب، دڑھیَل گِدھ، کالا گِدھ،"},{"book":"اِستِثنا","chapter":"14","verse":"13","text":"لال چیل، کالی چیل، ہر قسم کا گِدھ،"},{"book":"اِستِثنا","chapter":"14","verse":"14","text":"ہر قسم کا کوّا،"},{"book":"اِستِثنا","chapter":"14","verse":"15","text":"عقابی اُلّو، چھوٹے کان والا اُلّو، بڑے کان والا اُلّو، ہر قسم کا باز،"},{"book":"اِستِثنا","chapter":"14","verse":"16","text":"چھوٹا اُلّو، چنگھاڑنے والا اُلّو، سفید اُلّو،"},{"book":"اِستِثنا","chapter":"14","verse":"17","text":"دشتی اُلّو، مصری گِدھ، قوق،"},{"book":"اِستِثنا","chapter":"14","verse":"18","text":"لق لق، ہر قسم کا بُوتیمار، ہُد ہُد اور چمگادڑ۔14‏:18 چمگادڑ: یاد رہے کہ قدیم زمانے کے اِن پرندوں کے اکثر نام متروک ہیں یا اُن کا مطلب بدل گیا ہے، اِس لئے اُن کا مختلف ترجمہ ہو سکتا ہے۔"},{"book":"اِستِثنا","chapter":"14","verse":"19","text":"تمام پَر رکھنے والے کیڑے تمہارے لئے ناپاک ہیں۔ اُنہیں کھانا منع ہے۔"},{"book":"اِستِثنا","chapter":"14","verse":"20","text":"لیکن تم ہر پاک پرندہ کھا سکتے ہو۔"},{"book":"اِستِثنا","chapter":"14","verse":"21","text":"جو جانور خود بہ خود مر جائے اُسے نہ کھانا۔ تُو اُسے اپنی آبادی میں رہنے والے کسی پردیسی کو دے یا کسی اجنبی کو بیچ سکتا ہے اور وہ اُسے کھا سکتا ہے۔ لیکن تُو اُسے مت کھانا، کیونکہ تُو رب اپنے خدا کے لئے مخصوص و مُقدّس قوم ہے۔"},{"book":"اِستِثنا","chapter":"14","verse":"22","text":"لازم ہے کہ تُو ہر سال اپنے کھیتوں کی پیداوار کا دسواں حصہ رب کے لئے الگ کرے۔"},{"book":"اِستِثنا","chapter":"14","verse":"23","text":"اِس کے لئے اپنا اناج، انگور کا رس، زیتون کا تیل اور مویشی کے پہلوٹھے رب اپنے خدا کے حضور لے آنا یعنی اُس جگہ جو وہ اپنے نام کی سکونت کے لئے چنے گا۔ وہاں یہ چیزیں قربان کر کے کھا تاکہ تُو عمر بھر رب اپنے خدا کا خوف ماننا سیکھے۔"},{"book":"اِستِثنا","chapter":"14","verse":"24","text":"لیکن ہو سکتا ہے کہ جو جگہ رب تیرا خدا اپنے نام کی سکونت کے لئے چنے گا وہ تیرے گھر سے حد سے زیادہ دُور ہو اور رب تیرے خدا کی برکت کے باعث مذکورہ دسواں حصہ اِتنا زیادہ ہو کہ تُو اُسے مقدِس تک نہیں پہنچا سکتا۔"},{"book":"اِستِثنا","chapter":"14","verse":"25","text":"اِس صورت میں اُسے بیچ کر اُس کے پیسے اُس جگہ لے جا جو رب تیرا خدا اپنے نام کی سکونت کے لئے چنے گا۔"},{"book":"اِستِثنا","chapter":"14","verse":"26","text":"وہاں پہنچ کر اُن پیسوں سے جو جی چاہے خریدنا، خواہ گائےبَیل، بھیڑبکری، مَے یا مَے جیسی کوئی اَور چیز کیوں نہ ہو۔ پھر اپنے گھرانے کے ساتھ مل کر رب اپنے خدا کے حضور یہ چیزیں کھانا اور خوشی منانا۔"},{"book":"اِستِثنا","chapter":"14","verse":"27","text":"ایسے موقعوں پر اُن لاویوں کا خیال رکھنا جو تیرے قبائلی علاقے میں رہتے ہیں، کیونکہ اُنہیں میراث میں زمین نہیں ملے گی۔"},{"book":"اِستِثنا","chapter":"14","verse":"28","text":"ہر تیسرے سال اپنی پیداوار کا دسواں حصہ اپنے شہروں میں جمع کرنا۔"},{"book":"اِستِثنا","chapter":"14","verse":"29","text":"اُسے لاویوں کو دینا جن کے پاس موروثی زمین نہیں ہے، نیز اپنے شہروں میں آباد پردیسیوں، یتیموں اور بیواؤں کو دینا۔ وہ آئیں اور کھانا کھا کر سیر ہو جائیں تاکہ رب تیرا خدا تیرے ہر کام میں برکت دے۔"}]}