{"data":[{"book":"1 ЛЕТАПІСАЎ","chapter":"21","verse":"1","text":"І паўстаў сатана на Ізраіля, і падбіў Давіда зрабіць пералік Ізраільцянаў."},{"book":"1 ЛЕТАПІСАЎ","chapter":"21","verse":"2","text":"І сказаў Давід Ёаву і начальнікам у народзе: ідзеце пералічэце Ізраільцянаў, ад Вірсавіі да Дана і прадстаўце мне, каб я ведаў лік іх."},{"book":"1 ЛЕТАПІСАЎ","chapter":"21","verse":"3","text":"І сказаў Ёаў: хай памножыць Гасподзь народ Свой у сто разоў да таго, колькі ёсьць яго. Ці ня ўсе яны, спадару мой цар, рабы гаспадара майго? Навошта ж патрабуе гэтага гаспадар мой? Каб залічылася гэта ў віну Ізраілю?"},{"book":"1 ЛЕТАПІСАЎ","chapter":"21","verse":"4","text":"Але царскае слова пераважыла Ёава. І пайшоў Ёаў і абышоў усяго Ізраіля, і прыйшоў у Ерусалім."},{"book":"1 ЛЕТАПІСАЎ","chapter":"21","verse":"5","text":"І падаў Ёаў Давіду сьпіс народнага перапісу, і было ўсіх Ізраільцянаў тысяча тысяч, і сто тысяч мужоў, якія агаляюць меч, і Юдэяў - чатырыста семдзесят тысяч, якія агаляюць меч."},{"book":"1 ЛЕТАПІСАЎ","chapter":"21","verse":"6","text":"А лявітаў і Веньямінянаў ён ня лічыў сярод іх, бо царскае слова было агіднае Ёаву."},{"book":"1 ЛЕТАПІСАЎ","chapter":"21","verse":"7","text":"І незаўгодная была ў вачах Божых дзея гэтая. І Ён пабіў Ізраіля."},{"book":"1 ЛЕТАПІСАЎ","chapter":"21","verse":"8","text":"І сказаў Давід Богу: вельмі зграшыў я, што зрабіў гэта. І цяпер даруй віну раба Твайго, бо я ўчыніў вельмі неразумна."},{"book":"1 ЛЕТАПІСАЎ","chapter":"21","verse":"9","text":"І гаварыў Гасподзь Гаду празорліўцу, Давідаваму, і сказаў:"},{"book":"1 ЛЕТАПІСАЎ","chapter":"21","verse":"10","text":"ідзі і скажы Давіду: так кажа Гасподзь: тры кары я прапаную табе, выберы сабе адну зь іх, - і Я пашлю яе на цябе."},{"book":"1 ЛЕТАПІСАЎ","chapter":"21","verse":"11","text":"І прыйшоў Гад да Давіда, і сказаў яму: так кажа Гасподзь: выбірай сабе:"},{"book":"1 ЛЕТАПІСАЎ","chapter":"21","verse":"12","text":"альбо тры гады - голад, альбо тры месяцы будуць цябе перасьледаваць ворагі твае і меч ворагаў тваіх будзе даставаць да цябе; альбо тры дні - меч Гасподні і пошасьць на зямлі і анёл Гасподні зьнішчальны ва ўсіх межах Ізраіля. Дык вось, разгледзь, што мне адказваць Таму, Хто паслаў мяне са словам."},{"book":"1 ЛЕТАПІСАЎ","chapter":"21","verse":"13","text":"І сказаў Давід Гаду: цяжка мне вельмі, але хай лепш упаду ў рукі Госпада, бо вельмі вялікая мілажальнасьць Ягоная, толькі б ня ўпасьці мне ў рукі чалавечыя."},{"book":"1 ЛЕТАПІСАЎ","chapter":"21","verse":"14","text":"І паслаў Гасподзь пошасьць на Ізраіля і памерла Ізраільцянаў семдзесят тысяч чалавек."},{"book":"1 ЛЕТАПІСАЎ","chapter":"21","verse":"15","text":"І паслаў Бог анёла ў Ерусалім, каб вынішчаць яго. І калі ён пачаў вынішчаць, убачыў Гасподзь і пашкадаваў за гэта бедства, і сказаў анёлу-зьнішчальніку: годзе, цяпер апусьці руку тваю. А анёл Гасподні стаяў тады над гумном Орны Евусэяніна."},{"book":"1 ЛЕТАПІСАЎ","chapter":"21","verse":"16","text":"І падняў Давід вочы свае, і ўбачыў анёла Гасподняга, які стаяў паміж зямлёю і небам, з аголеным у руцэ ягонай мечам, працягнутым на Ерусалім; і ўпаў Давід і старэйшыны, пакрытыя вярэтай, на абліччы свае."},{"book":"1 ЛЕТАПІСАЎ","chapter":"21","verse":"17","text":"І сказаў Давід Богу: ці ж ня я загадаў палічыць народ? я зграшыў, я ўчыніў ліха, а гэтыя авечкі што зрабілі? Госпадзе, Божа мой, хай будзе рука Твая на мне і на доме бацькі майго, а не на народзе Тваім, каб загубіць яго."},{"book":"1 ЛЕТАПІСАЎ","chapter":"21","verse":"18","text":"І анёл Гасподні сказаў Гаду, каб той сказаў Давіду: хай Давід прыйдзе і паставіць ахвярнік Госпаду на гумне Орны Евусэяніна."},{"book":"1 ЛЕТАПІСАЎ","chapter":"21","verse":"19","text":"І пайшоў Давід, па слове Гада, якое ён казаў ад імя Госпада."},{"book":"1 ЛЕТАПІСАЎ","chapter":"21","verse":"20","text":"Орна абярнуўся, убачыў анёла, і чатыры сыны яго зь ім зьніклі. Орна малаціў тады пшаніцу."},{"book":"1 ЛЕТАПІСАЎ","chapter":"21","verse":"21","text":"І прыйшоў Давід да Орны. Орна зірнуў, і ўбачыўшы Давіда, выйшаў з гумна, і пакланіўся Давіду тварам да зямлі."},{"book":"1 ЛЕТАПІСАЎ","chapter":"21","verse":"22","text":"І сказаў Давід Орну: аддай мне месца пад гумном, я пабудую на ім ахвярнік Госпаду; за сапраўдную цану аддай мне яго, каб спынілася вынішчэньне народу."},{"book":"1 ЛЕТАПІСАЎ","chapter":"21","verse":"23","text":"І сказаў Орна Давіду: вазьмі сабе; хай робіць гаспадар мой цар, што яму заўгодна; вось я аддам і валоў на цэласпаленьне, і малацільныя прылады на дровы, і пшаніцу на прынашэньне; усё гэта аддаю дарам."},{"book":"1 ЛЕТАПІСАЎ","chapter":"21","verse":"24","text":"І сказаў цар Давід Орну: не, я хачу купіць у цябе за сапраўдную цану, бо ня буду прыносіць я тваёй уласнасьці Госпаду, і ня буду прыносіць на цэласпаленьне ўзятае дарам."},{"book":"1 ЛЕТАПІСАЎ","chapter":"21","verse":"25","text":"І даў Давід Орну за гэта месца шасьцьсот сікляў золата."},{"book":"1 ЛЕТАПІСАЎ","chapter":"21","verse":"26","text":"І спарудзіў там Давід ахвярнік Госпаду і ўзьнёс цэласпаленьні і мірныя ахвяры; і заклікаў Госпада, і Ён пачуў яго, паслаўшы агонь зь неба на ахвярнік цэласпаленьня."},{"book":"1 ЛЕТАПІСАЎ","chapter":"21","verse":"27","text":"І сказаў Гасподзь анёлу: вярні меч твой у похвы яго."},{"book":"1 ЛЕТАПІСАЎ","chapter":"21","verse":"28","text":"У гэты час Давід, бачачы, што Гасподзь пачуў яго на гумне Орны Евусэяніна, прынёс там ахвяру."},{"book":"1 ЛЕТАПІСАЎ","chapter":"21","verse":"29","text":"А скінія Гасподняя, якую зрабіў Майсей у пустыні, і ахвярнік цэласпаленьня былі ў той час на вышыні ў Гаваоне."},{"book":"1 ЛЕТАПІСАЎ","chapter":"21","verse":"30","text":"І ня мог Давід пайсьці туды, каб ісьціць Бога, бо напалоханы быў мечам анёла Гасподняга."}]}