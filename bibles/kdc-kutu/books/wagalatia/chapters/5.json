{"data":[{"book":"Wagalatia","chapter":"5","verse":"1","text":"Tulekesigwa kwavija Kilisito katutenda tulekesigwe! Gangamaleni na sekemutogole kuwa watumwa kabili."},{"book":"Wagalatia","chapter":"5","verse":"2","text":"Tegelezeni! Niye Paulo nolonga na mweye, mwahatogola kwingila kumbi, Kilisito honda yawafaye chochose."},{"book":"Wagalatia","chapter":"5","verse":"3","text":"Nolonga kabili, munhu yoyose yotogola kwingila kumbi kolondeka yagagoge Malagizo gose ga Musa."},{"book":"Wagalatia","chapter":"5","verse":"4","text":"Kamba molonda kutendigwa munoge mgameso ga Mulungu kwa kugagoga Malagizo, baho mwiinega na Kilisito, na muileka ng'hekewa ya Mulungu."},{"book":"Wagalatia","chapter":"5","verse":"5","text":"Lakini tweye, totamanila kutendigwa tunoge mgameso ga Mulungu kwa kumtamanila. Kino acho tukibetela ng'hani kwa udahi wa Loho wa Mulungu."},{"book":"Wagalatia","chapter":"5","verse":"6","text":"Kwavija twahailumba na Yesu Kilisito, kwingila kumbi hebu kuleka kwingila kumbi siyo kinhu, kilondeka ni kumtamanila Mulungu kubitila unogelwa."},{"book":"Wagalatia","chapter":"5","verse":"7","text":"Mweye mukala musang'hana goya! Nani yawagomese kuutogola ukweli?"},{"book":"Wagalatia","chapter":"5","verse":"8","text":"Mbuli ayo haitendigwe na Mulungu, yawakemile mweye."},{"book":"Wagalatia","chapter":"5","verse":"9","text":"“Mela kidogo doutenda usage wose ugongomoke!”"},{"book":"Wagalatia","chapter":"5","verse":"10","text":"Kwavija muilumba na Mndewa, nogesa kuwa mogesa kamba vinigesa niye. Munhu yoyose yowading'hula hata kamba yahawa nani, munhu ayo kotagusigwa na Mulungu."},{"book":"Wagalatia","chapter":"5","verse":"11","text":"Ndugu zangu, kamba nogendelela kuwapetela wanhu kwingila kumbi, habali ning'hali nodununzigwa? Maza ikalile avo kuwapetela kwangu wanhu mbuli ya msalaba wa Kilisito sambi kuwading'hule wanhu."},{"book":"Wagalatia","chapter":"5","verse":"12","text":"Maza nolonda wanhu awo wowading'hula mweye, wahabenigwe vimbigalo wao wenyego."},{"book":"Wagalatia","chapter":"5","verse":"13","text":"Mweye ndugu zangu, mukemigwa muladi mulekesigwe. Lakini kulekesigwa kuko sekekuwe kilamuso cha kutenda chochose kimulonda mweye wenyego, ila molondeka muisang'hanile kwa kuinogela."},{"book":"Wagalatia","chapter":"5","verse":"14","text":"Kwavija Malagizo gose ga Musa gotendigwa kwa kugoga lagizo dino dimoja, “Mnogele miyago kamba viuinogela mwenyego.”"},{"book":"Wagalatia","chapter":"5","verse":"15","text":"Lakini mwahailuma na kuidafuna wenyego kamba ming'onyo, aho muitiganye sambi muibanange mweye kwa mweye."},{"book":"Wagalatia","chapter":"5","verse":"16","text":"Avo, nolonga vino, mbuli zenu zimsang'hana zilongozigwe na Loho wa Mulungu, na aho honda mukweleleze usulukilo wihile uli mgati mmwenu."},{"book":"Wagalatia","chapter":"5","verse":"17","text":"Kwavija viulonda usulukilo wihile uli mgati mmwenu hakuitogolela na vija viyolonda Loho wa Mulungu, na vija viyolonda Loho wa Mulungu hakuitogolela na vija viulonda usulukilo wihile uli mgati mmwenu. Vinhu vino vibili haviilumba bule, avo hamudaha kutenda kinhu chochose kimulonda wenyego."},{"book":"Wagalatia","chapter":"5","verse":"18","text":"Kamba mwahalongozigwa na Loho wa Mulungu, aho hamutawaligwa na Malagizo ga Musa."},{"book":"Wagalatia","chapter":"5","verse":"19","text":"Sang'hano za wanhu wokweleleza usulukilo wihile uli mgati mmwao zijuwika goya, ugoni na uchafu na ugoni ubanzile ng'hani,"},{"book":"Wagalatia","chapter":"5","verse":"20","text":"na kuvitambikila vinyago na uhawi na kuihila na ndwagi na kuyonela migongo na ng'hasiliki na ugila na kuiding'hula na kuigola mna ivibumbila,"},{"book":"Wagalatia","chapter":"5","verse":"21","text":"migongo ibanzile na kukoligwa na nyimwili nyimwili ya kukoligwa na mbuli ziyagwe kamba azo. Sambi nowazuma kamba viniwazumile aho haichanduso, wanhu wose wotenda mbuli azo honda wengile Muundewa wa Mulungu."},{"book":"Wagalatia","chapter":"5","verse":"22","text":"Lakini muugima wa munhu yolongozigwa na Loho wa Mulungu vinhu vino vokoneka mgati mmwake, unogelwa na deng'ho na tindiwalo na kufunga umoyo na bazi na moyo unogile na kutenda kija kiyalongile,"},{"book":"Wagalatia","chapter":"5","verse":"23","text":"uhole, kuitawala mwenyego. Kuduhu Malagizo goleka kuitogolela na gano."},{"book":"Wagalatia","chapter":"5","verse":"24","text":"Wanhu wose wailumbile na Yesu Kilisito wauwamba unhu wao wa nzambi uli na usulukilo wihile na magesa gehile."},{"book":"Wagalatia","chapter":"5","verse":"25","text":"Twahakala kwa kulongozigwa na Loho wa Mulungu, tukweleleze viyolonda Loho."},{"book":"Wagalatia","chapter":"5","verse":"26","text":"Avo, seketuigode, seketuigobole hebu kuyonela migongo."}]}