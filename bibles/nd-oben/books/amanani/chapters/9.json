{"data":[{"book":"AmaNani","chapter":"9","verse":"1","text":"Ngenyanga yakuqala ngomnyaka wesibili ngemva kokuphuma kwabo eGibhithe uThixo wakhuluma loMosi enkangala yaseSinayi, wathi,"},{"book":"AmaNani","chapter":"9","verse":"2","text":"“Yenza abako-Israyeli bagcine iPhasika ngesikhathi esimisiweyo."},{"book":"AmaNani","chapter":"9","verse":"3","text":"Gcinani umkhosi walo ngesikhathi esimisiweyo, kusihlwa ngosuku lwetshumi lane lwayonale inyanga, ngokwezimiso kanye lemithetho yawo.”"},{"book":"AmaNani","chapter":"9","verse":"4","text":"Ngakho uMosi watshela abako-Israyeli ukuthi bagcine iPhasika,"},{"book":"AmaNani","chapter":"9","verse":"5","text":"benza njalo kusihlwa ngosuku lwetshumi lane lwenyanga yakuqala enkangala yaseSinayi. Abako-Israyeli benza konke njengokulaywa kukaMosi nguThixo."},{"book":"AmaNani","chapter":"9","verse":"6","text":"Kodwa abanye babo abazange bagcine iPhasika ngalolosuku ngoba babengcolile ngokomkhuba ngenxa yesidumbu. Ngakho beza kuMosi lo-Aroni ngalolosuku"},{"book":"AmaNani","chapter":"9","verse":"7","text":"bathi kuMosi, “Sesingcolile ngenxa yesidumbu, kambe kungani sinqatshelwa ukwethula umnikelo kaThixo kanye labanye bako-Israyeli ngesikhathi esimisiweyo na?”"},{"book":"AmaNani","chapter":"9","verse":"8","text":"UMosi wabaphendula wathi, “Manini, ukuze ngizwe ukuthi uThixo uzakuthini ngani.”"},{"book":"AmaNani","chapter":"9","verse":"9","text":"Ngakho uThixo wathi kuMosi,"},{"book":"AmaNani","chapter":"9","verse":"10","text":"“Tshono kwabako-Israyeli uthi: ‘Nxa omunye wenu loba ubani wakini kumbe izizukulwane zenu ezingcoliswe yisidumbu kumbe ethethe uhambo, angagcina iPhasika likaThixo."},{"book":"AmaNani","chapter":"9","verse":"11","text":"Bangagcina lumkhosi kusihlwa ngosuku lwetshumi lane lwenyanga yesibili. Kabadle iwundlu, kanye lesinkwa esingelamvubelo lemibhida ebabayo."},{"book":"AmaNani","chapter":"9","verse":"12","text":"Bangatshiyi lutho lwakho kuze kuse kumbe ukwephula loba yiliphi lamathambo alo. Nxa begcina iPhasika, kabalandele yonke imithetho yalo."},{"book":"AmaNani","chapter":"9","verse":"13","text":"Kodwa nxa umuntu ehlambulukile ngokomkhuba njalo engekho ohanjweni ehluleke ukugcina iPhasika, lowomuntu kasuswe ebantwini bakibo ngoba engethulanga umnikelo kaThixo ngesikhathi esimisiweyo. Lowomuntu uzathwala umlandu wesono sakhe."},{"book":"AmaNani","chapter":"9","verse":"14","text":"Owezizweni ohlala phakathi kwenu ofuna ukugcina iPhasika likaThixo kakwenze ngokwezimiso kanye lemithetho yalo. Wobani lezimiso zinye kowezizweni kanye lowakini.’ ”"},{"book":"AmaNani","chapter":"9","verse":"15","text":"Ngosuku okwamiswa ngalo ithabanikeli, ithente lobuFakazi lamiswa, iyezi lalisibekela. Kusukela kusihlwa kwaze kwasa iyezi elaliphezu kwethabanikeli lalinjengomlilo."},{"book":"AmaNani","chapter":"9","verse":"16","text":"Laqhubeka linjalo; lembeswe liyezi, ebusuku lalinjengomlilo."},{"book":"AmaNani","chapter":"9","verse":"17","text":"Kwakusithi iyezi lingaphakama lisuka phezu kwethente, abako-Israyeli labo babesuka bahambe kuthi lapho elima khona, abako-Israyeli bamise izihonqo zabo khona."},{"book":"AmaNani","chapter":"9","verse":"18","text":"Abako-Israyeli babesuka bahambe ngokulaya kukaThixo, kuthi njalo ngokulaya kwakhe bamise izihonqo zabo. Ngesikhathi sonke iyezi limi phezu kwethabanikeli, abako-Israyeli bahlala ezihonqweni zabo."},{"book":"AmaNani","chapter":"9","verse":"19","text":"Lapho iyezi lihlala isikhathi eside phezu kwethabanikeli, abako-Israyeli bamlalela uThixo abaze bahamba."},{"book":"AmaNani","chapter":"9","verse":"20","text":"Kwesinye isikhathi iyezi lalisima phezu kwethabanikeli okwezinsukwana nje kuphela; ngokulaya kukaThixo babehlala ezihonqweni khonapho, kuthi njalo ngokulaya kwakhe basuke bahambe."},{"book":"AmaNani","chapter":"9","verse":"21","text":"Kwesinye isikhathi iyezi lalisima kusukela kusihlwa kuze kuse, kuthi nxa lisuka ekuseni, labo bahambe. Kungakhathalekile ukuthi kusemini loba kusebusuku, sonke isikhathi lapho iyezi lisuka babesuka bahambe."},{"book":"AmaNani","chapter":"9","verse":"22","text":"Loba iyezi lalisima phezu kwethabanikeli okwensuku ezimbili, kumbe okwenyanga eyodwa loba okomnyaka, abako-Israyeli babehlala khonapho ezihonqweni bangasuki; kodwa nxa lingasuka, labo babesuka."},{"book":"AmaNani","chapter":"9","verse":"23","text":"Ngokulaya kukaThixo babehlala ezihonqweni, langokulaya kwakhe njalo babesuka bahambe. Balalela okwakutshiwo nguThixo ngokulaya kwakhe ngoMosi."}]}