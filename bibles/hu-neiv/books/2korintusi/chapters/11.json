{"data":[{"book":"2 Korintusi","chapter":"11","verse":"1","text":"Bárcsak elszenvednétek tőlem egy kevés balgaságot! Sőt szenvedjetek el engem is."},{"book":"2 Korintusi","chapter":"11","verse":"2","text":"Mert Isten féltő szeretetével aggódom értetek, mivel eljegyeztelek titeket egy Férfiúval, hogy mint szeplőtelen szüzet állítsalak titeket Krisztus elé."},{"book":"2 Korintusi","chapter":"11","verse":"3","text":"Félek azonban, hogy amiként a kígyó a maga álnokságával megcsalta Évát, úgy a ti gondolataitokat is megronthatja és eltávolíthatja a Krisztus iránt való őszinte és tiszta hűségtől."},{"book":"2 Korintusi","chapter":"11","verse":"4","text":"Mert ha valaki jön hozzátok, és más Jézust prédikál, nem akit mi prédikáltunk, vagy más lelket fogadtok be, nem akit kaptatok, vagy szépen eltűritek a más evangéliumot, nem amit befogadtatok."},{"book":"2 Korintusi","chapter":"11","verse":"5","text":"Pedig úgy gondolom, hogy semmiben sem vagyok alábbvaló a legfőbb apostoloknál."},{"book":"2 Korintusi","chapter":"11","verse":"6","text":"Ha pedig járatlan is vagyok a beszédben, de nem az ismeretben, amint ez mindenben és mindenképpen nyilvánvalóvá lett előttetek."},{"book":"2 Korintusi","chapter":"11","verse":"7","text":"Vagy vétkeztem, amikor önmagamat megaláztam, hogy ti felmagasztaltassatok, mert ingyen hirdettem nektek az Isten evangéliumát?"},{"book":"2 Korintusi","chapter":"11","verse":"8","text":"Más gyülekezeteket szegényítettem meg, amikor támogatást fogadtam el tőlük, hogy nektek szolgáljak, és amikor nálatok voltam és szűkölködtem, mégsem voltam terhére senkinek."},{"book":"2 Korintusi","chapter":"11","verse":"9","text":"Mert az én hiányomat kipótolták a Macedóniából jött atyafiak, és azon voltam és azon is leszek, hogy semmiben sem legyek terhetekre."},{"book":"2 Korintusi","chapter":"11","verse":"10","text":"Krisztus igazsága van bennem, ezért ettől a dicsekvésemtől Akhája vidékén sem fognak megfosztani."},{"book":"2 Korintusi","chapter":"11","verse":"11","text":"Miért? Mert nem szeretlek titeket? Isten jól tudja!"},{"book":"2 Korintusi","chapter":"11","verse":"12","text":"De amit cselekszem, azt ezután is megteszem, hogy ne adjak alkalmat azoknak, akik alkalmat keresnek, arra, hogy dicsekvésükkel olyannak tűnjenek föl, mint amilyenek mi vagyunk."},{"book":"2 Korintusi","chapter":"11","verse":"13","text":"Mert az ilyenek hamis apostolok, álnok munkások, akik a Krisztus apostolainak tüntetik fel magukat."},{"book":"2 Korintusi","chapter":"11","verse":"14","text":"Nem is csoda, hiszen a sátán is a világosság angyalává változtatja el magát."},{"book":"2 Korintusi","chapter":"11","verse":"15","text":"Nem olyan nagy dolog azért, ha az ő szolgái is átváltoztatják magukat az igazság szolgáivá. De végük cselekedeteik szerint lesz."},{"book":"2 Korintusi","chapter":"11","verse":"16","text":"Ismét mondom: ne tartson engem senki sem esztelennek, de ha mégis, úgy fogadjatok be, mint esztelent is, hogy egy kicsit én is dicsekedhessem."},{"book":"2 Korintusi","chapter":"11","verse":"17","text":"Amit most mondok, nem az Úr szerint mondom, hanem szinte esztelenül, a dicsekedésnek ebben a dolgában."},{"book":"2 Korintusi","chapter":"11","verse":"18","text":"Minthogy olyan sokan dicsekednek test szerint, dicsekedem én is."},{"book":"2 Korintusi","chapter":"11","verse":"19","text":"Hiszen ti okosok vagytok, örömest eltűritek az eszteleneket."},{"book":"2 Korintusi","chapter":"11","verse":"20","text":"Mert eltűritek, ha valaki leigáz titeket, ha valaki kifoszt, ha valaki kihasznál, ha valaki fölétek kerekedik, ha valaki arcul ver titeket."},{"book":"2 Korintusi","chapter":"11","verse":"21","text":"Szégyenkezve mondom, minthogy mi ehhez erőtlenek voltunk."},{"book":"2 Korintusi","chapter":"11","verse":"22","text":"Héberek ők? Én is! Izraeliták? Én is! Ábrahám utódai? Én is!"},{"book":"2 Korintusi","chapter":"11","verse":"23","text":"Krisztus szolgái? (Balgatagul szólók) én még inkább, hiszen többet fáradoztam, többször vetettek börtönbe, sokszor vertek meg, gyakran voltam halálos veszedelembe,"},{"book":"2 Korintusi","chapter":"11","verse":"24","text":"a zsidóktól ötször kaptam negyven botütést egy híján,"},{"book":"2 Korintusi","chapter":"11","verse":"25","text":"háromszor megostoroztak, egyszer megköveztek, háromszor hajótörést szenvedtem, egy éjt és egy napot hányódtam a tengeren."},{"book":"2 Korintusi","chapter":"11","verse":"26","text":"Gyakran voltam úton, veszedelemben folyókon, veszedelemben rablók között, veszedelemben népem között, veszedelemben pogányok között, veszedelemben városban, veszedelemben pusztában, veszedelemben tengeren, veszedelemben hamis atyafiak között,"},{"book":"2 Korintusi","chapter":"11","verse":"27","text":"fáradtságban és nyomorúságban, gyakori virrasztásban, éhségben, szomjúságban, gyakori böjtölésben, hidegben és mezítelenségben."},{"book":"2 Korintusi","chapter":"11","verse":"28","text":"Mindezen felül az én naponkénti zaklattatásom az összes gyülekezetek gondja miatt."},{"book":"2 Korintusi","chapter":"11","verse":"29","text":"Ki erőtlen, hogy én is erőtlen ne volnék? Ki botránkozik meg, hogy én is ne égnék?"},{"book":"2 Korintusi","chapter":"11","verse":"30","text":"Ha dicsekednem kell, az én gyengeségemmel dicsekedem."},{"book":"2 Korintusi","chapter":"11","verse":"31","text":"Isten, a mi Urunk Jézus Krisztusnak Atyja, aki mindörökké áldott, tudja, hogy nem hazudok."},{"book":"2 Korintusi","chapter":"11","verse":"32","text":"Damaszkuszban Aretász király helytartója őriztette a damaszkusziak városát, hogy engem elfogasson."},{"book":"2 Korintusi","chapter":"11","verse":"33","text":"De egy ablakon át, kosárban eresztettek le a kőfalon, és így megmenekültem kezei közül."}]}