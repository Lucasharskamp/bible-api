{"data":[{"book":"ЕРАМІІ","chapter":"48","verse":"1","text":"Пра Мааў так кажа Гасподзь Саваоф Бог Ізраілеў: гора Нэво! ён спустошаны; Карыятаім пасаромлены і ўзяты; Мізгаў пасаромлены і разьбіты."},{"book":"ЕРАМІІ","chapter":"48","verse":"2","text":"Няма болей славы Маава; у Эсэвоне намышляюць супроць яго ліхое: «хадзем», скасуем яго зь ліку народаў». І ты, Мадмэна, загінеш; меч ідзе сьледам за табою."},{"book":"ЕРАМІІ","chapter":"48","verse":"3","text":"Чуцен лямант ад Аранаіма, спусташэньне і разбурэньне вялікае."},{"book":"ЕРАМІІ","chapter":"48","verse":"4","text":"Разьбіты Мааў; ляманту нарабілі дзеці ягоныя."},{"book":"ЕРАМІІ","chapter":"48","verse":"5","text":"На ўзыходзе ў Лухіт плач і плач падымаецца; і на спуску з Аранаіма непрыяцель чуе лямант пра руйнаваньне."},{"book":"ЕРАМІІ","chapter":"48","verse":"6","text":"Уцякайце, ратуйце жыцьцё сваё, і будзьце падобныя на голае дрэва ў пустыні."},{"book":"ЕРАМІІ","chapter":"48","verse":"7","text":"Як бо ты спадзяваўся на дзеі твае і на скарбы твае, дык і ты будзеш узяты, Хамос пойдзе ў палон, разам са сваімі сьвятарамі і сваімі князямі."},{"book":"ЕРАМІІ","chapter":"48","verse":"8","text":"І прыйдзе спусташальнік на ўсякі горад, і горад не ацалее; і загіне даліна, і апусьцее раўніна, як сказаў Гасподзь."},{"book":"ЕРАМІІ","chapter":"48","verse":"9","text":"Дайце крылы Мааву, каб ён мог паляцець; гарады яго будуць пустыняю, бо ня будзе каму жыць у іх."},{"book":"ЕРАМІІ","chapter":"48","verse":"10","text":"Пракляты, хто справу Гасподнюю робіць абы як, і пракляты, хто стрымлівае меч Яго ад крыві!"},{"book":"ЕРАМІІ","chapter":"48","verse":"11","text":"Мааў з маладосьці сваёй быў у спакоі, сядзеў на дрожджах сваіх і яго не пералівалі з посуду ў посуд, і ў палон не хадзіў; таму і заставаўся ў ім смак яго, і пах яго не мяняўся."},{"book":"ЕРАМІІ","chapter":"48","verse":"12","text":"Таму вось, прыходзяць дні, кажа Гасподзь, калі Я прышлю да яго пералівальнікаў, якія перальюць яго і спарожняць посуд яго, і паб'юць збаны ягоныя."},{"book":"ЕРАМІІ","chapter":"48","verse":"13","text":"І пасаромлены будзе Мааў дзеля Хамоса, як дом Ізраілеў пасаромлены быў дзеля Вэтыля, надзеі сваёй."},{"book":"ЕРАМІІ","chapter":"48","verse":"14","text":"Як вы кажаце: «мы людзі адважныя і моцныя для вайны?»"},{"book":"ЕРАМІІ","chapter":"48","verse":"15","text":"спустошаны Мааў, і гарады яго гараць, і адборныя хлопцы яго пайшлі на закол, кажа Цар, - Гасподзь Саваоф імя Яго."},{"book":"ЕРАМІІ","chapter":"48","verse":"16","text":"Блізкая пагібель Маава, і вельмі сьпяшаецца бедства ягонае."},{"book":"ЕРАМІІ","chapter":"48","verse":"17","text":"Пашкадуйце яго ўсе суседзі ягоныя, і ўсе, хто ведае імя яго, скажэце: «як паламана жазло сілы, посах славы!»"},{"book":"ЕРАМІІ","chapter":"48","verse":"18","text":"Сыдзі з вышыні велічы і сядзі ў смазе, дачка - жыхарка Дывона; бо спусташальнік Маава прыйдзе да цябе і зруйнуе ўмацаваньні твае."},{"book":"ЕРАМІІ","chapter":"48","verse":"19","text":"Стань каля дарогі і глядзі, жыхарка Араэра, пытайся ў таго, хто бяжыць і ратуецца: «што сталася?»"},{"book":"ЕРАМІІ","chapter":"48","verse":"20","text":"Пасаромлены Мааў, бо разьбіты; галасеце і енчыце, абвясьцеце ў Арноне, што спустошаны Мааў."},{"book":"ЕРАМІІ","chapter":"48","verse":"21","text":"І суд прыйшоў на раўніны, на Халон і на Яацу, і на Мафат,"},{"book":"ЕРАМІІ","chapter":"48","verse":"22","text":"і на Дывон і на Нэво, і на Бэт-Дыўлатаім,"},{"book":"ЕРАМІІ","chapter":"48","verse":"23","text":"і на Карыятаім і на Бэт-Гамул, і на Бэт-Маон,"},{"book":"ЕРАМІІ","chapter":"48","verse":"24","text":"і на Керыот на Васор, і на ўсе гарады зямлі Маавіцкай, далёкія і блізкія."},{"book":"ЕРАМІІ","chapter":"48","verse":"25","text":"Адсечаны рог у Маава, і мышца яго зламана, кажа Гасподзь."},{"book":"ЕРАМІІ","chapter":"48","verse":"26","text":"Напаеце яго п'яным, бо ён падняўся супроць Госпада: і хай Мааў качаецца ў ванітах сваіх, і сам будзе пасьмешышчам."},{"book":"ЕРАМІІ","chapter":"48","verse":"27","text":"Ці ня быў пасьмешышчам, у цябе Ізраіль? хіба ён быў злоўлены сярод злодзеяў, што ты, бывала, як толькі загаворыш пра яго, круціш галавою?"},{"book":"ЕРАМІІ","chapter":"48","verse":"28","text":"Пакіньце гарады і жывеце на скалах, жыхары Маава, і будзьце, як галубы, якія робяць гнёзды каля ўваходу ў пячору."},{"book":"ЕРАМІІ","chapter":"48","verse":"29","text":"Мы чулі пра гонар Маава, гонар надмерны, пра ягоную пыху і фанабэрыю, і задавацтва яго і ганарлівасьць сэрца ягонага."},{"book":"ЕРАМІІ","chapter":"48","verse":"30","text":"Ведаю Я дзёрзкасьць ягоную, кажа Гасподзь, але гэта - ненадзейна; пустыя словы ў яго: ня так зробяць."},{"book":"ЕРАМІІ","chapter":"48","verse":"31","text":"Таму буду галасіць па Мааве і енчыць па ўсім Мааве; будуць уздыхаць па мужчынах Кірхарэса."},{"book":"ЕРАМІІ","chapter":"48","verse":"32","text":"Буду плакаць па табе, вінаграднік Сэвамскі, плачам Язэра; галіны твае распасьцерліся за мора, дасталі да возера Язэра; спусташальнік напаў на летнія плады твае і на сьпелы вінаград."},{"book":"ЕРАМІІ","chapter":"48","verse":"33","text":"Радасьць і весялосьць забраны ў Карміла і ў зямлі Маава. Я паклаў крэс віну ў чавільнях; ня будуць болей таптаць у іх зь песьнямі; крык бітвы будзе, а ня крык радасьці."},{"book":"ЕРАМІІ","chapter":"48","verse":"34","text":"Ад ляманту Эсэвона да Элеалы і да Яацы яны падымуць голас свой ад Сігора да Аранаіма, да трэцяй Эглы, бо і воды Німрыма высахнуць."},{"book":"ЕРАМІІ","chapter":"48","verse":"35","text":"Зьнішчу ў Маава, кажа Гасподзь, тых, што прыносяць ахвяры на вышынях і кадзяць божышчам ягоным."},{"book":"ЕРАМІІ","chapter":"48","verse":"36","text":"Таму сэрца маё стогне па Мааве як жалейка; па жыхарах Кірхарэса стогне сэрца маё як жалейка, бо багацьці, імі здабытыя, загінулі:"},{"book":"ЕРАМІІ","chapter":"48","verse":"37","text":"у кожнага галава голая і ў кожнага барада ўкарочаная; ва ўсіх на руках драпіны і на сьцёгнах вярэта."},{"book":"ЕРАМІІ","chapter":"48","verse":"38","text":"На ўсіх дахах Маава і на вуліцах яго агульны плач, бо Я разьбіў Маава, як непатрэбны посуд, кажа Гасподзь."},{"book":"ЕРАМІІ","chapter":"48","verse":"39","text":"Які разьбіты ён, будуць казаць галосячы; як Мааў пакрыўся сорамам, паказаўшы сьпіну! і будзе Мааў пасьмешышчам і жахам усім, хто акружае яго,"},{"book":"ЕРАМІІ","chapter":"48","verse":"40","text":"бо так кажа Гасподзь: вось, як арол, паляціць ён і раскіне крылы свае над Маавам."},{"book":"ЕРАМІІ","chapter":"48","verse":"41","text":"Гарады будуць узятыя, і цьвярдыні заваёваны, і сэрца адважных Маавіцян будзе ў той дзень як сэрца жанчыны, што пакутуе ў родах."},{"book":"ЕРАМІІ","chapter":"48","verse":"42","text":"І вынішчаны будзе Мааў зь ліку народаў, бо ён паўстаў супроць Госпада."},{"book":"ЕРАМІІ","chapter":"48","verse":"43","text":"Жудасьць і яма і шворка - табе, жыхар Маава, сказаў Гасподзь."},{"book":"ЕРАМІІ","chapter":"48","verse":"44","text":"Хто ўцячэ ад жудасьці, - упадзе ў яму; а хто выйдзе зь ямы, - трапіць у шворку; бо Я навяду на яго, на Маава, гадзіну наведваньня іх, кажа Гасподзь."},{"book":"ЕРАМІІ","chapter":"48","verse":"45","text":"Пад ценем Эсэвона спыніліся ўцекачы, зьнясілеўшы; але агонь выйшаў з Эсэвона і полымя з асяродзьдзя Сігона, і зжарэ бок Маава і цемя сыноў мяцежных."},{"book":"ЕРАМІІ","chapter":"48","verse":"46","text":"Гора табе, Мааве! загінуў народ Хамоса, бо сыны твае ўзяты ў палон, і дочкі твае - у палон,"},{"book":"ЕРАМІІ","chapter":"48","verse":"47","text":"але апошнімі днямі вярну палон Маава, кажа Гасподзь. Дагэтуль суд на Маава."}]}