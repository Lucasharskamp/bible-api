{"data":[{"book":"دەرچوون","chapter":"35","verse":"1","text":"موسا هەموو کۆمەڵی نەوەی ئیسرائیلی کۆکردەوە و پێی گوتن: «ئەمانە ئەو وشانەن کە یەزدان فەرمانی کردووە بکرێن،"},{"book":"دەرچوون","chapter":"35","verse":"2","text":"شەش ڕۆژ کار دەکرێت، بەڵام لە ڕۆژی حەوتەم بۆتان دەبێتە پیرۆز، پشوودانی شەممەیە بۆ یەزدان، ئەوەی کاری تێدا بکات دەبێت بکوژرێت."},{"book":"دەرچوون","chapter":"35","verse":"3","text":"لە هەموو نشینگەکانتان نابێت لە ڕۆژی شەممە ئاگر بکرێتەوە.»"},{"book":"دەرچوون","chapter":"35","verse":"4","text":"هەروەها موسا بە هەموو کۆمەڵی نەوەی ئیسرائیلی گوت: «ئەمە ئەو شتەیە کە یەزدان فەرمانی پێ کردووە:"},{"book":"دەرچوون","chapter":"35","verse":"5","text":"لەلای خۆتانەوە پێشکەشکراو بۆ یەزدان ببەن، هەرکەسێک بە خواستی دڵی خۆی با پێشکەشکراو بۆ یەزدان بهێنێت:"},{"book":"دەرچوون","chapter":"35","verse":"6","text":"ڕیسی مۆر و ئەرخەوانی و سووری ئاڵ،"},{"book":"دەرچوون","chapter":"35","verse":"7","text":"پێستی بەران کە بە ڕەنگی سوور ڕەنگکرابوو و پێستی مانگای دەریا"},{"book":"دەرچوون","chapter":"35","verse":"8","text":"زەیتی زەیتوون بۆ چرا؛"},{"book":"دەرچوون","chapter":"35","verse":"9","text":"بەردی عاشقبەند و بەردی گرانبەهای دیکە بۆ ئێفۆد و بۆ بەرسینە."},{"book":"دەرچوون","chapter":"35","verse":"10","text":"«با هەموو بەهرەمەندێکیش لەنێوتان بێت و ئەوە بکات کە یەزدان فەرمانی پێ کردووە:"},{"book":"دەرچوون","chapter":"35","verse":"11","text":"«چادری پەرستن و ڕەشماڵەکەی و پۆشەر و فاق و چوارچێوە و کاریتە و کۆڵەکە و بنکەکانی؛"},{"book":"دەرچوون","chapter":"35","verse":"12","text":"سندوقەکە و دارەکانی و قەپاغی کەفارەت و پەردەکەی شوێنی هەرەپیرۆز؛"},{"book":"دەرچوون","chapter":"35","verse":"13","text":"مێزەکە و دارەکانی و هەموو قاپوقاچاغەکانی و نانی تەرخانکراو بۆ خودا؛"},{"book":"دەرچوون","chapter":"35","verse":"14","text":"چرادانەکەی ڕووناکی و قاپوقاچاغ و چراکانی و زەیت بۆ ڕووناکی؛"},{"book":"دەرچوون","chapter":"35","verse":"15","text":"قوربانگاکەی بخوور و دوو دارەکەی و زەیتی دەستنیشانکردن و بخووری بۆنخۆش؛"},{"book":"دەرچوون","chapter":"35","verse":"16","text":"قوربانگاکەی قوربانی سووتاندن و کەتیبە بڕۆنزییەکەی، دوو دارەکەی و هەموو قاپوقاچاغەکەی"},{"book":"دەرچوون","chapter":"35","verse":"17","text":"پەردەکانی حەوشە و کۆڵەکە و بنکەکانی و پەردەی دەروازەی حەوشەکە؛"},{"book":"دەرچوون","chapter":"35","verse":"18","text":"سنگەکانی چادرەکەی پەرستن و سنگەکانی حەوشەکە و گوریسەکانیان؛"},{"book":"دەرچوون","chapter":"35","verse":"19","text":"جلوبەرگە چنراوەکانی خزمەتکردن لە پیرۆزگا، جلوبەرگە پیرۆزەکەی هارونی کاهین و جلوبەرگی کوڕەکانی بۆ کاهینیێتی.»"},{"book":"دەرچوون","chapter":"35","verse":"20","text":"ئینجا هەموو کۆمەڵی نەوەی ئیسرائیل لەبەردەم موسا کشانەوە."},{"book":"دەرچوون","chapter":"35","verse":"21","text":"دواتر هەموو ئەوانەی لە دڵیاندا بوو و ڕۆحیان خواستی، هاتن و پیتاکی یەزدانیان هێنا بۆ دروستکردنی چادری چاوپێکەوتن بۆ هەموو خزمەتەکە و بۆ جلوبەرگە پیرۆزەکان."},{"book":"دەرچوون","chapter":"35","verse":"22","text":"هەموو پیاوان و ژنان هاتن، هەموو بە خواستی دڵیان خەزێم و گوارە و ئەنگوستیلە و ملوانکە و هەموو خشڵێکی زێڕیان هێنا، هەرکەسێک زێڕی خۆی وەک قوربانی بەرزکردنەوە بۆ یەزدان بەرزکردەوە."},{"book":"دەرچوون","chapter":"35","verse":"23","text":"هەرکەسێکیش کە ڕیسی مۆر و ئەرخەوانی و سووری ئاڵ، کەتانی ناسک، مووی بزن، پێستی بەران کە بە ڕەنگی سوور ڕەنگکرابوو، یان پێستی مانگای دەریای هەبوو هێنای."},{"book":"دەرچوون","chapter":"35","verse":"24","text":"کەسانێک هەبوون پیتاکی زیو و بڕۆنزیان پێشکەشی یەزدان کرد، کەسانێکیش هەبوون داری ئەکاسیایان هێنا بۆ بەکارهێنانی لە هەر خزمەتێکدا."},{"book":"دەرچوون","chapter":"35","verse":"25","text":"هەموو ژنێکی بەهرەمەندیش ڕیسی بەدەست ڕست و ڕیسەکەی هێنا، ڕیسی مۆر و ئەرخەوانی و سووری ئاڵ و کەتانی ناسک."},{"book":"دەرچوون","chapter":"35","verse":"26","text":"هەموو ئەو ئافرەتانەش کە لەسەر دڵیان بوو بە داناییەوە مووی بزنیان ڕست."},{"book":"دەرچوون","chapter":"35","verse":"27","text":"سەرکردەکانیش بەردی عاشقبەند و بەردەکانی ڕازاندنەوەی ئێفۆد و بەرسینەکەیان هێنا."},{"book":"دەرچوون","chapter":"35","verse":"28","text":"هەروەها بۆن و زەیت بۆ ڕووناکی و بۆ زەیتی دەستنیشانکردن و بخووری بۆنخۆش."},{"book":"دەرچوون","chapter":"35","verse":"29","text":"هەموو ئەو پیاو و ئافرەتانەی ئیسرائیلیش کە لەسەر دڵیان بوو دیارییەک پێشکەش بکەن، هاتن و بەخشینیان هێنا بۆ ڕاپەڕاندنی هەموو ئەو کارانەی یەزدان کە لە ڕێگەی موسا فەرمانی پێکردبوون."},{"book":"دەرچوون","chapter":"35","verse":"30","text":"موساش بە نەوەی ئیسرائیلی گوت: «بڕوانن، یەزدان بەسەلئێلی کوڕی ئوری کوڕی حووری لە هۆزی یەهودا هەڵبژاردووە،"},{"book":"دەرچوون","chapter":"35","verse":"31","text":"لە ڕۆحی خوداشەوە پڕی کردووە لە دانایی و تێگەیشتن و زانیاری لە هەموو جۆرە پیشەگەرییەک،"},{"book":"دەرچوون","chapter":"35","verse":"32","text":"بۆ داهێنانی داهێنانەکان، بۆ کارکردن لە زێڕ و زیو و بڕۆنز،"},{"book":"دەرچوون","chapter":"35","verse":"33","text":"بۆ تاشین و ڕازاندنەوەی بەرد، بۆ دارتاشی و بۆ کارکردن لە هەموو جۆرە پیشە و داهێنانێک."},{"book":"دەرچوون","chapter":"35","verse":"34","text":"فێرکردنیشی لە دڵی داناوە، ئەو و ئۆهۆلیئابی کوڕی ئەحیساماک کە لە هۆزی دانە."},{"book":"دەرچوون","chapter":"35","verse":"35","text":"پڕی کردوون لە بەهرەمەندی بۆ ئەنجامدانی هەموو جۆرە کارێک، تاشین و داهێنان، چنین لە ڕیسی مۆر و ئەرخەوانی و سووری ئاڵ، کەتانی ناسک و هەموو کارێکی ڕستن، وەستای هەموو کارێک و داهێنەری داهێنانەکان."}]}