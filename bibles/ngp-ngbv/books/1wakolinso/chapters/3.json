{"data":[{"book":"1Wakolinso","chapter":"3","verse":"1","text":"Ikindedi wandugu zangu, hyadahile kulonga na nyuwe enga want'hu wana naye Muye ywa Mnungu. Nalongaga na nyuwe enga want'hu we isi, enga hewenati kukula mwo kumhuwila Kilisito."},{"book":"1Wakolinso","chapter":"3","verse":"2","text":"Nehiungwa kuwenk'hani mele, hiyo nk'hande itogile, kwaviya hamwekale lumwe kuihokela nk'hande itogile. Naho hata haluse mkei."},{"book":"1Wakolinso","chapter":"3","verse":"3","text":"Kwaviya mkei mwikale enga want'hu we isi ivo wakwikala. Aho mkanda na finju na nk'humbizi, ayo yakilavanyila kugamba mwekala wikazi enga isi ivo ikuunga."},{"book":"1Wakolinso","chapter":"3","verse":"4","text":"Umwo yumwenga ywenyu akagamba, “Namtimila Paulo” mtuhu naye agamba, “Namtimila Apolo” hamkunda enga want'hu wa mwe isi?"},{"book":"1Wakolinso","chapter":"3","verse":"5","text":"Haluse, Apolo niye yuhi? Na Paulo naye niye yuhi? Suwe kiwegaileni kuhuwila kiwandima wa Mnungu. Kila yumwenga ywetu adamanya ndima idya enk'higwe ni Zumbe aidamanye."},{"book":"1Wakolinso","chapter":"3","verse":"6","text":"Miye nahandaga mbeyu, Apolo niyo omela mazi, mna Mnungu niye avitendile vikule."},{"book":"1Wakolinso","chapter":"3","verse":"7","text":"Ivo, mhandi na mta komela mazi hiyo kint'hu, Mnungu niye akutenda vihandigwe no komelwa vikule."},{"book":"1Wakolinso","chapter":"3","verse":"8","text":"Yudya mhandi no mta komela mazi waligana, Mnungu naawalihe kila yumwenga kwe idya indima adamanye."},{"book":"1Wakolinso","chapter":"3","verse":"9","text":"Kwaviya kiwa mbuya kikudamanya ndima hamwenga na Mnungu, naho ni enga nk'honde ya Mnungu, naho ni enga nyumba ya Mnungu."},{"book":"1Wakolinso","chapter":"3","verse":"10","text":"Mwe wambizi wa uwedi wa Mnungu anink'hile hidamanya ndima ya mzesi mmanyi niyo naika nk'hokovi, niyo mtuhu nae eza kuzenga mnanga. Mna kila mzesi vaungwa ande no wengele mwa ivo akuzenga."},{"book":"1Wakolinso","chapter":"3","verse":"11","text":"Hahali mnt'hu akudaha kuika nk'hokovi nt'huhu kujink'ha idya iikigwe, nk'hokovi iyo ni Yesu Kilisito."},{"book":"1Wakolinso","chapter":"3","verse":"12","text":"Wamwenga nawazengele zahabu, wamwenga sawa, hegu du maiwe ya unt'handa, mwo kuzenga mnanga mwe nk'hokovi, wamwenga nawazengele mizengo, mani, hegu na mahuto."},{"book":"1Wakolinso","chapter":"3","verse":"13","text":"Naivo uwedi wa kila ndima yo mnt'hu nouoneke mwe dizuwa dya Kilisito dikailaviliza, kwaviya mwe dizuwa diya moto naulagise ndima ya kila mnt'hu, moto nowiigeze indima iyo no kulagisa uwedi wakwe."},{"book":"1Wakolinso","chapter":"3","verse":"14","text":"Uneva kila kiya kizengele hekihye no moto, mzesi neenk'higwe nt'hunyo."},{"book":"1Wakolinso","chapter":"3","verse":"15","text":"Mna uneva ndima ya mnt'hu yeyose inahya no moto, naande kayaza nt'hunyo yakwe, mna mwenye naayokolwe enga mnt'hu anyilike umoto."},{"book":"1Wakolinso","chapter":"3","verse":"16","text":"Togoleni hamamanyize kugamba enga mwi nyumba ya Mnungu, naho kugamba Muye ywa Mnungu ekala umwenyu?"},{"book":"1Wakolinso","chapter":"3","verse":"17","text":"Naivo yeyose akuunga aibanange inyumba ya Mnungu, Mnungu naye naambanange. Kwaviya nyumba ya Mnungu ni suntilwa, naho nyuma ya Mnungu ni nyuwe wenye."},{"book":"1Wakolinso","chapter":"3","verse":"18","text":"Msekukedant'hiliza! Mnt'hu yeyose mwa nyuwe akukefanyanya kugamba ni mmanyi enga ivo isi ikuunga, ni vedi ande mhezi vileke enk'higwe kunda no mzungu we kindedi."},{"book":"1Wakolinso","chapter":"3","verse":"19","text":"Kwaviya mzungu wa want'hu wa mwe isi, uwo ni uhezi hameso ya Mnungu. Enga ivo Mawandiko Yakukile ukulonga, “Mnungu awagwila wata mizungu mwo ubala wawe,”"},{"book":"1Wakolinso","chapter":"3","verse":"20","text":"naho Mawandiko mtuhu ugamba, “Zumbe kamanya kugamba, fanyanyi za wabala hazikubanika.”"},{"book":"1Wakolinso","chapter":"3","verse":"21","text":"Elo ivo, mt'hu ase kukefenyela kwa yadya akudamanya mnt'hu, kwaviya kila kint'hu ni chenyu,"},{"book":"1Wakolinso","chapter":"3","verse":"22","text":"ikanda ni Paulo hegu Apolo, hegu Kefa hegu isi ino, hegu ugima hegu kubanika, hegu ivi haluse hegu luvi, yose aya ni ya kwenyu,"},{"book":"1Wakolinso","chapter":"3","verse":"23","text":"mna nyuwe mwi want'hu wa Kilisito, Kilisito naye ni ywa Mnungu."}]}