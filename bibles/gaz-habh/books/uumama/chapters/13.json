{"data":[{"book":"Uumama","chapter":"13","verse":"1","text":"Abraam niitii isaatii fi waan qabu hunda wajjin Gibxii kaʼee Negeebitti ol baʼe; Looxis isa wajjin deeme."},{"book":"Uumama","chapter":"13","verse":"2","text":"Abraamis horiin, meetii fi warqeedhaan akka malee soorome."},{"book":"Uumama","chapter":"13","verse":"3","text":"Innis Negeebii kaʼee hamma Beetʼeel, iddoo Beetʼeelii fi Aayi gidduu, lafa dunkaanni isaa jalqabatti ture sana gaʼutti iddoo tokkoo gara iddoo biraatti deemsa isaa itti fufe;"},{"book":"Uumama","chapter":"13","verse":"4","text":"iddoon sunis lafa inni yeroo jalqabaatiif iddoo aarsaa itti ijaaree dha. Abraamis achitti maqaa Waaqayyoo waammate."},{"book":"Uumama","chapter":"13","verse":"5","text":"Loox namichi Abraam wajjin deemaa ture suni akkasuma bushaayee, saawwanii fi dunkaanota qaba ture."},{"book":"Uumama","chapter":"13","verse":"6","text":"Yeroo isaan walii wajjin jiraatanitti lafti isaanitti dhiphatte; sababii qabeenyi isaanii akka malee guddateefis isaan wal bira jiraachuu hin dandeenye."},{"book":"Uumama","chapter":"13","verse":"7","text":"Kanaafuu tiksoota Abraamii fi tiksoota Loox gidduutti lolli uumame. Yeroo sanatti Kanaʼaanonnii fi Feerzonnis biyya sana keessa jiraachaa turan."},{"book":"Uumama","chapter":"13","verse":"8","text":"Abraamis Looxiin akkana jedhe; “Nu waan obboloota taaneef, siʼii fi ana gidduu yookaan tiksoota keetii fi tiksoota koo gidduu lolli hin jiraatin."},{"book":"Uumama","chapter":"13","verse":"9","text":"Lafti hundi fuula kee dura jirti mitii? Kottu gargari godaannaa. Yoo ati gara bitaatti deemte, ani gara mirgaatti nan deema; yoo ati gara mirgaatti deemte immoo ani gara bitaatti nan deema.”"},{"book":"Uumama","chapter":"13","verse":"10","text":"Looxis ol jedhee ilaalee akka hurufni Yordaanos hundi akkuma iddoo biqiltuu Waaqayyoo akkuma biyya Gibxi kan karaa Zoʼaar irra jiru sanaa bishaan baayʼee qabu arge. Kunis utuu Waaqayyo Sodoomii fi Gomoraa hin balleessiniin dura ture."},{"book":"Uumama","chapter":"13","verse":"11","text":"Kanaafuu Loox hurufa Yordaanos guutummaatti ofii isaatii filatee gara baʼa biiftuutti godaane. Jarri lamaanis akkasitti gargari baʼan."},{"book":"Uumama","chapter":"13","verse":"12","text":"Abraam biyya Kanaʼaan keessa jiraate; Loox immoo magaalaawwan dirree irra jiran gidduu jiraatee dunkaana isaa Sodoom bira dhaabbate."},{"book":"Uumama","chapter":"13","verse":"13","text":"Warri Sodoom jalʼoota fuula Waaqayyoo duratti akka malee cubbuu hojjetan turan."},{"book":"Uumama","chapter":"13","verse":"14","text":"Erga Loox isa biraa godaanee booddee Waaqayyo Abraamiin akkana jedhe; “Iddoo amma jirtu kanaa ija kee ol fudhadhuutii gara kaabaa fi kibbaa, gara baʼa biiftuutii fi lixa biiftuu ilaali."},{"book":"Uumama","chapter":"13","verse":"15","text":"Anis biyya ati argitu kana hunda bara baraan siʼii fi sanyii keetiif nan kenna."},{"book":"Uumama","chapter":"13","verse":"16","text":"Ani sanyii kee akkuma biyyoo lafaa nan baayʼisa; yoo namni biyyoo lafaa lakkaaʼuu dandaʼe, sanyiin kee akkasuma lakkaaʼamuu dandaʼa."},{"book":"Uumama","chapter":"13","verse":"17","text":"Kaʼiitii dheerinaa fi balʼina lafa kanaa keessa dedeemi; ani isa siifin kennaatii.”"},{"book":"Uumama","chapter":"13","verse":"18","text":"Kanaafuu Abraam dunkaana isaa buqqifatee qilxuuwwan Mamree kanneen Kebroonitti argaman bira jiraachuu dhaqe; achittis iddoo aarsaa Waaqayyoof tolche."}]}