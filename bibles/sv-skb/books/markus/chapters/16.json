{"data":[{"book":"Markus","chapter":"16","verse":"1","text":"När sabbaten [veckosabbaten] var över [efter solnedgången på lördagskvällen] köpte Maria från Magdala och Maria, Jakobs mor, och Salome välluktande kryddor, så att de kunde gå och smörja honom."},{"book":"Markus","chapter":"16","verse":"2","text":"Mycket tidigt på morgonen på veckans första dag (söndag), kom de till graven, redan vid soluppgången. [De startade antagligen redan när det var mörkt från Betania, ca tre kilometer utanför Jerusalem.]"},{"book":"Markus","chapter":"16","verse":"3","text":"De sade gång på gång till varandra (deras huvudsakliga samtalsämne under vandringen var): ”Vem ska rulla undan stenen från ingången till graven åt oss?”"},{"book":"Markus","chapter":"16","verse":"4","text":"När de tittade upp såg de att stenen, som var mycket stor, redan var bortrullad."},{"book":"Markus","chapter":"16","verse":"5","text":"När de kom in i graven såg de en ung man sitta där på högra sidan, klädd i en vit lång klädnad, och de blev helt förvånade."},{"book":"Markus","chapter":"16","verse":"6","text":"Han sade till dem: ”Var inte rädda! Jesus som ni söker, Jesus från Nasaret, som var korsfäst, har uppstått. Han är inte här. Se, här är platsen där de lade honom!"},{"book":"Markus","chapter":"16","verse":"7","text":"Men gå och säg till hans lärjungar och [särskilt] Petrus: ’Jesus går före er till Galileen, där ska ni få se honom, precis som han har sagt till er.’ ”"},{"book":"Markus","chapter":"16","verse":"8","text":"När de gått ut, flydde de bort från graven, för både bävan och förvåning hade kommit över dem. De sade ingenting till någon, för de var rädda."},{"book":"Markus","chapter":"16","verse":"9","text":"[De sista verserna 9-20 finns med i senare manuskript, men inte i de tidigaste. De tidiga kyrkofäderna kände inte till dem, och stilen skiljer sig jämfört med övriga evangeliet. Innehållet i dessa verser stämmer överens med övriga Bibeln, men man bör inte bygga någon doktrin på enstaka ordalydelser från just dessa verser.]"},{"book":"Markus","chapter":"16","verse":"10","text":"Hon gick ut och berättade det för dem som hade varit med honom, medan de sörjde och grät."},{"book":"Markus","chapter":"16","verse":"11","text":"När de hörde att han levde och att hon hade sett honom, trodde de inte på det."},{"book":"Markus","chapter":"16","verse":"12","text":"Efter detta [på samma dag, se Luk 24:13] visade han sig i en annan skepnad (annorlunda yttre form) för två av dem som var på väg ut på landet [till Emmaus, elva kilometer utanför Jerusalem]."},{"book":"Markus","chapter":"16","verse":"13","text":"De kom tillbaka [till Jerusalem] och berättade för de andra, men de trodde inte på dem."},{"book":"Markus","chapter":"16","verse":"14","text":"Efter detta visade han sig också för de elva medan de låg till bords, och han tillrättavisade dem skarpt för deras otro och hårda hjärtan, eftersom de vägrat tro på dem som sett honom uppstånden."},{"book":"Markus","chapter":"16","verse":"15","text":"Och han sade till dem: När ni [sedan] går ut i hela världen [går in överallt – in i varenda strukturerad ordning och varje sammansatt system], predika (förkunna) [då] evangeliet (de goda nyheterna; det glada budskapet) [om försoning och frälsning] för hela skapelsen [för allt skapat, inrättat, ordnat och etablerat]."},{"book":"Markus","chapter":"16","verse":"16","text":"Den som tror och blir döpt är frälst (trygg, hel, bevarad, helad, försörjd, befriad, och har evigt liv), medan den som inte tror blir dömd."},{"book":"Markus","chapter":"16","verse":"17","text":"Dessa tecken ska troget följa (alltid vara närvarande) dem som ständigt tror (litar på, lutar sig emot mig): I mitt namn ska de kasta ut demoner, de ska tala nya (helt nya, bättre) språk (tungor),"},{"book":"Markus","chapter":"16","verse":"18","text":"och de ska plocka upp (lyfta undan) ormar [bokstavligt ormar, eller bild av djävulen]. Om de dricker något dödligt, ska det inte skada dem, och när de lägger händerna på de sjuka (de som är helt utan styrka, svaga) ska dessa bli friska."},{"book":"Markus","chapter":"16","verse":"19","text":"Därefter, sedan Herren Jesus hade talat till dem [de elva lärjungarna], blev han upplyft till himlen och satte sig på Guds högra sida."},{"book":"Markus","chapter":"16","verse":"20","text":"De gick ut och predikade överallt (på alla platser), och Herren verkade (arbetade) tillsammans med dem och bekräftade ordet genom de mirakler (tecken, under) som följde dem."}]}