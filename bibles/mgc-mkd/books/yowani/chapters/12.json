{"data":[{"book":"Yowani","chapter":"12","verse":"1","text":"Ko'do modaka ta komo karama 'ba laga 'ba koli Yësu ï'bë hulëhu zi Beteniya, bi mati Lazara alima 'dɔmo, mati mo ïnjë mo tëmï koli."},{"book":"Yowani","chapter":"12","verse":"2","text":"Zë o'dɔnnï wakonyo zi mo ani. Marita ra akɔ'jɔ. Lazara kölö tëmï vïdï mati ëdïnnï alima ani da tarabiza Yësu aba."},{"book":"Yowani","chapter":"12","verse":"3","text":"Mariya oba maṛanji yënïngutru ogo kɔhi kyedre aba ehe ope burutu Yësu. Mo akyitɔ zë zi teli yëvu 'bënï aba, ehe tato ndili 'ba yënïngutru ne, oso mï loko ne."},{"book":"Yowani","chapter":"12","verse":"4","text":"Vo lö'bö maako ru mo Yudasi Sikereto ëdï ani, mati mo ra omba tï'bë zi Yësu susu. Mo ako'jo henye,"},{"book":"Yowani","chapter":"12","verse":"5","text":"“Kö'du a'di yënïngutru nenye ogo dë yaga kɔhi ŋbiriṛi lamiwota aba ehe kɔhi mo kï'dï zi vo leriye?”"},{"book":"Yowani","chapter":"12","verse":"6","text":"Yudasi tïnyö asösu kö'du vo leriye dë. Mo ako'jo kö'du ne ga kö'du mo ïnjë aŋboro 'ba kɔhi ehe mï kadra maako aba akalogo zi nï."},{"book":"Yowani","chapter":"12","verse":"7","text":"Yësu aya'ba dɔ mo iya henye, “Ile mo kutu nï aba. Mo ma sesi wa mati mo ëdï mo aba kö'du kadra 'ba ma kusu."},{"book":"Yowani","chapter":"12","verse":"8","text":"Atëdïyë 'duwï vo leriye ëtï, mora atanze dë 'duwï ma aba.”"},{"book":"Yowani","chapter":"12","verse":"9","text":"Vïdï kayo ayinnï mati zë owonnï henye Yësu ëdï ani. Zë ombannï kpa zi Lazara kongɔ ga kö'du Yësu ïnjë mo tëmï koli."},{"book":"Yowani","chapter":"12","verse":"10","text":"Here kyedree 'ba vo karase o'dɔnnï yeṛe kpa zi Lazara kofo."},{"book":"Yowani","chapter":"12","verse":"11","text":"Mo ra ï'dï vïdï kayo zi dë nnï kotɔ kazi zë ehe kï'dï koma 'bënnï mï Yësu."},{"book":"Yowani","chapter":"12","verse":"12","text":"Ko'do ma vere aba vïdï kayo ëdïnnï mï Yerusalema kö'du 'ba karama. Mati zë owonnï henye Yësu ëdï tayi kö'du 'ba karama,"},{"book":"Yowani","chapter":"12","verse":"13","text":"zë obannï mbili 'ba mbïrö ehe ï'bënnï yaga zi mo mëtë. Zë agbögbö hë nnï henye, “Wayeto zi Wïrï! Wïrï mï'dï ya'da zi vïdï mati ayi mï ru 'ba Yere! Wïrï mï'dï ya'da zi Yere 'ba Yiserele!”"},{"book":"Yowani","chapter":"12","verse":"14","text":"Yësu i'ja makakya aho dɔ mo kaa wayöru iya,"},{"book":"Yowani","chapter":"12","verse":"15","text":"“Vïdï 'ba Ziyɔnɔ, ere dë! Yere 'be ëdï tayi yaanya aba mo ëdï ataho da makakya.”"},{"book":"Yowani","chapter":"12","verse":"16","text":"Mï dagba mo vo lö'bö 'ba Yësu ayɔlɔnnï dë. Mora tapëtï mo ïrï wayeto kazi Wïrï ku, zë asösunnï henye, wayöru iya nenye kö'du mo ehe zë o'dɔnnï nenye ko'dɔ mo."},{"book":"Yowani","chapter":"12","verse":"17-18","text":"Vïdï kayo ayinnï zi Yësu ga kö'du zë ongɔnnï mo Lazara ko'jo yaga tëmï dawogo. Zë asesinnï nduwë me'do kö'du mo ehe kö'du koro nenye. Zë ayinnï zi Yësu ga kö'du zë ongɔnnï kö'du kyïnë wakoro mati mo o'dɔ."},{"book":"Yowani","chapter":"12","verse":"19","text":"Mora Farasiye iyannï zi oka ma kölö henye, “Waako anza dë da tɔ'bɔ ko'dɔ! Vïdï biya mï damöku ne ëdïnnï kusu ga Yësu.”"},{"book":"Yowani","chapter":"12","verse":"20","text":"Vïdï 'ba Gïrïgï maakowe ï'bënnï Yerusalema zi mötu mï kadra 'ba karama aba."},{"book":"Yowani","chapter":"12","verse":"21","text":"Pilipo ta Beteseyida mï Galilaya ëdï kpa ani. Here zë ï'bënnï zi mo iyannï henye, “Kyedre, domba ze zi Yësu kongɔ.”"},{"book":"Yowani","chapter":"12","verse":"22","text":"Pilipo ayada zi Anderiya. Zë rïyö ne ï'bënnï zi Yësu ayadannï zi mo."},{"book":"Yowani","chapter":"12","verse":"23","text":"Yësu iya henye, “Kadra yaanya aba ɔkɔ ku kö'du Wisi 'ba Vïdï zi kïrï kyedre wayeto."},{"book":"Yowani","chapter":"12","verse":"24","text":"Ma yada tïnyö zi ye, ï'jö 'ba nyenyo mati alëpï dakaŋo atanza dë kyɔ ta da ï'jö ma kölö nje ëzë oli. Mora ëzë oli, ako'jo nyenyo kyɔ."},{"book":"Yowani","chapter":"12","verse":"25","text":"Ëzë ɔwɔ dïdï yï, akayölu. Ëzë ila kö'du 'ba damöku nenye, akï'dï dïdï ma ŋburu zi yï."},{"book":"Yowani","chapter":"12","verse":"26","text":"Ëzë alïtu zi ma, atï'bë ma aba. Vo lïtu 'bame atëdïnnï ma aba bi mati ma 'dɔmo. Ëzë alïtu zi ma, 'Bu ma akoro yï.”"},{"book":"Yowani","chapter":"12","verse":"27","text":"“Yaanya aba ma mï riti kyedre, ma yɔlɔ dë a'di ra ma kiya. Mora ma ko'jo 'Bu dë zi sesi ma tëmï kadra 'ba riti nenye. Tïnyö mayi mï damöku kö'du kadra 'ba riti nenye."},{"book":"Yowani","chapter":"12","verse":"28","text":"Here 'Bu, ika wayeto zi ru yï.” Gu ayi ta komorïyë iya henye, “Mika wayeto ku nzɔ zi ma, ehe ma ko'dɔ löhu.”"},{"book":"Yowani","chapter":"12","verse":"29","text":"Mati vïdï kayo nee owonnï gu ne, kya zë maakowe asösu 'bënnï piwo ra. Agamowe asösu 'bënnï malayika ra ame'do zi Yësu."},{"book":"Yowani","chapter":"12","verse":"30","text":"Here Yësu ayada zi vïdï kayo nee, “Gu nani ame'do zi kɔnyiye, anza dë ma."},{"book":"Yowani","chapter":"12","verse":"31","text":"Vïdï 'ba damöku nenye yaanya aba o'dɔ vurë 'bëzë ku, ehe yere 'ba damöku nenye u'du ku nzɔ yaga."},{"book":"Yowani","chapter":"12","verse":"32","text":"Ëzë umbë ma ku rïyë ta dakaŋo, ma ko'dɔ vïdï biya komba zi tayi zi ma.”"},{"book":"Yowani","chapter":"12","verse":"33","text":"Yësu ëdï ame'do kö'du gërï ma akï'dï nï zi kofo."},{"book":"Yowani","chapter":"12","verse":"34","text":"Vïdï kayo nee iyannï zi Yësu henye, “Wayöruwë 'ba kö'du kï'dï ayandi henye, Korisitɔ ne akalima ŋburu. Hala ɔ'bɔ kiya henye Wisi 'ba Vïdï akïnjë rïyë zi koli? Ëyï ra nenye Wisi 'ba Vïdï?”"},{"book":"Yowani","chapter":"12","verse":"35","text":"Yësu aya'ba dɔ mo iya henye, “Bikanyi atëdïyë aba nje tisiwa. Alasiye mï bikanyi ëzë atɔ'be here kazi biköndu akakowe. Kora mati mo alasi mï biköndu, mo ayɔlɔ dë nëdï tï'bë kila."},{"book":"Yowani","chapter":"12","verse":"36","text":"Ome mï bikanyi mati ëdïyë aba, here atayiye na gisi 'ba bikanyi.”"},{"book":"Yowani","chapter":"12","verse":"37","text":"Mo o'dɔ kyïnë 'ba kö'du koro kyɔ mï kutë vïdï kayo, mora zë gba zɔ ombannï dë zi tëdï koma aba mï mo."},{"book":"Yowani","chapter":"12","verse":"38","text":"Nenye o'dɔ rë nï zi wa mati nëbï Yisaya iya atayi tïnyö, “Yere, ëyï ra oma mï kö'du kise 'beze? Ehe ëyï ra ongɔ kyigɔ kyedre 'bëyï?”"},{"book":"Yowani","chapter":"12","verse":"39","text":"Vïdï ɔ'bɔnnï dë zi tëdï koma aba mï Yësu, ga kö'du Yisaya iya kpa henye,"},{"book":"Yowani","chapter":"12","verse":"40","text":"“Wïrï isi komo zë here kazi ɔ'bɔnnï bi kongɔ,"},{"book":"Yowani","chapter":"12","verse":"41","text":"Yisaya iya nenye, ga kö'du mo ongɔ bikanyi kyedre 'ba Yësu ame'do kö'du mo."},{"book":"Yowani","chapter":"12","verse":"42","text":"Here vo dagba kayo 'ba Yude kayo ï'dïnnï koma 'bënnï mï Yësu, mora zë ayadannï dë zi vïdï maako, ga kö'du Farasiye ï'dïnnï kö'du ku nzɔ zi vïdïyë anza dë zi wa maako ko'dɔ zi vïdï maako mati ëdï koma aba mï Yësu."},{"book":"Yowani","chapter":"12","verse":"43","text":"Vo dagbe ombannï wayeto kazi agamowe ndra ta da mati zë ombannï wayeto kazi Wïrï."},{"book":"Yowani","chapter":"12","verse":"44","text":"Mï gu kyembe aba Yësu iya henye, “Vïdï mati ëdï koma aba mï ma, ëdï kpa koma aba mï vïdï mati utu ma."},{"book":"Yowani","chapter":"12","verse":"45","text":"Ehe vïdï mati ongɔ ma, ongɔ vïdï mati utu ma ne ku."},{"book":"Yowani","chapter":"12","verse":"46","text":"Ma bikanyi mati ayi mï damöku. Vïdï mati ëdï koma aba mï ma, alima dë mï biköndu."},{"book":"Yowani","chapter":"12","verse":"47","text":"Ma ra dë vïdï mati ako'dɔ vurë kyënyë 'ba vïdï naniye mati ombannï dë zi koro kö'du yandi 'bama. Mayi zi yɔmɔ vïdï 'ba damöku nenye, anza dë vo ko'dɔ vurë kyënyë 'bëzë."},{"book":"Yowani","chapter":"12","verse":"48","text":"Mora vïdï mati omba ma dë ehe wayandi 'bama, ako'dɔ vurë kyënyë rɔ mo mï ndundu 'ba ko'do aba, mï wa mati miya."},{"book":"Yowani","chapter":"12","verse":"49","text":"Manza dë me'do ga kö'du 'bama. Miya nje wa mati 'Bu mati utu ma ayada zi ma kiya."},{"book":"Yowani","chapter":"12","verse":"50","text":"Ma yɔlɔ ku kö'du kï'dï ɔmo akika dïdï ma ŋburu. Nenye ëdï hala ma yada zi ye te wa mati 'Bu ayada zi ma.”"}]}