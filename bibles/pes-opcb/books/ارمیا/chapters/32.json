{"data":[{"book":"ارمیا","chapter":"32","verse":"1","text":"در سال دهم سلطنت صدقیا، پادشاه یهودا، که مصادف با هجدهمین سال سلطنت نِبوکَدنِصَّر بود، پیغامی از طرف خداوند بر من نازل شد."},{"book":"ارمیا","chapter":"32","verse":"2","text":"در این زمان که اورشلیم در محاصرهٔ سپاه نِبوکَدنِصَّر، پادشاه بابِل بود، من در حیاط زندان واقع در کاخ پادشاه یهودا، محبوس بودم."},{"book":"ارمیا","chapter":"32","verse":"3","text":"صدقیای پادشاه به این علّت مرا زندانی کرده بود که پیوسته از جانب خدا اعلام می‌کردم که اورشلیم به دست پادشاه بابِل سقوط خواهد کرد،"},{"book":"ارمیا","chapter":"32","verse":"4","text":"و خود او نیز توسط بابلیان دستگیر شده، برای محاکمه به حضور پادشاه بابِل برده خواهد شد و او را به چشم خود خواهد دید."},{"book":"ارمیا","chapter":"32","verse":"5","text":"من بارها از طرف خدا به پادشاه گفته بودم: «نِبوکَدنِصَّر تو را به بابِل خواهد برد و در آنجا سالها در زندان خواهی ماند تا مرگت فرا رسد. پس چرا در برابر ایشان مقاومت می‌کنی؟ این کار بی‌فایده است، بهتر است زودتر تسلیم شوی!»"},{"book":"ارمیا","chapter":"32","verse":"6-7","text":"در چنین شرایطی بود که این پیغام از طرف خداوند به من رسید: «پسر عمویت حنم‌ئیل (پسر شلوم)، به‌زودی نزد تو خواهد آمد و از تو خواهد خواست تا مزرعه‌اش را در عناتوت از او بخری، چون طبق شریعت، پیش از اینکه آن را به دیگری بفروشد، حق توست که بخری.»"},{"book":"ارمیا","chapter":"32","verse":"8","text":"پس همان‌طور که خداوند گفته بود، حنم‌ئیل در حیاط زندان به دیدنم آمد و گفت: «مزرعهٔ مرا در عناتوت، در سرزمین بنیامین بخر، چون طبق قوانین الهی، تو به عنوان نزدیکترین فرد خانواده حق داری آن را بازخرید کنی.» آنگاه مطمئن شدم که پیغامی که شنیده بودم، از طرف خداوند بوده است."},{"book":"ارمیا","chapter":"32","verse":"9","text":"پس مزرعه را به قیمت هفده مثقال نقره از حنم‌ئیل خریدم،"},{"book":"ارمیا","chapter":"32","verse":"10","text":"و در حضور چند شاهد، قباله را نوشته مهر کردم؛ و همان موقع نقره را هم وزن نموده به او پرداختم."},{"book":"ارمیا","chapter":"32","verse":"11","text":"سپس قبالهٔ مهر و موم شده را که تمام شرایط در آن قید شده بود و رونوشت باز آن را برداشتم و"},{"book":"ارمیا","chapter":"32","verse":"12","text":"در حضور پسر عمویم حنمئیل و شاهدانی که قباله را امضا کرده بودند، و نیز در برابر تمام یهودیانی که در حیاط نگهبانان نشسته بودند، به باروک پسر نیریا، نوه محسیا دادم،"},{"book":"ارمیا","chapter":"32","verse":"13","text":"و در حضور همه به او گفتم که"},{"book":"ارمیا","chapter":"32","verse":"14","text":"خداوند لشکرهای آسمان، خدای اسرائیل چنین می‌فرماید:"},{"book":"ارمیا","chapter":"32","verse":"15","text":"زیرا خداوند لشکرهای آسمان، خدای اسرائیل، چنین می‌فرماید: این اسناد در آینده ارزش خواهند داشت، زیرا روزی خواهد رسید که هر کس بار دیگر صاحب املاک خود خواهد گردید و خانه‌ها و تاکستانها و مزرعه‌ها خرید و فروش خواهند شد.»"},{"book":"ارمیا","chapter":"32","verse":"16","text":"بعد از آنکه قباله‌ها را به باروک دادم، به حضور خداوند دعا کرده، گفتم:"},{"book":"ارمیا","chapter":"32","verse":"17","text":"«ای خداوند، تو آسمانها و زمین را با قدرت بی‌پایانت آفریده‌ای و هیچ کاری برای تو مشکل نیست!"},{"book":"ارمیا","chapter":"32","verse":"18","text":"هر چند فرزندان را به سزای گناهان پدرانشان می‌رسانی، با این حال هزاران نفر از احسان تو برخوردار می‌شوند. تو خدای بزرگ و توانا هستی و نامت، خداوند لشکرهای آسمان است!"},{"book":"ارمیا","chapter":"32","verse":"19","text":"حکمت تو عظیم است و کارهای تو بزرگ! تمام راههای انسان را زیر نظر داری و هر کس را مطابق کارهایش پاداش می‌دهی."},{"book":"ارمیا","chapter":"32","verse":"20","text":"در سرزمین مصر معجزات بزرگی انجام دادی، و تا به امروز نیز در اسرائیل و در میان قومها، کارهای عجیب انجام می‌دهی، و از این راه خود را به همه می‌شناسانی."},{"book":"ارمیا","chapter":"32","verse":"21","text":"«تو اسرائیل را با معجزات بزرگ و قدرت زیاد که باعث ترس دشمنان گردید، از مصر بیرون آوردی،"},{"book":"ارمیا","chapter":"32","verse":"22","text":"و این سرزمین حاصلخیز را که شیر و عسل در آن جاری است به ایشان بخشیدی که در گذشته، وعدۀ آن را به اجدادشان داده بودی."},{"book":"ارمیا","chapter":"32","verse":"23","text":"ولی وقتی پدرانمان آمدند و آن را فتح کردند و در آنجا سروسامان گرفتند، از اطاعت تو سر باز زدند و از شریعت تو پیروی نکردند و هیچ‌یک از اوامر تو را انجام ندادند؛ بدین سبب است که به این بلاها، گرفتارشان کرده‌ای!"},{"book":"ارمیا","chapter":"32","verse":"24","text":"بنگر که چگونه بابِلی‌ها دور شهر سنگر ساخته‌اند! شهر زیر فشار جنگ و قحطی و بیماری به دست آنها خواهد افتاد. همه چیز مطابق گفتهٔ تو روی داده است، همان‌گونه که خواست تو بود."},{"book":"ارمیا","chapter":"32","verse":"25","text":"در چنین شرایطی که شهر به دست دشمن می‌افتد، تو دستور دادی که این مزرعه را بخرم؛ من هم در حضور این گواهان برای آن قیمت خوبی پرداختم، و دستور تو را اطاعت نمودم.»"},{"book":"ارمیا","chapter":"32","verse":"26","text":"آنگاه خداوند به من چنین فرمود:"},{"book":"ارمیا","chapter":"32","verse":"27","text":"«من، خداوند، خدای تمام انسانها هستم! هیچ کاری برای من دشوار نیست."},{"book":"ارمیا","chapter":"32","verse":"28","text":"بله، من این شهر را به بابِلی‌ها و به نِبوکَدنِصَّر، پادشاه بابِل تسلیم خواهم نمود. ایشان شهر را فتح خواهند کرد،"},{"book":"ارمیا","chapter":"32","verse":"29","text":"و داخل شده، آن را به آتش خواهند کشید و همهٔ این خانه‌ها را خواهند سوزاند، خانه‌هایی که بر بام آنها برای بت بعل بخور می‌سوزاندند و به بتهای دیگر هدیهٔ نوشیدنی تقدیم می‌کردند و آتش خشم و غضب مرا شعله‌ور می‌ساختند!"},{"book":"ارمیا","chapter":"32","verse":"30","text":"مردم اسرائیل و یهودا از همان ابتدا همواره گناه کرده‌اند و با کارهایشان مرا به خشم آورده‌اند."},{"book":"ارمیا","chapter":"32","verse":"31","text":"این شهر، از روز بنا تا به حال، باعث خشم و غضب من بوده است؛ بنابراین من نیز آن را ویران خواهم ساخت."},{"book":"ارمیا","chapter":"32","verse":"32","text":"«گناهان مردم اسرائیل و یهودا، یعنی گناهان پادشاهان، بزرگان، کاهنان و انبیایشان و مردم اورشلیم مرا به شدت خشمگین کرده است."},{"book":"ارمیا","chapter":"32","verse":"33","text":"آنها مرا ترک گفته‌اند و نمی‌خواهند نزد من بازگردند. با اینکه پیوسته ایشان را تعلیم دادم که درست را از نادرست، و خوب را از بد تشخیص دهند، ولی گوش ندادند و اصلاح نشدند."},{"book":"ارمیا","chapter":"32","verse":"34","text":"حتی خانهٔ عبادت مرا با بت‌پرستی نجس کرده‌اند."},{"book":"ارمیا","chapter":"32","verse":"35","text":"در وادی هنوم برای بت بعل مذبحهای بلند ساخته‌اند و بر آنها فرزندان خود را برای بت مولک به عنوان قربانی سوزانده‌اند، کاری که من هرگز دستورش را نداده و حتی به فکرم نیز خطور نکرده بود. بله، آنها با این شرارتها، یهودا را به چنین گناهان بزرگی کشانده‌اند!»"},{"book":"ارمیا","chapter":"32","verse":"36","text":"اینک خداوند، خدای اسرائیل می‌فرماید: «دربارهٔ این شهر گفته می‌شود که در اثر جنگ، قحطی و بیماری به دست پادشاه بابِل خواهد افتاد؛ اما بشنوید من دربارهٔ آن چه می‌گویم:"},{"book":"ارمیا","chapter":"32","verse":"37","text":"من ساکنان آن را از تمام سرزمینهایی که بر اثر خشم و غضبم ایشان را به آنجا پراکنده ساختم، به همین مکان باز خواهم آورد تا در آسایش و امنیت زندگی کنند."},{"book":"ارمیا","chapter":"32","verse":"38","text":"آنها قوم من خواهند بود و من خدای ایشان."},{"book":"ارمیا","chapter":"32","verse":"39","text":"فکر و اراده‌ای جدید به ایشان خواهم داد تا برای خیریت خود و نسلهای آینده‌شان، همیشه مرا عبادت کنند."},{"book":"ارمیا","chapter":"32","verse":"40","text":"«با ایشان عهد و پیمان جاودانی خواهم بست و دیگر هرگز احسان و برکت خود را از ایشان دریغ نخواهم نمود؛ در دلشان میل و اشتیاقی ایجاد خواهم کرد که همواره مرا پیروی نمایند و هرگز مرا ترک نکنند."},{"book":"ارمیا","chapter":"32","verse":"41","text":"از احسان نمودن به ایشان مسرور خواهم شد و با شادی فراوان، بار دیگر ایشان را در این سرزمین مستقر خواهم ساخت."},{"book":"ارمیا","chapter":"32","verse":"42","text":"همان‌گونه که این بلایا را بر ایشان نازل کردم، در آینده تمام وعده‌های نیکویی را که به آنها داده‌ام به انجام خواهم رساند."},{"book":"ارمیا","chapter":"32","verse":"43","text":"«در همین سرزمینی که اکنون مورد تاخت و تاز بابِلی‌ها قرار گرفته و خالی از سکنه و حیوانات شده است، بار دیگر مزرعه‌ها و املاک خرید و فروش خواهند شد."},{"book":"ارمیا","chapter":"32","verse":"44","text":"بله، در خاک بنیامین و در اورشلیم، در شهرهای یهودا و کوهستانها، در دشت فلسطین و حتی در صحرای نگب، باز مزرعه خرید و فروش خواهند شد و قباله‌ها در حضور شاهدان، تنظیم و مهر و موم خواهند گردید، زیرا من این قوم را به سرزمین خودشان باز خواهم آورد. من، خداوند، این را می‌گویم.»"}]}