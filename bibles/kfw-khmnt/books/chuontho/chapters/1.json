{"data":[{"book":"Chuontho","chapter":"1","verse":"1","text":"E, minriang kaom Theophilus: Luk 1:1-4"},{"book":"Chuontho","chapter":"1","verse":"2","text":"amakha marwaantiang ikal nikhuo katung matiangnga Ratha Inthiang ranak ah ama ikadang tirton ngaidiang iminchu ngaikha kamajia jei."},{"book":"Chuontho","chapter":"1","verse":"3","text":"Ajarchu athisuo nuk, aringnookjei tihi inthiangtak ah jetnasik nisoom mili tirton ngaidiang pha katamtak inlaar kha inmani'n inleimu; halli ama'n inmanile inruoiya Pathian Rengram jarra alei-inbiakpui."},{"book":"Chuontho","chapter":"1","verse":"4","text":"Halli inmanile ininchun lai, inmani diang hiwa chongpehi aleipeii, “Jerusalem mathaan maru, takkha kapa'n chong-inkhit ah kanapese iti kutchoi kha, nangni diangnga kei'n kiril kha leingaakru; Luk 24:49"},{"book":"Chuontho","chapter":"1","verse":"5","text":"Ajarchu John in tuiya baptize atho, takkha nangnichu nikhuo lekkhat suo ah Ratha Inthiangnga baptize anathosik eii.” Matt 3:11; Mk 1:8; Luk 3:16; Jn 1:33"},{"book":"Chuontho","chapter":"1","verse":"6","text":"Khawa jarra tirton ngai'n Jisu le ininmupha, amadiang inheirakel, “Pumi, hiwa phahin Israel ngai Rengram kha nang in napekirnook sikbe?”"},{"book":"Chuontho","chapter":"1","verse":"7","text":"Jisu'n inmani diang ati, “Kapa amatak ranak ah ida apha emakli akum-atha kha angtik ka-esikme nangni jetsik emak."},{"book":"Chuontho","chapter":"1","verse":"8","text":"Takkha Ratha Inthiang in nangni chungnga ajuochum phakhan, nangni'n ranak ah sipningte; halli nangni'n Jerusalemma, Judea khat-um Samaria, halli manmasituol ahekna katuungnga keisik sakhi ning-esik eii.” Matt 28:19; Mk 16:15; Luk 24:47,48"},{"book":"Chuontho","chapter":"1","verse":"9","text":"Hiwa rakip arilsuoli, inmani'n ama in-enna in-omlai, amakha marwaantiang akaljei, khawasuoa suumphai inkhat in amakha inmani mit-enna inphut amalia jei. Matt 16:19; Luk 24:50,51"},{"book":"Chuontho","chapter":"1","verse":"10","text":"Inmani'n Jisu marwaan laitiang ikal kha inmit ah in-enna in-omlai, puondiar kabang kasil mi inni jetlei-theileiya inmani koolla inleingir;"},{"book":"Chuontho","chapter":"1","verse":"11","text":"halli inmani'n inti, “Galilee mi-ngai, nangni angsikme marwaantiang ning-enna ningngir? Nangni diangnga inphut marwaanna kakal Jisu hi ningmu angnga ama lajuonooksik eii.”"},{"book":"Chuontho","chapter":"1","verse":"12","text":"Khawasuo tirton ngai'n khuopui makheiya mile herkhat kapuo kalaak Olive ching makheiya Jerusalem khan inheikirjei."},{"book":"Chuontho","chapter":"1","verse":"13","text":"Halli inmani'n khopui inluutpha, Peter le John, James khat-um Andrew, Philip le Thomas, Bartholomew khat-um Matthew, Alphaeus sapa James, Zealot inti Simon halli James sapa Judas inmani leiomna chung inn khan inleikaljei. Matt 10:2-4; Mk 3:16-19; Luk 6:14-16"},{"book":"Chuontho","chapter":"1","verse":"14","text":"Inmani'n nupui ngaile Jisu anu Mary khat-um ama nai ngaile akanisik ah inlei-intuup jol."},{"book":"Chuontho","chapter":"1","verse":"15","text":"Halli nikhuo lekkhat thengsuoli ka-ngamna mi ngai inraja ah rajakhatle soomni daam inlei-intuup ah, chongkarilsik Peter aleingir."},{"book":"Chuontho","chapter":"1","verse":"16","text":"“E ka-u ka-nai ngai,” Jisu kasur inmani lamkakei Judas jarra David mursuoa Ratha Inthiang in matiang ileiminril “Pathian chongkha hongkatung sik-eii."},{"book":"Chuontho","chapter":"1","verse":"17","text":"Judas kha eini karra inkhat eii, ajarchu eini chuon suungnga ama'n chan inkhat amusik ah inkadangsa inkhat eii.”"},{"book":"Chuontho","chapter":"1","verse":"18","text":"(Judas ama'n achuontho kathamak khanna imu sial khan lei inkhat aracho, halli alu nuoitiang makaiya, awon cheiikhoiya asuung-aril rakip asuok suo ah athijei. Matt 27:3-8"},{"book":"Chuontho","chapter":"1","verse":"19","text":"Jerusalemma kaom mirakip in hiwa jarhi inleijetjei, hiwa jarra lei kha inmani chongnga Akeldama, tichu “Thisenlei” intia inleiphuo.)"},{"book":"Chuontho","chapter":"1","verse":"20","text":"“Ajarchu Minpakla larik suungkhan hiwahi injia,"},{"book":"Chuontho","chapter":"1","verse":"21-22","text":"“Khawa jarra John in baptize thona achong rilni makheiya inphut Pumi Jisu'n eini diangnga inphut marwaantiang ikal nikhuo katung, eini karra Pumi Jisu'n asi-ahongnga alei-omlai lei-inruoipui mi-ngai karra inkhat einile inruoiya Pumi Jisu hongringna sakhi ana-epuisik eii.” Matt 3:16; Mk 1:9; 16:19; Luk 3:21; 24:51"},{"book":"Chuontho","chapter":"1","verse":"23","text":"Khawa jarra inmani'n mi inni, Joseph intia inkoi Barsabbas, aphung Justus inti khat-um Matthias kha inleikadang."},{"book":"Chuontho","chapter":"1","verse":"24","text":"Halli inmani'n Pathian inniya, mirakip malung kajetpi, nang in nikadang inni ngai karra inkhat kha keinidiang namalarpiro, “Kinpumi,"},{"book":"Chuontho","chapter":"1","verse":"25","text":"asinasik munna kasijei Judas rathuulla tirton inkhat ah nachuon kathosik inmani inni ngai karra tume nikadang kha keinidiang naminmuro.”"},{"book":"Chuontho","chapter":"1","verse":"26","text":"Inmani'n rasi in-enna rasi kha Matthias chungnga chuljei; halli amakha tirton soomleikhat ngai karra inthundeljei."}]}