{"data":[{"book":"Matayo","chapter":"11","verse":"1","text":"Nipele, Che Yesu paŵamalisisye kwalajisya ŵakulijiganya ŵao likumi ni ŵaŵili, ŵatyosile kweleko, ŵajawile kwiganya ni kulalichila mmisi jajili ku Galilaya."},{"book":"Matayo","chapter":"11","verse":"2","text":"Nombe che Yohana paŵaliji mu nyuumba jakutaŵilwa ŵapilikene ngani ja masengo ga Kilisito Jwakuwombola, ŵaatumile ŵakulijiganya ŵao,"},{"book":"Matayo","chapter":"11","verse":"3","text":"akausye, “Ana mmwe ni ŵele ŵakwika ŵala pane twalolele ŵane?”"},{"book":"Matayo","chapter":"11","verse":"4","text":"Che Yesu ŵaajanjile, “Njaulanje nkaasalile che Yohana aila inkuipilikana ni kuilola."},{"book":"Matayo","chapter":"11","verse":"5","text":"Ŵangalola akulola, ni ŵangajenda akwenda, ni ŵamatana akuswejeswa, ni ŵangapilikana akupilikana, ni ŵawe akusyuswa, ni ŵakulaga akusalilwa Ngani Jambone."},{"book":"Matayo","chapter":"11","verse":"6","text":"Jwana upile jwele mundu jwangakungolela lipamba.”"},{"book":"Matayo","chapter":"11","verse":"7","text":"Nipele, ŵele ŵakulijiganya ŵa che Yohana paŵaliji nkwenda, Che Yesu ŵatandite kwasalila ŵandu ngani si che Yohana aninkuti, “Ana mwajawile kukulola chichi kwele kwipululu ko? Uli, mwajawile kukulilola litete lili nkupungunyikwa ni mbungo?”"},{"book":"Matayo","chapter":"11","verse":"8","text":"Iŵaga ngaŵa yeleyo ana mwajawile kukulola chichi? Mwajawile kukunnola mundu jwawete iwalo yambone? Ŵandu ŵakuwala iwalo yambone akutama mmajumba ga mamwenye."},{"book":"Matayo","chapter":"11","verse":"9","text":"Nambo, ana mwajawile kukulola chichi? Mwajawile kukunnola Jwakulondola jwa Akunnungu? Elo, ngunsalila, jwakumpunda jwakulondola jwa Akunnungu."},{"book":"Matayo","chapter":"11","verse":"10","text":"Jwelejo ni che Yohana, Akunnungu juŵangambaga mmalembelo ga Akunnungu,"},{"book":"Matayo","chapter":"11","verse":"11","text":"Ngunsalila isyene, mwa ŵandu ŵakutama mu chilambo, nganatyochele mundu jwali jwankulungwa kumpunda che Yohana Ŵakubatisya. Nambo jwalijose jwakulolechela jwannandi mu Umwenye wa kwinani ali jwankulungwa kumpunda jwelejo."},{"book":"Matayo","chapter":"11","verse":"12","text":"Chitandile katema kaŵalalichilaga che Yohana Ŵakubatisya mpaka lelo, umwenye wa kwinani ukukanikwa, ni ŵandu ŵaali ni machili akulinga kuujigala kwa machili."},{"book":"Matayo","chapter":"11","verse":"13","text":"Majiganyo gose ga ŵakulondola ŵa Akunnungu ni Malajisyo gakunguluchile ngani ja umwenye wa Akunnungu mpaka katema ka che Yohana."},{"book":"Matayo","chapter":"11","verse":"14","text":"Iŵaga nkusaka kwitichisya gelega, che Yohana ju ni che Elia juchaiche."},{"book":"Matayo","chapter":"11","verse":"15","text":"Jwakwete mapilikanilo, apilikane!"},{"book":"Matayo","chapter":"11","verse":"16","text":"“Chinaulandanye ni chichi uŵelesi wu? Ulandene ni achachanda ŵaŵatemi paluŵala lwa kusumichisya malonda, ni kuŵechetesyana ni achinjao,"},{"book":"Matayo","chapter":"11","verse":"17","text":"‘Twangombele ngoma nambo nganintyala!"},{"book":"Matayo","chapter":"11","verse":"18","text":"Pakuŵa Che Yohana ŵaiche, ŵataŵaga ni nganang'waga divai, ni ŵanyawo ŵatite, ‘Akamwilwe ni masoka.’"},{"book":"Matayo","chapter":"11","verse":"19","text":"Mwana jwa Mundu ŵaiche, achilyaga ni aching'waga ni ŵanyawo ŵatite, ‘Munnole aju, jwakutolwa ni jwakolelwa, mmbusanga jwa ŵakukumbikanya nsongo ni ŵa sambi!’ Nambo lunda lwa Akunnungu lwawoneche kuŵa lwambone kwa litala lya ipanganyo yakwe.”"},{"book":"Matayo","chapter":"11","verse":"20","text":"Nipele, Che Yesu ŵatandite kwakalipila ŵandu ŵa misi jo jiŵatesile yakusimonjeka, nambo ŵandu ŵakwe nganaleka sambi."},{"book":"Matayo","chapter":"11","verse":"21","text":"“Ulaje kukwenu ku Kolasini! Ulaje kukwenu ku Besesaida! Pakuŵa, ayi yakusimosya yaitendekwe kukwenu, ikatendekwe akula ku Tilo ni ku Sidoni kula, ŵandu ŵakwe akawasile magunia ni kutama mu itutu kulosya kuti alesile sambi syao."},{"book":"Matayo","chapter":"11","verse":"22","text":"Nambo ngunsalila, lyuŵa lya kulamula, ŵanyamwe chinjamukwe kwannope kupunda ŵandu ŵa ku Tilo ni ku Sidoni."},{"book":"Matayo","chapter":"11","verse":"23","text":"Nomwe Kapelenaumu ana chinlikusye mpaka kwinani? Chinchituluswa mpaka kwiuto kwa ŵandu ŵawile. Pakuŵa, yakusimosya yaitendekwe kukwenu ikatendekwe ku Sodoma, wele musi wo ukaliji chiŵela mpaka lelo."},{"book":"Matayo","chapter":"11","verse":"24","text":"Nambo ngunsalila, lyuŵa lya kulamula mmwe chinjamukwe kwannope kupunda ŵandu ŵa ku Sodoma.”"},{"book":"Matayo","chapter":"11","verse":"25","text":"Katema kakoko, Che Yesu ŵatite, “Nguntogolela Atati, Ambuje ŵa kwinani ni chilambo, pakuŵa mwasisile indu yi ŵandu ŵa lunda ni ŵandu ŵa umanyilisi ni kwaunukulila ŵanache."},{"book":"Matayo","chapter":"11","verse":"26","text":"Elo, Atati, pakuŵa yeleyo ni yaitite pakunnonyela."},{"book":"Matayo","chapter":"11","verse":"27","text":"“Atati ŵangu ambele indu yose. Ngapagwa jwakummanyilila Mwana, akaŵe Atati, ni sooni ngapagwa jwakummanyilila Atati, akaŵe Mwana ni jwalijose jwakunsaka Mwana kuti ammunukulile."},{"book":"Matayo","chapter":"11","verse":"28","text":"Njisanje kukwangu ŵanyamwe wose unkusauka ni kutopelwa ni misigo jakutopa, none chinampumusye."},{"book":"Matayo","chapter":"11","verse":"29","text":"Mungunde, nkalijiganye kukwangu, pakuŵa une ndili jwakutulala ni jwakulitulusya, nomwe chinkapumule mmitima jenu."},{"book":"Matayo","chapter":"11","verse":"30","text":"Pakuŵa chingunsalila mpanganye chili chambone kukwenu ni chingumpa njigale ngachikutopa.”"}]}