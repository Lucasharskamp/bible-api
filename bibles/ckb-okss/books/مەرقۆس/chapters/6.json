{"data":[{"book":"مەرقۆس","chapter":"6","verse":"1","text":"عیسا ئەوێی بەجێهێشت و گەڕایەوە شارەکەی خۆی، قوتابییەکانیشی دوای کەوتن."},{"book":"مەرقۆس","chapter":"6","verse":"2","text":"کە بووە شەممە، لە کەنیشتدا دەستی کرد بە فێرکردنی خەڵک، زۆر لەوانەی گوێیان لێی گرتبوو سەرسام بوون."},{"book":"مەرقۆس","chapter":"6","verse":"3","text":"ئەرێ ئەمە دارتاشەکەی کوڕی مریەم و براکەی یاقوب و یوسی و یەهوزا و شیمۆن نییە؟ خوشکەکانی لێرە لەلامان نین؟» ئیتر ڕەتیان کردەوە."},{"book":"مەرقۆس","chapter":"6","verse":"4","text":"بەڵام عیسا پێی فەرموون: «پێغەمبەر بێ ڕێز نییە، لە شاری خۆی و لەنێوان خزم و کەسوکار و ماڵی خۆی نەبێت.»"},{"book":"مەرقۆس","chapter":"6","verse":"5","text":"ئیتر لەوێدا نەیتوانی هیچ پەرجووێک بکات، تەنها چەند نەخۆشێک نەبێت کە دەستی لەسەر دانان و چاکیکردنەوە."},{"book":"مەرقۆس","chapter":"6","verse":"6","text":"لە بێباوەڕیی ئەوان سەری سوڕما."},{"book":"مەرقۆس","chapter":"6","verse":"7","text":"دوازدە قوتابییەکەی بانگکرد، دوو دوو دەستی بە ناردنیان کرد و دەسەڵاتی بەسەر ڕۆحە پیسەکاندا پێدان."},{"book":"مەرقۆس","chapter":"6","verse":"8","text":"ڕایسپاردن کە بۆ ڕێگا هیچ نەبەن جگە لە گۆچانێک، نە نان و نە توورەکە و نە پارە بۆ بەر پشتێن،"},{"book":"مەرقۆس","chapter":"6","verse":"9","text":"پێڵاو لە پێ بکەن بەڵام کراسی زیادە لەبەر مەکەن."},{"book":"مەرقۆس","chapter":"6","verse":"10","text":"پێی فەرموون: «لە هەر شوێنێک چوونە ماڵێک، لەوێ بمێننەوە هەتا ئەوێ بەجێدەهێڵن."},{"book":"مەرقۆس","chapter":"6","verse":"11","text":"ئەگەر لە هەر شوێنێکیش پێشوازییان لێ نەکردن و گوێیان لێ نەگرتن، لەوێ بڕۆنە دەرەوە و تۆزی پێتان بتەکێنن، بۆ شایەتی لەسەریان.»"},{"book":"مەرقۆس","chapter":"6","verse":"12","text":"ئەوانیش چوونە دەرەوە و جاڕی تۆبەکردنیان دا."},{"book":"مەرقۆس","chapter":"6","verse":"13","text":"ڕۆحی پیسی زۆریان دەرکرد و زۆر نەخۆشیان بە ڕۆن چەورکرد و چاکیان کردنەوە."},{"book":"مەرقۆس","chapter":"6","verse":"14","text":"هێرۆدسی پاشا لەم بارەیەوە بیستی، چونکە ناوی عیسا دەنگیدابووەوە و دەیانگوت: «یەحیای لەئاوهەڵکێش لەناو مردووان هەستاوەتەوە، لەبەر ئەوە کاری پەرجوو لەسەر دەستی ئەو دەکرێت.»"},{"book":"مەرقۆس","chapter":"6","verse":"15","text":"خەڵکی دیکە دەیانگوت: «ئەلیاسە.»"},{"book":"مەرقۆس","chapter":"6","verse":"16","text":"بەڵام هێرۆدس کاتێک بیستی، گوتی: «یەحیایە، ئەوەی سەرم بڕی، ئەوە هەستاوەتەوە!»"},{"book":"مەرقۆس","chapter":"6","verse":"17","text":"هێرۆدس لەبەر هێرۆدیای ژنی فیلیپۆسی برای، ئەوەی کە خۆی خواستبووی، ناردبووی و یەحیای گرتبوو، پەلبەستی کردبوو و خستبوویە زیندانەوە،"},{"book":"مەرقۆس","chapter":"6","verse":"18","text":"لەبەر ئەوەی یەحیا بە هێرۆدسی دەگوت: «دروست نییە براژنەکەت بخوازیت.»"},{"book":"مەرقۆس","chapter":"6","verse":"19","text":"ئیتر هێرۆدیا زۆر ڕقی لێی دەبووەوە و حەزی دەکرد بیکوژێت، بەڵام نەیدەتوانی،"},{"book":"مەرقۆس","chapter":"6","verse":"20","text":"چونکە هێرۆدس لە یەحیا دەترسا، دەیزانی پیاوێکی ڕاستودروست و پیرۆزە، دەیپاراست. کاتێک گوێی لێ دەگرت زۆر دەشێوا، حەزیشی دەکرد گوێی لێ بگرێت."},{"book":"مەرقۆس","chapter":"6","verse":"21","text":"لە کۆتاییدا دەرفەتێک ڕێککەوت. هێرۆدس لە جەژنی لەدایکبوونیدا خوانێکی بۆ گەورە پیاوان و فەرماندەکانی و پیاو ماقوڵانی جەلیل سازکرد."},{"book":"مەرقۆس","chapter":"6","verse":"22","text":"کچی هێرۆدیا هاتە ژوورەوە و سەمای کرد. جا هێرۆدس و ئەوانەی دڵخۆش کرد کە لەگەڵی پاڵیاندابووەوە."},{"book":"مەرقۆس","chapter":"6","verse":"23","text":"سوێندیشی بۆ خوارد: «هەرچیم لێ داوا بکەیت دەتدەمێ، ئەگەر نیوەی شانشینەکەشم بێت.»"},{"book":"مەرقۆس","chapter":"6","verse":"24","text":"ئەویش چووە دەرەوە و بە دایکی گوت: «داوای چی بکەم؟»"},{"book":"مەرقۆس","chapter":"6","verse":"25","text":"دەستبەجێ و بە پەلە هاتە ژوورەوە بۆ لای پاشا، داوای کرد و گوتی: «دەمەوێت ئێستا سەری یەحیای لەئاوهەڵکێشم لەسەر سینییەک بدەیتێ.»"},{"book":"مەرقۆس","chapter":"6","verse":"26","text":"پاشا زۆر دڵگران بوو. بەڵام لەبەر سوێندەکەی و ئەوانەی لەگەڵی لەسەر خوان بوون، نەیویست ڕەتی بکاتەوە."},{"book":"مەرقۆس","chapter":"6","verse":"27","text":"پاشا یەکسەر جەلادی نارد و فەرمانی دا سەری بهێنێت. ئەویش چوو و لە زیندان سەری پەڕاند،"},{"book":"مەرقۆس","chapter":"6","verse":"28","text":"لەسەر سینییەک سەری ئەوی هێنا و دایە کچەکە، کچەش دای بە دایکی."},{"book":"مەرقۆس","chapter":"6","verse":"29","text":"قوتابییەکانی یەحیا بیستیان، هاتن تەرمەکەیان هەڵگرت و لە گۆڕێکدا ناشتیان."},{"book":"مەرقۆس","chapter":"6","verse":"30","text":"نێردراوان لە عیسا کۆبوونەوە و هەموو ئەو کارە و فێرکردنانەیان بۆ گێڕایەوە کە کردبوویان."},{"book":"مەرقۆس","chapter":"6","verse":"31","text":"ئەویش پێی فەرموون: «هەر خۆتان وەرنە شوێنێکی چۆڵ کەمێک پشوو بدەن.» لەبەر ئەوەی ئەوانەی دەهاتن و دەچوون زۆر بوون، دەرفەتی نان خواردنیان نەبوو."},{"book":"مەرقۆس","chapter":"6","verse":"32","text":"ئیتر هەر خۆیان بە بەلەم چوونە شوێنێکی چۆڵ."},{"book":"مەرقۆس","chapter":"6","verse":"33","text":"بەڵام خەڵکێکی زۆر ئەوانیان لە کاتی ڕۆیشتندا بینی و ناسیاننەوە، لە هەموو شارەکانەوە پێکەوە بە پێ بەرەو ئەوێ ڕایاندەکرد و پێشیان کەوتن."},{"book":"مەرقۆس","chapter":"6","verse":"34","text":"کاتێک عیسا لە بەلەمەکە دابەزی، خەڵکێکی بێشوماری بینی و دڵی پێیان سووتا، چونکە وەک مەڕی بێ شوان وابوون، هەر بۆیە دەستی کرد بە فێرکردنیان بە زۆر شت."},{"book":"مەرقۆس","chapter":"6","verse":"35","text":"کاتێک درەنگ داهات، قوتابییەکانی هاتنە لای و گوتیان: «ئەم شوێنە چۆڵە و ئێستا کاتیش درەنگە."},{"book":"مەرقۆس","chapter":"6","verse":"36","text":"بەڕێیان بکە، تاکو بچنە ئەم کێڵگە و گوندانەی دەوروبەر خواردن بۆ خۆیان بکڕن.»"},{"book":"مەرقۆس","chapter":"6","verse":"37","text":"بەڵام وەڵامی دانەوە: «ئێوە شتێکیان بدەنێ با بیخۆن.»"},{"book":"مەرقۆس","chapter":"6","verse":"38","text":"ئەویش پێی فەرموون: «بڕۆن بزانن چەند نانتان هەیە.»"},{"book":"مەرقۆس","chapter":"6","verse":"39","text":"ئینجا فەرمانی پێدان خەڵکەکە کۆمەڵ کۆمەڵ لەسەر سەوزە گیا دابنیشێنن."},{"book":"مەرقۆس","chapter":"6","verse":"40","text":"بە کۆمەڵ دانیشتن، سەد سەد و پەنجا پەنجا."},{"book":"مەرقۆس","chapter":"6","verse":"41","text":"ئینجا پێنج نانەکە و دوو ماسییەکەی هەڵگرت و تەماشای ئاسمانی کرد، سوپاسی خودای کرد و نانەکانی لەتکرد و دایە قوتابییەکانی تاکو لەبەردەمیان دایبنێن، دوو ماسییەکەشی بەسەر هەموویان دابەش کرد."},{"book":"مەرقۆس","chapter":"6","verse":"42","text":"هەموو خواردیان و تێر بوون."},{"book":"مەرقۆس","chapter":"6","verse":"43","text":"پاشان دوازدە سەبەتەی پڕ لە پەلکەنان و ماسییان هەڵگرتەوە."},{"book":"مەرقۆس","chapter":"6","verse":"44","text":"ئەوانەی لە نانەکەیان خوارد پێنج هەزار پیاو بوون."},{"book":"مەرقۆس","chapter":"6","verse":"45","text":"دەستبەجێ عیسا قوتابییەکانی ناچار کرد سواری بەلەمەکە بن و پێشی بکەون بۆ ئەوبەری دەریاچەکە، بۆ شارۆچکەی بێت‌سەیدا، هەتا خۆی خەڵکەکە بەڕێ دەکات."},{"book":"مەرقۆس","chapter":"6","verse":"46","text":"دوای بەڕێکردنیان، بۆ نوێژکردن چووە سەر شاخ."},{"book":"مەرقۆس","chapter":"6","verse":"47","text":"کە ئێوارە داهات، بەلەمەکە لە ناوەڕاستی دەریاچەکە بوو، عیساش بە تەنها لەسەر وشکانی بوو."},{"book":"مەرقۆس","chapter":"6","verse":"48","text":"کە بینی قوتابییەکانی بەهۆی سەوڵ لێدانەوە ماندوو بوون، چونکە ئاراستەی ڕەشەباکە پێچەوانە بوو، لە بەرەبەیان هاتە لایان، بەسەر دەریاچەکەدا ڕۆیشت و ویستی لێیان تێبپەڕێت."},{"book":"مەرقۆس","chapter":"6","verse":"49","text":"بەڵام کاتێک بینییان بەسەر دەریاچەکەدا دەڕوات، وایانزانی دێوەزمەیە، جا هاواریان کرد،"},{"book":"مەرقۆس","chapter":"6","verse":"50","text":"چونکە هەموو بینییان و پەشۆکان."},{"book":"مەرقۆس","chapter":"6","verse":"51","text":"ئینجا بۆ لایان سەرکەوتە ناو بەلەمەکە و ڕەشەباکە وەستا. جا بە تەواوی سەرسام بوون،"},{"book":"مەرقۆس","chapter":"6","verse":"52","text":"لەبەر ئەوەی لە پەرجووی نانەکان تێنەگەیشتن؛ دڵیان هەر ڕەق بوو."},{"book":"مەرقۆس","chapter":"6","verse":"53","text":"کاتێک عیسا و قوتابییەکانی پەڕینەوە ئەوبەر، هاتنە خاکی جەنیسارەت و لەنگەریان گرت."},{"book":"مەرقۆس","chapter":"6","verse":"54","text":"کاتێک لە بەلەمەکە دابەزین، خەڵک عیسایان ناسییەوە."},{"book":"مەرقۆس","chapter":"6","verse":"55","text":"بە پەلە ڕۆیشتن و دەستیان کرد بە هێنانی نەخۆشەکانیان بەسەر نوێنەکانیانەوە بۆ هەر شوێنێک کە دەیانبیست عیسای لێیە."},{"book":"مەرقۆس","chapter":"6","verse":"56","text":"بۆ هەر شوێنێک دەچوون، گوند، شار، کێڵگە، خەڵک نەخۆشەکانیان لە بازاڕ دادەنا و لێی دەپاڕانەوە کە تەنها دەست لە چمکی کراسەکەی بدەن. جا هەموو ئەوانەی دەستیان لێی دەدا چاکدەبوونەوە."}]}