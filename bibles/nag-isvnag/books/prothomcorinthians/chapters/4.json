{"data":[{"book":"Prothom Corinthians","chapter":"4","verse":"1","text":"Manu khan pora apnikhan ke Khrista ke sewa kora manu bhabibo lage, aru manu khan ke Isor laga lukai kene thaka kotha khan bujhai dibole jimedari dikene thaka manu nisena hobo lage."},{"book":"Prothom Corinthians","chapter":"4","verse":"2","text":"Etiya, eneka kaam kora manu khan pora ki itcha ase koile, taikhan ke ekta biswas te thik thaka pabo lage."},{"book":"Prothom Corinthians","chapter":"4","verse":"3","text":"Kintu apnikhan pora, nohoile etu prithibi laga faisla pora moike bisar kora to moi nimite bisi mamuli kotha ase. Kilekoile moi nijorke nijor pora bhi bisar nakore."},{"book":"Prothom Corinthians","chapter":"4","verse":"4","text":"Kile mane ami nijor jani ase ami laga eku golti nai, kintu ami etu jana karone ami nimite kafi nohoi. Hoile bhi Probhu he ekjon ase Jun he amike bisar koribo4.4 Psa. 19:12.."},{"book":"Prothom Corinthians","chapter":"4","verse":"5","text":"Etu karone Probhu laga chuni luwa somoi naha age te bisar na koribi. Tai pora he andhar laga kaam khan aru mon laga bhabona duita ke bhi ujala te sob dikhai dibo. Etu pichete Isor laga stuti kori bole ekjon-ekjon uporte ahibo."},{"book":"Prothom Corinthians","chapter":"4","verse":"6","text":"Etiya, bhai khan, etu kaam khan moi aru Apollos pora apnikhan nimite he kori kene ahise, eneka hoile amikhan pora he apnikhan sikhi jabo:"},{"book":"Prothom Corinthians","chapter":"4","verse":"7","text":"Kilekoile apnikhan ke kun pora dangor bonai? Apnikhan logote ki ase juntu apnikhan ke diya nohoi? Tinehoile apnikhan ke sob diya ase koile, kele apnikhan to nijor pora paise koi kene phutani kore?"},{"book":"Prothom Corinthians","chapter":"4","verse":"8","text":"Etiya pora he apnikhan sob ase koi kene khushi ase! Etiya pora he apnikhan nijorke dhuni ase bhabi ase! Apnikhan amikhan ke chari kene nijor he raj koribo bhabi ase, aru ami laga itcha to apuni hosa pora bhi raj korile bhal, eneka hoile he amikhan bhi apuni logote raj koribo."},{"book":"Prothom Corinthians","chapter":"4","verse":"9","text":"Kile mane moi hisab te Isor pora apostle khan ke sob pora pichete rakhise, jineka mora laga sajai diya nisena. Kilekoile amikhan to etu prithibi pora sabole jinis ekta nisena hoi jaise- sorgodoth aru manu khan duijon ke bhi."},{"book":"Prothom Corinthians","chapter":"4","verse":"10","text":"Amikhan Khrista karone murkho ase, kintu apnikhan to Khrista te gyaani ase. Amikhan to komjur ase, kintu apnikhan takot ase. Apnikhan to sonman pai, kintu amikhan to sonman napai."},{"book":"Prothom Corinthians","chapter":"4","verse":"11","text":"Etiya laga somoi tak bhi amikhan sob pyaas aru bhuk lagi ase, aru amikhan ekdom biya kapra lagaikena ase, aru amikhan ke biya pora marise, aru amikhan laga thaki bole ghor bhi nai."},{"book":"Prothom Corinthians","chapter":"4","verse":"12","text":"Amikhan bisi dukh pora kaam kore, amikhan nijor laga hath pora kore. Jitia manu khan pora amikhan ke hinsa kore, amikhan taikhan ke asis kore. Jitia amikhan uporte Isor kaam nimite dukh digdar pai, amikhan eitu khan dhorjo kori loi."},{"book":"Prothom Corinthians","chapter":"4","verse":"13","text":"Jitia manu pora amikhan laga biya kotha koi, taikhan ke bhal kotha pora jawab diye. Kintu manu pora amikhan ke etiya tak bhi etu prithibi laga letera jhabara nisena bhabi ase."},{"book":"Prothom Corinthians","chapter":"4","verse":"14","text":"Moi etu apnikhan ke sorom khila bole nimite likha nohoi, kintu apnikhan ke moi morom kori thaka bacha khan nisena sikhai ase."},{"book":"Prothom Corinthians","chapter":"4","verse":"15","text":"Kilekoile jodi apnikhan logote Khrista te dos hajar sai diya sipahi thakilebi, apnikhan logote bisi baba khan nathakibo. Kilekoile moi apnikhan laga baba hoise juntu Khrista Jisu laga susamachar pora he hoise."},{"book":"Prothom Corinthians","chapter":"4","verse":"16","text":"Etu karone moi apnikhan ke moi nisena koribi koi kene mangi ase."},{"book":"Prothom Corinthians","chapter":"4","verse":"17","text":"Kilekoile etu nimite, moi Timothy ke apnikhan logot pathaise, jun Probhu te, moi laga morom thaka aru biswas te thik thaka bacha ase. Tai apnikhan ke ami ki Khrista Jisu laga ki niyom cholai ase, aru girja khan te ami ki hikai thake eitu khan sob hikai dibo."},{"book":"Prothom Corinthians","chapter":"4","verse":"18","text":"Etiya, apnikhan bhitor te kunba to bisi phutani hoi ase, moi kitia bhi apnikhan logote nahibo nisena."},{"book":"Prothom Corinthians","chapter":"4","verse":"19","text":"Kintu moi apnikhan logote joldi ahibo, jodi etu Probhu laga itcha hoile. Etu pichete moi utu phutani manu khan ke ahikena sabo, taikhan logot khali kotha pora phutani ase na dusra hokti bhi ase."},{"book":"Prothom Corinthians","chapter":"4","verse":"20","text":"Kilekoile Isor laga rajyo to khali kotha pora nohoi kintu hokti pora ase."},{"book":"Prothom Corinthians","chapter":"4","verse":"21","text":"Apnikhan ki lage? Moi apnikhan ke luha laga lathi loi kene na morom aru norom atma loi kene ahibo?"}]}