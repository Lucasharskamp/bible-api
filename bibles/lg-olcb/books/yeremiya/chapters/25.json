{"data":[{"book":"Yeremiya","chapter":"25","verse":"1","text":"Ekigambo ekikwata ku bantu bonna aba Yuda ne kijjira Yeremiya mu mwaka ogwokuna ogw’obufuzi bwa Yekoyakimu mutabani wa Yosiya kabaka wa Yuda, ogwali omwaka ogusooka ogw’obufuzi bwa kabaka Nebukadduneeza mu bwakabaka bwa Babulooni."},{"book":"Yeremiya","chapter":"25","verse":"2","text":"Awo Yeremiya nnabbi n’agamba abantu bonna aba Yuda n’abantu bonna abaali mu Yerusaalemi nti,"},{"book":"Yeremiya","chapter":"25","verse":"3","text":"Okuva mu mwaka ogw’ekkumi n’esatu ogw’obufuzi bwa Yosiya mutabani wa Amoni kabaka wa Yuda, gy’emyaka amakumi abiri mu esatu okutuusa leero, ekigambo kya Mukama kizze gye ndi era njogedde gye muli emirundi mingi, naye temufuddeeyo."},{"book":"Yeremiya","chapter":"25","verse":"4","text":"Newaakubadde nga Mukama abaweerezza bannabbi be emirundi mingi, temuwulirizza wadde okufaayo."},{"book":"Yeremiya","chapter":"25","verse":"5","text":"Babagamba nti, “Mukyuke kaakano, buli omu ku mmwe okuva mu bikolwa bye ebibi, mulyoke musigale mu nsi Mukama gye yabawa mmwe ne bakitammwe emirembe gyonna."},{"book":"Yeremiya","chapter":"25","verse":"6","text":"Temugoberera bakatonda balala, temubaweereza wadde okubasinza; temunsunguwaza olw’ekyo emikono gyammwe kye gyakola, nneme okubakolako obulabe.”"},{"book":"Yeremiya","chapter":"25","verse":"7","text":"“Naye temwampuliriza, mwansunguwaza n’ekyo kye mwakola n’emikono gyammwe, era ne mwereetera akabi,” bw’ayogera Mukama Katonda."},{"book":"Yeremiya","chapter":"25","verse":"8","text":"Noolwekyo bw’ati bw’ayogera Mukama Katonda ow’Eggye nti, “Kubanga temuwulirizza bigambo byange,"},{"book":"Yeremiya","chapter":"25","verse":"9","text":"nzija kukoowoola abantu bonna ab’omu bukiikakkono n’omuddu wange Nebukadduneeza, balumbe ensi eno n’abantu baamu era n’ensi zonna ezibeetoolodde. Nzija kuzizikiririza ddala nzifuule ekintu eky’entiisa era eky’okusekererwa, era zoonoonekere ddala."},{"book":"Yeremiya","chapter":"25","verse":"10","text":"Ndibagobako eddoboozi ery’essanyu era n’okujaguza, eddoboozi ery’awasa omugole n’ery’omugole, eddoboozi ly’olubengo n’okwaka kw’ettaala."},{"book":"Yeremiya","chapter":"25","verse":"11","text":"Ensi eno yonna ejja kufuuka matongo, n’amawanga gano gajja kuweereza kabaka w’e Babulooni emyaka nsanvu."},{"book":"Yeremiya","chapter":"25","verse":"12","text":"“Naye emyaka ensanvu bwe giriggwako, ndibonereza kabaka w’e Babulooni n’eggwanga lye, ensi ya Babulooni olw’ekibi kyabwe, ngifuule matongo emirembe gyonna,” bw’ayogera Mukama."},{"book":"Yeremiya","chapter":"25","verse":"13","text":"“Ndireeta ku nsi eno ebintu byonna bye njogeddeko, ebyo byonna ebiwandiikiddwa ku muzingo guno era ne Yeremiya byategeezezza amawanga gano gonna."},{"book":"Yeremiya","chapter":"25","verse":"14","text":"Bo bennyini balifuulibwa baddu ba mawanga mangi era baddu ba bakabaka ab’ekitiibwa; ndibasasula ng’ebikolwa byabwe bwe biri n’emirimu gy’emikono gyabwe bwe giri.”"},{"book":"Yeremiya","chapter":"25","verse":"15","text":"Bw’ati Mukama, Katonda wa Isirayiri bwe yaŋŋamba nti, “Twala ekikopo kino, okuva mu mukono gwange, ekijjudde wayini ow’obusungu bwange, okinywese amawanga gonna gye nnaakutuma okukibanywesa."},{"book":"Yeremiya","chapter":"25","verse":"16","text":"Bwe banaakinywa, bajja kugwa eddalu batagale olw’ekitala kye nnaabasindikamu.”"},{"book":"Yeremiya","chapter":"25","verse":"17","text":"Awo ne ntwala ekikopo okuva mu Mukono gwa Mukama ne nkitwala eri amawanga gonna gye yantuma okukibanywesa;"},{"book":"Yeremiya","chapter":"25","verse":"18","text":"Yerusaalemi n’ebibuga bya Yuda, ne bakabaka baabyo n’abakungu basaanewo era bafuuke ekintu eky’entiisa n’okuzikirira, n’okusekererwa n’ekikolimo nga bwe bali kaakano."},{"book":"Yeremiya","chapter":"25","verse":"19","text":"Falaawo, ye kabaka w’e Misiri, ne bakalabaalaba be, n’abakungu be n’abantu be bonna,"},{"book":"Yeremiya","chapter":"25","verse":"20","text":"n’abagwira bonna abaaliyo;"},{"book":"Yeremiya","chapter":"25","verse":"21","text":"n’e Edomu, n’e Mowaabu n’e Ammoni,"},{"book":"Yeremiya","chapter":"25","verse":"22","text":"bakabaka bonna ab’e Tuulo ne Sidoni, bakabaka ab’oku lubalama ng’osomose ennyanja;"},{"book":"Yeremiya","chapter":"25","verse":"23","text":"Dedani, n’e Teema, n’e Buuzi n’abo bonna abali mu bifo eby’ewala,"},{"book":"Yeremiya","chapter":"25","verse":"24","text":"ne bakabaka bonna ab’e Buwalabu, ne bakabaka b’abannamawanga ababeera mu ddungu;"},{"book":"Yeremiya","chapter":"25","verse":"25","text":"ne bakabaka bonna ab’e Zimuli, n’e Eramu n’e Meedi;"},{"book":"Yeremiya","chapter":"25","verse":"26","text":"n’abo bonna bakabaka ab’omu bukiikakkono, abeewala, n’ab’okumpi, omu ku omu, obwakabaka bwonna obuli ku nsi."},{"book":"Yeremiya","chapter":"25","verse":"27","text":"“Era onoobagamba nti, ‘Bw’atyo bw’ayogera Mukama ow’Eggye, Katonda wa Isirayiri nti, Munywe mutamiire, museseme, mugwe muleme kuddayo kusituka olw’ekitala ekyo kye ŋŋenda okusindika mu mmwe.’"},{"book":"Yeremiya","chapter":"25","verse":"28","text":"Naye bwe bagaana okuggya ekikopo mu mukono gwo okukinywa, bagambe nti, ‘Kino Mukama Katonda ow’Eggye ky’agamba nti, Muteekwa okukinywa!"},{"book":"Yeremiya","chapter":"25","verse":"29","text":"Laba, ntandika okuzikiriza ekibuga ekiyitibwa Erinnya lyange, ddala munaagenda nga temubonerezeddwa? Mujja kubonerezebwa kubanga nkoowoola ekitala kikke ku abo bonna abali ku nsi, bw’ayogera Mukama Katonda ow’Eggye.’"},{"book":"Yeremiya","chapter":"25","verse":"30","text":"“Kaakano bategeeze ebigambo bino byonna obagambe nti,"},{"book":"Yeremiya","chapter":"25","verse":"31","text":"Eddoboozi lye liriwulirwa n’ensi gy’ekoma."},{"book":"Yeremiya","chapter":"25","verse":"32","text":"Bw’ati bw’ayogera Mukama Katonda ow’Eggye nti,"},{"book":"Yeremiya","chapter":"25","verse":"33","text":"Mu kiseera ekyo abo abattiddwa Mukama bajja kubeera buli wamu okuva ku nsonda emu ey’ensi okutuuka ku ndala. Tebajja kukungubagirwa wadde okukuŋŋaanyizibwa oba okuziikibwa, naye banaaba ng’obusa obulekeddwa ku ttaka."},{"book":"Yeremiya","chapter":"25","verse":"34","text":"Mukaabe mulaajane mmwe abasumba,"},{"book":"Yeremiya","chapter":"25","verse":"35","text":"Abasumba tebaabeeko na buddukiro,"},{"book":"Yeremiya","chapter":"25","verse":"36","text":"Muwulire okukaaba kw’abasumba,"},{"book":"Yeremiya","chapter":"25","verse":"37","text":"Amalundiro amalungi galifuuka matongo"},{"book":"Yeremiya","chapter":"25","verse":"38","text":"Ajja kuleka ekisulo kye"}]}