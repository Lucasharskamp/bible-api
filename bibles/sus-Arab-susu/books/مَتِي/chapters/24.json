{"data":[{"book":"مَتِي","chapter":"24","verse":"1","text":"عِسَ نَشَ مِنِ هْرْ مْبَنشِ كُي. عَ نُ سِفَقٍ تّمُي نَشّ، عَ قْشِرَبِرّيٍ نَشَ عٍ مَسٌ عَ رَ، عٍ وْيّن عَ بّ عَ شَ هْرْ مْبَنشِ مَتٌ عَ نُن بَنشِيٍ نَشٍيٍ نَ عَ رَبِلِنيِ، عٍ تِ كِ تٌ تٌقَنشِ."},{"book":"مَتِي","chapter":"24","verse":"2","text":"كْنْ عِسَ نَشَ عَ مَسٍن عٍ بّ، «وٌ يِ بِرِن تٌشِ؟ ﭑ شَ نْندِ قَلَ وٌ بّ، يِ فّمّ كٍرٍن مُ قَمَ لُدٍ عَ بٌورٍ قَرِ بٍ، عَ بِرِن نَبِرَ مَ نّ.»"},{"book":"مَتِي","chapter":"24","verse":"3","text":"عِسَ نُ مَفٌرٌشِ عٌلِوِ فٍيَ قَرِ تّمُي نَشّ، عَ قْشِرَبِرّيٍ نَشَ سِفَ عَ يِرٍ، عٍ عَ مَشْرِن عٍ دٌرٌ مَ، «نَ قٍ سَ رَبَمَ مُن تّمُي؟ عَ مَن سَ كٌلٌنمَ تْنشُمَ مُندُن مَ عَ عِ قَ وَشَتِ نُن دُنِحَ رَحْنيِ بَرَ مَكْرّ؟»"},{"book":"مَتِي","chapter":"24","verse":"4","text":"عِسَ نَشَ عٍ يَابِ، «وٌ مّننِ وٌ يّتّ مَ، مِشِ يٌ نَشَ قَ وٌ رَتَنتَن."},{"book":"مَتِي","chapter":"24","verse":"5","text":"مِشِ وُيَشِ قَمَ ﭑ شِلِ قَلَدٍ عٍ يّتّ شُن مَ عَ قَلَقٍ رَ، ‹ﭑ تَن نَن نَ عَلَ شَ مِشِ سُفَندِشِ رَ.› نَ كُي، عٍ قَمَ مِشِ فبٍفبٍ رَتَنتَندٍ.»"},{"book":"مَتِي","chapter":"24","verse":"6","text":"«وٌ فٍرٍ قٍ مّمَ نّ، وٌ فٍرٍ ندٍيٍ شِلِ مّ، كْنْ وٌ نَشَ كْنتْقِلِ، بَرِ مَ قٌ نَ قٍ مْولِيٍ شَ رَبَ. نَ شَ مُ قِندِ مَ دُنِحَ رَحْنيِ رَ سِندٍن."},{"book":"مَتِي","chapter":"24","verse":"7","text":"سِيٍ كٍلِمَ نّ عٍ بٌورٍ شِلِ مَ، حَمَنّيٍ عٍ بٌورٍ فٍرٍ. كَامّ سِنمَ نّ بْشِ وُيَشِ مَ، بْشِ قَن سّرّن يِرٍ فبٍفبٍ."},{"book":"مَتِي","chapter":"24","verse":"8","text":"نَ قٍ بِرِن قِندِ مَ مَنتْورْلِيٍ قْلّ نَن نَ.»"},{"book":"مَتِي","chapter":"24","verse":"9","text":"«نَ تّمُي، مِشِيٍ وٌ سٌمَ نّ مَنفَسَنيِ يِ، عٍ شَ وٌ حَشَنكَتَ، عٍ وٌ قَشَ. سِيٍ بِرِن وٌ شْنمَ نّ ﭑ شِلِ شَ قٍ رَ."},{"book":"مَتِي","chapter":"24","verse":"10","text":"دَنشَنِيَتْي فبٍفبٍ بِرَ مَ نّ تَنتَنيِ كُي نَ وَشَتِ، عٍ عٍ بٌورٍيٍ يَنقَ شْننَنتٍيَ كُي."},{"book":"مَتِي","chapter":"24","verse":"11","text":"وُلٍ قَلّ فبٍفبٍ قَن عٍ يّتّ قِندِ مَ نّ نَمِحْنمّيٍ رَ، عٍ مِشِ فبٍفبٍ رَتَنتَن."},{"book":"مَتِي","chapter":"24","verse":"12","text":"كٌبِحَ فبٌمَ نّ هَن مِشِ فبٍفبٍ شَ شَنُنتٍيَ شِنبٍلِ،"},{"book":"مَتِي","chapter":"24","verse":"13","text":"كْنْ نَشَن نَ عَ تُننَبّشِ هَن عَ رَحْنيِ، نَ كَنيِ كِسِمَ نّ."},{"book":"مَتِي","chapter":"24","verse":"14","text":"عَلَ شَ مَنفّيَ نِينِ شِبَارُ قَنيِ كَوَندِ مَ نّ دُنِحَ بِرِن كُي، عَ قِندِ سٍيدٍحْشْيَ رَ سِيٍ بِرِن بّ. نَ شَنبِ، دُنِحَ رَحْنيِ قَمَ عَ لِدٍ.»"},{"book":"مَتِي","chapter":"24","verse":"15","text":"«وٌ تَن نَشٍيٍ نَ يِ شَرَنقٍ، وٌ وٌ تُلِ مَتِ دٍ! وٌ نَ سٍ هَرَ مُشِ حَاشِ تٌ كَسَرّ نَ نَشَن شَنبِ رَ، عَ تِشِ يِرٍ سّنِيّنشِ كُي، عَننَبِ دَنِيّلِ نَشَن مَ قٍ قَلَ،"},{"book":"مَتِي","chapter":"24","verse":"16","text":"وٌ تَن نَشٍيٍ نَ يُدَيَ، وٌ لَنمَ وٌ شَ وٌ فِ فٍيَيٍ قَرِ."},{"book":"مَتِي","chapter":"24","verse":"17","text":"نَشَن نَ تَندٍ، عَ نَشَ سٌ سٍسٍ تٌنفٌدٍ عَ شَ بَنشِ كُي."},{"book":"مَتِي","chapter":"24","verse":"18","text":"نَشَن نَ شّ مَ، عَ نَشَ فبِلٍن عَ شَ شِنبٍلِ دٌنمَ تٌنفٌدٍ."},{"book":"مَتِي","chapter":"24","verse":"19","text":"نَ وَشَتِ قِندِ مَ فبَلٌي نَن نَ قُرُفِنّيٍ نُن دِنفّيٍ بّ!"},{"book":"مَتِي","chapter":"24","verse":"20","text":"وٌ عَلَ مَشَندِ نَ نَشَ وٌ لِ حّمّ تّمُي، شَ نَ مُ عَ رَ مَلَبُ لْشْي."},{"book":"مَتِي","chapter":"24","verse":"21","text":"بَرِ مَ تْورّ عَ لِمَ نَ وَشَتِ مَ نَشَن مَنِيّ سِنفٍ مُ نُ تٌ كَبِ دُنِحَ دَا، عَ مَن مُ فبِلٍنمَ تٌ رَ عَبَدَن."},{"book":"مَتِي","chapter":"24","verse":"22","text":"شَ مَرِفِ مُ عَ رَفِرِشِ نُ ندٍ شَ بَ نَ شِ كْنتِ رَ، عَدَ مَ يٌ مُ كِسِمَ نُ. كْنْ عَ ندٍ بَمَ عَ كْنتِ رَ مِشِ سُفَندِشِيٍ نَن مَ قٍ رَ.»"},{"book":"مَتِي","chapter":"24","verse":"23","text":"«نَ وَشَتِ، شَ مِشِ ندٍ سَ عَ قَلَ وٌ بّ، ‹عَ مَتٌ، عَلَ شَ مِشِ سُفَندِشِ نَ بٍ›، شَ نَ مُ عَ رَ، ‹عَلَ شَ مِشِ سُفَندِشِ نَ مّننِ›، وٌ نَشَ لَ عَ رَ."},{"book":"مَتِي","chapter":"24","verse":"24","text":"بَرِ مَ وُلٍ قَلّيٍ قَمَ عَلَ شَ مِشِ سُفَندِشِ شِلِ قَلَدٍ عٍ يّتّ شُن، شَ نَ مُ عٍ عٍ يّتّ قِندِ نَمِحْنمّيٍ رَ. عٍ قَمَ تْنشُمَ مَكَابَشِيٍ نُن كَابَنَكٌي رَبَدٍ عَلَكٌ عٍ شَ عَلَ شَ مِشِ سُفَندِشِيٍ رَتَنتَن، شَ عٍ سَ نْمَ."},{"book":"مَتِي","chapter":"24","verse":"25","text":"وٌ وٌ تُلِ تِ، ﭑ بَرَ عَ مَسٍن وٌ بّ بٍينُن عَ وَشَتِ شَ عَ لِ.»"},{"book":"مَتِي","chapter":"24","verse":"26","text":"«نَ كُي، شَ عٍ سَ عَ قَلَ وٌ بّ، ‹عَ مَتٌ، عَ سَ نَ وُلَ عِ›، وٌ نَشَ سِفَ دٍ! شَ عٍ سَ عَ قَلَ وٌ بّ، ‹عَ مَتٌ، عَ نَ بَنشِ كُي بٍ›، وٌ نَشَ لَ عَ رَ دٍ!"},{"book":"مَتِي","chapter":"24","verse":"27","text":"عَدَ مَ شَ دِ نَ قَ، عَ لُمَ نّ عَلْ سٍيَمَكْنيِ نَشَن يَنبَمَ كٌورٍ مَ كٍلِقٍ سٌفٍتٍدٍ هَن سٌفٍفٌرٌدٍ."},{"book":"مَتِي","chapter":"24","verse":"28","text":"‹بِنبِ نَ لُ دّننَشّ، يُبّيٍ سَ عٍ مَلَنمَ مّننِ نّ.›»"},{"book":"مَتِي","chapter":"24","verse":"29","text":"«نَ حَشَنكَتّ وَشَتِ دَنفِ شَنبِ،"},{"book":"مَتِي","chapter":"24","verse":"30","text":"«نَ تّمُي، عَدَ مَ شَ دِ شَ تْنشُمَ مِنِمَ نّ كٌورٍ مَ. دُنِحَ بْنسْي بِرِن سُننُنمَ نّ. عٍ عَدَ مَ شَ دِ تٌمَ نّ قَ رَ نُشُي كُي سّنبّ نُن نْرّ رَ."},{"book":"مَتِي","chapter":"24","verse":"31","text":"عَ عَ شَ مَلٍكّيٍ شّيمَ نّ هَن دُنِحَ دَندٍ، عٍ شَ سَ عَ شَ مِشِ سُفَندِشِيٍ مَلَن سَرَ شُي رَ كٍلِ دُنِحَ تُنشُن نَانِ بِرِن مَ.»"},{"book":"مَتِي","chapter":"24","verse":"32","text":"«وٌ شْرّ بِلِ مَتٌ مِسَالِ رَ، وٌ شَ شَشِلِ سْتْ. عَ سَلٌنيِ نَ حِنفِ، عَ بُرّشّ نّينّ مِنِ، وٌ عَ كٌلٌنمَ حّمّ تّمُي بَرَ مَكْرّ."},{"book":"مَتِي","chapter":"24","verse":"33","text":"عَدَ مَ شَ دِ قَقٍ قَن نَ نَ كِ نّ. وٌ نَ يِ قٍ بِرِن تٌ، وٌ شَ عَ كٌلٌن عَ عَ بَرَ مَكْرّ، عَ حَن تِشِ نَادّ رَ."},{"book":"مَتِي","chapter":"24","verse":"34","text":"ﭑ شَ نْندِ قَلَ وٌ بّ، تٌ مِشِيٍ مُ دَنفِمَ قٌ نَ قٍ بِرِن نَبَ."},{"book":"مَتِي","chapter":"24","verse":"35","text":"كٌورٍ نُن بْشِ دَنفِمَ نّ، كْنْ ﭑ مَ مَسٍنيِ تَن مُ دَنفِمَ عَبَدَن، عَ مُ كَنَمَ مُكُ.»"},{"book":"مَتِي","chapter":"24","verse":"36","text":"«مِشِ يٌ مُ عَ كٌلٌن يِ قٍيٍ سَ رَبَمَ لْشْي نُن وَشَتِ يٌ مَ. هَلِ مَلٍكّ نَشٍيٍ نَ عَرِيَننَ، عٍ مُ عَ كٌلٌن، عَلَ شَ دِ قَن مُ عَ كٌلٌن، قٌ بَبَ عَلَ كٍرٍن ثٍتِ."},{"book":"مَتِي","chapter":"24","verse":"37","text":"عَدَ مَ شَ دِ قَ لْشْي لُمَ نّ عَلْ عَننَبِ نُهَ شَ وَشَتِ."},{"book":"مَتِي","chapter":"24","verse":"38","text":"بٍينُن نَ بَنبَرَنيِ بٍلٍبٍلٍ شَ دُنِحَ لِ، مِشِيٍ نُ عٍ دّفٍمَ، عٍ نُ عٍ مِنمَ، عٍ نُ فِنّيٍ دْشْمَ، عٍ نُ عٍ شَ دِيٍ قِمَ شّمّيٍ مَ، هَن عَننَبِ نُهَ سٌ كُنكُي كُي لْشْ نَشّ."},{"book":"مَتِي","chapter":"24","verse":"39","text":"عٍ مُ نُ كْنتْقِلِشِ قٍقٍ رَ، هَن بَنبَرَنيِ نَشَ عٍ لِ، عَ عٍ بِرِن شَنِن. عَدَ مَ شَ دِ قَقٍ قَن نَبَمَ نَ كِ نّ."},{"book":"مَتِي","chapter":"24","verse":"40","text":"شَ شّمّ قِرِن نَ شّ مَ نَ وَشَتِ، كٍرٍن تٌنفٌمَ نّ، بٌورٍ لُ نَا."},{"book":"مَتِي","chapter":"24","verse":"41","text":"شَ فِنّ قِرِن نَ سٍ دِنقٍ مُلُنيِ كٍرٍن كُي، كٍرٍن تٌنفٌمَ نّ، بٌورٍ لُ نَا."},{"book":"مَتِي","chapter":"24","verse":"42","text":"نَ كُي، وٌ نَشَ يَنقَ، بَرِ مَ وٌ مُ وٌ مَرِفِ قَ لْشْي كٌلٌن."},{"book":"مَتِي","chapter":"24","verse":"43","text":"وٌ شَ عَ قَهَامُ عَ قَنيِ رَ، شَ بَنشِ كَنيِ عَ كٌلٌن نّ نُ مُحّتِ قَمَ تّمُي نَشّ كْي كُي، عَ مُ شِمَ نُ، عَلَكٌ مُحّتِ نَشَ نْ سٌدٍ عَ شْنيِ."},{"book":"مَتِي","chapter":"24","verse":"44","text":"نَ نَن عَ رَ، وٌ قَن شَ وٌ تَفِ عِشِرِ، وٌ نَشَ يَنقَ، بَرِ مَ عَدَ مَ شَ دِ قَمَ وَشَتِ نَن مَ وٌ حْشْ مُ نَشَن مَ.»"},{"book":"مَتِي","chapter":"24","verse":"45","text":"«ندٍ لُمَ عَلْ كٌنيِ نَشَن قِندِشِ شَشِلِمَ دُفُتّفّ رَ؟ عَ مَرِفِ بَرَ عَ تِ عَ شَ بَنشِ وَلِكّيٍ بِرِن شُن مَ، عَ شَ دٌنسٍيٍ تَشُن عٍ رَ عَ وَشَتِ."},{"book":"مَتِي","chapter":"24","verse":"46","text":"حّلّشِنيِ نَ نَ كٌنيِ بّ، نَشَن مَرِفِ عَ لِمَ نَ وَلِ رَ."},{"book":"مَتِي","chapter":"24","verse":"47","text":"ﭑ شَ نْندِ قَلَ وٌ بّ، نَ مَرِفِ عَ هَرِفٍ بِرِن تَشُمَ نّ نَ كٌنيِ رَ.»"},{"book":"مَتِي","chapter":"24","verse":"48","text":"«كْنْ شَ نَ كٌنيِ قِندِ عَ كٌبِ رَ، عَ عَ قَلَمَ نّ عَ يّتّ مَ، ‹ﭑ مَرِفِ بُمَ نّ قَقٍ رَ،›"},{"book":"مَتِي","chapter":"24","verse":"49","text":"عَ قَ عَ بٌورٍ كٌنيِيٍ بْنبْ قْلْ، عَ نُ لُ عَ دّفٍ رَ، عَ عَ مِن، عٍ نُن سِيسِلَيٍ."},{"book":"مَتِي","chapter":"24","verse":"50","text":"لْشْ ندٍ قَمَ، عَ تَن كٌنيِ مُ نَشَن كٌلٌن، عَ حْشْ مَن مُ لْشْي نَشَن مَ، عَ مَرِفِ فبِلٍنمَ نّ."},{"book":"مَتِي","chapter":"24","verse":"51","text":"عَ نَ قَ، عَ نَ كٌنيِ حَشَنكَتَمَ نّ عَ حَاشِ رَ، كٌنيِ فبَلٌي سْتْ عٍ نُن قِلَنكَقُييٍ، عَ وٌلِ وَ نُن حِن مَشِنيِ نَ دّننَشّ.»"}]}