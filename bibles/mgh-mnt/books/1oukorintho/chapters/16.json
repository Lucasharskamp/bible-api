{"data":[{"book":"1 o Ukorintho","chapter":"16","verse":"1","text":"Vano phi mwaha unaacha ukumiha ittu wo nlhatu no attu a Nlhuku, mpangeke thoko chinre aka wo waalhehera attu anrumelhenlhe Kuristo anokhalha Ugalatiya."},{"book":"1 o Ukorintho","chapter":"16","verse":"2","text":"Kila ntu munlhokoni mwinyu echeshereke nchurukhu kila jumaapili thoko chipantte awe. Ikhalhe wiira akhalhaneke ittu yo ukumiha nihuku no unlhapelha Nlhuku. Nihiwe naakhumelhelha nlhove no upangiya nchango ikatema vanohalha aka uwa."},{"book":"1 o Ukorintho","chapter":"16","verse":"3","text":"Ikatema vanohalha aka uwa uwaninyu vawo, kinoowa kaaruma attu mwaathanlhe inyu wiira arweehe iwarakha ni isawadi chinyu cho uttuna Uyerusalemu."},{"book":"1 o Ukorintho","chapter":"16","verse":"4","text":"Yalhokaka wiira ni mii kirwee wowo, kinowaattukana etu."},{"book":"1 o Ukorintho","chapter":"16","verse":"5","text":"Kinoowa wowo kamalhaka uvirelha Umakedoniya ukhalhawaya kiholhakelha uvirelha Umakedoniya uwo."},{"book":"1 o Ukorintho","chapter":"16","verse":"6","text":"Veekinaka kinoowa kaakhalha uwaninyu wo mahuku vakani, ama veekinaka kinoowa kaakhalha vamoka ni inyu mwaatti nlhaalha wonkhaye wo uririya, wiira mmwe mwaakikaaviha nkwaha uriwoothe unohalha aka urwaa."},{"book":"1 o Ukorintho","chapter":"16","verse":"7","text":"Akinottuna uvirelha uwaninyu uwo chitemachitema ni urwaa munkwahani. Kinokhulhuvelha wiira, Athithi akivaheraka, kinoowa kaakhalha uwaninyu uwo mahuku vakani."},{"book":"1 o Ukorintho","chapter":"16","verse":"8","text":"Nansho kinoolhokelha Vaefeso va mpaka nihuku no Pentekote."},{"book":"1 o Ukorintho","chapter":"16","verse":"9","text":"Nlhako wo nlhatu no ntheko waka uhopatakuwa vaa, inakhalhaka wiira ahawo attu anokivinga, ni ayo ari enchi."},{"book":"1 o Ukorintho","chapter":"16","verse":"10","text":"Natimotheo yawaakaru, mwaapochereke rata, wo uhikhalha nipampa, ukhalhawaya anopanga ntheko wa Athithi thoko chiri aka mii."},{"book":"1 o Ukorintho","chapter":"16","verse":"11","text":"Paahi etu ntu riyoothe haaveehe nansho mwaakaviheke athepeke urwaa nkwaha waya wo mpuharu wiira yamalhaka, ahokolhie uwannyaka ukhalhawaya ninowaaweherera mii vamoka ni ashilhoko ihu."},{"book":"1 o Ukorintho","chapter":"16","verse":"12","text":"Wo mwaha unomwaacha munnihu Naapolo, kihaachontelhelha chinene wiira aweeke uwaninyu uwo vamoka ni manyonnihu akina, nansho khanttuna uwa ilha ikatema ilha, anohalha uwa apattaka nipesha kaanyuma."},{"book":"1 o Ukorintho","chapter":"16","verse":"13","text":"Nshiheke, mweemelheke rata wo nrima, mmindeke, nkhalheke ni machiri."},{"book":"1 o Ukorintho","chapter":"16","verse":"14","text":"Kila ittu inopanga inyu mpangeke wo nrima wo uttuna."},{"book":"1 o Ukorintho","chapter":"16","verse":"15","text":"Ashilhoko aka, nhochuwelha iwani i Nastefana, yayo phi attu o upacha upochera nrima wo Ikuristo Uakaya, ni ayo aheekumiha waakavihera attu a Nlhuku. Kinoulhepelhani mwaatti wiira,"},{"book":"1 o Ukorintho","chapter":"16","verse":"16","text":"nttwareke uholhelhi wa attu thoko yayo, ni uholhelhi wa kila ntu novara ntheko ni ukaviha vamoka ni ayo."},{"book":"1 o Ukorintho","chapter":"16","verse":"17","text":"Kinooteelhiya nrima chinene wiira Nastefana ni Afotunato ni Akaiko ahowa, ahotiya vakittu vahaatiminre wo nlhatu no uhikhalha winyu vaa."},{"book":"1 o Ukorintho","chapter":"16","verse":"18","text":"Ahoteelhiha nrima aka ni mirima chinyu tho. Paahi iholhoka woopuwelha attu thoko yayo."},{"book":"1 o Ukorintho","chapter":"16","verse":"19","text":"Attu a Nlhuku onkhaye o Uasiya anouvahani isalamu. Naakwila ni Aprisila vamoka ni attu anrumelhenlhe Kuristo onkhaye anokumaana unupani waya anouvahani isalamu chinchi muulhutaanani Athithi."},{"book":"1 o Ukorintho","chapter":"16","verse":"20","text":"Ashilhoko ihu anrumelhenlhe Kuristo onkhaye anouvahani isalamu. Ni inyu kila mmoka ammaheke nkhunanawe mmono wo ibarakha chitakatifu cho uttuna wa Nlhuku."},{"book":"1 o Ukorintho","chapter":"16","verse":"21","text":"Miyaano Paolo kinouvahani isalamu chinolhepa aka wo moono aka kimwanene."},{"book":"1 o Ukorintho","chapter":"16","verse":"22","text":"Ntu riyoothe hinaattuna Athithi, yoyo alhaviyeke. Thithi, nkawaani!"},{"book":"1 o Ukorintho","chapter":"16","verse":"23","text":"Kinowulhapelhani nnema wa Athithi Yesu ukhalheke ni inyu mwaatti."},{"book":"1 o Ukorintho","chapter":"16","verse":"24","text":"Uttuna waka ukhalheke uwaninyu wo ulhutaana ni Kuristo Yesu. Aye."}]}