{"data":[{"book":"Ebandeli","chapter":"44","verse":"1","text":"Jozefi apesaki mitindo epai ya moto oyo azalaki na mokumba ya kobatela bozwi ya ndako na ye : « Tondisa biloko ya kolia na basaki ya bato oyo kolanda kilo oyo bakoki komema mpe tia mbongo ya moko na moko na moto ya saki na ye."},{"book":"Ebandeli","chapter":"44","verse":"2","text":"Okotia kopo na ngai oyo ya palata na moto ya saki ya leki na bango ya suka elongo na mbongo na ye ya ble. »"},{"book":"Ebandeli","chapter":"44","verse":"3","text":"Na tongo-tongo, batikaki bandeko ya Jozefi kozonga elongo na ba-ane na bango."},{"book":"Ebandeli","chapter":"44","verse":"4","text":"Wana babimaki na engumba, bamikomelaki nanu mosika te, Jozefi alobaki na moto oyo azalaki na mokumba ya kobatela bozwi ya ndako na ye : « Telema, landa bato wana ! Mpe tango okokanga bango, tuna bango : mpo na nini bozongisi mabe na malamu ?"},{"book":"Ebandeli","chapter":"44","verse":"5","text":"Mpo na nini boyibi kopo oyo nkolo na ngai amelelaka mayi mpe asalelaka mpo na koyeba makambo oyo ekoya ? Likambo oyo bosali ezali penza mabe. »"},{"book":"Ebandeli","chapter":"44","verse":"6","text":"Mokambi ya ndako ya Jozefi akangaki bango mpe alobelaki bango lolenge nkolo na ye atindaki ye."},{"book":"Ebandeli","chapter":"44","verse":"7","text":"Kasi bazongiselaki ye :"},{"book":"Ebandeli","chapter":"44","verse":"8","text":"Tomemelaki yo mbongo oyo tomonaki tango tofungolaki basaki na biso wuta na mokili ya Kanana. Ndenge nini tokoki lisusu koyiba wolo to palata kati na ndako ya nkolo na yo ?"},{"book":"Ebandeli","chapter":"44","verse":"9","text":"Soki moko kati na basali na yo amonani ete azali na yango, akokufa ; mpe biso bamosusu oyo totikali, tokokoma bawumbu ya nkolo na biso."},{"book":"Ebandeli","chapter":"44","verse":"10","text":"Moto oyo azalaki na mokumba ya kobatela bozwi ya ndako ya Jozefi alobaki :"},{"book":"Ebandeli","chapter":"44","verse":"11","text":"Moko na moko akitisaki saki na ye na lombangu na mabele mpe afungolaki yango."},{"book":"Ebandeli","chapter":"44","verse":"12","text":"Moto oyo azalaki na mokumba ya kobatela bozwi ya Jozefi abandaki koluka kobanda na kulutu kino na leki. Mpe kopo emonanaki na saki ya Benjame."},{"book":"Ebandeli","chapter":"44","verse":"13","text":"Tango bamonaki bongo, bapasolaki bilamba na bango ; bazongisaki biloko na ba-ane na bango mpe bazongaki bango nyonso na engumba."},{"book":"Ebandeli","chapter":"44","verse":"14","text":"Jozefi azalaki kaka na ndako. Tango Yuda na bandeko na ye ya mibali bakotaki na ndako, bagumbamaki kino na se liboso na ye."},{"book":"Ebandeli","chapter":"44","verse":"15","text":"Jozefi alobaki na bango :"},{"book":"Ebandeli","chapter":"44","verse":"16","text":"Yuda azongisaki :"},{"book":"Ebandeli","chapter":"44","verse":"17","text":"Kasi Jozefi alobaki :"},{"book":"Ebandeli","chapter":"44","verse":"18","text":"Yuda apusanaki pembeni na ye mpe alobaki :"},{"book":"Ebandeli","chapter":"44","verse":"19","text":"Nkolo na ngai atunaki basali na ye : « Bozali na tata to na ndeko mosusu ya mobali ? »"},{"book":"Ebandeli","chapter":"44","verse":"20","text":"Tozongiselaki nkolo na ngai : « Tozali na tata oyo akomi mobange mpe ndeko mobali ya leki oyo babotelaki tata na biso na kimobange. Ndeko na ye ya mobali akufa mpe atikala kaka ye moko mwana mobali na libumu ya mama na ye, mpe tata na ye alingaka ye mingi. »"},{"book":"Ebandeli","chapter":"44","verse":"21","text":"Bongo olobaki na basali na yo : « Bomemela ngai ye mpo ete nakoka komona ye na miso na ngai. »"},{"book":"Ebandeli","chapter":"44","verse":"22","text":"Tozongiselaki nkolo na ngai : « Elenge mobali akoki kotika tata na ye te ; soki atiki ye, tata na ye akokufa. »"},{"book":"Ebandeli","chapter":"44","verse":"23","text":"Kasi olobaki na basali na yo : « Soki leki na bino ya mobali ayei elongo na bino te, bokomona lisusu elongi na ngai te. »"},{"book":"Ebandeli","chapter":"44","verse":"24","text":"Tango tozongaki epai ya mosali na yo, tata na ngai, toyebisaki ye makambo nyonso oyo nkolo na ngai alobaki."},{"book":"Ebandeli","chapter":"44","verse":"25","text":"Bongo tata na biso alobaki : « Bozonga mpe bosomba ndambo ya biloko ya kolia. »"},{"book":"Ebandeli","chapter":"44","verse":"26","text":"Kasi tozongisaki : « Tokoki kokende te. Tokokende kaka soki leki na biso ya mobali azali elongo na biso. Tokoki komona elongi ya moto wana te soki leki na biso ya mobali azali elongo na biso te. »"},{"book":"Ebandeli","chapter":"44","verse":"27","text":"Mosali na yo, tata na biso, alobaki na biso : « Boyebi ete mwasi na ngai, Rasheli, abotelaki ngai bana mibale ya mibali."},{"book":"Ebandeli","chapter":"44","verse":"28","text":"Moko na bango akenda mosika na ngai. Nakanisi ete ezali ya solo, nyama moko ya mabe esila kolia ye. Banda tango wana, natikala komona ye lisusu te."},{"book":"Ebandeli","chapter":"44","verse":"29","text":"Soki bozwi ngai lisusu mwana oyo mpe soki likama ekweyeli ye, bokoboma ngai na pasi, na kimobange na ngai. »"},{"book":"Ebandeli","chapter":"44","verse":"30","text":"Sik’oyo, soki elenge mobali azali elongo na biso te tango nakozonga epai ya tata na ngai, mosali na yo, mpe soki tata na ngai, oyo motema na ye ekangama makasi na motema ya elenge mobali oyo,"},{"book":"Ebandeli","chapter":"44","verse":"31","text":"amoni ete elenge mobali azali elongo na biso te, wana akokufa. Basali na yo bakoboma tata na biso na pasi na kimobange na ye."},{"book":"Ebandeli","chapter":"44","verse":"32","text":"Pamba te ngai mosali na yo, nandimaki, na miso ya tata na ngai, kobatela elenge mobali oyo. Nalobaki : « Soki nazongiseli yo ye te, nakozala na ngambo liboso na yo tata na ngai, bomoi na ngai mobimba. »"},{"book":"Ebandeli","chapter":"44","verse":"33","text":"Yango wana sik’oyo, nabondeli yo, tika ete mosali na yo akoma mowumbu ya nkolo na ngai na esika ya elenge mobali oyo mpe tika ete elenge mobali azonga elongo na bandeko na ye ya mibali."},{"book":"Ebandeli","chapter":"44","verse":"34","text":"Ndenge nini nakoki kozonga epai ya tata na ngai soki elenge mobali azali elongo na ngai te ? Kotika te ete namona pasi oyo ekokomela tata na ngai !"}]}