{"data":[{"book":"1 Corinthians","chapter":"16","verse":"1","text":"Dolomeenei gei au e helekai i di bahihadu dela ne hagabudu belee hagamaamaa nia dama a God ala i Judea: Goodou e hai gii hai dagu mee ne haganoho ang gi nia nohongo dabu ala i Galatia gi heia.16.1 Romans 15.25-26"},{"book":"1 Corinthians","chapter":"16","verse":"2","text":"Nia laangi tabu huogodoo, tangada nei mo tangada nei i goodou gi dugu gi daha dana bahihadu, e hagabau gi di baahi o ana bahihadu ala e kumi, benabena ina, gi de haga budu labelaa godou bahihadu i dogu madagoaa ma gaa dau adu gi godou baahi."},{"book":"1 Corinthians","chapter":"16","verse":"3","text":"I muli hua dogu dau adu, gei au gaa wanga nia lede haga modongoohia gi godou gau ala ne hagamogobuna belee kae di godou wanga dehuia gi digau o Jerusalem."},{"book":"1 Corinthians","chapter":"16","verse":"4","text":"Maa ga humalia go dogu hana, gei digaula gaa hula madalia au."},{"book":"1 Corinthians","chapter":"16","verse":"5","text":"Au ga gila adu i muli dogu hana laa lodo Macedonia, idimaa, au e hai gii hana laa lodo Macedonia.16.5 Nnegau 19.21"},{"book":"1 Corinthians","chapter":"16","verse":"6","text":"Holongo au gaa noho i godou baahi, holongo di madagoaa magalillili dogomaalia. Gei goodou e mee di hagamaamaa au, gii mee dagu hana gi nia gowaa ala belee hana ginai au."},{"book":"1 Corinthians","chapter":"16","verse":"7","text":"Au e hiihai bolo dogu heetugi adu gi mada duai i dogu madagoaa ma ga hanadu laalaa. Tagi gi dumaalia mai gii noho au duai i godou baahi."},{"book":"1 Corinthians","chapter":"16","verse":"8","text":"Gei au gaa noho hua i Ephesus gaa dae loo gi di laangi Pentekos.16.8 Leviticus 23.15-21; Deuteronomy 16.9-11"},{"book":"1 Corinthians","chapter":"16","verse":"9","text":"Au guu gida dagu madagoaa humalia e hai agu hegau i ginei, gei e humalia huoloo, ma e aha maa digau hagadaumee le e dogologo.16.9 Nnegau 19.8-10"},{"book":"1 Corinthians","chapter":"16","verse":"10","text":"Maa Timothy gaa dau adu gi godou baahi, gei goodou gi hagaahi ange a mee, gii noho a mee manawa lamalia i godou baahi, idimaa, mee tangada e hai nia hegau a Tagi Jesus gadoo be au.16.10 1 Corinthians 4.17"},{"book":"1 Corinthians","chapter":"16","verse":"11","text":"Goodou hudee haga balumee, gi hagamaamaa ina a mee, gi hanimoi labelaa a mee i lodo di aumaalia, gii dau i dogu baahi, idimaa, au e noho ge e talitali a mee mo nia duaahina hagadonu labelaa ala i golo."},{"book":"1 Corinthians","chapter":"16","verse":"12","text":"Gei tadau duaahina go Apollos: Au gu helehelekai hagamahi gi mee gi hanadu madalia tadau duaahina hagadonu dama a Christ ala i golo. Mee digi baba dolomeenei. Hila hua mee gu iai dono madagoaa i golo, gei mee ga hanadu."},{"book":"1 Corinthians","chapter":"16","verse":"13","text":"Goodou gii noho kanakana, tuu maaloo i lodo godou hagadonu. Gi haga mataane gi maaloo."},{"book":"1 Corinthians","chapter":"16","verse":"14","text":"Godou hegau huogodoo gi heia i di aloho."},{"book":"1 Corinthians","chapter":"16","verse":"15","text":"Goodou gu iloo humalia a Stephanas mo dono beneinei. Digaula ne huli nadau lodo i di matagidagi i Achaia gaa dugu anga ginaadou gi nnegau o nia daangada a God. Au e dangi adu gi goodou, ogu ihoo hagaaloho,16.15 1 Corinthians 1.16"},{"book":"1 Corinthians","chapter":"16","verse":"16","text":"bolo goodou gi daudalia nia hangaahai dagi beenei, mo digau huogodoo ala guu buni gi digau aanei ala e hai nadau hegau ang gi God."},{"book":"1 Corinthians","chapter":"16","verse":"17","text":"Au e tene gi Stephanas, Fortunatus mo Achaicus ala ne lloomoi. Digaula e pono goodou ala hagalee i ginei."},{"book":"1 Corinthians","chapter":"16","verse":"18","text":"Digaula gu haga manawa lamalia au, e hai gadoo be di nadau haga manawa lamalia goodou. Hagalaamua ina nia daane ala e hai beenei."},{"book":"1 Corinthians","chapter":"16","verse":"19","text":"Nia nohongo dabu ala i Asia e hai di nadau hagaaloho adu gi goodou. Aquila, Priscilla mo digau ala e dagadagabuli ge e dadaumaha i di hale meemaa, e hai di nadau hagaaloho gi goodou i di ingoo o Tagi.16.19 Nnegau 18.2"},{"book":"1 Corinthians","chapter":"16","verse":"20","text":"Tadau duaahina huogodoo ala e noho i ginei, e hai di nadau hagaaloho adu gi goodou."},{"book":"1 Corinthians","chapter":"16","verse":"21","text":"Au e hihi di mee deenei gi dogu lima donu: Nia hagaaloho mai Paul."},{"book":"1 Corinthians","chapter":"16","verse":"22","text":"Tangada dela ma ga hagalee e aloho i Tagi, le e halauwa."},{"book":"1 Corinthians","chapter":"16","verse":"23","text":"Tumaalia o tadau Dagi go Jesus gi madalia goodou."},{"book":"1 Corinthians","chapter":"16","verse":"24","text":"Dogu aloho gi madalia goodou huogodoo, i di ingoo o Jesus Christ."}]}