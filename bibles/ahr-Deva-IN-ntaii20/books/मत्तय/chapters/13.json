{"data":[{"book":"मत्तय","chapter":"13","verse":"1","text":"त्या दिन येशु घरमाईन निंघीसन समुद्र किनारले जाईन बसना."},{"book":"मत्तय","chapter":"13","verse":"2","text":"१३:२ लूक ५:१-३तवय लोकेसनी ईतली मोठी गर्दी त्यानाजोडे जमनी; म्हणीन तो नावमा जाईन बसना अनं सर्वा लोके किनारवर उभा राहिनात."},{"book":"मत्तय","chapter":"13","verse":"3","text":"मंग त्यानी त्यासले दृष्टांत दिसन बऱ्याच गोष्टी सांगात तवय तो बोलना, “दखा, एक पेरणारा पेरणी कराले निंघना.”"},{"book":"मत्तय","chapter":"13","verse":"4","text":"अनी तो पेरी राहिंता तवय काही बीया वाटवर पडनात अनं पक्षीसनी ईसन ते खाई टाकं."},{"book":"मत्तय","chapter":"13","verse":"5","text":"काही खडकाळ जमीनवर पडनात, तठे त्यासले पुरेशी जास्त माती मिळनी नही, अनी माती जास्त खोलपावत नव्हती म्हणीन त्या लवकर उगनात."},{"book":"मत्तय","chapter":"13","verse":"6","text":"अनी जवय सुर्य वर निंघना तवय त्यासले उन लागनं अनं त्या लगेच वाळाई गयात कारण त्यासले मुयाच नव्हतात."},{"book":"मत्तय","chapter":"13","verse":"7","text":"काही काटेरी झुडपसमा पडनात; पण काटासना झुडपासनी वाढीसन त्यासनी वाढले दाबी टाकं."},{"book":"मत्तय","chapter":"13","verse":"8","text":"काही बीया चांगली जमीनवर पडनात, मंग त्यासनं कोठे शंभरपट, कोठे साठपट तर कोठे तीसपट, अस पीक वनं."},{"book":"मत्तय","chapter":"13","verse":"9","text":"अनी येशु त्यासले बोलना, ज्यासले कान शेतस त्या ऐकोत. समुद्रमा नाववर चढीसन येशु लोकसनी गर्दीले उपदेश करस"},{"book":"मत्तय","chapter":"13","verse":"10","text":"मंग शिष्यसनी जोडे जाईसन त्याले ईचारं, तु त्यासनासंगे दृष्टांत दिसन का बरं बोलस?"},{"book":"मत्तय","chapter":"13","verse":"11","text":"येशुनी त्यासले उत्तर दिधं, “स्वर्गना राज्यना रहस्य ओळखाना दान तुमले देयल शे, पण त्यासले देयल नही.”"},{"book":"मत्तय","chapter":"13","verse":"12","text":"१३:१२ मत्तय २५:२९; मार्क ४:२५; लूक ८:१८; १९:२६कारण ज्यानाजोडे शे त्याले अजुन भेटी अनं त्याले भरपुर व्हई, पण ज्यानाजोडे काहीच नही त्यानाकडे त्यानं जे काही व्हई ते पण त्यानाकडतीन काढी लेतीन."},{"book":"मत्तय","chapter":"13","verse":"13","text":"यामुये मी त्यासनासंगे दृष्टांत दिसन बोलस; कारण त्यासले दखाले मिळस, पण दखतस नही, ऐकाले मिळस पण ऐकतस नही, अनं समजी बी लेतस नही."},{"book":"मत्तय","chapter":"13","verse":"14","text":"यशयाना संदेश त्यासना विषयी पुर्ण व्हई ऱ्हाईना शे; तो असा की, तुम्हीन ऐकशात खरं, पण तुमले समजावुच नही, अनं दखशात खरं, पण तुमले दिसावुच नही१३:१४ यशया ६:९-१०;"},{"book":"मत्तय","chapter":"13","verse":"15","text":"कारण ह्या लोकसना मन कठीण व्हई जायेल शे, त्या बधीर कानघाई ऐकतस, अनी त्यासनी आपला डोया झाकी लियेल शेतस; यानाकरता की, त्यासनी डोयासघाई दखाले नको, कानसघाई ऐकाले नको, मनमातीन समजाले नको, त्यासनी वळाले नको, अनी मी त्यासले बरा कराले नको."},{"book":"मत्तय","chapter":"13","verse":"16","text":"१३:१६ लूक १०:२३,२४पण धन्य शेतस, तुमना डोया, कारण त्या दखी ऱ्हाईनात; अनी धन्य शेतस, तुमना कान कारण त्या ऐकी ऱ्हाईनात."},{"book":"मत्तय","chapter":"13","verse":"17","text":"मी तुमले खरंखरं सांगस की, तुम्हीन ज्या दखतस तेच दखाकरता बराच संदेष्टा अनं धार्मीकजण उत्साही व्हतात, तरी त्यासले दखाले मिळनं नही; अनी तुम्हीन ज्या ऐकतस तेच ऐकासाठे त्या उत्साही व्हतात, तरी त्यासले ऐकाले मिळनं नही."},{"book":"मत्तय","chapter":"13","verse":"18","text":"आता पेरणाराना दृष्टांत ऐकी ल्या."},{"book":"मत्तय","chapter":"13","verse":"19","text":"कोणी राज्यनं वचन ऐकस पण ते त्याले समजस नही; तवय तो दुष्ट ईसन त्याना मनमधला पेरेल वचन काढी लेस; वाटवर पेरेल तो हाऊ शे."},{"book":"मत्तय","chapter":"13","verse":"20","text":"खडकाळ जमीनवर पेरेल तो हाऊ शे की, वचन ऐकस, अनं तवळच आनंद करस;"},{"book":"मत्तय","chapter":"13","verse":"21","text":"पण त्यासले मुया रास नही त्यामुये त्या थोडाच काळ टिकाव धरतस; अनी वचनमुये संकट वना किंवा छळ व्हयना म्हणजेच तो अडखळाले लागस."},{"book":"मत्तय","chapter":"13","verse":"22","text":"काटेरी झुडपसमा पेरेल तो हाऊ शे की, वचन ऐकस; पण संसारनी चिंता मोह या त्यानी वचननी वाढले दाबी टाकस, अनी तो निष्फळ व्हस."},{"book":"मत्तय","chapter":"13","verse":"23","text":"चांगली जमीनवर पेरेल या शेतस की, त्या वचन ऐकीन समजतस; तर त्या फळ देतस; कोणी शंभरपट, कोणी साठपट, कोणी तीसपट, असा फळ देतस."},{"book":"मत्तय","chapter":"13","verse":"24","text":"त्यानी त्यासले दुसरा दृष्टांत दिधा की, स्वर्गनं राज्य त्या माणुसना मायक शे, ज्यानी आपला शेतमा चांगलं बी पेरं."},{"book":"मत्तय","chapter":"13","verse":"25","text":"लोके झोपमा व्हतात तवयच त्याना वैरी ईसन गहुमा निदण13:25 निदण वावरमा बिनकामनं उगनारं गवत पेरीसन गया;"},{"book":"मत्तय","chapter":"13","verse":"26","text":"पण जवय शेतमा पिकले पानटा फुटीन अनं कणीसमा दाणा वनात तवय निदण बी दखायनात."},{"book":"मत्तय","chapter":"13","verse":"27","text":"तवय घरमालकना नोकरसनी ईसन त्याले सांगं, महाराज, आपन आपला शेतमा चांगलं बी पैरा ना? मंग त्यामा निदाण कोठेन वनं?"},{"book":"मत्तय","chapter":"13","verse":"28","text":"तवय मालक त्यासले बोलना, हाई काम कोणी वैरीनं शे. नोकरसनी त्याले सांगं, आम्हीन जाईसन त्यासले गोया करूत अशी तुमनी ईच्छा शे का?"},{"book":"मत्तय","chapter":"13","verse":"29","text":"तो त्यासले बोलना, नही, तुम्हीन निदाणले गोया करशात त्यानाबरोबर कदाचित गहुले पण उपटी टाकशात"},{"book":"मत्तय","chapter":"13","verse":"30","text":"कापणीनी येळपावत दोन्हीसले बराबर वाढू द्या, मंग कापणीना येळले मी मजुरसले सांगसू की, पहिले निदाण गोया करा, अनं जाळाकरता त्याना पेंढ्या बांधा; अनी गहु मना कोठारसमा साठाडा."},{"book":"मत्तय","chapter":"13","verse":"31","text":"येशुनी त्यासले अजुन एक उदाहरण दिसन सांगं, की, स्वर्गनं राज्य मोहरीना दानासारखं शे; ते कोणी एक माणुसनी लिसन आपला वावरमा जाईन लाई दिधं;"},{"book":"मत्तय","chapter":"13","verse":"32","text":"तो तर सर्वा दानासमा बारीक शे, तरी तो वाढावर पालाभाज्याच पेक्षा मोठा व्हईन त्याना असं झाड व्हस की, आकाशमधला पक्षी ईसन त्याना फांद्यासमा घरटा बांधीसन राहतस."},{"book":"मत्तय","chapter":"13","verse":"33","text":"त्यानी त्यासले अजुन एक दृष्टांत सांगा, की, स्वर्गना राज्य खमीरना सारखं शे; ते एक बाईनी लिसन तीन माप पिठमा लपाईन ठेवं, म्हणीन ते खमीर शेवट सर्व फुगी गयं."},{"book":"मत्तय","chapter":"13","verse":"34","text":"या सर्वा गोष्टी येशुनी दृष्टांत दिसन लोकसनी गर्दीले सांग्यात; अनी उदाहरणशिवाय तो त्यासनासंगे काहीच बोलना नही;"},{"book":"मत्तय","chapter":"13","verse":"35","text":"१३:३५ निर्गम; स्तोत्रसंहिता ७८:२हाई असाकरता की, संदेष्टासनाद्वारा जे सांगामा येल व्हतं ते पुर्ण व्हावं; ते असं की, मी मनं तोंड उघाडीसन उदाहरण दिसु; जगना सुरवातपाईन जे गुप्त ते मी प्रकट करसु."},{"book":"मत्तय","chapter":"13","verse":"36","text":"नंतर येशु लोकसनी गर्दीले निरोप दिसन घरमा गया. अनी त्याना शिष्य त्यानाकडे ईसन बोलनात, वावरमधला निदणना उदाहरणना आमले फोड करीसन सांगा."},{"book":"मत्तय","chapter":"13","verse":"37","text":"त्यानी उत्तर दिधं की, चांगलं बी पेरणारा हाऊ मनुष्यना पोऱ्या शे;"},{"book":"मत्तय","chapter":"13","verse":"38","text":"शेत हाई जग शे; चांगलं बी हाई राज्याना पोऱ्या शेतस; निदण हाई त्या दुष्टना पोऱ्या शेतस;"},{"book":"मत्तय","chapter":"13","verse":"39","text":"ते पेरणारा वैरी हाऊ सैतान शे; कापणी हाई या काळनी समाप्ती शे; अनी कापणी करनारा या देवदूत शेतस."},{"book":"मत्तय","chapter":"13","verse":"40","text":"यामुये जश निदाण गोया करीसन अग्नीमा जाळतस, तसच काळना समाप्तीना येळले व्हई."},{"book":"मत्तय","chapter":"13","verse":"41","text":"मनुष्यना पोऱ्या आपला देवदूतसले धाडी, अनी त्या सर्वा अडखळा आणनारासले अनं अधर्म करनारासले त्याना राज्यमाईन गोया करतीन."},{"book":"मत्तय","chapter":"13","verse":"42","text":"अनं त्यासले नरक अग्नीना भट्टीमा टाकतीन; तठे त्यासनं रडानं अनं दात खाणं राही."},{"book":"मत्तय","chapter":"13","verse":"43","text":"तवय “धार्मीकजण आपला बापना राज्यमा सूर्याना मायक ‘चमकतीन’ ज्याले कान शे तो ऐको.”"},{"book":"मत्तय","chapter":"13","verse":"44","text":"स्वर्गनं राज्य शेतमा लपाईन ठेयल धनसारखं शे; ते एखादा माणुसले सापडावर त्यानी ते लपाईन ठेवं, अनी आनंद व्हवामुये त्यानी जाईसन आपला सर्व काही ईकी टाकं, अनी मंग ते शेत ईकत लिधं."},{"book":"मत्तय","chapter":"13","verse":"45","text":"अजुन स्वर्गनं राज्य चांगला मोतीना शोध करनारा एखादा व्यापारीना सारखं शे;"},{"book":"मत्तय","chapter":"13","verse":"46","text":"त्याले एक अति मोलवान मोती आढळना तवय जाईसन त्यानी आपलं सर्वा काही ईकी टाकं अनी ते ईकत लिधं."},{"book":"मत्तय","chapter":"13","verse":"47","text":"अजुन स्वर्गनं राज्य समुद्रमा टाकेल जाळानामायक शे; ज्यामा सर्वा प्रकारना जीव एकत्र सापडतस."},{"book":"मत्तय","chapter":"13","verse":"48","text":"ते भरावर माणसंसनी काठवर ओढी आणं अनी त्यासनी बशीसन ज्या चांगला त्या भांडामा गोया करात, अनं वाईट त्या फेकी दिधात."},{"book":"मत्तय","chapter":"13","verse":"49","text":"तसच हाई युगना समाप्तीमा व्हई; देवदूत ईसन धार्मीकसपाईन दुष्टासले वेगळा करतीन;"},{"book":"मत्तय","chapter":"13","verse":"50","text":"अनी त्यासले अग्नीना भट्टीमा टाकतीन, तठे रडानं अनं दातखाणं राही."},{"book":"मत्तय","chapter":"13","verse":"51","text":"तुमले या गोष्टी समजन्यात का? त्या त्याले बोलनात, हा."},{"book":"मत्तय","chapter":"13","verse":"52","text":"तवय त्यानी त्यासले सांगं, जो प्रत्येक शास्त्री स्वर्गना राज्यना शिष्य व्हयेल शे तो आपला भांडामाईन नवा जुना पदार्थ काढनारा माणुसना मायक शे."},{"book":"मत्तय","chapter":"13","verse":"53","text":"मंग असं व्हयनं की, या दृष्टांत समाप्त करावर येशु तठेन निंघी गया;"},{"book":"मत्तय","chapter":"13","verse":"54","text":"अनी आपला गाववर येवावर त्यानी त्यासना सभास्थानमा त्यासले असं शिकाडं की, त्या थक्क व्हईसन बोलनात की, हाई ज्ञान अनं हाई सामर्थ्य याले कोठेन प्रकट व्हयनं?"},{"book":"मत्तय","chapter":"13","verse":"55","text":"काय हाऊ सुतारना पोऱ्या नही शे का? यानी मायले मरीया म्हणतस ना? याकोब, योसेफ, शिमोन अनं यहूदा, या त्याना भाऊ शेतस ना?"},{"book":"मत्तय","chapter":"13","verse":"56","text":"अनी याना सर्व बहिणी या आपलाबरोबर राहतस नही का? तर हाई सर्वा याले कोठेन मिळनं?"},{"book":"मत्तय","chapter":"13","verse":"57","text":"१३:५७ योहान ४:४४अस ऐकीन त्यासले ठोकर लागनी. पण येशुनी त्यासले सांगं, संदेष्टाले आपला देश अनं आपला घर, नातेवाईक यासमा सन्मान मिळस नही१३:५७ योहान ४:४४."},{"book":"मत्तय","chapter":"13","verse":"58","text":"त्यासना अईश्वासमुये त्यानी तठे जास्त चमत्कार करात नही."}]}