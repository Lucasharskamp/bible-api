{"data":[{"book":"gālātinaḥ","chapter":"4","verse":"1","text":"ahaṁ vadāmi sampadadhikārī yāvad bālastiṣṭhati tāvat sarvvasvasyādhipatiḥ sannapi sa dāsāt kenāpi viṣayeṇa na viśiṣyate"},{"book":"gālātinaḥ","chapter":"4","verse":"2","text":"kintu pitrā nirūpitaṁ samayaṁ yāvat pālakānāṁ dhanādhyakṣāṇāñca nighnastiṣṭhati|"},{"book":"gālātinaḥ","chapter":"4","verse":"3","text":"tadvad vayamapi bālyakāle dāsā iva saṁsārasyākṣaramālāyā adhīnā āsmahe|"},{"book":"gālātinaḥ","chapter":"4","verse":"4","text":"anantaraṁ samaye sampūrṇatāṁ gatavati vyavasthādhīnānāṁ mocanārtham"},{"book":"gālātinaḥ","chapter":"4","verse":"5","text":"asmākaṁ putratvaprāptyarthañceśvaraḥ striyā jātaṁ vyavasthāyā adhinībhūtañca svaputraṁ preṣitavān|"},{"book":"gālātinaḥ","chapter":"4","verse":"6","text":"yūyaṁ santānā abhavata tatkāraṇād īśvaraḥ svaputrasyātmānāṁ yuṣmākam antaḥkaraṇāni prahitavān sa cātmā pitaḥ pitarityāhvānaṁ kārayati|"},{"book":"gālātinaḥ","chapter":"4","verse":"7","text":"ata idānīṁ yūyaṁ na dāsāḥ kintuḥ santānā eva tasmāt santānatvācca khrīṣṭeneśvarīyasampadadhikāriṇo'pyādhve|"},{"book":"gālātinaḥ","chapter":"4","verse":"8","text":"aparañca pūrvvaṁ yūyam īśvaraṁ na jñātvā ye svabhāvato'nīśvarāsteṣāṁ dāsatve'tiṣṭhata|"},{"book":"gālātinaḥ","chapter":"4","verse":"9","text":"idānīm īśvaraṁ jñātvā yadi veśvareṇa jñātā yūyaṁ kathaṁ punastāni viphalāni tucchāni cākṣarāṇi prati parāvarttituṁ śaknutha? yūyaṁ kiṁ punasteṣāṁ dāsā bhavitumicchatha?"},{"book":"gālātinaḥ","chapter":"4","verse":"10","text":"yūyaṁ divasān māsān tithīn saṁvatsarāṁśca sammanyadhve|"},{"book":"gālātinaḥ","chapter":"4","verse":"11","text":"yuṣmadarthaṁ mayā yaḥ pariśramo'kāri sa viphalo jāta iti yuṣmānadhyahaṁ bibhemi|"},{"book":"gālātinaḥ","chapter":"4","verse":"12","text":"he bhrātaraḥ, ahaṁ yādṛśo'smi yūyamapi tādṛśā bhavateti prārthaye yato'hamapi yuṣmattulyo'bhavaṁ yuṣmābhi rmama kimapi nāparāddhaṁ|"},{"book":"gālātinaḥ","chapter":"4","verse":"13","text":"pūrvvamahaṁ kalevarasya daurbbalyena yuṣmān susaṁvādam ajñāpayamiti yūyaṁ jānītha|"},{"book":"gālātinaḥ","chapter":"4","verse":"14","text":"tadānīṁ mama parīkṣakaṁ śārīrakleśaṁ dṛṣṭvā yūyaṁ mām avajñāya ṛtīyitavantastannahi kintvīśvarasya dūtamiva sākṣāt khrīṣṭa yīśumiva vā māṁ gṛhītavantaḥ|"},{"book":"gālātinaḥ","chapter":"4","verse":"15","text":"atastadānīṁ yuṣmākaṁ yā dhanyatābhavat sā kka gatā? tadānīṁ yūyaṁ yadi sveṣāṁ nayanānyutpāṭya mahyaṁ dātum aśakṣyata tarhi tadapyakariṣyateti pramāṇam ahaṁ dadāmi|"},{"book":"gālātinaḥ","chapter":"4","verse":"16","text":"sāmpratamahaṁ satyavāditvāt kiṁ yuṣmākaṁ ripu rjāto'smi?"},{"book":"gālātinaḥ","chapter":"4","verse":"17","text":"te yuṣmatkṛte sparddhante kintu sā sparddhā kutsitā yato yūyaṁ tānadhi yat sparddhadhvaṁ tadarthaṁ te yuṣmān pṛthak karttum icchanti|"},{"book":"gālātinaḥ","chapter":"4","verse":"18","text":"kevalaṁ yuṣmatsamīpe mamopasthitisamaye tannahi, kintu sarvvadaiva bhadramadhi sparddhanaṁ bhadraṁ|"},{"book":"gālātinaḥ","chapter":"4","verse":"19","text":"he mama bālakāḥ, yuṣmadanta ryāvat khrīṣṭo mūrtimān na bhavati tāvad yuṣmatkāraṇāt punaḥ prasavavedaneva mama vedanā jāyate|"},{"book":"gālātinaḥ","chapter":"4","verse":"20","text":"ahamidānīṁ yuṣmākaṁ sannidhiṁ gatvā svarāntareṇa yuṣmān sambhāṣituṁ kāmaye yato yuṣmānadhi vyākulo'smi|"},{"book":"gālātinaḥ","chapter":"4","verse":"21","text":"he vyavasthādhīnatākāṅkṣiṇaḥ yūyaṁ kiṁ vyavasthāyā vacanaṁ na gṛhlītha?"},{"book":"gālātinaḥ","chapter":"4","verse":"22","text":"tanmāṁ vadata| likhitamāste, ibrāhīmo dvau putrāvāsāte tayoreko dāsyāṁ dvitīyaśca patnyāṁ jātaḥ|"},{"book":"gālātinaḥ","chapter":"4","verse":"23","text":"tayo ryo dāsyāṁ jātaḥ sa śārīrikaniyamena jajñe yaśca patnyāṁ jātaḥ sa pratijñayā jajñe|"},{"book":"gālātinaḥ","chapter":"4","verse":"24","text":"idamākhyānaṁ dṛṣṭantasvarūpaṁ| te dve yoṣitāvīśvarīyasandhī tayorekā sīnayaparvvatād utpannā dāsajanayitrī ca sā tu hājirā|"},{"book":"gālātinaḥ","chapter":"4","verse":"25","text":"yasmād hājirāśabdenāravadeśasthasīnayaparvvato bodhyate, sā ca varttamānāyā yirūśālampuryyāḥ sadṛśī| yataḥ svabālaiḥ sahitā sā dāsatva āste|"},{"book":"gālātinaḥ","chapter":"4","verse":"26","text":"kintu svargīyā yirūśālampurī patnī sarvveṣām asmākaṁ mātā cāste|"},{"book":"gālātinaḥ","chapter":"4","verse":"27","text":"yādṛśaṁ likhitam āste, \"vandhye santānahīne tvaṁ svaraṁ jayajayaṁ kuru| aprasūte tvayollāso jayāśabdaśca gīyatāṁ| yata eva sanāthāyā yoṣitaḥ santate rgaṇāt| anāthā yā bhavennārī tadapatyāni bhūriśaḥ||\""},{"book":"gālātinaḥ","chapter":"4","verse":"28","text":"he bhrātṛgaṇa, imhāk iva vayaṁ pratijñayā jātāḥ santānāḥ|"},{"book":"gālātinaḥ","chapter":"4","verse":"29","text":"kintu tadānīṁ śārīrikaniyamena jātaḥ putro yadvad ātmikaniyamena jātaṁ putram upādravat tathādhunāpi|"},{"book":"gālātinaḥ","chapter":"4","verse":"30","text":"kintu śāstre kiṁ likhitaṁ? \"tvam imāṁ dāsīṁ tasyāḥ putrañcāpasāraya yata eṣa dāsīputraḥ patnīputreṇa samaṁ nottarādhikārī bhaviyyatīti|\""},{"book":"gālātinaḥ","chapter":"4","verse":"31","text":"ataeva he bhrātaraḥ, vayaṁ dāsyāḥ santānā na bhūtvā pātnyāḥ santānā bhavāmaḥ|"}]}