{"data":[{"book":"لاویان","chapter":"8","verse":"1","text":"خداوند به موسی فرمود:"},{"book":"لاویان","chapter":"8","verse":"2","text":"«هارون و پسرانش را با لباسهای مخصوص ایشان و روغن تدهین، گوسالهٔ قربانی گناه، دو قوچ و یک سبد نان بدون خمیرمایه دم در خیمۀ ملاقات بیاور"},{"book":"لاویان","chapter":"8","verse":"3","text":"و تمام جماعت اسرائیل را در آنجا جمع کن.»"},{"book":"لاویان","chapter":"8","verse":"4","text":"موسی طبق فرمان خداوند عمل کرد. همهٔ قوم اسرائیل دم در خیمۀ ملاقات جمع شدند."},{"book":"لاویان","chapter":"8","verse":"5","text":"سپس موسی به ایشان گفت: «آنچه اکنون انجام می‌دهم طبق فرمان خداوند است.»"},{"book":"لاویان","chapter":"8","verse":"6","text":"آنگاه موسی، هارون و پسرانش را فرا خواند و ایشان را با آب غسل داد."},{"book":"لاویان","chapter":"8","verse":"7","text":"پیراهن مخصوص کاهنی را به هارون پوشانید و کمربند را به کمرش بست. سپس ردا را بر تن او کرد و ایفود8‏:7 «ایفود» جلیقهٔ مخصوصی بود که کاهن روی لباسهای خود می‌پوشید. را به‌وسیلۀ بند کمر آن بر او بست."},{"book":"لاویان","chapter":"8","verse":"8","text":"بعد سینه‌پوش را بر او بست و اوریم و تُمّیم8‏:8 «اوریم و تُمّیم» احتمالاً دو سنگ بودند که کاهنان از طریق آنها ارادۀ خدا را تشخیص می‌دادند. را در آن گذاشت،"},{"book":"لاویان","chapter":"8","verse":"9","text":"و چنانکه خداوند فرموده بود، دستار را بر سر هارون نهاد و نیم تاج مقدّس را که از طلا بود جلوی دستار نصب کرد."},{"book":"لاویان","chapter":"8","verse":"10","text":"آنگاه موسی روغن مسح را گرفت و آن را بر خیمۀ عبادت و هر چیزی که در آن بود پاشید و آنها را تقدیس نمود."},{"book":"لاویان","chapter":"8","verse":"11","text":"سپس مقداری از روغن را برداشت و آن را هفت مرتبه بر مذبح، لوازم آن، حوض و پایه‌اش پاشید و آنها را نیز تقدیس کرد."},{"book":"لاویان","chapter":"8","verse":"12","text":"بعد قدری از روغن مسح را بر سر هارون ریخت و به این ترتیب او را برای خدمت کاهنی تقدیس نمود."},{"book":"لاویان","chapter":"8","verse":"13","text":"سپس موسی به امر خداوند پسران هارون را فرا خواند و پیراهنها را به آنان پوشانید و شال به کمرشان بست و کلاهها را بر سرشان گذاشت."},{"book":"لاویان","chapter":"8","verse":"14","text":"بعد گوسالهٔ قربانی گناه را جلو آورد و هارون و پسرانش دستهای خود را بر سر آن گذاشتند."},{"book":"لاویان","chapter":"8","verse":"15","text":"موسی گوساله را ذبح کرد و قدری از خون آن را با انگشت خود بر شاخهای مذبح مالید تا آن را طاهر سازد. باقیماندهٔ خون را به پای مذبح ریخت. به این ترتیب مذبح را تقدیس کرده، برای آن کفاره نمود."},{"book":"لاویان","chapter":"8","verse":"16","text":"سپس تمام چربی داخل شکم، سفیدی روی جگر، قلوه‌ها و چربی روی آنها را گرفت و همه را روی مذبح سوزانید،"},{"book":"لاویان","chapter":"8","verse":"17","text":"و همان‌طور که خداوند فرموده بود، لاشه و پوست و فضلۀ گوساله را در خارج از اردوگاه سوزانید."},{"book":"لاویان","chapter":"8","verse":"18","text":"بعد قوچ قربانی سوختنی را جلو آورد و هارون و پسرانش دستهای خود را روی سر آن گذاشتند."},{"book":"لاویان","chapter":"8","verse":"19","text":"موسی قوچ را ذبح کرد و خونش را بر چهار طرف مذبح پاشید."},{"book":"لاویان","chapter":"8","verse":"20","text":"سپس قوچ را قطعه‌قطعه کرد و آنها را با کله و چربی حیوان سوزانید."},{"book":"لاویان","chapter":"8","verse":"21","text":"دل و روده و پاچه‌ها را با آب شست و آنها را نیز بر مذبح سوزانید. پس همان‌طور که خداوند به موسی دستور داده بود تمام آن قوچ بر مذبح سوزانده شد. این قربانی سوختنی، هدیه‌ای خوشبو و مخصوص برای خداوند بود."},{"book":"لاویان","chapter":"8","verse":"22","text":"سپس موسی قوچ دوم را که برای تقدیس کاهنان بود جلو آورد و هارون و پسرانش دستهای خود را روی سر آن گذاشتند."},{"book":"لاویان","chapter":"8","verse":"23","text":"موسی قوچ را ذبح کرده، قدری از خونش را بر نرمهٔ گوش راست هارون و شست دست راست او و شست پای راستش مالید."},{"book":"لاویان","chapter":"8","verse":"24","text":"بعد قدری از خون را بر نرمهٔ گوش راست و شست دست راست و شست پای راست پسران هارون مالید. بقیهٔ خون را بر چهار طرف مذبح پاشید."},{"book":"لاویان","chapter":"8","verse":"25","text":"آنگاه چربی، دنبه، چربی داخل شکم، سفیدی روی جگر، قلوه‌ها و چربی روی آنها و ران راست قوچ را گرفت"},{"book":"لاویان","chapter":"8","verse":"26","text":"و از داخل سبد نان بدون خمیرمایه که در حضور خداوند بود، یک قرص نان بدون خمیرمایه، یک قرص نان روغنی و یک نان نازک برداشت و آنها را روی چربی و ران راست گذاشت."},{"book":"لاویان","chapter":"8","verse":"27","text":"سپس، همهٔ اینها را بر دستهای هارون و پسرانش قرار داد تا به عنوان هدیهٔ مخصوص در حضور خداوند تکان دهند."},{"book":"لاویان","chapter":"8","verse":"28","text":"پس از انجام این تشریفات، موسی آنها را از دست ایشان گرفت و با قربانی سوختنی بر مذبح سوزانید. این قربانی تقدیس، هدیه‌ای خوشبو و مخصوص برای خداوند بود."},{"book":"لاویان","chapter":"8","verse":"29","text":"موسی سینهٔ قربانی را گرفت و آن را به عنوان هدیهٔ مخصوص تکان داده، به خداوند تقدیم کرد، درست همان‌طور که خداوند به او دستور داده بود. این سهم خود موسی از قوچی بود که برای مراسم تقدیس ذبح می‌شد."},{"book":"لاویان","chapter":"8","verse":"30","text":"سپس موسی قدری از روغن مسح و قدری از خونی را که بر مذبح بود گرفت و بر هارون و لباسهای او و بر پسران او و لباسهای ایشان پاشید و به این ترتیب هارون و پسرانش و لباسهای آنها را تقدیس کرد."},{"book":"لاویان","chapter":"8","verse":"31","text":"آنگاه موسی به هارون و پسرانش گفت: «همان‌طور که خداوند فرموده است، گوشت را دم در خیمۀ ملاقات بپزید و در آنجا آن را با نان مراسم تقدیس که در سبد است، بخورید."},{"book":"لاویان","chapter":"8","verse":"32","text":"هر چه از گوشت و نان باقی ماند باید سوزانده شود."},{"book":"لاویان","chapter":"8","verse":"33","text":"هفت روز از در خیمۀ ملاقات بیرون نروید تا روزهای تقدیس شما سپری شود، زیرا مراسم تقدیس شما هفت روز طول می‌کشد."},{"book":"لاویان","chapter":"8","verse":"34","text":"آنچه امروز انجام شد به فرمان خداوند بود تا به این ترتیب برای گناه شما کفاره داده شود."},{"book":"لاویان","chapter":"8","verse":"35","text":"شما باید هفت شبانه روز دم در خیمۀ ملاقات بمانید و آنچه را که خداوند فرموده است انجام دهید و گرنه خواهید مرد. این دستور خداوند است.»"},{"book":"لاویان","chapter":"8","verse":"36","text":"بنابراین هارون و پسرانش هر چه را که خداوند توسط موسی امر فرموده بود، انجام دادند."}]}