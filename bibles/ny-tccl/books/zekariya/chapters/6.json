{"data":[{"book":"Zekariya","chapter":"6","verse":"1","text":"Ndinayangʼananso ndipo taonani ndinaona magaleta anayi akutuluka pakati pa mapiri awiri, mapiri amkuwa."},{"book":"Zekariya","chapter":"6","verse":"2","text":"Galeta loyamba limakokedwa ndi akavalo ofiira, lachiwiri ndi akavalo akuda,"},{"book":"Zekariya","chapter":"6","verse":"3","text":"lachitatu ndi akavalo oyera, ndipo lachinayi ndi akavalo otuwa a mawanga ofiirira, onsewa anali akavalo amphamvu kwambiri."},{"book":"Zekariya","chapter":"6","verse":"4","text":"Ndinafunsa mngelo amene amayankhula nane uja kuti, “Kodi mbuye wanga chimenechi nʼchiyani?”"},{"book":"Zekariya","chapter":"6","verse":"5","text":"Mngeloyo anandiyankha kuti, “Imeneyi ndi mizimu inayi yakumwamba, imene ikuchokera pamaso pa Ambuye wa dziko lonse."},{"book":"Zekariya","chapter":"6","verse":"6","text":"Galeta la akavalo akuda likupita ku dziko la kumpoto, galeta la akavalo oyera likutsatira, ndipo galeta la akavalo amawanga ofiirira likupita ku dziko la kummwera.”"},{"book":"Zekariya","chapter":"6","verse":"7","text":"Pamene akavalo amphamvuwa ankapita, anali ndi changu chofuna kuyendera dziko lapansi. Ndipo iye anati, “Pitani, kayendereni dziko lapansi!”"},{"book":"Zekariya","chapter":"6","verse":"8","text":"Pamenepo anandiyitana, “Taona, akavalo amene apita ku dziko la kumpoto apumulitsa Mzimu wanga kumeneko.”"},{"book":"Zekariya","chapter":"6","verse":"9","text":"Yehova anayankhula nane kuti,"},{"book":"Zekariya","chapter":"6","verse":"10","text":"“Landira mphatso kuchokera kwa anthu amene abwera ku ukapolo, Helidai, Tobiya ndi Yedaya, amene achokera ku Babuloni. Tsiku lomwelo pita ku nyumba ya Yosiya mwana wa Zefaniya."},{"book":"Zekariya","chapter":"6","verse":"11","text":"Tenga siliva ndi golide upange chipewa chaufumu, ndipo uchiyike pamutu pa mkulu wa ansembe, Yoswa mwana wa Yehozadaki."},{"book":"Zekariya","chapter":"6","verse":"12","text":"Muwuze kuti zimene akunena Yehova Wamphamvuzonse ndi izi: ‘Taonani, munthu wotchedwa Nthambi ndi ameneyu, ndipo adzaphuka pomwe alipo ndi kumanga Nyumba ya Yehova."},{"book":"Zekariya","chapter":"6","verse":"13","text":"Ndiye amene adzamange Nyumba ya Yehova, adzalandira ulemerero waufumu ndipo adzalamulira pa mpando wake waufumu. Adzakhalanso wansembe pa mpando wake waufumu. Ndipo padzakhala mtendere.’"},{"book":"Zekariya","chapter":"6","verse":"14","text":"Chipewa cha ufumucho adzachipereka kwa Helemu, Tobiya, Yedaya, ndi kwa Heni mwana wa Zefaniya, kuti chikhale chikumbutso mʼNyumba ya Yehova."},{"book":"Zekariya","chapter":"6","verse":"15","text":"Anthu okhala kutali adzabwera kudzathandiza kumanga Nyumba ya Yehova, ndipo iwe udzadziwa kuti Yehova Wamphamvuzonse wandituma kwa iwe. Zimenezi zidzachitika ngati mudzamvera mwachangu Yehova Mulungu wanu.”"}]}