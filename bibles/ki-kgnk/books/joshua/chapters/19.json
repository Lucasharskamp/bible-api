{"data":[{"book":"Joshua","chapter":"19","verse":"1","text":"Mũtĩ wa keerĩ wagwĩrĩire mũhĩrĩga wa Simeoni, kũringana na ũrĩa mbarĩ ciao ciatariĩ. Igai rĩao rĩarĩ thĩinĩ wa bũrũri wa Juda."},{"book":"Joshua","chapter":"19","verse":"2","text":"Igai rĩu rĩao rĩarĩ na matũũra maya:"},{"book":"Joshua","chapter":"19","verse":"3","text":"na Hazari-Shuali, na Bala, na Ezemu,"},{"book":"Joshua","chapter":"19","verse":"4","text":"na Elitoladi, na Bethulu, na Horoma,"},{"book":"Joshua","chapter":"19","verse":"5","text":"na Zikilagi, na Bethi-Marikabothu, na Hazari-Susa,"},{"book":"Joshua","chapter":"19","verse":"6","text":"na Bethi-Lebaothu, na Sharuheni; mothe maarĩ matũũra ikũmi na matatũ na tũtũũra twamo."},{"book":"Joshua","chapter":"19","verse":"7","text":"Matũũra marĩa mangĩ maarĩ Aini, na Rimoni, na Etheri, na Ashani, matũũra mana na tũtũũra twamo,"},{"book":"Joshua","chapter":"19","verse":"8","text":"hamwe na tũtũũra tũrĩa tũngĩ tuothe twathiũrũrũkĩirie matũũra macio o nginya Baalathu-Biri (norĩo Rama ya kũu Negevu)."},{"book":"Joshua","chapter":"19","verse":"9","text":"Igai rĩu mũhĩrĩga wa Simeoni wagaĩirwo rĩarutirwo kuuma igai rĩa andũ a Juda, nĩ ũndũ gĩcunjĩ kĩa Juda kĩarĩ kĩnene gũkĩra ũrĩa maabataire. Nĩ ũndũ ũcio andũ a mũhĩrĩga wa Simeoni makĩĩgwatĩra igai rĩao thĩinĩ wa bũrũri wa Juda."},{"book":"Joshua","chapter":"19","verse":"10","text":"Mũtĩ wa gatatũ wagũĩrĩire mũhĩrĩga wa Zebuluni, kũringana na ũrĩa mbarĩ ciao ciatariĩ:"},{"book":"Joshua","chapter":"19","verse":"11","text":"Mũhaka ũcio ũkĩambata ũrorete na mwena wa ithũĩro ũgĩkinya Marala, ũkĩhutia Dabeshethu na ũgĩtambũrũka ũgĩkinya karũũĩ karĩa kaarĩ hakuhĩ na Jokineamu."},{"book":"Joshua","chapter":"19","verse":"12","text":"Ũgĩcooka ũkĩrigiicũka na mwena wa irathĩro kuuma Saridi werekeire mwena ũrĩa riũa rĩrathagĩra, ũrorete bũrũri wa Kisilothu-Taboru, na ũkerekera Daberathu, ũkambata ũgakinya Jafia."},{"book":"Joshua","chapter":"19","verse":"13","text":"Ningĩ mũhaka ũcio ũgĩthiĩ na mbere ũrorete mwena wa irathĩro, ũgĩkinya Gathi-Heferi na Ethi-Kazini; ũkiumĩrĩra Rimoni, na ũkĩrigiicũka mwena wa Nea."},{"book":"Joshua","chapter":"19","verse":"14","text":"Kuuma hau mũhaka ũcio ũgĩthiũrũrũka na mwena wa gathigathini, ũgĩkinya Hanathoni, na ũkĩrĩkĩrĩra gĩtuamba-inĩ kĩa Ifita-Eli."},{"book":"Joshua","chapter":"19","verse":"15","text":"Matũũra marĩa maanyiitĩtwo nĩ mũhaka ũcio maarĩ Katathu, na Nahalali, na Shimuroni, na Idala, na Bethilehemu.19:15 Bethilehemu ĩno ĩgwetetwo maandĩko-inĩ maya ti ĩmwe na Bethilehemu ya Juda (1Sam 17:21; Ruth 1:1). Mothe maarĩ matũũra ikũmi na meerĩ na tũtũũra twamo."},{"book":"Joshua","chapter":"19","verse":"16","text":"Matũũra macio na tũtũũra twamo nĩmo maarĩ igai rĩa Zebuluni, kũringana na ũrĩa mbarĩ ciao ciatariĩ."},{"book":"Joshua","chapter":"19","verse":"17","text":"Mũtĩ wa kana wagwĩrĩire mũhĩrĩga wa Isakaru kũringana na ũrĩa mbarĩ ciao ciatariĩ."},{"book":"Joshua","chapter":"19","verse":"18","text":"Bũrũri wao warĩ na matũũra maya:"},{"book":"Joshua","chapter":"19","verse":"19","text":"na Hafaraimu, na Shioni, na Anaharathu,"},{"book":"Joshua","chapter":"19","verse":"20","text":"na Rabithu, na Kishioni, na Ebezu,"},{"book":"Joshua","chapter":"19","verse":"21","text":"na Remethu, na Eni-Ganimu, na Eni-Hada, na Bethi-Pazezu."},{"book":"Joshua","chapter":"19","verse":"22","text":"Mũhaka wahutĩtie Taboru, na Shahazuma, na Bethi-Shemeshu, na ũkarĩkĩrĩria Jorodani. Mothe maarĩ matũũra ikũmi na matandatũ na tũtũũra twamo."},{"book":"Joshua","chapter":"19","verse":"23","text":"Matũũra macio na tũtũũra twamo nĩmo maarĩ igai rĩa mũhĩrĩga wa Isakaru, kũringana na ũrĩa mbarĩ ciao ciatariĩ."},{"book":"Joshua","chapter":"19","verse":"24","text":"Mũtĩ wa gatano wagwĩrĩire mũhĩrĩga wa Asheri, kũringana na ũrĩa mbarĩ ciao ciatariĩ."},{"book":"Joshua","chapter":"19","verse":"25","text":"Bũrũri wao warĩ na matũũra maya:"},{"book":"Joshua","chapter":"19","verse":"26","text":"na Alameleki, na Amadi, na Mishali. Mwena wa ithũĩro mũhaka wahutĩtie Karimeli na Shihoru-Libunathu."},{"book":"Joshua","chapter":"19","verse":"27","text":"Ũgacooka ũkarigiicũka ũrorete na mwena wa irathĩro, ũgakinya Bethi-Dagoni, ũkahutia Zebuluni na Gĩtuamba kĩa Ifita-Eli, ũgacooka ũkerekera mwena wa gathigathini ũgakinya Bethi-Emeki na Neieli, ũhĩtũkĩire Kabuli mwena wa ũmotho."},{"book":"Joshua","chapter":"19","verse":"28","text":"Mũhaka ũcio ũgĩthiĩ nginya Abudoni, na Rehobu, na Hamoni, na Kana, ũgĩkinya Sidoni ĩrĩa Nene."},{"book":"Joshua","chapter":"19","verse":"29","text":"Mũhaka ũcio ũgĩcooka ũkĩrigiicũka werekeire Rama, ũgĩthiĩ nginya itũũra inene rĩrĩa rĩirige na hinya rĩa Turo, ũgĩcooka ũkĩrigiicũka ũgĩkinya Hosa, na ũkiumĩrĩra iria rĩrĩa rĩrĩ gũkuhĩ na Akizibu,"},{"book":"Joshua","chapter":"19","verse":"30","text":"o na matũũra ma Uma, na Afeku, na Rehobu. Macio maarĩ matũũra mĩrongo ĩĩrĩ na meerĩ na tũtũũra twamo."},{"book":"Joshua","chapter":"19","verse":"31","text":"Matũũra macio hamwe na tũtũũra twamo nĩmo maarĩ igai rĩa mũhĩrĩga wa Asheri, kũringana na ũrĩa mbarĩ ciao ciatariĩ."},{"book":"Joshua","chapter":"19","verse":"32","text":"Mũtĩ wa gatandatũ wagwĩrĩire mũhĩrĩga wa Nafitali, kũringana na ũrĩa mbarĩ ciao ciatariĩ:"},{"book":"Joshua","chapter":"19","verse":"33","text":"Mũhaka wao woimire Helefu o kũu mũtĩ-inĩ ũrĩa mũnene thĩinĩ wa Zaananimu, ũkĩhĩtũkĩra Adami-Nekebu na Jabineeli, ũgĩkinya Lakumu, na ũkĩrĩkĩrĩra Jorodani."},{"book":"Joshua","chapter":"19","verse":"34","text":"Mũhaka ũcio ũkĩrigiicũka ũrorete mwena wa ithũĩro ũhĩtũkĩire Azinothu-Taboru, na ũkiumĩrĩra Hukoku. Nĩwahutĩtie Zebuluni mwena wa gũthini, na ũkahutia Asheri mwena wa ithũĩro, na ũkahutia Jorodani mwena wa irathĩro."},{"book":"Joshua","chapter":"19","verse":"35","text":"Matũũra marĩa maarĩ mairigĩre na hinya maarĩ Zidimu, na Zeri, na Hamathu, na Rakathu, na Kinerethu,"},{"book":"Joshua","chapter":"19","verse":"36","text":"na Adama, na Rama, na Hazoru,"},{"book":"Joshua","chapter":"19","verse":"37","text":"na Kedeshi, na Edirei, na Eni-Hazoru,"},{"book":"Joshua","chapter":"19","verse":"38","text":"na Ironi, na Migidali-Eli, na Horemu, na Bethi-Anathu, na Bethi-Shemeshu. Mothe maarĩ matũũra ikũmi na kenda na tũtũũra twamo."},{"book":"Joshua","chapter":"19","verse":"39","text":"Matũũra macio na tũtũũra twamo nĩmo maarĩ igai rĩa mũhĩrĩga wa Nafitali, kũringana na ũrĩa mbarĩ ciao ciatariĩ."},{"book":"Joshua","chapter":"19","verse":"40","text":"Mũtĩ wa mũgwanja wagwĩrĩire mũhĩrĩga wa Dani, kũringana na ũrĩa mbarĩ ciao ciatariĩ."},{"book":"Joshua","chapter":"19","verse":"41","text":"Bũrũri wa igai rĩao warĩ na matũũra maya:"},{"book":"Joshua","chapter":"19","verse":"42","text":"na Shaalabini, na Aijaloni, na Ithila,"},{"book":"Joshua","chapter":"19","verse":"43","text":"na Eloni, na Timina, na Ekironi,"},{"book":"Joshua","chapter":"19","verse":"44","text":"na Eliteke, na Gibethoni, na Baalathu,"},{"book":"Joshua","chapter":"19","verse":"45","text":"na Jehudu, na Bene-Beraka, na Gathi-Rimoni,"},{"book":"Joshua","chapter":"19","verse":"46","text":"na Me-Jarikoni, na Rakoni, hamwe na gĩcunjĩ kĩrĩa kĩngʼetheire Jopa."},{"book":"Joshua","chapter":"19","verse":"47","text":"(No rĩrĩ, andũ a Dani nĩmaremirwo nĩ kwĩgwatĩra bũrũri wao; nĩ ũndũ ũcio makĩambata magĩtharĩkĩra itũũra rĩa Leshemu, makĩrĩtunyana na makĩũraga andũ arĩa maatũũraga kuo na rũhiũ rwa njora, narĩo rĩgĩgĩtuĩka rĩao. Nao magĩtũũra kũu Leshemu. Makĩrĩtua Dani o ta ũrĩa ithe wao eetagwo.)"},{"book":"Joshua","chapter":"19","verse":"48","text":"Matũũra macio na tũtũũra twamo nĩmo maarĩ igai rĩa mũhĩrĩga wa Dani, kũringana na ũrĩa mbarĩ ciao ciatariĩ."},{"book":"Joshua","chapter":"19","verse":"49","text":"Rĩrĩa maarĩkirie kũgaya bũrũri ũcio kũringana na ũrĩa icunjĩ ciaheanĩtwo-rĩ, andũ a Isiraeli makĩhe Joshua mũrũ wa Nuni igai gatagatĩ-inĩ kao,"},{"book":"Joshua","chapter":"19","verse":"50","text":"o ta ũrĩa Jehova aathanĩte. Nao maamũheire itũũra rĩrĩa oorĩtie aheo narĩo nĩ Timuna-Sera o kũu bũrũri ũrĩa ũrĩ irĩma wa Efiraimu. Nake agĩaka itũũra rĩu agĩtũũra kuo."},{"book":"Joshua","chapter":"19","verse":"51","text":"Maya nĩmo mabũrũri marĩa Eleazaru ũrĩa mũthĩnjĩri-Ngai, na Joshua mũrũ wa Nuni, na atongoria a mbarĩ cia mĩhĩrĩga ya Isiraeli maaheanire na njĩra ya gũcuuka mĩtĩ kũu Shilo o mbere ya Jehova itoonyero-inĩ rĩa Hema-ya-Gũtũnganwo. Na nĩ ũndũ ũcio makĩrĩkia kũgaya bũrũri ũcio."}]}