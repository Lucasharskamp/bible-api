{"data":[{"book":"Jeremia","chapter":"21","verse":"1","text":"Shoko rakauya kuna Jeremia richibva kuna Jehovha panguva yakatuma mambo Zedhekia kwaari Pashuri mwanakomana waMarikiya, nomuprista Zefania mwanakomana waMaaseya. Vakati,"},{"book":"Jeremia","chapter":"21","verse":"2","text":"“Dotibvunzirawo kuna Jehovha iye zvino nokuti Nebhukadhinezari mambo weBhabhironi ari kurwa nesu. Zvichida Jehovha angatiitira zvishamiso sepanguva dzakapfuura kuitira kuti uyu abve kwatiri.”"},{"book":"Jeremia","chapter":"21","verse":"3","text":"Asi Jeremia akavapindura achiti, “Udzai Zedhekia kuti,"},{"book":"Jeremia","chapter":"21","verse":"4","text":"‘Zvanzi naJehovha, Mwari waIsraeri: Ndava pedyo nokunangisa kwauri zvombo zvehondo zviri mumaoko ako, zvaunoshandisa kurwa namambo weBhabhironi navaBhabhironi vakakukombai kunze kwamasvingo. Uye ndichazviunganidza mukati meguta rino."},{"book":"Jeremia","chapter":"21","verse":"5","text":"Ini ndimene ndicharwa newe noruoko rwakatambanudzwa noruoko rune simba mukutsamwa neshungu nehasha huru."},{"book":"Jeremia","chapter":"21","verse":"6","text":"Ndicharova vanogara muguta rino, zvose vanhu nezvipfuwo, uye zvichafa nedenda rakaipisisa."},{"book":"Jeremia","chapter":"21","verse":"7","text":"Shure kwaizvozvo, ndizvo zvinotaura Jehovha, ndichaisa Zedhekia mambo weJudha, namachinda ake navanhu vari muguta rino vanopunyuka padenda, napamunondo, nepanzara, kuna Nebhukadhinezari mambo weBhabhironi nokuvavengi vavo vanotsvaka kuvauraya. Achavaisa kumunondo; haangavanzwiri urombo, kana ngoni, kana tsitsi.’"},{"book":"Jeremia","chapter":"21","verse":"8","text":"“Zvakare, uti kuvanhu, ‘Zvanzi naJehovha: Tarirai, ndiri kuisa pamberi penyu nzira youpenyu neyorufu."},{"book":"Jeremia","chapter":"21","verse":"9","text":"Ani naani achagara muguta rino achafa nomunondo, nenzara kana nedenda. Asi ani naani achabuda akandozvipira kuvaBhabhironi vakakukombai achararama; achatiza noupenyu hwake."},{"book":"Jeremia","chapter":"21","verse":"10","text":"Ndafunga kuitira guta rino zvakaipa kwete zvakanaka, ndizvo zvinotaura Jehovha. Richaiswa mumaoko amambo weBhabhironi, uye achariparadza nomoto.’"},{"book":"Jeremia","chapter":"21","verse":"11","text":"“Pamusoro paizvozvo, uti kuimba youshe yaJudha, ‘Inzwai shoko raJehovha,"},{"book":"Jeremia","chapter":"21","verse":"12","text":"imi imba yaDhavhidhi. Zvanzi naJehovha:"},{"book":"Jeremia","chapter":"21","verse":"13","text":"Ndine mhosva newe, Jerusarema,"},{"book":"Jeremia","chapter":"21","verse":"14","text":"Ndichakurovai sezvakafanira mabasa enyu,"}]}