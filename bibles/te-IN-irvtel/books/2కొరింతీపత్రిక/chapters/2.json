{"data":[{"book":"2 కొరింతీ పత్రిక","chapter":"2","verse":"1","text":"నేను బాధ కలిగించేలా మీ దగ్గరికి తిరిగి రాకూడదని నా అంతట నేనే నిశ్చయించుకున్నాను."},{"book":"2 కొరింతీ పత్రిక","chapter":"2","verse":"2","text":"నేను మీకు బాధ కలిగిస్తే బాధ పొందినవాడు తప్ప ఇంకెవరు నన్ను సంతోషపరచగలరు?"},{"book":"2 కొరింతీ పత్రిక","chapter":"2","verse":"3","text":"నేను వచ్చేటప్పుడు ఎవరి వలన నాకు సంతోషం కలగాలో వారి వలన నాకు దుఃఖం కలగకుండా ఉండాలని ఈ సంగతి మీకు రాశాను. నా సంతోషమే మీ అందరి సంతోషమని నా నమ్మకం."},{"book":"2 కొరింతీ పత్రిక","chapter":"2","verse":"4","text":"మీకు బాధ కలగాలని కాదు, మీ పట్ల నాకున్న అత్యధికమైన ప్రేమను మీరు తెలుసుకోవాలని, ఎంతో బాధతో, హృదయ వేదనతో, కన్నీళ్ళు కారుస్తూ రాశాను."},{"book":"2 కొరింతీ పత్రిక","chapter":"2","verse":"5","text":"ఎవరైనా నాకు బాధ కలగజేసి ఉంటే, నాకు మాత్రమే కాదు, కొంతవరకూ మీకందరికీ బాధ కలగజేశాడు (ఇంతకంటే కఠినంగా మాట్లాడడం నాకిష్టం లేదు)."},{"book":"2 కొరింతీ పత్రిక","chapter":"2","verse":"6","text":"అలాంటి వాడికి మీలో ఎక్కువమంది వలన కలిగిన ఈ శిక్ష చాలు."},{"book":"2 కొరింతీ పత్రిక","chapter":"2","verse":"7","text":"కాబట్టి మీరిక అతణ్ణి శిక్షించకుండా క్షమించి, ఆదరించడం మంచిది. లేకపోతే అతడు అధిక దుఃఖంలో మునిగిపోతాడేమో."},{"book":"2 కొరింతీ పత్రిక","chapter":"2","verse":"8","text":"అందుచేత అతని పట్ల మీ ప్రేమ స్థిరపరచమని మిమ్మల్ని ప్రోత్సహిస్తున్నాను."},{"book":"2 కొరింతీ పత్రిక","chapter":"2","verse":"9","text":"మీరన్ని విషయాల్లో విధేయులై ఉంటారో లేదో అని మిమ్మల్ని పరీక్షించేందుకే అలా రాశాను."},{"book":"2 కొరింతీ పత్రిక","chapter":"2","verse":"10","text":"మీరు ఎవరినైనా దేని గురించి అయినా క్షమిస్తే నేనూ అతన్ని క్షమిస్తాను."},{"book":"2 కొరింతీ పత్రిక","chapter":"2","verse":"11","text":"నేను దేనినైనా క్షమించి ఉంటే సాతాను మనలను మోసపరచకుండా, మీ కోసం, క్రీస్తు ముఖం చూసి క్షమించాను. సాతాను ఎత్తుగడలు మనకు తెలియనివి కావు."},{"book":"2 కొరింతీ పత్రిక","chapter":"2","verse":"12","text":"క్రీస్తు సువార్త ప్రకటించడానికి నేను త్రోయ పట్టణానికి వచ్చినప్పుడు, ప్రభువు నాకు ద్వారం తెరిచాడు. అయినా నా సోదరుడు తీతు కనిపించకపోవడంతో"},{"book":"2 కొరింతీ పత్రిక","chapter":"2","verse":"13","text":"నాకు మనశ్శాంతి లేక, వారి దగ్గర సెలవు తీసుకుని అక్కడ నుండి మాసిదోనియకు బయలుదేరాను."},{"book":"2 కొరింతీ పత్రిక","chapter":"2","verse":"14","text":"దేవుడు క్రీస్తులో విజయ సూచకమైన తన ఊరేగింపులో మమ్మల్ని ఎప్పుడూ నడిపిస్తున్నాడు. క్రీస్తును గురించిన జ్ఞాన పరిమళాన్ని మా ద్వారా అంతటా గుబాళించేలా చేస్తున్న ఆయనకు ధన్యవాదాలు."},{"book":"2 కొరింతీ పత్రిక","chapter":"2","verse":"15","text":"విమోచన పొందుతున్న వారిమధ్య, నాశనమైపోతున్న వారిమధ్య, మేము దేవునికి క్రీస్తు పరిమళంగా ఉన్నాము."},{"book":"2 కొరింతీ పత్రిక","chapter":"2","verse":"16","text":"నాశనమైపోతున్న వారికి మరణపు వాసనగా, విమోచన పొందుతున్న వారికి జీవపు సువాసనగా ఉన్నాము. వీటికి యోగ్యులెవరు?"},{"book":"2 కొరింతీ పత్రిక","chapter":"2","verse":"17","text":"దేవుని వాక్యాన్ని లాభం కోసం చాలామంది అమ్మేస్తున్నారు. మేము అలాంటి వాళ్ళం కాదు. మేమైతే సదుద్దేశంతో ఉన్నాం. దేవుడు మమ్మల్ని పంపించాడు. క్రీస్తులో దేవుని ఎదుట బోధిస్తున్నాం."}]}