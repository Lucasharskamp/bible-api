{"data":[{"book":"4 Mose","chapter":"10","verse":"1","text":"Hagi Ra Anumzamo'a mago'ene amanage huno Mosesena asmi'ne,"},{"book":"4 Mose","chapter":"10","verse":"2","text":"Tare ufena tamagra hamanteti amasagitma silvare tro huteta, uferenkeno vea kevu'moza nentahiza eritru hu'za seli nozmia taganaviza vugahaze."},{"book":"4 Mose","chapter":"10","verse":"3","text":"Hagi tarega ufentetima resageta, maka vea kevu'moza kagrite e'za seli nomofo kahante eme atru hiho."},{"book":"4 Mose","chapter":"10","verse":"4","text":"Magoke ufentetima resageta, Israeli kva vahe'ma, nagate nagate zamazeri oti'naza kva naga'mo'za kagri kavuga etru hugahaze."},{"book":"4 Mose","chapter":"10","verse":"5","text":"Magoke ufenkrafa hina, zage hanati kaziga ki'nesaza naga'mo'za hage'za oti'za vugahaze."},{"book":"4 Mose","chapter":"10","verse":"6","text":"Anante ufema tare zupa rena, henkamu (saut) kaziga ki'naza vahe'mo'za hage'za oti'za vugahaze. Hagi ufema re'zamo zamazeri otina hage'za vugahaze."},{"book":"4 Mose","chapter":"10","verse":"7","text":"Vahe'ma zamazeri atruma hunakura, kema fore hanige'za ufema resaza agerumo'a zazate ufena re'za viho."},{"book":"4 Mose","chapter":"10","verse":"8","text":"Aroni ne'mofavrema pristi eri'zama e'neriza naga'mo'za ufentera zamagrake'za azerine'za, ana ufena regahaze. Hagi maka knafina zamagripintima fore hu anante antante'ma hu'za vanaza vahe'mo'zage ana hugahaze."},{"book":"4 Mose","chapter":"10","verse":"9","text":"Henkama mopatamirema umani'nesageno ha' vahe'mo'za ha'ma huramante'za tamazeri havizama hanageta, hazenkemofo ufe renage'na, Ra Anumzana tamagri Anumzamo'na nentahi'na, ha' vahe zamazampinti tamagu vazigahue."},{"book":"4 Mose","chapter":"10","verse":"10","text":"Hagi muse nehuta, mago'a ranknama ante zupo, mika ikamofo ese zagegna zupama kresramna vu ofa nehanuto, rimpa fruhu ofa kresramna vanaza zupa, Anumzamo'narega ana ufe resage'na nentahi'na tamaza hugahue. Nagra Rana, tamagri Anumzane. Hagi Israeli vahe'mo'za Sainai agona atre'za e'naze."},{"book":"4 Mose","chapter":"10","verse":"11","text":"Hagi tare kafuma evigeno, tu ikamofona, 20ti knazupa, seli mono nomofo agofetu'ma me'nea hampomo'a atreno vu'ne."},{"book":"4 Mose","chapter":"10","verse":"12","text":"Ana hige'za Israeli vahe'mo'za nege'za ka'ma hagage mopa Sainai atre'za hage'za nevu'za, kumara ante'za manite manite hu'za nevazageno, ka'ma hagage mopare Parani ana hampomo'a umani'ne."},{"book":"4 Mose","chapter":"10","verse":"13","text":"Ra Anumzamo'ma Mosesesema pusante'ma asmi'nea kante ante'za atre'za vu'naze."},{"book":"4 Mose","chapter":"10","verse":"14","text":"Hagi Juda naga'moza sondia vahe'zmine kota hu'za krauefa (fleg) zami'ne eri'za nevazageno, Aminadabu nemofo Nasoni kva huzmante'ne."},{"book":"4 Mose","chapter":"10","verse":"15","text":"Hagi Zuari nemofo Natanieli Isaka sondia nagatera kva huzmante'ne."},{"book":"4 Mose","chapter":"10","verse":"16","text":"Hagi Helon nemofo Eliabu, Zebulun naga'mokizmi sondia nagatera kva hu'ne."},{"book":"4 Mose","chapter":"10","verse":"17","text":"Anante seli nona tapage hu mopafi atrageno, Gersoni naga'ene, Merari naga'mo'za ana seli nona kofi'za zamage'a vu'naze."},{"book":"4 Mose","chapter":"10","verse":"18","text":"Ana zamage'a Rubeni naga'moza krauefa eri'za sondia vahe'zmine nevazageno, Sedeuri nemofo Elizur ana sondia vahera kva huzmante'ne."},{"book":"4 Mose","chapter":"10","verse":"19","text":"Hagi Zurisadai nemofo Selumieli, Simeon sondia nagatera kva hu'ne."},{"book":"4 Mose","chapter":"10","verse":"20","text":"Gati naga'mokizmi sondia nagatera, Deueli nemofo Eleasafu kva hu'ne."},{"book":"4 Mose","chapter":"10","verse":"21","text":"Anante Kohati naga'ma nevu'za, seli nompinti ruotge hu'nea zana eri'za kantega nevzage'za, seli nona azeri oti'tage'za, anapinka ruotge zantamina eri'za ome ante'naze."},{"book":"4 Mose","chapter":"10","verse":"22","text":"Hagi ana amagera Efraemi sondia naga'mo'za krauefa (fleg) zamine eri'za nevazageno, Amihud nemofo Elisama kegava huzmante'ne."},{"book":"4 Mose","chapter":"10","verse":"23","text":"Hagi Pedasur nemofo Gamalieli, Manase naga'mokizmi sondia nagatera kva hu'ne."},{"book":"4 Mose","chapter":"10","verse":"24","text":"Hagi Benzameni sondia nagatera Gideoni nemofo Abidani kva hu'ne."},{"book":"4 Mose","chapter":"10","verse":"25","text":"Henka zamefiga'a Dani naga'moza vugote'za, zamagra krauefa (fleg) eri'za henka nevu'za, ha' vahe'ma zamefiti esagu kegava huzmante'za vu'naze. Hagi sondia naga'zamirera Amisadai nemofo Ahieza kva hu'ne."},{"book":"4 Mose","chapter":"10","verse":"26","text":"Hagi Okran nemofo Pagieli, Aseli naga'mokizmi sondia nagatera kva hu'ne."},{"book":"4 Mose","chapter":"10","verse":"27","text":"Hagi Enan nemofo Ahira, Naftali naga'mokizmi sondia nagatera kva hu'ne."},{"book":"4 Mose","chapter":"10","verse":"28","text":"Mika zupa Israeli vahe'mo'za noma hage'za kasefa kumate'ma nevu'za, ana kante ante'za sondia vahe'zmine vutere hu'naze."},{"book":"4 Mose","chapter":"10","verse":"29","text":"Mosese'a anage huno Midieni ne' Reueli nemofo Hobabuna asami'ne, Ra Anumzamo'a Nagra ana mopa tamigahue huno huhampri tante'nea mopare nevunanki, tagrane egeta so'e tavutava huganteta vamaneno. Na'ankure Ra Anumzamo'a Israeli vahe'mofona knare'za huhampri zamante'ne."},{"book":"4 Mose","chapter":"10","verse":"30","text":"Hianagi Hobabu'a amanage hu'ne, nagra ovugahuanki, areti rukrahe hu'na mopani'aregane, naga ni'arega vugahue."},{"book":"4 Mose","chapter":"10","verse":"31","text":"Higeno mago'ene Mosese'a amanage hu'ne, muse hugantoanki (plis) tatrenka ovugahane. Na'ankure kagra ka'ma hagage mopafima nonkuma ante'zana antahinkakenka hu'nanku, tagrane nevunka kana taverigahane."},{"book":"4 Mose","chapter":"10","verse":"32","text":"Hagi kagrama tagrane esnanketa, Ra Anumzamo'ma knare'zama tamisigeta, anazanke huta kagrira mago'a zana kamigahune."},{"book":"4 Mose","chapter":"10","verse":"33","text":"Hagi anantetira Israeli vahe'mo'za erigafa hu'za Ra Anumzamofo agona Sainai atre'za tagufa zage gnamofo agu'afi kana vu'naze. Ra Anumzamofo huhagerafi huvempage vogisia kofi'za tagufa zagegnafi vugote'za nevzageno, kuma'ma ome ante'za manisare zameri hutere huno vu'ne."},{"book":"4 Mose","chapter":"10","verse":"34","text":"Seli nonkumazmima atre'za nevzageno'a, Ra Anumzamofo hampomo'a zagegnafina turuna huzmante'ne."},{"book":"4 Mose","chapter":"10","verse":"35","text":"Hagi huhagerafi huvempage vogisima kofi'za vunaku nehzageno'a, Mosese'a anage hu'ne, Ra Anumzamoka otinka ha' vahetia zamahe panini huge'za nefresage'za, kagrima ha'ma renegantaza vahe'mo'za koro freho."},{"book":"4 Mose","chapter":"10","verse":"36","text":"Hagi huhagerafi huvempage vogisima inaregoma umanigeno'a, Mosese'a anage hutere hu'ne. Ohampriga'a Israeli vahe'motarera ete eno."}]}