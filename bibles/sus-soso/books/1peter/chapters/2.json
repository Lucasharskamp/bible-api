{"data":[{"book":"1 Peter","chapter":"2","verse":"1","text":"Wo xa fe ɲaaxi, wule, filankafuiɲa, milanteya, nun xili kanɛ bɛɲin."},{"book":"1 Peter","chapter":"2","verse":"2","text":"Wo xa bira Ala xa masenyi fɔxɔ ra alɔ diyɔrɛ wama xiɲɛ xɔn ki naxɛ. Na nɔma a niyade wo xa kisi xa sabati,"},{"book":"1 Peter","chapter":"2","verse":"3","text":"barima wo bara Ala xa hinnɛ kolon."},{"book":"1 Peter","chapter":"2","verse":"4","text":"Wo wo makɔrɛ Isa ra naxan misaalixi gɛmɛ kɛndɛ ra banxi tima naxan fari. Adamadie bara mɛɛ a ra, kɔnɔ Ala tan na gɛmɛ nan sugandixi barima a rafan a ma ki fanyi ra."},{"book":"1 Peter","chapter":"2","verse":"5","text":"Wo fan misaalixi gɛmɛ kɛndɛe nan na naxee tixi Ala Xaxili xa banxi ra. Wo bara findi sɛrɛxɛdubɛ sɛniyɛnxie ra alako wo xa wo bɔɲɛ ba sɛrɛxɛ ra Ala xa Mixi Sugandixi Isa saabui ra. Na nan nafan Ala ma."},{"book":"1 Peter","chapter":"2","verse":"6","text":"A sɛbɛxi Kitaabui kui,"},{"book":"1 Peter","chapter":"2","verse":"7","text":"Wo tan naxee danxaniyaxi, naxee lama a ra a na gɛmɛ sugandixi tide gbo, xunnakeli na wo bɛ. Kɔnɔ yi masenyi sɛbɛxi danxaniyataree nan bɛ,"},{"book":"1 Peter","chapter":"2","verse":"8","text":"A man masenxi,"},{"book":"1 Peter","chapter":"2","verse":"9","text":"Kɔnɔ Ala wo bɔnsɔɛ nan sugandixi, a xa findi mangɛ xa sɛrɛxɛdubɛe ra. A wo si rasɛniyɛn, a wo xunsara. A naxa wo ramini dimi kui, wo xa lu a xa nɔrɛ bun ma. A na birin naba nɛ alako wo xa a matɔxɔ duniɲa ma."},{"book":"1 Peter","chapter":"2","verse":"10","text":"Singe wo mu nu findixi si ra, kɔnɔ yakɔsi wo bara findi Ala xa ɲama ra. Singe Ala mu nu kinikinixi wo ma, kɔnɔ yakɔsi a xa kinikini bara kamali wo bɛ."},{"book":"1 Peter","chapter":"2","verse":"11","text":"N xanuntenyie, wo xa limaniya. Wo naxa bira duniɲa fee fɔxɔ ra, barima nee wo bama Ala xa kira nan xɔn ma. Bekae mu na wo ra. Wo xɔnyi mu na yi duniɲa bɛndɛ fuɲi fari xa ra."},{"book":"1 Peter","chapter":"2","verse":"12","text":"Wo xa duniɲa mixie xa tɔɔɲɛgɛ xun nakana wo xa wali fanyi saabui ra, alako e fan xa Ala matɔxɔ lɔxɔɛ dɔnxɔɛ ma."},{"book":"1 Peter","chapter":"2","verse":"13","text":"Wo wo yɛtɛ magoro duniɲa mangɛ birin bɛ Marigi xa fe ra. Yaamari soxi e tan nan yi, a findi mangɛ xungbe ra,"},{"book":"1 Peter","chapter":"2","verse":"14","text":"a findi mangɛ xa xɛɛrae ra, alɔ gomina. E fe kobi rabae makiitima, e fe fanyi rabae matɔxɔ."},{"book":"1 Peter","chapter":"2","verse":"15","text":"Ala wama nɛ wo xa xaxilitaree dɛ balan wo xa wali fanyi saabui ra."},{"book":"1 Peter","chapter":"2","verse":"16","text":"Wo xa ɲɛrɛ alɔ mixi naxee bara xɔrɛya sɔtɔ, kɔnɔ na xɔrɛya naxa a niya wo xa lu fe ɲaaxi kui. Wo xa findi Ala xa konyie ra."},{"book":"1 Peter","chapter":"2","verse":"17","text":"Wo xa mixi birin binya. Wo xa wo ngaxakerenyie xanu. Wo xa gaaxu Ala ya ra. Wo xa mangɛ xungbe binya."},{"book":"1 Peter","chapter":"2","verse":"18","text":"Konyie, wo xa wo yɛtɛ magoro wo marigie bɛ binyɛ kui, hali e findi mixi xa fe maxɔrɔxɔxi ra. Wo naxa mixi fanyie xa gbansan xui ratinmɛ,"},{"book":"1 Peter","chapter":"2","verse":"19","text":"barima fe fanyi nan a ra tinfe e xa i tɔɔrɔ tinxintareya ra Ala xa fe ra."},{"book":"1 Peter","chapter":"2","verse":"20","text":"Xa wo tɔɔrɛ nde sɔtɔ wo xa wali kobi xa fe ra, fe fanyi mu a ra. Kɔnɔ xa wo tɔɔrɛ nde sɔtɔ wo xa fe fanyi xa fe ra, Ala na kolonma nɛ wo bɛ."},{"book":"1 Peter","chapter":"2","verse":"21","text":"Wo xilixi na nan ma, barima Isa fan tɔɔrɔ nɛ wo bɛ, na fa findi misaali ra wo bɛ wo birama naxan fɔxɔ ra."},{"book":"1 Peter","chapter":"2","verse":"22","text":"«A mu yunubi raba, a mu wule fala.»"},{"book":"1 Peter","chapter":"2","verse":"23","text":"E to a konbi, a mu a gbeɲɔxɔ. E to a tɔɔrɔ, a mu wɔyɛn xɔrɔxɔɛ fala. A naxa kiiti so kiitisa tinxinxi yi ra."},{"book":"1 Peter","chapter":"2","verse":"24","text":"A naxa faxa wuri magalanbuxi ma won ma yunubie xa fe ra, alako won xa fe ɲaaxi lu na, won xa ɲɛrɛ tinxinyi kui. A xa fie nan wo rayalanxi."},{"book":"1 Peter","chapter":"2","verse":"25","text":"Wo nu luxi nɛ alɔ xuruse rabɛɲinxie, kɔnɔ yakɔsi wo bara gbilen wo kantama ma, naxan a ɲɔxɔ saxi wo nii xɔn ma."}]}