{"data":[{"book":"ΙΑΚΩΒΟΥ","chapter":"5","verse":"1","text":"Ἄγε νῦν οἱ πλούσιοι, κλαύσατε ὀλολύζοντες ἐπὶ ταῖς ταλαιπωρίαις ὑμῶν ταῖς ἐπερχομέναις."},{"book":"ΙΑΚΩΒΟΥ","chapter":"5","verse":"2","text":"Ὁ πλοῦτος ὑμῶν σέσηπε, καὶ τὰ ἱμάτια ὑμῶν σητόβρωτα γέγονεν·"},{"book":"ΙΑΚΩΒΟΥ","chapter":"5","verse":"3","text":"ὁ χρυσὸς ὑμῶν καὶ ὁ ἄργυρος κατίωται, καὶ ὁ ἰὸς αὐτῶν εἰς μαρτύριον ὑμῖν ἔσται, καὶ φάγεται τὰς σάρκας ὑμῶν ὡς πῦρ. Ἐθησαυρίσατε ἐν ἐσχάταις ἡμέραις."},{"book":"ΙΑΚΩΒΟΥ","chapter":"5","verse":"4","text":"Ἰδού, ὁ μισθὸς τῶν ἐργατῶν τῶν ἀμησάντων τὰς χώρας ὑμῶν, ὁ ἀπεστερημένος ἀφ᾿ ὑμῶν, κράζει· καὶ αἱ βοαὶ τῶν θερισάντων εἰς τὰ ὦτα Κυρίου Σαβαὼθ εἰσεληλύθασιν."},{"book":"ΙΑΚΩΒΟΥ","chapter":"5","verse":"5","text":"Ἐτρυφήσατε ἐπὶ τῆς γῆς καὶ ἐσπαταλήσατε· ἐθρέψατε τὰς καρδίας ὑμῶν ὡς ἐν ἡμέρᾳ σφαγῆς."},{"book":"ΙΑΚΩΒΟΥ","chapter":"5","verse":"6","text":"Κατεδικάσατε, ἐφονεύσατε τὸν δίκαιον· οὐκ ἀντιτάσσεται ὑμῖν."},{"book":"ΙΑΚΩΒΟΥ","chapter":"5","verse":"7","text":"Μακροθυμήσατε οὖν, ἀδελφοί, ἕως τῆς παρουσίας τοῦ Κυρίου. Ἰδού, ὁ γεωργὸς ἐκδέχεται τὸν τίμιον καρπὸν τῆς γῆς, μακροθυμῶν ἐπ᾿ αὐτῷ, ἕως ἂν λάβῃ ὑετὸν πρώϊμον καὶ ὄψιμον."},{"book":"ΙΑΚΩΒΟΥ","chapter":"5","verse":"8","text":"Μακροθυμήσατε καὶ ὑμεῖς, στηρίξατε τὰς καρδίας ὑμῶν, ὅτι ἡ παρουσία τοῦ Κυρίου ἤγγικε."},{"book":"ΙΑΚΩΒΟΥ","chapter":"5","verse":"9","text":"Μὴ στενάζετε κατ᾿ ἀλλήλων, ἀδελφοί, ἵνα μὴ κατακριθῆτε· ἰδού, 5.9 κριτὴς ¦ ὁ κριτὴς Er. Sc.κριτὴς πρὸ τῶν θυρῶν ἕστηκεν."},{"book":"ΙΑΚΩΒΟΥ","chapter":"5","verse":"10","text":"Ὑπόδειγμα λάβετε τῆς κακοπαθείας, ἀδελφοί μου, καὶ τῆς μακροθυμίας, τοὺς προφήτας οἳ ἐλάλησαν τῷ ὀνόματι Κυρίου."},{"book":"ΙΑΚΩΒΟΥ","chapter":"5","verse":"11","text":"Ἰδού, μακαρίζομεν τοὺς ὑπομένοντας· τὴν ὑπομονὴν Ἰὼβ ἠκούσατε, καὶ τὸ τέλος Κυρίου εἴδετε, ὅτι πολύσπλαγχνός ἐστιν ὁ Κύριος καὶ οἰκτίρμων."},{"book":"ΙΑΚΩΒΟΥ","chapter":"5","verse":"12","text":"Πρὸ πάντων δέ, ἀδελφοί μου, μὴ ὀμνύετε, μήτε τὸν οὐρανόν, μήτε τὴν γῆν, μήτε ἄλλον τινὰ ὅρκον· ἤτω δὲ ὑμῶν τὸ ναί, ναί, καὶ τὸ οὔ, οὔ· ἵνα μὴ 5.12 ὑπὸ κρίσιν ¦ εἰς ὑπόκρισιν St.ὑπὸ κρίσιν πέσητε."},{"book":"ΙΑΚΩΒΟΥ","chapter":"5","verse":"13","text":"Κακοπαθεῖ τις ἐν ὑμῖν; Προσευχέσθω. Εὐθυμεῖ τις; Ψαλλέτω."},{"book":"ΙΑΚΩΒΟΥ","chapter":"5","verse":"14","text":"Ἀσθενεῖ τις ἐν ὑμῖν; Προσκαλεσάσθω τοὺς πρεσβυτέρους τῆς ἐκκλησίας, καὶ προσευξάσθωσαν ἐπ᾿ αὐτόν, ἀλείψαντες αὐτὸν ἐλαίῳ ἐν τῷ ὀνόματι τοῦ Κυρίου·"},{"book":"ΙΑΚΩΒΟΥ","chapter":"5","verse":"15","text":"καὶ ἡ εὐχὴ τῆς πίστεως σώσει τὸν κάμνοντα, καὶ ἐγερεῖ αὐτὸν ὁ Κύριος· κἂν ἁμαρτίας ᾖ πεποιηκώς, ἀφεθήσεται αὐτῷ."},{"book":"ΙΑΚΩΒΟΥ","chapter":"5","verse":"16","text":"Ἐξομολογεῖσθε ἀλλήλοις τὰ παραπτώματα, καὶ εὔχεσθε ὑπὲρ ἀλλήλων, ὅπως ἰαθῆτε. Πολὺ ἰσχύει δέησις δικαίου ἐνεργουμένη."},{"book":"ΙΑΚΩΒΟΥ","chapter":"5","verse":"17","text":"Ἠλίας ἄνθρωπος ἦν ὁμοιοπαθὴς ἡμῖν, καὶ προσευχῇ προσηύξατο τοῦ μὴ βρέξαι· καὶ οὐκ ἔβρεξεν ἐπὶ τῆς γῆς ἐνιαυτοὺς τρεῖς καὶ μῆνας ἕξ."},{"book":"ΙΑΚΩΒΟΥ","chapter":"5","verse":"18","text":"Καὶ πάλιν προσηύξατο, καὶ ὁ οὐρανὸς ὑετὸν ἔδωκε, καὶ ἡ γῆ ἐβλάστησε τὸν καρπὸν αὐτῆς."},{"book":"ΙΑΚΩΒΟΥ","chapter":"5","verse":"19","text":"Ἀδελφοί, ἐάν τις ἐν ὑμῖν πλανηθῇ ἀπὸ τῆς ἀληθείας, καὶ ἐπιστρέψῃ τις αὐτόν,"},{"book":"ΙΑΚΩΒΟΥ","chapter":"5","verse":"20","text":"γινωσκέτω ὅτι ὁ ἐπιστρέψας ἁμαρτωλὸν ἐκ πλάνης ὁδοῦ αὐτοῦ σώσει ψυχὴν ἐκ θανάτου, καὶ καλύψει πλῆθος ἁμαρτιῶν."}]}