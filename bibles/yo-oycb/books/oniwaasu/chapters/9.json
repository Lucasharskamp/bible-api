{"data":[{"book":"Oniwaasu","chapter":"9","verse":"1","text":"Nígbà náà ni mo wá ronú lórí gbogbo èyí, tí mo sì parí rẹ̀ pé, olóòtọ́ àti ọlọ́gbọ́n àti ohun tí wọ́n ń ṣe wà ní ọwọ́ Ọlọ́run, ṣùgbọ́n kò sí ènìyàn tí ó mọ̀ bóyá ìfẹ́ tàbí ìríra ni ó ń dúró de òun."},{"book":"Oniwaasu","chapter":"9","verse":"2","text":"Àyànmọ́ kan náà ni gbogbo wọn yàn—olóòtọ́ àti ènìyàn búburú, rere àti ibi, mímọ́ àti àìmọ́, àwọn tí ó ń rú ẹbọ àti àwọn tí kò rú ẹbọ."},{"book":"Oniwaasu","chapter":"9","verse":"3","text":"Ohun búburú ni èyí jẹ́ nínú gbogbo ohun tí ó ń ṣẹlẹ̀ lábẹ́ oòrùn. Ìpín kan ṣoṣo ni ó ń dúró de gbogbo wọn, ọkàn ènìyàn pẹ̀lú kún fún ibi, ìsínwín sì wà ní ọkàn wọn nígbà tí wọ́n wà láààyè àti nígbà tí wọ́n bá darapọ̀ mọ́ òkú."},{"book":"Oniwaasu","chapter":"9","verse":"4","text":"Ẹnikẹ́ni tí ó wà láàrín alààyè ní ìrètí—kódà ààyè ajá sàn dáradára ju òkú kìnnìún lọ!"},{"book":"Oniwaasu","chapter":"9","verse":"5","text":"Nítorí pé ẹni tí ó wà láààyè mọ̀ wí pé àwọn yóò kú"},{"book":"Oniwaasu","chapter":"9","verse":"6","text":"Ìfẹ́ wọn, ìríra wọn,"},{"book":"Oniwaasu","chapter":"9","verse":"7","text":"Lọ jẹ oúnjẹ rẹ pẹ̀lú ayọ̀, kí o sì mu ọtí wáìnì rẹ pẹ̀lú inú dídùn dé ọkàn, nítorí pé ìsinsin yìí ni Ọlọ́run síjú àánú wo ohun tí o ṣe."},{"book":"Oniwaasu","chapter":"9","verse":"8","text":"Máa wọ aṣọ funfun nígbàkígbà kí o sì máa fi òróró yan orí rẹ nígbà gbogbo."},{"book":"Oniwaasu","chapter":"9","verse":"9","text":"Máa jẹ ayé pẹ̀lú ìyàwó rẹ, ẹni tí o fẹ́ràn, ní gbogbo ọjọ́ ayé àìní ìtumọ̀ yí tí Ọlọ́run ti fi fún ọ lábẹ́ oòrùn—gbogbo ọjọ́ àìní ìtumọ̀ rẹ. Nítorí èyí ni ìpín tìrẹ ní ayé àti nínú iṣẹ́ wàhálà rẹ ní abẹ́ oòrùn."},{"book":"Oniwaasu","chapter":"9","verse":"10","text":"Ohunkóhun tí ọwọ́ rẹ bá rí láti ṣe, ṣe é pẹ̀lú gbogbo agbára rẹ, nítorí kò sí iṣẹ́ ṣíṣe tàbí ìpinnu tàbí ìmọ̀ tàbí ọgbọ́n nínú isà òkú níbi tí ò ń lọ."},{"book":"Oniwaasu","chapter":"9","verse":"11","text":"Mo ti rí ohun mìíràn lábẹ́ oòrùn."},{"book":"Oniwaasu","chapter":"9","verse":"12","text":"Síwájú sí i, kò sí ẹni tí ó mọ ìgbà tí àkókò rẹ̀ yóò dé,"},{"book":"Oniwaasu","chapter":"9","verse":"13","text":"Mo sì tún rí àpẹẹrẹ ọgbọ́n tí ó dùn mọ́ mi lábẹ́ oòrùn."},{"book":"Oniwaasu","chapter":"9","verse":"14","text":"Ìlú kékeré kan tí ènìyàn díẹ̀ wà nínú rẹ̀ wà ní ìgbà kan rí. Ọba alágbára kan sì ṣígun tọ ìlú náà lọ, ó yí i po, ó sì kọ́ ilé ìṣọ́ tí ó tóbi lòdì sí i."},{"book":"Oniwaasu","chapter":"9","verse":"15","text":"Ṣùgbọ́n, tálákà ọkùnrin tí ó jẹ́ ọlọ́gbọ́n kan ń gbé ní ìlú náà, ó sì gba gbogbo ìlú u rẹ̀ là pẹ̀lú ọgbọ́n rẹ̀. Ṣùgbọ́n kò sí ẹni tí ó rántí ọkùnrin tálákà náà."},{"book":"Oniwaasu","chapter":"9","verse":"16","text":"Nítorí náà mo sọ wí pé, “Ọgbọ́n dára ju agbára.” Ṣùgbọ́n a kẹ́gàn ọgbọ́n ọkùnrin tálákà náà, wọn kò sì mú ọ̀rọ̀ rẹ̀ ṣe."},{"book":"Oniwaasu","chapter":"9","verse":"17","text":"Ọ̀rọ̀ pẹ̀lẹ́ ọlọ́gbọ́n ènìyàn a máa wà ní ìmúṣẹ"},{"book":"Oniwaasu","chapter":"9","verse":"18","text":"Ọgbọ́n dára ju ohun èlò ogun lọ,"}]}