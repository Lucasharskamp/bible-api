{"data":[{"book":"Luke","chapter":"7","verse":"1","text":"Hanchu, Jisua'n mingei kôma chong a ril zoiin chu Capernaum'a khuoa a sea."},{"book":"Luke","chapter":"7","verse":"2","text":"Rom râlmi ruoipu tîrlâm midit tak dam maka, a thi vavânga."},{"book":"Luke","chapter":"7","verse":"3","text":"Hanchu, Jisua'n thurchi a rieta anin chu a juonga a tîrlâm mindam ranga ngên rangin Juda Upangei a tîra."},{"book":"Luke","chapter":"7","verse":"4","text":"Jisua kôma an honga, “Hi mi hih na san thei ruo ani."},{"book":"Luke","chapter":"7","verse":"5","text":"Kin mingei lung a min khama, kin synagog khom mi sin pe ani” tiin an ngên rîta."},{"book":"Luke","chapter":"7","verse":"6","text":"Hanchu Jisua'n, anni ngei hah a jûi zoia. In a tung rangtôn chu, râlmi ruoipu'n a malngei a tîra, “O pu, intak takin hong no roh, ki ina mini pan rangin inhoi mu-ung."},{"book":"Luke","chapter":"7","verse":"7","text":"Mapêna keima ngêt no kôma hong rang khomin inhoi mu-ung. Hê vai minchôi inla ki tîrlâm chu dam a tih."},{"book":"Luke","chapter":"7","verse":"8","text":"Keikhom kenêka ulien chong nuoia om ki ni. Ko chong nuoia râlmingei an oma, inkhat kôm, ‘Se roh’ ki tiin a sea, ‘Hong roh,’ ki tiin a honga, Ki tîrlâm kôm, ‘Hih sin roh’ ki tiin a sin ngâi” a tia."},{"book":"Luke","chapter":"7","verse":"9","text":"Hanchu, Jisua'n a rieta anin chu kamâm aom a tia, mipui ama jûi ngei a en titira, an kôma, “Nangni ki ril, hi angtaka taksônna hi chu Isrealngei lâia luo la mu ngâi mu-ung” a tia."},{"book":"Luke","chapter":"7","verse":"10","text":"Thangthei ngeiin ruoipu in an hong kîrnôk inchu tîrlâm hah a damin an hong mu zoi."},{"book":"Luke","chapter":"7","verse":"11","text":"Chomolte suole7:11: Chomolte suole; ti hih miziek senkhat ngei chunangtûkatiin an dôn chu Jisua, Nain khopuia a se zoia, a ruoisingei le mipuingeiin an jûia."},{"book":"Luke","chapter":"7","verse":"12","text":"Hanchu, khopui mokot an tungin chu, mithi an hong rojôna. Ma athipa hah meithâinu nâikhât ania, male A khopuia mi tamtak ngei khom a kôma an oma."},{"book":"Luke","chapter":"7","verse":"13","text":"Hanchu, Pumapa'n ama amûn chu inrieng amu oka, a kôm, “Chap no roh” a tipea."},{"book":"Luke","chapter":"7","verse":"14","text":"Hanchu ava nâia, a tolâi a tôna, a rojôn ngei an inngama, Jisua'n, “Ruotharte, inthoi roh nang ki ti,” a tia."},{"book":"Luke","chapter":"7","verse":"15","text":"Hanchu, mithi hah ânsung lita, a chonga. Hanchu, Jisua'n a nû kôm a pêk nôk zoi."},{"book":"Luke","chapter":"7","verse":"16","text":"An rêngin an chia, Pathien an minpâka, “Ei lâia dêipu roiinpui tak a juong inlanga, a mingei mi minjôk rangin Pathien a juong zoi,” an tia."},{"book":"Luke","chapter":"7","verse":"17","text":"Hi Jisua thurchi hih Judea ram pumpuia le a kôlrevêla ânthang zit zoi."},{"book":"Luke","chapter":"7","verse":"18","text":"John ruoisingeiin Jisua thurchi John an rila, hanchu a ruoisingei mi inik a koia,"},{"book":"Luke","chapter":"7","verse":"19","text":"Pumapa kôm a tîr ngeia, “a juong rang Messiah hah mo ni ni, mo midang kin la tûng rang mo?” itia rekel rangin."},{"book":"Luke","chapter":"7","verse":"20","text":"Hanchu, Jisua kôma an honga, “Baptispu John'n, a juong rangpu hah nini mo, midang kin la tûng rang mo? a ti” tiin an rekela."},{"book":"Luke","chapter":"7","verse":"21","text":"Ma lâitaka han, Jisua'n, mi tamtak damloingei, an natnangei, ramkhori sûrngei a mindam ngeia, mitchongei mit a minvâr pea."},{"book":"Luke","chapter":"7","verse":"22","text":"7:22: Isa 35:5,6; Isa 61:1Hanchu, John ruoisingei kôma, “Se nôk ungla, John kôma, nin mu ngei le nin riet ngei hah va ril roi, mitchongeiin an mu theia, kholrangei an lôn thei zoi, aphârngei an inthienga7:22: inthienga: 5:12 en roh, kuorsetngei kuor avâra, mithingei aringin an inthoi nôka, inriengngei kôma Thurchi Sa misîr ani zoi."},{"book":"Luke","chapter":"7","verse":"23","text":"Iem zoiloina nei loi ngei chu satvur anni,” a tipe ngeia."},{"book":"Luke","chapter":"7","verse":"24","text":"John ruoisingei an se zoiin chu, Jisua'n John chungroi mipuingei kôma a misîra. “A kôma ramchâra nin se lâia han imo mu rangin nin sabei? phâivuon ai sêm sûl innîk ngei mo?"},{"book":"Luke","chapter":"7","verse":"25","text":"Imo a en ranga nin se? Puon innêm insil mi mo? Ha anga insil ngâi ngei le ningnuoma lêng ngei chu rêng inah kêng an om ngâi."},{"book":"Luke","chapter":"7","verse":"26","text":"Ni ril ta u, imo a en ranga nin se? Dêipu na? O, ani, Dêipu nêka lien uol nin mu zoi."},{"book":"Luke","chapter":"7","verse":"27","text":"7:27: Mal 3:1John hih Pathien lekhabua, ‘Ki tîrton no motona na lampui sin rangin tîr ki tih,’ ai ti chu ani."},{"book":"Luke","chapter":"7","verse":"28","text":"Nangni ki ril John hih mi murdi lâia alientak chu ani. Ania, Pathien Rêngrama achîntak khom John nêkin chu a lien uol.”"},{"book":"Luke","chapter":"7","verse":"29","text":"John chongril mipuingeiin an rangâia, aliekin sumrusuong ngâi ngeiin Pathien chong an jôma, a kôma baptisma an changa."},{"book":"Luke","chapter":"7","verse":"30","text":"Ania Balam minchupungei le phariseengeiin chu anta ranga Pathien mintuo an henga, John baptisma khom chang mak ngei."},{"book":"Luke","chapter":"7","verse":"31","text":"Jisua'n, “Atûnlâi ruolthoitharngei hih imo an ang? Ilemo ki mintêk rang ani zoi?"},{"book":"Luke","chapter":"7","verse":"32","text":"Nâipangngei bazar muna insunga, senkhatin inneina berlem nangni kin tum pea, lâm mak cheia, chûlna la kin tho khomin chap mak cheia, itia in hêt inlôm angha anni."},{"book":"Luke","chapter":"7","verse":"33","text":"Baptispu John a juonga, bungêiin uain khom nêk maka, ramkhori kêng nin tia."},{"book":"Luke","chapter":"7","verse":"34","text":"Miriem Nâipasal a juonga, a sâkin a nêka, rolruokpa, sumrusuongpungei le mi nunsiengei malpa nin tia."},{"book":"Luke","chapter":"7","verse":"35","text":"A modôm ngei rangin chu, Pathien vârna, chongdik minlangna ani” a tia."},{"book":"Luke","chapter":"7","verse":"36","text":"Pharisee inkhatin Jisua bu nêk rangin a siela, Jisua a sea, bu nêk rangin ânsunga."},{"book":"Luke","chapter":"7","verse":"37","text":"7:37,38: Mat 26:7; Mk 14:3; Joh 12:3 Ma khopuia han nupang inkhat nunsie a oma. Jisua Pharisee ina bu a nêk iti a rietin chu, sariek mirimhoi alabastar bilôr a hongchôia."},{"book":"Luke","chapter":"7","verse":"38","text":"Jisua nûktieng a ke bula ândinga, a chapa, a mitrithîn a kengei a mindûi pea. A samin a kengei a hûia, a ke a tuma, sariek mirimhoi a buoka."},{"book":"Luke","chapter":"7","verse":"39","text":"Pharisee han a mulungrîlin, “Hi mi hih dêipu dik anîn chu, a tônnu, nupang saloi ani tie hih riet a tih” a tia."},{"book":"Luke","chapter":"7","verse":"40","text":"Jisua'n a kôma, “Simon, nang ril rang ke nei” a tia. Simon'n, “O, Minchupu ni ril roh” a tia."},{"book":"Luke","chapter":"7","verse":"41","text":"Jisua'n a kôma, “Mi inikin lâkâi pêk ngâipu kôm sumdâr an intânga, inkhatin razaranga, inkhatin sômranga."},{"book":"Luke","chapter":"7","verse":"42","text":"An thuon theiloi sikin an ruonin a ngâidam ngeia, a tu han mo lungkham uol nih?” a tia."},{"book":"Luke","chapter":"7","verse":"43","text":"Simon'n a thuona, “Ki iem lamin chu a ngâidam tam uolpu hah” a tia, Jisua'n, “Ni ti mindik” a tipea."},{"book":"Luke","chapter":"7","verse":"44","text":"Male chu, nupangnu tieng mâi athaka, Simon kôma, “Hi nupangnu hih nu mu mo? Ni ina ko honga, ka ke rusûkna rang tui ni pêk mak chea, ama'n chu a mit rithîn ke kengei a rusûka, a samin a hûi minhula,"},{"book":"Luke","chapter":"7","verse":"45","text":"ni tumin ni lei don mak che, ama chu ko hong renga ka kengei a tum bâng mak."},{"book":"Luke","chapter":"7","verse":"46","text":"Olive sariek ku lua buok mak chea, ama'n chu ka kengei sariek a pol minzo zita."},{"book":"Luke","chapter":"7","verse":"47","text":"Masikin nang ki ril, lungkhamna lien a minlang han a nunsiena tamtak ngei hah ngâidam ani zoi, iti a minthâr. Masikin, tukhom ngâidamna chînin chu lungkhamna chîn a minlang” a tia."},{"book":"Luke","chapter":"7","verse":"48","text":"Male, Jisua'n nupangnu kôma, “Ni sietnangei ngâidam ani zoi” a tipea."},{"book":"Luke","chapter":"7","verse":"49","text":"A kôma insung ngeiin, Hi anga nunsie ngei tena ngâidam thei hih tumo ai ni? anin tia."},{"book":"Luke","chapter":"7","verse":"50","text":"Ania, Jisua'n nupangnu kôma, “Na taksônnân nang a sanminjôk zoi, rathanngam takin se ta roh” a tipea."}]}