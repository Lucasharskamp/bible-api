{"data":[{"book":"Kulawa","chapter":"23","verse":"1","text":"“Sekeupwililise mbuli za uvwizi, na sekeumtaze munhu mbananzi kwa kulava ukalangama wa uvwizi."},{"book":"Kulawa","chapter":"23","verse":"2","text":"Sekeusondelele bumbila da wanhu kutenda mbuli zihile, hebu sekewiilumbe na wanhu kulava ukalangama muna ichitala muladi kwagiza ukweli."},{"book":"Kulawa","chapter":"23","verse":"3","text":"Sekeuwonele muna imbuli ya ngayengaye."},{"book":"Kulawa","chapter":"23","verse":"4","text":"“Uhamfika ng'ombe hebu chihongwe wa mwihi wako kaga, mbwelezele mwenyewo."},{"book":"Kulawa","chapter":"23","verse":"5","text":"One uhamuwona chihongwe wa munhu yokwihila kagwa na mbahasha yake, sekeumuleke mtaze."},{"book":"Kulawa","chapter":"23","verse":"6","text":"“Sekeuyagize haki iyolondeka kupata ngayengaye muna imbuli yake."},{"book":"Kulawa","chapter":"23","verse":"7","text":"Iteganye sekeumulongeleze munhu uvwizi na sekeumkome munhu yelibule ubananzi, kwa viya Mulungu hezawalekelela wanhu wabananzi."},{"book":"Kulawa","chapter":"23","verse":"8","text":"Sekeuhokele chinhu cha kukutenda ubene malagilizo, kwaviya chinhu icho chowatula yameso wanhu weli na ubala na kuwagiza wanhu wanogile."},{"book":"Kulawa","chapter":"23","verse":"9","text":"“Sekeumbamanye nyambenyambe, mweye muumanya unyambenyambe, mana na mweye mukala nyambenyambe muna iisi ya Misili."},{"book":"Kulawa","chapter":"23","verse":"10","text":"“Kwa miyaka sita kwizahanda migunda yako na kwaha vinhu vihandigwe."},{"book":"Kulawa","chapter":"23","verse":"11","text":"Mbali muna umwaka wa saba, kwizaleka migunda yako yose bila ya kuhanda mbeyu muladi ngayengaye weli mwa wanhu wako wapate ndiya isigale umo na wanyama wa kumbago waje. Kwizatenda ivo ivo muna umgunda wako wa mizabibu na mizaituni."},{"book":"Kulawa","chapter":"23","verse":"12","text":"“Kwa siku sita kwizasang'hana sang'hano zako, mbali siku yesaba uhumule, muladi ng'ombe wako na vihongwe wako iviya wahumule, na watumwa wowelekigwe muna ikaye yako na nyambenyambe wahumule."},{"book":"Kulawa","chapter":"23","verse":"13","text":"“Tegeleza chila chinhu chonikulongela. Sekeuyatambule mazina ya milungu imwenga hata chidogo, mazina yayo sekeyahulikike muna umulomo wako."},{"book":"Kulawa","chapter":"23","verse":"14","text":"“Miyanza mitatu chila mwaka mwizatenda madugila kwa hishima yangu."},{"book":"Kulawa","chapter":"23","verse":"15","text":"Mwizagendelela kutenda Dugila da Magate Hayagumigwe Lusu fana vinimulagilizeni, mwizakuja magate hayagumigwe lusu kwa siku saba lusita lwikigwe muna umwezi wa Abibu, kwaviya muna umwezi uwo mulawa Misili. Munhu yoyose sekeyeze haulongozi wangu makono muhala."},{"book":"Kulawa","chapter":"23","verse":"16","text":"Mwizagendelela kutenda Dugila da Vinhu va Mwanduso vimugobole muna imigunda yenu. Mwizatenda Dugila da Kuduganya Vinhu Vimugobole kuuhelelo wa mwaka vondamuduganye vinhu venu vimuhandile."},{"book":"Kulawa","chapter":"23","verse":"17","text":"Miyanza mitatu kwa mwaka walume wose wezalawilila haulongozi wa Mndewa Mulungu, Mndewa yeli na udahi."},{"book":"Kulawa","chapter":"23","verse":"18","text":"“Sekeulave damu ya nhambiko yangu hamwe na magate yagumigwe lusu, na sekeuyaleke mavuta ya mnyama ya dugila jangu yasigale mbaka imitondo."},{"book":"Kulawa","chapter":"23","verse":"19","text":"“Ndiya ya mwanduso ya isi yako kwizaigala kuna ikaye ya Mndewa Mulungu, Mulungu wako."},{"book":"Kulawa","chapter":"23","verse":"20","text":"“Lola, nomtuma msenga wa kuulanga kuulongozi wenu muladi yamkalizeni mzila na kumgalani kuna iisi yoniisasale."},{"book":"Kulawa","chapter":"23","verse":"21","text":"Mtegelezeni na kwamha choyolonga sekemumwehule, hezawalekelelani ubananzi wenu, kwaviya nahamwe nayo."},{"book":"Kulawa","chapter":"23","verse":"22","text":"Mbali muhamtegeleza chiyolonga na kutenda yose yonimulongelani, nizakuwa mwihi wa wehi wenu na nizawalema wose womulemani mweye."},{"book":"Kulawa","chapter":"23","verse":"23","text":"“Msenga kuulanga kezamulongolelani na kumgalani kuna iisi ya Waamoli na Wahiti na Wapelizi na Wakanaani na Wahivi na Wayebusi, nawo nizawadanganiza."},{"book":"Kulawa","chapter":"23","verse":"24","text":"Sekemutumbale mavindi kuitambikila milungu yawo hebu kuisang'hanila hebu sekemuhige sang'hano zawo. Mwizawadanganiza na kuvibomola vibanda vawo."},{"book":"Kulawa","chapter":"23","verse":"25","text":"Nisang'hanileni niye Mndewa Mulungu, Mulungu wenu, niye nizamtemelani mate kwa ndiya na mazi na kusegeza mitamu kumwenu."},{"book":"Kulawa","chapter":"23","verse":"26","text":"Hakwizakuwa na mwanamke yondayatengule hebu kuwa mgumba muna iisi yenu. Nizamtendani mukale siku nyingi ng'hani."},{"book":"Kulawa","chapter":"23","verse":"27","text":"“Nizawadumbiza na kuwatibula wanhu wose womuitowa nawo, wehi wenu nizawatenda wahinduke na kukimbila."},{"book":"Kulawa","chapter":"23","verse":"28","text":"Nizawawinga Wahivi na Wakanaani na Wahiti fana wanhu viwowingigwa na madondola."},{"book":"Kulawa","chapter":"23","verse":"29","text":"Wanhu wawo sizawawinga muna umwaka umwe, kwaviya isi izasigala yabule chinhu na wanyama wa kumbago wezakongezeka ng'hani."},{"book":"Kulawa","chapter":"23","verse":"30","text":"Mbali nizawasegeza chidogo chidogo mbaka vondamongezeke na kuitawala isi yose."},{"book":"Kulawa","chapter":"23","verse":"31","text":"“Mhaka za isi yenu zizakuwa kulawa bahali ya Shamu mbaka bahali ya Meditelaniya, na kulawa kuchuwala mbaka lwanda lwa Efulati, mana wakaya wa isi iyo nizawatenda muwahume, na mweye mwizawawinga wasegele kumwenu."},{"book":"Kulawa","chapter":"23","verse":"32","text":"Sekemutende nawo lagano jojose hebu na milungu yawo."},{"book":"Kulawa","chapter":"23","verse":"33","text":"Sekemuwaleke wakale muna iisi yenu, buleivo wezamtendani munihasanye, mana muhaitambikila milungu yawo, kweli kumwenu uwo wizakuwa mtego wa kunamata.”"}]}