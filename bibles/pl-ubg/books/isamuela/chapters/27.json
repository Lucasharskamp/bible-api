{"data":[{"book":"I Samuela","chapter":"27","verse":"1","text":"Dawid jednak powiedział sobie w sercu: Któregoś dnia zginę z ręki Saula. Nie ma dla mnie nic lepszego, niż bym uszedł szybko do ziemi Filistynów. Wtedy Saul będzie zrozpaczony szukaniem mnie po wszystkich granicach Izraela. I tak ujdę z jego rąk."},{"book":"I Samuela","chapter":"27","verse":"2","text":"Powstał więc Dawid i wraz z sześciuset ludźmi, którzy byli z nim, poszedł do Akisza, syna Maoka, króla Gat."},{"book":"I Samuela","chapter":"27","verse":"3","text":"I Dawid mieszkał u Akisza w Gat, on i jego ludzie, każdy ze swoją rodziną: Dawid i jego dwie żony, Achinoam Jizreelitka i Abigail,"},{"book":"I Samuela","chapter":"27","verse":"4","text":"A gdy doniesiono Saulowi, że Dawid uciekł do Gat, przestał go szukać."},{"book":"I Samuela","chapter":"27","verse":"5","text":"I Dawid powiedział do Akisza: Jeśli teraz znalazłem łaskę w twoich oczach, niech mi dadzą miejsce w jednym z miast tego kraju, abym tam mieszkał. Dlaczego bowiem twój sługa miałby mieszkać w mieście królewskim wraz z tobą?"},{"book":"I Samuela","chapter":"27","verse":"6","text":"Akisz dał mu więc w tym dniu Siklag. Dlatego Siklag należy do królów Judy aż do dziś."},{"book":"I Samuela","chapter":"27","verse":"7","text":"A okres, który Dawid przebywał w krainie Filistynów, wynosił rok i cztery miesiące."},{"book":"I Samuela","chapter":"27","verse":"8","text":"Dawid i jego ludzie wyprawiali się i najeżdżali Geszurytów, Girzytów i Amalekitów. Ci bowiem od dawna mieszkali w tej ziemi leżącej przy wejściu do Szur aż do ziemi Egiptu."},{"book":"I Samuela","chapter":"27","verse":"9","text":"I Dawid pustoszył tę ziemię, i nie pozostawiał przy życiu ani mężczyzny, ani kobiety. Zabierał zaś owce, woły, osły i wielbłądy, a także szaty, zawracał i przybywał do Akisza."},{"book":"I Samuela","chapter":"27","verse":"10","text":"A gdy Akisz pytał: Gdzie byliście dzisiaj na wyprawie? Dawid odpowiadał: Na południu Judy, na południe od Jerachmeelitów i na południe od Kenitów."},{"book":"I Samuela","chapter":"27","verse":"11","text":"Dawid nie zostawiał przy życiu ani mężczyzny, ani kobiety, aby ich nie przyprowadzić do Gat. Mówił: Aby nie skarżyli na nas i nie mówili: Tak uczynił Dawid i taki był jego zwyczaj przez wszystkie dni, kiedy mieszkał w ziemi Filistynów."},{"book":"I Samuela","chapter":"27","verse":"12","text":"Akisz zaś wierzył Dawidowi i mówił: Został znienawidzony przez swój lud, Izrael. Pozostanie więc moim sługą na zawsze."}]}