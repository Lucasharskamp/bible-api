{"data":[{"book":"Sang'hano","chapter":"19","verse":"1","text":"Apolo viyakalile Kolinto, Paulo kachola kubitila mvijiji na kavika Efeso. Ako kawavika wanahina wayagwe."},{"book":"Sang'hano","chapter":"19","verse":"2","text":"Kawauza, “Vimumtogole Yesu mubokela Loho Yang'alile?”"},{"book":"Sang'hano","chapter":"19","verse":"3","text":"Paulo kawauza, “Vino mubatizigwa ubatizo gani?”"},{"book":"Sang'hano","chapter":"19","verse":"4","text":"Paulo kalonga, “Ubatizo wa Yohana ukala kwa wanhu wose watogole kuleka nzambi zao. Yohana kawalongela wanhu wa Izilaeli wamtogole ayo yonda yeze kuchugu chake, na heyo ayo Yesu.”"},{"book":"Sang'hano","chapter":"19","verse":"5","text":"Viwahulike avo, wabatizigwa kwa twaga da Mndewa Yesu"},{"book":"Sang'hano","chapter":"19","verse":"6","text":"Paulo kawekila makono na Loho Yang'alile kawahumulukila, walonga kwa ulonzi uyagwe na vivija walagula usenga wa Imulungu."},{"book":"Sang'hano","chapter":"19","verse":"7","text":"Wose kwa wose wakala wanhu longo na wabili."},{"book":"Sang'hano","chapter":"19","verse":"8","text":"Kwa kipindi cha miyezi midatu Paulo kakala yochola mng'anda ya kumpula Imulungu, kakala kolonga nao ili yawagale Muundewa wa Imulungu."},{"book":"Sang'hano","chapter":"19","verse":"9","text":"Lakini wayagwe wakala wadala, walema kutogola wasonga kulonga vihile mbuli ya Mndewa mna iwanhu. Baho Paulo kawaleka kawasola wanahina wa Mndewa, kakala kolonga nao kila siku mdigati da kuifunzila da Tulano."},{"book":"Sang'hano","chapter":"19","verse":"10","text":"Mbuli zino zigendelela kwa kipindi cha miyaka mibili mbaka wanhu wose wakalile mwiisi ya Asiya, Wayahudi na wanhu haweli Wayahudi, waihulika mbuli ya Mndewa."},{"book":"Sang'hano","chapter":"19","verse":"11","text":"Imulungu katenda mbuli ng'hulu za unzonza kubitila Paulo."},{"book":"Sang'hano","chapter":"19","verse":"12","text":"Wanhu wakala osola vikumbi na viwalo viyagwe viyasang'hanile Paulo, wavigala kwa watamu, nao wahonyigwa na waja wakalile na vinyamkela walavigwa."},{"book":"Sang'hano","chapter":"19","verse":"13","text":"Wayahudi wayagwe wahunga vinyamkela wachola kuno na kuno ogeza kusang'hanila twaga da Mndewa Yesu. Wawalongela vinyamkela, “Nowalagiza kwa twaga da Yesu ayo yopetigwa na Paulo mulawe.”"},{"book":"Sang'hano","chapter":"19","verse":"14","text":"Kukala na wana saba wa Muyahudi imoja, mulava nhosa mkulu yakemigwe Sikewa, nao watenda vivo."},{"book":"Sang'hano","chapter":"19","verse":"15","text":"Lakini kinyamkela kawalongela, “Yesu nimjuwa goya na Paulo nimjuwa goya, lakini mweye kina nani?”"},{"book":"Sang'hano","chapter":"19","verse":"16","text":"Abaho munhu ayo yakumbigwe na ikinyamkela kawazumhila wose kawahuma nguvu. Na wao wanage Sikewa wakimbila kulawa mng'anda ayo kuno olawa damu na viwalo vao videgekadegeka."},{"book":"Sang'hano","chapter":"19","verse":"17","text":"Wayahudi wose na wanhu haweli Wayahudi wakalile Efeso waihulika mbuli ino. Wose wengila bwembwe, na kudigwaa nhogolwa twaga da Mndewa Yesu."},{"book":"Sang'hano","chapter":"19","verse":"18","text":"Wanhu wengi wamtogole Yesu weza walonga mgameso ga wanhu mbuli ziwatendile."},{"book":"Sang'hano","chapter":"19","verse":"19","text":"Wanhu wengi wayagwe wakalile wahawi aho haichanduso, wadondoleza vitabu vao na kuvisoma moto haulongozi wao, wagelegeza sente ya vitabu avo yovika magana malongo matano."},{"book":"Sang'hano","chapter":"19","verse":"20","text":"Avo mbuli ya Mndewa yenela na iwa na nguvu ng'hani."},{"book":"Sang'hano","chapter":"19","verse":"21","text":"Vigamalile gano, Paulo kachola Yelusalemu kwa kubitila Makedonia na Akaya. Kalonga, “Nahavika ako nolondigwa nichole Lumi.”"},{"book":"Sang'hano","chapter":"19","verse":"22","text":"Avo kawatuma wasang'hanaji zake wabili Timoseo na Elasito walongole Makedonia, nayo kakala kidogo ako Asiya."},{"book":"Sang'hano","chapter":"19","verse":"23","text":"Kipindi acho kukala na ndwagi ako Efeso mbuli ya Mndewa."},{"book":"Sang'hano","chapter":"19","verse":"24","text":"Kukala na munhu imoja twaga jake Demetiliyo kakala yosongola vinyago va ng'anda ya imulungu wa kitwanzi yakemigwe Atemi, sang'hano ino iwatenda waja watumigwa zake wamwede ng'hani."},{"book":"Sang'hano","chapter":"19","verse":"25","text":"Demetiliyo kawakema hamoja wao iwasang'hanaji na wayagwe wakalile na sang'hano kamba ayo, kawalongela, “Wambigalo wayangu mojuwa topata sente kulawa mwiisang'hano ino."},{"book":"Sang'hano","chapter":"19","verse":"26","text":"Lelo mohulika na kona wenyego mbuli ziyatendile Paulo siyo hano Efeso kwiiyeka, lakini vivija kose mwiisi ya Asiya. Kawading'hula na kuwatenda wanhu watogole kamba mulungu yatendigwe kwa makono ga wanhu hali mulungu bule."},{"book":"Sang'hano","chapter":"19","verse":"27","text":"Kokuwa na zumozumo kamba sang'hano yetu yobezigwa na ng'anda ya mulungu wa kitwanzi Atemi yolongigwa siyo kinhu na kusegeseligwa ukulu wake. Imulungu ino kogweleligwa ukulu na wanhu wose wa Asiya na wose weli mwiisi!”"},{"book":"Sang'hano","chapter":"19","verse":"28","text":"Wanhu viwahulike vivo wagevuzika, wasonga kukemelela, “Atemi iyo mkulu wa Efeso!”"},{"book":"Sang'hano","chapter":"19","verse":"29","text":"Buga jose dimema ndwagi. Wanhu wawagoga Gayo na Alisitaliko, wenekae wa Makedonia, wakalile muumwanza na Paulo, wakimbila mbaka kuna digati da mwangalo."},{"book":"Sang'hano","chapter":"19","verse":"30","text":"Paulo kalonda kuchola kuna ulunhu, lakini wanahina wa Yesu wamgomesa."},{"book":"Sang'hano","chapter":"19","verse":"31","text":"Wakulu wayagwe wa isi ayo, wakalile mbwiga zake, vivija wamtumila usenga wampula sikuyachole kuna digati da mwangalo."},{"book":"Sang'hano","chapter":"19","verse":"32","text":"Kukala na tulikizi mumting'hano wose, wano olonga vija na wayagwe olonga vino, kwavija wanhu wengi wakala hawajuwile habali waiting'hana."},{"book":"Sang'hano","chapter":"19","verse":"33","text":"Wayahudi wamtenda Alekizanda yalawilile haulongozi, avo wanhu wayagwe mna ulunhu wagiza iyo heyo. Nayo Alekizanda kawenulila wanhu mkono wanyamale kwa kulonda kuigombela."},{"book":"Sang'hano","chapter":"19","verse":"34","text":"Lakini viwajuwile kamba kakala Muyahudi, wanhu wose wakemelela hamoja kwa masaa mabili, “Atemi iyo mkulu wa Efeso!”"},{"book":"Sang'hano","chapter":"19","verse":"35","text":"Abaho kalani wa buga dija kawatenda wanhu wanyamale kawalongela, “Mweye wenekae wa Efeso, kila munhu kojuwa wanhu wa isi ino ya Efeso awo okaliza ng'anda ya mulungu Atemi na vivija awo okaliza mabwe mazelu galagale kulawa kuulanga."},{"book":"Sang'hano","chapter":"19","verse":"36","text":"Kuduhu munhu yodaha kuibela mbuli ino. Avo nyamaleni sikumulopole kutenda kinhu chochose."},{"book":"Sang'hano","chapter":"19","verse":"37","text":"Muwagala wanhu wano hano hamoja hawailigile ng'anda ya mulungu hebu kumuliga mulungu wetu wa kitwanzi."},{"book":"Sang'hano","chapter":"19","verse":"38","text":"Kamba Demetiliyo na wasang'hanaji zake wana kitala na munhu yoyose, wabaha wasemi na wakulu wa isi, odaha kuitagusila ako."},{"book":"Sang'hano","chapter":"19","verse":"39","text":"Lakini kamba mna mbuli ziyagwe, zigaleni mna uuting'hano."},{"book":"Sang'hano","chapter":"19","verse":"40","text":"Maza tutagusigwe mbuli ya kuwading'hula wanhu, na vilozo vilawilile lelo. Ndwagi ino haifaya bule na sambi tudahe kuigombela vinogile mbuli ya ndwagi ayo.”"},{"book":"Sang'hano","chapter":"19","verse":"41","text":"Viyamambukize kulonga avo, kawalongela wanhu wakalile mumting'hano waimwage."}]}