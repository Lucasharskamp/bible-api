{"data":[{"book":"אגרת פולוס השליח אל-הפיליפיים","chapter":"3","verse":"1","text":"אחים יקרים, יקרה אשר יקרה, שמחו תמיד באדוננו! אף פעם לא אחדל להזכיר לכם, וטוב שתשמעו זאת פעמים רבות."},{"book":"אגרת פולוס השליח אל-הפיליפיים","chapter":"3","verse":"2","text":"היזהרו מהאנשים הרשעים – אני קורא להם ”כלבים מסוכנים“ – שטוענים שאם ברצונכם להיוושע עליכם לקיים ברית־מילה."},{"book":"אגרת פולוס השליח אל-הפיליפיים","chapter":"3","verse":"3","text":"הרי חיתוך בשרנו לא עושה אותנו בני־אלוהים; המילה האמיתית היא לאהוב את אלוהים ולשרתו בלב ונפש. אנחנו, המאמינים, מתפארים במה שהמשיח עשה למעננו, ואנו יודעים שאיננו מסוגלים להושיע את עצמנו."},{"book":"אגרת פולוס השליח אל-הפיליפיים","chapter":"3","verse":"4","text":"אם למישהו הייתה סיבה לקוות שיוכל להושיע את עצמו – לי הייתה סיבה כזאת. אילו אפשר היה להיוושע על־ידי מעשים, הייתי נימנה עם הנושעים."},{"book":"אגרת פולוס השליח אל-הפיליפיים","chapter":"3","verse":"5","text":"הרי נולדתי למשפחה יהודית טהורה משבט בנימין, עברתי מילה בהיותי בן שמונה ימים, כך שהייתי יהודי יהודי! הייתי חבר בכת הפרושית, אשר דרשה קיום קפדני של כל מצוות התורה וכל המנהגים היהודיים."},{"book":"אגרת פולוס השליח אל-הפיליפיים","chapter":"3","verse":"6","text":"האם הייתי קנאי? כן, הייתי קנאי כל־כך עד שרדפתי את הקהילה המשיחית; והשתדלתי לקיים את כל המצוות, החוקים והמנהגים היהודיים עד לפרט הקטן ביותר."},{"book":"אגרת פולוס השליח אל-הפיליפיים","chapter":"3","verse":"7","text":"אך עתה השלכתי הצידה את כל הדברים שפעם הגזמתי בהערכתם ובחשיבותם, כדי שאוכל לקוות ולבטוח רק במשיח."},{"book":"אגרת פולוס השליח אל-הפיליפיים","chapter":"3","verse":"8","text":"אכן, בהשוואה ליתרון היקר והחשוב שבהכרת המשיח, כל דבר אחר הוא חסר חשיבות. ויתרתי על הכול, כי לעומת המשיח הכול נראה חסר ערך. עשיתי זאת למען המשיח,"},{"book":"אגרת פולוס השליח אל-הפיליפיים","chapter":"3","verse":"9","text":"כדי שיחיה בי ואני בו, ולא חשבתי יותר שביכולתי להושיע את עצמי על־ידי מעשים טובים או על־ידי קיום מצוות התורה. אלוהים מצדיק אותנו בזכות אמונתנו בישוע המשיח, ולכן עלינו לבטוח במשיח ולהאמין שהוא זה שמושיע אותנו."},{"book":"אגרת פולוס השליח אל-הפיליפיים","chapter":"3","verse":"10","text":"ויתרתי על הכול, כי נוכחתי לדעת שזוהי הדרך היחידה להכיר את המשיח, להתנסות בכוחו האדיר אשר הקימו מן המתים, ולגלות בעצמי את משמעות הסבל והמוות עם המשיח."},{"book":"אגרת פולוס השליח אל-הפיליפיים","chapter":"3","verse":"11","text":"כל זה בתקווה להיות בין אלה שהמשיח יקים לתחייה מן המתים."},{"book":"אגרת פולוס השליח אל-הפיליפיים","chapter":"3","verse":"12","text":"איני מנסה לרמוז שאני מושלם. טרם למדתי את כל אשר עלי ללמוד, אך אני חותר לקראת היום שבו אהיה מה שהמשיח רצה שאהיה כאשר הושיע אותי."},{"book":"אגרת פולוס השליח אל-הפיליפיים","chapter":"3","verse":"13","text":"עדיין לא הגעתי לשלמות הזאת, אך אני אוזר את מיטב כוחותיי למען מטרה אחת: לשכוח את העבר ולהביט בציפייה ובתקווה אל העתיד."},{"book":"אגרת פולוס השליח אל-הפיליפיים","chapter":"3","verse":"14","text":"אני מתאמץ להגיע אל סוף המרוץ, כדי לקבל את הפרס שלמענו קורא לנו אלוהים השמימה, בזכות מה שעשה ישוע המשיח למעננו."},{"book":"אגרת פולוס השליח אל-הפיליפיים","chapter":"3","verse":"15","text":"אני מקווה שגם אתם, המבוגרים יותר באמונה, שואפים לאותה מטרה. אם אינכם מסכימים איתי בכמה דברים, אני מאמין שאלוהים יבהיר לכם אותם –"},{"book":"אגרת פולוס השליח אל-הפיליפיים","chapter":"3","verse":"16","text":"בתנאי שתצייתו לקול אלוהים שבקרבכם."},{"book":"אגרת פולוס השליח אל-הפיליפיים","chapter":"3","verse":"17","text":"אחים יקרים, קחו דוגמה מדרך החיים שלי ושל כל אלה שחיים כמוני."},{"book":"אגרת פולוס השליח אל-הפיליפיים","chapter":"3","verse":"18","text":"כבר אמרתי לכם פעמים רבות, ואני שוב אומר לכם כשדמעות בעיני: אנשים רבים נותנים את הרושם כאילו הם הולכים בדרך המשיחית, בעוד שלמעשה הם אויבי המשיח!"},{"book":"אגרת פולוס השליח אל-הפיליפיים","chapter":"3","verse":"19","text":"אנשים אלה נועדו לאבדון! שכן אלוהיהם הוא תאבונם. הם מתגאים במה שעליהם להתבייש, וחושבים על חיי העולם הזה בלבד."},{"book":"אגרת פולוס השליח אל-הפיליפיים","chapter":"3","verse":"20","text":"ואילו אנחנו אזרחי השמים, ומשם אנו מצפים לשובו של המשיח ישוע."},{"book":"אגרת פולוס השליח אל-הפיליפיים","chapter":"3","verse":"21","text":"כשהמשיח יחזור אלינו, הוא ישנה את גופנו המת לגוף מפואר והדור כגופו, על־ידי אותו כוח אדיר שבו ינצח את הכול."}]}