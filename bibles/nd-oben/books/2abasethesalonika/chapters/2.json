{"data":[{"book":"2 AbaseThesalonika","chapter":"2","verse":"1","text":"Mayelana lokuza kweNkosi yethu uJesu Khristu lokubuthana kwethu kuyo, siyalicela bazalwane"},{"book":"2 AbaseThesalonika","chapter":"2","verse":"2","text":"ukuthi lingaphangi likhathazeke kumbe lethuswe ngeyinye imfundiso loba isiphrofethi kumbe ilizwi eliphuma emlonyeni loba incwadi okungathiwa ivela kithi kuthiwa usuku lweNkosi selufikile."},{"book":"2 AbaseThesalonika","chapter":"2","verse":"3","text":"Lingavumeli muntu elikhohlisa langayiphi indlela ngoba lolosuku kaluyikufika umvukela uze wenzakale, lomuntu ongelamthetho abonakaliswe yena omiselwe ukubhujiswa."},{"book":"2 AbaseThesalonika","chapter":"2","verse":"4","text":"Uzaphikisa, azikhukhumeze ezintweni zonke ezibiza uNkulunkulu loba ezikhonzwayo, aze azihlalise ethempelini likaNkulunkulu, amemezele ukuthi yena unguNkulunkulu."},{"book":"2 AbaseThesalonika","chapter":"2","verse":"5","text":"Kalisakhumbuli yini ukuthi ngisesekini ngangijayele ukulitshela izinto lezi?"},{"book":"2 AbaseThesalonika","chapter":"2","verse":"6","text":"Khathesi selikwazi okumvimbelayo ukuze abonakaliswe ngesikhathi esifaneleyo."},{"book":"2 AbaseThesalonika","chapter":"2","verse":"7","text":"Ngoba amandla afihlakeleyo okungabi lamthetho asesebenza kodwa lowo owavimbelayo khathesi uzaqhubeka esenza njalo aze asuswe endleleni."},{"book":"2 AbaseThesalonika","chapter":"2","verse":"8","text":"Lapho-ke, lowo ongelamthetho uzabonakaliswa, lowo iNkosi uJesu ezamchitha ngomoya womlomo wayo, imqede ngenkazimulo yokufika kwayo."},{"book":"2 AbaseThesalonika","chapter":"2","verse":"9","text":"Ukufika kwalowo ongelamthetho kuzakuya ngendlela yemisebenzi kaSathane. Uzasebenzisa inhlobo zonke zokubonakalisa amandla ngezibonakaliso lezimanga zamanga"},{"book":"2 AbaseThesalonika","chapter":"2","verse":"10","text":"kanye lezinhlobo zonke zobubi obukhohlisa ababhubhayo. Babhubha ngoba bala ukuthanda iqiniso ukuba basindiswe."},{"book":"2 AbaseThesalonika","chapter":"2","verse":"11","text":"Ngenxa yalokhu, uNkulunkulu ubehlisela inkohliso elamandla ukuba bakholwe amanga"},{"book":"2 AbaseThesalonika","chapter":"2","verse":"12","text":"ukuze balahlwe bonke abangalikholwanga iqiniso kodwa bathokoziswa yibubi."},{"book":"2 AbaseThesalonika","chapter":"2","verse":"13","text":"Kodwa kufanele sibonge uNkulunkulu kokuphela ngenxa yenu, bazalwane abathandwa yiNkosi, ngoba uNkulunkulu walikhetha kusukela ekuqaleni ukuba lisindiswe ngomsebenzi ongcwele kaMoya langokukholwa eqinisweni."},{"book":"2 AbaseThesalonika","chapter":"2","verse":"14","text":"Walibizela kulokhu ngevangeli lethu ukuze lihlanganyele enkazimulweni yeNkosi yethu uJesu Khristu."},{"book":"2 AbaseThesalonika","chapter":"2","verse":"15","text":"Ngakho-ke bazalwane, qinani libambelele ezifundweni esalinika zona, kungaba ngelizwi lomlomo loba ngencwadi."},{"book":"2 AbaseThesalonika","chapter":"2","verse":"16","text":"Sengathi iNkosi yethu uJesu Khristu uqobo kanye loNkulunkulu uBaba owasithandayo kwathi ngomusa wakhe wasinika induduzo engapheliyo lethemba elihle"},{"book":"2 AbaseThesalonika","chapter":"2","verse":"17","text":"angakhuthaza inhliziyo zenu njalo aliqinise kuzozonke izenzo ezinhle lasemazwini amahle."}]}