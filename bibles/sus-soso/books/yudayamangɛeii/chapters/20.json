{"data":[{"book":"Yudaya Mangɛe II","chapter":"20","verse":"1","text":"Na to dangi, Mowabakae, Amonikae, nun Mewuni naxa siga Yehosafati gerede."},{"book":"Yudaya Mangɛe II","chapter":"20","verse":"2","text":"Mixi nde naxa siga, a sa a fala Yehosafati bɛ, «Ɲama xungbe na fafe i gerede kelife baa naakiri ma, Siriya bɔxi ma. E na Xasason Tamari, e dɛnnaxɛ ma En Gedi.»"},{"book":"Yudaya Mangɛe II","chapter":"20","verse":"3","text":"Yehosafati naxa gaaxu, a fa natɛ tongo a xa Alatala maxandi. A Yudayakae yaamari e xa sunyi suxu na xa fe ra."},{"book":"Yudaya Mangɛe II","chapter":"20","verse":"4","text":"Yudayakae naxa e malan, e xa Alatala maxandi. Mixie fa na nan ma kelife Yudaya taa birin."},{"book":"Yudaya Mangɛe II","chapter":"20","verse":"5","text":"Yehosafati naxa ti Yudaya nun Darisalamu ɲama tagi, Alatala xa banxi kui tɛtɛ nɛɛnɛ ya ra."},{"book":"Yudaya Mangɛe II","chapter":"20","verse":"6","text":"A naxa a masen, «Muxu babae Marigi Alatala, i tan xa mu na Ala ra koore ma? I tan xa mu na si birin ma mangɛ ra? Sɛnbɛ birin kanyi mu i tan xa ra? I nɔma fe birin na."},{"book":"Yudaya Mangɛe II","chapter":"20","verse":"7","text":"I tan xa mu na muxu Marigi Ala ra, naxan yi bɔxi mixie kerixi i xa ɲama Isirayila ya xɔri? I tan xa mu na muxu Marigi Ala ra, naxan yi bɔxi fixi i xanuntenyi Iburahima bɔnsɔɛ ma, a xa lu e yi ra abadan?"},{"book":"Yudaya Mangɛe II","chapter":"20","verse":"8","text":"E naxa sabati be, e naxa i xa hɔrɔmɔbanxi fan ti be. E bara a fala,"},{"book":"Yudaya Mangɛe II","chapter":"20","verse":"9","text":"‹Xa fe xɔrɔxɔɛ muxu li, alɔ gere naxan fatanxi Ala xa kiiti ra, fure ɲaaxi, xa na mu a ra kaamɛ, muxu fama tide yi banxi ya i i ya xɔri, barima i xili nan falama be. Muxu i xilima nɛ alako i xa muxu dɛmɛn muxu xa tɔɔrɛ kui, i xa i tuli mati muxu ra, i xa muxu rakisi.›"},{"book":"Yudaya Mangɛe II","chapter":"20","verse":"10","text":"Yakɔsi Amonikae, Mowabakae, nun Seyiri geya mixie, i mu tin muxu benbae xa so naxee xɔnyi e mini Misira bɔxi ma tɛmui naxɛ, e tan, muxu benbae mu naxee sɔntɔxi,"},{"book":"Yudaya Mangɛe II","chapter":"20","verse":"11","text":"nee bara na sare ragbilen muxu ma, e xa muxu keri bɔxi ma i dɛnnaxɛ fixi muxu ma."},{"book":"Yudaya Mangɛe II","chapter":"20","verse":"12","text":"Muxu Marigi Ala, i mu e makiitima xɛ? Muxu sɛnbɛ bara ɲɔn yi gali ya i naxan wama muxu gerefe. Muxu ma kolon muxu fefe naxan nabama, kɔnɔ muxu xaxili tixi i tan nan na.»"},{"book":"Yudaya Mangɛe II","chapter":"20","verse":"13","text":"Yudayaka birin naxa ti Alatala ya i. E xa mamadie, e xa die, nun e xa ginɛe birin nu na naa."},{"book":"Yudaya Mangɛe II","chapter":"20","verse":"14","text":"Na tɛmui Alatala xaxili naxa goro Yaxasiyeli ma, Sakari xa di, Bɛnaya xa di, Yeyiyeli xa di, Mataniya xa di. Lewika nan nu a ra naxan kelixi Asafi xa die ya ma."},{"book":"Yudaya Mangɛe II","chapter":"20","verse":"15","text":"Yehosafati naxa a fala, «Yudayakae, Darisalamukae, i tan mangɛ Yehosafati, wo wo tuli mati n na. Alatala xa masenyi nan ya: ‹Wo naxa gaaxu, wo naxa kɔntɔfili yi ɲama xungbe ya ra, barima wo gbe gere mu ya. Ala nan ma gere a ra."},{"book":"Yudaya Mangɛe II","chapter":"20","verse":"16","text":"Tina wo xa goro yi gere xili ma. E tema Sisi mabiri, wo fama e lide gulunba raɲɔnyi Yeruweli gbengberenyi ma."},{"book":"Yudaya Mangɛe II","chapter":"20","verse":"17","text":"Hali wo mu e gere, wo xa ti na, e ya ra, wo fama a tode Alatala wo rakisima ki naxɛ. Yudaya nun Darisalamu, gaaxui nun kɔntɔfili naxa lu wo yi ra tina. Wo xa mini tun, wo nun Alatala na a ra.›»"},{"book":"Yudaya Mangɛe II","chapter":"20","verse":"18","text":"Yehosafati, Yudayakae, nun Darisalamukae birin naxa e igoro, e e yatagie rafelen bɔxi ma Alatala ya i."},{"book":"Yudaya Mangɛe II","chapter":"20","verse":"19","text":"Lewikae, Kehati xa die nun Kore xa die ya ma naxa keli, e Isirayila Marigi Alatala matɔxɔ e xui itexi ra."},{"book":"Yudaya Mangɛe II","chapter":"20","verse":"20","text":"Ɲama naxa keli subaxɛ ma, e naxa siga Tekowa gbengberenyi mabiri. E nu minima tɛmui naxɛ, Yehosafati naxa ti e ya ra, a fa a fala,"},{"book":"Yudaya Mangɛe II","chapter":"20","verse":"21","text":"Na xanbi, a naxa wɔyɛn ɲama bɛ, e xa Alatala xa bɛɛtiba ndee sugandi naxee Alatala xa mangɛya sɛniyɛnxi matɔxɔma, sɔɔrie minima taa kui tɛmui naxɛ. E naxa yi tantui rasiga Ala ma, «Wo Alatala matɔxɔ, barima a xa hinnɛ buma nɛ abadan.»"},{"book":"Yudaya Mangɛe II","chapter":"20","verse":"22","text":"E to na matɔxɔɛ fɔlɔ, Alatala naxa Amonikae, Mowabakae, nun Seyiri geya mixie ya iso naxee nu faxi Yudaya gere xili ma. E nu fa e boore bɔnbɔ."},{"book":"Yudaya Mangɛe II","chapter":"20","verse":"23","text":"Amonikae nun Mowabakae naxa din Seyiri geya mixie ra, alako e xa e ratɔn, e xa e sɔntɔ. E to gɛ na ra, e naxa e boore fan faxa fɔlɔ."},{"book":"Yudaya Mangɛe II","chapter":"20","verse":"24","text":"Yudayakae to so gbengberenyi fɔlɔde, e naxa gali xungbe to, kɔnɔ e birin nu faxaxi. Binbie gbansan nan nu mɛnni. Mixi keren mu nu kisixi e ya ma."},{"book":"Yudaya Mangɛe II","chapter":"20","verse":"25","text":"Yehosafati nun a xa ɲama naxa xi saxan naba sɔɔri faxaxie harige xaninfe ra. E naxa naafuli gbegbe to na, han e mu nɔ na birin xaninde."},{"book":"Yudaya Mangɛe II","chapter":"20","verse":"26","text":"A xi naani lɔxɔɛ, e naxa sa e malan Beraka gulunba kui Alatala tantude. Han to e na yire xili falama Beraka na nan ma."},{"book":"Yudaya Mangɛe II","chapter":"20","verse":"27","text":"Yudaya nun Darisalamu sɔɔrie naxa gbilen Darisalamu ɲɛlɛxinyi kui Yehosafati xa mangɛya bun ma. Alatala nu bara e rasɛɛwa e yaxuie sɔntɔfe saabui ra."},{"book":"Yudaya Mangɛe II","chapter":"20","verse":"28","text":"E to so Darisalamu, e naxa siga han Alatala xa banxi kui, kɔrae nun sarae nu raberema dɛnnaxɛ."},{"book":"Yudaya Mangɛe II","chapter":"20","verse":"29","text":"Si birin to a mɛ a Alatala bara Isirayila yaxuie gere, Alatala xa yaragaaxui naxa lu e yi ra."},{"book":"Yudaya Mangɛe II","chapter":"20","verse":"30","text":"Yehosafati xa mangɛya naxa lu bɔɲɛsa kui a Marigi Ala saabui ra."},{"book":"Yudaya Mangɛe II","chapter":"20","verse":"31","text":"Yehosafati mangɛya sɔtɔ Yudaya a ɲɛ tongo saxan nun suuli nan ma, a fa ɲɛ mɔxɔɲɛn nun suuli mangɛya raba Darisalamu. A nga nu xili nɛ Asuba, Silixi xa di ginɛ."},{"book":"Yudaya Mangɛe II","chapter":"20","verse":"32","text":"Yehosafati nu ɲɛrɛma a baba Asa xa kira xɔn a xa simaya birin kui, a lu Alatala xa tinxinyi kui."},{"book":"Yudaya Mangɛe II","chapter":"20","verse":"33","text":"Kɔnɔ kuye batudee mu nu gɛxi kanade bɔxi kui geyae fari. Ɲama mu nu e bɔɲɛe xirixi e babae Marigi Ala ra sinden."},{"book":"Yudaya Mangɛe II","chapter":"20","verse":"34","text":"Yehosafati xa taruxui dɔnxɔɛ, a fɔlɛ nun a raɲɔnyi birin sɛbɛxi Xanani xa di Yehu xa taruxui kui, naxan toma Isirayila mangɛe xa taruxui kui."},{"book":"Yudaya Mangɛe II","chapter":"20","verse":"35","text":"Na to dangi Yudaya mangɛ Yehosafati naxa saatɛ xiri a nun Isirayila mangɛ Axasiya tagi, naxan ɲɛrɛ ki ɲaaxu."},{"book":"Yudaya Mangɛe II","chapter":"20","verse":"36","text":"E naxa kunkuie yailan naxee sigama Tarasisi. E naxa ndee yailan Esiyon Geberi."},{"book":"Yudaya Mangɛe II","chapter":"20","verse":"37","text":"Na kui, Dodawahu Maresa xa di Annabi Eliyeseri naxa namiɲɔnmɛ masenyi ti Yehosafati bɛ, «I to saatɛ xirixi i nun Axasiya tagi, Alatala i xa wali kanama nɛ.» Na na a to, a xa kunkuie naxa gan, e mu siga Tarasisi."}]}