{"data":[{"book":"యోబు","chapter":"28","verse":"1","text":"వెండికి గని ఉంది. బంగారం పుటం వేసే స్థలం ఉంది."},{"book":"యోబు","chapter":"28","verse":"2","text":"ఇనుమును భూమిలోనుండి తీస్తారు. రాళ్లు కరగించి రాగి తీస్తారు."},{"book":"యోబు","chapter":"28","verse":"3","text":"మనిషి చీకటిని అంతమొందిస్తాడు. సుదూర స్థలాల్లో అన్వేషిస్తాడు. గాఢాంధకారంలో అంతు తెలియని తావుల్లో విలువైన రాళ్ళను వెతుకుతాడు."},{"book":"యోబు","chapter":"28","verse":"4","text":"మనుషుల నివాసాలకు, మనిషి పాదాలు సంచరించే స్థలాలకు దూరంగా అతడు సొరంగం తవ్వుతాడు. అక్కడ అతడు మానవులకు దూరంగా ఇటు అటు తిరుగులాడుతుంటాడు."},{"book":"యోబు","chapter":"28","verse":"5","text":"భూమి విషయానికొస్తే అందులోనుండి ఆహారం పుడుతుంది. భూగర్భం అగ్నిమయం."},{"book":"యోబు","chapter":"28","verse":"6","text":"దాని రాళ్లు నీలరతనాల పుట్టిల్లు. దాని ధూళిలో బంగారం ఉంది."},{"book":"యోబు","chapter":"28","verse":"7","text":"వేటాడే ఏ పక్షికైనా ఆ దారి తెలియదు. డేగ కళ్ళు దాన్ని చూడలేదు."},{"book":"యోబు","chapter":"28","verse":"8","text":"గర్వంగా సంచరించే మృగాలు ఆ దారి తొక్కలేదు. క్రూర సింహం ఆ దారిలో నడవలేదు."},{"book":"యోబు","chapter":"28","verse":"9","text":"మనిషి చెకుముకి రాళ్ళను పట్టుకుంటాడు. పర్వతాలను వాటి కుదుళ్లతో సహా బోర్లా పడదోస్తాడు."},{"book":"యోబు","chapter":"28","verse":"10","text":"శిలల్లో అతడు కాలువలు ఏర్పరుస్తాడు. అతని కన్ను అమూల్యమైన ప్రతి వస్తువును చూస్తుంది."},{"book":"యోబు","chapter":"28","verse":"11","text":"నీళ్లు పొర్లి పోకుండా జలధారలకు ఆనకట్ట కడతాడు. అగోచరమైన వాటిని అతడు వెలుగులోకి తెస్తాడు."},{"book":"యోబు","chapter":"28","verse":"12","text":"అయితే జ్ఞానం ఎక్కడ దొరుకుతుంది? వివేచన దొరికే స్థలం ఎక్కడ ఉంది?"},{"book":"యోబు","chapter":"28","verse":"13","text":"మనిషికి దాని విలువ తెలియదు. ప్రాణులున్న దేశంలో అది దొరకదు."},{"book":"యోబు","chapter":"28","verse":"14","text":"అగాధం “అది నాలో లేదు” అంటుంది. “నా దగ్గర లేదు” అని సముద్రం అంటుంది."},{"book":"యోబు","chapter":"28","verse":"15","text":"బంగారం దానికి సాటి కాదు. దాని వెల కట్టడానికి వెండిని తూచడం పనికి రాదు."},{"book":"యోబు","chapter":"28","verse":"16","text":"అది ఓఫీరు బంగారంతోగానీ ప్రశస్తమైన గోమేధికంతో, నీలంతోగానీ కొనగలిగింది కాదు."},{"book":"యోబు","chapter":"28","verse":"17","text":"సువర్ణమైనా స్ఫటికమైనా దానితో సాటిరావు. ప్రశస్తమైన బంగారు నగలు ఇచ్చి దాన్ని తీసుకోలేము."},{"book":"యోబు","chapter":"28","verse":"18","text":"పగడాల, ముత్యాల పేర్లు దాని ఎదుట అసలు ఎత్తకూడదు. నిజంగా జ్ఞానానికున్న విలువ కెంపుల కన్నా గొప్పది."},{"book":"యోబు","chapter":"28","verse":"19","text":"కూషు దేశపు పుష్యరాగం దానికి సాటి రాదు. మేలిమి బంగారంతో దానికి వెల కట్టలేము."},{"book":"యోబు","chapter":"28","verse":"20","text":"అలాగైతే జ్ఞానం ఎక్కడనుండి వస్తుంది? వివేచన దొరికే స్థలం ఎక్కడ ఉంది?"},{"book":"యోబు","chapter":"28","verse":"21","text":"అది జీవులందరి కన్నులకు కనిపించదు. ఆకాశ పక్షులకు అది అగమ్యగోచరం."},{"book":"యోబు","chapter":"28","verse":"22","text":"“మేము మా చెవులతో దాన్ని గురించి విన్నాము” అని నాశనం, మరణం అంటాయి."},{"book":"యోబు","chapter":"28","verse":"23","text":"దేవుడే దాని మార్గాన్ని గ్రహిస్తాడు. దాని స్థలం ఆయనకే తెలుసు."},{"book":"యోబు","chapter":"28","verse":"24","text":"ఆయన భూమి కొనల వరకూ చూస్తున్నాడు. ఆకాశం కింద ఉన్న దానినంతటినీ చూస్తున్నాడు."},{"book":"యోబు","chapter":"28","verse":"25","text":"గాలికి ఇంత వేగం ఉండాలని ఆయన నియమించినప్పుడు, జలరాసుల కొలత నిర్ణయించినప్పుడు,"},{"book":"యోబు","chapter":"28","verse":"26","text":"వర్షానికి అదుపాజ్ఞలు ఏర్పరచినప్పుడు, ఉరుము మెరుపులకు దోవ చూపినప్పుడు,"},{"book":"యోబు","chapter":"28","verse":"27","text":"ఆయన జ్ఞానాన్ని చూసి దాన్ని ప్రకటించాడు. దాన్ని స్థాపించి దాన్ని పరిశోధించాడు."},{"book":"యోబు","chapter":"28","verse":"28","text":"యెహోవా పట్ల భయభక్తులే జ్ఞానం, దుష్టత్వం నుండి తొలగిపోవడమే వివేకం అని ఆయన మనుషులకు చెప్పాడు."}]}