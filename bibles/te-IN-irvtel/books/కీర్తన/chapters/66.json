{"data":[{"book":"కీర్తన","chapter":"66","verse":"1","text":"సర్వలోకమా, దేవుని గూర్చి ఆనంద ధ్వనులు చెయ్యి. ఆయన బలమైన నామాన్ని కీర్తించండి."},{"book":"కీర్తన","chapter":"66","verse":"2","text":"ఆయన నామానికి మహిమ ఆపాదించండి. ఆయనకు స్తోత్రాలు చెప్పండి."},{"book":"కీర్తన","chapter":"66","verse":"3","text":"నీ కార్యాలు ఎంతో భీకరమైనవి. నీ మహా శక్తిని బట్టి నీ శత్రువులు నీకు లోబడతారు."},{"book":"కీర్తన","chapter":"66","verse":"4","text":"లోకమంతా నీకు నమస్కరించి నిన్ను కీర్తిస్తుంది, నీ నామాన్నిబట్టి నిన్ను కీర్తిస్తుంది, అంటూ దేవుణ్ణి ఘనపరచండి. సెలా."},{"book":"కీర్తన","chapter":"66","verse":"5","text":"దేవుని ఆశ్చర్యకార్యాలు వచ్చి చూడండి. మనుషులకు ఆయన చేసే కార్యాలు చూసినప్పుడు ఆయన భీకరుడుగా ఉన్నాడు."},{"book":"కీర్తన","chapter":"66","verse":"6","text":"ఆయన సముద్రాన్ని ఎండిన భూమిగా చేశాడు. ప్రజలు కాలినడకన నదిని దాటారు. అక్కడ ఆయనలో మేము సంతోషించాము."},{"book":"కీర్తన","chapter":"66","verse":"7","text":"ఆయన తన పరాక్రమంతో శాశ్వతంగా ఏలుతాడు. ఆయన కళ్ళు అన్యజాతులను పరిశీలిస్తాయి. తిరుగుబాటుచేసే ప్రజలు తమలో తాము గర్వించవద్దు."},{"book":"కీర్తన","chapter":"66","verse":"8","text":"జనాల్లారా, మా దేవుణ్ణి సన్నుతించండి. స్వరమెత్తి ఆయన కీర్తిని వినిపించండి."},{"book":"కీర్తన","chapter":"66","verse":"9","text":"మా ప్రాణాలను జీవంతో నింపేది ఆయనే. ఆయన మా నడకలు స్థిరంగా ఉంచుతాడు."},{"book":"కీర్తన","chapter":"66","verse":"10","text":"దేవా, నువ్వు మమ్మల్ని పరీక్షించావు. వెండిని పరీక్షించి నిర్మలం చేసినట్టు మమ్మల్ని పరీక్షకు గురిచేశావు."},{"book":"కీర్తన","chapter":"66","verse":"11","text":"మమ్మల్ని ఒక వలలో ఇరుక్కునేలా చేశావు. మా నడుముల మీద పెద్ద బరువు పెట్టావు."},{"book":"కీర్తన","chapter":"66","verse":"12","text":"మనుషులు మా మీద ఎక్కి స్వారీ చేస్తున్నారు. మేము నిప్పులగుండా నీళ్ళ గుండా నడిచి వెళ్ళాం. అయినా నువ్వు మమ్మల్ని విశాలమైన స్థలానికి రప్పించావు."},{"book":"కీర్తన","chapter":"66","verse":"13","text":"దహనబలులతో నేను నీ మందిరంలోకి వస్తాను."},{"book":"కీర్తన","chapter":"66","verse":"14","text":"నేను బాధల్లో ఉన్నప్పుడు నా పెదాలు, నా నోరు ప్రమాణం చేసిన మొక్కుబడులు నేను నీకు అర్పిస్తాను."},{"book":"కీర్తన","chapter":"66","verse":"15","text":"పొట్టేళ్ల హోమం ఘుమఘుమలతో కొవ్విన జంతువులను నీకు దహనబలిగా అర్పిస్తాను. ఎద్దులను, పోతుమేకలను అర్పిస్తాను."},{"book":"కీర్తన","chapter":"66","verse":"16","text":"దేవునిలో భయభక్తులు గలవారంతా వచ్చి వినండి, ఆయన నా కోసం చేసిన కార్యాలు నేను వినిపిస్తాను."},{"book":"కీర్తన","chapter":"66","verse":"17","text":"ఆయనకు నేను మొరపెట్టాను. అప్పుడే నా నాలుక ఆయన్ని కీర్తించింది."},{"book":"కీర్తన","chapter":"66","verse":"18","text":"నేను నా హృదయంలో పాపాన్ని ఉంచుకుంటే ప్రభువు నా మనవి అంగీకరించడు."},{"book":"కీర్తన","chapter":"66","verse":"19","text":"కానీ దేవుడు నా మనవి అంగీకరించాడు. ఆయన నా విన్నపాన్ని ఆలకించాడు."},{"book":"కీర్తన","chapter":"66","verse":"20","text":"దేవుడు నా ప్రార్థనను తోసిపుచ్చలేదు, నా నుండి తన కృపను తీసివేయలేదు. ఆయనకు స్తుతి కలుగు గాక."}]}