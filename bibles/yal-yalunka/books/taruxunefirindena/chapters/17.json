{"data":[{"book":"Taruxune Firindena","chapter":"17","verse":"1","text":"Asaa dii xɛmɛn Yosafati yi dɔxɔ a ɲɔxɔni mangayani. A yi sɛnbɛn sɔtɔ Isirayila xili ma."},{"book":"Taruxune Firindena","chapter":"17","verse":"2","text":"A yi sofane rasiga Yuda taa rakantanxine birin yi, a yi yamana kanne dɔxɔ a yamanani, e nun a fafe Asa taan naxanye birin tongo Efirami kaane yii."},{"book":"Taruxune Firindena","chapter":"17","verse":"3","text":"Alatala yi lu Yosafati xɔn, bayo a lu nɛn a benba Dawudaa kiraan xɔn. A mi Baali suxuren batu,"},{"book":"Taruxune Firindena","chapter":"17","verse":"4","text":"a a fafe a Ala batu nɛn, a yi a yamarine suxu. Isirayila kaane yi naxan ligama, a tan mi tin na ma."},{"book":"Taruxune Firindena","chapter":"17","verse":"5","text":"Alatala yi a mangayaan sɛnbɛ so, Yuda kaane birin yi fama nɛn finmaseene ra Yosafati xɔn. A yi nafunla nun binye gbeen sɔtɔ."},{"book":"Taruxune Firindena","chapter":"17","verse":"6","text":"A yi lu Alatala batu dɛxunni, na nan a liga, a yi taan kidene kala, a yi Asera kide gbindonne birin naxɔri Yuda yi."},{"book":"Taruxune Firindena","chapter":"17","verse":"7","text":"A mangayaan ɲɛɛ saxanden ma, a yi a kuntigini itoe rasiga Yuda taane yi e muxune xarandeni: Ben-Xayili nun Abadi nun Sakari nun Natanɛli e nun Mikahu."},{"book":"Taruxune Firindena","chapter":"17","verse":"8","text":"A yi Lewi bɔnsɔnna muxuna ndee fan nasiga e fɔxɔ ra: Semaya nun Netaniya nun Sebadiya nun Asahɛli nun Semiramoti nun Yɛhonatan nun Adoniya nun Tobiya e nun Tobadoniya. Saraxarali firin fan yi e fɔxɔ ra: Elisama nun Yehorami."},{"book":"Taruxune Firindena","chapter":"17","verse":"9","text":"E yi sa Yuda kaane xaran sariyane ma naxanye sɛbɛxi Alatalaa sariya kɛdin kui. E yi Yuda birin yisiga yamaan xarandeni."},{"book":"Taruxune Firindena","chapter":"17","verse":"10","text":"Alatala yɛɛragaxun yi Yuda yamanan nabilinna taane birin suxu, e mi susu Yosafati yɛngɛ."},{"book":"Taruxune Firindena","chapter":"17","verse":"11","text":"Filisitine yi fa gbeti fixɛn nun se wuyaxi ra Yosafati xɔn, Arabune yi fa konton wuli kɛmɛ solofere kɛmɛ solofere ra e nun kɔtɔ wuli kɛmɛ solofere kɛmɛ solofere."},{"book":"Taruxune Firindena","chapter":"17","verse":"12","text":"Yosafati a mangayaan yi lu sabatɛ kati. A yi taa makantanxine nun se ramaradene ti Yuda yamanani."},{"book":"Taruxune Firindena","chapter":"17","verse":"13","text":"Se gbegbe yi ramaraxi a xɔn Yuda taane yi, e nun sofa kɛndɛne Yerusalɛn yi."},{"book":"Taruxune Firindena","chapter":"17","verse":"14","text":"E yatɛne ni i ra bɔnsɔn yɛɛn ma:"},{"book":"Taruxune Firindena","chapter":"17","verse":"15","text":"Gali kuntigin Yehoxanan nan fan yi tugunxi na ra, a yi sofa wuli kɛmɛ firin wuli tonge solomasɛxɛ nan xun na."},{"book":"Taruxune Firindena","chapter":"17","verse":"16","text":"Sikiri a dii xɛmɛna Amasiya fan yi tugunxi na ra, naxan a yɛtɛ dɛntɛgɛ Alatala xa, a yi sofa wuli kɛmɛ firin nan xun na."},{"book":"Taruxune Firindena","chapter":"17","verse":"17","text":"Bunyamin bɔnsɔnni, Eliyada, sofa kɛndɛn yi sofa wuli kɛmɛ firin nan xun na naxanye yi xalimakunla wolima."},{"book":"Taruxune Firindena","chapter":"17","verse":"18","text":"Gali kuntigin Yehosabadi fan yi tugunxi na ra, a yi sofa wuli kɛmɛ wuli tonge solomasɛxɛ nan xun na."},{"book":"Taruxune Firindena","chapter":"17","verse":"19","text":"Sofaan naxanye yi walima mangan xa ne nan itoe ra, mangan naxanye rasiga Yuda taa rakantanxine yi."}]}