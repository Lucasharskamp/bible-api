{"data":[{"book":"1 Samaʼila","chapter":"3","verse":"1","text":"Yaron nan Sama’ila ya yi hidima a gaban Ubangiji a ƙarƙashin Eli. A waɗannan kwanaki kuwa jin magana daga wurin Ubangiji ba safai ba, babu kuma wahayi da yawa."},{"book":"1 Samaʼila","chapter":"3","verse":"2","text":"Wata rana da dare Eli da idanunsa sun kusa makancewa har ba ya iya gani sosai yana kwance a inda ya saba."},{"book":"1 Samaʼila","chapter":"3","verse":"3","text":"Fitilar Allah kuwa tana ci, ba tă mutu ba tukuna, Sama’ila kuma na kwance a haikali na Ubangiji inda akwai akwatin Allah."},{"book":"1 Samaʼila","chapter":"3","verse":"4","text":"Sai Ubangiji ya kira Sama’ila."},{"book":"1 Samaʼila","chapter":"3","verse":"5","text":"Sai ya ruga wajen Eli ya ce, “Ga ni, gama ka kira ni.”"},{"book":"1 Samaʼila","chapter":"3","verse":"6","text":"Ubangiji ya sāke kiransa ya ce, “Sama’ila!” Sama’ila ya tashi kuma ya je wurin Eli ya ce, “Ga ni, gama ka kira ni.”"},{"book":"1 Samaʼila","chapter":"3","verse":"7","text":"Sama’ila dai bai riga ya san Ubangiji ba tukuna. Ba a kuma taɓa bayyana maganar Ubangiji a gare shi ba tukuna ba."},{"book":"1 Samaʼila","chapter":"3","verse":"8","text":"Ubangiji ya kira Sama’ila sau na uku, Sama’ila kuma ya tashi ya tafi wurin Eli, “Ga ni, gama ka kira ni.”"},{"book":"1 Samaʼila","chapter":"3","verse":"9","text":"Saboda haka, Eli ya gaya wa Sama’ila cewa, “Je ka kwanta, in kuma ya kira ka, ka ce masa, ‘Ya Ubangiji ka yi magana gama bawanka yana saurara.’ ” Sama’ila ya koma ya kwanta a wurin kwanciyarsa."},{"book":"1 Samaʼila","chapter":"3","verse":"10","text":"Ubangiji kuma ya zo ya tsaya a wurin, yana kira ya ce, “Sama’ila, Sama’ila!” Kamar yadda ya kira a lokutan baya."},{"book":"1 Samaʼila","chapter":"3","verse":"11","text":"Ubangiji ya ce wa Sama’ila, “Duba ina dab da yin wani abu a Isra’ila da zai sa kunne kowa da yake ji, yă ji tsoro."},{"book":"1 Samaʼila","chapter":"3","verse":"12","text":"A ranar zan cika dukan maganar da na yi game da Eli da iyalinsa, daga farko har ƙarshe."},{"book":"1 Samaʼila","chapter":"3","verse":"13","text":"Gama na gaya masa zan hukunta gidansa har abada saboda zunubin da yake sane da shi; ’ya’yansa sun wulaƙantar da kansu, shi kuma bai tsawata musu ba."},{"book":"1 Samaʼila","chapter":"3","verse":"14","text":"Saboda haka na rantse a kan gidan Eli, ‘Ba za a taɓa shafe laifin gidan Eli da hadaya ko baiko ba.’ ”"},{"book":"1 Samaʼila","chapter":"3","verse":"15","text":"Sama’ila kuwa ya kwanta har safe, sa’an nan ya buɗe ƙofofin gidan Ubangiji. Ya ji tsoro yă gaya wa Eli wahayin,"},{"book":"1 Samaʼila","chapter":"3","verse":"16","text":"amma Eli ya kira shi ya ce, “Sama’ila, ɗana.”"},{"book":"1 Samaʼila","chapter":"3","verse":"17","text":"Eli ya ce, mene ne ya ce maka? Kada ka ɓoye mini. Allah ya yi da kai har ma fiye in ka ɓoye mini kome da ya ce maka."},{"book":"1 Samaʼila","chapter":"3","verse":"18","text":"Don haka sai Sama’ila ya gaya masa kome bai ɓoye masa kome ba. Sa’an nan Eli ya ce, “Shi ne Ubangiji bari yă yi abin da ya yi kyau a gare shi.”"},{"book":"1 Samaʼila","chapter":"3","verse":"19","text":"Ubangiji kuwa yana tare da Sama’ila har girmansa bai kuma bar ko ɗaya daga maganarsa ta kāsa cika ba."},{"book":"1 Samaʼila","chapter":"3","verse":"20","text":"Dukan Isra’ila daga Dan har Beyersheba suka shaida amincin Sama’ila annabi ne na Ubangiji."},{"book":"1 Samaʼila","chapter":"3","verse":"21","text":"Ubangiji kuwa ya dinga bayyana a Shilo, a nan ya bayyana kansa ga Sama’ila ta wurin maganarsa."}]}