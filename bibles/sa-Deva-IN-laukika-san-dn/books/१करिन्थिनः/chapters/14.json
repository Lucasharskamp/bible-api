{"data":[{"book":"१ करिन्थिनः","chapter":"14","verse":"1","text":"यूयं प्रेमाचरणे प्रयतध्वम् आत्मिकान् दायानपि विशेषत ईश्वरीयादेशकथनसामर्थ्यं प्राप्तुं चेष्टध्वं।"},{"book":"१ करिन्थिनः","chapter":"14","verse":"2","text":"यो जनः परभाषां भाषते स मानुषान् न सम्भाषते किन्त्वीश्वरमेव यतः केनापि किमपि न बुध्यते स चात्मना निगूढवाक्यानि कथयति;"},{"book":"१ करिन्थिनः","chapter":"14","verse":"3","text":"किन्तु यो जन ईश्वरीयादेशं कथयति स परेषां निष्ठायै हितोपदेशाय सान्त्वनायै च भाषते।"},{"book":"१ करिन्थिनः","chapter":"14","verse":"4","text":"परभाषावाद्यात्मन एव निष्ठां जनयति किन्त्वीश्वरीयादेशवादी समिते र्निष्ठां जनयति।"},{"book":"१ करिन्थिनः","chapter":"14","verse":"5","text":"युष्माकं सर्व्वेषां परभाषाभाषणम् इच्छाम्यहं किन्त्वीश्वरीयादेशकथनम् अधिकमपीच्छामि। यतः समिते र्निष्ठायै येन स्ववाक्यानाम् अर्थो न क्रियते तस्मात् परभाषावादित ईश्वरीयादेशवादी श्रेयान्।"},{"book":"१ करिन्थिनः","chapter":"14","verse":"6","text":"हे भ्रातरः, इदानीं मया यदि युष्मत्समीपं गम्यते तर्हीश्वरीयदर्शनस्य ज्ञानस्य वेश्वरीयादेशस्य वा शिक्षाया वा वाक्यानि न भाषित्वा परभाषां भाषमाणेन मया यूयं किमुपकारिष्यध्वे?"},{"book":"१ करिन्थिनः","chapter":"14","verse":"7","text":"अपरं वंशीवल्लक्यादिषु निष्प्राणिषु वाद्ययन्त्रेषु वादितेषु यदि क्कणा न विशिष्यन्ते तर्हि किं वाद्यं किं वा गानं भवति तत् केन बोद्धुं शक्यते?"},{"book":"१ करिन्थिनः","chapter":"14","verse":"8","text":"अपरं रणतूर्य्या निस्वणो यद्यव्यक्तो भवेत् तर्हि युद्धाय कः सज्जिष्यते?"},{"book":"१ करिन्थिनः","chapter":"14","verse":"9","text":"तद्वत् जिह्वाभि र्यदि सुगम्या वाक् युष्माभि र्न गद्येत तर्हि यद् गद्यते तत् केन भोत्स्यते? वस्तुतो यूयं दिगालापिन इव भविष्यथ।"},{"book":"१ करिन्थिनः","chapter":"14","verse":"10","text":"जगति कतिप्रकारा उक्तयो विद्यन्ते? तासामेकापि निरर्थिका नहि;"},{"book":"१ करिन्थिनः","chapter":"14","verse":"11","text":"किन्तूक्तेरर्थो यदि मया न बुध्यते तर्ह्यहं वक्त्रा म्लेच्छ इव मंस्ये वक्तापि मया म्लेच्छ इव मंस्यते।"},{"book":"१ करिन्थिनः","chapter":"14","verse":"12","text":"तस्माद् आत्मिकदायलिप्सवो यूयं समिते र्निष्ठार्थं प्राप्तबहुवरा भवितुं यतध्वं,"},{"book":"१ करिन्थिनः","chapter":"14","verse":"13","text":"अतएव परभाषावादी यद् अर्थकरोऽपि भवेत् तत् प्रार्थयतां।"},{"book":"१ करिन्थिनः","chapter":"14","verse":"14","text":"यद्यहं परभाषया प्रर्थनां कुर्य्यां तर्हि मदीय आत्मा प्रार्थयते, किन्तु मम बुद्धि र्निष्फला तिष्ठति।"},{"book":"१ करिन्थिनः","chapter":"14","verse":"15","text":"इत्यनेन किं करणीयं? अहम् आत्मना प्रार्थयिष्ये बुद्ध्यापि प्रार्थयिष्ये; अपरं आत्मना गास्यामि बुद्ध्यापि गास्यामि।"},{"book":"१ करिन्थिनः","chapter":"14","verse":"16","text":"त्वं यदात्मना धन्यवादं करोषि तदा यद् वदसि तद् यदि शिष्येनेवोपस्थितेन जनेन न बुद्ध्यते तर्हि तव धन्यवादस्यान्ते तथास्त्विति तेन वक्तं कथं शक्यते?"},{"book":"१ करिन्थिनः","chapter":"14","verse":"17","text":"त्वं सम्यग् ईश्वरं धन्यं वदसीति सत्यं तथापि तत्र परस्य निष्ठा न भवति।"},{"book":"१ करिन्थिनः","chapter":"14","verse":"18","text":"युष्माकं सर्व्वेभ्योऽहं परभाषाभाषणे समर्थोऽस्मीति कारणाद् ईश्वरं धन्यं वदामि;"},{"book":"१ करिन्थिनः","chapter":"14","verse":"19","text":"तथापि समितौ परोपदेशार्थं मया कथितानि पञ्च वाक्यानि वरं न च लक्षं परभाषीयानि वाक्यानि।"},{"book":"१ करिन्थिनः","chapter":"14","verse":"20","text":"हे भ्रातरः,यूयं बुद्ध्या बालकाइव मा भूत परन्तु दुष्टतया शिशवइव भूत्वा बुद्ध्या सिद्धा भवत।"},{"book":"१ करिन्थिनः","chapter":"14","verse":"21","text":"शास्त्र इदं लिखितमास्ते, यथा, इत्यवोचत् परेशोऽहम् आभाषिष्य इमान् जनान्। भाषाभिः परकीयाभि र्वक्त्रैश्च परदेशिभिः। तथा मया कृतेऽपीमे न ग्रहीष्यन्ति मद्वचः॥"},{"book":"१ करिन्थिनः","chapter":"14","verse":"22","text":"अतएव तत् परभाषाभाषणं अविश्चासिनः प्रति चिह्नरूपं भवति न च विश्वासिनः प्रति; किन्त्वीश्वरीयादेशकथनं नाविश्वासिनः प्रति तद् विश्वासिनः प्रत्येव।"},{"book":"१ करिन्थिनः","chapter":"14","verse":"23","text":"समितिभुक्तेषु सर्व्वेषु एकस्मिन् स्थाने मिलित्वा परभाषां भाषमाणेषु यदि ज्ञानाकाङ्क्षिणोऽविश्वासिनो वा तत्रागच्छेयुस्तर्हि युष्मान् उन्मत्तान् किं न वदिष्यन्ति?"},{"book":"१ करिन्थिनः","chapter":"14","verse":"24","text":"किन्तु सर्व्वेष्वीश्वरीयादेशं प्रकाशयत्सु यद्यविश्वासी ज्ञानाकाङ्क्षी वा कश्चित् तत्रागच्छति तर्हि सर्व्वैरेव तस्य पापज्ञानं परीक्षा च जायते,"},{"book":"१ करिन्थिनः","chapter":"14","verse":"25","text":"ततस्तस्यान्तःकरणस्य गुप्तकल्पनासु व्यक्तीभूतासु सोऽधोमुखः पतन् ईश्वरमाराध्य युष्मन्मध्य ईश्वरो विद्यते इति सत्यं कथामेतां कथयिष्यति।"},{"book":"१ करिन्थिनः","chapter":"14","verse":"26","text":"हे भ्रातरः, सम्मिलितानां युष्माकम् एकेन गीतम् अन्येनोपदेशोऽन्येन परभाषान्येन ऐश्वरिकदर्शनम् अन्येनार्थबोधकं वाक्यं लभ्यते किमेतत्? सर्व्वमेव परनिष्ठार्थं युष्माभिः क्रियतां।"},{"book":"१ करिन्थिनः","chapter":"14","verse":"27","text":"यदि कश्चिद् भाषान्तरं विवक्षति तर्ह्येकस्मिन् दिने द्विजनेन त्रिजनेन वा परभााषा कथ्यतां तदधिकैर्न कथ्यतां तैरपि पर्य्यायानुसारात् कथ्यतां, एकेन च तदर्थो बोध्यतां।"},{"book":"१ करिन्थिनः","chapter":"14","verse":"28","text":"किन्त्वर्थाभिधायकः कोऽपि यदि न विद्यते तर्हि स समितौ वाचंयमः स्थित्वेश्वरायात्मने च कथां कथयतु।"},{"book":"१ करिन्थिनः","chapter":"14","verse":"29","text":"अपरं द्वौ त्रयो वेश्वरीयादेशवक्तारः स्वं स्वमादेशं कथयन्तु तदन्ये च तं विचारयन्तु।"},{"book":"१ करिन्थिनः","chapter":"14","verse":"30","text":"किन्तु तत्रापरेण केनचित् जनेनेश्वरीयादेशे लब्धे प्रथमेन कथनात् निवर्त्तितव्यं।"},{"book":"१ करिन्थिनः","chapter":"14","verse":"31","text":"सर्व्वे यत् शिक्षां सान्त्वनाञ्च लभन्ते तदर्थं यूयं सर्व्वे पर्य्यायेणेश्वरीयादेशं कथयितुं शक्नुथ।"},{"book":"१ करिन्थिनः","chapter":"14","verse":"32","text":"ईश्वरीयादेशवक्तृणां मनांसि तेषाम् अधीनानि भवन्ति।"},{"book":"१ करिन्थिनः","chapter":"14","verse":"33","text":"यत ईश्वरः कुशासनजनको नहि सुशासनजनक एवेति पवित्रलोकानां सर्व्वसमितिषु प्रकाशते।"},{"book":"१ करिन्थिनः","chapter":"14","verse":"34","text":"अपरञ्च युष्माकं वनिताः समितिषु तूष्णीम्भूतास्तिष्ठन्तु यतः शास्त्रलिखितेन विधिना ताः कथाप्रचारणात् निवारितास्ताभि र्निघ्राभि र्भवितव्यं।"},{"book":"१ करिन्थिनः","chapter":"14","verse":"35","text":"अतस्ता यदि किमपि जिज्ञासन्ते तर्हि गेहेषु पतीन् पृच्छन्तु यतः समितिमध्ये योषितां कथाकथनं निन्दनीयं।"},{"book":"१ करिन्थिनः","chapter":"14","verse":"36","text":"ऐश्वरं वचः किं युष्मत्तो निरगमत? केवलं युष्मान् वा तत् किम् उपागतं?"},{"book":"१ करिन्थिनः","chapter":"14","verse":"37","text":"यः कश्चिद् आत्मानम् ईश्वरीयादेशवक्तारम् आत्मनाविष्टं वा मन्यते स युष्मान् प्रति मया यद् यत् लिख्यते तत्प्रभुनाज्ञापितम् ईत्युररी करोतु।"},{"book":"१ करिन्थिनः","chapter":"14","verse":"38","text":"किन्तु यः कश्चित् अज्ञो भवति सोऽज्ञ एव तिष्ठतु।"},{"book":"१ करिन्थिनः","chapter":"14","verse":"39","text":"अतएव हे भ्रातरः, यूयम् ईश्वरीयादेशकथनसामर्थ्यं लब्धुं यतध्वं परभाषाभाषणमपि युष्माभि र्न निवार्य्यतां।"},{"book":"१ करिन्थिनः","chapter":"14","verse":"40","text":"सर्व्वकर्म्माणि च विध्यनुसारतः सुपरिपाट्या क्रियन्तां।"}]}