{"data":[{"book":"Abaruumi","chapter":"2","verse":"1","text":"Gwe anenya omuntu omulala, okola ebibi bye bimu ne by’onenyeza omuntu oyo. Kyonoova olema okubeera n’eky’okuwoza, kubanga bw’okola bw’otyo, weesalira wekka omusango."},{"book":"Abaruumi","chapter":"2","verse":"2","text":"Naye kaakano, tumanyi nga Katonda mutuufu okunenya abo abakola ebiri ng’ebyo."},{"book":"Abaruumi","chapter":"2","verse":"3","text":"Naye ggwe omuntu obuntu, akola ebiri ng’ebyo, kyokka n’onenya abantu abalala, olowooza nga Katonda alikuleka?"},{"book":"Abaruumi","chapter":"2","verse":"4","text":"Oba onyooma ekisa kya Katonda ekingi, n’okugumiikiriza kwe n’obukwatampola bwe? Tomanyi ng’ekisa kya Katonda kikuleeta mu kwenenya?"},{"book":"Abaruumi","chapter":"2","verse":"5","text":"Naye olw’obukakanyavu bwo n’omutima oguteenenya, weeterekera ekiruyi ku lunaku lw’ekiruyi n’okubikkulirwa, Katonda lw’alisalirako omusango ogw’obutuukirivu."},{"book":"Abaruumi","chapter":"2","verse":"6","text":"Katonda aliwa buli omu empeera esaanira ebikolwa bye."},{"book":"Abaruumi","chapter":"2","verse":"7","text":"Aliwa obulamu obutaggwaawo abo abaakola obulungi, nga balina essuubi ery’okuweebwa ekitiibwa, ettendo n’obulamu obw’emirembe n’emirembe."},{"book":"Abaruumi","chapter":"2","verse":"8","text":"Naye abo abeenoonyeza ebyabwe, abajeemera amazima nga bagondera obutali butuukirivu, kiriba kiruyi na busungu."},{"book":"Abaruumi","chapter":"2","verse":"9","text":"Walibaawo ennaku n’okubonaabona ku buli mmeeme y’omuntu akola ebibi, okusookera ku Muyudaaya n’oluvannyuma ku Munnaggwanga."},{"book":"Abaruumi","chapter":"2","verse":"10","text":"Naye ekitiibwa n’ettendo n’emirembe biriba ku buli akola ebituufu, okusookera ku Muyudaaya n’oluvannyuma ku Munnaggwanga."},{"book":"Abaruumi","chapter":"2","verse":"11","text":"Kubanga Katonda tasosola mu bantu."},{"book":"Abaruumi","chapter":"2","verse":"12","text":"Abo bonna abaayonoona olw’obutamanya mateeka, balizikirira; era n’abo bonna abaamanya amateeka ne boonoona, bwe batyo bwe balisalirwa omusango, okusinziira mu Mateeka."},{"book":"Abaruumi","chapter":"2","verse":"13","text":"Kuba abawulira obuwulizi amateeka, si be bejjeerera eri Katonda, wabula abo abakola bye galagira, be baliweebwa obutuukirivu."},{"book":"Abaruumi","chapter":"2","verse":"14","text":"Abaamawanga abatalina mateeka bwe bakolera mu buzaaliranwa ebintu eby’Amateeka, ebintu ebyo byennyini bifuuka amateeka gye bali, newaakubadde ng’Amateeka tegaabaweebwa."},{"book":"Abaruumi","chapter":"2","verse":"15","text":"Ekyo kiraga ng’Amateeka gawandiikibbwa mu mitima gyabwe, era kikakasa munda mu birowoozo byabwe, ng’emitima gyabwe giribasaliriza omusango oba okubejjeereza okusinziira ku ekyo kye bamanyi."},{"book":"Abaruumi","chapter":"2","verse":"16","text":"Kino kiribaawo ku lunaku Katonda kw’aliramulira abantu olw’ebyo bye baakisa, ng’enjiri yange bw’eri ku bwa Yesu Kristo."},{"book":"Abaruumi","chapter":"2","verse":"17","text":"Abamu ku mmwe mweyita Bayudaaya. Mwesiga amateeka ne mwewaana nga bwe mumanyi Katonda."},{"book":"Abaruumi","chapter":"2","verse":"18","text":"Bwe musoma ebyawandiikibwa muyiga engeri Katonda gy’ayagala mweyise ne muzuula ekituufu."},{"book":"Abaruumi","chapter":"2","verse":"19","text":"Mukakasa nga bwe muli abakulembeze b’abazibe b’amaaso, era ettabaaza eri abo bonna abali mu kizikiza."},{"book":"Abaruumi","chapter":"2","verse":"20","text":"Naye olwokubanga, amateeka ga Katonda gatuwa amagezi n’amazima, mulowooza muyinza okuyigiriza abatali bagezi n’abaana abato."},{"book":"Abaruumi","chapter":"2","verse":"21","text":"Kale ggwe ayigiriza abalala, lwaki toyinza kweyigiriza wekka? Ategeeza abalala obutabba, tobba?"},{"book":"Abaruumi","chapter":"2","verse":"22","text":"Ategeeza obutayenda, toyenda? Akyawa ebifaananyi, si ggwe onyaga eby’omu masabo?"},{"book":"Abaruumi","chapter":"2","verse":"23","text":"Mwenyumiririza mu mateeka, naye ne muswaza Katonda olw’obutagatuukiriza."},{"book":"Abaruumi","chapter":"2","verse":"24","text":"Ekyawandiikibwa kigamba nti, “Olw’ebikolwa byammwe ebyo, erinnya lya Katonda kyelivudde livvoolebwa mu mawanga.”"},{"book":"Abaruumi","chapter":"2","verse":"25","text":"Okukomolebwa kugasiza ddala bw’okwata amateeka, naye bw’otagatuukiriza tewaba njawulo wakati wo n’atali mukomole."},{"book":"Abaruumi","chapter":"2","verse":"26","text":"Kale obanga atali mukomole akwata amateeka, talibalibwa ng’eyakomolebwa?"},{"book":"Abaruumi","chapter":"2","verse":"27","text":"Noolwekyo ataakomolebwa mu buzaaliranwa naye ng’akuuma amateeka, alikusaliza omusango gwe alina amateeka amawandiike n’otagatuukiriza ate nga wakomolebwa."},{"book":"Abaruumi","chapter":"2","verse":"28","text":"Okweyisa ng’Omuyudaaya ate nga wakomolebwa, tekikufuula Muyudaaya yennyini."},{"book":"Abaruumi","chapter":"2","verse":"29","text":"Okuba Omuyudaaya yennyini oteekwa okugondera amateeka. Okukomolebwa okutuufu kwe kukomolebwa okubaawo mu mutima, so si okw’omubiri. Omuntu ng’oyo atenderezebwa Katonda, so si abantu."}]}