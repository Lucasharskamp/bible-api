{"data":[{"book":"ख़ुरु","chapter":"22","verse":"1","text":"“अगर कोई आदमी बैल या भेड़ चुरा ले और उसे ज़बह कर दे या बेच डाले, तो वह एक बैल के बदले पाँच बैल और एक भेड़ के बदले चार भेड़े भरे।"},{"book":"ख़ुरु","chapter":"22","verse":"2","text":"अगर चोर सेंध मारते हुए पकड़ा जाए और उस पर ऐसी मार पड़े कि वह मर जाए तो उसके ख़ून का कोई जुर्म नहीं।"},{"book":"ख़ुरु","chapter":"22","verse":"3","text":"अगर सूरज निकल चुके तो उसका ख़ून जुर्म होगा; बल्कि उसे नुक़्सान भरना पड़ेगा और अगर उसके पास कुछ न हो तो वह चोरी के लिए बेचा जाए।"},{"book":"ख़ुरु","chapter":"22","verse":"4","text":"अगर चोरी का माल उसके पास जीता मिले चाहे वह बैल हो या गधा या भेड़ तो वह उसका दूना भर दे।"},{"book":"ख़ुरु","chapter":"22","verse":"5","text":"'अगर कोई आदमी किसी खेत या ताकिस्तान को खिलवा दे और अपने जानवर को छोड़ दे कि वह दूसरे के खेत को चर लें, तो अपने खेत या ताकिस्तान की अच्छी से अच्छी पैदावार में से उसका मु'आवज़ा दे।"},{"book":"ख़ुरु","chapter":"22","verse":"6","text":"'अगर आग भड़के और काँटों में लग जाए और अनाज के ढेर या खड़ी फ़सल या खेत को जला कर भस्म कर दे, तो जिस ने आग जलाई हो वह ज़रूर मु'आवज़ा दे।"},{"book":"ख़ुरु","chapter":"22","verse":"7","text":"“अगर कोई अपने पड़ोसी की नक़द या जिन्स रखने को दे और वह उस शख़्स के घर से चोरी हो जाए, तो अगर चोर पकड़ा जाए तो दूना उसको भरना पड़ेगा।"},{"book":"ख़ुरु","chapter":"22","verse":"8","text":"लेकिन अगर चोर पकड़ा न जाए तो उस घर का 22:8 सरकारी अफ़सरान मालिक ख़ुदा के आगे लाया जाए, ताकि मालूम हो जाए कि उसने अपने पड़ोसी के माल को हाथ नहीं लगाया।"},{"book":"ख़ुरु","chapter":"22","verse":"9","text":"हर क़िस्म की ख़ियानत के मु'आमिले में चाहे बैल का चाहे गधे या भेड़ या कपड़े या किसी और खोई हुई चीज़ का हो, जिसकी निस्बत कोई बोल उठे कि वह चीज़ यह है तो फ़रीक़ीन का मुक़द्दमा ख़ुदा के सामने लाया जाए और जिसे ख़ुदा मुजरिम ठहराए वह अपने पड़ोसी को दूना भर दे।"},{"book":"ख़ुरु","chapter":"22","verse":"10","text":"'अगर कोई अपने पड़ोसी के पास गधा या बैल या भेड़ या कोई और जानवर अमानत रख्खे और वह बगै़र किसी के देखे मर जाए या चोट खाए या हंका दिया जाए,"},{"book":"ख़ुरु","chapter":"22","verse":"11","text":"तो उन दोनों के बीच ख़ुदावन्द की क़सम हो कि उसने अपने हमसाये के माल को हाथ नहीं लगाया, और मालिक इसे सच माने और दूसरा उसका मु'आवज़ा न दे।"},{"book":"ख़ुरु","chapter":"22","verse":"12","text":"लेकिन अगर वह उसके पास से चोरी हो जाए तो वह उसके मालिक को मु'आवज़ा दे।"},{"book":"ख़ुरु","chapter":"22","verse":"13","text":"और अगर उसको किसी दरिन्दे ने फाड़ डाला हो तो वह उसको गवाही के तौर पर पेश कर दे और फाड़े हुए का नुक़्सान न भरे।"},{"book":"ख़ुरु","chapter":"22","verse":"14","text":"'अगर कोई शख़्स अपने पड़ोसी से कोई जानवर 'आरियत ले और वह ज़ख़्मी हो जाए या मर जाए, और मालिक वहाँ मौजूद न हो तो वह ज़रूर उसका मु'आवज़ा दे।"},{"book":"ख़ुरु","chapter":"22","verse":"15","text":"लेकिन अगर मालिक साथ हो तो उसका नुक़्सान न भरे और अगर किराया की हुई चीज़ हो तो उसका नुक़्सान उसके किराये में आ गया।"},{"book":"ख़ुरु","chapter":"22","verse":"16","text":"“अगर कोई आदमी किसी कुँवारी को जिसकी निस्बत न हुई हो, फुसला कर उससे मुबाश्रत करे तो वह ज़रूर ही उसे महर देकर उससे शादी करे।"},{"book":"ख़ुरु","chapter":"22","verse":"17","text":"लेकिन अगर उसका बाप हरगिज़ राज़ी न हो कि उस लड़की को उसे दे, तो वह कुँवारियों के महर के मुवाफ़िक़ उसे नक़दी दे।"},{"book":"ख़ुरु","chapter":"22","verse":"18","text":"“तू जादूगरनी को जीने न देना।"},{"book":"ख़ुरु","chapter":"22","verse":"19","text":"“जो कोई किसी जानवर से मुबाश्रत करे वह क़तई' जान से मारा जाए।"},{"book":"ख़ुरु","chapter":"22","verse":"20","text":"“जो कोई एक ख़ुदावन्द को छोड़ कर किसी और मा'बूद के आगे क़ुर्बानी चढ़ाए वह बिल्कुल नाबूद कर दिया जाए।"},{"book":"ख़ुरु","chapter":"22","verse":"21","text":"“और तू मुसाफ़िर को न तो सताना न उस पर सितम करना, इस लिए के तुम भी मुल्क — ए — मिस्र में मुसाफ़िर थे।"},{"book":"ख़ुरु","chapter":"22","verse":"22","text":"तुम किसी बेवा या यतीम लड़के को दुख न देना।"},{"book":"ख़ुरु","chapter":"22","verse":"23","text":"अगर तू उनको किसी तरह से दुख दे और वह मुझ से फ़रियाद करें तो मैं ज़रूर उनकी फ़रियाद सुनूँगा।"},{"book":"ख़ुरु","chapter":"22","verse":"24","text":"और मेरा क़हर भड़केगा और मैं तुम को तलवार से मार डालूँगा और तुम्हारी बीवियाँ बेवा और तुम्हारे बच्चे यतीम हो जाएँगे।"},{"book":"ख़ुरु","chapter":"22","verse":"25","text":"“अगर तू मेरे लोगों में से किसी मोहताज को जो तेरे पास रहता हो कुछ क़र्ज़ दे तो उससे क़र्ज़दार की तरह सुलूक न करना और न उससे सूद लेना।"},{"book":"ख़ुरु","chapter":"22","verse":"26","text":"अगर तू किसी वक़्त अपने पड़ोसी के कपड़े गिरवी रख भी ले तो सूरज के डूबने तक उसको वापस कर देना।"},{"book":"ख़ुरु","chapter":"22","verse":"27","text":"क्यूँकि सिर्फ़ वही उसका एक ओढ़ना है, उसके जिस्म का वही लिबास है फिर वह क्या ओढ़ कर सोएगा? फिर जब वह फ़रियाद करेगा तो मैं उसकी सुनूँगा क्यूँकि मैं मेहरबान हूँ।"},{"book":"ख़ुरु","chapter":"22","verse":"28","text":"“तू ख़ुदा को न कोसना और न अपनी क़ौम के सरदार पर ला'नत भेजना।"},{"book":"ख़ुरु","chapter":"22","verse":"29","text":"“तू अपनी ज़्यादा पैदावार और अपने कोल्हू के रस में से मुझे नज़्र — ओ — नियाज़ देने में देर न करना और अपने बेटों में से पहलौठे को मुझे देना।"},{"book":"ख़ुरु","chapter":"22","verse":"30","text":"अपनी गायों और भेड़ों से भी ऐसा ही करना; सात दिन तक तो बच्चा अपनी माँ के साथ रहे, आठवें दिन तू उसे मुझ को देना।"},{"book":"ख़ुरु","chapter":"22","verse":"31","text":"“और तू मेरे लिए पाक आदमी होना, इसी वजह से दरिन्दों के फाड़े हुए जानवर का गोश्त जो मैदान में पड़ा हुआ मिले मत खाना; तुम उसे कुत्तों के आगे फेंक देना।"}]}