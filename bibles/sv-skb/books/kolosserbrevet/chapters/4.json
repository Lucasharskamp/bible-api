{"data":[{"book":"Kolosserbrevet","chapter":"4","verse":"1","text":"Ni herrar, låt era slavar (tjänare) få vad som är rätt och rimligt. Ni vet ju att också ni har en Herre i himlen."},{"book":"Kolosserbrevet","chapter":"4","verse":"2","text":"Fortsätt [att vara uthålliga] i bönen samtidigt som ni [fokuserat] vakar i den [förtroligt och hängivet] med tacksägelse (tacksamhet) [över Guds goda nåd]."},{"book":"Kolosserbrevet","chapter":"4","verse":"3","text":"Be också för (runtomkring – gr. peri) oss [Luk 6:28], att Gud öppnar en dörr för Ordet [nya möjligheter och situationer öppnas] så att vi kan predika den Smordes (Kristi) mysterium (hemlighet), för vars skull jag är fängslad (i kedjor) [här i Rom]."},{"book":"Kolosserbrevet","chapter":"4","verse":"4","text":"Be att jag talar som jag bör när jag lägger fram det. [Igen använder Paulus grekiska ordet mysterion, se Kol 1:26, 27; 2:2. Jesu hemlighet, som nu är uppenbarad, är att alla människor kan ta del av frälsningen, se Ef 3:1-6.]"},{"book":"Kolosserbrevet","chapter":"4","verse":"5","text":"[Uppmaningarna gäller inte bara det inre osynliga bönelivet utan även i kontakten med människor.] Var visa när ni möter de utomstående och ta vara på (gör det bästa möjliga av; ordagrant ”köp tillbaka”) varje tillfälle."},{"book":"Kolosserbrevet","chapter":"4","verse":"6","text":"Ert tal ska alltid vara vänligt (välbehagligt; med nåd), kryddat med salt, så att ni vet hur ni ska (bör: hur det är nödvändigt att) [specifikt] svara var och en."},{"book":"Kolosserbrevet","chapter":"4","verse":"7","text":"Vad mig beträffar kommer Tychikus att berätta allt för er. Han är en älskad broder och en trogen tjänare och medarbetare i Herren,"},{"book":"Kolosserbrevet","chapter":"4","verse":"8","text":"och jag skickar honom till er just för att ni ska få veta hur vi har det och för att han ska uppmuntra era hjärtan."},{"book":"Kolosserbrevet","chapter":"4","verse":"9","text":"Tillsammans med honom kommer vår trogne och älskade broder Onesimus, som är en av er. De kommer att berätta för er om allting här."},{"book":"Kolosserbrevet","chapter":"4","verse":"10","text":"Min medfånge Aristarchus hälsar till er."},{"book":"Kolosserbrevet","chapter":"4","verse":"11","text":"Även Jesus som kallas Justus [latinskt namn] hälsar."},{"book":"Kolosserbrevet","chapter":"4","verse":"12","text":"Epafras, som är en av er [han tillhörde troligen församlingen i Kolossai], hälsar. Han är en tjänare till den Smorde (Messias, Kristus) Jesus som ständigt kämpar för er i sina böner, för att ni ska stå fasta, fullkomliga och fullt övertygade om hela Guds vilja."},{"book":"Kolosserbrevet","chapter":"4","verse":"13","text":"Jag kan intyga hur hårt han arbetar (våndas, sliter) för er och för dem i Laodikeia och Hierapolis."},{"book":"Kolosserbrevet","chapter":"4","verse":"14","text":"Vår älskade Lukas, läkaren, hälsar också till er."},{"book":"Kolosserbrevet","chapter":"4","verse":"15","text":"Hälsa till syskonen (bröderna och systrarna i tron) i Laodikeia och till Nymfa och församlingen som möts i hennes hus. [Vissa handskrifter har Nymfas som är ett mansnamn och variationer i slutet som säger ”deras hus” och ”hans hus”.]"},{"book":"Kolosserbrevet","chapter":"4","verse":"16","text":"När mitt brev har blivit uppläst hos er, se då till att det även blir uppläst i församlingen i Laodikeia och att ni får läsa brevet från Laodikeia."},{"book":"Kolosserbrevet","chapter":"4","verse":"17","text":"Säg till Archippus [uppmuntra honom med dessa ord]: ”Se till att du fullgör den tjänst du fått i Herren.” [Han omnämns som Paulus ”medsoldat” i Filemon 1:2, kanske var han Filemons och Appias son.]"},{"book":"Kolosserbrevet","chapter":"4","verse":"18","text":"Här skriver jag, Paulus, min hälsning med egen hand."}]}