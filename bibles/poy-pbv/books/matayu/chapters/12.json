{"data":[{"book":"Matayu","chapter":"12","verse":"1","text":"Shipindi shilii Yesu kaweriti kankugendagenda kupitira mumalambu ga nganu lishaka lya Kwoyera. Wafundwa wakuwi waweriti na njala, su wanjiti kubenanga mikunguwi ya nganu na waliya mpunji."},{"book":"Matayu","chapter":"12","verse":"2","text":"Mafalisayu pawawoniti hangu, wamgambira Yesu, “Guloli, wafundwa waku watenda shitwatira ashi shashibeliritwi kushitenda mulishaka lya Kwoyera.”"},{"book":"Matayu","chapter":"12","verse":"3","text":"Yesu kawankula, “Hashi, mwenibetuli ntambu yakatenditi Dawudi pamuhera na wayaguwi pawaweriti na njala?"},{"book":"Matayu","chapter":"12","verse":"4","text":"Yomberi kingiriti Mnumba ya Mlungu pamuhera na wayaguwi waliya mabumunda gawamtambikiriti Mlungu, ata hangu ileweleritwi mu Lilagaliru kwa womberi kuliya mabumunda galii, ira watambika wa Numba ya Mlungu gweka yawu wafiruwa kugaliya."},{"book":"Matayu","chapter":"12","verse":"5","text":"Ama mwenibetuli Mumalagaliru ga Musa kuwera kila lishaka lya kwoyera, wakulu wa Mnumba nkulu ya Mlungu watenda ndiri malagaliru ga kwoyera, kumbiti walihola ndiri kuwera watenda kosa?"},{"book":"Matayu","chapter":"12","verse":"6","text":"Nukugambirani mwenga kuwera panu kwana mkulu kuliku Numba nkulu ya Mlungu."},{"book":"Matayu","chapter":"12","verse":"7","text":"Malembu mananagala galembwa, ‘Nfira lusungu na nfira ndiri tambiku.’ Handa muvimana nakaka kuwera mana ya visoweru avi, mekawatozi ndiri wantu yawahera likosa,"},{"book":"Matayu","chapter":"12","verse":"8","text":"su Mwana gwa Muntu ndo Mtuwa gwa lishaka lya kwoyera”"},{"book":"Matayu","chapter":"12","verse":"9","text":"Yesu kawukiti palii na kagenditi kwingira munumba ya Mlungu."},{"book":"Matayu","chapter":"12","verse":"10","text":"Kuweriti na muntu yakaweriti na liwoku lyalilewelekiti. Su wantu wamkosiyiti Yesu, “Hashi, iherepa kumponiziya muntu mulishaka lya Kwoyera?” Womberi wamkosiyiti hangu su wapati kumsitaki."},{"book":"Matayu","chapter":"12","verse":"11","text":"Yesu kawankula, “Handa kwana yumu gwenu kana kondolu na kaguwiriti mulirindi mulishaka lya Kwoyera? Hashi, hakamkoli ndiri na kumlaviya?”"},{"book":"Matayu","chapter":"12","verse":"12","text":"Na muntu kana mana nentu kuliku kondolu! Su Lilagaliru lyetu litulekeziya kutenda gaherepa mulishaka lya kwoyera."},{"book":"Matayu","chapter":"12","verse":"13","text":"Shakapanu Yesu kamgambira muntu ulii yakalewelekiti liwoku, “Gutalipisiyi liwoku lyaku.”"},{"book":"Matayu","chapter":"12","verse":"14","text":"Su Mafalisayu walawa kunja na waligambiziyana ntambu ya kumlaga Yesu."},{"book":"Matayu","chapter":"12","verse":"15","text":"Yesu pakapikaniriti shitwatira shilii, kawuka pahala paliya na lipinga likulu lya wantu limgenderiti. Kawaponiziya woseri yawaweriti walweli,"},{"book":"Matayu","chapter":"12","verse":"16","text":"na kawalewelera nawamgambira muntu yoseri kuusu mweni."},{"book":"Matayu","chapter":"12","verse":"17","text":"Katenditi aga su katendi galii gakatakuliti Isaya mbuyi gwa Mlungu gaweri ganakaka,"},{"book":"Matayu","chapter":"12","verse":"18","text":"“Ayu ndo ntumini gwangu, yanumsyaguriti,"},{"book":"Matayu","chapter":"12","verse":"19","text":"Hapeni kaweri na ukakatala, ama kubotanga,"},{"book":"Matayu","chapter":"12","verse":"20","text":"Hapeni kalumegi ludenki,"},{"book":"Matayu","chapter":"12","verse":"21","text":"Na kupitira yomberi wantu woseri hawaweri na litumbiru.”"},{"book":"Matayu","chapter":"12","verse":"22","text":"Shakapanu wantu wamu wamjegiriti Yesu muntu yakaweriti kana lwisi viraa bubu toziya kaweriti na shamshera. Yesu kamuponiziyiti muntu ulii, su kaweziti kutakula na kuwona."},{"book":"Matayu","chapter":"12","verse":"23","text":"Lipinga lya wantu lilikangasha ntambu yakatenditi Yesu. Womberi wakosiya, “Hashi, iwezekana ayu kuwera Mwana gwa Dawudi?”"},{"book":"Matayu","chapter":"12","verse":"24","text":"Mafalisayu pawapikaniriti aga, wawankula, “Yomberi kawawinga washamshera hera toziya mkulu gwa washamshera Belizebuli kamupiti makakala kutenda hangu.”"},{"book":"Matayu","chapter":"12","verse":"25","text":"Yesu kavimaniti galii gawalihola, su kawagambira, “Ufalumi woseri waupalanganikiti muvipinga vipinga na kulikomanga weni, hapeni ulikali shipindi shitali. Na lushi lwoseri ama kaya yayipalanganika muvipinga vipinga na kulikomanga yeni haiguwi."},{"book":"Matayu","chapter":"12","verse":"26","text":"Handa shipinga shimu pashilikomanga na shipinga shimonga muufalumi wa Shetani, toziya vipalanganika kala muvipinga na ufalumi awu hauguwi!"},{"book":"Matayu","chapter":"12","verse":"27","text":"Mwenga mlonga handa nuwawinga washamshera toziya Belizebuli kanupiti makakala ga kutenda hangu. Hashi, ndo gaa yakawapanani wafata wenu makakala ga kuwawinga washamshera? Su wafata wenu hawaweri watoza wenu!"},{"book":"Matayu","chapter":"12","verse":"28","text":"Kumbiti paiwera nankuwawinga washamshera kwa likakala lya Rohu gwa Mlungu, muvimana handa Ufalumi wa Mlungu usoka kala kwa mwenga."},{"book":"Matayu","chapter":"12","verse":"29","text":"“Kwahera muntu yakaweza kwingira mnumba ya muntu kana likakala na kumpoka ulunda wakuwi, mpaka kamtawi huti muntu yakawera na likakala, shakapanu hakawezi kumpoka ulunda wakuwi."},{"book":"Matayu","chapter":"12","verse":"30","text":"“Yoseri yakawera pamuhera ndiri na neni, kalekanira na neni na yoseri yakantyanga ndiri kujojinira ndo nakaka kankupalasiya."},{"book":"Matayu","chapter":"12","verse":"31","text":"Na nuwagambirani kuwera wantu wankulekiziwa vidoda na vintu vidoda vyawatakula, kumbiti muntu yoseri yakamwigilanga Rohu Mnanagala hapeni kalekiziwi."},{"book":"Matayu","chapter":"12","verse":"32","text":"Muntu yoseri yakamwigilanga Mwana gwa Muntu hakalekiziwi, kumbiti muntu yoseri yakamwigilanga Rohu Mnanagala hapeni kalekiziwi mashaka goseri.”"},{"book":"Matayu","chapter":"12","verse":"33","text":"“Mgutendi mtera guweri guherepa na mabwajubwaju gakuwi hagaherepi ama mgutendi mtera guweri gudoda na mabwajubwaju gakuwi hagaweri madoda toziya mtera gumanikana kulawirana na mabwajubwaju gakuwi."},{"book":"Matayu","chapter":"12","verse":"34","text":"Mwenga ndo mleru gwa njoka! Muweza hashi kutakula vitwatira viheri shipindi mwenga mwawadoda? Muntu katakula galii gamemiti mumoyu mwakuwi."},{"book":"Matayu","chapter":"12","verse":"35","text":"Muntu muheri kalaviya vitwatira viheri kulawa mumoyu mwakuwi, kumbiti muntu mdoda kalaviya vitwatira vidoda mumoyu mwakuwi."},{"book":"Matayu","chapter":"12","verse":"36","text":"“Su mwana unakaka kuwera mulishaka lya kutoza kila muntu hakawankuli kila shisoweru shakatakuliti."},{"book":"Matayu","chapter":"12","verse":"37","text":"Visoweru vyaku havikutozi kuwera gumfiriziya Mlungu ama gwamuntu mdoda.”"},{"book":"Matayu","chapter":"12","verse":"38","text":"Wafunda wamu wa Malagaliru na Mafalisayu wamu wamgambira Yesu, “mfunda tufira gutulanguziyi mauzauza kulawa kumpindi kwa Mlungu.”"},{"book":"Matayu","chapter":"12","verse":"39","text":"Yesu kawankula, “Shiyiwuku shikondola na shashihera uwaminika kulongolu kwa Mlungu! Mfira mauzauza, kumbiti hapeni mpananwi liuzauza lyoseri lilii ira hampananwi liuzauza lya Yona mbuyi gwa Mlungu."},{"book":"Matayu","chapter":"12","verse":"40","text":"Ntambu ira ayi Yona kalikaliti mashaka matatu paliwala na pashiru mumtima gwa somba, su Mwana gwa Muntu hakalikali vira mashaka matatu paliwala na pashiru mngati pasi pa isi."},{"book":"Matayu","chapter":"12","verse":"41","text":"Mulishaka lya kutoza, wantu wa Ninawi hawagoloki pamuhera na shiyiwuku ashi na womberi hawashitozi. Toziya wantu wa Ninawi walekiti vidoda vyawatenditi pawampikaniriti Yona pakabwera, kumbiti panu kwana shitwatila shikulu kuliku Yona."},{"book":"Matayu","chapter":"12","verse":"42","text":"Malikiya gwa kusika hakalawili shipindi shiyiwuku ashi pashitozwa na yomberi hakashitozi. Toziya mweni kagenditi mwanja kulawa kutali, kiziti kuvipikinira visoweru vya luhala lwa mfalumi Selemani, kumbiti panu kwana mkulu kuliku Selemani!”"},{"book":"Matayu","chapter":"12","verse":"43","text":"“Shamshera pakamlawa muntu, kagenda kuyerayera kushiwala pakasakula pahala pa kwoyera. Handa pakapata ndiri,"},{"book":"Matayu","chapter":"12","verse":"44","text":"hakalitakuziyi mweni, ‘Hambuyi mnumba mwangu mwandawiti.’ Su pakawuya na kwona numba yahera shintu na wayifyagira na kuherepeziwa."},{"book":"Matayu","chapter":"12","verse":"45","text":"Shakapanu kagenda na kuwatola washamshera wamonga saba wadoda kuliku mweni bnb na woseri wiza kumwingira muntu ayu. Su ntambu ya muntu ayu iwera idoda kuliku payiweriti kwanja. Ntambu ayi hayiwalawili wantu wa mashaka aga yawatenda vidoda.”"},{"book":"Matayu","chapter":"12","verse":"46","text":"Yesu pakaweriti kankali kankuyowera na wantu, mawu na walongu wakuwi wasokiti. Wagolokiti kunja na waluwa kuyowera na yomberi."},{"book":"Matayu","chapter":"12","verse":"47","text":"Su muntu yumu palii kamgambira Yesu, “Guloli, mawu gwaku na walongu waku wakunja wafira wayoweri na gwenga.”"},{"book":"Matayu","chapter":"12","verse":"48","text":"Yesu kawankula, “Hashi, mawu gwangu ndo gaa? Hashi, walongu wangu washina gaa?”"},{"book":"Matayu","chapter":"12","verse":"49","text":"Shakapanu kawalanguziya kwa liwoku lyakuwi wafundwa wakuwi na kulonga, “Mloli! Awa ndo mawu gwangu na walongu waneni!"},{"book":"Matayu","chapter":"12","verse":"50","text":"Muntu yoseri yakatenda vilii vyakafira Tati gwangu gwa kumpindi, ayu ndo mlongu gwangu na dada gwangu na mawu gwangu.”"}]}