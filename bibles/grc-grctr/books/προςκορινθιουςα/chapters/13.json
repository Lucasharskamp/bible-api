{"data":[{"book":"ΠΡΟΣ ΚΟΡΙΝΘΙΟΥΣ Α","chapter":"13","verse":"1","text":"Ἐὰν ταῖς γλώσσαις τῶν ἀνθρώπων λαλῶ καὶ τῶν ἀγγέλων, ἀγάπην δὲ μὴ ἔχω, γέγονα χαλκὸς ἠχῶν ἢ κύμβαλον ἀλαλάζον."},{"book":"ΠΡΟΣ ΚΟΡΙΝΘΙΟΥΣ Α","chapter":"13","verse":"2","text":"Καὶ ἐὰν ἔχω προφητείαν, καὶ εἰδῶ τὰ μυστήρια πάντα καὶ πᾶσαν τὴν γνῶσιν, καὶ ἐὰν ἔχω πᾶσαν τὴν πίστιν, ὥστε ὄρη μεθιστάνειν, ἀγάπην δὲ μὴ ἔχω, 13.2 οὐδέν ¦ οὐθέν St.οὐδέν εἰμι."},{"book":"ΠΡΟΣ ΚΟΡΙΝΘΙΟΥΣ Α","chapter":"13","verse":"3","text":"Καὶ ἐὰν 13.3 ψωμίσω ¦ ψωμίζω Bez. El.ψωμίσω πάντα τὰ ὑπάρχοντά μου, καὶ ἐὰν παραδῶ τὸ σῶμά μου ἵνα καυθήσωμαι, ἀγάπην δὲ μὴ ἔχω, οὐδὲν ὠφελοῦμαι."},{"book":"ΠΡΟΣ ΚΟΡΙΝΘΙΟΥΣ Α","chapter":"13","verse":"4","text":"Ἡ ἀγάπη μακροθυμεῖ, χρηστεύεται· ἡ ἀγάπη οὐ ζηλοῖ· ἡ ἀγάπη οὐ περπερεύεται, οὐ φυσιοῦται,"},{"book":"ΠΡΟΣ ΚΟΡΙΝΘΙΟΥΣ Α","chapter":"13","verse":"5","text":"οὐκ ἀσχημονεῖ, οὐ ζητεῖ τὰ ἑαυτῆς, οὐ παροξύνεται, οὐ λογίζεται τὸ κακόν,"},{"book":"ΠΡΟΣ ΚΟΡΙΝΘΙΟΥΣ Α","chapter":"13","verse":"6","text":"οὐ χαίρει ἐπὶ τῇ ἀδικίᾳ, συγχαίρει δὲ τῇ ἀληθείᾳ,"},{"book":"ΠΡΟΣ ΚΟΡΙΝΘΙΟΥΣ Α","chapter":"13","verse":"7","text":"πάντα στέγει, πάντα πιστεύει, πάντα ἐλπίζει, πάντα ὑπομένει."},{"book":"ΠΡΟΣ ΚΟΡΙΝΘΙΟΥΣ Α","chapter":"13","verse":"8","text":"Ἡ ἀγάπη οὐδέποτε ἐκπίπτει· εἴτε δὲ προφητεῖαι, καταργηθήσονται· εἴτε γλῶσσαι, παύσονται· εἴτε γνῶσις, καταργηθήσεται."},{"book":"ΠΡΟΣ ΚΟΡΙΝΘΙΟΥΣ Α","chapter":"13","verse":"9","text":"Ἐκ μέρους γὰρ γινώσκομεν, καὶ ἐκ μέρους προφητεύομεν·"},{"book":"ΠΡΟΣ ΚΟΡΙΝΘΙΟΥΣ Α","chapter":"13","verse":"10","text":"ὅταν δὲ ἔλθῃ τὸ τέλειον, τότε τὸ ἐκ μέρους καταργηθήσεται."},{"book":"ΠΡΟΣ ΚΟΡΙΝΘΙΟΥΣ Α","chapter":"13","verse":"11","text":"Ὅτε ἤμην νήπιος, ὡς νήπιος ἐλάλουν, ὡς νήπιος ἐφρόνουν, ὡς νήπιος ἐλογιζόμην· ὅτε δὲ γέγονα ἀνήρ, κατήργηκα τὰ τοῦ νηπίου."},{"book":"ΠΡΟΣ ΚΟΡΙΝΘΙΟΥΣ Α","chapter":"13","verse":"12","text":"Βλέπομεν γὰρ ἄρτι δι᾿ ἐσόπτρου ἐν αἰνίγματι, τότε δὲ πρόσωπον πρὸς πρόσωπον· ἄρτι γινώσκω ἐκ μέρους, τότε δὲ ἐπιγνώσομαι καθὼς καὶ ἐπεγνώσθην."},{"book":"ΠΡΟΣ ΚΟΡΙΝΘΙΟΥΣ Α","chapter":"13","verse":"13","text":"Νυνὶ δὲ μένει πίστις, ἐλπίς, ἀγάπη, τὰ τρία ταῦτα· μείζων δὲ τούτων ἡ ἀγάπη."}]}