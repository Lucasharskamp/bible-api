{"data":[{"book":"Peta","chapter":"7","verse":"1","text":"Musa viyakomeleze kusimika dihema da Mulungu, kadiboboda mavuta na kudika kwa sang'hano yelile hamwe na via vake vose. Iviya ulupango kaluboboda mavuta na kulwika kwa sang'hano yelile hamwe na via vake vose."},{"book":"Peta","chapter":"7","verse":"2","text":"Maabaho walangulizi wa Isilaili na wakulu wa kaye za tati zawo na walangulizi wa makabila, wowawemilize wanhu wapetigwe,"},{"book":"Peta","chapter":"7","verse":"3","text":"wamgalila Mndewa Mulungu nhosa zawo, mituka sita na milume ya ng'ombe longo na midi, mtuka umwe kwa chila walangulizi waidi na ng'ombe lume dimwe kwa chila mulangulizi. Wavigala vinhu ivo haulongozi wa hema da Mulungu."},{"book":"Peta","chapter":"7","verse":"4","text":"Mndewa Mulungu kamulongela Musa,"},{"book":"Peta","chapter":"7","verse":"5","text":"“Hokela nhambiko izo muladi zisang'haniligwe muna isang'hano yondaisang'hanigwe kwa ichimu cha hema da Mulungu. Uweng'he Walawi chila imwe fana viili sang'hano yake.”"},{"book":"Peta","chapter":"7","verse":"6","text":"Ivo Musa kasola mituka na ng'ombe walume kaweng'ha Walawi."},{"book":"Peta","chapter":"7","verse":"7","text":"Wagelishoni kaweng'ha mituka midi na ng'ombe walume wane, kwa viili sang'hano yawo ya kupapa via va hema da Mulungu."},{"book":"Peta","chapter":"7","verse":"8","text":"Na kaweng'ha Wamelali mituka mine na ng'ombe walume wanane, kwa viili sang'hano yawo ya kupapa via va hema da Mulungu kwa kulangulizigwa na Isamali mwana wa mkulu wa nhambiko Haluni."},{"book":"Peta","chapter":"7","verse":"9","text":"Mbali Wakohasi haweng'hile chochose, kwaviya sang'hano yawo ikala kupapa vinhu va hema da Mulungu muna yamayega yawo."},{"book":"Peta","chapter":"7","verse":"10","text":"Walangulizi walava nhambiko kwa ichimu cha kulwika ulupango kwa sang'hano yelile na siku iyo vilubobodigwe mavuta, na walangulizi walava nhambiko zawo haulongozi wa ulupango."},{"book":"Peta","chapter":"7","verse":"11","text":"Mndewa Mulungu kamulongela Musa, “Chila siku mulangulizi imwe kezalava nhambiko yake kwa ichimu cha kulwika ulupango kwa sang'hano yelile.”"},{"book":"Peta","chapter":"7","verse":"12","text":"Munhu yalavile nhambiko yake siku ya mwanduso kakala Nashoni mwana wa Aminadabu wa kabila da Yuda."},{"book":"Peta","chapter":"7","verse":"13","text":"Nhambiko yake ikala vino, chano ya hela ili na nzamo ya chilo imwe na nusu na buyu da hela dili na nzamo ya gilamu magana manane kuilinga na ningo za hema da Mulungu. Ivo vose vimemezigwa usage unogile uhanganyigwe na mavuta kwa ichimu cha nhosa ya usage."},{"book":"Peta","chapter":"7","verse":"14","text":"Iviya kagala ziga da zahabu dili na nzamo ya gilamu gana na longo, dimemile ubani,"},{"book":"Peta","chapter":"7","verse":"15","text":"na dang'ang'a lume na bebelu da ng'hondolo na mwanang'hondolo mulume wa mwaka umwe, kwa ichimu cha nhambiko ya kutimbula,"},{"book":"Peta","chapter":"7","verse":"16","text":"na bebelu da luti kwa ichimu cha nhambiko ya uhasanyi,"},{"book":"Peta","chapter":"7","verse":"17","text":"na ng'ombe walume waidi na mabebelu ya ng'hondolo matano na mabebelu ya luti matano na wanang'hondolo walume watano wa mwaka umwe kwa ichimu cha nhambiko za tindiwalo. Iyo ikala nhambiko ya Nashoni mwana wa Aminadabu."},{"book":"Peta","chapter":"7","verse":"18","text":"Siku yekaidi Nasanaeli mwana wa Suali, mulangulizi wa kabila da Isakali kalava nhambiko."},{"book":"Peta","chapter":"7","verse":"19","text":"Nhambiko yake ikala vino, chano ya hela ili na nzamo ya chilo imwe na nusu na buyu da hela dili na nzamo ya gilamu magana manane kuilinga na ningo za hema da Mulungu. Ivo vose vimemezigwa usage unogile uhanganyigwe na mavuta kwa ichimu cha nhosa ya usage."},{"book":"Peta","chapter":"7","verse":"20","text":"Iviya kagala ziga da zahabu dili na nzamo ya gilamu gana na longo, dimemile ubani,"},{"book":"Peta","chapter":"7","verse":"21","text":"na dang'ang'a lume na bebelu da ng'hondolo na mwanang'hondolo mulume wa mwaka umwe, kwa ichimu cha nhambiko ya kutimbula,"},{"book":"Peta","chapter":"7","verse":"22","text":"na bebelu da luti kwa ichimu cha nhambiko ya uhasanyi,"},{"book":"Peta","chapter":"7","verse":"23","text":"na ng'ombe walume waidi na mabebelu ya ng'hondolo matano na mabebelu ya luti matano na wanang'hondolo walume watano wa mwaka umwe kwa ichimu cha nhambiko za tindiwalo. Iyo ikala nhambiko ya Nasanaeli mwana wa Suali."},{"book":"Peta","chapter":"7","verse":"24","text":"Siku yetatu Eliabu mwana wa Heloni, mulangulizi wa kabila da Zabuloni kalava nhambiko."},{"book":"Peta","chapter":"7","verse":"25","text":"Nhambiko yake ikala vino, chano ya hela ili na nzamo ya chilo imwe na nusu na buyu da hela dili na nzamo ya gilamu magana manane kuilinga na ningo za hema da Mulungu. Ivo vose vimemezigwa usage unogile uhanganyigwe na mavuta kwa ichimu cha nhosa ya usage."},{"book":"Peta","chapter":"7","verse":"26","text":"Iviya kagala ziga da zahabu dili na nzamo ya gilamu gana na longo, dimemile ubani,"},{"book":"Peta","chapter":"7","verse":"27","text":"na dang'ang'a lume na bebelu da ng'hondolo na mwanang'hondolo mulume wa mwaka umwe, kwa ichimu cha nhambiko ya kutimbula,"},{"book":"Peta","chapter":"7","verse":"28","text":"na bebelu da luti kwa ichimu cha nhambiko ya uhasanyi,"},{"book":"Peta","chapter":"7","verse":"29","text":"na ng'ombe walume waidi na mabebelu ya ng'hondolo matano na mabebelu ya luti matano na wanang'hondolo walume watano wa mwaka umwe kwa ichimu cha nhambiko za tindiwalo. Iyo ikala nhambiko ya Eliabu mwana wa Heloni."},{"book":"Peta","chapter":"7","verse":"30","text":"Siku yekane Elisuli mwana wa Shedueli, mulangulizi wa kabila da Lubeni kalava nhambiko."},{"book":"Peta","chapter":"7","verse":"31","text":"Nhambiko yake ikala vino, chano ya hela ili na nzamo ya chilo imwe na nusu na buyu da hela dili na nzamo ya gilamu magana manane kuilinga na ningo za hema da Mulungu. Ivo vose vimemezigwa usage unogile uhanganyigwe na mavuta kwa ichimu cha nhosa ya usage."},{"book":"Peta","chapter":"7","verse":"32","text":"Iviya kagala ziga da zahabu dili na nzamo ya gilamu gana na longo, dimemile ubani,"},{"book":"Peta","chapter":"7","verse":"33","text":"na dang'ang'a lume na bebelu da ng'hondolo na mwanang'hondolo mulume wa mwaka umwe, kwa ichimu cha nhambiko ya kutimbula,"},{"book":"Peta","chapter":"7","verse":"34","text":"na bebelu da luti kwa ichimu cha nhambiko ya uhasanyi,"},{"book":"Peta","chapter":"7","verse":"35","text":"na ng'ombe walume waidi na mabebelu ya ng'hondolo matano na mabebelu ya luti matano na wanang'hondolo walume watano wa mwaka umwe kwa ichimu cha nhambiko za tindiwalo. Iyo ikala nhambiko ya Elisuli mwana wa Shedueli."},{"book":"Peta","chapter":"7","verse":"36","text":"Siku yetano Shelumieli mwana wa Sulishadai, mulangulizi wa kabila da Simeoni kalava nhambiko yake."},{"book":"Peta","chapter":"7","verse":"37","text":"Nhambiko yake ikala vino, chano ya hela ili na nzamo ya chilo imwe na nusu na buyu da hela dili na nzamo ya gilamu magana manane kuilinga na ningo za hema da Mulungu. Ivo vose vimemezigwa usage unogile uhanganyigwe na mavuta kwa ichimu cha nhosa ya usage."},{"book":"Peta","chapter":"7","verse":"38","text":"Iviya kagala ziga da zahabu dili na nzamo ya gilamu gana na longo, dimemile ubani,"},{"book":"Peta","chapter":"7","verse":"39","text":"na dang'ang'a lume na bebelu da ng'hondolo na mwanang'hondolo mulume wa mwaka umwe, kwa ichimu cha nhambiko ya kutimbula,"},{"book":"Peta","chapter":"7","verse":"40","text":"na bebelu da luti kwa ichimu cha nhambiko ya uhasanyi,"},{"book":"Peta","chapter":"7","verse":"41","text":"na ng'ombe walume waidi na mabebelu ya ng'hondolo matano na mabebelu ya luti matano na wanang'hondolo walume watano wa mwaka umwe kwa ichimu cha nhambiko za tindiwalo. Iyo ikala nhambiko ya Shelumieli mwana wa Sulishadai."},{"book":"Peta","chapter":"7","verse":"42","text":"Siku yesita Eliasafu mwana wa Deueli, mulangulizi wa kabila da Gadi kalava nhambiko yake."},{"book":"Peta","chapter":"7","verse":"43","text":"Nhambiko yake ikala vino, chano ya hela ili na nzamo ya chilo imwe na nusu na buyu da hela dili na nzamo ya gilamu magana manane kuilinga na ningo za hema da Mulungu. Ivo vose vimemezigwa usage unogile uhanganyigwe na mavuta kwa ichimu cha nhosa ya usage."},{"book":"Peta","chapter":"7","verse":"44","text":"Iviya kagala ziga da zahabu dili na nzamo ya gilamu gana na longo, dimemile ubani,"},{"book":"Peta","chapter":"7","verse":"45","text":"na dang'ang'a lume na bebelu da ng'hondolo na mwanang'hondolo mulume wa mwaka umwe, kwa ichimu cha nhambiko ya kutimbula,"},{"book":"Peta","chapter":"7","verse":"46","text":"na bebelu da luti kwa ichimu cha nhambiko ya uhasanyi,"},{"book":"Peta","chapter":"7","verse":"47","text":"na ng'ombe walume waidi na mabebelu ya ng'hondolo matano na mabebelu ya luti matano na wanang'hondolo walume watano wa mwaka umwe kwa ichimu cha nhambiko za tindiwalo. Iyo ikala nhambiko ya Eliasafu mwana wa Deueli."},{"book":"Peta","chapter":"7","verse":"48","text":"Siku yesaba Elishama mwana wa Amihudi, mulangulizi wa kabila da Efulaimu kalava nhambiko yake."},{"book":"Peta","chapter":"7","verse":"49","text":"Nhambiko yake ikala vino, chano ya hela ili na nzamo ya chilo imwe na nusu na buyu da hela dili na nzamo ya gilamu magana manane kuilinga na ningo za hema da Mulungu. Ivo vose vimemezigwa usage unogile uhanganyigwe na mavuta kwa ichimu cha nhosa ya usage."},{"book":"Peta","chapter":"7","verse":"50","text":"Iviya kagala ziga da zahabu dili na nzamo ya gilamu gana na longo, dimemile ubani,"},{"book":"Peta","chapter":"7","verse":"51","text":"na dang'ang'a lume na bebelu da ng'hondolo na mwanang'hondolo mulume wa mwaka umwe, kwa ichimu cha nhambiko ya kutimbula,"},{"book":"Peta","chapter":"7","verse":"52","text":"na bebelu da luti kwa ichimu cha nhambiko ya uhasanyi,"},{"book":"Peta","chapter":"7","verse":"53","text":"na ng'ombe walume waidi na mabebelu ya ng'hondolo matano na mabebelu ya luti matano na wanang'hondolo walume watano wa mwaka umwe kwa ichimu cha nhambiko za tindiwalo. Iyo ikala nhambiko ya Elishama mwana wa Amihudi."},{"book":"Peta","chapter":"7","verse":"54","text":"Siku yenane Gamalieli mwana wa Pedasuli, mulangulizi wa kabila da Manase kalava nhambiko yake."},{"book":"Peta","chapter":"7","verse":"55","text":"Nhambiko yake ikala vino, chano ya hela ili na nzamo ya chilo imwe na nusu na buyu da hela dili na nzamo ya gilamu magana manane kuilinga na ningo za hema da Mulungu. Ivo vose vimemezigwa usage unogile uhanganyigwe na mavuta kwa ichimu cha nhosa ya usage."},{"book":"Peta","chapter":"7","verse":"56","text":"Iviya kagala ziga da zahabu dili na nzamo ya gilamu gana na longo, dimemile ubani,"},{"book":"Peta","chapter":"7","verse":"57","text":"na dang'ang'a lume na bebelu da ng'hondolo na mwanang'hondolo mulume imwe wa mwaka umwe, kwa ichimu cha nhambiko ya kutimbula,"},{"book":"Peta","chapter":"7","verse":"58","text":"na bebelu da luti kwa ichimu cha nhambiko ya uhasanyi,"},{"book":"Peta","chapter":"7","verse":"59","text":"na ng'ombe walume waidi na mabebelu ya ng'hondolo matano na mabebelu ya luti matano na wanang'hondolo walume watano wa mwaka umwe kwa ichimu cha nhambiko za tindiwalo. Iyo ikala nhambiko ya Gamalieli mwana wa Pedasuli."},{"book":"Peta","chapter":"7","verse":"60","text":"Siku ya kenda Abidani mwana wa Gidioni, mulangulizi wa kabila da Benjamini kalava nhambiko yake."},{"book":"Peta","chapter":"7","verse":"61","text":"Nhambiko yake ikala vino, chano ya hela ili na nzamo ya chilo imwe na nusu na buyu da hela dili na nzamo ya gilamu magana manane kuilinga na ningo za hema da Mulungu. Ivo vose vimemezigwa usage unogile uhanganyigwe na mavuta kwa ichimu cha nhosa ya usage."},{"book":"Peta","chapter":"7","verse":"62","text":"Iviya kagala ziga da zahabu dili na nzamo ya gilamu gana na longo, dimemile ubani,"},{"book":"Peta","chapter":"7","verse":"63","text":"na dang'ang'a lume na bebelu da ng'hondolo na mwanang'hondolo mulume wa mwaka umwe, kwa ichimu cha nhambiko ya kutimbula,"},{"book":"Peta","chapter":"7","verse":"64","text":"na bebelu da luti kwa ichimu cha nhambiko ya uhasanyi,"},{"book":"Peta","chapter":"7","verse":"65","text":"na ng'ombe walume waidi na mabebelu ya ng'hondolo matano na mabebelu ya luti matano na wanang'hondolo walume watano wa mwaka umwe kwa ichimu cha nhambiko za tindiwalo. Iyo ikala nhambiko ya Abidani mwana wa Gidioni."},{"book":"Peta","chapter":"7","verse":"66","text":"Siku ya longo Ahiezeli mwana wa Amishadai, mulangulizi wa wanhu wa Dani kalava nhambiko yake."},{"book":"Peta","chapter":"7","verse":"67","text":"Nhambiko yake ikala vino, chano ya hela ili na nzamo ya chilo imwe na nusu na buyu da hela dili na nzamo ya gilamu magana manane kuilinga na ningo za hema da Mulungu. Ivo vose vimemezigwa usage unogile uhanganyigwe na mavuta kwa ichimu cha nhosa ya usage."},{"book":"Peta","chapter":"7","verse":"68","text":"Iviya kagala ziga da zahabu dili na nzamo ya gilamu gana na longo, dimemile ubani,"},{"book":"Peta","chapter":"7","verse":"69","text":"na dang'ang'a lume na bebelu da ng'hondolo na mwanang'hondolo mulume wa mwaka umwe, kwa ichimu cha nhambiko ya kutimbula,"},{"book":"Peta","chapter":"7","verse":"70","text":"na bebelu da luti kwa ichimu cha nhambiko ya uhasanyi,"},{"book":"Peta","chapter":"7","verse":"71","text":"na ng'ombe walume waidi na mabebelu ya ng'hondolo watano na mabebelu ya luti matano na wanang'hondolo watano wa mwaka umwe kwa ichimu cha nhambiko za tindiwalo. Iyo ikala nhambiko ya Ahiezeli mwana wa Amishadai."},{"book":"Peta","chapter":"7","verse":"72","text":"Siku ya longo na imwe Pagieli mwana wa Okilani, mulangulizi wa kabila da Asheli kalava nhambiko yake."},{"book":"Peta","chapter":"7","verse":"73","text":"Nhambiko yake ikala vino, chano ya hela ili na nzamo ya chilo imwe na nusu na buyu da hela dili na nzamo ya gilamu magana manane kuilinga na ningo za hema da Mulungu. Ivo vose vimemezigwa usage unogile uhanganyigwe na mavuta kwa ichimu cha nhosa ya usage."},{"book":"Peta","chapter":"7","verse":"74","text":"Iviya kagala ziga da zahabu dili na nzamo ya gilamu gana na longo, dimemile ubani,"},{"book":"Peta","chapter":"7","verse":"75","text":"na dang'ang'a lume na bebelu da ng'hondolo na mwanang'hondolo mulume wa mwaka umwe, kwa ichimu cha nhambiko ya kutimbula,"},{"book":"Peta","chapter":"7","verse":"76","text":"na bebelu da luti kwa ichimu cha nhambiko ya uhasanyi,"},{"book":"Peta","chapter":"7","verse":"77","text":"na ng'ombe walume waidi na mabebelu ya ng'hondolo watano na mabebelu ya luti matano na wanang'hondolo watano wa mwaka umwe kwa ichimu cha nhambiko za tindiwalo. Ino ikala nhambiko ya Pagieli mwana wa Okilani."},{"book":"Peta","chapter":"7","verse":"78","text":"Siku ya longo na mbili Ahila mwana wa Enani, mulangulizi wa kabila da Nafutali kalava nhambiko yake."},{"book":"Peta","chapter":"7","verse":"79","text":"Nhambiko yake ikala vino, chano ya hela ili na nzamo ya chilo imwe na nusu na buyu da hela dili na nzamo ya gilamu magana manane kuilinga na ningo za hema da Mulungu. Ivo vose vimemezigwa usage unogile uhanganyigwe na mavuta kwa ichimu cha nhosa ya usage."},{"book":"Peta","chapter":"7","verse":"80","text":"Iviya kagala ziga da zahabu dili na nzamo ya gilamu gana na longo, dimemile ubani,"},{"book":"Peta","chapter":"7","verse":"81","text":"na dang'ang'a lume na bebelu da ng'hondolo na mwanang'hondolo mulume wa mwaka umwe, kwa ichimu cha nhambiko ya kutimbula,"},{"book":"Peta","chapter":"7","verse":"82","text":"na bebelu da luti kwa ichimu cha nhambiko ya uhasanyi,"},{"book":"Peta","chapter":"7","verse":"83","text":"na ng'ombe walume waidi na mabebelu ya ng'hondolo watano na mabebelu ya luti matano na wanang'hondolo watano wa mwaka umwe. Iyo ikala nhambiko ya Ahila mwana wa Enani."},{"book":"Peta","chapter":"7","verse":"84","text":"Izo zikala nhambiko za walangulizi wa Isilaili kwa ichimu cha kulwika ulupango kwa sang'hano yelile, siku ija vilubobodigwe mavuta, vyano va hela longo na vidi, mabuyu ya hela longo na maidi na maziga ya zahabu longo na maidi."},{"book":"Peta","chapter":"7","verse":"85","text":"Chila chano ya hela ikala na nzamo ya chilo imwe na nusu, na chila buyu dikala na nzamo ya gilamu magana manane. Nzamo ya via ivo vose va hela ikala gilamu 2,400, kuilinga na ningo ya hema da Mulungu."},{"book":"Peta","chapter":"7","verse":"86","text":"Maziga longo na maidi ya zahabu yamemile ubani, chila dimwe dina nzamo ya gilamu gana na longo, kuilinga na ningo ya hema da Mulungu. Zahabu yose ya maziga yaja ikala chilo imwe na chidogo."},{"book":"Peta","chapter":"7","verse":"87","text":"Peta yose ya wanyama wa nhambiko ya kutimbula ikala ng'ombe walume malongo maidi, mabebelu ya ng'hondolo malongo maidi na wanang'hondolo walume wa mwaka umwe malongo maidi, hamwe na nhosa zawo za usage na wanaluti longo na mbili kwa nhambiko ya uhasanyi"},{"book":"Peta","chapter":"7","verse":"88","text":"na wanyama wose wa nhambiko ya tindiwalo wakala ng'ombe walume malongo maidi na wane na mabebelu ya ng'hondolo malongo sita na mabebelu ya luti malongo sita na wanang'hondolo walume wa mwaka umwe malongo sita. Zino izo nhambiko zilavigwe kwa ichimu cha kulwika ulupango kwa sang'hano yelile, lupango vilumalile kubobodigwa mavuta."},{"book":"Peta","chapter":"7","verse":"89","text":"Musa viyengile muna dihema da Mulungu kulonga na Mndewa Mulungu, kahulika dizi dolonga na yeye kulawa hagati ya vilumbe waidi walingile fana wasenga wa kuulanga, uchanyha ya ngubiko ya kuilumba hana disanduku da lagano, na kalonga nayo."}]}