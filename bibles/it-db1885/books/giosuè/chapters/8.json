{"data":[{"book":"GIOSUÈ","chapter":"8","verse":"1","text":"POI il Signore disse a Giosuè: Non temere, e non ispaventarti8.1 ispaventarti Deut. 31.8. Gios. 1.9.; prendi teco tutta la gente di guerra, e levati, e sali contro ad Ai; vedi, io ti ho dato nelle mani il re d'Ai, e il suo popolo, e la sua città, e il suo paese."},{"book":"GIOSUÈ","chapter":"8","verse":"2","text":"Or fa' ad Ai, e al suo re, come tu hai fatto a Gerico, e al suo re8.2 re Gios. 6.21.; sol voi prenderete per voi le spoglie, e il bestiame di essa8.2 essa Deut. 20.14.; metti degli agguati alla città, dalla parte di dietro di essa."},{"book":"GIOSUÈ","chapter":"8","verse":"3","text":"Giosuè adunque, e tutta la gente di guerra, si levò per salire contro ad Ai; e Giosuè scelse trentamila uomini, valenti e prodi, e li mandò innanzi di notte."},{"book":"GIOSUÈ","chapter":"8","verse":"4","text":"E comandò loro, dicendo: Vedete, state agli agguati contro alla città, dalla parte di dietro della città; non vi allontanate molto dalla città, e siate tutti presti."},{"book":"GIOSUÈ","chapter":"8","verse":"5","text":"Ed io, e tutto il popolo che resta meco, ci appresseremo alla città, e quando essi usciranno contro a noi, come la prima volta, noi fuggiremo davanti a loro8.5 loro Giud. 20.32."},{"book":"GIOSUÈ","chapter":"8","verse":"6","text":"(ed essi usciranno dietro a noi), finchè noi li abbiamo tratti fuor della città; perciocchè diranno: Essi fuggono davanti a noi, come la prima volta; e noi fuggiremo davanti a loro."},{"book":"GIOSUÈ","chapter":"8","verse":"7","text":"Allora levatevi dagli agguati, e occupate la città; perciocchè il Signore Iddio vostro ve la darà nelle mani."},{"book":"GIOSUÈ","chapter":"8","verse":"8","text":"E quando voi avrete presa la città, mettetevi il fuoco; fate secondo la parola del Signore; vedete, io ve l'ho comandato."},{"book":"GIOSUÈ","chapter":"8","verse":"9","text":"Così Giosuè li mandò; ed essi andarono agli agguati, e si fermarono fra Betel ed Ai, dal ponente d'Ai; e Giosuè dimorò quella notte per mezzo il popolo."},{"book":"GIOSUÈ","chapter":"8","verse":"10","text":"E la mattina levatosi a buon'ora, fece la rassegna del popolo; ed egli con gli Anziani d'Israele salì davanti al popolo, verso Ai."},{"book":"GIOSUÈ","chapter":"8","verse":"11","text":"E tutta la gente di guerra ch'era con lui, salì, e si accostò, e giunse dirimpetto alla città, e pose campo dalla parte settentrionale d'Ai; e la valle era tra lui ed Ai."},{"book":"GIOSUÈ","chapter":"8","verse":"12","text":"Prese ancora intorno a cinquemila uomini, i quali egli pose in agguati tra Betel ed Ai, dal Ponente della città."},{"book":"GIOSUÈ","chapter":"8","verse":"13","text":"E, dopo che tutto il popolo fu disposto, cioè tutto il campo, ch'era dal Settentrione della città, e il suo agguato, ch' era dal Ponente di essa, Giosuè camminò quella notte per lo mezzo della valle."},{"book":"GIOSUÈ","chapter":"8","verse":"14","text":"E quando il re d'Ai ebbe ciò veduto, la gente della città si affrettò, e si levò a buon'ora. E il re, e tutto il suo popolo uscì alla campagna a punto preso ad incontrare Israele, per dargli battaglia; or egli non sapeva che vi erano degli agguati dietro alla città contro a lui8.14 lui Eccl. 9.12.."},{"book":"GIOSUÈ","chapter":"8","verse":"15","text":"Allora Giosuè, e tutto Israele, fecero vista d'essere sconfitti da loro, e fuggirono, traendo al deserto."},{"book":"GIOSUÈ","chapter":"8","verse":"16","text":"E tutto il popolo ch'era in Ai, fu adunato a grido, per perseguitarli. Così perseguitarono Giosuè, e furono tratti fuor della città."},{"book":"GIOSUÈ","chapter":"8","verse":"17","text":"E non restò alcun uomo dentro ad Ai, nè dentro a Betel, che non uscisse dietro ad Israele; e lasciarono la città aperta, e perseguitarono Israele."},{"book":"GIOSUÈ","chapter":"8","verse":"18","text":"Allora il Signore disse a Giosuè: Leva lo stendardo che tu hai in mano, verso Ai; perciocchè io te la darò nelle mani. E Giosuè levò verso la città lo stendardo ch'egli avea in mano."},{"book":"GIOSUÈ","chapter":"8","verse":"19","text":"E tosto, come egli ebbe stesa la mano, gli agguati si levarono dal lor luogo, e corsero, ed entrarono nella città, e la presero, e si affrettarono a mettervi il fuoco."},{"book":"GIOSUÈ","chapter":"8","verse":"20","text":"E gli uomini d'Ai, rivoltisi indietro, riguardarono; ed ecco, il fumo della città saliva al cielo, e non ebbero spazio per fuggir nè qua nè là; e il popolo che fuggiva verso il deserto si rivoltò contro a quelli che lo perseguitavano."},{"book":"GIOSUÈ","chapter":"8","verse":"21","text":"Giosuè adunque, e tutto Israele, veggendo che gli agguati aveano presa la città, e che il fumo di essa saliva, voltarono faccia, e percossero la gente d'Ai."},{"book":"GIOSUÈ","chapter":"8","verse":"22","text":"Quegli altri eziandio uscirono fuor della città incontro a loro; e così furono rinchiusi in mezzo d'Israele, essendo gli uni di qua, e gli altri di là; ed essi li sconfissero in modo, che non ne lasciarono alcuno di resto in vita8.22 vita Deut. 7.2.."},{"book":"GIOSUÈ","chapter":"8","verse":"23","text":"Presero ancora il re di Ai vivo, e lo menarono a Giosuè."},{"book":"GIOSUÈ","chapter":"8","verse":"24","text":"E, dopo ch'Israele ebbe finito di uccidere tutti gli abitanti d'Ai nella campagna, nel deserto, dove li aveano perseguitati; e che tutti interamente furono abbattuti a fil di spada, tutto Israele se ne ritornò verso Ai, e la mise a fil di spada."},{"book":"GIOSUÈ","chapter":"8","verse":"25","text":"E tutti quelli che caddero morti in quel giorno, così uomini come donne, furono dodicimila persone ch'erano tutta la gente d'Ai."},{"book":"GIOSUÈ","chapter":"8","verse":"26","text":"E Giosuè non ritrasse la sua mano, la quale egli avea stesa con lo stendardo, finchè non ebbe distrutti nel modo dell'interdetto tutti gli abitanti d'Ai."},{"book":"GIOSUÈ","chapter":"8","verse":"27","text":"Gl'Israeliti predarono sol per loro il bestiame8.27 bestiame Num. 31.21-23,26,28., e le spoglie di quella città, secondo ciò che il Signore avea comandato a Giosuè."},{"book":"GIOSUÈ","chapter":"8","verse":"28","text":"E Giosuè bruciò Ai, e la ridusse in un monte di ruine in perpetuo, come è infino al dì d'oggi8.28 oggi Deut. 13.16.."},{"book":"GIOSUÈ","chapter":"8","verse":"29","text":"Appiccò ancora ad un legno il re d'Ai8.29 Ai Gios. 10.26. Sal. 110.5., il qual vi rimase fino alla sera; ma in sul tramontar del sole, Giosuè comandò che il corpo morto di esso fosse messo giù dal legno8.29 legno Deut. 21.22,23. Gios. 10.27.; e fu gittato all'entrata della porta della città, e sopra esso fu alzato un gran monte di pietre8.29 pietre Gios. 7.26; 10.27., il qual dura fino a questo giorno."},{"book":"GIOSUÈ","chapter":"8","verse":"30","text":"ALLORA Giosuè edificò un altare al Signore Iddio d'Israele, nel monte di Ebal,"},{"book":"GIOSUÈ","chapter":"8","verse":"31","text":"secondo che Mosè, servitor del Signore, avea comandato a' figliuoli d'Israele8.31 Israele Deut. 27.4 ecc., come è scritto nel Libro della Legge di Mosè; un altare di pietre intiere, sopra le quali non avea fatto passar ferro8.31 ferro Esod. 20.24,25.; e i figliuoli d'Israele offersero sopra esso olocausti al Signore, e sacrificarono sacrificii da render grazie."},{"book":"GIOSUÈ","chapter":"8","verse":"32","text":"Scrisse ancora quivi, sopra delle pietre un transunto della Legge di Mosè; la quale egli avea scritta, per esser posta davanti a' figliuoli d'Israele."},{"book":"GIOSUÈ","chapter":"8","verse":"33","text":"E tutto Israele, e i suoi Anziani, e i suoi Ufficiali, Prefetti, e i suoi Giudici, stavano in piè di qua e di là dall'Arca, dirimpetto a' sacerdoti Leviti, che portavano l'Arca del patto del Signore; tutti dico, così forestieri, come natii d'Israele8.33 ferro Deut. 31.12.; l'una metà stava dirimpetto al monte di Gherizim, e l'altra metà dirimpetto al monte di Ebal; come Mosè, servitor del Signore, avea comandato8.33 comandato Deut. 11.29; 27.12., per benedire il popolo d'Israele la prima volta."},{"book":"GIOSUÈ","chapter":"8","verse":"34","text":"E, dopo questo, egli lesse tutte le parole della Legge8.34 Legge Deut. 31.11. Neem. 8.3., le benedizioni e le maledizioni8.34 maledizioni Deut. 28.2 ecc., 15 ecc., 45 ecc.; 30.19., secondo tutto ciò ch'è scritto nel Libro della Legge."},{"book":"GIOSUÈ","chapter":"8","verse":"35","text":"Ei non vi fu parola alcuna, di tutto ciò che Mosè avea comandato, che Giosuè non leggesse davanti a tutta la raunanza d'Israele, eziandio delle donne, e de' piccoli fanciulli, e de' forestieri che andavano fra loro."}]}