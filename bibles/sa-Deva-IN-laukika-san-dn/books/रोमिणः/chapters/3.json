{"data":[{"book":"रोमिणः","chapter":"3","verse":"1","text":"अपरञ्च यिहूदिनः किं श्रेष्ठत्वं? तथा त्वक्छेदस्य वा किं फलं?"},{"book":"रोमिणः","chapter":"3","verse":"2","text":"सर्व्वथा बहूनि फलानि सन्ति, विशेषत ईश्वरस्य शास्त्रं तेभ्योऽदीयत।"},{"book":"रोमिणः","chapter":"3","verse":"3","text":"कैश्चिद् अविश्वसने कृते तेषाम् अविश्वसनात् किम् ईश्वरस्य विश्वास्यताया हानिरुत्पत्स्यते?"},{"book":"रोमिणः","chapter":"3","verse":"4","text":"केनापि प्रकारेण नहि। यद्यपि सर्व्वे मनुष्या मिथ्यावादिनस्तथापीश्वरः सत्यवादी। शास्त्रे यथा लिखितमास्ते, अतस्त्वन्तु स्ववाक्येन निर्द्दोषो हि भविष्यसि। विचारे चैव निष्पापो भविष्यसि न संशयः।"},{"book":"रोमिणः","chapter":"3","verse":"5","text":"अस्माकम् अन्यायेन यदीश्वरस्य न्यायः प्रकाशते तर्हि किं वदिष्यामः? अहं मानुषाणां कथामिव कथां कथयामि, ईश्वरः समुचितं दण्डं दत्त्वा किम् अन्यायी भविष्यति?"},{"book":"रोमिणः","chapter":"3","verse":"6","text":"इत्थं न भवतु, तथा सतीश्वरः कथं जगतो विचारयिता भविष्यति?"},{"book":"रोमिणः","chapter":"3","verse":"7","text":"मम मिथ्यावाक्यवदनाद् यदीश्वरस्य सत्यत्वेन तस्य महिमा वर्द्धते तर्हि कस्मादहं विचारेऽपराधित्वेन गण्यो भवामि?"},{"book":"रोमिणः","chapter":"3","verse":"8","text":"मङ्गलार्थं पापमपि करणीयमिति वाक्यं त्वया कुतो नोच्यते? किन्तु यैरुच्यते ते नितान्तं दण्डस्य पात्राणि भवन्ति; तथापि तद्वाक्यम् अस्माभिरप्युच्यत इत्यस्माकं ग्लानिं कुर्व्वन्तः कियन्तो लोका वदन्ति।"},{"book":"रोमिणः","chapter":"3","verse":"9","text":"अन्यलोकेभ्यो वयं किं श्रेष्ठाः? कदाचन नहि यतो यिहूदिनो ऽन्यदेशिनश्च सर्व्वएव पापस्यायत्ता इत्यस्य प्रमाणं वयं पूर्व्वम् अददाम।"},{"book":"रोमिणः","chapter":"3","verse":"10","text":"लिपि र्यथास्ते, नैकोपि धार्म्मिको जनः।"},{"book":"रोमिणः","chapter":"3","verse":"11","text":"तथा ज्ञानीश्वरज्ञानी मानवः कोपि नास्ति हि।"},{"book":"रोमिणः","chapter":"3","verse":"12","text":"विमार्गगामिनः सर्व्वे सर्व्वे दुष्कर्म्मकारिणः। एको जनोपि नो तेषां साधुकर्म्म करोति च।"},{"book":"रोमिणः","chapter":"3","verse":"13","text":"तथा तेषान्तु वै कण्ठा अनावृतश्मशानवत्। स्तुतिवादं प्रकुर्व्वन्ति जिह्वाभिस्ते तु केवलं। तेषामोष्ठस्य निम्ने तु विषं तिष्ठति सर्प्पवत्।"},{"book":"रोमिणः","chapter":"3","verse":"14","text":"मुखं तेषां हि शापेन कपटेन च पूर्य्यते।"},{"book":"रोमिणः","chapter":"3","verse":"15","text":"रक्तपाताय तेषां तु पदानि क्षिप्रगानि च।"},{"book":"रोमिणः","chapter":"3","verse":"16","text":"पथि तेषां मनुष्याणां नाशः क्लेशश्च केवलः।"},{"book":"रोमिणः","chapter":"3","verse":"17","text":"ते जना नहि जानन्ति पन्थानं सुखदायिनं।"},{"book":"रोमिणः","chapter":"3","verse":"18","text":"परमेशाद् भयं यत्तत् तच्चक्षुषोरगोचरं।"},{"book":"रोमिणः","chapter":"3","verse":"19","text":"व्यवस्थायां यद्यल्लिखति तद् व्यवस्थाधीनान् लोकान् उद्दिश्य लिखतीति वयं जानीमः। ततो मनुष्यमात्रो निरुत्तरः सन् ईश्वरस्य साक्षाद् अपराधी भवति।"},{"book":"रोमिणः","chapter":"3","verse":"20","text":"अतएव व्यवस्थानुरूपैः कर्म्मभिः कश्चिदपि प्राणीश्वरस्य साक्षात् सपुण्यीकृतो भवितुं न शक्ष्यति यतो व्यवस्थया पापज्ञानमात्रं जायते।"},{"book":"रोमिणः","chapter":"3","verse":"21","text":"किन्तु व्यवस्थायाः पृथग् ईश्वरेण देयं यत् पुण्यं तद् व्यवस्थाया भविष्यद्वादिगणस्य च वचनैः प्रमाणीकृतं सद् इदानीं प्रकाशते।"},{"book":"रोमिणः","chapter":"3","verse":"22","text":"यीशुख्रीष्टे विश्वासकरणाद् ईश्वरेण दत्तं तत् पुण्यं सकलेषु प्रकाशितं सत् सर्व्वान् विश्वासिनः प्रति वर्त्तते।"},{"book":"रोमिणः","chapter":"3","verse":"23","text":"तेषां कोपि प्रभेदो नास्ति, यतः सर्व्वएव पापिन ईश्वरीयतेजोहीनाश्च जाताः।"},{"book":"रोमिणः","chapter":"3","verse":"24","text":"त ईश्वरस्यानुग्रहाद् मूल्यं विना ख्रीष्टकृतेन परित्राणेन सपुण्यीकृता भवन्ति।"},{"book":"रोमिणः","chapter":"3","verse":"25","text":"यस्मात् स्वशोणितेन विश्वासात् पापनाशको बली भवितुं स एव पूर्व्वम् ईश्वरेण निश्चितः, इत्थम् ईश्वरीयसहिष्णुत्वात् पुराकृतपापानां मार्ज्जनकरणे स्वीययाथार्थ्यं तेन प्रकाश्यते,"},{"book":"रोमिणः","chapter":"3","verse":"26","text":"वर्त्तमानकालीयमपि स्वयाथार्थ्यं तेन प्रकाश्यते, अपरं यीशौ विश्वासिनं सपुण्यीकुर्व्वन्नपि स याथार्थिकस्तिष्ठति।"},{"book":"रोमिणः","chapter":"3","verse":"27","text":"तर्हि कुत्रात्मश्लाघा? सा दूरीकृता; कया व्यवस्थया? किं क्रियारूपव्यवस्थया? इत्थं नहि किन्तु तत् केवलविश्वासरूपया व्यवस्थयैव भवति।"},{"book":"रोमिणः","chapter":"3","verse":"28","text":"अतएव व्यवस्थानुरूपाः क्रिया विना केवलेन विश्वासेन मानवः सपुण्यीकृतो भवितुं शक्नोतीत्यस्य राद्धान्तं दर्शयामः।"},{"book":"रोमिणः","chapter":"3","verse":"29","text":"स किं केवलयिहूदिनाम् ईश्वरो भवति? भिन्नदेशिनाम् ईश्वरो न भवति? भिन्नदेशिनामपि भवति;"},{"book":"रोमिणः","chapter":"3","verse":"30","text":"यस्माद् एक ईश्वरो विश्वासात् त्वक्छेदिनो विश्वासेनात्वक्छेदिनश्च सपुण्यीकरिष्यति।"},{"book":"रोमिणः","chapter":"3","verse":"31","text":"तर्हि विश्वासेन वयं किं व्यवस्थां लुम्पाम? इत्थं न भवतु वयं व्यवस्थां संस्थापयाम एव।"}]}