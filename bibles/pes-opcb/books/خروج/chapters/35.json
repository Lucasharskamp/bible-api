{"data":[{"book":"خروج","chapter":"35","verse":"1","text":"موسی تمام قوم اسرائیل را دور خود جمع کرد و به ایشان گفت: «این است دستورهایی که خداوند به شما داده است تا از آن اطاعت کنید:"},{"book":"خروج","chapter":"35","verse":"2","text":"فقط شش روز کار کنید و روز هفتم را که روز مقدّس خداوند است استراحت و عبادت نمایید. هر کس که در روز هفتم کار کند باید کشته شود."},{"book":"خروج","chapter":"35","verse":"3","text":"آن روز در خانه‌هایتان حتی آتش هم روشن نکنید.»"},{"book":"خروج","chapter":"35","verse":"4","text":"سپس موسی به قوم اسرائیل گفت: «خداوند فرموده که"},{"book":"خروج","chapter":"35","verse":"5","text":"از آنچه دارید برای او هدیه بیاورید. هدایای کسانی که از صمیم قلب به خداوند هدیه می‌دهند باید شامل این چیزها باشد: طلا، نقره، مفرغ؛"},{"book":"خروج","chapter":"35","verse":"6","text":"نخهای آبی، ارغوانی و قرمز؛ کتان ریزبافت؛ پشم بز؛"},{"book":"خروج","chapter":"35","verse":"7","text":"پوست قوچ که رنگش سرخ شده باشد و پوست خز؛ چوب اقاقیا؛"},{"book":"خروج","chapter":"35","verse":"8","text":"روغن زیتون برای چراغها؛ مواد خوشبو برای تهیهٔ روغن مسح؛ بخور خوشبو؛"},{"book":"خروج","chapter":"35","verse":"9","text":"سنگ جزع و سنگهای قیمتی دیگر برای ایفود35‏:9 نگاه کنید به ۲۵‏:۷؛ همچنین آیهٔ ۲۷. و سینه‌پوش کاهن."},{"book":"خروج","chapter":"35","verse":"10","text":"«شما ای صنعتگران ماهر، بیایید و آنچه را که خداوند امر فرموده است، بسازید:"},{"book":"خروج","chapter":"35","verse":"11","text":"خیمهٔ عبادت و پوششهای آن، تکمه‌ها، چوب‌بست خیمه، پشت‌بندها، ستونها و پایه‌ها؛"},{"book":"خروج","chapter":"35","verse":"12","text":"صندوق عهد و چوبهای حامل آن، تخت رحمت، پردهٔ حایل بین قدس و قدس‌الاقداس؛"},{"book":"خروج","chapter":"35","verse":"13","text":"میز و چوبهای حامل آن و تمام ظروف آن، نان حضور؛"},{"book":"خروج","chapter":"35","verse":"14","text":"چراغدان با چراغها و روغن و لوازم دیگر آن؛"},{"book":"خروج","chapter":"35","verse":"15","text":"مذبح بخور و چوبهای حامل آن، روغن تدهین و بخور خوشبو؛ پردهٔ مدخل خیمه؛"},{"book":"خروج","chapter":"35","verse":"16","text":"مذبح قربانی سوختنی، منقل مشبک مفرغین مذبح و چوبهای حامل با تمام لوازم آن؛ حوض مفرغین با پایهٔ آن؛"},{"book":"خروج","chapter":"35","verse":"17","text":"پرده‌های دور حیاط، ستونها و پایه‌های آنها، پردهٔ مدخل حیاط؛"},{"book":"خروج","chapter":"35","verse":"18","text":"میخهای خیمه و حیاط خیمه و طنابهای آن؛"},{"book":"خروج","chapter":"35","verse":"19","text":"لباسهای بافته شده برای خدمت در قدس یعنی لباس مقدّس هارون کاهن و لباسهای پسرانش.»"},{"book":"خروج","chapter":"35","verse":"20","text":"پس تمام قوم اسرائیل از نزد موسی رفتند،"},{"book":"خروج","chapter":"35","verse":"21","text":"اما کسانی که تحت تأثیر قرار گرفته بودند با اشتیاق بازگشتند و هدایایی برای آماده ساختن لباسهای مقدّس، خیمۀ ملاقات و وسایل مورد نیاز جهت خدمت در آن، با خود آوردند تا به خداوند تقدیم کنند."},{"book":"خروج","chapter":"35","verse":"22","text":"مردان و زنان با اشتیاق زیاد آمدند و جواهراتی از قبیل سنجاق، گوشواره، انگشتر، گردنبند و اشیاء دیگری از طلا را به خداوند تقدیم کردند."},{"book":"خروج","chapter":"35","verse":"23","text":"برخی نیز نخهای آبی، ارغوانی و قرمز؛ کتان ریزبافت؛ پشم بز؛ پوست سرخ شدهٔ قوچ و پوست خز آوردند."},{"book":"خروج","chapter":"35","verse":"24","text":"عده‌ای دیگر نقره و مفرغ به خداوند تقدیم کردند. بعضی هم چوب اقاقیا برای ساختن خیمه با خود آوردند."},{"book":"خروج","chapter":"35","verse":"25","text":"زنانی که در کار ریسندگی و بافندگی مهارت داشتند، نخهای آبی و ارغوانی و قرمز و کتان ریزبافت با خود آوردند."},{"book":"خروج","chapter":"35","verse":"26","text":"همۀ زنانی که مایل بودند مهارتشان را به کار برند، از پشم بز، نخ ریسیدند."},{"book":"خروج","chapter":"35","verse":"27","text":"بزرگان قوم، سنگ جزع و سنگهای قیمتی دیگر برای تزیین ایفود و سینه‌پوش کاهن آوردند،"},{"book":"خروج","chapter":"35","verse":"28","text":"و نیز عطریات و روغن برای روشنایی و روغن مسح و بخور معطر."},{"book":"خروج","chapter":"35","verse":"29","text":"بدین ترتیب تمام مردان و زنان بنی‌اسرائیل که مشتاق بودند در کاری که خداوند به موسی امر فرموده بود کمک کنند، با خرسندی خاطر هدایای خود را به خداوند تقدیم کردند."},{"book":"خروج","chapter":"35","verse":"30","text":"سپس موسی به بنی‌اسرائیل گفت: «خداوند، بِصَلئیل (پسر اوری) را که نوهٔ حور و از قبیلهٔ یهودا است برگزیده"},{"book":"خروج","chapter":"35","verse":"31","text":"و او را از روح خود پر ساخته است و حکمت و توانایی و مهارت بخشیده، تا خیمهٔ عبادت و تمام وسایل آن را بسازد."},{"book":"خروج","chapter":"35","verse":"32","text":"او در ساختن ظروف طلا و نقره و مفرغ،"},{"book":"خروج","chapter":"35","verse":"33","text":"همچنین در کار حکاکی و نجاری و جواهر سازی و هر صنعتی استاد است."},{"book":"خروج","chapter":"35","verse":"34","text":"خدا به او و اهولیاب (پسر اخیسامک از قبیلهٔ دان) استعداد تعلیم دادن هنر به دیگران را عطا فرموده است."},{"book":"خروج","chapter":"35","verse":"35","text":"خداوند به آنها در کار طراحی، نساجی و طرازی پارچه‌های آبی، ارغوانی، قرمز و کتان ریزبافت مهارت خاصی بخشیده است. ایشان صنعتگران ماهری هستند."}]}