{"data":[{"book":"ПІЛІПЯНАЎ","chapter":"1","verse":"1","text":"Павал і Цімафей, рабы Ісуса Хрыста, усім сьвятым у Хрысьце Ісусе, што жывуць у Піліпах, зь япіскапамі і дыяканамі:"},{"book":"ПІЛІПЯНАЎ","chapter":"1","verse":"2","text":"мілата вам і мір ад Бога Айца нашага і Госпада Ісуса Хрыста."},{"book":"ПІЛІПЯНАЎ","chapter":"1","verse":"3","text":"Дзякую Богу майму кожны раз, як згадваю вас,"},{"book":"ПІЛІПЯНАЎ","chapter":"1","verse":"4","text":"заўсёды ў кожнай малітве маёй за ўсіх вас з радасьцю молячыся,"},{"book":"ПІЛІПЯНАЎ","chapter":"1","verse":"5","text":"за ваш удзел у зьвеставаньні зь першага дня аж да сёньня,"},{"book":"ПІЛІПЯНАЎ","chapter":"1","verse":"6","text":"упэўнены, што той, хто пачаў у вас добрую дзею, будзе завяршаць яе да дня Ісуса Хрыста,"},{"book":"ПІЛІПЯНАЎ","chapter":"1","verse":"7","text":"як і трэба мне думаць пра ўсіх вас, бо я маю вас у сэрцы ў кайданах маіх, і ў абароне і ў сьцьверджаньні зьвеставаньня, вас усіх, як супольнікаў маіх у мілаце."},{"book":"ПІЛІПЯНАЎ","chapter":"1","verse":"8","text":"Бог - сьведка, што я люблю ўсіх вас любоўю Ісуса Хрыста;"},{"book":"ПІЛІПЯНАЎ","chapter":"1","verse":"9","text":"і малюся за тое, каб любоў ваша яшчэ больш узрастала ў спазнаньні і ўсякім досьведзе,"},{"book":"ПІЛІПЯНАЎ","chapter":"1","verse":"10","text":"каб, спазнаючы лепшае, вы былі чыстыя і неспатыкнёныя ў дзень Хрыста,"},{"book":"ПІЛІПЯНАЎ","chapter":"1","verse":"11","text":"поўныя пладоў праведнасьці празь Ісуса Хрыста, на славу і хвалу Божую."},{"book":"ПІЛІПЯНАЎ","chapter":"1","verse":"12","text":"Жадаю, браты, каб вы ведалі, што акалічнасьці мае паслужылі на большы посьпех зьвеставаньня,"},{"book":"ПІЛІПЯНАЎ","chapter":"1","verse":"13","text":"так што кайданы мае за Хрыста зрабіліся вядомыя ўсёй праторыі і ўсім астатнім,"},{"book":"ПІЛІПЯНАЎ","chapter":"1","verse":"14","text":"і большая частка братоў у Госпадзе, пасьмялеўшы праз кайданы мае, пачалі з большаю адвагаю, бязбоязна прапаведаваць слова Божае."},{"book":"ПІЛІПЯНАЎ","chapter":"1","verse":"15","text":"Некаторыя, праўда, з зайздрасьці альбо зь перакорлівасьці, а іншыя з добрай прыхільнасьці прапаведуюць Хрыста:"},{"book":"ПІЛІПЯНАЎ","chapter":"1","verse":"16","text":"адны зь перакорлівасьці прапаведуюць Хрыста ня чыста, думаючы пабольшыць цяжар кайданоў маіх;"},{"book":"ПІЛІПЯНАЎ","chapter":"1","verse":"17","text":"а другія - зь любові, ведаючы, што я пастаўлены бараніць зьвеставаньне."},{"book":"ПІЛІПЯНАЎ","chapter":"1","verse":"18","text":"Але што да таго? Як бы ні прапаведавалі Хрыста, ці дзеля блізіру, а ці шчыра, я і таму радуюся і буду радавацца,"},{"book":"ПІЛІПЯНАЎ","chapter":"1","verse":"19","text":"бо ведаю, што гэта паслужыць мне на збавеньне дзякуючы вашай малітве і садзеяньню Духа Ісуса Хрыста,"},{"book":"ПІЛІПЯНАЎ","chapter":"1","verse":"20","text":"пры пэўнасьці і надзеі маёй, што я ні ў чым пасаромлены ня буду, а пры поўнай адвазе, і сёньня, як і заўсёды, праславіцца Хрыстос у целе маім, хай тое жыцьцём, хай сьмерцю."},{"book":"ПІЛІПЯНАЎ","chapter":"1","verse":"21","text":"Бо для мяне жыцьцё - Хрыстос, і сьмерць - набытак."},{"book":"ПІЛІПЯНАЎ","chapter":"1","verse":"22","text":"А калі жыцьцё ў плоці дае плод маёй дзеі, дык ня ведаю, што выбраць."},{"book":"ПІЛІПЯНАЎ","chapter":"1","verse":"23","text":"Вабіць мяне і тое і другое: хочацца і разьвязацца і быць з Хрыстом, бо гэта непараўнальна лепей;"},{"book":"ПІЛІПЯНАЎ","chapter":"1","verse":"24","text":"а заставацца ў плоці больш патрэбна вам:"},{"book":"ПІЛІПЯНАЎ","chapter":"1","verse":"25","text":"і я пэўна ведаю, што застануся і буду з усімі вамі дзеля вашага посьпеху і радасьці ў веры,"},{"book":"ПІЛІПЯНАЎ","chapter":"1","verse":"26","text":"каб хвала ваша ў Хрысьце Ісусе памножылася празь мяне, пры маім другім да вас прыходзе."},{"book":"ПІЛІПЯНАЎ","chapter":"1","verse":"27","text":"Толькі жывеце годнасна зьвеставаньня Хрыстовага, каб мне, калі я прыйду і пабачу вас, альбо калі ня прыйду, чуць пра вас, што стаіце вы ў адным духу, змагаючыся аднадушна за веру Дабравесьця,"},{"book":"ПІЛІПЯНАЎ","chapter":"1","verse":"28","text":"і не баіцеся ні ў чым праціўнікаў; гэта ім ёсьць знак пагібелі, а вам - выратаваньня. І гэта ад Бога;"},{"book":"ПІЛІПЯНАЎ","chapter":"1","verse":"29","text":"бо вам дадзена дзеля Хрыста ня толькі вераваць у Яго, але і пакутаваць за Яго."},{"book":"ПІЛІПЯНАЎ","chapter":"1","verse":"30","text":"Такім самым подзьвігам, які вы бачылі ўва мне і сёньня чуеце пра мяне."}]}