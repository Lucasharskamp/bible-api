{"data":[{"book":"Exodus","chapter":"18","verse":"1","text":"Jethro, tamana di lodo Moses, tangada hai mee dabu o Midian, gu longono nia mee huogodoo Dimaadua ne hai gi digau Israel mo Moses i dana dagi digaula gi daha mo Egypt."},{"book":"Exodus","chapter":"18","verse":"2","text":"Mee ga hanimoi gi Moses, ga laha mai a Zipporah di lodo Moses dela ne dugu,"},{"book":"Exodus","chapter":"18","verse":"3","text":"mo Gershom mo Eliezer, nia dama daane dogolua a Zipporah. (Moses gu helekai, “Au nogo hai tangada henua gee i hongo tenua digau tuadimee”, gei mee ga hagaingoo dana dama daane e dahi bolo Gershom.18.3 Gershom: Di lee o di ingoo deenei i nnelekai Hebrew le e hai gadoo be di bida helekai “tangada mai i daha”.18.3 Nnegau 7.29"},{"book":"Exodus","chapter":"18","verse":"4","text":"Mee gu helekai labelaa, “Di God o dogu damana gu hagamaamaa au gu hagalee daaligi go di king Egypt”, gei mee gaa gahi dana dama daane dela i golo bolo Eliezer.18.4 Eliezer: Di lee o di ingoo deenei i nnelekai Hebrew le e hai gadoo be di bida helekai “God e hagamaamaa au”.)"},{"book":"Exodus","chapter":"18","verse":"5","text":"Jethro ga hanimoi dalia di lodo Moses mo ana dama dogolua gi hongo di anggowaa, di gowaa nogo noho ai Moses hoohoo gi di gonduu hagamadagu Dimaadua."},{"book":"Exodus","chapter":"18","verse":"6","text":"Mee gu hagailoo gi Moses bolo ginaadou e lloomoi,"},{"book":"Exodus","chapter":"18","verse":"7","text":"gei Moses gaa hana belee heetugi gi mee, ga bala gi lala i mua o mee gaa hongi a mee. Digaula ga heheeu be ginaadou guu hai behee, ga ulu gi lodo di hale laa Moses."},{"book":"Exodus","chapter":"18","verse":"8","text":"Moses ga hagi anga gi Jethro nia mee huogodoo Dimaadua ne hai gi di king mo nia daangada Egypt belee haga dagaloaha digau Israel. Mee gu hagi anga labelaa gi mee nia haingadaa ne heetugi ginai ginaadou i di nadau lloomoi, mo di hai Dimaadua ne benebene ginaadou."},{"book":"Exodus","chapter":"18","verse":"9","text":"Jethro ne longono ia nia mee aanei huogodoo, ge gu tenetene,"},{"book":"Exodus","chapter":"18","verse":"10","text":"ga helekai,"},{"book":"Exodus","chapter":"18","verse":"11","text":"Dolomeenei au e iloo bolo Dimaadua e aamua i nia god huogodoo, idimaa Dimaadua guu hai di mee deenei gi digau Egypt ala nogo hagahuaidu digau Israel."},{"book":"Exodus","chapter":"18","verse":"12","text":"Jethro ga gaamai dana tigidaumaha belee dudu hagadogomaalia mono tigidaumaha ala i golo belee wanga gi God, ge Aaron mo nia dagi Israel huogodoo gaa hula belee miami e hagagila nnangaahai daumaha."},{"book":"Exodus","chapter":"18","verse":"13","text":"Di laangi nomuli, gei Moses nogo daadaamee e haga donudonu nia mee i mehanga nia daangada mai di luada gaa tugi i di boo."},{"book":"Exodus","chapter":"18","verse":"14","text":"Jethro ne mmada gi nia mee huogodoo a Moses e hai, ga heeu, “Ma ni aha ala e hai kooe gi nia daangada? Goe e aha dela e hai nia maa modogoe gei nia daangada e tuu i kinei mai luada gaa tugi di boo belee heeu adu nadau mee?”"},{"book":"Exodus","chapter":"18","verse":"15","text":"Moses ga helekai, “Au e hai gii hai beenei idimaa nia daangada e lloomoi gi di au e kabe di manawa o God."},{"book":"Exodus","chapter":"18","verse":"16","text":"Nia daangada dogolua ma ga lagalagamaaloo, meemaa e lloomoi gi di au, gei au ga hilihili be di ma koai dela e donu i meemaa, gei au e hagi anga gi meemaa nnelekai mo nnaganoho a God.”"},{"book":"Exodus","chapter":"18","verse":"17","text":"Jethro ga helekai, “Goe hagalee hai donu nia mee aanei."},{"book":"Exodus","chapter":"18","verse":"18","text":"Goe ga hagaduadua goe mo nia daangada aanei. Aanei la guu logo balua di hai kooe modogoe."},{"book":"Exodus","chapter":"18","verse":"19","text":"Dugua mai e gowadu nia hagamaamaa humalia, gei God ga madalia laa goe. Ma e donu go dau pono nia daangada i mua o God, e gaamai nadau lagamaaloo gi Mee."},{"book":"Exodus","chapter":"18","verse":"20","text":"Goe ne belee aago nnelekai a God gi nia daangada, ga hagamodongoohia di hai e noho mo e mouli, gei ni aha belee hai go ginaadou."},{"book":"Exodus","chapter":"18","verse":"21","text":"E humalia goe hilihilia hunu daangada ala e mee, gaa dongo digaula e hai nia dagi o nia daangada: Nia dagi nia madahaanau dagi mana, dagi llau, dagi madalima mo dagi madangaholu. Digaula e hai gii hai digau e mmaadagu i God, e hagadagadagagee ginai, e deemee di hui halahalau go tangada gi nia bahihadu."},{"book":"Exodus","chapter":"18","verse":"22","text":"Heia digaula gi ngalua be digau hai gabunga i nia madagoaa huogodoo ang gi digau Israel. Digaula e mee di gaamai nia gabunga haingadaa huogodoo gi di goe, gaa hai nia lagamaaloo lligi huogodoo go ginaadou. Deelaa di hai ga haga haingoohia, i digaula ala gaa dau e hagamaamaa goe."},{"book":"Exodus","chapter":"18","verse":"23","text":"Maa goe gaa hai di mee deenei be nnelekai a God, goe ga hagalee hagaduadua goe, gei nia daangada huogodoo gaa hula gi nadau guongo, gei nadau lagamaaloo ga hagahumalia.”"},{"book":"Exodus","chapter":"18","verse":"24","text":"Moses gu daudali nnelekai a Jethro,"},{"book":"Exodus","chapter":"18","verse":"25","text":"ga hilihili nia daane e mee di hai nnegau i lodo digau Israel huogodoo. Mee ne dongo digaula belee hai nia dagi o nia daangada madangaholu llau, dagi llau, dagi madalima mo dagi madangaholu."},{"book":"Exodus","chapter":"18","verse":"26","text":"Digaula e hai hegau be digau hai gabunga e ngalua gi muli ang gi nia daangada, e gaamai nia gabunga haingadaa gi Moses, gaa hai nia gabunga lligi go ginaadou."},{"book":"Exodus","chapter":"18","verse":"27","text":"Moses ga hagaaloho hagamaewae gi Jethro dela gaa hana gi muli gi dono guongo."}]}