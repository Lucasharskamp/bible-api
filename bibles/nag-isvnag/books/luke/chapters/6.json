{"data":[{"book":"Luke","chapter":"6","verse":"1","text":"Aru dusra Bisram dinte eneka hoise Jisu kheti majote jai thakise, aru chela khan dhaan guti ulaikene hath pora sapha kori kene khai thakise6.1 Deu. 23:25."},{"book":"Luke","chapter":"6","verse":"2","text":"Kintu Pharisee khan hudise, “Tumikhan eneka kele kori ase, Bisram dinte eneka kori bole niyom nai nohoi?”"},{"book":"Luke","chapter":"6","verse":"3","text":"Jisu taikhan ke koise, “Tumikhan Isor laga kotha te pura nai naki David aru tai logote thaka manu khan bhuk laga homoi te taikhan ki korise?"},{"book":"Luke","chapter":"6","verse":"4","text":"Tai kineka Isor ghor bhitore jaise aru pobitro jagate bhaat rakha to loi kene khaise, aru tai logote thaka khan ke bhi dise, juntu niyom pora chubo aru khabo napare, khali purohitkhan he khabo pare.6.4 Lev. 24:5-9; 1 Sam. 21:6”"},{"book":"Luke","chapter":"6","verse":"5","text":"Tai taikhan ke koise, “Manu laga Putro to Bisram Din laga bhi Probhu ase.”"},{"book":"Luke","chapter":"6","verse":"6","text":"Aru ekta Bisram dinte eneka hoise, Tai mondoli bhitor te jai kene sikhai thakise. Ta te ekjon manu tai laga dyna hath to murjha asele."},{"book":"Luke","chapter":"6","verse":"7","text":"Aru Bisram dinte, Jisu pora kunba ke bhal kore na nai, etu pora golti dhori bole nimite, niyom likha manu kunba aru Pharisee khan Jisu ke sai thakise."},{"book":"Luke","chapter":"6","verse":"8","text":"Kintu Jisu taikhan laga bhabona jani jaise, aru jun laga hath murjha asele etu ke koise, “Uthibi, amikhan majote khara hoi jabi.” Etu manu uthi kene taikhan majote khara hoi jaise."},{"book":"Luke","chapter":"6","verse":"9","text":"Pichete Jisu taikhan ke koise, “Moi tumikhan ke hudibo, Bisram dinte bhal kaam koribo lage na manu ke nuksan koribo lage, atma ke bachabo lage na, biya koribo lage?"},{"book":"Luke","chapter":"6","verse":"10","text":"Aru Jisu sob phale saikene etu manu ke koise, “Tumi laga hath to sidha koribi.” Tai korise, aru tai laga hath to bhal hoise."},{"book":"Luke","chapter":"6","verse":"11","text":"Kintu cholawta khan khong pora bhorta hoise aru Jisu ke kineka phasabo etu kotha korise."},{"book":"Luke","chapter":"6","verse":"12","text":"Aru eneka hoise dusra dinte Tai ulaikene tilla uporte prathana kori bole jaise, aru Tai pura rati Isor logote prathana kori thakise."},{"book":"Luke","chapter":"6","verse":"13","text":"Aru jitia din hoise Jisu pora chela khan ke matise, aru baroh jonke basi loise, aru taikhan ke apostle naam dise."},{"book":"Luke","chapter":"6","verse":"14","text":"Simon (junke Peter naam dise) aru tai laga bhai Andrew; James aru John; Philip aru Bartholomew;"},{"book":"Luke","chapter":"6","verse":"15","text":"Matthew aru Thomas; aru James Alphaeus laga chokra; aru Simon junke Zealot bhi mate;"},{"book":"Luke","chapter":"6","verse":"16","text":"Aru James laga chokra Judas; aru Judas Iscariot, jun he Jisu ke pichete dhoka dise."},{"book":"Luke","chapter":"6","verse":"17","text":"Jitia Tai tilla pora namikene taikhan logote ahise, aru bisi dangor bhir manu joma hoi thakise. Aru Judea desh, Jerusalem sheher, aru samundar kinar Tyre aru Sidon sheher khan pora ahise bhi bisi manu ahise."},{"book":"Luke","chapter":"6","verse":"18","text":"Taikhan Isor kotha huni bole aru bemar pora bhal hobole nimite ahise. Kunkhan dusto atma pora dhori thakise taikhan bhi bhal hoise."},{"book":"Luke","chapter":"6","verse":"19","text":"Aru manu khan Jisu ke chubole kosis korise kelemane Tai pora changai laga hokti ulai thakise."},{"book":"Luke","chapter":"6","verse":"20","text":"Titia Tai chela khan ke saise, aru koise, “Dhonyo ase dukhia manu khan, kelemane Isor laga rajyo to tumikhan nimite ase."},{"book":"Luke","chapter":"6","verse":"21","text":"Dhonyo ase jun bhuk lagi ase, kele koile tumikhan bhorta hobo. Dhonyo ase kun etiya kandi ase, kele koile tumikhan hasibo6.21 Mat. 5:4-5; Psa. 126:5-6."},{"book":"Luke","chapter":"6","verse":"22","text":"Dhonyo ase jitia manu pora tumikhan ke ghin koribo, tumikhan ke chari dibo aru bodnam kori kene naam biya kori dibo, Manu laga Putro karone."},{"book":"Luke","chapter":"6","verse":"23","text":"Etu din aha somoite khushi anondo pora nachibi, sabi, tumi laga inam to sorgote dangor ase. Kelemane taikhan baba laga baba khan bhi bhabobadi khan ke eneka he dukh dise."},{"book":"Luke","chapter":"6","verse":"24","text":"Kintu dhun thaka manu khan, hai ase, kele koile tumikhan aram pai loise."},{"book":"Luke","chapter":"6","verse":"25","text":"Hai ase kun manu etiya pet bhorta ase, kele koile tumi bhuk lagibo. Hai ase tumi kun etiya hasi ase, kele koile tumi dukh koribo aru kandibo."},{"book":"Luke","chapter":"6","verse":"26","text":"Hai ase jitia manu pora tumikhan ke bhal ase koi, kele koile taikhan baba laga baba khan bhi misa bhabobadi khan ke bhi eneka koi thakise."},{"book":"Luke","chapter":"6","verse":"27","text":"Kintu kun huni ase, tumikhan ke Moi koi ase, tumi laga dushman khan ke morom koribi aru jun khan pora tumikhan ke ghin kore, taikhan ke bhal kaam dikhai dibi."},{"book":"Luke","chapter":"6","verse":"28","text":"Jun manu tumikhan ke shrap diye aru tumike digdar kore, tai nimite prathana koribi."},{"book":"Luke","chapter":"6","verse":"29","text":"Jun manu tumike ekta thapor mare, taike aru alag gaal phale bhi mari bole dibi, jun manu tumi laga kapra ekta loijai, dusra ula bhi taike lobole dibi."},{"book":"Luke","chapter":"6","verse":"30","text":"Tumike ki mange, etu di thaki bhi, aru jun manu tumi laga saman loijai, itu aru wapas namangibi."},{"book":"Luke","chapter":"6","verse":"31","text":"Manu ki korile tumi khushi pai, tumi bhi eneka taikhan logot koribi."},{"book":"Luke","chapter":"6","verse":"32","text":"Jodi apuni pora jun manu tumike morom kore, tumi bhi etu manu ke he morom korile, apuni nimite ki labh ase? Paapi manu bhi eitu khan ke he morom kore jun manu taikhan ke morom diye."},{"book":"Luke","chapter":"6","verse":"33","text":"Jun manu tumi karone bhal kaam kore, aru tumi bhi etu manu nimite he bhal kaam kore, eneka hoile tumi nimite ki labh ase? Kile mane dusra paapi manu bhi eneka he kore."},{"book":"Luke","chapter":"6","verse":"34","text":"Jun manu pora wapas pabole asha ase, taike he dile, tumi nimite ki labh ase? Dusra paapi manu pora bhi paapi manu ke dhar diye, taikhan bi etu sob pabole nimite."},{"book":"Luke","chapter":"6","verse":"35","text":"Kintu dushman ke morom koribi aru bhal kaam to dikhai dibi, aru bodli te kiba pabo nimite bhabona nokoribi, eneka korile, tumi laga inam to dangor thakibo, aru tumi Sobse Mohan laga bacha khan hobo, kele koile paapi khan kun Isor ke dhanyavad nadiya, Tai pora eitu khan sobke morom kore6.35 Lev. 25:35-36; Mat. 5:44-45."},{"book":"Luke","chapter":"6","verse":"36","text":"Dayalu thakibi, jineka tumi laga Baba bhi dayalu ase."},{"book":"Luke","chapter":"6","verse":"37","text":"Bisar nokoribi, tumike bhi bisar nokorile. Bodnam na koribi, aru tumike bhi bodnam nakoribo, maph dibi, tumi bhi maph pabo."},{"book":"Luke","chapter":"6","verse":"38","text":"Di thaki bhi, tumi bhi pai thakibo: bhal pora dabai kene aru bhorta hoi kene dibi, aru bisi hoi kene tumi laga theng uporte giri bo. Ki hisab pora tumikhan dibo etu hisab te tumikhan bhi pabo.”"},{"book":"Luke","chapter":"6","verse":"39","text":"Aru Tai taikhan ke ekta dristanto koise. “Ekjon andha manu pora aru ekjon andha manu ke rasta dikha bo pare naki? Taikhan jai kene nalah te nagiribo naki?"},{"book":"Luke","chapter":"6","verse":"40","text":"Ekjon chela to guru pora dangor nohoi, kintu jun manu bhal kori kene sikhi loi tai guru nisena hoijai."},{"book":"Luke","chapter":"6","verse":"41","text":"Tumi bhai laga suku letera ke kele sai thake, kintu tumi nijor suku laga dangor letera to nadikhe?"},{"book":"Luke","chapter":"6","verse":"42","text":"Tumi laga bhai ke etu kineka kobo, ‘Bhai, tumi laga suku te ki letera ase etu ami sapha kori dibo’; aru tumi laga suku te dangor letera thaka to tumi dikha nai? Kopoti khan! Poila tumi suku te letera thaka to ulabi, titia he tumi sapha pora tumi bhai laga suku te letera thaka to ulabole paribo."},{"book":"Luke","chapter":"6","verse":"43","text":"Kelemane bhal ghas te biya phol naulai aru etu nisena biya ghas te bhi bhal phol naulai."},{"book":"Luke","chapter":"6","verse":"44","text":"Sob ghas to tai laga phol pora he jani jai. Manu khan kata ghas pora dimoru nakate, aru jongol ghas pora angur phol nakate."},{"book":"Luke","chapter":"6","verse":"45","text":"Bhal manu laga mon pora bhal bostu ulai diye, aru paapi manu bhitor pora biya he ulai diye. Kelemane mon bhitor te ki ase, tai mukh pora koi."},{"book":"Luke","chapter":"6","verse":"46","text":"Tumikhan kele Moike ‘Probhu, Probhu,’ mate aru Moi ki koi etu nakore?6.46 Mal. 1:6"},{"book":"Luke","chapter":"6","verse":"47","text":"Aru jun manu Moi logote ahe aru Moi laga kotha to huni kene kore, Moi tumikhan ke dikhai dibo tai kineka ase."},{"book":"Luke","chapter":"6","verse":"48","text":"Tai ghor bonai thaka ekjon manu nisena ase aru bhal kori kene pathor uporte ghor bonaise aru jitia ban-pani ahise, ghor to pani pora bhorta hoi jaise, kintu ghor ke hila bo para nai, kele koile etu ghor to bhal kori kene bonaise."},{"book":"Luke","chapter":"6","verse":"49","text":"Kintu kun manu huni kene kaam nakore, etu manu eneka ase, jun ghor bonaise hoilebi bhetimul to bhal diya nai. Aru jitia etu ghor te dangor hawa pani lagise, achanak pora etu ghor to purah bhangikena pura barbad hoi jaise.”"}]}