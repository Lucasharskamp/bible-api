{"data":[{"book":"Jeremia","chapter":"23","verse":"1","text":"Wee de herders, die vernielen en verstrooien De kudde mijner weide, spreekt Jahweh!"},{"book":"Jeremia","chapter":"23","verse":"2","text":"Daarom spreekt Jahweh, Israëls God, Over de herders, die mijn volk moesten leiden: Gij hebt mijn schapen verspreid en verstrooid, En die niet willen zoeken; Nu kom ik ù zoeken om de boosheid uwer werken, Is de godsspraak van Jahweh!"},{"book":"Jeremia","chapter":"23","verse":"3","text":"Ikzelf zal de rest van mijn schapen verzamelen, Uit alle landen, waarheen Ik ze heb verstrooid; Ik breng ze weer terug naar hun weide, Waar ze gedijen en groeien."},{"book":"Jeremia","chapter":"23","verse":"4","text":"Dan stel Ik herders over hen aan, die ze weiden, Zodat ze niet vrezen of beven, En niet langer worden vermist: Is de godsspraak van Jahweh!"},{"book":"Jeremia","chapter":"23","verse":"5","text":"Zie, de dagen komen, spreekt Jahweh, Dat Ik David een rechtvaardige Spruit zal verwekken, Een Koning, die met wijsheid zal heersen, En recht en gerechtigheid doen in het land."},{"book":"Jeremia","chapter":"23","verse":"6","text":"In zijn dagen zal Juda worden verlost, En Israël in veiligheid wonen; En dit is de Naam, waarmee men Hem noemt: Jahweh, onze gerechtigheid!"},{"book":"Jeremia","chapter":"23","verse":"7","text":"Want zie, de dagen komen, Is de godsspraak van Jahweh, Dat men niet meer zal zeggen: Bij het leven van Jahweh, Die Israëls kinderen uit Egypte heeft geleid!"},{"book":"Jeremia","chapter":"23","verse":"8","text":"Maar: Bij het leven van Jahweh, Die Israëls kroost uit het noorderland heeft geleid, Uit alle landen, waarheen Hij hen had verstrooid, En ze weer naar hun eigen grond heeft gebracht!"},{"book":"Jeremia","chapter":"23","verse":"9","text":"Over de profeten: Mijn hart is verscheurd in mijn borst, Al mijn beenderen rillen er van; Ik ben als een beschonken man, Als een, die door wijn is bevangen: Want voor Jahweh en zijn heilig woord"},{"book":"Jeremia","chapter":"23","verse":"10","text":"Ligt het hele land vol overspelers! Want door hun schuld is het land in rouw, Liggen de dreven der steppe verdord, Jagen de mensen de boosheid na, Zoeken ze in de leugen hun kracht."},{"book":"Jeremia","chapter":"23","verse":"11","text":"Want profeet en priester zijn even bedorven, Zelfs in mijn tempel vind Ik hun boosheid, zegt Jahweh!"},{"book":"Jeremia","chapter":"23","verse":"12","text":"Daarom wordt de weg, die ze gaan, Als een glibberig pad in het donker, Waarop ze struikelen en vallen. Want Ik ga rampen over hen brengen In hun jaar van vergelding: Is de godsspraak van Jahweh!"},{"book":"Jeremia","chapter":"23","verse":"13","text":"Bij Samaria’s profeten Heb Ik verdwazing aanschouwd: Ze profeteerden door Báal, En misleidden Israël, mijn volk;"},{"book":"Jeremia","chapter":"23","verse":"14","text":"Maar bij Jerusalems profeten Heb Ik gruwelen ontdekt. Door hun overspel En hun omgaan met leugens Versterken ze de bozen nog in hun kwaad: Zodat niemand zich van zijn boosheid bekeert. En allen voor Mij als Sodoma werden, Als Gomorra al haar bewoners."},{"book":"Jeremia","chapter":"23","verse":"15","text":"Daarom zegt Jahweh der heirscharen Over die profeten: Zie, Ik spijs ze met alsem, En drenk ze met gif; Want van Jerusalems profeten Komt het bederf over het hele land!"},{"book":"Jeremia","chapter":"23","verse":"16","text":"Zo spreekt Jahweh der heirscharen: Luistert niet naar het woord dier profeten, Die voor u de toekomst voorzeggen: Zij verdwazen u slechts, Ze verkonden visioenen van eigen vinding, Niet op Jahweh’s bevel!"},{"book":"Jeremia","chapter":"23","verse":"17","text":"Ze beloven aan die het woord van Jahweh verachten: Ge zult vrede genieten! En aan allen, die hun afgestompt hart blijven volgen: Geen rampen zullen u treffen!"},{"book":"Jeremia","chapter":"23","verse":"18","text":"Wie hunner heeft in de raad van Jahweh gestaan, Zijn woord gezien en gehoord, wie het begrepen?"},{"book":"Jeremia","chapter":"23","verse":"19","text":"Neen, de storm van Jahweh zal komen, De gramschap barst los als een wervelwind, Op het hoofd der bozen stort zij zich uit!"},{"book":"Jeremia","chapter":"23","verse":"20","text":"De toorn van Jahweh legt zich niet neer, Eer Hij zijn plannen heeft ten uitvoer gebracht: Ten leste zult ge het zelf ondervinden!"},{"book":"Jeremia","chapter":"23","verse":"21","text":"Ik heb die profeten niet gezonden: toch gaan ze hun gang, Tot hen niet gesproken: toch profeteren ze er op los!"},{"book":"Jeremia","chapter":"23","verse":"22","text":"Hadden zij in mijn raad gestaan, Dan zouden ze mijn volk mijn woorden doen horen, Hen van hun boze wandel bekeren, En van de slechtheid hunner werken."},{"book":"Jeremia","chapter":"23","verse":"23","text":"Ben Ik enkel een God van dichtbij, spreekt Jahweh; Geen God uit de verte?"},{"book":"Jeremia","chapter":"23","verse":"24","text":"Kan iemand zich in een schuilhoek verbergen, Zodat Ik hem niet zou bespeuren, spreekt Jahweh? Vervul Ik niet hemel en aarde: Is de godsspraak van Jahweh!"},{"book":"Jeremia","chapter":"23","verse":"25","text":"Ik heb gehoord wat de profeten verkonden, Die leugens voorspellen in mijn Naam, En zeggen: Ik had een droom, ik had een droom!"},{"book":"Jeremia","chapter":"23","verse":"26","text":"Hoe lang nog zijn die profeten van zin, Leugenprofeten te blijven, Profeten van hun eigen verzinsels?"},{"book":"Jeremia","chapter":"23","verse":"27","text":"Zijn ze van plan, Mijn volk mijn Naam te laten vergeten Door de dromen, die ze vertellen De een aan den ander: Zoals hun vaderen mijn Naam Voor Báal hebben vergeten?"},{"book":"Jeremia","chapter":"23","verse":"28","text":"De profeet, die een droom heeft, vertelle zijn droom, Maar die mijn woord heeft ontvangen, Moet het naar waarheid verkonden! Wat heeft het stro met het koren gemeen, spreekt Jahweh?"},{"book":"Jeremia","chapter":"23","verse":"29","text":"Is mijn woord niet als vuur, Als een hamer, die de rotssteen vergruizelt?"},{"book":"Jeremia","chapter":"23","verse":"30","text":"Daarom: Ik zal die profeten, Is de godsspraak van Jahweh, Die mijn woorden stelen, de een van den ander! Ik zal die profeten,"},{"book":"Jeremia","chapter":"23","verse":"31","text":"Die hun tong maar gebruiken, Om orakels te spreken!"},{"book":"Jeremia","chapter":"23","verse":"32","text":"Ik zal die profeten van valse dromen, Die mijn volk misleiden door hun vertelsels, Door hun leugens en zwetsen; Die Ik niet heb gezonden, geen opdracht gegeven, En dit volk van geen nut zijn: Is de godsspraak van Jahweh!"},{"book":"Jeremia","chapter":"23","verse":"33","text":"En wanneer dit volk u komt vragen, Of een profeet of een priester: Waar is dan toch “de Last van Jahweh”, Dan moet ge hun zeggen: Gijzelf zijt die last, En Ik werp u af, is de godsspraak van Jahweh!"},{"book":"Jeremia","chapter":"23","verse":"34","text":"En de profeet, de priester of leek, Die zeggen durft: “Een Last van Jahweh”, Dien zal Ik straffen, hem en zijn huis!"},{"book":"Jeremia","chapter":"23","verse":"35","text":"Dit moogt ge alleen tot elkander zeggen: “Wat heeft Jahweh geantwoord, Wat heeft Jahweh gezegd?”"},{"book":"Jeremia","chapter":"23","verse":"36","text":"Ge moogt niet meer spreken van “Last van Jahweh”; Want die “Last” berust op uw eigen woord, En gij verdraait de woorden van den levenden God, Van Jahweh der heirscharen, onzen God."},{"book":"Jeremia","chapter":"23","verse":"37","text":"Zo moet ge den profeet ondervragen: “Wat heeft Jahweh geantwoord, wat heeft Jahweh gezegd?”"},{"book":"Jeremia","chapter":"23","verse":"38","text":"Maar zo ge nog spreekt van “Een Last van Jahweh”, Waarachtig, dan zal Jahweh u zeggen: Omdat ge dit woord durft gebruiken: “Een Last van Jahweh”, Ofschoon Ik u toch liet zeggen: Ge moogt niet meer spreken van “Een Last van Jahweh”:"},{"book":"Jeremia","chapter":"23","verse":"39","text":"Daarom pak Ik u op als een last, En slinger u weg tegelijk met de stad, Die Ik u en uw vaderen gaf: Weg uit mijn ogen!"},{"book":"Jeremia","chapter":"23","verse":"40","text":"En Ik zal eeuwige schande over u brengen, Eeuwige, onvergetelijke smaad!"}]}