{"data":[{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"1","text":"Εἶπε δὲ ὁ ἀρχιερεύς· εἰ ἄρα ταῦτα οὕτως ἔχει;"},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"2","text":"ὁ δὲ ἔφη· ἄνδρες ἀδελφοὶ καὶ πατέρες, ἀκούσατε. ὁ Θεὸς τῆς δόξης ὤφθη τῷ πατρὶ ἡμῶν Ἀβραὰμ ὄντι ἐν τῇ Μεσοποταμίᾳ, πρὶν ἢ κατοικῆσαι αὐτὸν ἐν Χαρράν,"},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"3","text":"καὶ εἶπε πρὸς αὐτόν· ἔξελθε ἐκ τῆς γῆς σου καὶ ἐκ τῆς συγγενείας σου, καὶ δεῦρο εἰς γῆν ἣν ἄν σοι δείξω."},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"4","text":"τότε ἐξελθὼν ἐκ γῆς Χαλδαίων κατῴκησεν ἐν Χαρράν. κἀκεῖθεν μετὰ τὸ ἀποθανεῖν τὸν πατέρα αὐτοῦ μετῴκισεν αὐτὸν εἰς τὴν γῆν ταύτην εἰς ἣν ὑμεῖς νῦν κατοικεῖτε·"},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"5","text":"καὶ οὐκ ἔδωκεν αὐτῷ κληρονομίαν ἐν αὐτῇ οὐδὲ βῆμα ποδός, καὶ ἐπηγγείλατο δοῦναι αὐτῷ εἰς κατάσχεσιν αὐτὴν καὶ τῷ σπέρματι αὐτοῦ μετ᾽ αὐτόν, οὐκ ὄντος αὐτῷ τέκνου."},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"6","text":"ἐλάλησε δὲ οὕτως ὁ Θεός, ὅτι ἔσται τὸ σπέρμα αὐτοῦ πάροικον ἐν γῇ ἀλλοτρίᾳ, καὶ δουλώσουσιν αὐτὸ καὶ κακώσουσιν ἔτη τετρακόσια·"},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"7","text":"καὶ τὸ ἔθνος ᾧ ἐὰν δουλεύσωσι κρινῶ ἐγώ, εἶπεν ὁ Θεός· καὶ μετὰ ταῦτα ἐξελεύσονται καὶ λατρεύσουσί μοι ἐν τῷ τόπῳ τούτῳ."},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"8","text":"καὶ ἔδωκεν αὐτῷ διαθήκην περιτομῆς· καὶ οὕτως ἐγέννησε τὸν Ἰσαὰκ καὶ περιέτεμεν αὐτὸν τῇ ἡμέρᾳ τῇ ὀγδόῃ, καὶ ὁ Ἰσαὰκ τὸν Ἰακώβ, καὶ ὁ Ἰακὼβ τοὺς δώδεκα πατριάρχας."},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"9","text":"Καὶ οἱ πατριάρχαι ζηλώσαντες τὸν Ἰωσὴφ ἀπέδοντο εἰς Αἴγυπτον."},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"10","text":"καὶ ἦν ὁ Θεὸς μετ᾽ αὐτοῦ, καὶ ἐξείλετο αὐτὸν ἐκ πασῶν τῶν θλίψεων αὐτοῦ, καὶ ἔδωκεν αὐτῷ χάριν καὶ σοφίαν ἐναντίον Φαραὼ βασιλέως Αἰγύπτου, καὶ κατέστησεν αὐτὸν ἡγούμενον ἐπ᾽ Αἴγυπτον καὶ ὅλον τὸν οἶκον αὐτοῦ."},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"11","text":"ἦλθε δὲ λιμὸς ἐφ᾽ ὅλην τὴν γῆν Αἰγύπτου καὶ Χαναὰν καὶ θλῖψις μεγάλη, καὶ οὐχ εὕρισκον χορτάσματα οἱ πατέρες ἡμῶν."},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"12","text":"ἀκούσας δὲ Ἰακὼβ ὄντα σῖτα ἐν Αἰγύπτῳ ἐξαπέστειλε τοὺς πατέρας ἡμῶν πρῶτον·"},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"13","text":"καὶ ἐν τῷ δευτέρῳ ἀνεγνωρίσθη Ἰωσὴφ τοῖς ἀδελφοῖς αὐτοῦ, καὶ φανερὸν ἐγένετο τῷ Φαραὼ τὸ γένος τοῦ Ἰωσήφ."},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"14","text":"ἀποστείλας δὲ Ἰωσὴφ μετεκαλέσατο τὸν πατέρα αὐτοῦ Ἰακὼβ καὶ πᾶσαν τὴν συγγένειαν αὐτοῦ ἐν ψυχαῖς ἑβδομήκοντα πέντε."},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"15","text":"κατέβη δὲ Ἰακὼβ εἰς Αἴγυπτον καὶ ἐτελεύτησεν αὐτὸς καὶ οἱ πατέρες ἡμῶν,"},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"16","text":"καὶ μετετέθησαν εἰς Συχὲμ καὶ ἐτέθησαν ἐν τῷ μνήματι ᾧ ὠνήσατο Ἀβραὰμ τιμῆς ἀργυρίου παρὰ τῶν υἱῶν Ἐμμὸρ τοῦ Συχέμ."},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"17","text":"Καθὼς δὲ ἤγγιζεν ὁ χρόνος τῆς ἐπαγγελίας ἣν ὤμοσεν ὁ Θεὸς τῷ Ἀβραάμ, ηὔξησεν ὁ λαὸς καὶ ἐπληθύνθη ἐν Αἰγύπτῳ,"},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"18","text":"ἄχρις οὗ ἀνέστη βασιλεὺς ἕτερος, ὃς οὐκ ᾔδει τὸν Ἰωσήφ."},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"19","text":"οὗτος κατασοφισάμενος τὸ γένος ἡμῶν ἐκάκωσε τοὺς πατέρας ἡμῶν τοῦ ποιεῖν ἔκθετα τὰ βρέφη αὐτῶν, εἰς τὸ μὴ ζωογονεῖσθαι·"},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"20","text":"ἐν ᾧ καιρῷ ἐγεννήθη Μωϋσῆς, καὶ ἦν ἀστεῖος τῷ Θεῷ· ὃς ἀνετράφη μῆνας τρεῖς ἐν τῷ οἴκῳ τοῦ πατρὸς αὐτοῦ."},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"21","text":"ἐκτεθέντα δὲ αὐτὸν ἀνείλετο αὐτὸν ἡ θυγάτηρ Φαραὼ καὶ ἀνεθρέψατο αὐτὸν ἑαυτῇ εἰς υἱόν."},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"22","text":"καὶ ἐπαιδεύθη Μωϋσῆς πάσῃ σοφίᾳ Αἰγυπτίων, ἦν δὲ δυνατὸς ἐν λόγοις καὶ [ἐν] ἔργοις."},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"23","text":"Ὡς δὲ ἐπληροῦτο αὐτῷ τεσσαρακονταετὴς χρόνος, ἀνέβη εἰς τὴν καρδίαν αὐτοῦ ἐπισκέψασθαι τοὺς ἀδελφοὺς αὐτοῦ τοὺς υἱοὺς Ἰσραήλ."},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"24","text":"καὶ ἰδών τινα ἀδικούμενον ἠμύνατο, καὶ ἐποιήσατο ἐκδίκησιν τῷ καταπονουμένῳ πατάξας τὸν Αἰγύπτιον."},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"25","text":"ἐνόμιζε δὲ συνιέναι τοὺς ἀδελφοὺς αὐτοῦ ὅτι ὁ Θεὸς διὰ χειρὸς αὐτοῦ δίδωσιν αὐτοῖς σωτηρίαν· οἱ δὲ οὐ συνῆκαν."},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"26","text":"τῇ τε ἐπιούσῃ ἡμέρᾳ ὤφθη αὐτοῖς μαχομένοις, καὶ συνήλασεν αὐτοὺς εἰς εἰρήνην εἰπών· ἄνδρες, ἀδελφοί ἐστε ὑμεῖς· ἵνα τί ἀδικεῖτε ἀλλήλους;"},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"27","text":"ὁ δὲ ἀδικῶν τὸν πλησίον ἀπώσατο αὐτὸν εἰπών· τίς σε κατέστησεν ἄρχοντα καὶ δικαστὴν ἐφ᾽ ἡμῶν;"},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"28","text":"μὴ ἀνελεῖν με σὺ θέλεις ὃν τρόπον ἀνεῖλες χθὲς τὸν Αἰγύπτιον;"},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"29","text":"ἔφυγε δὲ Μωϋσῆς ἐν τῷ λόγῳ τούτῳ καὶ ἐγένετο πάροικος ἐν γῇ Μαδιάμ, οὗ ἐγέννησεν υἱοὺς δύο."},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"30","text":"Καὶ πληρωθέντων ἐτῶν τεσσαράκοντα ὤφθη αὐτῷ ἐν τῇ ἐρήμῳ τοῦ ὄρους Σινᾶ ἄγγελος Κυρίου ἐν φλογὶ πυρὸς βάτου."},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"31","text":"ὁ δὲ Μωϋσῆς ἰδὼν ἐθαύμαζε τὸ ὅραμα· προσερχομένου δὲ αὐτοῦ κατανοῆσαι ἐγένετο φωνὴ Κυρίου πρὸς αὐτόν·"},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"32","text":"ἐγὼ ὁ Θεὸς τῶν πατέρων σου, ὁ Θεὸς Ἀβραὰμ καὶ ὁ Θεὸς Ἰσαὰκ καὶ ὁ Θεὸς Ἰακώβ. ἔντρομος δὲ γενόμενος Μωϋσῆς οὐκ ἐτόλμα κατανοῆσαι."},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"33","text":"εἶπε δὲ αὐτῷ ὁ Κύριος· λῦσον τὸ ὑπόδημα τῶν ποδῶν σου. ὁ γὰρ τόπος ἐν ᾧ ἕστηκας γῆ ἁγία ἐστίν."},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"34","text":"ἰδὼν εἶδον τὴν κάκωσιν τοῦ λαοῦ μου τοῦ ἐν Αἰγύπτῳ καὶ τοῦ στεναγμοῦ αὐτῶν ἤκουσα, καὶ κατέβην ἐξελέσθαι αὐτούς· καὶ νῦν δεῦρο ἀποστελῶ σε εἰς Αἴγυπτον."},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"35","text":"Τοῦτον τὸν Μωϋσῆν ὃν ἠρνήσαντο εἰπόντες· τίς σε κατέστησεν ἄρχοντα καὶ δικαστήν; τοῦτον ὁ Θεὸς ἄρχοντα καὶ λυτρωτὴν ἀπέστειλεν ἐν χειρὶ ἀγγέλου τοῦ ὀφθέντος αὐτῷ ἐν τῇ βάτῳ."},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"36","text":"οὗτος ἐξήγαγεν αὐτοὺς ποιήσας τέρατα καὶ σημεῖα ἐν γῇ Αἰγύπτῳ καὶ ἐν Ἐρυθρᾷ θαλάσσῃ καὶ ἐν τῇ ἐρήμῳ ἔτη τεσσαράκοντα."},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"37","text":"οὗτός ἐστιν ὁ Μωϋσῆς ὁ εἰπὼν τοῖς υἱοῖς Ἰσραήλ· προφήτην ὑμῖν ἀναστήσει Κύριος ὁ Θεὸς ὑμῶν ἐκ τῶν ἀδελφῶν ὑμῶν ὡς ἐμέ[· αὐτοῦ ἀκούσεσθε]."},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"38","text":"οὗτός ἐστιν ὁ γενόμενος ἐν τῇ ἐκκλησίᾳ ἐν τῇ ἐρήμῳ μετὰ τοῦ ἀγγέλου τοῦ λαλοῦντος αὐτῷ ἐν τῷ ὄρει Σινᾶ καὶ τῶν πατέρων ἡμῶν, ὃς ἐδέξατο λόγια ζῶντα δοῦναι ἡμῖν."},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"39","text":"ᾧ οὐκ ἠθέλησαν ὑπήκοοι γενέσθαι οἱ πατέρες ἡμῶν, ἀλλ᾽ ἀπώσαντο καὶ ἐστράφησαν τῇ καρδίᾳ αὐτῶν εἰς Αἴγυπτον"},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"40","text":"εἰπόντες τῷ Ἀαρών· ποίησον ἡμῖν θεοὺς οἳ προπορεύσονται ἡμῶν· ὁ γὰρ Μωϋσῆς οὗτος ὃς ἐξήγαγεν ἡμᾶς ἐκ γῆς Αἰγύπτου, οὐκ οἴδαμεν τί γέγονεν αὐτῷ."},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"41","text":"καὶ ἐμοσχοποίησαν ἐν ταῖς ἡμέραις ἐκείναις καὶ ἀνήγαγον θυσίαν τῷ εἰδώλῳ, καὶ εὐφραίνοντο ἐν τοῖς ἔργοις τῶν χειρῶν αὐτῶν."},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"42","text":"ἔστρεψε δὲ ὁ Θεὸς καὶ παρέδωκεν αὐτοὺς λατρεύειν τῇ στρατιᾷ τοῦ οὐρανοῦ, καθὼς γέγραπται ἐν βίβλῳ τῶν προφητῶν· μὴ σφάγια καὶ θυσίας προσηνέγκατέ μοι ἔτη τεσσαράκοντα ἐν τῇ ἐρήμῳ, οἶκος Ἰσραήλ;"},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"43","text":"καὶ ἀνελάβετε τὴν σκηνὴν τοῦ Μολὸχ καὶ τὸ ἄστρον τοῦ θεοῦ ὑμῶν Ῥεμφάν, τοὺς τύπους οὓς ἐποιήσατε προσκυνεῖν αὐτοῖς· καὶ μετοικιῶ ὑμᾶς ἐπέκεινα Βαβυλῶνος."},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"44","text":"Ἡ σκηνὴ τοῦ μαρτυρίου ἦν τοῖς πατράσιν ἡμῶν ἐν τῇ ἐρήμῳ, καθὼς διετάξατο ὁ λαλῶν τῷ Μωϋσῇ ποιῆσαι αὐτὴν κατὰ τὸν τύπον ὃν ἑωράκει·"},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"45","text":"ἣν καὶ εἰσήγαγον διαδεξάμενοι οἱ πατέρες ἡμῶν μετὰ Ἰησοῦ ἐν τῇ κατασχέσει τῶν ἐθνῶν ὧν ἔξωσεν ὁ Θεὸς ἀπὸ προσώπου τῶν πατέρων ἡμῶν, ἕως τῶν ἡμερῶν Δαυΐδ·"},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"46","text":"ὃς εὗρε χάριν ἐνώπιον τοῦ Θεοῦ καὶ ᾐτήσατο εὑρεῖν σκήνωμα τῷ Θεῷ Ἰακώβ."},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"47","text":"Σολομὼν δὲ ᾠκοδόμησεν αὐτῷ οἶκον."},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"48","text":"ἀλλ᾽ οὐχ ὁ ὕψιστος ἐν χειροποιήτοις ναοῖς κατοικεῖ, καθὼς ὁ προφήτης λέγει·"},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"49","text":"ὁ οὐρανός μοι θρόνος, ἡ δὲ γῆ ὑποπόδιον τῶν ποδῶν μου· ποῖον οἶκον οἰκοδομήσετέ μοι, λέγει Κύριος, ἢ τίς τόπος τῆς καταπαύσεώς μου;"},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"50","text":"οὐχὶ ἡ χείρ μου ἐποίησε ταῦτα πάντα;"},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"51","text":"Σκληροτράχηλοι καὶ ἀπερίτμητοι τῇ καρδίᾳ καὶ τοῖς ὠσίν, ὑμεῖς ἀεὶ τῷ Πνεύματι τῷ Ἁγίῳ ἀντιπίπτετε, ὡς οἱ πατέρες ὑμῶν καὶ ὑμεῖς."},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"52","text":"τίνα τῶν προφητῶν οὐκ ἐδίωξαν οἱ πατέρες ὑμῶν; καὶ ἀπέκτειναν τοὺς προκαταγγείλαντας περὶ τῆς ἐλεύσεως τοῦ δικαίου, οὗ νῦν ὑμεῖς προδόται καὶ φονεῖς γεγένησθε·"},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"53","text":"οἵτινες ἐλάβετε τὸν νόμον εἰς διαταγὰς ἀγγέλων, καὶ οὐκ ἐφυλάξατε."},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"54","text":"Ἀκούοντες δὲ ταῦτα διεπρίοντο ταῖς καρδίαις αὐτῶν καὶ ἔβρυχον τοὺς ὀδόντας ἐπ᾽ αὐτόν."},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"55","text":"ὑπάρχων δὲ πλήρης Πνεύματος Ἁγίου, ἀτενίσας εἰς τὸν οὐρανὸν εἶδε δόξαν Θεοῦ καὶ Ἰησοῦν ἑστῶτα ἐκ δεξιῶν τοῦ Θεοῦ,"},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"56","text":"καὶ εἶπεν· ἰδοὺ θεωρῶ τοὺς οὐρανοὺς ἀνεῳγμένους καὶ τὸν υἱὸν τοῦ ἀνθρώπου ἐκ δεξιῶν τοῦ Θεοῦ ἑστῶτα."},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"57","text":"κράξαντες δὲ φωνῇ μεγάλῃ συνέσχον τὰ ὦτα αὐτῶν καὶ ὥρμησαν ὁμοθυμαδὸν ἐπ᾽ αὐτόν,"},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"58","text":"καὶ ἐκβαλόντες ἔξω τῆς πόλεως ἐλιθοβόλουν. καὶ οἱ μάρτυρες ἀπέθεντο τὰ ἱμάτια [αὐτῶν] παρὰ τοὺς πόδας νεανίου καλουμένου Σαύλου,"},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"59","text":"καὶ ἐλιθοβόλουν τὸν Στέφανον, ἐπικαλούμενον καὶ λέγοντα· Κύριε Ἰησοῦ, δέξαι τὸ πνεῦμά μου."},{"book":"ΠΡΑΞΕΙΣ ΑΠΟΣΤΟΛΩΝ","chapter":"7","verse":"60","text":"θεὶς δὲ τὰ γόνατα ἔκραξε φωνῇ μεγάλῃ· Κύριε, μὴ στήσῃς αὐτοῖς τὴν ἁμαρτίαν ταύτην. καὶ τοῦτο εἰπὼν ἐκοιμήθη. Σαῦλος δὲ ἦν συνευδοκῶν τῇ ἀναιρέσει αὐτοῦ."}]}