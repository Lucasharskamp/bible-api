{"data":[{"book":"1. kirje tessalonikalaisille","chapter":"4","verse":"1,2","text":"Haluaisin vielä lisätä jotain. Tehän tiedätte, millaista Jumala tahtoo teidän arkielämänne olevan, sillä kerroimme teille, mitä Jeesus itse tästä opetti. Pyydämme nyt teitä vakavasti Herran Jeesuksen tähden: eläkää hänen esimerkkinsä mukaan."},{"book":"1. kirje tessalonikalaisille","chapter":"4","verse":"3,4","text":"Jumala tahtoo, että olisitte pyhiä ja puhtaita. Älkää antautuko luvattomiin sukupuolisuhteisiin, vaan pitäkää avioliittonne pyhänä ja kunniassa."},{"book":"1. kirje tessalonikalaisille","chapter":"4","verse":"5","text":"Älkää eläkö itsekkäiden intohimojen vallassa niin kuin pakanat, jotka eivät tunne Jumalaa."},{"book":"1. kirje tessalonikalaisille","chapter":"4","verse":"6","text":"Jumala tahtoo myös, ettette koskaan ota toiselta aviopuolisoa. Olemme varoittaneet teitä siitä vakavasti, sillä sellaisesta seuraa Jumalan rangaistus."},{"book":"1. kirje tessalonikalaisille","chapter":"4","verse":"7","text":"Hän haluaa, että olemme mieleltämme puhtaat."},{"book":"1. kirje tessalonikalaisille","chapter":"4","verse":"8","text":"Joka nämä ohjeet rikkoo, ei riko ihmisten käskyjä, vaan kieltäytyy tottelemasta itseään Jumalaa, joka myös antaa Pyhän Henkensä teihin."},{"book":"1. kirje tessalonikalaisille","chapter":"4","verse":"9","text":"Jumalan lasten keskinäisestä rakkaudesta minun ei varmaankaan tarvitse teille kirjoittaa! Jumala on itse opettanut teitä rakastamaan toisianne."},{"book":"1. kirje tessalonikalaisille","chapter":"4","verse":"10","text":"Samalla tavoin rakastatte kaikkia Makedonian krisittyjä. Tässä asiassa meillä tosin on aina varaa kasvaa."},{"book":"1. kirje tessalonikalaisille","chapter":"4","verse":"11","text":"Pyrkikää rauhalliseen elämään, hoitakaa asianne ja tehkää työnne hyvin, niin kuin aikaisemmin kehotimme."},{"book":"1. kirje tessalonikalaisille","chapter":"4","verse":"12","text":"Silloin muutkin kristityt luottavat teihin ja kunnioittavat teitä, ettekä ole muista taloudellisesti riippuvaisia."},{"book":"1. kirje tessalonikalaisille","chapter":"4","verse":"13","text":"Rakkaat ystävät, teidän on hyvä tietää, mitä Kristukseen uskovalle tapahtuu kuoleman jälkeen, ettette surisi kenenkään poismenoa niin kuin ne, joilla ei ole toivoa ikuisesta elämästä."},{"book":"1. kirje tessalonikalaisille","chapter":"4","verse":"14","text":"Koska uskomme, että Jeesus nousi kuolleista, voimme myös uskoa, että kun Jeesus tulee toisen kerran, Jumala herättää uskovina kuolleet uuteen elämään yhdessä hänen kanssaan."},{"book":"1. kirje tessalonikalaisille","chapter":"4","verse":"15","text":"Herra sanoo, että me, jotka olemme elossa hänen tullessaan, emme ehdi hänen luokseen ennen niitä, jotka ovat kuolleet."},{"book":"1. kirje tessalonikalaisille","chapter":"4","verse":"16","text":"Sillä kun Herra tulee taivaasta, kuulemme ylienkelin äänen ja Jumalan merkkisoiton. Jo kuolleet Kristukseen uskovat virkoavat silloin eloon ja nousevat ensimmäisinä Herraa vastaan."},{"book":"1. kirje tessalonikalaisille","chapter":"4","verse":"17","text":"Sitten meidät, jotka vielä elämme täällä maan päällä, temmataan heidän kanssaan Herraa vastaan ja niin saamme olla aina hänen luonaan."},{"book":"1. kirje tessalonikalaisille","chapter":"4","verse":"18","text":"Lohduttakaa ja rohkaistaa toisianne näillä tiedoilla."}]}