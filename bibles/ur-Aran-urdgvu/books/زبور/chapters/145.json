{"data":[{"book":"زبور","chapter":"145","verse":"1","text":"داؤد کا زبور۔ حمد و ثنا کا گیت۔"},{"book":"زبور","chapter":"145","verse":"2","text":"روزانہ مَیں تیری تمجید کروں گا، ہمیشہ تک تیرے نام کی حمد کروں گا۔"},{"book":"زبور","chapter":"145","verse":"3","text":"رب عظیم اور بڑی تعریف کے لائق ہے۔ اُس کی عظمت انسان کی سمجھ سے باہر ہے۔"},{"book":"زبور","chapter":"145","verse":"4","text":"ایک پشت اگلی پشت کے سامنے وہ کچھ سراہے جو تُو نے کیا ہے، وہ دوسروں کو تیرے زبردست کام سنائیں۔"},{"book":"زبور","chapter":"145","verse":"5","text":"مَیں تیرے شاندار جلال کی عظمت اور تیرے معجزوں میں محوِ خیال رہوں گا۔"},{"book":"زبور","chapter":"145","verse":"6","text":"لوگ تیرے ہیبت ناک کاموں کی قدرت پیش کریں، اور مَیں بھی تیری عظمت بیان کروں گا۔"},{"book":"زبور","chapter":"145","verse":"7","text":"وہ جوش سے تیری بڑی بھلائی کو سراہیں اور خوشی سے تیری راستی کی مدح سرائی کریں۔"},{"book":"زبور","chapter":"145","verse":"8","text":"رب مہربان اور رحیم ہے۔ وہ تحمل اور شفقت سے بھرپور ہے۔"},{"book":"زبور","chapter":"145","verse":"9","text":"رب سب کے ساتھ بھلائی کرتا ہے، وہ اپنی تمام مخلوقات پر رحم کرتا ہے۔"},{"book":"زبور","chapter":"145","verse":"10","text":"اے رب، تیری تمام مخلوقات تیرا شکر کریں۔ تیرے ایمان دار تیری تمجید کریں۔"},{"book":"زبور","chapter":"145","verse":"11","text":"وہ تیری بادشاہی کے جلال پر فخر کریں اور تیری قدرت بیان کریں"},{"book":"زبور","chapter":"145","verse":"12","text":"تاکہ آدم زاد تیرے قوی کاموں اور تیری بادشاہی کی جلالی شان و شوکت سے آگاہ ہو جائیں۔"},{"book":"زبور","chapter":"145","verse":"13","text":"تیری بادشاہی کی کوئی انتہا نہیں، اور تیری سلطنت پشت در پشت ہمیشہ تک قائم رہے گی۔"},{"book":"زبور","chapter":"145","verse":"14","text":"رب تمام گرنے والوں کا سہارا ہے۔ جو بھی دب جائے اُسے وہ اُٹھا کھڑا کرتا ہے۔"},{"book":"زبور","chapter":"145","verse":"15","text":"سب کی آنکھیں تیرے انتظار میں رہتی ہیں، اور تُو ہر ایک کو وقت پر اُس کا کھانا مہیا کرتا ہے۔"},{"book":"زبور","chapter":"145","verse":"16","text":"تُو اپنی مٹھی کھول کر ہر جاندار کی خواہش پوری کرتا ہے۔"},{"book":"زبور","chapter":"145","verse":"17","text":"رب اپنی تمام راہوں میں راست اور اپنے تمام کاموں میں وفادار ہے۔"},{"book":"زبور","chapter":"145","verse":"18","text":"رب اُن سب کے قریب ہے جو اُسے پکارتے ہیں، جو دیانت داری سے اُسے پکارتے ہیں۔"},{"book":"زبور","chapter":"145","verse":"19","text":"جو اُس کا خوف مانیں اُن کی آرزو وہ پوری کرتا ہے۔ وہ اُن کی فریادیں سن کر اُن کی مدد کرتا ہے۔"},{"book":"زبور","chapter":"145","verse":"20","text":"رب اُن سب کو محفوظ رکھتا ہے جو اُسے پیار کرتے ہیں، لیکن بےدینوں کو وہ ہلاک کرتا ہے۔"},{"book":"زبور","chapter":"145","verse":"21","text":"میرا منہ رب کی تعریف بیان کرے، تمام مخلوقات ہمیشہ تک اُس کے مُقدّس نام کی ستائش کریں۔"}]}