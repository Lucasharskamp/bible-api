{"data":[{"book":"אגרת פולוס השנייה אל-טימותיוס","chapter":"1","verse":"1","text":"מאת פולוס שליח המשיח, אשר נבחר על־ידי אלוהים לבשר לבני־האדם את דבר חיי־הנצח, שהבטיח להם באמצעות האמונה בישוע המשיח."},{"book":"אגרת פולוס השנייה אל-טימותיוס","chapter":"1","verse":"2","text":"אל טימותיוס, בני היקר."},{"book":"אגרת פולוס השנייה אל-טימותיוס","chapter":"1","verse":"3","text":"אני מודה לאלוהים בעדך, טימותיוס. יומם ולילה אני מתפלל בעדך ומבקש מאלוהים לברך אותך. זהו אלוהי אבותיי, ומטרתי האחת בחיים היא לעשות את הטוב בעיניו."},{"book":"אגרת פולוס השנייה אל-טימותיוס","chapter":"1","verse":"4","text":"אני כל־כך מתגעגע אליך! אני עדיין זוכר את הדמעות שזלגו מעיניך כשנפרדנו. מה אשמח לשוב ולראותך!"},{"book":"אגרת פולוס השנייה אל-טימותיוס","chapter":"1","verse":"5","text":"אני יודע שאמונתך באדוננו כנה ורצינית, כאמונתן של אמך אבניקי ושל סבתך לואיס, ואני בטוח שהיא חזקה כתמיד."},{"book":"אגרת פולוס השנייה אל-טימותיוס","chapter":"1","verse":"6","text":"משום כך אני מזכיר לך לעורר את מתנת האלוהים שנמצאת בקרבך, ואשר ניתנה לך כשסמכתי את ידי עליך."},{"book":"אגרת פולוס השנייה אל-טימותיוס","chapter":"1","verse":"7","text":"שכן האלוהים לא נתן לנו רוח של פחד, אלא של גבורה, אהבה ומשמעת־עצמית."},{"book":"אגרת פולוס השנייה אל-טימותיוס","chapter":"1","verse":"8","text":"אם אכן תעורר את המתנה הרוחנית הזאת, לא תתבייש לספר לאחרים על אודות אדוננו, ולמרות היותי כאן בכלא למען ישוע המשיח, לא תתבייש שמא ידעו שאני ידידך, אלא תהיה מוכן לסבול יחד איתי למען האדון, שכן הוא יעניק לך כוח וסבלנות לסבול למענו."},{"book":"אגרת פולוס השנייה אל-טימותיוס","chapter":"1","verse":"9","text":"אלוהים הושיע אותנו ובחר בנו לעבודתו הקדושה לא משום שהיינו ראויים לכך, אלא משום שזו הייתה תוכניתו עוד לפני בריאת העולם; הוא רצה להראות לנו את טוב לבו ואהבתו באמצעות ישוע המשיח."},{"book":"אגרת פולוס השנייה אל-טימותיוס","chapter":"1","verse":"10","text":"אלוהים גילה לנו דברים אלה על־ידי בואו של ישוע המשיח מושיענו, אשר ניצח את המוות והראה לנו את הדרך לחיי נצח על־ידי אמונה בו."},{"book":"אגרת פולוס השנייה אל-טימותיוס","chapter":"1","verse":"11","text":"אלוהים בחר בי להיות שליחו כדי שאבשר לגויים את הבשורה הזאת, וכדי שאלמד אותם את דבר ה׳."},{"book":"אגרת פולוס השנייה אל-טימותיוס","chapter":"1","verse":"12","text":"מסיבה זאת אני סובל כאן בכלא, אך איני מתבייש בכך, כי אני יודע במי אני מאמין, ואני בטוח שהוא מסוגל לשמור היטב על אשר הפקדתי בידו עד יום שובו."},{"book":"אגרת פולוס השנייה אל-טימותיוס","chapter":"1","verse":"13","text":"נהג לפי דברי האמת שלימדתי אותך, ובמיוחד במה שנוגע לאמונה ולאהבה שהעניק לך המשיח."},{"book":"אגרת פולוס השנייה אל-טימותיוס","chapter":"1","verse":"14","text":"בעזרת רוח הקודש ששוכן בקרבך שמור היטב על האוצר שהופקד בידך."},{"book":"אגרת פולוס השנייה אל-טימותיוס","chapter":"1","verse":"15","text":"אתה יודע שכל המאמינים אשר באו לכאן מאסיה נטשו אותי; אפילו פוגלוס והרמוגניס הלכו להם."},{"book":"אגרת פולוס השנייה אל-טימותיוס","chapter":"1","verse":"16","text":"רק אוניסיפורוס ביקר אותי פעמים רבות; הוא מעולם לא התבייש בעובדת היותי בכלא. ביקוריו ממש השיבו את רוחי, ולכן יברך האלוהים אותו ואת משפחתו."},{"book":"אגרת פולוס השנייה אל-טימותיוס","chapter":"1","verse":"17","text":"למעשה, בהגיעו לרומא הוא חיפש אותי בכל מקום, עד שלבסוף מצאני."},{"book":"אגרת פולוס השנייה אל-טימותיוס","chapter":"1","verse":"18","text":"אתה יודע היטב כמה עזר לי אוניסיפורוס באפסוס. יברך אותו האלוהים בברכה מיוחדת ביום שובו של המשיח."}]}