{"data":[{"book":"ALewy Aloŋnɛ","chapter":"25","verse":"1","text":"Kɔ MARIKI osom Musa nde tɔrɔ ta Sinayi:"},{"book":"ALewy Aloŋnɛ","chapter":"25","verse":"2","text":"«Məloku aka Yisrayel:"},{"book":"ALewy Aloŋnɛ","chapter":"25","verse":"3","text":"Meren camət-tin disrɛ, nəntam kəcbɔf nde cəbɔf conu, nəcɛpǝs wara wa ŋgbɔŋkəlɔ ya wɛn yonu, nəcpim yokom ya yi."},{"book":"ALewy Aloŋnɛ","chapter":"25","verse":"4","text":"Mba teren ta camət-mɛrəŋ, teren camcam ta kəŋesəm ta antɔf tɔ, ntɛ ampusɛ MARIKI mɔ. Ta məbɔf dalɛ dam, ta məcɛpəs ŋgbɔŋkəlɔ ya wɛn wam dəntɔf."},{"book":"ALewy Aloŋnɛ","chapter":"25","verse":"5","text":"Ta mətɛl pas ya mɛŋgbɛn mɔkɔ mɛnatɛmpɛnɛ kɔ moŋpoŋ mɔ, ta məpim sɔ yokom ya ŋgbɔŋkəlɔ ya wɛn wam wɔkɔ məntɔcɛpəs dəntɔf mɔ. Teren teŋesəm ta antɔf tɔ."},{"book":"ALewy Aloŋnɛ","chapter":"25","verse":"6","text":"Ti disrɛ nəntam kəcdi yokom nyɛ antɔf ŋendepoŋ teren ta ŋi teŋesəm disrɛ mɔ, kəyɛfɛ məna, kəkɔ wəcar kam wərkun kɔ wəran, wəbəcɛ kam nwɛ məŋsɔŋ kəway mɔ, kɔ wəcikəra wəcepər wəkɔ eyi ndaram mɔ."},{"book":"ALewy Aloŋnɛ","chapter":"25","verse":"7","text":"Yokom yayɔkɔ yendekɔyɔnɛ sɔ yeri ya yɔcɔl kɔ sɛm yonu yɔkɔ yeyi nde atɔf ŋam mɔ teren tatɔkɔ fəp.»"},{"book":"ALewy Aloŋnɛ","chapter":"25","verse":"8","text":"«Nəde nəclɔm meren meŋesəm camət-mɛrəŋ, haŋ camət-mɛrəŋ, kəwon ka ti kəyɔnɛ meren wəco maŋkəlɛ kɔ camət-maŋkəlɛ (49)."},{"book":"ALewy Aloŋnɛ","chapter":"25","verse":"9","text":"Tataka ta wəco ta ŋof ŋa camət-mɛrəŋ, dɔsɔk dadɔkɔ məfula aluk cawon cawon: Dɔsɔk da Kəsɔkəs ka kiciya dɔ, nəfula luk atɔf ŋonu fəp disrɛ."},{"book":"ALewy Aloŋnɛ","chapter":"25","verse":"10","text":"Nəpusɛ teren ta wəco kəcamət (50) tatɔkɔ MARIKI, tɛm tatɔkɔ nədəŋk kəyi yɛŋən dɔtɔf aka sədare sonu fəp. Teren tatɔkɔ tɔyɔnɛ nu teren ta Kəkul-kulɛnɛ Pəbotu. Nwɛ o nwɛ pəluksərnɛ kəbaŋ antɔf kɔ paka pɔn, pəkɔ sɔ afum ɔn kəsək nde kəlɔ kɔn disrɛ."},{"book":"ALewy Aloŋnɛ","chapter":"25","verse":"11","text":"Teren ta wəco kəcamət (50) tatɔkɔ tendeyɔnɛ nu teren ta Kəkul-kulɛnɛ Pəbotu, ta nədebɔf, ta nədetɛl sɔ pas yɔkɔ yompoŋ dalɛ mɔ, ta nəpim sɔ ŋgbɔŋkəlɔ ya wɛn yonu nyɛ nəntɔcɛpəs dəntɔf mɔ."},{"book":"ALewy Aloŋnɛ","chapter":"25","verse":"12","text":"Bawo teren ta Kəkul-kulɛnɛ Pəbotu tɔ, tɔyɔnɛ nu teren topus. Nəde nəcdi yokom nyɛ dalɛ donu dɔŋsɔŋ disərka mɔ."},{"book":"ALewy Aloŋnɛ","chapter":"25","verse":"13","text":"Kəren ka kəsata ka Kəkul-kulɛnɛ Pəbotu kaŋkɔ disrɛ, nwɛ o nwɛ pəlukus nde antɔf ŋɔn."},{"book":"ALewy Aloŋnɛ","chapter":"25","verse":"14","text":"Kɔ məndecamsər wɛnc əm antɔf, kɔ pəyɔnɛ fɛ ti məcwayər kɔ paka pɔlɔm-ɛ, ta nwɛ o nwɛ pədir wɛnc."},{"book":"ALewy Aloŋnɛ","chapter":"25","verse":"15","text":"Məwayər wɛnc əm, mba ta məpələr kəlɔm ka meren mɔkɔ mencepər kəyɛfɛ ka teren ta Kəkul-kulɛnɛ Pəbotu tɛlpəs haŋ teren tɔkɔ nəyi mɔ, kɔ meren mɛtɛl mɔkɔ mɛncəmɛ sɔ a teren ta Kəkul-kulɛnɛ Pəbotu kəcbəp sɔ mɔ."},{"book":"ALewy Aloŋnɛ","chapter":"25","verse":"16","text":"Tɔkɔ meren mende kəcbɔlɛ mɔ, itɔ kəway kənde kəcpɛ. Tɔkɔ meren mende kəcbelɛ mɔ, itɔ kəway kənde kəctor, bawo kəlɔm ka kətɛl k'ayi kəcamsər əm."},{"book":"ALewy Aloŋnɛ","chapter":"25","verse":"17","text":"Ta fum o fum pədir wɛnc, mənesɛ Kanu kam. MARIKI iyɔnɛ, Kanu konu."},{"book":"ALewy Aloŋnɛ","chapter":"25","verse":"18","text":"Nəde nəcəmɛ sariyɛ sem darəŋ, nəmɛŋkərnɛ mɔyɔ mem mokur, nəccəmɛ mi darəŋ, nənɔnɛ bəkəc yoforu dɔtɔf ."},{"book":"ALewy Aloŋnɛ","chapter":"25","verse":"19","text":"Antɔf ŋendekɔ ŋɔcsɔŋ yokom ya ŋi, nyɛ nəndekɔ nəcdi haŋ nəgbərfɛnɛ mɔ, nənɔnɛ di bəkəc yoforu."},{"book":"ALewy Aloŋnɛ","chapter":"25","verse":"20","text":"Kɔ nəndekɔ nəcyifnɛ: ‹Kɔ səntɔbɔf paka, ta səmpim paka-ɛ, ake səndedi teren ta camət-mɛrəŋ-ɛ?›"},{"book":"ALewy Aloŋnɛ","chapter":"25","verse":"21","text":"Awa ina MARIKI, indetorər nu kəpocɛ pətɔt kem teren ta camət-tin disrɛ, indesɔŋɛ antɔf ŋokom yokom ya meren maas."},{"book":"ALewy Aloŋnɛ","chapter":"25","verse":"22","text":"Teren ta camət-maas, nəgbɔkərɛ sɔ kəbɔf ka cəbɔf conu, mba kəren kaŋkɔ sɔ, yɛtɛl yonu yokur yɔ nəndi sɔ, bawo yokom yɔkɔ nənamɛŋk mɔ, yendelar nu haŋ ta nəntam yi kəlip kədi teren ta camət-maas-ɛ, nǝntam kəkar teren ta camət-maŋkəlɛ a nəccop kədi ka yokom yofu.»"},{"book":"ALewy Aloŋnɛ","chapter":"25","verse":"23","text":"«Afɔde paccaməs antɔf telip katina: Antɔf fəp ŋemi ŋɔ, nde nderem nəyi decikəra, andɛ a ŋi kərɛsna ŋɔ nəyɔnɛ."},{"book":"ALewy Aloŋnɛ","chapter":"25","verse":"24","text":"Ti disrɛ atɔf nŋɛ indesɔŋ nu mɔ, mɛnɛ nəkɔcəmbər di sariyɛ səwurusɛ antɔf ŋam nŋɛ mənacamsər fum mɔ."},{"book":"ALewy Aloŋnɛ","chapter":"25","verse":"25","text":"Kɔ daka delipər wɛnc əm, pəcamsər əm antɔf ŋɔn tofokəl-ɛ, wɛnc nwɛ ŋanaŋkanɛ kəlɔtərɛnɛ dokom mɔ, ɛntam kəder pəwurus antɔf ŋaŋɔkɔ wɛnc ɛnacamsər əm mɔ."},{"book":"ALewy Aloŋnɛ","chapter":"25","verse":"26","text":"Kɔ fum wəkayi ɔntɔyɔ wɛnc wəlɔtərɛnɛ dokom nwɛ ɛntam kəwurus antɔf ŋɔn mɔ, kɔ nkɔn ende pəsɔtɔ daka ndɛ nkɔnsərka ɛntam kəwurusɛ antɔf ŋɔn ŋɔkɔ ɛnacaməs mɔ,"},{"book":"ALewy Aloŋnɛ","chapter":"25","verse":"27","text":"pəlɔm meren mmɛ mencepər kəyɛfɛ ntɛ ɛnacaməs tofokəl papɔkɔ haŋ kəren nkɛ ɔsɔtɔ daka ndɛ ɔŋkɔwurusɛ pi mɔ, pəlɔm sɔ meren mmɛ mɛncəmɛ a teren ta Kəkul-kulɛnɛ Pəbotu tɛcbəp mɔ, pədeŋər kəway kaŋkɔ pəsɔŋ wəkɔ ɛnaway mɔ, tɛm tatɔkɔ ɛntam kəluksərnɛ nde antɔf ŋɔn."},{"book":"ALewy Aloŋnɛ","chapter":"25","verse":"28","text":"Kɔ wəkayi ɔsɔtɔ fɛ daka ndɛ ɔŋkɔwurusɛ antɔf ŋɔn, haŋ teren ta Kəkul-kulɛnɛ Pəbotu tɛbəp, antɔf ŋeŋyi wəkɔ ɛnaway ŋi mɔ dəwaca. Kɔ teren tatɔkɔ tembǝp-ɛ, wǝcamǝs ka ŋi pəluksərnɛ sɔ kəbaŋ antɔf ŋɔn."},{"book":"ALewy Aloŋnɛ","chapter":"25","verse":"29","text":"Kɔ fum ɛncaməs kəlɔ kɔn nkɛ kəyi dare dɔpɔŋ ndɛ asɔ saŋka haŋ k'anɔŋkər mɔ, wəcaməs kəlɔ ɛntam kəwurus ki haŋ teren tin kəyɛfɛ ntɛ ɛnacaməs kəlɔ kaŋkɔ mɔ. Wəway kəlɔ ɛntam kəkarɛnɛ kɔ kəwurus ka kəlɔ kaŋkɔ haŋ teren tin."},{"book":"ALewy Aloŋnɛ","chapter":"25","verse":"30","text":"Kɔ teren tin camcam tencepər wəka kəlɔ ender fɛ pəwurus kəlɔ kɔn-ɛ, tɛm tatɔkɔ kəlɔ kəŋyɔnɛ ka wəkɔ ɛnaway ki mɔ kɔ awut ɔn. Wəway ka kəlɔ kaŋkɔ ɔfɔluksɛ wəcaməs ka ki teren ta Kəkul-kulɛnɛ Pəbotu de."},{"book":"ALewy Aloŋnɛ","chapter":"25","verse":"31","text":"Sariyɛ sin sayi sɔ wɔlɔ wa sədare səfɛt kɔ ntɔf, antam wi kəwurus pəmɔ ntɛ aŋluksɛ sɔ wi asərka kɔ teren ta Kəkul-kulɛnɛ Pəbotu tɛmbəp-ɛ."},{"book":"ALewy Aloŋnɛ","chapter":"25","verse":"32","text":"Sədare sa aLewy, kɔ wɔlɔ wɔkɔ wɔyɔnɛ waŋan mɔ, aLewy ŋa ŋande ŋactam kəwurus wi tɛm o tɛm."},{"book":"ALewy Aloŋnɛ","chapter":"25","verse":"33","text":"Ali tɔyɔnɛ wəLewy wəlɔma ɛway kəlɔ kaŋkɔ, oŋluksɛ ki wəLewy wəcɔkɔ-cɔkɔ wəkɔ ɛnayɔ ki mɔ teren ta Kəkul-kulɛnɛ Pəbotu, bawo wɔlɔ wa sədare sa aLewy gbəcərəm wɔ ŋayɔ aka Yisrayel dacɔ."},{"book":"ALewy Aloŋnɛ","chapter":"25","verse":"34","text":"Dalɛ dɔkɔ deyi sədare səŋan cəsək mɔ, afɔway di, dalɛ daŋan dɔ doru o doru.»"},{"book":"ALewy Aloŋnɛ","chapter":"25","verse":"35","text":"«Kɔ wɛnc əm eyi'm kəsək daka delipər kɔ-ɛ, məcəmɛ kɔ dəntɔf, pəyɔnɛ wəcikəra, kɔ pəyɔnɛ fɛ ti wəcikəra wəcepərɛnɛ tɛm, ntɛ tɔŋsɔŋɛ nkɔn sɔ pətam kəyi ndaram mɔ."},{"book":"ALewy Aloŋnɛ","chapter":"25","verse":"36","text":"Ta nətɛnər kɔ kədir nkɛ o nkɛ, mənesɛ Kanu kam, wɛnc əm ɛntam kəyi ndaram kɔ məna."},{"book":"ALewy Aloŋnɛ","chapter":"25","verse":"37","text":"Məbɔr kɔ pəsam, mba ta məwer kɔ kədeŋər ka tɔkɔ mənabɔr kɔ mɔ. Kɔ mǝbɔr kɔ yeri-ɛ, ta məwer kɔ kǝdeŋǝr am."},{"book":"ALewy Aloŋnɛ","chapter":"25","verse":"38","text":"MARIKI iyɔnɛ, Kanu kam nkɛ kənawurɛnɛ nu atɔf ŋa Misira, kədesɔŋ nu atɔf ŋa Kanaŋ mɔ. Iyɔnɛ Kanu konu.»"},{"book":"ALewy Aloŋnɛ","chapter":"25","verse":"39","text":"«Kɔ wɛnc əm ɔyɔnɛ wətɔyɔ daka, pəcamsərn'am-ɛ, ta məcəmbər kɔ yɛbəc ya dacar."},{"book":"ALewy Aloŋnɛ","chapter":"25","verse":"40","text":"Pəcbəc'am ndaram, məcsɔŋ kɔ kəway, pəmɔ wəcikəra wəcepər. Pəbəc'am haŋ teren ta Kəkul-kulɛnɛ Pəbotu."},{"book":"ALewy Aloŋnɛ","chapter":"25","verse":"41","text":"Kɔ teren ta Kəkul-kulɛnɛ Pəbotu tɛmbəp-ɛ, wəkayi pəwur kəlɔ kam yɛŋən, nkɔn kɔ awut ɔn ŋalukus nde kor kəŋan, nde antɔf ŋa akas aŋa."},{"book":"ALewy Aloŋnɛ","chapter":"25","verse":"42","text":"Bawo amarəs em ŋɔ aŋɛ iwurɛnɛ atɔf ŋa Misira mɔ. Afɔcaməs ŋa pəmɔ tɔkɔ ancaməs acar mɔ."},{"book":"ALewy Aloŋnɛ","chapter":"25","verse":"43","text":"Ta məcəmbər wɛnc əm yɛbəc ya dacar, məmentər a məleləs ina Kanu kam."},{"book":"ALewy Aloŋnɛ","chapter":"25","verse":"44","text":"Afum a tɔf nyɛ yɛŋkɛl nu mɔ, nǝntam kǝcwayǝr ŋa acar arkun kɔ aran."},{"book":"ALewy Aloŋnɛ","chapter":"25","verse":"45","text":"Nǝndetam sɔ kǝcway acikǝra akɔ ŋandendɛ nu dacɔ kǝcepǝrɛnɛ tɛm mɔ, afum aŋan a dǝcor akɔ aŋkom atɔf ŋonu mɔ, akakɔ nǝntam kǝcǝmbǝr ŋa dacar."},{"book":"ALewy Aloŋnɛ","chapter":"25","verse":"46","text":"Nǝnde nǝcsakǝrɛ ŋa awut anu kɔ nǝna nǝfi-ɛ, ŋayɔnɛ akǝŋan. Nǝnde nǝcmɛŋk ŋa, ŋayɔnɛ nu acar doru o doru. Mba nǝna aka Yisrayel, ta nwɛ o nwɛ pǝcǝmbǝr wɛnc yɛbǝc ya dacar."},{"book":"ALewy Aloŋnɛ","chapter":"25","verse":"47","text":"Kɔ wɛnc əm ɔyɔnɛ wətɔyɔ daka, pəkɔ pəcamsərnɛ wəcikəra wəcepərɛnɛ tɛm, kɔ pəyɔnɛ fɛ ti, wəcikəra nwɛ ɛndɛ nu dacɔ mɔ, kɔ pəyɔnɛ fɛ ti wɛnc ka wəcikəra wəkɔ ŋampaŋnɛ kor kin mɔ,"},{"book":"ALewy Aloŋnɛ","chapter":"25","verse":"48","text":"wɛnc konu ɛntam kəwurusnɛ: Aŋwosɛ wɛnc wəlɔma kəwurus kɔ."},{"book":"ALewy Aloŋnɛ","chapter":"25","verse":"49","text":"Kɔ wɛnc ɔntɔtam kəwurus kɔ-ɛ, ncɔk'ɔn, kɔ pəyɔnɛ fɛ ti, wəkiya kɔn, kɔ pəyɔnɛ fɛ ti, wɛnc nwɛ ŋalɔtərɛnɛ dokom mɔ ŋantam kəwurus kɔ. Kɔ pəyɔnɛ fum wəkakɔ ɔsɔtɔ daka dowurusɛnɛ, ɛntam kəwurusnɛ nkɔnsərka."},{"book":"ALewy Aloŋnɛ","chapter":"25","verse":"50","text":"Wəkayi ɔŋlɔm kəyɛfɛ kəren nkɛ ɛncaməsnɛ mɔ haŋ meren mmɛ mɛncəmɛ teren ta Kəkul-kulɛnɛ Pəbotu kəbəp mɔ. Dəkəlɔm da meren mamɔkɔ, antam kəcərɛ kəway nkɛ pəmar pəsɔŋ mɔ. Palɔm kəway kaŋkɔ pəmɔ tɔkɔ aŋsɔŋ fum kəway ka yɛbəc mɔ."},{"book":"ALewy Aloŋnɛ","chapter":"25","verse":"51","text":"Kɔ pəyɔnɛ teren ta Kəkul-kulɛnɛ Pəbotu tɔsɔrɔbɔlɛ-ɛ, wəkayi pawurusɛ kɔ kəway kəŋkɔ ɛnacamsɛ kɔ mɔ."},{"book":"ALewy Aloŋnɛ","chapter":"25","verse":"52","text":"Kɔ pəyɔnɛ a teren ta Kəkul-kulɛnɛ Pəbotu tɔlɔtərnɛ-ɛ, palɔm meren mmɛ mɛncəmɛ teren ta Kəkul-kulɛnɛ Pəbotu kəbəp mɔ, pasɔŋ wəkɔ ɛnaway kɔ mɔ kǝway kǝtəŋnɛnɛ ka meren mmɛ mɛncəmɛ mɔ."},{"book":"ALewy Aloŋnɛ","chapter":"25","verse":"53","text":"Kəyi ka wəkayi fəp ndena wəkɔ ɛnaway kɔ mɔ, wəbəc ɔyɔnɛ nwɛ pəmar pasɔŋ kəway teren kəlip mɔ, ta wəway kɔn pəcəmbər kɔ yɛbəc ya dacar fɔr yonu kiriŋ."},{"book":"ALewy Aloŋnɛ","chapter":"25","verse":"54","text":"K'awurus fɛ wɛnc konu towurus ntɛ o ntɛ-ɛ, nəkar endewur dacar nkɔn kɔ awut ɔn teren ta Kəkul-kulɛnɛ Pəbotu."},{"book":"ALewy Aloŋnɛ","chapter":"25","verse":"55","text":"In'ɔ aka Yisrayel ŋayɔnɛ acar. Abəc'em ŋɔ, in'owurɛnɛ ŋa atɔf ŋa Misira. MARIKI iyɔnɛ, Kanu konu.»"}]}