{"data":[{"book":"Revelation","chapter":"2","verse":"1","text":"“Ephesus laga girja laga sorgodoth ke likhibi:"},{"book":"Revelation","chapter":"2","verse":"2","text":"“Moi jani ase tumikhan laga kaam aru dukh kori thaka to aru tumikhan dhorjo kori kene dukh uthai thaka to, aru manu pora biya kaam kori thaka tumikhan bhal napai. Tumikhan bhal pora jani loise kun manu taikhan to apostle khan ase koi kene tumi usorte ahe, kintu taikhan nohoi, aru taikhan misa koi ase koi kene tumi jani loi."},{"book":"Revelation","chapter":"2","verse":"3","text":"Moi jane tumikhan dhorjo kori kene sob dukh khan uthai thakise, aru tumi Moi laga naam nimite bisi dukh paise, hoile bhi tumikhan alsi huwa nai."},{"book":"Revelation","chapter":"2","verse":"4","text":"Kintu moi tumike bhirodh kori ase kelemane tumikhan laga prothom morom to pahori kene chari jaise."},{"book":"Revelation","chapter":"2","verse":"5","text":"Kintu etu yaad koribi kuntu jaga pora tumi girise. Mon ghura bhi aru ki kaam prothom te kori thakise etu koribi. Kintu eneka nohoi koile, Moi ahibo aru tumikhan laga jaga pora etu deevat to hatai dibo- jodi tumi mon naghurai."},{"book":"Revelation","chapter":"2","verse":"6","text":"Kintu etu tumikhan logote ase: Tumi Nicolas laga dol khan2.6 Etu hikhok khan pora hika to biya aru paapi kaam korile bhi manu laga atma to sapha he thake. pora kora kaam khan ghin kore, Moi bhi etu ghin kore2.6 Psa. 139:21.."},{"book":"Revelation","chapter":"2","verse":"7","text":"Jun manu logote kan ase, Atma pora girja khan ke ki koi ase etu huni bhi. Kun manu sob to pari kene jiti loi, taike Moi jibon laga ghas pora khabole nimite dibo, juntu Isor laga Paradise2.7 Paradise to sob kisim ghas thaka ekta dangor aru sundur bagan thakise, aru etu ke Paradise mati loise. Luke 23.43; 2 Cor. 12.3. te ase2.7 Paradise..”’”"},{"book":"Revelation","chapter":"2","verse":"8","text":"“Smyrna girja laga sorgodoth ke likhibi:"},{"book":"Revelation","chapter":"2","verse":"9","text":"“Moi jani ase tumikhan dukh paikene thaka to -kintu tumikhan dhuni ase- aru moi jane kun manu misa koi kene taikhan Yehudi ase koi, kintu taikhan nohoi. Kintu taikhan Saitan laga mondoli ase."},{"book":"Revelation","chapter":"2","verse":"10","text":"Bhoi nokoribi dukh pabole thaka nimite. Sabi! Saitan pora tumikhan kunba ke bondhi ghor te phelai dibole ase tumikhan laga mon to sabole nimite, aru tumikhan dos din tak dukh pabo. Nomora tak biswasi hoi thakibi, aru titia moi tumikhan ke jibon laga mukut dibo2.10 Jam. 1:12. ."},{"book":"Revelation","chapter":"2","verse":"11","text":"Kun manu logote kan ase, huni lobi Atma pora girja khan ke koi ase. Kun manu sob to paikene jiti loi tai aru duibar dukh paikene namoribo.’””"},{"book":"Revelation","chapter":"2","verse":"12","text":"“Pergamum girja laga sorgodoth ke likhibi:"},{"book":"Revelation","chapter":"2","verse":"13","text":"“Moi jane tumikhan kote thaki ase, jun jagate Saitan laga singhason ase ta te. Hoile bhi tumikhan moi laga naam to loi thake aru tumikhan moi uporte biswas thaka bhi inkar kora nai. Tumikhan eneka he thakise, Moi laga gawahi aru ekjon biswasi Antipas laga homoi te bhi, jun tumikhan majot te morai dise, jun jagate Saitan thake."},{"book":"Revelation","chapter":"2","verse":"14","text":"Kintu moi tumikhan laga bhirodh te ase: Tumikhan majote Balaam laga sikhai diya kotha etiya bhi kunba dhori kene ase, kun pora Balak ke Israel laga bacha khan usorte dukh digdar anibole nimite dise, taikhan ke murti puja kori kene diya laga khan khilai kene biya kaam kori bole dibo nimite2.14 2 Pet. 2:15; Num. 31:16.."},{"book":"Revelation","chapter":"2","verse":"15","text":"Etu nimite, etu nisena he tumikhan majote bhi Nicolas laga dol khan pora sikhai diya to eneka dhori kene ase."},{"book":"Revelation","chapter":"2","verse":"16","text":"Mon ghura bhi, etu nimite! Kintu jodi tumikhan eneka nakore, titia Moi tumikhan usorte joldi ahibo aru Moi laga mukh te talwar thaka loi kene tumikhan logote lorai koribo."},{"book":"Revelation","chapter":"2","verse":"17","text":"Kun manu logote kan ase, huni bhi ki Atma pora girja khan ke koi ase. Kun manu sob kori kene jiti loi, Moi lukai kene rakhi thaka manna taikhan ke dibo, aru Moi taikhan ke ekta boga pathor dibo aru ta te ekta notun naam pathor te likhi kene thakibo, etu naam kun pora bhi najanibo khali kunke etu pathor dibo tai pora he janibo.”’”"},{"book":"Revelation","chapter":"2","verse":"18","text":"“Thyatira girja laga sorgodoth ke likhibi:"},{"book":"Revelation","chapter":"2","verse":"19","text":"“Moi tumikhan laga kaam jani ase, tumikhan laga morom, tumikhan laga biswas, tumikhan laga sewkai, aru nomro pora sob dukh loi kene thaka. Tumikhan poila kori thaka kaam to aji-kali kori thaka kaam he dangor ase."},{"book":"Revelation","chapter":"2","verse":"20","text":"Kintu Moi tumikhan logote etu bhirodh kori ase: Tumikhan mon biya paile bhi Jezebel2.20 Jezebel to Sidon desh laga rajkumari thakise aru tai Israel laga raja Ahab laga maiki thakisele,aru tai pora Israel manu khan ke Baal puja kori bole bisi korise. 1 Kin. 16:29-31; 18:4, 19; 2 Kin. 9:22.  ke eku kowa nai, kun tai nijorke ekjon bhabobadi koi. Tai pora sikhai diya kotha khan Moi laga noukar khan ke bebichar kaam kori bole dibo nimite chalak kore aru murti ke puja kori kene khana kha luwa khan anikena taikhan ke khabole diye."},{"book":"Revelation","chapter":"2","verse":"21","text":"Moi taike mon ghura bole nimite homoi dise, kintu tai biya kaam charikena mon ghura bole nimite itcha thaka nai."},{"book":"Revelation","chapter":"2","verse":"22","text":"Sabi! Moi taike bemar laga bemar laga bisna te phelai dibo, aru kun manu tai logote mili kene biya kaam kore, taikhan ke bhi dangor dukh dibo, jodi taikhan laga paap aru biya pora mon na ghuraile."},{"book":"Revelation","chapter":"2","verse":"23","text":"Moi tai laga bacha khan ke maribo aru morai dibo, aru sob girja khan janibo Moi he ekjon ase kun sob manu laga bhabona aru mon bisare. Aru Moi tumikhan laga kaam hisab te tumikhan ke dibo2.23 Psa.7:9. ."},{"book":"Revelation","chapter":"2","verse":"24","text":"Kintu jiman manu Thyatira te ase aru jun manu khan etu kotha khan namani kene thake, aru kiman manu Saitan laga bhitor kotha aru kaam khan najane- Tumikhan ke moi koi ase, ‘Moi tumikhan uporte aru dusra bhar nadhalibo.’"},{"book":"Revelation","chapter":"2","verse":"25","text":"Kintu Moi naha tak bhal kori kene sob kotha khan mani kene thakibi."},{"book":"Revelation","chapter":"2","verse":"26","text":"Kun manu hekh tak sob kaam te jiti kene, aru kun manu Moi laga kaam khotom nohua tak kore, taike Moi desh khan uporte adhikar dibo."},{"book":"Revelation","chapter":"2","verse":"27","text":"‘Tai loha laga lathi pora taikhan uporte raj koribo,"},{"book":"Revelation","chapter":"2","verse":"28","text":"Jineka Moi laga Baba pora Moi paise, Moi bhi taike phojur laga tara dibo."},{"book":"Revelation","chapter":"2","verse":"29","text":"Kun manu logote kan ase, huni bhi Pobitro Atma pora girja khan ke ki koi ase.’””"}]}