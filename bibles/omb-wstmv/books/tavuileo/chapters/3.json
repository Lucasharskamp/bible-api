{"data":[{"book":"Tavui Leo","chapter":"3","verse":"1","text":"Nge i mwata u geligeli garagara dena gangarue doluegi hi Huqe Gogona u teure, mwata mo veve lawe na vavine, “?A hogo huri ve i Huqe Mauri u suri goro gani mwasi gai ram labe lolo talu?”"},{"book":"Tavui Leo","chapter":"3","verse":"2","text":"I vavine mo duvie move, “Gamaru gori geni lei na mwasi gei lolo talu,"},{"book":"Tavui Leo","chapter":"3","verse":"3","text":"Nge Huqe Mauri u veve huri ve, ‘Neri mese gani na mwasi gei mo labe lolo livugei talu siu goin mese sikelie mwere goin mate.’”"},{"book":"Tavui Leo","chapter":"3","verse":"4","text":"Nge i mwata mo veve lawe Vavine move “Hateve goin mate, goin mate telai."},{"book":"Tavui Leo","chapter":"3","verse":"5","text":"Ba i Huqe Mauri u ilo huri ve lo taro gom ganie a matamu vin leleo siu goin mwerei Huqe Mauri, siu niko goin ilo na gareagi dena asigi.”"},{"book":"Tavui Leo","chapter":"3","verse":"6","text":"I vavine mo lehe huri ve u tatarise mena hinaga siu vavine mo lehe garea lo matana, mo lehe garea, huri ve vi bete na lolo rani lawea mo maraga mo lai na mwasi gei hi mo ganie. Siu tavohe rom tibubugi tona tamai netune mo bete lawea vage mo ganie."},{"book":"Tavui Leo","chapter":"3","verse":"7","text":"Romo ganie na mwasi gei hi mo rovo matara mo leleo rom leo haqea huri ve rom ti vurogi, rom vatu na tutu gatogato rom barigi nire ginie."},{"book":"Tavui Leo","chapter":"3","verse":"8","text":"Lo tagugi rom rongo na Huqe Gogona mo dige domidomi mo vano vomai lolo talu tavohe a aho mo madamada. Tevue ton tubui lo valena rom maraga rom hili lolo gai lolo talu dena nagoi Huqe Gogona."},{"book":"Tavui Leo","chapter":"3","verse":"9","text":"I Huqe Gogona mo ware Tevue move, “?Niko logo?”"},{"book":"Tavui Leo","chapter":"3","verse":"10","text":"I Tevue mo duvie move, “Nau rongogo lolo talu nge nam matagu ba nam ti vurogi siu nam hili.”"},{"book":"Tavui Leo","chapter":"3","verse":"11","text":"I Huqe Gogona mo gato lawea mo veve vena, “?I hine mo veve lawego huri ve nere mo ti vurogi? ?I niko gu geni na mwasi gei nau surigo huri ve goin mese ganie?”"},{"book":"Tavui Leo","chapter":"3","verse":"12","text":"I Tevue mo veve vena, “Vavine gu betea laweau, nge u bete na mwasigi lavasigi laweau nam ganie.”"},{"book":"Tavui Leo","chapter":"3","verse":"13","text":"I Huqe Gogona move, “?Vavine, gu vei na havagi?” I vavine mo veve vena, “A mwata u gelieu tau nam ganie.”"},{"book":"Tavui Leo","chapter":"3","verse":"14","text":"A Huqe Gogona mo veve lawe na mwata, “Ba huri gu vei na gineu hi niko goin toga lo vavai arahiana vin liu dena gangarue mena gineu mwaso doluegi, ko siu i niko goin sure lategi gena taqangimu lolo tano siu goin geni na qie vi hate na duvigi."},{"book":"Tavui Leo","chapter":"3","verse":"15","text":"Nain vei gimiru neri bulubulu esi mei gimiru siu i renetumiru rain bulubulu esi meire vage, netui Vavine vin darawaga na qatumu siu niko goin gesi na qalagena.”"},{"book":"Tavui Leo","chapter":"3","verse":"16","text":"Siu mo veve lawe vavine, “Neu nain vagalawuagi na gagaras lawego lo taro goin hankovi netum siu lo gagarasi hi niko gobei hankovi netumu. Lo nom gagarasi hi niko goin geluvegi tamainetumu tea siu nge vi leogorogo.”"},{"book":"Tavui Leo","chapter":"3","verse":"17","text":"I Huqe Gogona mo gato lawe Tevue move, “Ba huri gu rorongtagi gahoramu gom gani na mwasi gei hi nau veve huri ve goi mese ganilune, a tano mo eno lo arahiana huri na nomu vagasile, lo gagarasi niko goin gagani vin dadari lune gom mate."},{"book":"Tavui Leo","chapter":"3","verse":"18","text":"Lolo tano vin tubu garo ginegine, siu rau ginegine lawego, goin geni na rivurivu esi lolo numwe."},{"book":"Tavui Leo","chapter":"3","verse":"19","text":"Siu goin raratongi gom gagani, vi dadari lune gom hivo lolo tano dein na havai gu vomai denie. Huri niko a tano siu gom mule taligu hivo lolo tano.”"},{"book":"Tavui Leo","chapter":"3","verse":"20","text":"I Tevue mo suri na henai gahorana Wesue huri ngeie a retahi tangaloi mwaso doluegi."},{"book":"Tavui Leo","chapter":"3","verse":"21","text":"I Huqe Gogona mo vai na luqe dena vinui gangarue mo vuragi luqei Tevue tona Wesue ko mo luqegi nire."},{"book":"Tavui Leo","chapter":"3","verse":"22","text":"I Huqe Gogona mo veve vena, “Gom lehe huri ve a Tangaloi mo mwerei ginde mo ilo na gareagi dena asigi siu nge vin mese hahaga huri ve na lai na mwasi gai mwasoana radu ve na ganie nge na mwaso radu.”"},{"book":"Tavui Leo","chapter":"3","verse":"23","text":"I Huqe Gogona mo hora Tevue dena talu lolo Iden siu huri ve nge na tabana lolo tano ngehi u vomai denie."},{"book":"Tavui Leo","chapter":"3","verse":"24","text":"Mo godo vohogi Tevue siu mo tau na Lenao sao lo duvine talu lolo Iden lune matenaho mo galo mena buei vuro avi mo gao lune siu a bue hi mo iriiri goro na turegi mo vano lo gai mwasoana radu."}]}