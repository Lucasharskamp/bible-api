{"data":[{"book":"ዪሁዳ ኪኢቶ''","chapter":"1","verse":"1","text":"ዬሱስ ኪሪስቶሴም ማዻያ ማዔ ያይቆኦቤ ጌርሲ ዪሁዳይዳፓ፦"},{"book":"ዪሁዳ ኪኢቶ''","chapter":"1","verse":"2","text":"ማኣሪሢና ኮሹሞና ሃሣ ናሹሞና ዒንሢም ዺቦንጎ።"},{"book":"ዪሁዳ ኪኢቶ''","chapter":"1","verse":"3","text":"ታ ዒጊኖንሢዮቴ! ኑም ቢያሢም ማዔ ዻቂንቶ ዛሎ'' ታ ዒንሢም ፃኣፓኒ ጌዔኔ፥ ሃሢ ላሚ ሺርቱዋ ጎይሢና ጌኤዦ ዓሶም ፔቴ''ና ዒንጊንቴ ጉሙርቂፆ ዛሎ'' ዶዲ ዒንሢ ዖልታንዳጉዲ ዞሮ ታ ዒንሢም ፃኣፓንዳያ ታና ኮይሴኔ።"},{"book":"ዪሁዳ ኪኢቶ''","chapter":"1","verse":"4","text":"ዔያቶይዳ ዎጊንታንዳያ ማዒፃ ሚርጌ ዎዴኮ ቤርታ ፃኣፒንቴያ ማዔ ፔቴ'' ፔቴ'' ዓሳ ዒንሢኮ ባኣኮ'' ዴሚና ፑኒ ጌሌኔ፤ ዔያታ ኑ ፆኦዛሢኮ ኮሹሞ ዒንጊፆ ፔ ሱኡካ ዓይሣ ጎይፆ ላኣሚ ላኣሚ ሺራ ጎሜ ዓሲኬ፤ ዒዚ ኑኡኮ ሌሊ ኑና ዎይሣያና ኑ ጊዳ'' ጎዳታያ ማዔ ዬሱስ ኪሪስቶሴያ ዔያታ «ዔሩዋሴ» ጋዓኔ።"},{"book":"ዪሁዳ ኪኢቶ''","chapter":"1","verse":"5","text":"ዬያ ቢያ ዒንሢ ቤርታዺ ዔራያ ማዔቶዋ፥ ፆኦሲ ፔ ዴሮ'' ጊብፄ ዓጮ''ይዳፓ ኬሲ'' ዻቂሼሢና ዒዛ ጉሙርቂባኣ ዓሶ ጊንፃፓ ባይዜያ ማዔሢ ታ ዒንሢም ጶቂሣኒ ኮዓኔ።"},{"book":"ዪሁዳ ኪኢቶ''","chapter":"1","verse":"6","text":"ዬያጉዲ ሃሣ ፔኤኮ ቦንቾ ካፒ ዒፂ ፔ ቤዞዋ ሃሼ'' ፆኦሲ ኪኢታንቾ ማሉዋቴ፤ ፆኦሲ ዔያቶ ዼኤፖ ዎጎ ኬሎ'' ሄላ''ንዳኣና ናንጊና ቱኡሲዳ፤ ሃሣ ዼኤፒ ዹሚዳ ጌሢ ካፒ ዓኣኔ።"},{"book":"ዪሁዳ ኪኢቶ''","chapter":"1","verse":"7","text":"ዬኖ ጎይፆ ሶዶሜና ጋሞራና ሃሣ ኮይሎ''ይዳ ዓኣ ካታማኣ ማቾ ሃሣ ዓኒ ማዒባኣ ዓሲና ላሂ ጎሜ ማዼኔ፤ ቤርታ ማዢንታፓ ዓርቃዖ ዓኣ ዎጎ ላኣሚ ዱማ ጎይሢና ዔያታ ዎላ'' ላሄኔ። ዬያሮ ዔያታ ናንጊና ባይቁዋ ታሞይዳ ሚቺንታንዳ ዓሶም ኮኦኪንሢ ማዔኔ።"},{"book":"ዪሁዳ ኪኢቶ''","chapter":"1","verse":"8","text":"ዬያጉዲ ዬና ዓሳ ዓውቲ ጌዔ ጊንሢ ዓኣዺ ዓኣዺ ፔ ዓሽኮ ዒኢሳ''ኔ፤ ፆኦሲኮዋ ዓኣ ቢታንቶ ቦሃኔ፤ ሃሣ ጫሪንጮይዳ ቦንቻ ዓኣ ማዢንቶዋ ዔያታ ጫሽካኔ።"},{"book":"ዪሁዳ ኪኢቶ''","chapter":"1","verse":"9","text":"ፆኦሲ ኪኢታንቾኮ ሱኡጋሢ ሚካዔኤሌ ጎዖሢታዖ ሙሴኮ ሌዞ ዛሎ'' ፃላሄና ዎላ'' ማርሜያና «ፆኦሲ ኔና ጎሮ''ንጎ» ጌዔያፓዓቴም ጫሽኪ ዒዛይዳ ዎጋኒ ጫርቂባኣሴ።"},{"book":"ዪሁዳ ኪኢቶ''","chapter":"1","verse":"10","text":"ዬያታ ዓሳ ጋዓንቴ ፔ ቶኦኪና ዔራኒ ዳንዳዒባኣ ጫሺ ጫሽካኔ፤ ማሊሢባኣ ቦዖጉዲ ፔኤኮ ማዢንታፓ ዔያታ ዔራ ባኣዚ'' ዓኣያ ማዔቶዋ ዬያና ዎላ'' ባይቃንዳኔ።"},{"book":"ዪሁዳ ኪኢቶ''","chapter":"1","verse":"11","text":"ቃኣዔኤሌ ዓኣዼ ጎይፆ ዔያታ ዓኣዼሢሮ፥ ሚኢሾሮ ጌዒ ባኣላኣሜ ዻቢንቴ ጎይፆ ዔያታኣ ዻቢንቴሢሮ ሃሣ ቆራሄ ጎዖሢ ዒፂ ማኬሢጉዲ ዔያታኣ ዒፂ ማኪ ባይቄሢሮ ዔያቶ ባዴዔ!"},{"book":"ዪሁዳ ኪኢቶ''","chapter":"1","verse":"12","text":"ዬያታ ዓሳ ቦርሲንቲ ባኣያና ዎሊና ዓማሊ'' ዒንሢ ናሹሞና ቡኪንቲ ሙዓ ሙዖ ባኣኮ''ይዳ ጴዺ ዒንሢኮ ዹቆ ማዓኔ፤ ዔያታ ማላሢ ፔ ቶኦኮ''ሮ ሌሊኬ፤ ሃሣ ዔያታ ዢባሬና ሂዒንታያ ዒርዚባኣ ሻኣሬጉዴያኬ። ሚፃ ዓኣፓ ዎዶ''ናታዖ ዓኣፒ ጴዹዋያ፥ ፃጳፓ ቱጊንቲ ሜሊ ሃይቄ ሚሢጉዴያኬ።"},{"book":"ዪሁዳ ኪኢቶ''","chapter":"1","verse":"13","text":"ዔያቶኮ ቦርሲሳ ማዾ'' ዓዳ'' ዱባጉዲ ዔያታ ዱባሳያ ዼኤፖ ዢባሮና ሂዒንቲ ዓጊፃ ባዞ'' ዋኣፆጉዴያኬ፤ ሃሣ ዔያቶ ሻኔ ዹሚ ናንጊና ካፓያ፥ ሴካ ሃንጋ ጌዒ ላቢ''ንቲ ሃንታ ዦኦጋሢጉዴያኬ።"},{"book":"ዪሁዳ ኪኢቶ''","chapter":"1","verse":"14","text":"ዓዳኣሜይዳፓ ዓርቃዖ ላንካሳ ሾይንቲ ማዔ ሄኖኬ ዬያቶ ዓሶ ዛሎ''፦ «ሃይሾ ጎዳሢ ሚርጌ ሺያና ፓይዲንታ ጌኤሺ ዓሲና ዎላ'' ሙካንዳኔ።"},{"book":"ዪሁዳ ኪኢቶ''","chapter":"1","verse":"15","text":"ዒዚ ሙካንዳሢያ ዓሲ ቢያይዳ ዎጋኒ፥ ዓይሢንቶ ዒፃ ዓሶና ጎሞ ዓሶና ቢያ ዔያታ ዻቢንቲ ማዻ ማዾ'' ቢያሢና ሃሣ ፆኦሲ ጫሽኬ ጫዦና ቢያ ፔጋሳኒኬ» ጌዒ ፆኦሲ ማሊሢ ኬኤዜኔ።"},{"book":"ዪሁዳ ኪኢቶ''","chapter":"1","verse":"16","text":"ዬያታ ዓሳ ቢያ ዎዴ ጉንዱማያ፤ ሃሣ ፔቴ'' ባኣዚ''ናታዖ ዎዛዹዋያኬ፤ ዔያቶኮ ፑርቱሞ ሱኡኮ ሌሊ ኩንሣያ ዻንጋኣ ዔያቶኮ ዖቶርሞ ዑኡሲና ኩሜያኬ፤ ዬያጉዲ ዔያታ ፔና ማኣዳ''ንዳ ባኣዚ'' ሌሊ ኮዒ ኮዒ ዓሲ ጌሻኔ።"},{"book":"ዪሁዳ ኪኢቶ''","chapter":"1","verse":"17","text":"ዒንሢ ጋዓንቴ ዒጊኖንሢዮቴ! ኑ ጎዳሢ ዬሱስ ኪሪስቶሴኮ ዳኪንቴዞንሢ ሃያኮ ቤርታ ኬኤዜ ቃኣሎ'' ጶቂሡዋቴ።"},{"book":"ዪሁዳ ኪኢቶ''","chapter":"1","verse":"18","text":"ዔያታ ኬኤዛዖ፦ «ዎዶ''ኮ ጋፒንፆይዳ ፔ ሼና'' ዓይሤ ሱኡኮ ኩንሣ፥ ጌሻ ዓሲ ሙካንዳኔ» ዒንሢም ጌዔኔ።"},{"book":"ዪሁዳ ኪኢቶ''","chapter":"1","verse":"19","text":"ዔያታ ዓሲ ዎሊፓ ፓቃያ፥ ዓሲ ማሊሢ ሱኡኬ ኩንሣያ፤ ሃሣ ዓያና ጌኤሺያ ዔያቶይዳ ባኣ ዓሲኬ።"},{"book":"ዪሁዳ ኪኢቶ''","chapter":"1","verse":"20","text":"ዒንሢ ጋዓንቴ ዒጊኖንሢዮቴ! ቢያፓ ዑሣ ዓኣዼ ጌኤሺ ማዔ ጉሙርቂፆና ዒንሢ ቶኦኮ'' ጌኤሻ''ኒ ማሉዋቴ፤ ዓያና ጌኤሺ ዎልቄናኣ ሺኢቁዋቴ።"},{"book":"ዪሁዳ ኪኢቶ''","chapter":"1","verse":"21","text":"ኑ ጎዳ ዬሱስ ኪሪስቶሴ ፔኤኮ ማኣሪፆና ናንጊና ናንጊ ሼምፖ ዒንሢም ዒንጋንዳጉዲ ካፒ ካፒ ዒንሢ ቶኦኮ'' ፆኦሲ ናሹሞ ጋሮይዳ ማሂ ዓርቁዋቴ።"},{"book":"ዪሁዳ ኪኢቶ''","chapter":"1","verse":"22","text":"«ዬይ ማዓንዳ?» ጌዒ ዓልታ ዓሶም ናሹሞና ኮሺ ባኣዚ'' ማዹዋቴ፤"},{"book":"ዪሁዳ ኪኢቶ''","chapter":"1","verse":"23","text":"ፔቴ'' ፔቴ'' ዓሶ ታሞይዳፓ ዓይሲ ዻቂሹዋቴ፤ ሃንጎ ዓሶ ሚጪንቲሢና ዒጊጪ ማኣሩዋቴ፤ ያዺ ማዔቶዋ ዔያቶኮ ጎሞና ዒኢቴ ዑፆ ሄሌ'' ዓፒላ''ታዖ ዓቱዋንቴ ፒኢሉዋቴ።"},{"book":"ዪሁዳ ኪኢቶ''","chapter":"1","verse":"24","text":"ዒንሢ ሎኦሙዋጉዲ ማሃኒና ቦርሲሳ ባኣዚ'' ባኣያ ማሃኒ ዎዛና ዒዛኮ ቦንቾ ቤርቶ ዒንሢ ሺኢሻኒ ዳንዳዓሢም፥"},{"book":"ዪሁዳ ኪኢቶ''","chapter":"1","verse":"25","text":"ዒዚ ሌሊ ኑና ዻቂሻሢ ማዔ ፆኦዛሢም፥ ኑ ጎዳሢ ዬሱስ ኪሪስቶሴ ዛሎ''ና ሚናፓ ዓርቃዖ፥ ሃሢያ፥ ናንጊና ቦንቾና ዼኤፑሞና፥ ዎልቄና ቢታንቶና ቢያ ዒዛም ማዖንጎ! ዓኣሜን።"}]}