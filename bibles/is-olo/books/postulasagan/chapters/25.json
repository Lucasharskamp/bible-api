{"data":[{"book":"Postulasagan","chapter":"25","verse":"1","text":"Þrem dögum eftir að Festus kom til Sesareu, til að taka við embætti, fór hann til Jerúsalem."},{"book":"Postulasagan","chapter":"25","verse":"2","text":"Þar náðu æðstu prestarnir og leiðtogar Gyðinga tali af honum og sögðu frá afskiptum sínum af Páli."},{"book":"Postulasagan","chapter":"25","verse":"3","text":"Þeir báðu hann að koma strax með Pál til Jerúsalem. (Ætlun þeirra var að gera honum fyrirsát á leiðinni og drepa hann.)"},{"book":"Postulasagan","chapter":"25","verse":"4","text":"Festus svaraði að þar sem Páll væri í Sesareu og hann sjálfur á leið þangað,"},{"book":"Postulasagan","chapter":"25","verse":"5","text":"væri best að þeir, sem afskipti hefðu af málinu, yrðu honum samferða til réttarhaldanna."},{"book":"Postulasagan","chapter":"25","verse":"6","text":"Átta til tíu dögum síðar kom Festus til Sesareu og hófust réttarhöldin yfir Páli strax næsta dag."},{"book":"Postulasagan","chapter":"25","verse":"7","text":"Þegar Páll var leiddur inn í réttarsalinn, hópuðust Gyðingarnir frá Jerúsalem umhverfis hann og báru á hann margar alvarlegar sakir, sem þeir gátu þó ekki sannað."},{"book":"Postulasagan","chapter":"25","verse":"8","text":"Páll vísaði öllum þessum ásökunum á bug og sagði: „Ég er saklaus af öllu þessu. Hvorki hef ég brotið lög Gyðinga né vanhelgað musterið og því síður gert uppreisn gegn rómverskum yfirvöldum.“"},{"book":"Postulasagan","chapter":"25","verse":"9","text":"Festus, sem vildi þóknast Gyðingunum, spurði Pál: „Viltu fara til Jerúsalem og leyfa mér að taka upp málið þar?“"},{"book":"Postulasagan","chapter":"25","verse":"10-11","text":"„Nei,“ svaraði Páll. „Ég stend á rétti mínum og fer fram á að mál mitt verði rekið fyrir dómstóli keisarans. Þú veist vel að ég er saklaus. Hafi ég gert eitthvað, sem verðskuldar dauða, þá er ég reiðubúinn að deyja. En sé ég saklaus, þá hefur hvorki þú né nokkur annar rétt til að afhenda mig þessum mönnum, til þess að þeir geti drepið mig. Hér með áfrýja ég máli mínu til keisarans!“"},{"book":"Postulasagan","chapter":"25","verse":"12","text":"Festus ræddi málið við ráðgjafa sína og svaraði síðan: „Allt í lagi. Þú hefur skotið máli þínu til keisarans og til keisarans skaltu fara!“"},{"book":"Postulasagan","chapter":"25","verse":"13","text":"Skömmu síðar kom Agrippa konungur ásamt Berníke í nokkurra daga heimsókn til Festusar."},{"book":"Postulasagan","chapter":"25","verse":"14","text":"Meðan þau dvöldust þar, ræddi Festus mál Páls við konunginn og sagði: „Hér hjá okkur er fangi sem á óútkljáð mál frá því Felix var hér."},{"book":"Postulasagan","chapter":"25","verse":"15","text":"Þegar ég var í Jerúsalem sögðu æðstu prestarnir, og aðrir leiðtogar Gyðinga, mér álit sitt á málinu og heimtuðu að ég léti drepa hann."},{"book":"Postulasagan","chapter":"25","verse":"16","text":"Að sjálfsögðu benti ég þeim strax á að samkvæmt rómverskum lögum væru menn ekki dæmdir til dauða fyrr en búið væri að rannsaka mál þeirra og þeir fengið að flytja vörn."},{"book":"Postulasagan","chapter":"25","verse":"17","text":"Daginn eftir að þeir komu hingað tók ég málið fyrir og lét leiða Pál inn."},{"book":"Postulasagan","chapter":"25","verse":"18","text":"Sakirnar, sem bornar voru á hann, reyndust vera allt aðrar en þær sem ég hafði búist við."},{"book":"Postulasagan","chapter":"25","verse":"19","text":"Þær snerust allar um trúarbrögð þeirra og einhvern Jesú, sem var dáinn, en Páll hélt fram að væri lifandi."},{"book":"Postulasagan","chapter":"25","verse":"20","text":"Ég var í stökustu vandræðum með hvernig ég ætti að dæma í málinu, svo ég spurði Pál hvort hann vildi ekki að málið yrði tekið fyrir í Jerúsalem,"},{"book":"Postulasagan","chapter":"25","verse":"21","text":"en þá áfrýjaði hann til keisarans. Ég skipaði því svo fyrir að hann yrði að vera í fangelsinu þangað til ég gæti komið honum til keisarans.“"},{"book":"Postulasagan","chapter":"25","verse":"22","text":"„Ég hefði gaman af að heyra í þessum manni,“ sagði Agrippa. „Það skaltu fá,“ svaraði Festus, „jafnvel strax á morgun.“"},{"book":"Postulasagan","chapter":"25","verse":"23","text":"Daginn eftir kom konungurinn ásamt Berníke til réttarins með mikilli viðhöfn. Í fylgd með honum voru foringjar úr hernum og æðstu embættismenn borgarinnar. Þá gaf Festus skipun um að Páll skyldi leiddur í salinn."},{"book":"Postulasagan","chapter":"25","verse":"24","text":"Þegar allir voru komnir, tók Festus til máls og sagði: „Agrippa konungur og aðrir viðstaddir, þetta er maðurinn sem Gyðingar hér og í Jerúsalem heimta að verði tekinn af lífi."},{"book":"Postulasagan","chapter":"25","verse":"25","text":"Ég lít svo á að hann hafi ekkert gert sem réttlæti dauðadóm. Nú hefur hann hins vegar skotið máli sínu til keisarans og á ég því engan annan kost en að senda hann þangað."},{"book":"Postulasagan","chapter":"25","verse":"26","text":"Vandinn er hins vegar sá að ég veit ekki hvað ég á að skrifa keisaranum, því að engin kæra liggur frammi gegn manninum! Þess vegna hef ég leitt hann fyrir ykkur, og þó einkanlega þig, Agrippa konungur. Ég vil fá botn í málið, svo ég viti hvað ég á að skrifa."},{"book":"Postulasagan","chapter":"25","verse":"27","text":"Það væri lítið vit í að senda fanga til keisarans án ákæru!“"}]}