{"data":[{"book":"1 Petili","chapter":"5","verse":"1","text":"Topi, nenga yimelili mvaha gati ya vavaha vayangu nguvadedeka vavaha filongosi yivavelili gati ya yumwi na mtovilela mugobuleku ya Kilistu na lighanja muukomi dawugubutuliwi pambeli."},{"book":"1 Petili","chapter":"5","verse":"2","text":"Mulidimi lipinga limugayiliwili na Chapanga na muliwolukeli, kwa kung'ang'anikiwa ha, ila kwa ndima ngimu wadayila Chapanga, yivi kwa kudayila ng'odu mbiya ya chindipa, ila kwa ndima ya nyanyi."},{"book":"1 Petili","chapter":"5","verse":"3","text":"Mkotoo kulongosha kwa liwovi ava yivavelili pasi ya udimi wenu, ila muvi chilangushilu mulipinga ali."},{"book":"1 Petili","chapter":"5","verse":"4","text":"Na chipindi Mdimi Mkomi pabwituka, yumwi damupokeli likokoma lya ukomi lingajila kutinala."},{"book":"1 Petili","chapter":"5","verse":"5","text":"“Wuwula wula yumwi fijana, muvapikani vavaha. Mwikimbanikili mwaveni kwa mweveni, kwanongwa Chapanga akuvanyekwa yivavelili na lukilu, lakini kuvalangusha usangi waki vashishamoyu moyu.”"},{"book":"1 Petili","chapter":"5","verse":"6","text":"Topi muvi vashishamoyu kwa Chapanga yavelili na liwovi, ili akukweshi kwa chipindi chijakwili."},{"book":"1 Petili","chapter":"5","verse":"7","text":"Mumtulili mweni migoba yenu yonda, nongwa mweni ndi yavakimbanikila."},{"book":"1 Petili","chapter":"5","verse":"8","text":"Mwivavali na mugungi mesu nongwa chimudwama wetu, Lijangavandu akushengeta shengeta kucha majabi yasaka mundu amulyi."},{"book":"1 Petili","chapter":"5","verse":"9","text":"Mudindali muujumilwa na kumlimba, pamumanya kucha valongu venu milima yosi vakugobuleka gobuleku yiyila yila."},{"book":"1 Petili","chapter":"5","verse":"10","text":"Pamugobuleka kwa chipindi chidokwa Chapanga wa sangi shosi, yavakemili kwingila muukomi waki wa jola kwa kwilumba na Yesu Kilistu, mweni davagolikeshi muvi vashonu."},{"book":"1 Petili","chapter":"5","verse":"11","text":"Uwesu kanawu mweni mbaka jola. Yina."},{"book":"1 Petili","chapter":"5","verse":"12","text":"Ndivayandikila baluwa ayi dokwa kwa utangi wa Silivanusi, mlongu yindimumanya ngimu mlongu yajumiliwa ili kuvakola mawoku na kuvatovilela kucha awu ndi usangi wa nakaka wa Chapanga muwoloki unofu muusangi awu."},{"book":"1 Petili","chapter":"5","verse":"13","text":"Lipinga lya vajumila livelili Babiloni lishawuliwili na Chapanga ngimu yumwi likuvajambusha, wuwula wula Maliku yaveli kucha mwana wangu akuvajambusha."},{"book":"1 Petili","chapter":"5","verse":"14","text":"Muyijambushi kwa chilangushilu cha kwitama."}]}