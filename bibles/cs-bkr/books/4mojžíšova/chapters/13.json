{"data":[{"book":"4 Mojžíšova","chapter":"13","verse":"1","text":"Potom pak bral se lid z Hazerot, a položil se na poušti Fáran."},{"book":"4 Mojžíšova","chapter":"13","verse":"2","text":"I mluvil Hospodin k Mojžíšovi, řka:"},{"book":"4 Mojžíšova","chapter":"13","verse":"3","text":"Pošli sobě muže, kteříž by spatřili zemi Kananejskou, kterouž já dám synům Izraelským; jednoho muže z každého pokolení otců jejich vyšlete, ty, kteříž by byli přednější mezi nimi."},{"book":"4 Mojžíšova","chapter":"13","verse":"4","text":"Poslal je tedy Mojžíš z pouště Fáran, jakž byl rozkázal Hospodin; a všickni ti muži byli knížata mezi syny Izraelskými."},{"book":"4 Mojžíšova","chapter":"13","verse":"5","text":"Tato jsou pak jména jejich: Z pokolení Ruben Sammua, syn Zakurův;"},{"book":"4 Mojžíšova","chapter":"13","verse":"6","text":"Z pokolení Simeon Safat, syn Huri;"},{"book":"4 Mojžíšova","chapter":"13","verse":"7","text":"Z pokolení Juda Kálef, syn Jefonův;"},{"book":"4 Mojžíšova","chapter":"13","verse":"8","text":"Z pokolení Izachar Igal, syn Jozefův;"},{"book":"4 Mojžíšova","chapter":"13","verse":"9","text":"Z pokolení Efraim Ozeáš, syn Nun;"},{"book":"4 Mojžíšova","chapter":"13","verse":"10","text":"Z pokolení Beniamin Falti, syn Rafův;"},{"book":"4 Mojžíšova","chapter":"13","verse":"11","text":"Z pokolení Zabulon Gaddehel, syn Sodi;"},{"book":"4 Mojžíšova","chapter":"13","verse":"12","text":"Z pokolení Jozef a z pokolení Manasses Gaddi, syn Susi;"},{"book":"4 Mojžíšova","chapter":"13","verse":"13","text":"Z pokolení Dan Amiel, syn Gemalův;"},{"book":"4 Mojžíšova","chapter":"13","verse":"14","text":"Z pokolení Asser Setur, syn Michaelův;"},{"book":"4 Mojžíšova","chapter":"13","verse":"15","text":"Z pokolení Neftalím Nahabi, syn Vafsi;"},{"book":"4 Mojžíšova","chapter":"13","verse":"16","text":"Z pokolení Gád Guhel, syn Máchův;"},{"book":"4 Mojžíšova","chapter":"13","verse":"17","text":"Ta jsou jména mužů, kteréž poslal Mojžíš, aby shlédli zemi. I přezděl Mojžíš Ozeovi, synu Nun, Jozue."},{"book":"4 Mojžíšova","chapter":"13","verse":"18","text":"Tedy poslal je Mojžíš, aby prohlédli zemi Kananejskou, a řekl jim: Jděte tudyto při straně polední a vejděte na hory."},{"book":"4 Mojžíšova","chapter":"13","verse":"19","text":"A shlédněte, jaká jest země ta, i lid, kterýž bydlí v ní, silný-li jest či mdlý? málo-li jich, či mnoho?"},{"book":"4 Mojžíšova","chapter":"13","verse":"20","text":"A jaká jest též země ta, v níž on bydlí, dobrá-li jest, či zlá? a jaká jsou města, v nichž přebývají, v staních-li, či v hrazených místech?"},{"book":"4 Mojžíšova","chapter":"13","verse":"21","text":"Tolikéž jaká jest země, úrodná-li, či neúrodná, jest-li na ní stromoví, či není? A buďte udatné mysli, a přineste nám z ovoce té země. A byl tehdáž čas, v němžto hroznové zaměkali."},{"book":"4 Mojžíšova","chapter":"13","verse":"22","text":"Odšedše tedy, prohlédli tu zemi od pouště Tsin až do Rohob, kudy se jde do Emat."},{"book":"4 Mojžíšova","chapter":"13","verse":"23","text":"I šli stranou polední, a přišli až do Hebronu, kdežto byli Achiman a Sesai a Tolmai, synové Enakovi. Hebron pak o sedm let prvé ustaveno jest, nežli Soan, město Egyptské."},{"book":"4 Mojžíšova","chapter":"13","verse":"24","text":"Potom přišli až do údolí Eškol, a tu uřezali ratolest s hroznem jedním jahodek plným, a nesli jej na sochoře dva; též i jablka zrnatá i fíky té země."},{"book":"4 Mojžíšova","chapter":"13","verse":"25","text":"I nazváno jest to místo Nehel Eškol, od hroznu, kterýž tu uřezali synové Izraelští."},{"book":"4 Mojžíšova","chapter":"13","verse":"26","text":"Navrátili se pak zase, prošedše zemi, po čtyřidcíti dnech."},{"book":"4 Mojžíšova","chapter":"13","verse":"27","text":"A jdouce, přišli k Mojžíšovi a k Aronovi i ke všemu množství synů Izraelských, na poušti Fáran v Kádes, a oznámili jim i všemu množství to, co spravili, a ukázali jim ovoce země té."},{"book":"4 Mojžíšova","chapter":"13","verse":"28","text":"A vypravujíce jim, řekli: Přišli jsme do země, do kteréž jsi nás poslal, kteráž v pravdě oplývá mlékem a strdí, a toto jest ovoce její."},{"book":"4 Mojžíšova","chapter":"13","verse":"29","text":"Než že lid jest silný, kterýž bydlí v zemi té, města také pevná jsou a veliká velmi, k tomu i syny Enakovy tam jsme viděli."},{"book":"4 Mojžíšova","chapter":"13","verse":"30","text":"Amalech bydlí v kraji poledním, a Hetejský, Jebuzejský a Amorejský bydlejí na horách, Kananejský pak bydlí při moři a při břehu Jordánském."},{"book":"4 Mojžíšova","chapter":"13","verse":"31","text":"I krotil Kálef lid bouřící se proti Mojžíšovi, a mluvil: Jděme předce, a opanujme zemi, nebo zmocníme se jí."},{"book":"4 Mojžíšova","chapter":"13","verse":"32","text":"Ale muži ti, kteříž chodili s ním, pravili: Nikoli nebudeme moci vstoupiti proti lidu tomu, nebo silnější jest nežli my."},{"book":"4 Mojžíšova","chapter":"13","verse":"33","text":"I zhaněli a zošklivili zemi shlédnutou synům Izraelským, mluvíce: Země, již jsme prošli a spatřili, jest země taková, ješto hubí obyvatele své; a všecken lid, kterýž jsme viděli u prostřed ní, jsou muži postavy vysoké velmi."},{"book":"4 Mojžíšova","chapter":"13","verse":"34","text":"Také jsme tam viděli obry, syny Enakovy, kteříž jsou větší než jiní obrové, ješto se nám zdálo, že jsme proti nim jako kobylky, a takoví jsme se i jim zdáli."}]}