{"data":[{"book":"Psalmen","chapter":"73","verse":"1","text":"Psalm van Asaf. Waarachtig; God is goed voor den rechtvaardige, Jahweh voor de reinen van hart!"},{"book":"Psalmen","chapter":"73","verse":"2","text":"Toch waren haast mijn voeten gestruikeld, Mijn schreden bijna uitgegleden!"},{"book":"Psalmen","chapter":"73","verse":"3","text":"Want ik was jaloers op de bozen, Omdat ik de voorspoed der zondaars zag;"},{"book":"Psalmen","chapter":"73","verse":"4","text":"Voor hen toch bestaat er geen lijden, Gezond en vol kracht is hun lijf."},{"book":"Psalmen","chapter":"73","verse":"5","text":"Ze hebben geen zorgen als andere mensen, Worden niet als anderen geplaagd;"},{"book":"Psalmen","chapter":"73","verse":"6","text":"Daarom hangen ze hoogmoed om als een keten, Bedekt hen geweld als een mantel."},{"book":"Psalmen","chapter":"73","verse":"7","text":"De misdaad puilt uit hun vet, Hun hart loopt over van slechte gedachten;"},{"book":"Psalmen","chapter":"73","verse":"8","text":"Ze honen en lasteren, En dreigen op hoge toon met geweld."},{"book":"Psalmen","chapter":"73","verse":"9","text":"Ze zetten een mond op tegen de hemel, En hun tong gaat zich tegen de aarde te buiten."},{"book":"Psalmen","chapter":"73","verse":"10","text":"Daarom lopen de dwazen achter hen aan, En slurpen begerig hun woorden op."},{"book":"Psalmen","chapter":"73","verse":"11","text":"Ze zeggen: “Hoe zou God er iets van weten, De Allerhoogste er kennis van hebben?”"},{"book":"Psalmen","chapter":"73","verse":"12","text":"Zie, zo gaat het de zondaars: Ze zijn altijd gelukkig, en hopen zich rijkdommen op!"},{"book":"Psalmen","chapter":"73","verse":"13","text":"Heb ik dan mijn hart vergeefs in reinheid bewaard, En mijn handen in onschuld gewassen:"},{"book":"Psalmen","chapter":"73","verse":"14","text":"De ganse dag word ik geplaagd, Iedere morgen opnieuw geslagen!"},{"book":"Psalmen","chapter":"73","verse":"15","text":"Dacht ik: Zo wil ik spreken! Dan brak ik de trouw van het geslacht uwer kinderen;"},{"book":"Psalmen","chapter":"73","verse":"16","text":"Maar als ik ging peinzen, om het te vatten, Dan bleef het een raadsel in mijn oog."},{"book":"Psalmen","chapter":"73","verse":"17","text":"Totdat ik in Gods raadsbesluiten drong, En op hun einde ging letten:"},{"book":"Psalmen","chapter":"73","verse":"18","text":"Ja, Gij hebt ze op een glibberige bodem gezet, Ze gestort in hun eigen verderf!"},{"book":"Psalmen","chapter":"73","verse":"19","text":"Hoe zijn ze in een oogwenk vernietigd, Verdwenen, in verschrikkelijke rampen vergaan:"},{"book":"Psalmen","chapter":"73","verse":"20","text":"Heer, als een droom, die bij het ontwaken vervliegt, Wiens beeld we bij het opstaan verachten!"},{"book":"Psalmen","chapter":"73","verse":"21","text":"Als dus mijn hart nog verbitterd zou zijn, En mijn nieren bleven geprikkeld,"},{"book":"Psalmen","chapter":"73","verse":"22","text":"Dan was ik een dwaas en een zot, Een stuk vee in uw oog."},{"book":"Psalmen","chapter":"73","verse":"23","text":"Want ik blijf altijd bij U, Gij houdt mij bij de rechterhand;"},{"book":"Psalmen","chapter":"73","verse":"24","text":"Gij leidt mij naar uw raadsbesluit, En herstelt mij in ere!"},{"book":"Psalmen","chapter":"73","verse":"25","text":"Wat heb ik toch in de hemel; Ook op aarde verlang ik niets buiten U!"},{"book":"Psalmen","chapter":"73","verse":"26","text":"Al bezwijken mijn vlees en mijn hart, God is voor eeuwig de Rots van mijn hart en mijn erfdeel."},{"book":"Psalmen","chapter":"73","verse":"27","text":"Maar die U verlaten, gaan zeker te gronde, Gij vernietigt wie van U afvalt;"},{"book":"Psalmen","chapter":"73","verse":"28","text":"Doch mij is het goed, in Gods nabijheid te blijven, En mijn vertrouwen te stellen op Jahweh, mijn Heer!"}]}