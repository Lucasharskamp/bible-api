{"data":[{"book":"Ebelewo","chapter":"4","verse":"1","text":"Sumbu tsila yi kotila mu luvundulu lu Nzambi bu yikidi, bunatukeba tala wumosi mu beno kedi kambu bu kotila."},{"book":"Ebelewo","chapter":"4","verse":"2","text":"Bila beto mamveto, batulonga Nsamu Wumboti, banga batu bana. Vayi mambu bawa masia ku basadisa ko bila masia bundana ko ayi minu ki bawu batambula mawu."},{"book":"Ebelewo","chapter":"4","verse":"3","text":"Bila kuidi beto tuwilukila, tueka kota mu luvundulu banga Nzambi bu katubila ti :"},{"book":"Ebelewo","chapter":"4","verse":"4","text":"Bila vama va nkaka vayolokolo mu diambu di lumbu kitsambudi ti : Nzambi wuvunda mu lumbu kitsambudi bu kamanisa kisalu kiandi kioso."},{"book":"Ebelewo","chapter":"4","verse":"5","text":"Ayi mu yo yawu nzila, wutuba ti : balendi kota ko mu luvundulu luama."},{"book":"Ebelewo","chapter":"4","verse":"6","text":"Sumbu didi ti batu bankaka bafueti kota mu luvundulu lolo, vayi batu bobo batuama longo Nsamu wumboti basia kota ko mu diambu di kambu kuawu ku tumama ;"},{"book":"Ebelewo","chapter":"4","verse":"7","text":"diawu Nzambi kabuela kubikila Lumbu kinkaka, kintedolo “Lumbu kiaki” bu katuba, bilumbu biwombo bu bivioka, mu Davidi boso butuama yolokolo :"},{"book":"Ebelewo","chapter":"4","verse":"8","text":"Bila enati Zosue wuba vana luvundulu nganu Nzambi kalendi buela tubila lumbu kinkaka ko."},{"book":"Ebelewo","chapter":"4","verse":"9","text":"Vayi luvundulu lusiedi kuidi batu ba Nzambi luidi banga lu lumbu ki saba."},{"book":"Ebelewo","chapter":"4","verse":"10","text":"Bila mutu wowo wukota mu luvundulu lu Nzambi, niandi mamvandi wuvunda bu kamanisini kisalu kiandi banga bu vundila Nzambi bu kamanisa kisalu kiandi."},{"book":"Ebelewo","chapter":"4","verse":"11","text":"Tunuana mu kota mu luvundulu beni mu diambu mutu kabika bua mu sokudila kambu ku tumama ku phila yoyi."},{"book":"Ebelewo","chapter":"4","verse":"12","text":"Bila mambu ma Nzambi madi moyo ayi malembo sadi ngolo ; maviokidi sabala mu meno, mankotanga ngolo nate mu vambisa moyo ayi pheve, nate mu vambisa madikulu ayi tonzo tu mimvesi ayi meti fiongunina mayindu ayi makani ma mintima."},{"book":"Ebelewo","chapter":"4","verse":"13","text":"Kuisi ko kadi vangu kimosi kidi kisuama va meso ma Nzambi. Bima bioso bidi va yambi ayi bisi ko bisuama va meso ma mutu wowo wela kutusambisa."},{"book":"Ebelewo","chapter":"4","verse":"14","text":"Diawu bu tubeki pfumu yi zinganga yisabuka Diyilu, Yesu Muana Nzambi, buna bika tusimbidila kimbangi kieto ki minu."},{"book":"Ebelewo","chapter":"4","verse":"15","text":"Bila tuisi pfumu yi zinganga Nzambi ko yoyi yinkambu fubakananga mu ziphasi zieto. Vayi tubeki wumosi wutoto banga beto mu mambu moso, vayi kasia vola kadi disumu dimosi ko."},{"book":"Ebelewo","chapter":"4","verse":"16","text":"Diawu tufikamanu mu diana dioso ku kundu ki nlemvo wu Nzambi muingi katumona kiadi ayi tutambula nlemvo wunsadisanga mu thangu yifuana."}]}