{"data":[{"book":"Kirje efesolaisille","chapter":"4","verse":"1","text":"Minä, joka olen vankilassa sen tähden, että palvelen Herraa, pyydän teitä elämään niin kuin Jumalan kutsun arvo edellyttää. Onhan teidät kutsuttu uuteen elämään."},{"book":"Kirje efesolaisille","chapter":"4","verse":"2","text":"Olkaa nöyriä ja ystävällisiä. Koska rakastatte toisianne, suhtautukaa kärsivällisesti ja suvaitsevasti toinen toistenne vikoihin."},{"book":"Kirje efesolaisille","chapter":"4","verse":"3","text":"Tehkää kaikkenne, että teidän välillänne säilyisi Pyhän Hengen rakentama yhteys ja rauha."},{"book":"Kirje efesolaisille","chapter":"4","verse":"4","text":"Olemme saman ruumiin jäseniä. Meillä on sama Henki, ja meille kaikille on luvattu sama suuri tulevaisuus."},{"book":"Kirje efesolaisille","chapter":"4","verse":"5","text":"Meillä on vain yksi Herra, yksi usko ja yksi kaste."},{"book":"Kirje efesolaisille","chapter":"4","verse":"6","text":"Meillä kaikilla on myös sama Jumala ja Isä, joka on hallitsijamme. Hän, joka on suurempi kuin kukaan muu, vaikuttaa meissä ja käyttää meitä jokaista tarkoitustensa toteuttamiseen.4:6 Sananmukaisesti: »yksi kaikkien Jumala ja Isä, joka on kaikkien yläpuolella, kaikkien kautta ja kaikissa»."},{"book":"Kirje efesolaisille","chapter":"4","verse":"7","text":"Kristus on lahjojensa runsaudesta antanut meille kullekin oman lahjan – sen mukaan, mitä hän katsoo kunkin tarvitsevan."},{"book":"Kirje efesolaisille","chapter":"4","verse":"8","text":"Erään psalmin kirjoittaja puhuu tästä sanoessaan, että Kristus antoi runsaita lahjoja ihmisille noustuaan kuolleista, voitettuaan saatanan ja palattuaan voittajana taivaaseen."},{"book":"Kirje efesolaisille","chapter":"4","verse":"9","text":"Huomatkaa: siinä sanotaan, että hän palasi taivaaseen. Tämä merkitsee, että hänen oli ensin täytynyt tulla sieltä maailmaan, ihmisen osaan, jopa alhaiseen asemaan."},{"book":"Kirje efesolaisille","chapter":"4","verse":"10","text":"Mutta juuri hän, joka tuli tänne ihmiseksi, nousi myös taivaan kunniaan. Ja niin kaikki, alimmasta ylimpään, on täynnä hänen läsnäoloaan.4:10 Sananmukaisesti: »täyttääkseen kaikki»."},{"book":"Kirje efesolaisille","chapter":"4","verse":"11","text":"Tällaisia ovat Kristuksen lahjat, joita hän on meille antanut: Muutamista hän on tehnyt apostoleja – hänen ylösnousemuksensa todistajia ja seurakunnan perustajia. Joistakin hän on tehnyt profeettoja: he puhuvat seurakunnalle Jumalan salaisuuksia. Evankelistan lahjan saaneet voittavat yhä uusia ihmisiä Kristukselle. Joillakin on sellainen lahja, että he pystyvät huolehtimaan Jumalan kansasta kuin paimen lampaista; he osaavat johtaa ihmisiä ja opettaa heitä elämään Jumalan tahdon mukaan."},{"book":"Kirje efesolaisille","chapter":"4","verse":"12","text":"Miksi hän antaa meille tällaisia lahjoja? Koska Jumalan kansa on varustettava palvelemaan häntä paremmin: rakentamaan seurakuntaa, Kristuksen ruumista, niin että se saa lisää voimaa ja hengellistä kypsyyttä."},{"book":"Kirje efesolaisille","chapter":"4","verse":"13","text":"Päämäärä on, että me kaikki uskoisimme Jeesukseen, Jumalan Poikaan, ja tulisimme uskossamme aikuisiksi – niin että Kristus täyttäisi kokonaan meidän olemuksemme."},{"book":"Kirje efesolaisille","chapter":"4","verse":"14","text":"Silloin emme enää kuin lapset usko mitä tahansa mitä meille sanotaan, vaikka joku saisi valheen näyttämään totuudelta."},{"book":"Kirje efesolaisille","chapter":"4","verse":"15","text":"Sen sijaan meidän puheitamme, toimintaamme ja koko elämäämme ohjaavat rakkaus ja totuus, jotka liittävät meidät yhä lujemmin Kristukseen. Hän on ruumiinsa, siis seurakunnan, pää,"},{"book":"Kirje efesolaisille","chapter":"4","verse":"16","text":"ja hänen johdollaan koko ruumis liittyy virheettömästi yhdeksi kokonaisuudeksi. Jäsenet tukevat toisiaan, niin että koko ruumis kehittyy terveesti ja rakkaus hallitsee sitä."},{"book":"Kirje efesolaisille","chapter":"4","verse":"17","text":"Antakaa minun sanoa teille Herran puolesta: älkää enää eläkö niin kuin ne, jotka eivät tunne Kristusta ja harhailevat sen vuoksi vailla päämäärää."},{"book":"Kirje efesolaisille","chapter":"4","verse":"18","text":"Koska he ovat paaduttaneet itsensä, heidän sydämessään vallitsee pimeys, eivätkä he voi ymmärtää mitään Jumalan antamasta elämästä."},{"book":"Kirje efesolaisille","chapter":"4","verse":"19","text":"He eivät enää välitä siitä, mikä on oikein ja mikä väärin, vaan ahnehtivat itselleen kaikkea, tavoittelevat sokeasti nautintoja ja etsivät omaa etuaan."},{"book":"Kirje efesolaisille","chapter":"4","verse":"20","text":"Mutta eihän Kristus ole opettanut teitä sillä tavoin elämään!"},{"book":"Kirje efesolaisille","chapter":"4","verse":"21","text":"Jos olette todella kuulleet hänen äänensä ja nähneet millainen hän on,"},{"book":"Kirje efesolaisille","chapter":"4","verse":"22","text":"niin pankaa pois vanha minänne, joka ajoi teidät pahaan ja joka on läpikotaisin turmeltunut, täynnä himoja ja valhetta."},{"book":"Kirje efesolaisille","chapter":"4","verse":"23","text":"Teidän asenteidenne ja ajatustenne on uudistuttava."},{"book":"Kirje efesolaisille","chapter":"4","verse":"24","text":"Teistä on tultava uudenlaisia ihmisiä: Jumalaa tottelevia, sisäisesti puhtaita. Pukeutukaa tällaiseen Jumalan antamaan uuteen ihmisyyteen."},{"book":"Kirje efesolaisille","chapter":"4","verse":"25","text":"Älkää enää valehdelko toisillenne, vaan puhukaa totta. Kristushan on liittänyt meidät yhteen, ja jos valehtelemme, vahingoitamme itseämmekin!"},{"book":"Kirje efesolaisille","chapter":"4","verse":"26","text":"Jos suututte, älkää tehkö syntiä olemalla pitkävihaisia, vaan selvittäkää asia jo samana päivänä."},{"book":"Kirje efesolaisille","chapter":"4","verse":"27","text":"Jos elättelette kaunaa sisimmässänne, annatte kiusaajalle suuren vallan elämässänne."},{"book":"Kirje efesolaisille","chapter":"4","verse":"28","text":"Jos joku on varastanut, hänen täytyy lakata varastamasta ja alkaa sen sijaan tehdä rehellistä työtä voidakseen auttaa puutteessa olevia."},{"book":"Kirje efesolaisille","chapter":"4","verse":"29","text":"Älkää puhuko sopimattomia. Sanokaa vain se, mikä on hyvää ja hyödyksi ja siunaukseksi keskustelutovereillenne."},{"book":"Kirje efesolaisille","chapter":"4","verse":"30","text":"Älkää tuottako Pyhälle Hengelle murhetta elämällänne. Hän on teissä kuin takuuna siitä, että tekin saatte olla mukana sinä päivänä, jona pelastus synnistä toteutuu täydellisesti.4:30 Sananmukaisesti: »jolla teidät on sinetöity lunastuksen päivää varten»."},{"book":"Kirje efesolaisille","chapter":"4","verse":"31","text":"Älkää enää olko katkeria, huonotuulisia tai vihaisia. Riita, kovat sanat ja muu epäsopu eivät kuulu teidän elämäänne."},{"book":"Kirje efesolaisille","chapter":"4","verse":"32","text":"Olkaa sen sijaan ystävällisiä ja hyviä toisillenne. Antakaa toisillenne anteeksi, niin kuin Jumalakin on Kristuksen tähden antanut teille anteeksi."}]}