{"data":[{"book":"Aroma","chapter":"16","verse":"1","text":"Nĩngũgaathĩrĩria mwarĩ wa Ithe witũ Fibi kũrĩ inyuĩ, ũrĩa ũtungataga thĩinĩ wa kanitha wa Kenikirea."},{"book":"Aroma","chapter":"16","verse":"2","text":"Nĩngũmũhooya mũmwamũkĩre thĩinĩ wa Mwathani o ta ũrĩa mũngĩamũkĩra andũ arĩa aamũre, na mũmũhe ũteithio o wothe angĩbatario nĩguo kuuma kũrĩ inyuĩ, nĩgũkorwo o nake anakorwo arĩ ũteithio mũnene kũrĩ andũ aingĩ, o hamwe na niĩ mwene."},{"book":"Aroma","chapter":"16","verse":"3","text":"Geithiai Pirisila na Akula, arĩa tũrutaga wĩra nao tũrĩ thĩinĩ wa Kristũ Jesũ.16:3 Pirisila na Akula maarĩ arata a hakuhĩ a Paũlũ, na maarutaga wĩra wa gũtuma hema hamwe nake."},{"book":"Aroma","chapter":"16","verse":"4","text":"O nĩmendire kũũragwo nĩ ũndũ wakwa. Na to niĩ nyiki ndĩramacookeria ngaatho, no nĩmacookeirio ngaatho nĩ makanitha mothe ma andũ-a-Ndũrĩrĩ."},{"book":"Aroma","chapter":"16","verse":"5","text":"Geithiai o na kanitha ũrĩa ũcemanagia kwao mũciĩ."},{"book":"Aroma","chapter":"16","verse":"6","text":"Geithiai Mariamu, ũrĩa warutire wĩra na kĩyo kĩnene mũno nĩ ũndũ wanyu."},{"book":"Aroma","chapter":"16","verse":"7","text":"Geithiai Anderoniko na Juniasi, andũ a mũhĩrĩga witũ arĩa tuohetwo hamwe. Nao nĩ marĩ igweta gatagatĩ-inĩ ka atũmwo, o na ningĩ nĩmatuĩkire a Kristũ mbere yakwa."},{"book":"Aroma","chapter":"16","verse":"8","text":"Geithiai Ampiliato, ũrĩa nyendete mũno thĩinĩ wa Mwathani."},{"book":"Aroma","chapter":"16","verse":"9","text":"Na mũgeithie Urubano, ũrĩa tũrutithanagia wĩra wa Kristũ nake, o na mũgeithie mũrata wakwa nyendete Sitakusi."},{"book":"Aroma","chapter":"16","verse":"10","text":"Geithiai Apele, ũrĩa wageririo na akĩmenyeka atĩ nĩ wa Kristũ kũna."},{"book":"Aroma","chapter":"16","verse":"11","text":"Ningĩ mũgeithie Herodioni, ũrĩa wa mũhĩrĩga witũ."},{"book":"Aroma","chapter":"16","verse":"12","text":"Geithiai Turufena na Turufosa, andũ-a-nja acio marutaga wĩra na hinya thĩinĩ wa Mwathani."},{"book":"Aroma","chapter":"16","verse":"13","text":"Geithiai Rufusi, ũrĩa mũthuure thĩinĩ wa Mwathani, o na mũgeithie nyina, ũrĩa ũkoretwo arĩ o ta maitũ."},{"book":"Aroma","chapter":"16","verse":"14","text":"Ningĩ mũgeithie Asunikirito, na Felegoni, na Herime, na Pateroba, na Herima, o na ariũ na aarĩ a Ithe witũ arĩa marĩ hamwe nao."},{"book":"Aroma","chapter":"16","verse":"15","text":"O na ningĩ mũgeithie Filologo, na Julia, na Nerea na mwarĩ wa nyina, na Olumpa, na arĩa othe aamũre makoragwo hamwe nao."},{"book":"Aroma","chapter":"16","verse":"16","text":"Geithaniai mũndũ na ũrĩa ũngĩ na ngeithi theru cia kĩmumunyano."},{"book":"Aroma","chapter":"16","verse":"17","text":"Ariũ na aarĩ a Ithe witũ, nĩngũmũthaitha mwĩmenyagĩrĩre andũ arĩa marehaga nyamũkano na maũndũ ma kũmũhĩngithia, marĩa mareganĩte na ũhoro ũrĩa mũrutĩtwo. Eheragĩrai andũ ta acio."},{"book":"Aroma","chapter":"16","verse":"18","text":"Nĩgũkorwo andũ ta acio ti Mwathani witũ Kristũ matungataga, no nĩ nda ciao ene matungataga. Nĩmaheenagia ngoro cia andũ arĩa matooĩ ũũru na ũndũ wa mĩario yao mĩnyoroku na ndeto ciao cia kwĩyendithĩrĩria."},{"book":"Aroma","chapter":"16","verse":"19","text":"Andũ othe nĩmaiguĩte ngumo ya wathĩki wanyu, nĩ ũndũ ũcio nĩnjiyũrĩtwo nĩ gĩkeno nĩ ũndũ wanyu; no nĩngwenda mũgĩe na ũũgĩ harĩ maũndũ marĩa mega, na mwage ũcuuke harĩ maũndũ marĩa mooru."},{"book":"Aroma","chapter":"16","verse":"20","text":"Ngai mwene thayũ nĩarĩhehenja Shaitani o narua, na inyuĩ mũmũrangĩrĩrie rungu rwa magũrũ manyu. Wega wa Mwathani witũ Jesũ Kristũ ũroikara na inyuĩ."},{"book":"Aroma","chapter":"16","verse":"21","text":"Nĩmwageithio nĩ Timotheo, ũrĩa tũrutaga wĩra nake, o na Lukio, na Jasoni na Sosipatero, arĩa a mũhĩrĩga witũ."},{"book":"Aroma","chapter":"16","verse":"22","text":"Niĩ Teritio, mwandĩki wa marũa maya, nĩndamũgeithia thĩinĩ wa Mwathani."},{"book":"Aroma","chapter":"16","verse":"23","text":"Nake Gayo, ũrĩa ũnyiitĩte ũgeni na ũrĩa ũtugaga andũ a kanitha othe, nĩamũgeithia."},{"book":"Aroma","chapter":"16","verse":"24","text":"Wega wa Mwathani witũ Jesũ Kristũ ũrogĩa na inyuĩ inyuothe. Ameni.)"},{"book":"Aroma","chapter":"16","verse":"25","text":"Na rĩu kũrĩ ũrĩa ũngĩhota kũmũrũgamia wega nĩ ũndũ wa Ũhoro-ũrĩa-Mwega ũrĩa hunjagia, na kwanĩrĩra ũhoro wa Jesũ Kristũ kũringana na ũguũrio wa maũndũ marĩa ma hitho marĩa matũire mahithĩtwo kuuma tene,"},{"book":"Aroma","chapter":"16","verse":"26","text":"no rĩu nĩmaguũrie na makamenyithanio thĩinĩ wa Maandĩko marĩa ma ũnabii, nĩ ũndũ wa watho wa Ngai, o we ũrĩa ũtũũraga tene na tene, nĩgeetha ndũrĩrĩ ciothe imwĩtĩkie na imwathĩkagĩre:"},{"book":"Aroma","chapter":"16","verse":"27","text":"nake Ngai, o we wiki mũũgĩ-rĩ, arotũũra agoocagwo nginya tene na ũndũ wa Jesũ Kristũ! Ameni."}]}