{"data":[{"book":"2 КАРЫНФЯНАЎ","chapter":"2","verse":"1","text":"І вось разважыў я сам сабе ня ісьці да вас зноў з засмучэньнем;"},{"book":"2 КАРЫНФЯНАЎ","chapter":"2","verse":"2","text":"бо калі я засмучаю вас, дык хто ж парадуе мяне, як ня той, хто засмучаны мною?"},{"book":"2 КАРЫНФЯНАЎ","chapter":"2","verse":"3","text":"Гэта самае і пісаў я вам, каб, прыйшоўшы, ня мець засмучэньня ад тых, за каго мне сьлед было радавацца; бо я за ўсіх вас пэўны, што мая радасьць ёсьць радасьць і ўсім вам."},{"book":"2 КАРЫНФЯНАЎ","chapter":"2","verse":"4","text":"Ад вялікае скрухі і прыгнечанага сэрца я пісаў вам зь вялікімі сьлязьмі не на тое, каб засмуціць вас, а каб вы спазналі любоў, якое я маю багата да вас!"},{"book":"2 КАРЫНФЯНАЎ","chapter":"2","verse":"5","text":"А калі хто засмуціў, дык не мяне засмуціў, а часткова - каб не сказаць многа - і ўсіх вас."},{"book":"2 КАРЫНФЯНАЎ","chapter":"2","verse":"6","text":"Такому досыць і гэтае кары ад многіх,"},{"book":"2 КАРЫНФЯНАЎ","chapter":"2","verse":"7","text":"так што вам лепей ужо дараваць яму і пашкадаваць яго, каб не апанаваў яго надта вялікі смутак,"},{"book":"2 КАРЫНФЯНАЎ","chapter":"2","verse":"8","text":"і таму прашу вас не абысьці яго любоўю."},{"book":"2 КАРЫНФЯНАЎ","chapter":"2","verse":"9","text":"На тое бо я і пісаў, каб выпрабаваць вас, ці ва ўсім вы паслухмяныя."},{"book":"2 КАРЫНФЯНАЎ","chapter":"2","verse":"10","text":"А каму вы ў чым даруеце, таму і я; бо і я, калі каму ў чым дараваў, дараваў дзеля вас у імя Хрыстовае,"},{"book":"2 КАРЫНФЯНАЎ","chapter":"2","verse":"11","text":"каб не зрабіў нам шкоды сатана; бо нам вядомы ягоныя намыслы."},{"book":"2 КАРЫНФЯНАЎ","chapter":"2","verse":"12","text":"Прыйшоўшы ў Трааду для зьвеставаньня пра Хрыста, хоць мне і адчынены дзьверы былі Госпадам,"},{"book":"2 КАРЫНФЯНАЎ","chapter":"2","verse":"13","text":"я ня меў спакою духу майму, бо не знайшоў там брата майго Ціта; а разьвітаўшыся зь імі, я пайшоў у Македонію."},{"book":"2 КАРЫНФЯНАЎ","chapter":"2","verse":"14","text":"Але дзякаваць Богу, Які заўсёды дае нам перамогу ў Хрысьце і духмянасьць ведаў пра Сябе пашырае праз нас у кожнай мясьціне."},{"book":"2 КАРЫНФЯНАЎ","chapter":"2","verse":"15","text":"Бо мы Хрыстовая духмянасьць Богу ў тых, што ратуюцца і што гінуць."},{"book":"2 КАРЫНФЯНАЎ","chapter":"2","verse":"16","text":"Адным - водар сьмертаносны на сьмерць, а другім - водар жыўнасны на жыцьцё! І хто здольны на гэта?"},{"book":"2 КАРЫНФЯНАЎ","chapter":"2","verse":"17","text":"Мы не прадаём слова Божага, як многія, а прапаведуем шчыра, як ад Бога, перад Богам, у Хрысьце."}]}