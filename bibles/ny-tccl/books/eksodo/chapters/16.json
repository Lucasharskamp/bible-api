{"data":[{"book":"Eksodo","chapter":"16","verse":"1","text":"Pambuyo pake gulu lonse la Aisraeli linachoka ku Elimu, ndipo pa tsiku la khumi ndi chisanu mwezi wachiwiri chichokere mʼdziko la Igupto, anafika ku chipululu cha Sini chimene chinali pakati pa Elimu ndi Sinai."},{"book":"Eksodo","chapter":"16","verse":"2","text":"Mʼchipululumo gulu lonse linadandaulira Mose ndi Aaroni"},{"book":"Eksodo","chapter":"16","verse":"3","text":"kuti, “Kukanakhala bwino Yehova akanatiphera mʼdziko la Igupto! Kumeneko timadya nyama ndi buledi mpaka kukhuta, koma inu mwabwera nafe ku chipululu kudzapha mpingo wonsewu ndi njala!”"},{"book":"Eksodo","chapter":"16","verse":"4","text":"Ndipo Yehova anati kwa Mose, “Ine ndidzakupatsani buledi wogwa kuchokera kumwamba ngati mvula. Anthu azituluka tsiku lililonse kukatola buledi wokwanira tsiku limenelo. Ine ndidzawayesa mʼnjira imeneyi kuti ndione ngati adzatsatira malangizo anga."},{"book":"Eksodo","chapter":"16","verse":"5","text":"Pa tsiku lachisanu ndi chimodzi, pamene azidzakonza buledi amene abwera naye, adzapeza kuti ndi wokwanira masiku awiri.”"},{"book":"Eksodo","chapter":"16","verse":"6","text":"Kotero Mose ndi Aaroni anati kwa Aisraeli onse, “Nthawi yamadzulo inu mudzadziwa kuti ndi Yehova amene anakutulutsani mʼdziko la Igupto."},{"book":"Eksodo","chapter":"16","verse":"7","text":"Ndipo mmawa mudzaona ulemerero wa Yehova pakuti wamva kudandaula kwanu. Kodi ife ndi yani kuti muzitidandaulira?”"},{"book":"Eksodo","chapter":"16","verse":"8","text":"Mose anati, “Yehova adzakupatsani nyama madzulo aliwonse ndi buledi mmawa uliwonse kuti mukhute chifukwa Iye wamva madandawulo anu. Nanga ife ndi yani? Kudandaula kwanu simudandaulira ife, koma Yehova.”"},{"book":"Eksodo","chapter":"16","verse":"9","text":"Kenaka Mose anawuza Aaroni kuti, “Uza gulu lonse la Aisraeli kuti, ‘Bwerani pamaso pa Yehova pakuti wamva kudandaula kwanu.’ ”"},{"book":"Eksodo","chapter":"16","verse":"10","text":"Pamene Aaroni amayankhula ndi gulu lonse la Aisraeli, iwo anayangʼana ku chipululu, ndipo ulemerero wa Yehova umaoneka mu mtambo."},{"book":"Eksodo","chapter":"16","verse":"11","text":"Yehova anati kwa Mose,"},{"book":"Eksodo","chapter":"16","verse":"12","text":"“Ine ndamva kudandaula kwa Aisraeli. Awuze kuti, ‘Madzulo mudzadya nyama ndipo mmawa mudzakhuta buledi. Pamenepo mudzadziwa kuti ine ndine Yehova Mulungu wanu.’ ”"},{"book":"Eksodo","chapter":"16","verse":"13","text":"Madzulo amenewo panatuluka zinziri zimene zinali ponseponse pa misasa yawo, ndipo mmawa panali mame kuzungulira misasa yawo."},{"book":"Eksodo","chapter":"16","verse":"14","text":"Mamewo atachoka, pa nthaka mʼchipululumo panaoneka tinthu tina topyapyala komanso totuwa ngati chipale."},{"book":"Eksodo","chapter":"16","verse":"15","text":"Aisraeli atationa anafunsana wina ndi mnzake nati, “Kodi timeneti nʼchiyani?” Popeza sanatidziwe."},{"book":"Eksodo","chapter":"16","verse":"16","text":"Yehova walamula kuti, ‘Aliyense atole zomukwanira kudya, malita awiri pa munthu mmodzi molingana ndi chiwerengero cha anthu amene ali mu tenti yanu.’ ”"},{"book":"Eksodo","chapter":"16","verse":"17","text":"Aisraeli anachita zonse anawawuza. Ena anatola zambiri ena zochepa."},{"book":"Eksodo","chapter":"16","verse":"18","text":"Ndipo iwo atayeza ndi muyeso wa malita awiri, iye amene anatola zambiri sizinamutsalireko ndipo amene anatola pangʼono sizinamuchepere. Aliyense anatola zomukwanira kudya."},{"book":"Eksodo","chapter":"16","verse":"19","text":"Ndipo Mose anawawuza kuti, “Wina aliyense asasunge mpaka mmawa.”"},{"book":"Eksodo","chapter":"16","verse":"20","text":"Komabe ena sanamvere Mose, anasungako mpaka mmawa. Koma mmawa mwake tonse tinali mphutsi zokhazokha. Kotero Mose anawapsera mtima."},{"book":"Eksodo","chapter":"16","verse":"21","text":"Mmawa uliwonse aliyense amatola zimene amazifuna, ndipo dzuwa likatentha zimasungunuka."},{"book":"Eksodo","chapter":"16","verse":"22","text":"Tsiku lachisanu ndi chimodzi anatuta malita anayi munthu aliyense, ndipo atsogoleri a mpingo wonse anabwera kudzawuza Mose za zimenezi."},{"book":"Eksodo","chapter":"16","verse":"23","text":"Iye anawawuza kuti, “Izi ndi zimene Yehova analamula, ‘Mawa ndi tsiku lopumula, Sabata Loyera la Yehova, choncho wotchani ndi kuphika zimene mukufuna. Sungani zotsala mpaka mmawa.’ ”"},{"book":"Eksodo","chapter":"16","verse":"24","text":"Choncho anasunga mpaka mmawa monga Mose anawalamulira, ndipo sananunkhe kapena kuchita mphutsi."},{"book":"Eksodo","chapter":"16","verse":"25","text":"Mose anati, “Idyani lero chifukwa lero ndi Sabata la Yehova. Lero simukapeza chilichonse kunjaku."},{"book":"Eksodo","chapter":"16","verse":"26","text":"Muzitola chakudya masiku asanu ndi limodzi koma tsiku la chisanu ndi chiwiri ndi la Sabata, simukapeza chilichonse kunjaku.”"},{"book":"Eksodo","chapter":"16","verse":"27","text":"Komabe anthu ena anapita kuti akatole chakudya tsiku lachisanu ndi chiwiri, koma sanapeze kanthu."},{"book":"Eksodo","chapter":"16","verse":"28","text":"Ndipo Yehova anafunsa Mose nati, “Kodi inu muzipitirira kukana kusunga malamulo ndi malangizo anga mpaka liti?"},{"book":"Eksodo","chapter":"16","verse":"29","text":"Taonani, popeza Yehova wakupatsani Sabata nʼchifukwa chake tsiku lachisanu ndi chimodzi amakupatsani chakudya cha masiku awiri. Aliyense azikhala pamene ali pa tsiku lachisanu ndi chiwiri, pasapezeke wotuluka kunja.”"},{"book":"Eksodo","chapter":"16","verse":"30","text":"Kotero anthu anapuma tsiku lachisanu ndi chiwiri."},{"book":"Eksodo","chapter":"16","verse":"31","text":"Aisraeli anatchula chakudyacho Mana. Chakudyacho chinkaoneka ngati mbewu zamapira, zoyera. Ndipo chinkakoma ngati chothira uchi."},{"book":"Eksodo","chapter":"16","verse":"32","text":"Mose anati, “Chimene Yehova walamula ndi ichi: ‘Tengani muyeso wa malita awiri a mana ndi kusungira mibado imene ikubwera, kuti iwo adzaone chakudya chimene Ine ndinakupatsani kuti mudye mʼchipululu pamene ndinakutulutsani mʼdziko la Igupto.’ ”"},{"book":"Eksodo","chapter":"16","verse":"33","text":"Choncho Mose anati kwa Aaroni, “Tenga mtsuko ndipo uyikemo malita awiri a mana. Ndipo uyike manawo pamaso pa Yehova kusungira mibado imene ikubwera.”"},{"book":"Eksodo","chapter":"16","verse":"34","text":"Monga momwe Yehova analamulira Mose, Aaroni anayika mtsuko uja pafupi ndi bokosi la Chipangano kuti manawo asungike."},{"book":"Eksodo","chapter":"16","verse":"35","text":"Aisraeli anadya mana zaka 40, mpaka pamene anafika ku dziko kumene amati akakhazikeko. Iwo anadya mana mpaka pamene anafika mʼmalire a Kanaani."},{"book":"Eksodo","chapter":"16","verse":"36","text":"(Malita awiri amafanana ndi gawo lakhumi la efa)."}]}