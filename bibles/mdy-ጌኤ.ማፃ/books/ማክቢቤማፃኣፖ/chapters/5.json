{"data":[{"book":"ማክቢቤ ማፃኣፖ","chapter":"5","verse":"1","text":"ፆኦሲ ካኣሽካኒ ፆኦሲ ማኣሪ ኔ ጌሌ ዎዶና ኮሺ ካፒንቴ፤ ዒኢካ ዴንዳዖ ኮዦ ፑርቶይዳፓ ዱማሲ ዔሩዋዖ ዔኤዮ ዓሳ ማዻ ጎይፆ ፆኦሲም ዒንጎ ዒንጊፆ ሺኢሺፆይዳፓ ዞሮ ዑኡሲ ዋይዛኒ ጊኢጊንቴያ ማዒፃ ባሼኬ።"},{"book":"ማክቢቤ ማፃኣፖ","chapter":"5","verse":"2","text":"ኔ ጌስታንዳሢኮ ቤርታ ማሌ፤ ፆኦሲም ፔቴ ባኣዚ ዒንጋኒ ሩኡሩሞና ናኣቢ ናኣቢፖ፤ ፆኦሲ ጫሪንጫ፥ ኔኤኒ ጋዓንቴ ሳዓ ማዔሢ ማሊጋፓ ኔ ጌስታ ባካ ዻካ ማዖንጎ።"},{"book":"ማክቢቤ ማፃኣፖ","chapter":"5","verse":"3","text":"ማዾ ሚርጋዛ ዓውቲ ዓውታሳሢጉዲ ሚርጌ ዑኡሲ ዓኣ ቤስካ ዔኤያቶ ጌኤሲ ፔጋዺ ዔርታኔ።"},{"book":"ማክቢቤ ማፃኣፖ","chapter":"5","verse":"4","text":"ፆኦሲ ዔኤዮ ዓሶና ዎዛዹዋሴ፤ ፆኦሲም ፔቴ ባኣዚ ዒንጋኒ ኔ ናኣቤ ዎዶና ቤዞማና ናኣቤ ባኮ ዒንጊ ኩንሣኒ ጊኢጌ። 5፡4 ዓይኑ. 66፡13-14።"},{"book":"ማክቢቤ ማፃኣፖ","chapter":"5","verse":"5","text":"ናኣቢ ኩንሡዋዖ ሃሺሢዳፓ ቤርታ ናኣቢባኣቴ ቃራኬ።"},{"book":"ማክቢቤ ማፃኣፖ","chapter":"5","verse":"6","text":"ጎሜ ባንሢ ኔና ዔኪ ዓኣዹዋጉዲ ዻንጋ ኔኤኮ ሚርጌ ጌስታንዳጉዲ ሃሺፖ፤ ፆኦሲም ማዻ ዓሶ ቤርታ «ሃያ ታ ጌዔሢ ዔሩዋዖኬ» ጌይፖ፤ ፆኦሲም ኔ ዒንጋኒ ናኣቤ ዑኡዞና ኔ ባኮ ኔኤኒ ባይዛያ ማሃኔ።"},{"book":"ማክቢቤ ማፃኣፖ","chapter":"5","verse":"7","text":"ሚርጌ ዓውቲና ሚርጌ ጌኤሲና ጉሪኬ፤ ዬያይዳፓ ፆኦሲ ዒጊጬ።"},{"book":"ማክቢቤ ማፃኣፖ","chapter":"5","verse":"8","text":"ፔቴ ዓጪዳ ጌኔ ማዺንታኣና፥ ፒዜ ዎጌያ ፓጬም ማንቆ ዓሳ ሄርቂንታሢ ዛጋዖ ዲቃቲ ሄርሺፖ፤ ዓይጎሮ ጌዔቴ ፔቴ ፔቴ ዎይሣ ዓሶኮ ዑፃ ማዒ ዛጋይ ዓኣኔ፤ ሃሣ ቢያሢኮ ዑፃ ማዒ ዛጋይ ሜሌያኣ ዓኣኔ።"},{"book":"ማክቢቤ ማፃኣፖ","chapter":"5","verse":"9","text":"ጎሺዳፓ ጴዻ ባኣዚ ቢያሢ ማኣዳኔ፤ ካኣቲያ ማኣዲንታሢ ዬያ ጎዣፓኬ።"},{"book":"ማክቢቤ ማፃኣፖ","chapter":"5","verse":"10","text":"ቢራ ናሽካ ዓሲ ቢራ ዴንቃዖዋ ሚሽኩዋሴ፤ ዖርጎቺ ማዓኒ ኮዓ ዓሲያኣ ዔኤቢ ዴንቄዖ ታኣም ጊዴኔ ጎዑዋሴ፤ ዬይያኣ ጉሪኬ።"},{"book":"ማክቢቤ ማፃኣፖ","chapter":"5","verse":"11","text":"ቆሎ ሚርጋዛ ሚርጌሢጉዴያ ሙዓይ ሚርጋኔ፤ ዓካሪ፥ ዛጊ ዎዛዺሢዳፓ ዔቦ ዓዶም ዓይጎ ዎኦታ ባኣዚ ዓኣይ?"},{"book":"ማክቢቤ ማፃኣፖ","chapter":"5","verse":"12","text":"ሚኢሼ ጪጊንቴም ማዾ ማዻ ዓሲ ሚርጌ፥ ሃንጎ ዻካ ሙዔቴያ ኮሺ ጊንዖ ጊንዒ ዎርቃኔ፤ ዖርጎጮ ዓሶኮ ቆሎ ሚርጉማ ጋዓንቴ ጊንዖ ባይዛኔ።"},{"book":"ማክቢቤ ማፃኣፖ","chapter":"5","verse":"13-14","text":"ሃያ ዓጮይዳ ኮሺ ዖዪሳ ፑርታ ባኣዚ ሃሣ ታ ዛጌኔ፤ ዬይ ዓይጎዳይ ጌዔቴ፦ ዓሲ ሜቶ ኬሊና «ኑና ማኣዳንዳኔ» ጌይ ቆሎ ቡኩሳኔ፤ ጋዓንቴ ፔቴ ዔርቲባኣ ፑርታ ባኣዚ ቆሎ ዔያቶኮ ባይዛዛ ዔያቶኮ ናኣቶም ዒንጎንዶ ባኣዚያ ዓቱዋያ ማዒፆኬ።"},{"book":"ማክቢቤ ማፃኣፖ","chapter":"5","verse":"15","text":"ዓሲ ዒንዶ ጎጳፓ ካሎ ሾይንታኔ፤ ዒ ሃይቃዖ ሾይንቴማ ጎይፆ ካሎ ማዒ ዴንዳኔ፤ ዒ ሜታዼ ባካፓ ፔቴታዖ ኩጫ ዔኪ ዓኣዻኒ ዳንዳዑዋሴ። 5፡15 ዒዮ. 1፡21፤ ዓይኑ. 49፡17፤ 1ፂሞ. 6፡7።"},{"book":"ማክቢቤ ማፃኣፖ","chapter":"5","verse":"16","text":"ካሎ ዒ ሾይንቴማጉዲ ሃይቃዖዋ ካሎ ዓኣዺፃ ሚርጌና ዖዪሳያኬ፤ ዒዛኮ ላቢፃ ቢያ ዢባሬ ኩቻ ዓርቃኒ ማሊሢጉዴያ ጉሪ ማዓቴ ዬይ ዓካሪ ዓይጎ ማኣዳይ?"},{"book":"ማክቢቤ ማፃኣፖ","chapter":"5","verse":"17","text":"ፔኤኮ ዒ ናንጎ ዎዶ ጋፒሴሢ ዹሚ ዓቴ ናንጊዳ ዖዪሢና፥ ማሊ ሜታዺሢና፥ ሮኦጎናኬ።"},{"book":"ማክቢቤ ማፃኣፖ","chapter":"5","verse":"18","text":"ዓካሪ፥ ታኣኒ ዛጌ ኮሺ ማዔ ባኣዚ ዓይጎዳይ ጌዔቴ ዓሲ ሃያ ሳዖይዳ ዓኣዖ ፆኦሲ ዒንጌ ዻኮ ናንጎማ ጋራ ፔኤኮ ላቤ ባኮ ቢያ ሙይ ዑሽኪ ዎዛዺሢኬ፤ ዓሲም ዓይሢንቴማኣ ዬማ ሌሊኬ።"},{"book":"ማክቢቤ ማፃኣፖ","chapter":"5","verse":"19","text":"ፆኦሲ ዓሲም ቆሎና ዖርጎቹሞና ዒንጌሢ ዒ ላቤ ጎይፆ ዴንቂ ሙይ ዑሽኪ ዎዛዻንዳጉዲኬ፤ ዬይያኣ ፆኦሲ ዓሲም ዒንጌ ዒንጊሢኬ።"},{"book":"ማክቢቤ ማፃኣፖ","chapter":"5","verse":"20","text":"ፆኦሲ ዓሲኮ ዒኖ ዎዛሳሢሮ ዓሲ ዻካ ናንጌቴያ፤ ጊንሣ ሃሣ ሚርጌ ናንጋሢሮዋ ኮሺ ሜታዺ ማሉዋሴ።"}]}