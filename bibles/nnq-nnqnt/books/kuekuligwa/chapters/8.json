{"data":[{"book":"Kuekuligwa","chapter":"8","verse":"1","text":"Na Mwanalimbelele apanamatula unepo gwa saba, ngukube nuhu kumbengu kwa kingobu."},{"book":"Kuekuligwa","chapter":"8","verse":"2","text":"Penia, nganabona akapakachi saba bukumbengu abajemanga nnongi ja Nnoongo, bakamuigwe mapenga saba."},{"book":"Kuekuligwa","chapter":"8","verse":"3","text":"Mpakachi jonge ngaika na kongo akamwi nkungu gwa jaabu gukuukaliki ubani, ngaika nu kujema nnongi papipi ni kiteba. Jwombe ngakamuigwa ubani nduu atinie pamwe na malumbo ga bandu ba Nnoongo, pikitembe cha jaabu nnongi ja kitebu chutawala."},{"book":"Kuekuligwa","chapter":"8","verse":"4","text":"Malyoi gu ubani pamwe na malumbo ga bandu bachwapi ba Nnoongo ngagaika nnongi ja Nnoongo, kupete kamaboko ga mpakachi ju kumbengu."},{"book":"Kuekuligwa","chapter":"8","verse":"5","text":"Kuboka penia nganammona mpakachi jwenio atoi nkungu gubani gwenio, ngajela makala ga mwoto gupikitembe nu kukileke kudunia. Ngukube kulindamila na manjega, kumulakila nu kulendemela kwa nnema."},{"book":"Kuekuligwa","chapter":"8","verse":"6","text":"Penia akapakachi saba bukumbengu bina mapenga saba ngabapanganika kujemba."},{"book":"Kuekuligwa","chapter":"8","verse":"7","text":"Mpakachi jukutumbula ngatumbu kujemba lipenga lyakwe. Na penia ngijiika ula ja maganga na mwoto kiwanga na myai ngilekeligwa pannema. Selusi jimwe ja nnema ngijitinika na selusi jimwe ji mikongo ngijitinika na maamba mabee goa ngagatinika."},{"book":"Kuekuligwa","chapter":"8","verse":"8","text":"Penia mpakachi jwa pili ngajemba lipenga lyakwe. Ni kilebe andi kitoombi kikolonga chikijaka mwoto ngikilekaligwa mubaali na selusi jimwe ja baali ngijibe myai jika,"},{"book":"Kuekuligwa","chapter":"8","verse":"9","text":"selusi jimwe ji ipanganigwa yumubaali ngiwe na selusi jimwe ja meli ngijialabika."},{"book":"Kuekuligwa","chapter":"8","verse":"10","text":"Mpakachi jwa tatu ngajemba lipenga lyakwe. Lutondwa lukolongwa olujaka andi kiika kuboka kumbengu ngulugwele mu selusi jimwe ja ngemba nu muyembwe ya mache."},{"book":"Kuekuligwa","chapter":"8","verse":"11","text":"Liina lya lutondwa lwenio lukemigwa, Kubaba. Penia, selusi jimwe ja mache ngagabe mababa, bandu ajingi ngabawe kukunywe mache genia mababa."},{"book":"Kuekuligwa","chapter":"8","verse":"12","text":"Mpakachi jwa ncheche ngajemba lipenga lyakwe. Lichoba na mwei na ndondwa ngiputigwa nu kuoya selusi jimwe ju kung'ala kwakwe. Selusi jimwe ja mui lumu lubaliteje nu uyo selusi jimwe ja kilo mwei na ndondwa ijakitije."},{"book":"Kuekuligwa","chapter":"8","verse":"13","text":"Panalola ngannyoa litumbui likagoloka kunani muno, kongo likalenga kanonoya, “Kulaga! Kulaga! Kulaga! Kwa abatama padunia kingobu akapakachi atatu abaigile pabapakujemba mapenga gabe!”"}]}