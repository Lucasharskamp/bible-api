{"data":[{"book":"Mwanzo","chapter":"6","verse":"1","text":"Watu walipoanza kuongezeka idadi katika uso wa dunia na watoto wa kike wakazaliwa kwao,"},{"book":"Mwanzo","chapter":"6","verse":"2","text":"wana wa Mungu wakawaona kuwa hao binti za wanadamu walikuwa wazuri wa sura, wakaoa yeyote miongoni mwao waliyemchagua."},{"book":"Mwanzo","chapter":"6","verse":"3","text":"Ndipo Bwana akasema, “Roho yangu haitashindana na mwanadamu milele, kwa kuwa yeye ni wa kufa, siku zake zitakuwa miaka 120.”"},{"book":"Mwanzo","chapter":"6","verse":"4","text":"Wanefili walikuwako duniani siku hizo, na baadaye, hao wana wa Mungu walipoingia kwa binti za wanadamu na kuzaa nao. Wanefili walikuwa mashujaa na watu waliojulikana wa zamani hizo."},{"book":"Mwanzo","chapter":"6","verse":"5","text":"Bwana akaona jinsi uovu wa mwanadamu ulivyokuwa mkubwa duniani, na ya kuwa kila mwelekeo wa mawazo ya moyo wake wakati wote ulikuwa mbaya tu."},{"book":"Mwanzo","chapter":"6","verse":"6","text":"Bwana akasikitika kwamba alimuumba mwanadamu duniani, moyo wa Mungu ukajaa masikitiko."},{"book":"Mwanzo","chapter":"6","verse":"7","text":"Kwa hiyo Bwana akasema, “Nitamfutilia mbali mwanadamu niliyemuumba kutoka kwenye uso wa dunia, wanadamu na wanyama, pamoja na viumbe vitambaavyo na ndege wa angani. Kwa maana nasikitika kuwaumba.”"},{"book":"Mwanzo","chapter":"6","verse":"8","text":"Lakini Noa akapata kibali machoni pa Bwana."},{"book":"Mwanzo","chapter":"6","verse":"9","text":"Hivi ndivyo vizazi vya Noa."},{"book":"Mwanzo","chapter":"6","verse":"10","text":"Noa alikuwa na wana watatu: Shemu, Hamu na Yafethi."},{"book":"Mwanzo","chapter":"6","verse":"11","text":"Wakati huu dunia ilikuwa imejaa uharibifu na ukatili machoni pa Mungu."},{"book":"Mwanzo","chapter":"6","verse":"12","text":"Mungu akaona jinsi dunia ilivyoharibika, kwa maana watu wote duniani walikuwa wameharibu njia zao."},{"book":"Mwanzo","chapter":"6","verse":"13","text":"Kwa hiyo Mungu akamwambia Noa, “Nitawaangamiza watu wote, kwa kuwa dunia imejaa ukatili kwa sababu yao. Hakika mimi nitaangamiza watu pamoja na dunia."},{"book":"Mwanzo","chapter":"6","verse":"14","text":"Kwa hiyo jitengenezee safina kubwa kwa mbao za mvinje, tengeneza vyumba ndani yake na uipake lami ndani na nje."},{"book":"Mwanzo","chapter":"6","verse":"15","text":"Hivi ndivyo utakavyoitengeneza: Safina iwe na urefu wa dhiraa 300,6:15 Dhiraa 300 ni sawa na mita 135. upana wake dhiraa hamsini6:15 Dhiraa 50 ni sawa na mita 22:5. na kimo chake dhiraa thelathini.6:15 Dhiraa 30 ni sawa na mita 13:5."},{"book":"Mwanzo","chapter":"6","verse":"16","text":"Itengenezee paa na umalizie safina kwa kuacha nafasi ya dhiraa moja6:16 Dhiraa moja ni sawa na sentimita 45. juu. Weka mlango ubavuni mwa safina, na uifanye ya ghorofa ya chini, ya kati na ya juu."},{"book":"Mwanzo","chapter":"6","verse":"17","text":"Nitaleta gharika ya maji juu ya nchi ili kuangamiza uhai wote chini ya mbingu, kila kiumbe chenye pumzi ya uhai ndani yake. Kila kitu juu ya nchi kitaangamia."},{"book":"Mwanzo","chapter":"6","verse":"18","text":"Lakini Mimi nitaweka Agano langu na wewe, nawe utaingia ndani ya Safina, wewe pamoja na mke wako, wanao na wake zao."},{"book":"Mwanzo","chapter":"6","verse":"19","text":"Utaingiza ndani ya Safina kila aina ya kiumbe hai wawili wawili, wa kiume na wa kike, ili kuwahifadhi hai pamoja na wewe."},{"book":"Mwanzo","chapter":"6","verse":"20","text":"Wawili wa kila aina ya ndege, wa kila aina ya mnyama na wa kila aina ya kitambaacho ardhini watakuja kwako ili wahifadhiwe hai."},{"book":"Mwanzo","chapter":"6","verse":"21","text":"Utachukua kila aina ya chakula kitakacholiwa, na ukiweke akiba kama chakula kwa ajili yako na yao.”"},{"book":"Mwanzo","chapter":"6","verse":"22","text":"Noa akafanya kila kitu kama vile Mungu alivyomwamuru."}]}