{"data":[{"book":"Sálmarnir","chapter":"73","verse":"1","text":"Guð er góður við Ísrael! Hann er góður þeim sem hreinlyndir eru."},{"book":"Sálmarnir","chapter":"73","verse":"2","text":"En hvað um mig? Ég var kominn á ystu nöf. Það munaði engu að mér skrikaði fótur og ég félli!"},{"book":"Sálmarnir","chapter":"73","verse":"3","text":"Ég hafði fyllst gremju út af velgengni hinna hrokafullu."},{"book":"Sálmarnir","chapter":"73","verse":"4","text":"Þeim virtist ganga allt í haginn. Þeir eru hraustir og sterkir."},{"book":"Sálmarnir","chapter":"73","verse":"5","text":"Þeir virðast lausir við alla erfiðleika og áföll sem henda aðra."},{"book":"Sálmarnir","chapter":"73","verse":"6","text":"Hrokinn er eins og glitrandi festi um háls þeirra og þeir eru sveipaðir ofríki eins og skikkju."},{"book":"Sálmarnir","chapter":"73","verse":"7","text":"Þeir belgjast út af offitu og augu þeirra tútna af ágirnd."},{"book":"Sálmarnir","chapter":"73","verse":"8","text":"Þeir hæðast að Guði og hafa í hótunum við fólk hans. Hroki er í hverju orði."},{"book":"Sálmarnir","chapter":"73","verse":"9","text":"Þeir stæra sig gegn himninum og blaðrið í þeim heyrist um allar jarðir."},{"book":"Sálmarnir","chapter":"73","verse":"10","text":"Þjóð Guðs er orðlaus og gleypir í sig boðskap þeirra."},{"book":"Sálmarnir","chapter":"73","verse":"11-12","text":"„Guð virðist láta þá í friði,“ segir fólk, „já, þessir guðleysingjar lifa áhyggjulausu lífi og verða ríkari með hverjum degi.“"},{"book":"Sálmarnir","chapter":"73","verse":"13","text":"Hef ég eytt tíma mínum til einskis? Er til nokkurs að kappkosta að lifa heiðvirðu lífi?"},{"book":"Sálmarnir","chapter":"73","verse":"14","text":"Allt sem ég hef upp úr því er erfiði og strit – alla daga, sí og æ!"},{"book":"Sálmarnir","chapter":"73","verse":"15","text":"Ef ég talaði með þessum hætti, væri ég að bregðast lýð þínum."},{"book":"Sálmarnir","chapter":"73","verse":"16","text":"En þetta er samt svo torskilið – velgengni þeirra sem hata Drottin."},{"book":"Sálmarnir","chapter":"73","verse":"17","text":"En dag einn fór ég í helgidóm Drottins til að íhuga, og þá hugleiddi ég framtíð þessara vondu manna."},{"book":"Sálmarnir","chapter":"73","verse":"18","text":"Sá vegur sem þeir ganga mun enda í skelfingu. Skyndilega mun þeim skrika fótur og þeir hrasa og steypast fram af brúninni, niður í hyldýpið."},{"book":"Sálmarnir","chapter":"73","verse":"19","text":"Það verður snöggur endir á allri „gæfunni“, skyndileg tortíming."},{"book":"Sálmarnir","chapter":"73","verse":"20","text":"Líf þeirra líkist draumi. Þeir munu vakna til veruleikans, eins og þegar menn vakna af draumsvefni og sjá að allt var ímyndun ein!"},{"book":"Sálmarnir","chapter":"73","verse":"21","text":"Þegar ég skyldi þetta, fylltist ég hryggð og leið illa."},{"book":"Sálmarnir","chapter":"73","verse":"22","text":"Ég sá hve heimskur og fávís ég var. Ég hlýt að vera eins og skynlaus skepna í þínum augum, Guð!"},{"book":"Sálmarnir","chapter":"73","verse":"23","text":"En samt elskar þú mig! Þú heldur í hægri hönd mína og varðveitir mig."},{"book":"Sálmarnir","chapter":"73","verse":"24","text":"Og áfram munt þú leiða mig með vísdómi þínum og speki."},{"book":"Sálmarnir","chapter":"73","verse":"25","text":"Hvern á ég að á himnum nema þig? Og þú ert sá sem ég þrái mest á jörðu!"},{"book":"Sálmarnir","chapter":"73","verse":"26","text":"Heilsu minni hrakar og hjarta mitt þreytist, en Guð lifir! Hann er styrkur minn, ég fæ að tilheyra honum að eilífu."},{"book":"Sálmarnir","chapter":"73","verse":"27","text":"Drottinn, þeir sem hafna þér munu farast, því að þú eyðir þeim sem þjóna öðrum guðum."},{"book":"Sálmarnir","chapter":"73","verse":"28","text":"En hvað um mig? Ég vil komast eins nálægt Guði og ég get! Ég hef kosið að trúa á Drottin. Hann er skjól mitt. Ég vil vitna um það í allra áheyrn að margsinnis hefur hann bjargað mér á undursamlega hátt."}]}