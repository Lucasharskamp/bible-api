{"data":[{"book":"اعداد","chapter":"12","verse":"1","text":"روزی مریم و هارون موسی را به علّت اینکه زن او حبشی بود، سرزنش کردند."},{"book":"اعداد","chapter":"12","verse":"2","text":"آنها گفتند: «آیا خداوند فقط به‌وسیلۀ موسی سخن گفته است؟ مگر او به‌وسیلهٔ ما نیز سخن نگفته است؟» خداوند سخنان آنها را شنید."},{"book":"اعداد","chapter":"12","verse":"3","text":"موسی متواضع‌ترین مرد روی زمین بود."},{"book":"اعداد","chapter":"12","verse":"4","text":"پس خداوند بی‌درنگ موسی و هارون و مریم را به خیمهٔ ملاقات فرا خوانده فرمود: «هر سه نفر شما به اینجا بیایید.» پس ایشان در حضور خداوند ایستادند."},{"book":"اعداد","chapter":"12","verse":"5","text":"آنگاه خداوند در ستون ابر نازل شده، در کنار در خیمۀ عبادت ایستاد و فرمود: «هارون و مریم جلو بیایند» و ایشان جلو رفتند."},{"book":"اعداد","chapter":"12","verse":"6","text":"خداوند به ایشان گفت، «سخنان مرا بشنوید: هرگاه یک نبی در میان شما باشد من که خداوندم، خود را در رویا به او آشکار می‌کنم و در خواب با وی سخن می‌گویم."},{"book":"اعداد","chapter":"12","verse":"7","text":"ولی با موسی که خدمتگزار من است به این طریق سخن نمی‌گویم، چون او قوم مرا با وفاداری خدمت می‌کند."},{"book":"اعداد","chapter":"12","verse":"8","text":"من با وی رو در رو و آشکارا صحبت می‌کنم، نه با رمز، و او تجلی خداوند را می‌بیند. چطور جرأت کردید او را سرزنش کنید؟»"},{"book":"اعداد","chapter":"12","verse":"9","text":"پس خشم خداوند بر ایشان افروخته شد و خداوند از نزد ایشان رفت."},{"book":"اعداد","chapter":"12","verse":"10","text":"به محض اینکه ابر از روی خیمهٔ عبادت برخاست، بدن مریم از مرض جذام سفید شد. وقتی هارون این را دید،"},{"book":"اعداد","chapter":"12","verse":"11","text":"نزد موسی فریاد برآورد: «ای سرورم، ما را به خاطر این گناه تنبیه نکن، زیرا این گناه ما از نادانی بوده است."},{"book":"اعداد","chapter":"12","verse":"12","text":"نگذار مریم مثل بچهٔ مرده‌ای که موقع تولد، نصف بدنش پوسیده است، شود.»"},{"book":"اعداد","chapter":"12","verse":"13","text":"پس موسی نزد خداوند دعا کرده، گفت: «ای خدا، به تو التماس می‌کنم او را شفا دهی.»"},{"book":"اعداد","chapter":"12","verse":"14","text":"خداوند به موسی فرمود: «اگر پدرش آب دهان به صورت او انداخته بود آیا تا هفت روز شرمنده نمی‌شد؟ حالا هم باید هفت روز خارج از اردوگاه به تنهایی به سر برد و بعد از آن می‌تواند دوباره بازگردد.»"},{"book":"اعداد","chapter":"12","verse":"15","text":"پس مریم مدت هفت روز از اردوگاه اخراج شد و قوم اسرائیل تا بازگشت وی به اردوگاه صبر نموده، پس از آن دوباره کوچ کردند."},{"book":"اعداد","chapter":"12","verse":"16","text":"سپس از حضیروت کوچ کرده، در صحرای فاران اردو زدند."}]}