{"data":[{"book":"Ezeekyeri","chapter":"10","verse":"1","text":"Ne ntunula, laba, ekifaananyi eky’entebe ey’obwakabaka eya safiro nga kiri waggulu w’ekibangirizi w’emitwe gya bakerubi."},{"book":"Ezeekyeri","chapter":"10","verse":"2","text":"Mukama n’agamba omusajja ayambadde linena nti, “Genda wakati wa zinnamuziga wansi wa bakerubi, otoole amanda mu mukono gwo okuva wakati mu bakerubi, ogasaasaanye mu kibuga.” N’ayitawo nga ntunula."},{"book":"Ezeekyeri","chapter":"10","verse":"3","text":"Bakerubi baali bayimiridde ku luuyi olw’Obukiikaddyo obwa yeekaalu; omusajja bwe yayingira ekire ne kijjula mu luggya olw’omunda."},{"book":"Ezeekyeri","chapter":"10","verse":"4","text":"Awo ekitiibwa kya Mukama ne kyambuka okuva waggulu wa bakerubi ne kidda mu mulyango gwa yeekaalu. Ekire ne kijjula mu yeekaalu, n’oluggya ne lujjula okumasamasa okw’ekitiibwa kya Mukama."},{"book":"Ezeekyeri","chapter":"10","verse":"5","text":"N’okuwuuma kw’ebiwaawaatiro bya bakerubi ne kuwulikika wala mu luggya olw’ebweru, ng’eddoboozi lya Mukama ow’Eggye bwe liwulikika ng’ayogedde."},{"book":"Ezeekyeri","chapter":"10","verse":"6","text":"Mukama bwe yalagira omusajja ayambadde linena nti, “Toola omuliro okuva mu zinnamuziga, wakati mu bakerubi,” omusajja n’ayingira n’ayimirira ku mabbali ga nnamuziga emu."},{"book":"Ezeekyeri","chapter":"10","verse":"7","text":"Awo omu ku bakerubi n’agolola omukono gwe eri omuliro ogwali wakati wa bakerubi, n’addira ogumu ku gwo, n’aguteeka mu ngalo ez’omusajja ayambadde linena, eyagutwala n’afuluma."},{"book":"Ezeekyeri","chapter":"10","verse":"8","text":"Wansi w’ebiwaawaatiro bya bakerubi waalabika ng’awaali emikono gy’omuntu."},{"book":"Ezeekyeri","chapter":"10","verse":"9","text":"Ne ndaba zinnamuziga nnya ku mabbali ga bakerubi buli nnamuziga ng’eriraanye kerubi, zinnamuziga nga ziyakaayakana ng’ejjinja erya berulo."},{"book":"Ezeekyeri","chapter":"10","verse":"10","text":"Mu ndabika nga zifaanagana, nnamuziga emu ng’eri ng’etudde mu ginnaayo."},{"book":"Ezeekyeri","chapter":"10","verse":"11","text":"Mu kuseeseetuka, zaaseeseetukanga mu njuyi nnya bakerubi gye baatunulanga, era zinnamuziga z’omu maaso gye zaayiringitiranga, n’endala zonna gye zaayiringitiranga."},{"book":"Ezeekyeri","chapter":"10","verse":"12","text":"Omubiri gwabwe gwonna, n’emigongo gyabwe, n’emikono gyabwe, n’ebiwaawaatiro byabwe, ne zinnamuziga, nga zijjudde amaaso enjuuyi zonna."},{"book":"Ezeekyeri","chapter":"10","verse":"13","text":"Ne mpulira zinnamuziga nga ziyitibwa “ezeetooloola eziwulukuka.”"},{"book":"Ezeekyeri","chapter":"10","verse":"14","text":"Buli emu ku zo yalina obwenyi buna: obwenyi obw’olubereberye bwali bwa kerubi, obwokubiri nga bwa musajja, obwokusatu nga bwa mpologoma, obwokuna nga bwa mpungu."},{"book":"Ezeekyeri","chapter":"10","verse":"15","text":"Awo bakerubi ne basituka. Bye biramu bye nalaba ku mabbali g’omugga Kebali."},{"book":"Ezeekyeri","chapter":"10","verse":"16","text":"Bakerubi bwe baaseeseetukanga, zinnamuziga ezaali ku mabbali ne ziseeseetukira wamu nabo; bakerubi bwe baayanjuluzanga ebiwaawaatiro byabwe okusituka okuva ku ttaka, zinnamuziga nazo tezaavanga ku lusegere."},{"book":"Ezeekyeri","chapter":"10","verse":"17","text":"Bakerubi bwe baayimiriranga, nazo ne ziyimirira; bakerubi bwe baasitukanga, nnamuziga ne zisitukira wamu nabo, kubanga omwoyo ow’ebiramu yali mu zo."},{"book":"Ezeekyeri","chapter":"10","verse":"18","text":"Awo ekitiibwa kya Mukama ne kiva ku mulyango gwa yeekaalu ne kiyimirira waggulu wa bakerubi."},{"book":"Ezeekyeri","chapter":"10","verse":"19","text":"Ne ndaba bakerubi nga bayanjuluza ebiwaawaatiro byabwe, ne basituka okuva ku ttaka, ne zinnamuziga nazo ne zigendera ku mabbali gaabwe. Ne bayimirira awayingirirwa ku luggi olw’ebuvanjuba olwa yeekaalu ya Mukama, n’ekitiibwa kya Katonda owa Isirayiri nga kiri waggulu waabwe."},{"book":"Ezeekyeri","chapter":"10","verse":"20","text":"Era ebyo bye biramu bye nalaba wansi wa Katonda wa Isirayiri ku mugga Kebali, olwo ne ntegeera nga bakerubi."},{"book":"Ezeekyeri","chapter":"10","verse":"21","text":"Buli omu yalina obwenyi buna n’ebiwaawaatiro bina, ne wansi w’ebiwaawaatiro byabwe nga waliyo ebyali ng’emikono gy’omuntu."},{"book":"Ezeekyeri","chapter":"10","verse":"22","text":"Obwenyi bwabwe bwanfaananira nga buli bwe nalaba ku mugga Kebali. Buli omu n’atambula n’agenda mu maaso."}]}