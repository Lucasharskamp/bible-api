{"data":[{"book":"4 ЦАРСТВАЎ","chapter":"5","verse":"1","text":"Нэеман, ваеначальнік цара Сірыйскага, быў вялікі чалавек у гаспадара свайго і паважаны, бо празь яго даў Гасподзь перамогу Сірыйцам; і чалавек гэты быў выдатны воін, але пракажоны."},{"book":"4 ЦАРСТВАЎ","chapter":"5","verse":"2","text":"Сірыйцы аднойчы пайшлі атрадамі і ўзялі ў палон зь зямлі Ізраільскай маленькую дзяўчынку, і яна слугавала жонцы Нэеманавай."},{"book":"4 ЦАРСТВАЎ","chapter":"5","verse":"3","text":"І сказала яна гаспадыні сваёй: о, калі б гаспадар мой пабываў у прарока, які ў Самарыі, дык ён зьняў бы зь яго праказу ягоную!"},{"book":"4 ЦАРСТВАЎ","chapter":"5","verse":"4","text":"І пайшоў Нэеман і перадаў гэта гаспадару свайму, кажучы: так і так кажа дзяўчынка, якая зь зямлі Ізраільскай."},{"book":"4 ЦАРСТВАЎ","chapter":"5","verse":"5","text":"І сказаў цар Сірыйскі Нэеману: ідзі, схадзі, а я пашлю ліст да цара Ізраільскага. Ён пайшоў і ўзяў з сабою дзесяць талантаў срэбра і шэсьць тысяч сікляў золата і дзесяць перамен вопраткі;"},{"book":"4 ЦАРСТВАЎ","chapter":"5","verse":"6","text":"і прынёс ліст цару Ізраільскаму, у якім было сказана: разам зь лістом гэтым, вось я пасылаю да цябе Нэемана, слугу майго, каб ты зьняў зь яго праказу ягоную."},{"book":"4 ЦАРСТВАЎ","chapter":"5","verse":"7","text":"Цар Ізраільскі, прачытаўшы ліст, падраў вопратку на сабе і сказаў: хіба Я Бог, каб усьмерчваць і ажыўляць, што ён пасылае да мяне, каб я зьняў з чалавека праказу ягоную? вось, цяпер ведайце і глядзеце, што ён шукае зачэпкі варагаваць супроць мяне."},{"book":"4 ЦАРСТВАЎ","chapter":"5","verse":"8","text":"Калі пачуў Елісей, чалавек Божы, што цар Ізраільскі падраў вопратку на сабе, дык паслаў сказаць цару: навошта ты падраў вопратку на сабе? хай ён прыйдзе да мяне і даведаецца, што ёсьць прарок у Ізраіле."},{"book":"4 ЦАРСТВАЎ","chapter":"5","verse":"9","text":"І прыбыў Нэеман на конях сваіх і на калясьніцы сваёй і спыніўся каля ўваходу ў дом Елісееў."},{"book":"4 ЦАРСТВАЎ","chapter":"5","verse":"10","text":"І выслаў да яго Елісей слугу сказаць: ідзі, абмыйся сем разоў у Ярдане, і абновіцца цела тваё ў цябе, і будзеш чысты."},{"book":"4 ЦАРСТВАЎ","chapter":"5","verse":"11","text":"І разгневаўся Нэеман, і пайшоў, і сказаў: вось, я думаў, што ён выйдзе, стане, і пакліча імя Госпада Бога свайго, і пакладзе руку сваю на тое месца, і здыме праказу;"},{"book":"4 ЦАРСТВАЎ","chapter":"5","verse":"12","text":"хіба Авана і Фарфар, рэкі Дамаскія, ня лепшыя за ўсе воды Ізраільскія? хіба я ня мог бы абмыцца ў іх і ачысьціцца? І павярнуўся і пайшоў у гневе."},{"book":"4 ЦАРСТВАЎ","chapter":"5","verse":"13","text":"І падышлі рабы ягоныя, і казалі яму, і сказалі: бацька мой, калі б што-небудзь важнае сказаў табе прарок, дык ці не зрабіў бы ты? а тым болей, калі ён сказаў табе толькі: абмыйся, і будзеш чысты."},{"book":"4 ЦАРСТВАЎ","chapter":"5","verse":"14","text":"І пайшоў ён і акунуўся ў Ярдане сем разоў, па слове чалавека Божага, і абнавілася цела ягонае, як цела малога дзіцяці, і ачысьціўся."},{"book":"4 ЦАРСТВАЎ","chapter":"5","verse":"15","text":"І вярнуўся да чалавека Божага ён і ўсе, што суправаджалі яго, і прыйшоў, і стаў перад ім, і сказаў: вось, я даведаўся, што на ўсёй зямлі няма Бога, як у Ізраіля; дык вось прымі дарунак ад раба твайго."},{"book":"4 ЦАРСТВАЎ","chapter":"5","verse":"16","text":"І сказаў ён: жывы Гасподзь, прад абліччам якога стаю! ня прыму. І той прымушаў яго ўзяць, але ён не згадзіўся."},{"book":"4 ЦАРСТВАЎ","chapter":"5","verse":"17","text":"І сказаў Нэеман: калі ўжо ня так, дык хай рабу твайму дадуць зямлі, колькі панясуць два мулы, бо ня будзе больш раб твой прыносіць цэласпаленьні і ахвяры іншым багам, апрача Госпада;"},{"book":"4 ЦАРСТВАЎ","chapter":"5","verse":"18","text":"толькі вось у чым хай даруе Гасподзь рабу твайму: калі пойдзе гаспадар мой у дом Рымона на пакланеньне там і абапрэцца на руку маю, і пакланюся я ў доме Рымона, дык, за маё пакланеньне ў доме Рымона, хай даруе Гасподзь рабу твайму ў гэтым выпадку."},{"book":"4 ЦАРСТВАЎ","chapter":"5","verse":"19","text":"І сказаў яму: ідзі зь мірам. І ён адэехаў ад яго на недалёкую адлегласьць."},{"book":"4 ЦАРСТВАЎ","chapter":"5","verse":"20","text":"І сказаў Гіезій, слуга Елісея, чалавека Божага: вось, гаспадар мой адмовіўся ўзяць з рукі Нэемана, гэтага Сірыйца, тое, што ён прыносіў. Жывы Гасподзь! пабягу я за ім і вазьму ў яго што-небудзь."},{"book":"4 ЦАРСТВАЎ","chapter":"5","verse":"21","text":"І пагнаўся Гіезій за Нэеманам. І ўбачыў Нэеман, што бяжыць за ім, і сышоў з калясьніцы насустрач яму, і сказаў: ці зь мірам?"},{"book":"4 ЦАРСТВАЎ","chapter":"5","verse":"22","text":"Той адказваў: зь мірам; гаспадар мой паслаў мяне сказаць: вось, цяпер прышлі да мяне з гары Яфрэмавай двух маладых чалавекі з сыноў прарокавых; дай ім талант срэбра і дзьве перамены вопраткі."},{"book":"4 ЦАРСТВАЎ","chapter":"5","verse":"23","text":"І сказаў Нэеман: вазьмі, бадай што, два таланты. І ўпрошваў яго. І завязаў ён два таланты срэбра ў два мяхі і дзьве перамены вопраткі і аддаў двум слугам сваім, і панесьлі перад ім."},{"book":"4 ЦАРСТВАЎ","chapter":"5","verse":"24","text":"Калі ён прыйшоў да пагорка, дык узяў з рук іхніх і схаваў дома. І адпусьціў людзей, і яны пайшлі."},{"book":"4 ЦАРСТВАЎ","chapter":"5","verse":"25","text":"Калі ён прыйшоў і зьявіўся да гаспадара свайго, Елісей сказаў яму: адкуль, Гіезій? І сказаў ён: нікуды не хадзіў раб твой."},{"book":"4 ЦАРСТВАЎ","chapter":"5","verse":"26","text":"І сказаў ён яму: хіба сэрца маё не спадарожнічала табе, калі павярнуўся насустрач табе чалавек той з калясьніцы сваёй? ці час браць срэбра і браць вопратку, або масьлічныя дрэвы і вінаграднікі, і дробнае альбо буйное быдла, і рабоў альбо рабыняў?"},{"book":"4 ЦАРСТВАЎ","chapter":"5","verse":"27","text":"няхай жа праказа Нэеманавая прыстане да цябе і да нашчадкаў тваіх навек. І выйшаў ён ад яго белы ад праказы, як сьнег."}]}