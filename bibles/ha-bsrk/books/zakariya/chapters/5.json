{"data":[{"book":"Zakariya","chapter":"5","verse":"1","text":"Na sāke dubawa sai ga naɗaɗɗen littafi mai firiya a gabana!"},{"book":"Zakariya","chapter":"5","verse":"2","text":"Sai ya tambaye ni ya ce, “Me ka gani?”"},{"book":"Zakariya","chapter":"5","verse":"3","text":"Sai ya ce mini, “Wannan ce la’anar da za tă ratsa dukan ƙasar; gama bisa ga abin da ya ce a gefe ɗaya, za a kawar da kowane ɓarawo, kuma bisa ga abin da ya ce a ɗaya gefen za a kawar da duk mai rantsuwar ƙarya."},{"book":"Zakariya","chapter":"5","verse":"4","text":"Ubangiji Maɗaukaki ya ce, ‘Zan aika shi, zai shiga gidan ɓarawo, da gidan mai rantsuwar ƙarya da sunana. Zai kasance a gidansa yă hallaka gidan da katakon da duwatsun.’ ”"},{"book":"Zakariya","chapter":"5","verse":"5","text":"Sai mala’ikan da yake mini magana ya zo gaba ya ce mini, “Duba ka gani ko mene ne wannan da yake fitowa.”"},{"book":"Zakariya","chapter":"5","verse":"6","text":"Na tambaya na ce, “Mene ne?”"},{"book":"Zakariya","chapter":"5","verse":"7","text":"Sa’an nan aka ɗaga murfin dalman, a ciki kuwa ga mace zaune!"},{"book":"Zakariya","chapter":"5","verse":"8","text":"Ya ce, “Wannan mugunta ce,” ya kuma tura ta cikin kwandon ya rufe da murfin dalman, ya kuma danna da dutse."},{"book":"Zakariya","chapter":"5","verse":"9","text":"Na ɗaga idona sama, sai ga mata biyu a gabana, iska tana hura fikafikansu! Suna da fikafikai kamar na shamuwa, suka kuma ɗaga kwandon sama."},{"book":"Zakariya","chapter":"5","verse":"10","text":"Na tambayi mala’ikan da yake magana da ni na ce, “Ina za ku kai kwandon?”"},{"book":"Zakariya","chapter":"5","verse":"11","text":"Ya amsa ya ce, “Zuwa ƙasar Babiloniya5.11 Da Ibraniyanci Shinar. Shinar tsohon sunan Babilon ne. Bisa ga Far 11, a wurin ne mutanen dā suka gina gini mai tsayi na saɓo ga Allah, wanda Ubangiji ya sauka ya dagula harsunansu. don a gina masa haikali. Sa’ad da aka gama ginin, za a ajiye shi a ciki.”"}]}