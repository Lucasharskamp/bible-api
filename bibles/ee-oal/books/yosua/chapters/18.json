{"data":[{"book":"Yosua","chapter":"18","verse":"1","text":"Esi Israelviwo xɔ anyigba vɔ megbe la, wo katã wova kpe ta ɖe Silo, eye wotu Yehowa ƒe Agbadɔ ɖe afi ma."},{"book":"Yosua","chapter":"18","verse":"2","text":"Womema anyigba na Israel ƒe to adre haɖe o."},{"book":"Yosua","chapter":"18","verse":"3","text":"Ale Yosua bia Israelviwo be, “Va se ɖe ɣe ka ɣie mialala hafi anya ame siwo le anyigba si Yehowa, mia Mawu la na mi la dzi?"},{"book":"Yosua","chapter":"18","verse":"4","text":"Mitia ame etɔ̃ tso to ɖe sia ɖe me, eye madɔ wo ɖa be woayi aɖatsa ŋku le afi siwo dzi míeɖu haɖe o la dzi, ale be woana manya woƒe lolome kple anyigba la ƒe lolome si to ɖe sia ɖe adi be yeaxɔ, ekema mate ŋu amae na mi."},{"book":"Yosua","chapter":"18","verse":"5","text":"Mama anyigba la ɖe akpa adre me: Yuda ƒe viwo anɔ woƒe anyigba dzi le dziehe, eye Yosef ƒe viwo anɔ anyiehe."},{"book":"Yosua","chapter":"18","verse":"6","text":"Miŋlɔ nu tso anyigba la ƒe akpa adreawo ŋu tsɔ vɛ nam. Ekema mada akɔ ɖe edzi le Yehowa, míaƒe Mawu la ŋkume ale be manya ale si mama anyigba lae."},{"book":"Yosua","chapter":"18","verse":"7","text":"Ke miɖo ŋku edzi be womama anyigba na Levitɔwo o, elabena Yehowa ƒe nunɔlawo wonye, eye woƒe nunɔladɔe nye woƒe domenyinu wɔnuku la. Gad ƒe viwo kple Ruben ƒe viwo kple Manase ƒe viwo ƒe afã magaxɔ anyigba aɖeke o, elabena woxɔ anyigba xoxo le Yɔdan tɔsisi la ƒe ɣedzeƒe, afi si ŋugbe Mose do na wo.”"},{"book":"Yosua","chapter":"18","verse":"8","text":"Ame siwo wotia la dze mɔ be woata anyigba la vɛ na Yosua ekema ate ŋu ama anyigba la na toawo to akɔdada le Yehowa ŋkume me."},{"book":"Yosua","chapter":"18","verse":"9","text":"Ame tiatiawo wɔ abe ale si woɖo na wo ene. Woma anyigba la ɖe akpa adre me, woŋlɔ du siwo nɔ mama ɖe sia ɖe me la da ɖi, eye wotrɔ va Yosua gbɔ le asaɖa la me le Silo."},{"book":"Yosua","chapter":"18","verse":"10","text":"Le afi ma, le asaɖa la me le Silo la, Yehowa fia Yosua to akɔdada la me, ale si wòama anyigba lae na to vovovoawo."},{"book":"Yosua","chapter":"18","verse":"11","text":"Anyigba si wotsɔ na Benyamin ƒe viwo la nɔ Yuda ƒe viwo kple Yosef ƒe viwo ƒe anyigbawo dome."},{"book":"Yosua","chapter":"18","verse":"12","text":"Benyamin ƒe viwo ƒe anyigba ƒe anyiehe dze egɔme tso Yɔdan tɔsisi la to, yi Yeriko ƒe anyiehe, to tonyigba la kple Bet Aven gbegbe la dzi."},{"book":"Yosua","chapter":"18","verse":"13","text":"Liƒo la tso afi ma ɖo ta dziehe yi Luz, afi si wogayɔna be Betel, heyi Atarot Ada, le Bet Horon ƒe tonyigba dzi le dziehe."},{"book":"Yosua","chapter":"18","verse":"14","text":"Liƒo la trɔ tso afi ma ɖo ta dziehe, eto to si le Bet Horon kasa le dziehe hewu nu ɖe Kiriat Baal, du si wogayɔna be Kiriat Yearim, si nye Yuda ƒe viwo ƒe duwo dometɔ ɖeka la gbɔ. Esiae nye Benyamin ƒe viwo ƒe anyigba ƒe ɣetoɖoƒeliƒo."},{"book":"Yosua","chapter":"18","verse":"15","text":"Anyigba la ƒe anyigbemeliƒo tso Kiriat Yearim du la to, yi Efrɔn to la dzi, yi Naftoa vudo la gbɔ,"},{"book":"Yosua","chapter":"18","verse":"16","text":"heyi to si le Ben Hinom ƒe Balime le Refaim ƒe balime ƒe anyiehe gome. Etso afi ma, heto Hinom ƒe balime hetrɔ yi dziehe gome, afi si Yebusitɔwo nɔ, eye wòyi ɖatɔ En Rogel."},{"book":"Yosua","chapter":"18","verse":"17","text":"Tso En Rogel la, liƒo la ɖo ta anyiehe kple ɣedzeƒe gome yi En Semes kple Gelilot le Adumim ƒe akpa kemɛ. Etrɔ tso afi ma ɖo ta Bohan, Ruben ƒe vi ƒe kpe la gbɔ,"},{"book":"Yosua","chapter":"18","verse":"18","text":"eye wòzɔ Bet Araba ƒe anyieheliƒo la ŋu heyi Araba."},{"book":"Yosua","chapter":"18","verse":"19","text":"Egaɖo ta dziehe, dze le Bet Hogla ŋu, eye wòwu nu ɖe Dzeƒu la to. Teƒe siae nye Yɔdan tɔsisi la ƒe seƒe le dziehe gome."},{"book":"Yosua","chapter":"18","verse":"20","text":"Yɔdan tɔsisi lae nye anyigba sia ƒe ɣedzeƒeliƒo."},{"book":"Yosua","chapter":"18","verse":"21","text":"Du blaeve-vɔ-ade siwo nɔ anyigba sia dzi la woe nye:"},{"book":"Yosua","chapter":"18","verse":"22","text":"Bet Araba, Zemaraim, Betel,"},{"book":"Yosua","chapter":"18","verse":"23","text":"Avim, Para, Ofra,"},{"book":"Yosua","chapter":"18","verse":"24","text":"Kefar Amoni, Ofni, Geba. Du wuieve kple woƒe kɔƒeduwo."},{"book":"Yosua","chapter":"18","verse":"25","text":"Gibeon, Rama, Beerot,"},{"book":"Yosua","chapter":"18","verse":"26","text":"Mizpeh, Kefira, Moza,"},{"book":"Yosua","chapter":"18","verse":"27","text":"Rekem, Irpeel, Tarala,"},{"book":"Yosua","chapter":"18","verse":"28","text":"Zela, Haelef, Yebus (alo Yerusalem), Gibea kple Kiriat Yearim. Wo katã le du wuiene."}]}