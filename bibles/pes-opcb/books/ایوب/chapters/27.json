{"data":[{"book":"ایوب","chapter":"27","verse":"1","text":"ایوب بحث خود را ادامه داده گفت:"},{"book":"ایوب","chapter":"27","verse":"2","text":"به خدای زندهٔ قادر مطلق که حق مرا پایمال کرده و زندگیم را تلخ نموده است قسم می‌خورم"},{"book":"ایوب","chapter":"27","verse":"3","text":"که تا زمانی که زنده‌ام و خدا به من نفس می‌دهد"},{"book":"ایوب","chapter":"27","verse":"4","text":"حرف نادرست از دهانم خارج نشود و با زبانم دروغی نگویم."},{"book":"ایوب","chapter":"27","verse":"5","text":"من به هیچ وجه حرفهای شما را تصدیق نمی‌کنم؛ و تا روزی که بمیرم به بی‌گناهی خود سوگند یاد می‌کنم."},{"book":"ایوب","chapter":"27","verse":"6","text":"بارها گفته‌ام و باز هم می‌گویم که من گناهکار نیستم. تا آخر عمرم وجدانم پاک و راحت است."},{"book":"ایوب","chapter":"27","verse":"7","text":"دشمنان من که با من مخالفت می‌کنند مانند بدکاران و خطاکاران مجازات خواهند شد."},{"book":"ایوب","chapter":"27","verse":"8","text":"آدم شرور وقتی که خدا او را نابود می‌کند و جانش را می‌گیرد، چه امیدی دارد؟"},{"book":"ایوب","chapter":"27","verse":"9","text":"هنگامی که بلایی به سرش بیاید خدا به فریادش نخواهد رسید،"},{"book":"ایوب","chapter":"27","verse":"10","text":"زیرا او از خدای قادرمطلق لذت نمی‌برد و جز به هنگام سختی به او روی نمی‌آورد."},{"book":"ایوب","chapter":"27","verse":"11","text":"من دربارهٔ اعمال خدای قادر مطلق و قدرت او، بدون کم و کاست به شما تعلیم خواهم داد."},{"book":"ایوب","chapter":"27","verse":"12","text":"اما در واقع احتیاجی به تعلیمات من ندارید، زیرا خود شما هم به اندازهٔ من دربارهٔ خدا می‌دانید؛ پس چرا همهٔ این حرفهای پوچ و بی‌اساس را به من می‌زنید؟"},{"book":"ایوب","chapter":"27","verse":"13","text":"این است سرنوشتی که خدای قادر مطلق برای گناهکاران تعیین کرده است:"},{"book":"ایوب","chapter":"27","verse":"14","text":"هر چند شخص گناهکار فرزندان زیادی داشته باشد، آنها یا در جنگ می‌میرند و یا از گرسنگی تلف می‌شوند."},{"book":"ایوب","chapter":"27","verse":"15","text":"آنان هم که از جنگ و گرسنگی جان به در ببرند، بر اثر بیماری و بلا به گور خواهند رفت و حتی زنانشان هم برای ایشان عزاداری نخواهند کرد."},{"book":"ایوب","chapter":"27","verse":"16","text":"هر چند گناهکاران مثل ریگ پول جمع کنند و صندوق خانه‌هایشان را پر از لباس کنند"},{"book":"ایوب","chapter":"27","verse":"17","text":"ولی عاقبت درستکاران آن لباسها را خواهند پوشید و پول آنها را بین خود تقسیم خواهند کرد."},{"book":"ایوب","chapter":"27","verse":"18","text":"خانه‌ای که شخص شرور بسازد مانند تار عنکبوت و سایبان دشتبان، بی‌دوام خواهد بود."},{"book":"ایوب","chapter":"27","verse":"19","text":"او ثروتمند به رختخواب می‌رود، اما هنگامی که بیدار می‌شود می‌بیند تمامی مال و ثروتش از دست رفته است."},{"book":"ایوب","chapter":"27","verse":"20","text":"ترس مانند سیل او را فرا می‌گیرد و طوفان در شب او را می‌بلعد."},{"book":"ایوب","chapter":"27","verse":"21","text":"باد شرقی او را برده، از خانه‌اش دور می‌سازد،"},{"book":"ایوب","chapter":"27","verse":"22","text":"و با بی‌رحمی بر او که در حال فرار است می‌وزد."},{"book":"ایوب","chapter":"27","verse":"23","text":"مردم از بلایی که بر سر او آمده است شاد می‌شوند و از هر سو او را استهزا می‌کنند."}]}