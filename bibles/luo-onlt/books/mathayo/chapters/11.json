{"data":[{"book":"Mathayo","chapter":"11","verse":"1","text":"Bangʼ ka Yesu nosetieko tiego jopuonjrene apar gariyo, nodhi nyime koa kanyo mondo opuonj kendo oyal e mier mag Galili."},{"book":"Mathayo","chapter":"11","verse":"2","text":"Kane Johana owinjo ka en od twech gik ma Kristo ne timo, nooro jopuonjrene"},{"book":"Mathayo","chapter":"11","verse":"3","text":"mondo openje niya, “In e jalno mane onego obi, koso warit ngʼat machielo?”"},{"book":"Mathayo","chapter":"11","verse":"4","text":"Yesu nodwokogi niya, “Doguru mondo udwok wach ne Johana gik muwinjo kendo uneno:"},{"book":"Mathayo","chapter":"11","verse":"5","text":"Muofni neno, rongʼonde wuotho, jogo man-gi dhoho ichango, joma itgi odinore winjo wach, joma otho ichiero, kendo Injili iyalo ne joma odhier."},{"book":"Mathayo","chapter":"11","verse":"6","text":"En ngʼat mogwedhi jal ma ok chwanyre mabar nikech an.”"},{"book":"Mathayo","chapter":"11","verse":"7","text":"Kane oyudo jopuonjre Johana wuok mondo odogi, Yesu nochako wuoyo gi oganda kuom Johana kowacho niya, “Angʼo mane udhi mondo une e thim? Ne udhi neno odundu ma yamo tero koso?"},{"book":"Mathayo","chapter":"11","verse":"8","text":"Ka ok mano to en angʼo mane udhi mondo une? Ne udhi neno ngʼat morwakore gi lewni mabeyo koso? Ooyo, jogo marwakore gi lewni mabeyo iyudo mana e ute ruodhi."},{"book":"Mathayo","chapter":"11","verse":"9","text":"To kara nudhi mondo une angʼo? Janabi? Ee, awachonu ni ne udhi neno ngʼat moloyo janabi gi duongʼ."},{"book":"Mathayo","chapter":"11","verse":"10","text":"Ma e jal mane ondik kuome niya,"},{"book":"Mathayo","chapter":"11","verse":"11","text":"Awachonu adier kama: Kuom jogo duto mamon onywolo, onge ngʼama osewuok e dier ji maduongʼ moloyo Johana ja-Batiso; kata kamano ngʼatno matinie moloyo e pinyruodh polo duongʼ moloye."},{"book":"Mathayo","chapter":"11","verse":"12","text":"Chakre ndalo mag Johana ja-Batiso nyaka sani, pinyruodh polo osebedo ka idonje githuon, kendo joma thuondi ema kawe."},{"book":"Mathayo","chapter":"11","verse":"13","text":"Nimar ndiko mag jonabi gi mag chik nokoro nyaka ndalo Johana."},{"book":"Mathayo","chapter":"11","verse":"14","text":"Kendo kaponi uhero mar rwako wachni to ngʼeuru ni en e Elija mane onego obi."},{"book":"Mathayo","chapter":"11","verse":"15","text":"Ngʼat man-gi ite mondo owinji."},{"book":"Mathayo","chapter":"11","verse":"16","text":"“En angʼo ma dapimgo tiengʼni? Gichalo nyithindo mobet e chirni kendo maluongo jowetegi kagiwacho niya,"},{"book":"Mathayo","chapter":"11","verse":"17","text":"“Ne wagoyonu asili,"},{"book":"Mathayo","chapter":"11","verse":"18","text":"Nimar Johana Ja-Batiso nobiro ka ok ochiem kata metho, to giwacho ni, ‘En gi jachien.’"},{"book":"Mathayo","chapter":"11","verse":"19","text":"Wuod Dhano nobiro ka chiemo kendo metho, to uwacho ni, ‘Neyeuru jawuoro kendo jamer mosiep josol osuru gi joricho.’ To rieko ifwenyo adimba kuom timbene.”"},{"book":"Mathayo","chapter":"11","verse":"20","text":"Eka Yesu nochako kwedo mier mane thoth honnige osetimoree, nikech negitamore weyo richo."},{"book":"Mathayo","chapter":"11","verse":"21","text":"“Mano kaka unune malit un jo-Korazin! Mano kaka unune malit, un jo-Bethsaida! Nimar ka dine honni motimnugi dinetim ne Turo gi Sidon to dine giseweyo richo chon ka girwakore gi lep gugru kendo ka gibukore gi buru."},{"book":"Mathayo","chapter":"11","verse":"22","text":"To awachonu ni chiengʼ ngʼado bura weche nobed maberber ne Turo gi Sidon moloyou."},{"book":"Mathayo","chapter":"11","verse":"23","text":"To in Kapernaum, bende ibiro tingʼori malo nyaka polo koso? Ooyo, ibiro lwar piny nyaka piny joma otho. Ka dine bed ni honni mane otim e iyi ne otim ei Sodom to dikoro pod entie nyaka kawuono."},{"book":"Mathayo","chapter":"11","verse":"24","text":"To awachonu ni chiengʼ ngʼado bura weche nobed maberber ne Sodom moloyou.”"},{"book":"Mathayo","chapter":"11","verse":"25","text":"E sechego Yesu nowacho niya, “Apakoi Wuonwa, Ruodh polo gi piny, nikech isepando gigi ne joma riek gi joma osomo, to isefwenyogi ne nyithindo matindo."},{"book":"Mathayo","chapter":"11","verse":"26","text":"Ee Wuora, nimar mano ema ne berni kotimore."},{"book":"Mathayo","chapter":"11","verse":"27","text":"“Wuonwa oseketo gik moko duto e lweta. To onge ngʼama ongʼeyo Wuowi makmana Wuoro kende, bende onge ngʼama ongʼeyo Wuoro makmana Wuowi kaachiel gi joma Wuowi oyiero mondo ofwenynegi."},{"book":"Mathayo","chapter":"11","verse":"28","text":"“Biuru ira, un duto mujony kendo motingʼore mapek, mondo amiu yweyo."},{"book":"Mathayo","chapter":"11","verse":"29","text":"Kawuru lodina mondo utingʼ kendo puonjreuru kuoma, nimar chunya muol kendo ahora mos, eka unuyud yweyo ne chunyu."},{"book":"Mathayo","chapter":"11","verse":"30","text":"Nimar lodina ok pek kendo misika yot.”"}]}