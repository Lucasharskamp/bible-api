{"data":[{"book":"Yakobi","chapter":"3","verse":"1","text":"Valongu vangu, yimutangalili mukotoo kuva vawula. Ngimu wumumanyili, yufwi yituwula datuhighiwi pakomi munu pitu vamonga."},{"book":"Yakobi","chapter":"3","verse":"2","text":"Kwanongwa twavosi tukuvifya mufindu fitangalili, leki mundu yoyonda akuvifya ng'odu mudetelu yaki, ayu ndi mng'alili na akuwesha kwilongosha mweni."},{"book":"Yakobi","chapter":"3","verse":"3","text":"Tukumukongishela fyuma mumlomu fwalasi ili atupikani na kwadeha ayi tukuwesha kumlongosha kokosi kutudayila."},{"book":"Yakobi","chapter":"3","verse":"4","text":"Watu mkomi munu, hata leki weni mkomi munu, wukusukumuliwa na liyegha likomi, awu wukuwesha kughalambuliwa na ngafi dokwa hela na kulongosha kokosi kwadayila yula mundu yaguba."},{"book":"Yakobi","chapter":"3","verse":"5","text":"Wuwula wula, lulimi hata leki ndi chisingu chidokwa cha mvili, lukwijuma kwa kudeta findu fikomi munu!"},{"book":"Yakobi","chapter":"3","verse":"6","text":"Wuwula wula lulimi luva kucha motu. Luwolukela findu fya wafu fya ndambu yosi mufisingu fyosi fya njimba. Lukupighasha njimba shetu na kukwisha wafu muwundu wetu. Wukugwijusha ngalilu yetu yonda kwa motu wufuma kulifumbika lyeni."},{"book":"Yakobi","chapter":"3","verse":"7","text":"Mundu akuwesha kuvafugha na kufugha kala ndambu shosi sha filumbi, vang'ongolu va kumidasi na vambongu na vag'ongolu yivakwava na filumbi fyonda fya mumachi."},{"book":"Yakobi","chapter":"3","verse":"8","text":"Lakini kwahela mundu yawesha kufugha lulimi. Lulimi luva kucha ng'ongolu yangajila kufughika na lumema usungu luwulagha."},{"book":"Yakobi","chapter":"3","verse":"9","text":"Kupitila lulimi yufwi tukumlumba Bambu na Tati wetu na Kwa lulimi lulolu tukuvalapila vandu, vandu yivalumbiwili kwa chilangushilu cha Chapanga."},{"book":"Yakobi","chapter":"3","verse":"10","text":"Filongu fya kunemela na kulapila fikufuma mumlomu wuwula wula. Valongu vangu filongu afi fikudayiliwa ha kuva nahawu."},{"book":"Yakobi","chapter":"3","verse":"11","text":"Wuli, chimbwitu chimu hela chikuwesha kufumisha machi vanowili na va munyu? Chikuwesha ha kufumisha machi vanowili na vamunyu mwanja wumu?"},{"book":"Yakobi","chapter":"3","verse":"12","text":"Valongu vangu, likuyu likuwesha kuveleka mipambika? Awu lisabibu likuwesha kulela mipambika? Litepu lya machi va munyu likuwesha ha kufumisha machi vanowili."},{"book":"Yakobi","chapter":"3","verse":"13","text":"Wuli, ghani yavelili na luhunja na luhala gati ya yumwi? Topi, alangushi chilongu achi kwa ngalilu yaki ya nyanyi na figoli fyaki fya usangi yifigoleka kwa ushisha moyu na luhunja."},{"book":"Yakobi","chapter":"3","verse":"14","text":"Lakini payiva ndima shenu simema weyi, lihingili na weyi wa chifuki, topi mukotoo kwijuma na kudeta ufyangu badili ya unakaka."},{"book":"Yakobi","chapter":"3","verse":"15","text":"Luhunja lwa nahawu lukufuma kumbindi kwa Chapanga ha, luhunja alu lwa mlima hela na lwa njimba hela luva lwa mfuki wa Chapanga ha kandi lwa Lijangavandu."},{"book":"Yakobi","chapter":"3","verse":"16","text":"Nongwa poposi pavelili na weyi na lihingili na weyi wa chifuki, apa pana ndilingu na ndambu shosi sha wafu."},{"book":"Yakobi","chapter":"3","verse":"17","text":"Lakini luhunja lufuma kumbindi kwa Chapanga ya kwaa lung'ala kandi lwa kusika na ushisha moyu na lwa kupikana na lwa umemili lusungu na lukuyegha figoli finofu, luvahela lushawu wala ufyangu."},{"book":"Yakobi","chapter":"3","verse":"18","text":"Ugoleki wukufuma mumbeyu sikwetiwili mukusika na vandu yivayegha kusika."}]}