{"data":[{"book":"मत्‌ती","chapter":"28","verse":"1","text":"अराम ना दाड़ान बाद हप्‌ता ना दाड़े परगड़ फाटतेत मरीयम मगदलीनी अने बीजी मरीयम मड़ाट्‌या ने देखवा आयी।"},{"book":"मत्‌ती","chapter":"28","verse":"2","text":"अने देखो, धरती हीली, काहाके मालीक नो एक दुत ह़रगे गेथो उतर्‌यो अने ह़ाते आवीन तीहयो दगड़ा ने ढबळाय देदो, अने तीनी पोर बह ज्‌यो।"},{"book":"मत्‌ती","chapter":"28","verse":"3","text":"तीनो रुप वीजळीन तेम अने तीना लुगड़ा बरप ने तेम धोळा हता।"},{"book":"मत्‌ती","chapter":"28","verse":"4","text":"तीना बीक सी झापले पेहरो देण्‌या काप उठ्‌या, अने मरला ह़रका हय ज्‌या।"},{"book":"मत्‌ती","chapter":"28","verse":"5","text":"ह़रगदुत बयराम ने केदो, “ना बीहो, मे जाणु के तमु ईसु ने जे कुरुस पोर चड़ावला तीने ह़ोदवा बाज री"},{"book":"मत्‌ती","chapter":"28","verse":"6","text":"तीहयो आञे नी हय, पण आह़फा बोलु नी अनसारे जीवतो हयलो से। आवो, आहयो जागो देखो, जां ईसु मालीक ने मेकला हतो,"},{"book":"मत्‌ती","chapter":"28","verse":"7","text":"अने ममार जाय्‌न तीमना चेलाम ने केवो के तीहयो मरला मे गेथो पासो जीवतो हय जेलो से, अने तीहयो तमारी गेथो पेले गलील मे जत र्‌यो, तां तीने देखहु! देखो, मे तमने देखाड़ देदो।”"},{"book":"मत्‌ती","chapter":"28","verse":"8","text":"अने तीहया बीक अने मोटी खुसी ह़ाते मड़ाट्‌या मे सी ममार पासी आवीन तीमना चेलाम ने खबर आपवा दवड़ी पड़ी।"},{"book":"मत्‌ती","chapter":"28","verse":"9","text":"तत्‌यार ईसु तीमने भेट्‌यो। अने केदो, “सुखी रेवो” तीहया ह़ाते आवीन अने तीना पोग धरीन तीने वांद्‌या।"},{"book":"मत्‌ती","chapter":"28","verse":"10","text":"तत्‌यार ईसु तीमने केदो, “ना बीहो; मारा भायु सी जाय्‌न केवो के गलील मे जत रेय तां मने देख्‌हु।”"},{"book":"मत्‌ती","chapter":"28","verse":"11","text":"तीहयी जवात बाज री हती के पेहरो देण्‌या मे गेथा थोड़ाक माणहु ह़ेर मे आवीन आखी वात डायला पुंजारा ने ह़मळाया।"},{"book":"मत्‌ती","chapter":"28","verse":"12","text":"तत्‌यार तीहया डायला पुडारी नी ह़ाते भेळा हय्‌न वीच्‌यारीन अने सीपायड़ा ने ढेरका चांदी ना सीक्‌का आप्‌या,"},{"book":"मत्‌ती","chapter":"28","verse":"13","text":"अने केदा, “आहयु केजो के राते जत्‌यार आमु ह़ुव्‌वा बाज रेला हता, तत्‌यार ईसु ना चेला आवीन तीना धोड़ ने चोरी कर ली ज्‌या।"},{"book":"मत्‌ती","chapter":"28","verse":"14","text":"अने आहयी वात मुखी-डायला ना कान्‌टा लग पुग जहे, ता आमु तीने ह़मजाड़ लेहु अने तने फीकर करवा सी बचाड़ लेहु।”"},{"book":"मत्‌ती","chapter":"28","verse":"15","text":"तीहया रुप्‌या लीन जेम ह़ीकाड़ला हता, तेमेत कर्‌या। आहयी वात आज लग युहद्‌या मे चाल री।"},{"book":"मत्‌ती","chapter":"28","verse":"16","text":"ग्‌यारे चेला गलील मे तीहया बड़ा पोर ज्‌या, जीने ईसु तीमने देखाड़लो हतो।"},{"book":"मत्‌ती","chapter":"28","verse":"17","text":"जत्‌यार तीहया ईसु ने देख्‌या ता तीनी भक्‌ती कर्‌या। पण कोय-कोय ना मन मे सण्‌का हयी।"},{"book":"मत्‌ती","chapter":"28","verse":"18","text":"ईसु तीमनी ह़ाते आवीन केदो, “ह़रग अने धरती नो आखो हक मने आपलो से।"},{"book":"मत्‌ती","chapter":"28","verse":"19","text":"28:19 नेवताळा ना काम 1:8आनीन करीन तमु जावो, आखा राज्‌य ना माणहु ने चेला बणावो; अने तीमने बाह, अने सोरा, अने चोखली आत्‌मा नी नाम सी बपतीस्‌मा आपो,"},{"book":"मत्‌ती","chapter":"28","verse":"20","text":"अने तीमने आखी वातु जे मे तमने हुकम आप्‌लो से, मानवा ह़ीकाड़ो: अने देखो, मे कळी ना आकरी लग सदा तमारी ह़ाते से।”"}]}