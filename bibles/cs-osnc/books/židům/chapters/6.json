{"data":[{"book":"Židům","chapter":"6","verse":"1","text":"Přestaňme stále jenom ohledávat základy Kristova učení a usilujme postoupit dále. Nevracejme se pořád jenom k lítosti nad nesprávným jednáním, k víře v Boha,"},{"book":"Židům","chapter":"6","verse":"2","text":"k učení o křtu, ke vkládání rukou, k učení o vzkříšení mrtvých a o věčném odsouzení."},{"book":"Židům","chapter":"6","verse":"3","text":"Když Bůh dovolí, postupme k dalším věcem."},{"book":"Židům","chapter":"6","verse":"4-5","text":"Ten, kdo byl jednou osvícen, okusil Božího daru, získal podíl na Duchu svatém, poznal, jak vážná je Boží věc, zakusil moc přicházejícího světa,"},{"book":"Židům","chapter":"6","verse":"6","text":"a potom od Boha odpadl, nemůže se vrátit zpátky, protože veřejně potupil a znovu ukřižoval Božího Syna."},{"book":"Židům","chapter":"6","verse":"7","text":"Země, která je často skrápěna deštěm a vydává těm, kdo ji obdělávají, hojnou úrodu, přijímá od Boha požehnání."},{"book":"Židům","chapter":"6","verse":"8","text":"Plodí-li však bodláky a trní, není vhodná k obdělávání, bude vypálena a ponechána svému osudu."},{"book":"Židům","chapter":"6","verse":"9","text":"I když říkám takové věci, milovaní, nemyslím, že by se týkaly vás. Jsem přesvědčen, že přinášíte dobré plody a spočíváte v Boží ochraně."},{"book":"Židům","chapter":"6","verse":"10","text":"Bůh je spravedlivý, nezapomíná na vaši práci a věrnost jeho věci, na vaši minulou i přítomnou službu, kterou prokazujete těm, kteří jsou mu cele oddáni."},{"book":"Židům","chapter":"6","verse":"11","text":"Napomínám každého z vás k horlivosti. Nebuďte leniví a zachovejte si až do konce plnou naději."},{"book":"Židům","chapter":"6","verse":"12","text":"Nebuďte tupí. Řiďte se příkladem těch, kteří vírou a trpělivostí dosáhli splnění Božích slibů."},{"book":"Židům","chapter":"6","verse":"13-14","text":"Bůh dal Abrahamovi slib a chtěl ho potvrdit přísahou. A protože nemohl přísahat při nikom větším, přísahal při sobě, že bude Abrahama provázet svou přízní a že rozmnoží jeho rod."},{"book":"Židům","chapter":"6","verse":"15","text":"A Abraham svou trpělivostí skutečně dosáhl splnění tohoto slibu."},{"book":"Židům","chapter":"6","verse":"16","text":"Když se lidé přísahou dovolávají někoho mocnějšího, ukončují tím svůj spor."},{"book":"Židům","chapter":"6","verse":"17","text":"Bůh dědicům zaslíbení svou přísahou nepochybně prokázal nezměnitelnost své vůle."},{"book":"Židům","chapter":"6","verse":"18","text":"Protože je vyloučeno, aby Bůh lhal, můžeme se tedy neochvějně opírat jak o jeho slib, tak o jeho přísahu. Když jsme se k němu uchýlili, smíme čerpat mocné potěšení z nabízené naděje, které jsme se chopili."},{"book":"Židům","chapter":"6","verse":"19","text":"Je to bezpečná a pevná kotva celé naší bytosti, která nás spojuje s Bohem,"},{"book":"Židům","chapter":"6","verse":"20","text":"k němuž nás předešel Ježíš, který se stal navždycky knězem podle řádu Malkísedekova. Malkísedek je předobrazem Božího Syna, který je knězem navždycky."}]}