{"data":[{"book":"Yeremiya","chapter":"11","verse":"1","text":"Yehova anayankhula ndi Yeremiya kuti,"},{"book":"Yeremiya","chapter":"11","verse":"2","text":"“Imvani mawu a pangano ili, ndipo uwawuze anthu a ku Yuda ndi a ku Yerusalemu."},{"book":"Yeremiya","chapter":"11","verse":"3","text":"Awuze kuti Yehova, Mulungu wa Israeli akuti ‘adzakhala wotembereredwa munthu amene samvera mawu a pangano ili."},{"book":"Yeremiya","chapter":"11","verse":"4","text":"Awa anali mawu amene ndinalamulira makolo anu nditawatulutsa mu Igupto, kuchoka mʼngʼanjo yamoto.’ Ine ndinati, ‘Mverani Ine ndi kuchita chilichonse chimene ndakulamulirani. Mukatero mudzakhala anthu anga ndi Ine ndidzakhala Mulungu wanu."},{"book":"Yeremiya","chapter":"11","verse":"5","text":"Tsono Ine ndidzakwaniritsa lumbiro lomwe ndinalumbira kwa makolo anu kuti ndidzawapatsa dziko loyenda mkaka ndi uchi,’ dziko lomwe inu lero mukukhalamo.”"},{"book":"Yeremiya","chapter":"11","verse":"6","text":"Yehova anandiwuza kuti, “Lengeza mawu onsewa mʼmizinda yonse ya ku Yuda ndi mʼmisewu ya mu Yerusalemu: ‘Mverani mawu a pangano ili ndi kuzitsatira."},{"book":"Yeremiya","chapter":"11","verse":"7","text":"Kuyambira nthawi imene ndinatulutsa makolo anu ku Igupto mpaka lero, ndakhala ndi kuwachenjeza kawirikawiri kuti, ‘Mverani Ine.’"},{"book":"Yeremiya","chapter":"11","verse":"8","text":"Koma sanamvere kapena kulabadirako. Aliyense anawumirira kuchita zoyipa za mʼmitima yawo. Ngakhale ndinawalamulira kuti asunge pangano langa koma iwo sanasunge. Choncho ndinawalanga monga ndinaneneramo.’ ”"},{"book":"Yeremiya","chapter":"11","verse":"9","text":"Kenaka Yehova anandiwuza kuti, “Anthu a ku Yuda ndi ku Yerusalemu andiwukira."},{"book":"Yeremiya","chapter":"11","verse":"10","text":"Abwereranso ku machimo a makolo awo, amene anakana kumvera mawu anga. Akutsata milungu ina ndi kumayitumikira. Aisraeli ndi Ayuda aphwanya pangano limene ndinachita ndi makolo awo."},{"book":"Yeremiya","chapter":"11","verse":"11","text":"Choncho Yehova akuti, ‘Ndidzawagwetsera mavuto amene sadzatha kuwalewa. Ngakhale adzandilirire, sindidzawamvera."},{"book":"Yeremiya","chapter":"11","verse":"12","text":"Anthu a mʼmizinda ya Yuda ndi anthu a ku Yerusalemu adzapita ndi kukalirira milungu imene ankayifukizira lubani, koma milunguyo sidzawathandiza ndi pangʼono pomwe mavuto akadzafika."},{"book":"Yeremiya","chapter":"11","verse":"13","text":"Iwe Yuda, uli ndi milungu yochuluka ngati chiwerengero cha mizinda yako; chiwerengero cha maguwa ansembe amene umafukizirapo lubani kwa Baala chili ngati misewu ya mu Yerusalemu.’"},{"book":"Yeremiya","chapter":"11","verse":"14","text":"“Tsono iwe Yeremiya usawapempherere anthu amenewa ngakhale kuwadandaulira kapena kuwapepesera, chifukwa sindidzawamvera akadzandiyitana pa nthawi ya mavuto awo."},{"book":"Yeremiya","chapter":"11","verse":"15","text":"“Kodi anthu anga okondedwa akudzachita chiyani mʼNyumba yanga?"},{"book":"Yeremiya","chapter":"11","verse":"16","text":"Kale Yehova ankakutchani mtengo wa olivi wa masamba obiriwira,"},{"book":"Yeremiya","chapter":"11","verse":"17","text":"Yehova Wamphamvuzonse, amene anakudzalani, walamula kuti mavuto akugwereni. Inu a banja la Yuda ndi a banja la Israeli munachitira Yehova zoyipa ndi kumukwiyitsa pamene munkapereka nsembe zanu kwa Baala."},{"book":"Yeremiya","chapter":"11","verse":"18","text":"Yehova anandiwululira ndipo ndinadziwa. Iye anatsekula maso anga kuti ndione chiwembu chawocho."},{"book":"Yeremiya","chapter":"11","verse":"19","text":"Ndinali ngati mwana wankhosa wofatsa amene akupita naye kukamupha; sindinkadziwa kuti chiwembu chimene ankakonzekeracho chinkaloza ine. Iwo amati:"},{"book":"Yeremiya","chapter":"11","verse":"20","text":"Koma, Inu Yehova Wamphamvuzonse, Inu amene mumaweruza molungama"},{"book":"Yeremiya","chapter":"11","verse":"21","text":"“Nʼchifukwa chake Yehova akunena za anthu a ku Anatoti amene akufuna kuwononga moyo wako namanena kuti, ‘Usanenere mʼdzina la Yehova, ukatero ife tidzakupha ndi manja athu,’"},{"book":"Yeremiya","chapter":"11","verse":"22","text":"koma Yehova Wamphamvuzonse akuti, ‘Ine ndidzawalanga. Achinyamata awo adzaphedwa ndi lupanga, ana awo aamuna ndi aakazi adzafa ndi njala."},{"book":"Yeremiya","chapter":"11","verse":"23","text":"Sipadzakhala otsala ndi mmodzi yemwe, chifukwa ndidzalanga anthu a ku Anatoti chikadzafika chaka chawo cha chilango.’ ”"}]}