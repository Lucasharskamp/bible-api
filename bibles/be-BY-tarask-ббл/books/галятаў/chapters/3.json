{"data":[{"book":"ГАЛЯТАЎ","chapter":"3","verse":"1","text":"О, няцямныя Галяты! Хто падбіў вас не скарацца ісьціне, вас, у каго перад вачыма накрэсьлены быў Ісус Хрыстос, як бы сярод вас укрыжаваны?"},{"book":"ГАЛЯТАЎ","chapter":"3","verse":"2","text":"Толькі гэта хачу ведаць ад вас: ці празь дзеі закона вы атрымалі Духа, ці праз настаўленьне ў веры?"},{"book":"ГАЛЯТАЎ","chapter":"3","verse":"3","text":"Ці такія вы няцямныя, што, пачаўшы Духам, цяпер канчаеце плоцьцю?"},{"book":"ГАЛЯТАЎ","chapter":"3","verse":"4","text":"Так многа вы перацярпелі няўжо марна? О, калі б толькі марна!"},{"book":"ГАЛЯТАЎ","chapter":"3","verse":"5","text":"Той, Хто пада вам Духа і творыць сярод вас цуды, ці празь дзеі закона робіць гэта, ці праз пропаведзь веры?"},{"book":"ГАЛЯТАЎ","chapter":"3","verse":"6","text":"Так Абрагам паверыў Богу, і гэта залічылася яму ў праведнасьць."},{"book":"ГАЛЯТАЎ","chapter":"3","verse":"7","text":"Уведайце ж, што вернікі - сыны Абрагамавыя."},{"book":"ГАЛЯТАЎ","chapter":"3","verse":"8","text":"І Пісаньне, прадбачачы, што Бог вераю апраўдае язычнікаў, наперад узьвясьціла Абрагаму: «у табе дабраславяцца ўсе народы»."},{"book":"ГАЛЯТАЎ","chapter":"3","verse":"9","text":"Вось так, веруючыя дабраславяцца зь верным Абрагамам."},{"book":"ГАЛЯТАЎ","chapter":"3","verse":"10","text":"А ўсе, хто сьцьвярджаецца на дзеях закона, жывуць пад пракляцьцем. Бо напісана: «пракляты кожны, хто ня выконвае пастаянна ўсяго, што напісана ў кнізе закона»."},{"book":"ГАЛЯТАЎ","chapter":"3","verse":"11","text":"А што законам ніхто не апраўдваецца перад Богам, гэта ясна, бо «праведны вераю жыць будзе»."},{"book":"ГАЛЯТАЎ","chapter":"3","verse":"12","text":"А закон не ад веры; «а хто выконвае яго, той жыць будзе ім»."},{"book":"ГАЛЯТАЎ","chapter":"3","verse":"13","text":"Хрыстос адкупіў нас ад пракляцьця закона, зрабіўшыся за нас пракляцьцем - бо напісана: «пракляты кожны, хто вісіць на дрэве»,"},{"book":"ГАЛЯТАЎ","chapter":"3","verse":"14","text":"каб дабраславеньне Абрагамавае праз Хрыста Ісуса пашырылася на язычнікаў, каб нам атрымаць абяцанага Духа вераю."},{"book":"ГАЛЯТАЎ","chapter":"3","verse":"15","text":"Браты! кажу я па-людзку: нават чалавекам зацьверджанага запавету ніхто не адмяняе і не дадае да яго."},{"book":"ГАЛЯТАЎ","chapter":"3","verse":"16","text":"Але Абрагаму дадзеныя былі абяцаньні і нашчадку ягонаму. Ня сказана: «і нашчадкам», як бы пра многіх, а як бы пра аднаго: «і насеньню твайму», якое ёсьць Хрыстос."},{"book":"ГАЛЯТАЎ","chapter":"3","verse":"17","text":"Я кажу тое, што запавета пра Хрыста, раней Богам зацьверджанага, закон, які паявіўся праз чатырыста трыццаць гадоў, не адмяняе так, каб абяцаньне страціла сілу."},{"book":"ГАЛЯТАЎ","chapter":"3","verse":"18","text":"Бо калі паводле закона спадчына, дык ужо не паводле абяцаньня; але Абрагаму Бог даў гэта паводле абяцаньня."},{"book":"ГАЛЯТАЎ","chapter":"3","verse":"19","text":"Навошта ж закон? Ён дадзены пасьля з прычыны злачынстваў, да часу прышэсьця насеньня, якому было дадзена абяцаньне, і ўчынена праз анёлаў, рукою пасрэдніка."},{"book":"ГАЛЯТАЎ","chapter":"3","verse":"20","text":"Але пасрэднік пры адным ня бывае, а Бог адзін."},{"book":"ГАЛЯТАЎ","chapter":"3","verse":"21","text":"Дык ці ж закон супроць абяцаньняў Божых? Ані! Бо калі б дадзены быў закон, які мог бы ажыўляць, дык сапраўды праведнасьць была б ад закона;"},{"book":"ГАЛЯТАЎ","chapter":"3","verse":"22","text":"але Пісаньне ўсіх замкнула пад грэх, каб абяцаньне веруючым было дадзена ад веры ў Ісуса Хрыста."},{"book":"ГАЛЯТАЎ","chapter":"3","verse":"23","text":"Але да прышэсьця веры, мы былі замкнутыя пад вартаю закона да таго часу, як мела адкрыцца вера."},{"book":"ГАЛЯТАЎ","chapter":"3","verse":"24","text":"Дык вось закон быў для нас павадыром да Хрыста, каб нам апраўдацца вераю;"},{"book":"ГАЛЯТАЎ","chapter":"3","verse":"25","text":"а як прыйшла вера, мы ўжо не пад кіраваньнем павадыра."},{"book":"ГАЛЯТАЎ","chapter":"3","verse":"26","text":"Бо ўсе вы сыны Божыя па веры ў Хрыста Ісуса;"},{"book":"ГАЛЯТАЎ","chapter":"3","verse":"27","text":"усе вы, хто хрысьціўся ў Хрыста, у Хрыста апрануліся!"},{"book":"ГАЛЯТАЎ","chapter":"3","verse":"28","text":"Няма ўжо Юдэя, ні язычніка; няма раба, ні вольніка; няма мужчынскага полу, ні жаночага: бо ўсе вы адно ў Хрысьце Ісусе."},{"book":"ГАЛЯТАЎ","chapter":"3","verse":"29","text":"Калі ж вы Хрыстовыя, дык вы нашчадкі Абарагамавыя, і паводле абяцаньня спадкаемцы."}]}