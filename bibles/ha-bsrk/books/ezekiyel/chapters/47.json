{"data":[{"book":"Ezekiyel","chapter":"47","verse":"1","text":"Mutumin ya komo da ni zuwa mashigin haikalin, sai na kuwa ga ruwa yana malalowa daga ƙarƙashin madogarar ƙofar haikalin wajen gabas (gama haikalin yana fuskantar gabas). Ruwan yana malalowa daga ƙarƙashin gefen kudun haikalin, kudu da bagaden."},{"book":"Ezekiyel","chapter":"47","verse":"2","text":"Sai ya fitar da ni ta ƙofar arewa ya kewaye da ni ta waje zuwa ƙofar da take waje mai fuskantar gabas, ruwan kuwa yana malalowa daga wajen kudu."},{"book":"Ezekiyel","chapter":"47","verse":"3","text":"Yayinda mutumin ya yi wajen gabas da karan awo a hannunsa, sai ya auna kamu dubu ya kuma bi da ni ta ruwan da zurfinsa ya kama ni a idon ƙafa."},{"book":"Ezekiyel","chapter":"47","verse":"4","text":"Ya auna wani kamu dubu ya kuma bi da ni a ruwan da zurfinsa ya kai ni gwiwa. Ya sāke auna kamu dubu ya kuma bi da ni a ruwan da zurfinsa kama ni a gindi."},{"book":"Ezekiyel","chapter":"47","verse":"5","text":"Ya auna wani kamu dubu, amma a yanzu ruwan ya zama kogin da ban iya hayewa ba, domin ruwan ya taso ya kuma yi zurfin da ya isa a yi iyo a ciki, kogin da ba za a iya hayewa ba."},{"book":"Ezekiyel","chapter":"47","verse":"6","text":"Sai ya ce mini, “Ɗan mutum, ka ga wannan?”"},{"book":"Ezekiyel","chapter":"47","verse":"7","text":"Sa’ad da na iso can, sai na ga itatuwa masu yawa a kowane gefen kogin."},{"book":"Ezekiyel","chapter":"47","verse":"8","text":"Sai ya ce mini, “Wannan ruwa yana malalowa zuwa yankin gabas ya kuma gangaro zuwa cikin Araba,47.8 Ko kuwa Kwarin Urdun inda zai shiga Teku. Sa’ad da ya shiga cikin Tekun sai ruwan a can ya zama mai daɗi."},{"book":"Ezekiyel","chapter":"47","verse":"9","text":"Tarin halittu masu rai za su rayu a duk inda ruwan ya malalo. Za a kasance da kifi masu yawa, domin wannan ruwa yana malalowa a can yana kuma mai da ruwan gishiri yă zama ruwa mai daɗi; saboda haka duk inda ruwan ya malalo, kome zai rayu."},{"book":"Ezekiyel","chapter":"47","verse":"10","text":"Masunta za su tsaya a gaɓar; daga En Gedi zuwa En Eglayim, za a kasance da wuraren jefa abin kamun kifi. Za a sami kifayen iri-iri, kamar kifaye Bahar Rum.47.10 Wato, Mediterraniyan; haka ma a ayoyi 15, 19 da 20"},{"book":"Ezekiyel","chapter":"47","verse":"11","text":"Amma fadamun da tafkunan ba za su zama masu daɗi ba; za a bar su a gishirinsu."},{"book":"Ezekiyel","chapter":"47","verse":"12","text":"’Ya’yan itatuwa na kowane iri za su yi girma a kowane gefen kogin. Ganyayensu ba su bushe ba, ba kuwa za su fasa yin ’ya’ya ba. Kowane wata za su ba da ’ya’ya domin ruwa daga wuri mai tsarki yana malalo musu. ’Ya’yansu za su zama abinci, ganyayensu kuma za su zama magani.”"},{"book":"Ezekiyel","chapter":"47","verse":"13","text":"Ga abin da Ubangiji Mai Iko Duka yana cewa, “Waɗannan su ne iyakokin da za ku raba ƙasar gādo cikin kabilan Isra’ila goma sha biyu, da rabo biyu don Yusuf."},{"book":"Ezekiyel","chapter":"47","verse":"14","text":"Za ku raba ta daidai a cikinsu. Gama na ɗaga hannu na rantse zan ba da ita ga kakanninku, wannan ƙasa za tă zama gādonku."},{"book":"Ezekiyel","chapter":"47","verse":"15","text":"“Wannan ce za tă zama iyakar ƙasa."},{"book":"Ezekiyel","chapter":"47","verse":"16","text":"Berota47.15,16 Dubi Seftuwajin da kuma Ezk 48.1; Ibraniyanci hanya zuwa cikin Zedad, 16 Hamat, Berota. da Sibrayim (wadda take a iyaka tsakanin Damaskus da Hamat), har zuwa Hazer-Hattikon, wadda take a iyakar Hauran."},{"book":"Ezekiyel","chapter":"47","verse":"17","text":"Iyakar za tă miƙe daga teku zuwa Hazar-Enon, ta iyakar Damaskus, da iyakar Hamat a arewa. Wannan ita ce iyakar a wajen arewa."},{"book":"Ezekiyel","chapter":"47","verse":"18","text":"A wajen gabas iyakar za tă kama tsakanin Hauran da Damaskus, ta bi ta Urdun tsakanin Gileyad da ƙasar Isra’ila, zuwa tekun gabas har zuwa Tamar.47.18 Seftuwajin da Siriyak; Ibraniyanci Isra’ila. Za ka auna zuwa tekun gabas. Wannan ita ce iyakar a wajen gabas."},{"book":"Ezekiyel","chapter":"47","verse":"19","text":"A wajen kudu za tă fara daga Tamar har zuwa ruwan Meriba Kadesh, sa’an nan ta bi Rafin Masar zuwa Bahar Rum. Wannan ita ce iyakar a wajen kudu."},{"book":"Ezekiyel","chapter":"47","verse":"20","text":"A wajen yamma, Bahar Rum ne zai zama iyakar zuwa wani wuri ɗaura da Lebo47.20 Ko kuwa ɗaura da ƙofar zuwa Hamat. Wannan ita ce iyakar a wajen yamma."},{"book":"Ezekiyel","chapter":"47","verse":"21","text":"“Za ku rarraba wannan ƙasa a tsakaninku bisa ga kabilan Isra’ila."},{"book":"Ezekiyel","chapter":"47","verse":"22","text":"Za ku raba ta kamar gādo wa kanku da kuma wa baƙin da suka zauna a cikinku waɗanda suke da ’ya’ya. Za ku ɗauka su kamar ’yan ƙasa haifaffun Isra’ilawa; za su yi gādo tare da ku a cikin kabilan Isra’ila."},{"book":"Ezekiyel","chapter":"47","verse":"23","text":"A duk kabilar da baƙon yake zama, a can za ku ba shi gādonsa,” in ji Ubangiji Mai Iko Duka."}]}