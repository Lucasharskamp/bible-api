{"data":[{"book":"Omubuulizi","chapter":"2","verse":"1","text":"Nayogera munda yange nti, “Jjangu kaakano ngezese okusanyuka. Weesanyuse.” Naye laba, na kino kyali butaliimu."},{"book":"Omubuulizi","chapter":"2","verse":"2","text":"Nagamba nti, “Okuseka busirusiru. Era okusanyuka kugasa ki?”"},{"book":"Omubuulizi","chapter":"2","verse":"3","text":"Nanoonyereza n’omutima gwange, bwe nnaasanyusa omubiri gwange n’omwenge, nga nkyagoberera okunoonya amagezi. Nayagala okulaba abantu kyebasaanira okukola wansi w’enjuba mu nnaku ez’obulamu bwabwe entono."},{"book":"Omubuulizi","chapter":"2","verse":"4","text":"Natandikawo emirimu egy’amaanyi: ne neezimbira amayumba ne neesimbira ennimiro ez’emizabbibu."},{"book":"Omubuulizi","chapter":"2","verse":"5","text":"Ne neerimira ennimiro, ne neekolera n’ebifo ebigazi, ne nsimbamu buli ngeri ya miti egy’ebibala."},{"book":"Omubuulizi","chapter":"2","verse":"6","text":"Ne neesimira ebidiba omuva amazzi ag’okufukirira ebibira by’emiti emito."},{"book":"Omubuulizi","chapter":"2","verse":"7","text":"Neefunira abaddu abasajja n’abakazi, era nalina abaddu abaazaalirwa mu nnyumba yange. Ne mbeera n’amagana g’ente n’ebisibo by’endiga okusinga bonna abansooka okubeera mu Yerusaalemi."},{"book":"Omubuulizi","chapter":"2","verse":"8","text":"Ne neekuŋŋaanyiza ffeeza ne zaabu ebyavanga mu misolo, egyampebwanga bakabaka n’egyavanga mu bwakabaka bwabwe. Neefunira abayimbi abasajja n’abakazi, ne nfuna n’ebintu byonna ebisanyusa omuntu, ne neefunira n’abakazi."},{"book":"Omubuulizi","chapter":"2","verse":"9","text":"Ne nfuuka mukulu ne nsukkirira bonna abansooka mu Yerusaalemi. Mu ebyo byonna nasigala siweebuuse mu magezi."},{"book":"Omubuulizi","chapter":"2","verse":"10","text":"Na buli amaaso gange kye gaayagala okulaba sa kigamma,"},{"book":"Omubuulizi","chapter":"2","verse":"11","text":"Awo bwe nalowooza byonna emikono gyange bye gyakola,"},{"book":"Omubuulizi","chapter":"2","verse":"12","text":"Awo ne nkyuka ne ndowooza ku magezi,"},{"book":"Omubuulizi","chapter":"2","verse":"13","text":"Awo ne ndaba amagezi nga gasinga obusirusiru,"},{"book":"Omubuulizi","chapter":"2","verse":"14","text":"Omugezi amaaso ge gali mu mutwe gwe,"},{"book":"Omubuulizi","chapter":"2","verse":"15","text":"Ne ndyoka njogera mu mutima gwange nti,"},{"book":"Omubuulizi","chapter":"2","verse":"16","text":"Kubanga ku mugezi ne ku musirusiru tewaliwo ajjukirwa lubeerera;"},{"book":"Omubuulizi","chapter":"2","verse":"17","text":"Awo ne nkyawa obulamu kubanga buli ekikolebwa wansi w’enjuba kindeetera buyinike. Byonna butaliimu na kugoberera mpewo."},{"book":"Omubuulizi","chapter":"2","verse":"18","text":"Nakyawa okutegana kwange kwonna kwe nateganamu wansi w’enjuba, kubanga byonna ndi wakubirekera oyo alinzirira mu bigere."},{"book":"Omubuulizi","chapter":"2","verse":"19","text":"Kale ani amanyi obanga aliba musajja mugezi oba musirusiru? Kyokka ye y’aliba mukama w’ebyo byonna bye nateganira nga nkozesa amagezi gange wansi w’enjuba; era na kino nakyo butaliimu."},{"book":"Omubuulizi","chapter":"2","verse":"20","text":"Awo ne nterebuka olw’okutegana kwange kwonna wansi w’enjuba."},{"book":"Omubuulizi","chapter":"2","verse":"21","text":"Kubanga oluusi omuntu ategana ng’akozesa amagezi ge n’okumanya awamu n’obukalabakalaba bwe, naye byonna ateekwa okubirekera oyo atabiteganiranga nako. Na kino nakyo butaliimu na kabi keereere."},{"book":"Omubuulizi","chapter":"2","verse":"22","text":"Omuntu afuna ki mu kutegana kwe kwonna n’okukaluubirirwa mu ebyo by’ateganamu wansi w’enjuba?"},{"book":"Omubuulizi","chapter":"2","verse":"23","text":"Kubanga ennaku ze zonna n’okutegana kwe bijjula bulumi; era ne mu kiro omutima gwe teguwummula; na kino nakyo butaliimu."},{"book":"Omubuulizi","chapter":"2","verse":"24","text":"Tewali kisingira muntu kulya na kunywa na kusanyukira mu ebyo by’akola. Na kino nkiraba, kiva mu mukono gwa Katonda,"},{"book":"Omubuulizi","chapter":"2","verse":"25","text":"kubanga awatali ye, ani ayinza okulya oba asobola okusanyuka?"},{"book":"Omubuulizi","chapter":"2","verse":"26","text":"Kubanga omuntu asanyusa Katonda, Katonda amuwa amagezi n’okumanya n’essanyu; naye omwonoonyi Katonda amuwa omulimu gw’okukuŋŋaanyiza oyo asanyusa Katonda. Na kino nakyo butaliimu na kugoberera mpewo."}]}