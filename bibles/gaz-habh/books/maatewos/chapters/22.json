{"data":[{"book":"Maatewos","chapter":"22","verse":"1","text":"Yesuus ammas akkana jedhee fakkeenyaan deebii kenneef:"},{"book":"Maatewos","chapter":"22","verse":"2","text":"“Mootummaan samii mootii ilma isaatiif cidha fuudhaa qopheesse tokko fakkaata."},{"book":"Maatewos","chapter":"22","verse":"3","text":"Innis akka isaan warra cidha sanatti affeeraman waamaniif garboota isaa erge; warri waamaman sun garuu dhufuu hin barbaanne."},{"book":"Maatewos","chapter":"22","verse":"4","text":"“Ammas akkana jedhee garboota biraa erge; ‘Kunoo ani irbaata koo qopheesseera: Sangoonni koo, horiin koo coccoomoonis qalamanii wanni hundinuu qopheeffameera. Gara cidha fuudhaa fi heerumaa kottaa jedhaatii warra affeeraman sanatti himaa.’"},{"book":"Maatewos","chapter":"22","verse":"5","text":"“Isaan garuu tuffatanii, inni tokko gara lafa qotiisaa isaa, kaan immoo gara daldala isaa dhaqe."},{"book":"Maatewos","chapter":"22","verse":"6","text":"Warri hafan immoo garboota isaa qabanii salphisan; ni ajjeesanis."},{"book":"Maatewos","chapter":"22","verse":"7","text":"Mootichis ni aare. Loltoota isaas ergee warra garboota isaa ajjeesan sana balleesse; magaalaa isaaniis ni gube."},{"book":"Maatewos","chapter":"22","verse":"8","text":"“Ergasii inni garboota isaatiin akkana jedhe; ‘Dhangaan cidha fuudhaa qopheeffameera; warri affeeraman garuu cidha kanaaf hin malle."},{"book":"Maatewos","chapter":"22","verse":"9","text":"Kanaafuu gara qaxxaamura karaatti baʼaatii nama argitan hunda gara cidhaatti affeeraa.’"},{"book":"Maatewos","chapter":"22","verse":"10","text":"Garboonni sunis karaatti baʼanii nama argan hunda, hamaas gaariis walitti qaban; galmi cidhaa sunis keessummootaan guutame."},{"book":"Maatewos","chapter":"22","verse":"11","text":"“Mootichi yommuu keessummoota ilaaluuf ol seenetti, nama uffata cidhaa hin uffatin tokko achitti arge."},{"book":"Maatewos","chapter":"22","verse":"12","text":"Innis, ‘Yaa michuu ko, ati akkamitti utuu uffata cidhaa hin uffatin as seente?’ jedhee isa gaafate. Namichi garuu waan dubbatu dhabe."},{"book":"Maatewos","chapter":"22","verse":"13","text":"“Mootichis tajaajiltoota isaatiin, ‘Namicha kana harkaa fi miilla hidhaatii dukkana alaatti gad darbadhaa; achittis booʼuu fi ilkaan qaruutu taʼa’ jedhe."},{"book":"Maatewos","chapter":"22","verse":"14","text":"“Warri affeeraman baayʼeedhaatii; warri filataman garuu muraasa.”"},{"book":"Maatewos","chapter":"22","verse":"15","text":"Ergasiis Fariisonni waanuma inni dubbatuun isa qabuuf gad baʼanii Yesuusitti mariʼatan."},{"book":"Maatewos","chapter":"22","verse":"16","text":"Isaanis barattoota isaanii garee Heroodis wajjin isatti ergan. Akkanas jedhan; “Yaa barsiisaa, akka ati nama dhugaa taate, akka ati dhugaadhaan karaa Waaqaa barsiiftu beekna. Ati nama wal hin caalchiftu; fuula namaas hin ilaaltu."},{"book":"Maatewos","chapter":"22","verse":"17","text":"Egaa mee nutti himi; yaadni kee maali? Qeesaariif gibira kaffaluun eeyyamameera moo hin eeyyamamne?”"},{"book":"Maatewos","chapter":"22","verse":"18","text":"Yesuus garuu hammina isaanii beekee akkana jedhe; “Yaa fakkeessitoota nana, isin maaliif na qortu?"},{"book":"Maatewos","chapter":"22","verse":"19","text":"Mee maallaqa gibira kaffaltan natti argisiisaa.” Isaanis diinaarii tokko isatti fidan;"},{"book":"Maatewos","chapter":"22","verse":"20","text":"inni immoo, “Fakkiin kun kan eenyuu ti? Katabbiin kunis kan eenyuu ti?” jedhee isaan gaafate."},{"book":"Maatewos","chapter":"22","verse":"21","text":"Isaanis, “Kan Qeesaari” jedhanii deebisan."},{"book":"Maatewos","chapter":"22","verse":"22","text":"Isaanis yommuu waan kana dhagaʼanitti ni dinqifatan. Kanaaf isa dhiisanii qajeelan."},{"book":"Maatewos","chapter":"22","verse":"23","text":"Guyyuma sana Saduuqonni warri duʼaa kaʼuun hin jiru jedhan tokko tokko gara isaa dhufanii gaaffii isa gaafatan."},{"book":"Maatewos","chapter":"22","verse":"24","text":"Akkanas jedhan; “Yaa barsiisaa, Museen, ‘Namni tokko niitii fuudhee utuu ijoollee hin dhalchin yoo duʼe obboleessi isaa niitii sana dhaalee obboleessa isaatiif sanyii haa dhaabu’ jedhee nutti himeera."},{"book":"Maatewos","chapter":"22","verse":"25","text":"Kunoo obboloota torbatu nu bira ture. Inni jalqabaa niitii fuudhee utuu ijoollee hin qabaatin niitii isaa obboleessa isaatti dhiisee duʼe."},{"book":"Maatewos","chapter":"22","verse":"26","text":"Obboleessa lammaffaa fi sadaffaa irratti, hamma isa torbaffaattis waanuma sanatu taʼe."},{"book":"Maatewos","chapter":"22","verse":"27","text":"Dhuma irratti dubartittiinis ni duute."},{"book":"Maatewos","chapter":"22","verse":"28","text":"Egaa guyyaa duʼaa kaʼuutti, torban isaanii keessaa isheen niitii isa kamii taati? Hundi isaanii iyyuu ishee fuudhaniiruutii.”"},{"book":"Maatewos","chapter":"22","verse":"29","text":"Yesuus immoo akkana jedhee deebise; “Isin waan Katabbiiwwan Qulqulluu yookaan humna Waaqaa hin beekneef dogoggortu."},{"book":"Maatewos","chapter":"22","verse":"30","text":"Guyyaa duʼaa kaʼuutti namoonni akka ergamoota samii taʼu malee hin fuudhan; hin heerumanis."},{"book":"Maatewos","chapter":"22","verse":"31","text":"Garuu isin waan Waaqni waaʼee duʼaa kaʼuu warra duʼanii isiniin jedhe hin dubbifnee? Innis akkana jedha;"},{"book":"Maatewos","chapter":"22","verse":"32","text":"‘Ani Waaqa Abrahaam, Waaqa Yisihaaqii fi Waaqa Yaaqoob.’22:32 Bau 3:6 Inni Waaqa warra jiraataniiti malee Waaqa warra duʼanii miti.”"},{"book":"Maatewos","chapter":"22","verse":"33","text":"Namoonni yommuu waan kana dhagaʼanitti, barsiisa isaa dinqifatan."},{"book":"Maatewos","chapter":"22","verse":"34","text":"Fariisonni yommuu akka Yesuus Saduuqota afaan qabachiise dhagaʼanitti walitti qabaman."},{"book":"Maatewos","chapter":"22","verse":"35","text":"Isaan keessaas hayyuun seeraa tokko akkana jedhee gaaffii kanaan isa qore:"},{"book":"Maatewos","chapter":"22","verse":"36","text":"“Yaa barsiisaa, seera keessaa ajajni guddaan isa kami?”"},{"book":"Maatewos","chapter":"22","verse":"37","text":"Yesuusis akkana jedheen; “Waaqa kee Goofticha garaa kee guutuudhaan, lubbuu kee guutuudhaan, yaada kee guutuudhaan jaalladhu.22:37 KeD 6:5"},{"book":"Maatewos","chapter":"22","verse":"38","text":"Kunis ajaja jalqabaatii fi guddicha."},{"book":"Maatewos","chapter":"22","verse":"39","text":"Ajajni lammaffaanis isuma fakkaata: ‘Ollaa kee akkuma ofii keetiitti jaalladhu’22:39 Lew 19:18 jedha."},{"book":"Maatewos","chapter":"22","verse":"40","text":"Seerrii fi Raajonni hundinuu ajajawwan kanneen lamaan irratti hundeeffamu.”"},{"book":"Maatewos","chapter":"22","verse":"41","text":"Utuu Fariisonni walitti qabamanii jiranuu Yesuus gaaffii tokko isaan gaafate;"},{"book":"Maatewos","chapter":"22","verse":"42","text":"innis, “Isin waaʼee Kiristoos maal yaaddu? Inni ilma eenyuu ti?” jedhe."},{"book":"Maatewos","chapter":"22","verse":"43","text":"Innis akkana isaaniin jedhe; “Yoos Daawit akkamitti Hafuuraan geggeeffamee, ‘Gooftaa’ isaan jedha ree? Inni akkana jedhaatii:"},{"book":"Maatewos","chapter":"22","verse":"44","text":"“ ‘Gooftaan Gooftaa kootiin:"},{"book":"Maatewos","chapter":"22","verse":"45","text":"Erga Daawit, ‘Gooftaa’ jedhee isa waame, yoos inni akkamitti ilma isaa taʼuu dandaʼa ree?”"},{"book":"Maatewos","chapter":"22","verse":"46","text":"Namni tokko iyyuu waan tokko isaaf deebisuu hin dandeenye; gaafasii jalqabee namni tokko iyyuu deebiʼee gaaffii isa gaafachuuf ija hin jabaanne."}]}