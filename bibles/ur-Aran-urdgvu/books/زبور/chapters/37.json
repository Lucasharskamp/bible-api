{"data":[{"book":"زبور","chapter":"37","verse":"1","text":"داؤد کا زبور۔"},{"book":"زبور","chapter":"37","verse":"2","text":"کیونکہ وہ گھاس کی طرح جلد ہی مُرجھا جائیں گے، ہریالی کی طرح جلد ہی سوکھ جائیں گے۔"},{"book":"زبور","chapter":"37","verse":"3","text":"رب پر بھروسا رکھ کر بھلائی کر، ملک میں رہ کر وفاداری کی پرورش کر۔"},{"book":"زبور","chapter":"37","verse":"4","text":"رب سے لطف اندوز ہو تو جو تیرا دل چاہے وہ تجھے دے گا۔"},{"book":"زبور","chapter":"37","verse":"5","text":"اپنی راہ رب کے سپرد کر۔ اُس پر بھروسا رکھ تو وہ تجھے کامیابی بخشے گا۔"},{"book":"زبور","chapter":"37","verse":"6","text":"تب وہ تیری راست بازی سورج کی طرح طلوع ہونے دے گا اور تیرا انصاف دوپہر کی روشنی کی طرح چمکنے دے گا۔"},{"book":"زبور","chapter":"37","verse":"7","text":"رب کے حضور چپ ہو کر صبر سے اُس کا انتظار کر۔ بےقرار نہ ہو اگر سازشیں کرنے والا کامیاب ہو۔"},{"book":"زبور","chapter":"37","verse":"8","text":"خفا ہونے سے باز آ، غصے کو چھوڑ دے۔ رنجیدہ نہ ہو، ورنہ بُرا ہی نتیجہ نکلے گا۔"},{"book":"زبور","chapter":"37","verse":"9","text":"کیونکہ شریر مٹ جائیں گے جبکہ رب سے اُمید رکھنے والے ملک کو میراث میں پائیں گے۔"},{"book":"زبور","chapter":"37","verse":"10","text":"مزید تھوڑی دیر صبر کر تو بےدین کا نام و نشان مٹ جائے گا۔ تُو اُس کا کھوج لگائے گا، لیکن کہیں نہیں پائے گا۔"},{"book":"زبور","chapter":"37","verse":"11","text":"لیکن حلیم ملک کو میراث میں پا کر بڑے امن اور سکون سے لطف اندوز ہوں گے۔"},{"book":"زبور","chapter":"37","verse":"12","text":"بےشک بےدین دانت پیس پیس کر راست باز کے خلاف سازشیں کرتا رہے۔"},{"book":"زبور","chapter":"37","verse":"13","text":"لیکن رب اُس پر ہنستا ہے، کیونکہ وہ جانتا ہے کہ اُس کا انجام قریب ہی ہے۔"},{"book":"زبور","chapter":"37","verse":"14","text":"بےدینوں نے تلوار کو کھینچا اور کمان کو تان لیا ہے تاکہ ناچاروں اور ضرورت مندوں کو گرا دیں اور سیدھی راہ پر چلنے والوں کو قتل کریں۔"},{"book":"زبور","chapter":"37","verse":"15","text":"لیکن اُن کی تلوار اُن کے اپنے دل میں گھونپی جائے گی، اُن کی کمان ٹوٹ جائے گی۔"},{"book":"زبور","chapter":"37","verse":"16","text":"راست باز کو جو تھوڑا بہت حاصل ہے وہ بہت بےدینوں کی دولت سے بہتر ہے۔"},{"book":"زبور","chapter":"37","verse":"17","text":"کیونکہ بےدینوں کا بازو ٹوٹ جائے گا جبکہ رب راست بازوں کو سنبھالتا ہے۔"},{"book":"زبور","chapter":"37","verse":"18","text":"رب بےالزاموں کے دن جانتا ہے، اور اُن کی موروثی ملکیت ہمیشہ کے لئے قائم رہے گی۔"},{"book":"زبور","chapter":"37","verse":"19","text":"مصیبت کے وقت وہ شرم سار نہیں ہوں گے، کال بھی پڑے تو سیر ہوں گے۔"},{"book":"زبور","chapter":"37","verse":"20","text":"لیکن بےدین ہلاک ہو جائیں گے، اور رب کے دشمن چراگاہوں کی شان کی طرح نیست ہو جائیں گے، دھوئیں کی طرح غائب ہو جائیں گے۔"},{"book":"زبور","chapter":"37","verse":"21","text":"بےدین قرض لیتا اور اُسے نہیں اُتارتا، لیکن راست باز مہربان ہے اور فیاضی سے دیتا ہے۔"},{"book":"زبور","chapter":"37","verse":"22","text":"کیونکہ جنہیں رب برکت دے وہ ملک کو میراث میں پائیں گے، لیکن جن پر وہ لعنت بھیجے اُن کا نام و نشان تک نہیں رہے گا۔"},{"book":"زبور","chapter":"37","verse":"23","text":"اگر کسی کے پاؤں جم جائیں تو یہ رب کی طرف سے ہے۔ ایسے شخص کی راہ کو وہ پسند کرتا ہے۔"},{"book":"زبور","chapter":"37","verse":"24","text":"اگر گر بھی جائے تو پڑا نہیں رہے گا، کیونکہ رب اُس کے ہاتھ کا سہارا بنا رہے گا۔"},{"book":"زبور","chapter":"37","verse":"25","text":"مَیں جوان تھا اور اب بوڑھا ہو گیا ہوں۔ لیکن مَیں نے کبھی نہیں دیکھا کہ راست باز کو ترک کیا گیا یا اُس کے بچوں کو بھیک مانگنی پڑی۔"},{"book":"زبور","chapter":"37","verse":"26","text":"وہ ہمیشہ مہربان اور قرض دینے کے لئے تیار ہے۔ اُس کی اولاد برکت کا باعث ہو گی۔"},{"book":"زبور","chapter":"37","verse":"27","text":"بُرائی سے باز آ کر بھلائی کر۔ تب تُو ہمیشہ کے لئے ملک میں آباد رہے گا،"},{"book":"زبور","chapter":"37","verse":"28","text":"کیونکہ رب کو انصاف پیارا ہے، اور وہ اپنے ایمان داروں کو کبھی ترک نہیں کرے گا۔ وہ ابد تک محفوظ رہیں گے جبکہ بےدینوں کی اولاد کا نام و نشان تک نہیں رہے گا۔"},{"book":"زبور","chapter":"37","verse":"29","text":"راست باز ملک کو میراث میں پا کر اُس میں ہمیشہ بسیں گے۔"},{"book":"زبور","chapter":"37","verse":"30","text":"راست باز کا منہ حکمت بیان کرتا اور اُس کی زبان سے انصاف نکلتا ہے۔"},{"book":"زبور","chapter":"37","verse":"31","text":"اللہ کی شریعت اُس کے دل میں ہے، اور اُس کے قدم کبھی نہیں ڈگمگائیں گے۔"},{"book":"زبور","chapter":"37","verse":"32","text":"بےدین راست باز کی تاک میں بیٹھ کر اُسے مار ڈالنے کا موقع ڈھونڈتا ہے۔"},{"book":"زبور","chapter":"37","verse":"33","text":"لیکن رب راست باز کو اُس کے ہاتھ میں نہیں چھوڑے گا، وہ اُسے عدالت میں مجرم نہیں ٹھہرنے دے گا۔"},{"book":"زبور","chapter":"37","verse":"34","text":"رب کے انتظار میں رہ اور اُس کی راہ پر چلتا رہ۔ تب وہ تجھے سرفراز کر کے ملک کا وارث بنائے گا، اور تُو بےدینوں کی ہلاکت دیکھے گا۔"},{"book":"زبور","chapter":"37","verse":"35","text":"مَیں نے ایک بےدین اور ظالم آدمی کو دیکھا جو پھلتے پھولتے دیودار کے درخت کی طرح آسمان سے باتیں کرنے لگا۔"},{"book":"زبور","chapter":"37","verse":"36","text":"لیکن تھوڑی دیر کے بعد جب مَیں دوبارہ وہاں سے گزرا تو وہ تھا نہیں۔ مَیں نے اُس کا کھوج لگایا، لیکن کہیں نہ ملا۔"},{"book":"زبور","chapter":"37","verse":"37","text":"بےالزام پر دھیان دے اور دیانت دار پر غور کر، کیونکہ آخرکار اُسے امن اور سکون حاصل ہو گا۔"},{"book":"زبور","chapter":"37","verse":"38","text":"لیکن مجرم مل کر تباہ ہو جائیں گے، اور بےدینوں کو آخرکار رُوئے زمین پر سے مٹایا جائے گا۔"},{"book":"زبور","chapter":"37","verse":"39","text":"راست بازوں کی نجات رب کی طرف سے ہے، مصیبت کے وقت وہی اُن کا قلعہ ہے۔"},{"book":"زبور","chapter":"37","verse":"40","text":"رب ہی اُن کی مدد کر کے اُنہیں چھٹکارا دے گا، وہی اُنہیں بےدینوں سے بچا کر نجات دے گا۔ کیونکہ اُنہوں نے اُس میں پناہ لی ہے۔"}]}