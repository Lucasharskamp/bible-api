{"data":[{"book":"ማዢንቲ ማፃኣፔ","chapter":"23","verse":"1","text":"ዓብራሃሜኮ ማቻ ሳኣራ ፄኤታና ላማታሚ ላንካይ ሌዔ ናንጌሢኮ ጊንፃ፥"},{"book":"ማዢንቲ ማፃኣፔ","chapter":"23","verse":"2","text":"ካኣናኔ ዓጮይዳ ዓኣ «ዓርባዒ ካታሞ» ጌይንታያታዖ ጊንፃፓ ኬብሮኦኔ ጌይንቴ ካታሞይዳ ሃይቄኔ፤ ዓብራሃሜያ ሳኣራ ሃይቄሢሮ ሚርጌና ዖዪ ዬኤካዖ፥"},{"book":"ማዢንቲ ማፃኣፔ","chapter":"23","verse":"3","text":"ማቾኮ ሌዛ ዓኣ ቤዛፓ ዔቂ ሂታ ዓሶ ኮራ ዴንዲ፦"},{"book":"ማዢንቲ ማፃኣፔ","chapter":"23","verse":"4","text":"«ታኣኒ ዒንሢ ባኣካ ሙኬ ሾኦቺ ዓሲታሢሮ፥ ሃዳራቴ ዱኡፒ ቤሲ ታኣም ሻንቹዋቴ፤ ታኣኮ ማቾ ታ ዒኢካ ዱኡካንዳኔ» ጌዔኔ። 23፡4 ዔብ. 11፡9፤ ዳኪ. ማዾ 7፡16።"},{"book":"ማዢንቲ ማፃኣፔ","chapter":"23","verse":"5","text":"ሄኤቴ ዓሳ ዒዛም ማሃዖ፦"},{"book":"ማዢንቲ ማፃኣፔ","chapter":"23","verse":"6","text":"«ኑ ጎዳሢዮ፥ ሂንዳ ዋይዜ፤ ኔኤኒ ኑኡኮ ባኣካ ዼኤፒ ካራዚጉዴያ ማዔሢሮ፥ ኑኡኮ ዱኡፖ ቤዛፓ ኮሺ ቤሲ ዶኦሪ ዱኡኬ፤ ኑ ቢያሢ ኔኤኒ ኔ ማቾ ዱኡካንዳ ቤሲ ዒንጋንዳያኬ» ጌዔኔ።"},{"book":"ማዢንቲ ማፃኣፔ","chapter":"23","verse":"7","text":"ዬካፓ ዓብራሃሜ ሄኤቴ ዓሶ ቤርታ ቶኦኮ ሂርኪዲ ዚጋዖ፦"},{"book":"ማዢንቲ ማፃኣፔ","chapter":"23","verse":"8","text":"«ታ ማቾ ሃይካ ታ ዱኡካንዳጉዲ ዒንሢ ታኣም ጌዔቶ ፆሃሬ ናኣዚ ዔፕሮኦኔኮ፥"},{"book":"ማዢንቲ ማፃኣፔ","chapter":"23","verse":"9","text":"ጎዦ ዛጳ ዓኣ ማክጴላ ጌይንታ ዴኖ ዔታ ዓኣ ቤዜሎ ታኣም ዒ ሻንቻንዳጉዲ ዒዛ ዖኦጩዋቴ፤ ዬና ቤዜላ ታኣኮ ዱኡፒ ቤሲ ማዓንዳጉዲ ዒንሢ ቤርታ ዒ ጌዔ ሚኢሼና ታና ሻንቂሲሱዋቴ» ጌዔኔ።"},{"book":"ማዢንቲ ማፃኣፔ","chapter":"23","verse":"10","text":"ዬኖ ዒ ጋዓ ቤዜሎኮ ዓዳሢ ዔፕሮኦኔ ፔ ቶኦኪና ካታሞ ጌላ ካራ ዓሳ ቡኪንታ ቤዛ ሃንጎ ሄኤቴ ዓሶና ዎላ ዴዒ ዓኣዖ፥ ዒኢካ ዓኣ ዓሳ ቢያ ዋይዛንቴ፦"},{"book":"ማዢንቲ ማፃኣፔ","chapter":"23","verse":"11","text":"«ጎዳሢዮ ዋይዜ! ጎዤሎና ዬኖ ቤዜሎና ዎላ ታ ኔኤም ዒንጌኔ፤ ኔ ማኣራፓ ሃይቄ ዓሶ ኔ ዱኡካንዳጉዲ ታኣኮ ዜርፆ ማዔ ሄኤቴ ዓሶ ቤርታ ታ ኔኤም ዒንጌኔ» ጌዔኔ።"},{"book":"ማዢንቲ ማፃኣፔ","chapter":"23","verse":"12","text":"ዓብራሃሜ ጋዓንቴ ሄኤቴ ዓሶ ቤርቶይዳ ላሚ ቶኦኮ ሂርኪዲ ዚጋዖ፥"},{"book":"ማዢንቲ ማፃኣፔ","chapter":"23","verse":"13","text":"ቢያሢ ዋይዛንቴ ዔፕሮኔም፦ «ሃዳራ ዋይዜ፤ ቤዞ ታኣኒ ታኣሮ ማሂ ሻሻንቃንዳኔ፤ ቤዞኮ ኮይሳሢ ታጊዳፓ ዔኬ፤ ታኣኒ ታ ማቾ ዒኢካ ዱኡካንዳኔ» ጌዔኔ።"},{"book":"ማዢንቲ ማፃኣፔ","chapter":"23","verse":"14-15","text":"ዔፕሮኔ ዒማና፦ «ጎዳሢዮ ቤዜላ ዖይዶና ዛላና ኪሎ ማዓ ማዓ ሹቺ ቢራ ኬሳንዳያኬ፤ ዬና ኔኤና ታኣናናም ዓይጎ ማዓንዳይ? ኔኤሮ ዓሴሎ ዱኡኬ»23፡14 ሚኢሻ ዺቢታንቴ ያዺ ጌይ ሼሌዒሲ ጌስቲንቴሢ ዬኖ ዎዶና ሻንቺፆ ጎይፃ ያዺ ማዔሢሮኬ። ጌዔኔ።"},{"book":"ማዢንቲ ማፃኣፔ","chapter":"23","verse":"16","text":"ዓብራሃሜ ዴሮ ቤርታ ዔፕሮኦኔ ጌዔሢ ኮሺኬ ጌዒ ዖይዶና ዛላና ኪሎ ማዔ ሹጮ ቢሮ ዒንጌሢሮ፥"},{"book":"ማዢንቲ ማፃኣፔ","chapter":"23","verse":"17","text":"ሜሚሬ ጎዖ ቤዜሎኮ ዓባ ኬስካ ዛሎና ማክጴላ ጌይንታ ዔፕሮኦኔ ቤዜላ ዓብራሃሜ ቤሲ ማዔኔ፤ ዬኖ ቤዜሎይዳ ዓኣ ባካ ጎሺ ቤሲ፥ ዔቴ ዓኣ ዴኔ ቤሲንታ ሚሢያ ዓኣያኬ።"},{"book":"ማዢንቲ ማፃኣፔ","chapter":"23","verse":"18","text":"ዬማና ዬካ ዓኣ ሄኤቴ ዓሳ ቢያ ዬና ቤዜላ ዓብራሃሜ ቤሲ ማዔሢ ዔሬኔ።"},{"book":"ማዢንቲ ማፃኣፔ","chapter":"23","verse":"19","text":"ዬካፓ ካኣናኔ ዓጫ ዓኣ ዬኖ ቤዜሎይዳ ዓብራሃሜ ፔኤኮ ማቾ ሳኣራ ዱኡኬኔ፤"},{"book":"ማዢንቲ ማፃኣፔ","chapter":"23","verse":"20","text":"ሄኤቴ ዓሶሮ ማዔ ጎዣ ጋሮይዳ ዓኣ ዔቶ ቤዞና ዎላ ዓብራሃሜኮ ዱኡፒ ቤሲ ማዔኔ።"}]}