{"data":[{"book":"1 Peter","chapter":"4","verse":"1","text":"Etu nisena, jineka Khrista mangso te dukh paise, etu nisena apuni bhi nijorke eneka bhabona pora taiyar koribi. Kelemane kun manu mangso pora dukh paise tai paap pora bachai loise."},{"book":"1 Peter","chapter":"4","verse":"2","text":"Etu nimite, eneka manu jinda thaka homoi te, manu laga itcha pora jinda nathake, kintu Isor laga ki itcha ase, etu te he jinda thake."},{"book":"1 Peter","chapter":"4","verse":"3","text":"Kelemane apuni laga pura homoi to Porjati khan pora ki kori thakise eneka he korise, duniya laga khushi kori kene thakise, nisa hoi kene beraise, nisa pora khushi korise, duniya laga rong tamasha te thakise aru sob biya letera kaam kori kene thakise."},{"book":"1 Peter","chapter":"4","verse":"4","text":"Etu nimite, taikhan bhabise kele apuni taikhan logote biya kaam te mila nai, etu nimite he taikhan apuni laga biya kotha koi thake."},{"book":"1 Peter","chapter":"4","verse":"5","text":"Taikhan ki kotha aru kaam korise etu laga sob hisab dibole lagibo jitia Tai mora aru jinda khan laga bisar kori bole nimite homoi ahibo4.5 2 Tim. 4:1.."},{"book":"1 Peter","chapter":"4","verse":"6","text":"Etu nimite Isor laga susamachar ke mora khan logote bhi prochar kori dise, kelemane, taikhan ke manu laga gaw mangso hisab te bisar korise koile bhi, taikhan atma te jinda thakibo jineka Isor ase."},{"book":"1 Peter","chapter":"4","verse":"7","text":"Kintu etu sob laga ses homoi ahi ase. Etu nimite nijor laga bhabona sapha rakhibi, aru kineka prathana kori ase etu nisena nijor laga sob kaam khan sidha rakhibi4.7 Jam. 5:8; Eph. 6:18.."},{"book":"1 Peter","chapter":"4","verse":"8","text":"Aru etu sob kotha te, nijor laga bhai kokai logote morom pora thakibi, kelemane morom pora he sob paap to bondh kori diye4.8 Pro. 10:12.."},{"book":"1 Peter","chapter":"4","verse":"9","text":"Aru kunba manu apuni logote modot mangi kene ahile taike eku biya nokoi kene bhal pora sabi."},{"book":"1 Peter","chapter":"4","verse":"10","text":"Kelemane sob manu bhi asirbad paikene ase, ekjon-ekjon ke modot kori bole nimite etu chola bhi, aru Isor laga morom thaka nisena sob kaam te biswas pora koribi."},{"book":"1 Peter","chapter":"4","verse":"11","text":"Jodi kunba manu kotha kore, tai laga kotha to Isor laga kotha he hobole dibi. Jodi kunba sewa kore, Isor pora diya takot te he kori bole dibi. Eitu khan koribi aru etu sob kaam te Jisu Khrista dwara Isor laga mohima hobo. Jisu Khrista laga naam te mohima aru takot hodai nimite hobole dibi. Amen."},{"book":"1 Peter","chapter":"4","verse":"12","text":"Morom bhai khan, jui te apuni khan ke porikha kora to kiba ekta alag kaam apuni logote hoi thaka nisena apuni khan etu dikhi kene alag bhabona nokoribi."},{"book":"1 Peter","chapter":"4","verse":"13","text":"Kintu, apuni khan kiman Khrista laga dukh te bhag lobo pare, bisi khushi koribi, kelemane eneka korile apuni khan Tai prokahit howa te Tai laga mohima saikene anondo hobo."},{"book":"1 Peter","chapter":"4","verse":"14","text":"Jodi apuni ke Khrista laga naam karone sorom khilai diye, apuni asirbad ase, kelemane mohima laga Atma aru Isor laga Atma apuni uporte thaki ase4.14 Mat. 5:11-12.."},{"book":"1 Peter","chapter":"4","verse":"15","text":"Kintu apuni khan kun bhi manu morai diya, chor, paap kaam kori thaka, aru manu laga majote kotha hali diya manu kori kene dukh napabi."},{"book":"1 Peter","chapter":"4","verse":"16","text":"Kintu jodi kunba Khristan hoi kene dukh pai, taike sorom pabo nadibi; hoile bhi, Isor laga naam loi kene Taike mohima koribo dibi."},{"book":"1 Peter","chapter":"4","verse":"17","text":"Kelemane Isor laga ghor pora he bisar shuru kori bole laga homoi ahise. Jodi etu amikhan logot pora shuru hoi, tinehoile Isor laga susamachar namani kene thaka khan nimite kineka hobo?4.17 Heb. 12:24-25; Jer. 25:29; Eze. 9:6."},{"book":"1 Peter","chapter":"4","verse":"18","text":"Aru â€œJodi dharmik manu khan bachibole tan ase koile,"},{"book":"1 Peter","chapter":"4","verse":"19","text":"Etu nimite kun Isor laga itcha te thaki kene dukh pai ase, taikhan nijor laga atma to Sristi-Korta ke he di ase."}]}