{"data":[{"book":"1 Koningen","chapter":"10","verse":"1","text":"De koningin van Sjeba, die veel van Salomon gehoord had, kwam om hem met raadsels op de proef te stellen."},{"book":"1 Koningen","chapter":"10","verse":"2","text":"Vergezeld van een zeer groot gevolg, trok ze met een tros kamelen, die met reukwerken, edelstenen en heel veel goud beladen waren, naar Jerusalem. Bij Salomon aangekomen, vroeg ze hem alles, wat haar in de gedachte kwam."},{"book":"1 Koningen","chapter":"10","verse":"3","text":"Maar Salomon verklaarde haar de zin van al haar woorden; niets bleef voor den koning verborgen, zodat hij het haar niet verklaren kon."},{"book":"1 Koningen","chapter":"10","verse":"4","text":"Toen nu de koningin van Sjeba bemerkte, hoe wijs Salomon was, en zij het paleis zag, dat hij gebouwd had,"},{"book":"1 Koningen","chapter":"10","verse":"5","text":"de spijzen van zijn tafel, de aanzittende hovelingen, de rijen bedienden in hun kledij en de schenkers, verder nog de slachtoffers, die hij opdroeg in de tempel van Jahweh, raakte ze buiten zichzelf,"},{"book":"1 Koningen","chapter":"10","verse":"6","text":"en sprak tot den koning: Het is dus waar geweest, wat ik in mijn land over uw bezit en uw wijsheid gehoord heb."},{"book":"1 Koningen","chapter":"10","verse":"7","text":"Ik geloofde het niet, voordat ik het met eigen ogen zag. Maar waarlijk, nog niet de helft heeft men mij verteld; want gij bezit meer wijsheid en rijkdom dan ik gehoord heb."},{"book":"1 Koningen","chapter":"10","verse":"8","text":"Gelukkig uw vrouwen, gelukkig uw dienaren hier, die altijd voor u mogen staan, om uw wijsheid te horen."},{"book":"1 Koningen","chapter":"10","verse":"9","text":"Gezegend zij Jahweh, uw God, die u zo heeft liefgehad, dat Hij u op Israëls troon heeft geplaatst, en u in zijn onvergankelijke liefde voor Israël tot koning heeft aangesteld, om volgens recht en billijkheid te regeren."},{"book":"1 Koningen","chapter":"10","verse":"10","text":"Toen gaf zij den koning honderd twintig talenten goud, edelstenen en ontzaglijk veel reukwerk. Nooit meer is er zoveel reukwerk aangevoerd, als de koningin van Sjeba toen aan Salomon heeft geschonken."},{"book":"1 Koningen","chapter":"10","verse":"11","text":"Bovendien bracht de vloot van Chirom, die goud uit Ofir haalde, edelstenen en heel veel sandelhout uit Ofir mee."},{"book":"1 Koningen","chapter":"10","verse":"12","text":"Van dit sandelhout maakte de koning bijzondere meubels voor de tempel van Jahweh en zijn eigen paleis, en verder nog citers en harpen voor de zangers. Tot op heden is er nooit meer zoveel sandelhout aangevoerd of bij elkaar gezien."},{"book":"1 Koningen","chapter":"10","verse":"13","text":"Van zijn kant gaf koning Salomon aan de koningin van Sjeba al wat ze maar wenste en vroeg, behalve wat hij haar met koninklijke mildheid uit eigen beweging schonk. Hierop aanvaardde zij de terugreis, en ging met haar dienaren naar haar land."},{"book":"1 Koningen","chapter":"10","verse":"14","text":"Het gewicht van het goud, dat jaarlijks bij Salomon binnenkwam, bedroeg zes honderd zes en zestig talenten."},{"book":"1 Koningen","chapter":"10","verse":"15","text":"Hierbij kwamen de inkomsten van de kooplieden en kramers en van alle koningen tot aan de Eufraat, en van de stadhouders van het land."},{"book":"1 Koningen","chapter":"10","verse":"16","text":"Daarenboven vervaardigde koning Salomon twee honderd beukelaars van geslagen goud; zes honderd sikkels goud waren voor iedere beukelaar nodig."},{"book":"1 Koningen","chapter":"10","verse":"17","text":"Verder drie honderd schilden eveneens van geslagen goud; drie mana goud waren er nodig voor elk schild. De koning hing ze op in het huis Libanonwoud."},{"book":"1 Koningen","chapter":"10","verse":"18","text":"Ook maakte de koning een grote ivoren troon, die hij met fijn goud bekleedde."},{"book":"1 Koningen","chapter":"10","verse":"19","text":"Deze troon had zes treden. De rugleuning was van boven rond, en aan beide kanten van de zitting waren armleuningen aangebracht. Daarnaast stonden twee leeuwen."},{"book":"1 Koningen","chapter":"10","verse":"20","text":"Op de zes trappen stonden twaalf leeuwen, aan weerskanten één op iedere trap. Voor geen enkel koninkrijk werd ooit zo iets gemaakt."},{"book":"1 Koningen","chapter":"10","verse":"21","text":"Al de drinkschalen van koning Salomon waren van goud; zelfs het gerief van het huis Libanonwoud was van zuiver goud. Zilver was er niet; dat was in Salomons tijd niet in tel."},{"book":"1 Koningen","chapter":"10","verse":"22","text":"Want de koning had een Tarsjisjvloot op zee, met schepen van Chirom; en eens in de drie jaar kwam die Tarsjisjvloot binnen met een lading goud, behalve het zilver en ivoor, de apen en pauwen."},{"book":"1 Koningen","chapter":"10","verse":"23","text":"Zo stak koning Salomon in rijkdom en wijsheid boven alle koningen der aarde uit,"},{"book":"1 Koningen","chapter":"10","verse":"24","text":"en iedereen verlangde koning Salomon te zien, om de wijsheid te horen, die God in zijn hart had gestort."},{"book":"1 Koningen","chapter":"10","verse":"25","text":"Een ieder bracht dan geschenken mee: zilveren en gouden voorwerpen, gewaden, wapens, reukwerk, paarden en muildieren. En dit geschiedde jaar in jaar uit."},{"book":"1 Koningen","chapter":"10","verse":"26","text":"Ook schafte Salomon strijdwagens aan, en zorgde hij voor een ruiterij. Hij had veertien honderd strijdwagens en twaalf duizend ruiters, die hij onderbracht in de wagensteden en de koninklijke gebouwen te Jerusalem."},{"book":"1 Koningen","chapter":"10","verse":"27","text":"Door het beleid van den koning werd het zilver te Jerusalem zo overvloedig als stenen, en het cederhout zo overvloedig als de moerbei op de kustvlakte."},{"book":"1 Koningen","chapter":"10","verse":"28","text":"De paarden van Salomon werden uit Moesri en Kóa betrokken; de kooplieden van den koning gingen ze in Kóa kopen."},{"book":"1 Koningen","chapter":"10","verse":"29","text":"Ook de strijdwagens werden in Moesri gekocht en kostten zes honderd zilveren sikkels; voor een paard werden er honderdvijftig betaald. Voor deze prijs werden ze door hen ook aan al de koningen der Chittieten en de koningen van Aram geleverd."}]}