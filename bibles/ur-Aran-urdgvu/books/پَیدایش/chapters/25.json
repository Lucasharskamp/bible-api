{"data":[{"book":"پَیدایش","chapter":"25","verse":"1","text":"ابراہیم نے ایک اَور شادی کی۔ نئی بیوی کا نام قطورہ تھا۔"},{"book":"پَیدایش","chapter":"25","verse":"2","text":"قطورہ کے چھ بیٹے پیدا ہوئے، زِمران، یُقسان، مِدان، مِدیان، اِسباق اور سوخ۔"},{"book":"پَیدایش","chapter":"25","verse":"3","text":"یُقسان کے دو بیٹے تھے، سبا اور ددان۔ اسوری، لطُوسی اور لومی ددان کی اولاد ہیں۔"},{"book":"پَیدایش","chapter":"25","verse":"4","text":"مِدیان کے بیٹے عیفہ، عِفر، حنوک، ابیداع اور اِلدعا تھے۔ یہ سب قطورہ کی اولاد تھے۔"},{"book":"پَیدایش","chapter":"25","verse":"5","text":"ابراہیم نے اپنی ساری ملکیت اسحاق کو دے دی۔"},{"book":"پَیدایش","chapter":"25","verse":"6","text":"اپنی موت سے پہلے اُس نے اپنی دوسری بیویوں کے بیٹوں کو تحفے دے کر اپنے بیٹے سے دُور مشرق کی طرف بھیج دیا۔"},{"book":"پَیدایش","chapter":"25","verse":"7-8","text":"ابراہیم 175 سال کی عمر میں فوت ہوا۔ غرض وہ بہت عمر رسیدہ اور زندگی سے آسودہ ہو کر انتقال کر کے اپنے باپ دادا سے جا ملا۔"},{"book":"پَیدایش","chapter":"25","verse":"9-10","text":"اُس کے بیٹوں اسحاق اور اسمٰعیل نے اُسے مکفیلہ کے غار میں دفن کیا جو ممرے کے مشرق میں ہے۔ یہ وہی غار تھا جسے کھیت سمیت حِتّی آدمی عِفرون بن صُحر سے خریدا گیا تھا۔ ابراہیم اور اُس کی بیوی سارہ دونوں کو اُس میں دفن کیا گیا۔"},{"book":"پَیدایش","chapter":"25","verse":"11","text":"ابراہیم کی وفات کے بعد اللہ نے اسحاق کو برکت دی۔ اُس وقت اسحاق بیر لحی روئی کے قریب آباد تھا۔"},{"book":"پَیدایش","chapter":"25","verse":"12","text":"ابراہیم کا بیٹا اسمٰعیل جو سارہ کی مصری لونڈی ہاجرہ کے ہاں پیدا ہوا اُس کا نسب نامہ یہ ہے۔"},{"book":"پَیدایش","chapter":"25","verse":"13","text":"اسمٰعیل کے بیٹے بڑے سے لے کر چھوٹے تک یہ ہیں: نبایوت، قیدار، ادبئیل، مِبسام،"},{"book":"پَیدایش","chapter":"25","verse":"14","text":"مِشماع، دُومہ، مسّا،"},{"book":"پَیدایش","chapter":"25","verse":"15","text":"حدد، تیما، یطور، نفیس اور قِدمہ۔"},{"book":"پَیدایش","chapter":"25","verse":"16","text":"یہ بیٹے بارہ قبیلوں کے بانی بن گئے، اور جہاں جہاں وہ آباد ہوئے اُن جگہوں کا وہی نام پڑ گیا۔"},{"book":"پَیدایش","chapter":"25","verse":"17","text":"اسمٰعیل 137 سال کا تھا جب وہ کوچ کر کے اپنے باپ دادا سے جا ملا۔"},{"book":"پَیدایش","chapter":"25","verse":"18","text":"اُس کی اولاد اُس علاقے میں آباد تھی جو حویلہ اور شُور کے درمیان ہے اور جو مصر کے مشرق میں اسور کی طرف ہے۔ یوں اسمٰعیل اپنے تمام بھائیوں کے سامنے ہی آباد ہوا۔"},{"book":"پَیدایش","chapter":"25","verse":"19","text":"یہ ابراہیم کے بیٹے اسحاق کا بیان ہے۔"},{"book":"پَیدایش","chapter":"25","verse":"20","text":"اسحاق 40 سال کا تھا جب اُس کی رِبقہ سے شادی ہوئی۔ رِبقہ لابن کی بہن اور اَرامی مرد بتوایل کی بیٹی تھی (بتوایل مسوپتامیہ کا تھا)۔"},{"book":"پَیدایش","chapter":"25","verse":"21","text":"رِبقہ کے بچے پیدا نہ ہوئے۔ لیکن اسحاق نے اپنی بیوی کے لئے دعا کی تو رب نے اُس کی سنی، اور رِبقہ اُمید سے ہوئی۔"},{"book":"پَیدایش","chapter":"25","verse":"22","text":"اُس کے پیٹ میں بچے ایک دوسرے سے زورآزمائی کرنے لگے تو وہ رب سے پوچھنے گئی، ”اگر یہ میری حالت رہے گی تو پھر مَیں یہاں تک کیوں پہنچ گئی ہوں؟“"},{"book":"پَیدایش","chapter":"25","verse":"23","text":"رب نے اُس سے کہا، ”تیرے اندر دو قومیں ہیں۔ وہ تجھ سے نکل کر ایک دوسری سے الگ الگ ہو جائیں گی۔ اُن میں سے ایک زیادہ طاقت ور ہو گی، اور بڑا چھوٹے کی خدمت کرے گا۔“"},{"book":"پَیدایش","chapter":"25","verse":"24","text":"پیدائش کا وقت آ گیا تو جُڑواں بیٹے پیدا ہوئے۔"},{"book":"پَیدایش","chapter":"25","verse":"25","text":"پہلا بچہ نکلا تو سرخ سا تھا، اور ایسا لگ رہا تھا کہ وہ گھنے بالوں کا کوٹ ہی پہنے ہوئے ہے۔ اِس لئے اُس کا نام عیسَو یعنی ’بالوں والا‘ رکھا گیا۔"},{"book":"پَیدایش","chapter":"25","verse":"26","text":"اِس کے بعد دوسرا بچہ پیدا ہوا۔ وہ عیسَو کی ایڑی پکڑے ہوئے نکلا، اِس لئے اُس کا نام یعقوب یعنی ’ایڑی پکڑنے والا‘ رکھا گیا۔ اُس وقت اسحاق 60 سال کا تھا۔"},{"book":"پَیدایش","chapter":"25","verse":"27","text":"لڑکے جوان ہوئے۔ عیسَو ماہر شکاری بن گیا اور کھلے میدان میں خوش رہتا تھا۔ اُس کے مقابلے میں یعقوب شائستہ تھا اور ڈیرے میں رہنا پسند کرتا تھا۔"},{"book":"پَیدایش","chapter":"25","verse":"28","text":"اسحاق عیسَو کو پیار کرتا تھا، کیونکہ وہ شکار کا گوشت پسند کرتا تھا۔ لیکن رِبقہ یعقوب کو پیار کرتی تھی۔"},{"book":"پَیدایش","chapter":"25","verse":"29","text":"ایک دن یعقوب سالن پکا رہا تھا کہ عیسَو تھکا ہارا جنگل سے آیا۔"},{"book":"پَیدایش","chapter":"25","verse":"30","text":"اُس نے کہا، ”مجھے جلدی سے لال سالن، ہاں اِسی لال سالن سے کچھ کھانے کو دو۔ مَیں تو بےدم ہو رہا ہوں۔“ (اِسی لئے بعد میں اُس کا نام ادوم یعنی سرخ پڑ گیا۔)"},{"book":"پَیدایش","chapter":"25","verse":"31","text":"یعقوب نے کہا، ”پہلے مجھے پہلوٹھے کا حق بیچ دو۔“"},{"book":"پَیدایش","chapter":"25","verse":"32","text":"عیسَو نے کہا، ”مَیں تو بھوک سے مر رہا ہوں، پہلوٹھے کا حق میرے کس کام کا؟“"},{"book":"پَیدایش","chapter":"25","verse":"33","text":"یعقوب نے کہا، ”پہلے قَسم کھا کر مجھے یہ حق بیچ دو۔“ عیسَو نے قَسم کھا کر اُسے پہلوٹھے کا حق منتقل کر دیا۔"},{"book":"پَیدایش","chapter":"25","verse":"34","text":"تب یعقوب نے اُسے کچھ روٹی اور دال دے دی، اور عیسَو نے کھایا اور پیا۔ پھر وہ اُٹھ کر چلا گیا۔ یوں اُس نے پہلوٹھے کے حق کو حقیر جانا۔"}]}