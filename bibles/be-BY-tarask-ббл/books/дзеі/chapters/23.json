{"data":[{"book":"ДЗЕІ","chapter":"23","verse":"1","text":"Павал, паглядзеўшы на сынедрыён, сказаў: мужы браты! Я ўсім шчырым сумленьнем жыў перад Богам па сёньняшні дзень."},{"book":"ДЗЕІ","chapter":"23","verse":"2","text":"А першасьвятар Ананія загадаў тым, што перад ім стаялі, біць яго па вуснах."},{"book":"ДЗЕІ","chapter":"23","verse":"3","text":"Тады Павал сказаў яму: Бог цябе біцьме, сьцяна павапленая! ты сядзіш, каб судзіць па законе, і, насуперак закону, загадваеш біць мяне."},{"book":"ДЗЕІ","chapter":"23","verse":"4","text":"А тыя, што перад ім стаялі, сказалі: першасьвятара Божага бэсьціш?"},{"book":"ДЗЕІ","chapter":"23","verse":"5","text":"Павал сказаў: я ня ведаў, браты, што ён першасьвятар; бо напісана: «начальніка ў народзе тваім ліхім словам ня гань»."},{"book":"ДЗЕІ","chapter":"23","verse":"6","text":"Павал, даведаўшыся, што тут адна частка - садукеі, а другая - фарысэі, узвысіў голас у сынедрыёне: мужы браты! Я фарысэй і сын фарысэя; за надзею і ўваскрэсеньне мёртвых я суд прымаю."},{"book":"ДЗЕІ","chapter":"23","verse":"7","text":"І калі сказаў ён гэта, узьнікла нязгода паміж фарысэямі і садукеямі, і зборня падзялілася."},{"book":"ДЗЕІ","chapter":"23","verse":"8","text":"Бо садукеі кажуць, што няма ўваскрэсеньня, ні анёла, ні духа, а фарысэі прызнаюць і тое і другое."},{"book":"ДЗЕІ","chapter":"23","verse":"9","text":"Усчаўся вялікі крык, і ўстаўшы, кніжнікі фарысэйскага боку даводзілі, кажучы: нічога благога мы не знаходзім у гэтым чалавеку; калі ж дух альбо анёл казаў яму, ня будзем пярэчыць Богу."},{"book":"ДЗЕІ","chapter":"23","verse":"10","text":"Але як што разлад узмацніўся, дык тысячнік, баючыся, каб яны не разарвалі Паўла, загадаў воінам сысьці, узяць яго спаміж іх і завесьці ў крэпасьць."},{"book":"ДЗЕІ","chapter":"23","verse":"11","text":"У другую ноч Гасподзь, зьявіўшыся яму, сказаў: мацуйся, Паўле; бо як ты сьведчыў за Мяне ў Ерусаліме, так трэба табе сьведчыць і ў Рыме."},{"book":"ДЗЕІ","chapter":"23","verse":"12","text":"А як разьвіднела, некаторыя Юдэі склалі змову, і прысягнулі ня есьці і ня піць, пакуль не заб'юць Паўла;"},{"book":"ДЗЕІ","chapter":"23","verse":"13","text":"а было больш за сорак такіх, што так прысягнулі;"},{"book":"ДЗЕІ","chapter":"23","verse":"14","text":"яны, прыйшоўшы да першасьвятароў і старэйшын, сказалі: мы клятваю запрысягнуліся ня есьці нічога, пакуль не заб'ём Паўла;"},{"book":"ДЗЕІ","chapter":"23","verse":"15","text":"Дык вось сёньня вы з сынедрыёнам дайце знак тысячніку, каб ён заўтра вывеў яго да вас, быццам вы хочаце ўважлівей дасьледаваць справу ягоную; а мы, перш чым ён наблізіцца, гатовыя забіць яго."},{"book":"ДЗЕІ","chapter":"23","verse":"16","text":"Пачуўшы пра намысел гэты, сын сястры Паўлавай прыйшоў і, увайшоўшы ў крэпасьць, папярэдзіў Паўла."},{"book":"ДЗЕІ","chapter":"23","verse":"17","text":"А Павал, паклікаўшы аднаго сотніка, сказаў: завядзі гэтага хлопца да тысячніка, бо ён мае нешта сказаць яму."},{"book":"ДЗЕІ","chapter":"23","verse":"18","text":"Той, узяўшы яго, прывёў да тысячніка і сказаў: вязень Павал, паклікаўшы мяне, прасіў завесьці да цябе гэтага хлопца, які мае нешта сказаць табе."},{"book":"ДЗЕІ","chapter":"23","verse":"19","text":"Тысячнік, узяўшы яго за руку і адышоўшыся зь ім убок, пытаўся: што такое маеш ты сказаць мне?"},{"book":"ДЗЕІ","chapter":"23","verse":"20","text":"Ён адказваў, што Юдэі змовіліся прасіць у цябе, каб ты заўтра вывеў Паўла ў сынедрыён, быццам яны хочуць уважлівей дасьледаваць справу ягоную."},{"book":"ДЗЕІ","chapter":"23","verse":"21","text":"Але ты ня слухайся іх; бо яго пільнуюць больш за сорак чалавек зь іх, што запрысягнуліся ня есьці і ня піць, пакуль не заб'юць яго; і яны цяпер гатовыя, чакаюць твайго рашэньня."},{"book":"ДЗЕІ","chapter":"23","verse":"22","text":"Тады тысячнік адпусьціў хлопца, сказаўшы: нікому не кажы, што ты паведаміў мне гэта."},{"book":"ДЗЕІ","chapter":"23","verse":"23","text":"І, паклікаўшы двух сотнікаў, сказаў: падрыхтуйце мне воінаў пешых дзьвесьце, конных семдзесят і стралкоў дзьвесьце, каб з трэйцяй гадзіны ночы ішлі ў Кесарыю;"},{"book":"ДЗЕІ","chapter":"23","verse":"24","text":"падрыхтуйце таксама аслоў, каб, пасадзіўшы Паўла, пераправіць яго да правіцеля Фелікса."},{"book":"ДЗЕІ","chapter":"23","verse":"25","text":"Напісаў і пісьмо такога зьместу:"},{"book":"ДЗЕІ","chapter":"23","verse":"26","text":"«Клаўдзій Лісій глыбокашаноўнаму правіцелю Феліксу - радавацца;"},{"book":"ДЗЕІ","chapter":"23","verse":"27","text":"гэтага чалавека Юдэі схапілі і гатовыя былі забіць; я, прыйшоўшы з воінамі, адабраў яго, даведаўшыся, што ён рымскі грамадзянін;"},{"book":"ДЗЕІ","chapter":"23","verse":"28","text":"Потым, хочучы даведацца, за што зьвінавацілі яго, прывёў яго ў сынедрыён іхні"},{"book":"ДЗЕІ","chapter":"23","verse":"29","text":"і выявіў, што яго вінавацяць за спрэчныя думкі адносна закону іхняга, але няма ў ім ніякае віны, вартае сьмерці альбо кайданоў."},{"book":"ДЗЕІ","chapter":"23","verse":"30","text":"А як да мяне дайшло, што Юдэі намышляюць ліхое на гэтага чалавека, я адразу паслаў яго да цябе, загадаўшы і скаржнікам гаварыць на яго перад табою; будзь здаровы»."},{"book":"ДЗЕІ","chapter":"23","verse":"31","text":"І вось воіны, паводле загаду, узяўшы Паўла, павялі сярод ночы ў Антыпатрыду,"},{"book":"ДЗЕІ","chapter":"23","verse":"32","text":"а на другі дзень, пакінуўшы конных ісьці зь ім, вярнуліся ў крэпасьць."},{"book":"ДЗЕІ","chapter":"23","verse":"33","text":"А тыя, прыйшоўшы ў Кесарыю і аддаўшы пісьмо правіцелю, перадалі яму і Паўла."},{"book":"ДЗЕІ","chapter":"23","verse":"34","text":"Правіцель, прачытаўшы пісьмо, спытаўся, зь якой ён вобласьці, і, даведаўшыся, што з Кілікіі, сказаў:"},{"book":"ДЗЕІ","chapter":"23","verse":"35","text":"я выслухаю цябе, калі зьявяцца твае скаржнікі. І загадаў яму быць пад вартаю ў Ірадавай прэторыі."}]}