{"data":[{"book":"2 Bhateshalonike","chapter":"2","verse":"1","text":"Bhai, ga kwiya kwabho Bhakulungwa bhetu a Yeshu Kilishitu na imana kwetu nkupinga tutame nabho, ashaalongo tunakunshondelesheyanga,"},{"book":"2 Bhateshalonike","chapter":"2","verse":"2","text":"nnapuganywanje na wala nnakolanje lipamba eu kwaapilikanishianga bhaabheleketanga kuti lyubha lya Bhakulungwa liishe. Nnapuganywanje kwa londola, eu kwa lunguya, eu kwa bhaluwa jiiganishiywa kuti kujikopweshe kwetu uwe."},{"book":"2 Bhateshalonike","chapter":"2","verse":"3","text":"Nnakundanje kutembwa naka mundu jojowe kwa shoshowe shila, pabha lyene lyubhalyo likaika mpaka ukoposhele Ungakunda Gwankulungwa na jwene Nkutemba jula akoposhele, na mpelo gwakwe kuobha."},{"book":"2 Bhateshalonike","chapter":"2","verse":"4","text":"Pabha anakwikuya nnyene kwa indu yowe ishemwa na bhandunji kuti nnungu, eu kila shindu shitindibhalilwa. Shajinjile nkali Nniekalu lya a Nnungu, nikwiitenda kuti jwalakwe Nnungu."},{"book":"2 Bhateshalonike","chapter":"2","verse":"5","text":"Bhuli, nkakumbushilanga kuti nashinkummalanjilanga gene gowega mobha punaliji na mmanganya?"},{"book":"2 Bhateshalonike","chapter":"2","verse":"6","text":"Ikabheje shipali shindu shikunng'ibhilila nnaino, mmanganya nshimanyinji shene shindusho. Bhai, jwene jwangali jwa mmbone jula, shalangulwe malanga gakwe gaishilaga."},{"book":"2 Bhateshalonike","chapter":"2","verse":"7","text":"Nkali nneyo, Jwangali jwa Mmbonejo aiishiye, anakamula liengo nnaino, ikabheje akabhoneka mpaka pushashoywe aibhilila jula."},{"book":"2 Bhateshalonike","chapter":"2","verse":"8","text":"Penepo Jwangali jwa Mmbone jula pushakoposhele, ikabheje Bhakulungwa a Yeshu pushibhaishe shibhammulaje kwa mbumu ya nkang'wa jabho, kwa ukonjelo gwa kwiya kwabho."},{"book":"2 Bhateshalonike","chapter":"2","verse":"9","text":"Jwangali jwa Mmbone shaishe na mashili gaka Lishetani na tenda ilapo ya unami,"},{"book":"2 Bhateshalonike","chapter":"2","verse":"10","text":"na kwaatembanga bhowe bhalinginji munkumbi gwa bhaobhanga. Bhanganyabho shibhaobhanje, pabha bhangakundanga nkupinga bhatapulwanje."},{"book":"2 Bhateshalonike","chapter":"2","verse":"11","text":"Kwa nneyo a Nnungu bhanakwaalekanga bhaobhanje, bhaukulupalilanje unami."},{"book":"2 Bhateshalonike","chapter":"2","verse":"12","text":"Nkupinga bhaukumulwanje bhowe bhaakakulipalilanga, ikabhe inakwaanonyelanga ilebho."},{"book":"2 Bhateshalonike","chapter":"2","verse":"13","text":"Ikabheje tunaapinjikwa kwaatendela eja a Nnungu mobha gowe kwa ligongo lyenunji, mmanganya nkupingwanga na Bhakulungwa. Pabha a Nnungu bhashinkunng'agulanga kuumila kundandubho nkupinga ntapulwanje kwa mashili gaka Mbumu, mmanganje bhandu bhabho bha ukonjelo, kwa ngulupai yenunji."},{"book":"2 Bhateshalonike","chapter":"2","verse":"14","text":"A Nnungu bhashinkunshemelanga yenei kupitila Ngani ja Mmbone jitwannungushiyenje, mposhelanje upo yenunji Muukonjelo gwa Bhakulungwa bhetu a Yeshu Kilishitu."},{"book":"2 Bhateshalonike","chapter":"2","verse":"15","text":"Bhai, ashaalongo, muishimilikanje ukoto na kugabhika mmitima jenunji, majiganyo gutunnjigenyenje kwa lunguya kwetu, na kwa bhaluwa yetu."},{"book":"2 Bhateshalonike","chapter":"2","verse":"16","text":"Tunakwaajuga Bhakulungwa bhetu a Yeshu Kilishitu na a Nnungu ainabhetu bhakutupinga, na kwa nema jabho gubhatupele kuangalala pitipiti na kulupalila kuli kwa mmbone,"},{"book":"2 Bhateshalonike","chapter":"2","verse":"17","text":"bhaangalalaye mitima jenunji na kunshimilikanga nkupinga nkombolanje mobha gowe tenda na bheleketa gali ga mmbone."}]}