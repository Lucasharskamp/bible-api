{"data":[{"book":"Hojii","chapter":"4","verse":"1","text":"Utuu Phexrosii fi Yohannis namootatti dubbachaa jiranuu, luboonni, ajajaan eegdota mana qulqullummaatii fi Saduuqonni isaanitti dhufan."},{"book":"Hojii","chapter":"4","verse":"2","text":"Sababii ergamoonni sun namoota barsiisanii duʼaa kaʼuu karaa Yesuusiitiin argamu labsaniifis akka malee aaran."},{"book":"Hojii","chapter":"4","verse":"3","text":"Isaanis Phexrosii fi Yohannisin qabanii hamma guyyaa itti aanuutti mana hidhaatti isaan galchan; galgalaaʼee tureetii."},{"book":"Hojii","chapter":"4","verse":"4","text":"Warra dubbicha dhagaʼan keessaas baayʼeetu amane; baayʼinni warra amanees gara kuma shaniitti ol kaʼe."},{"book":"Hojii","chapter":"4","verse":"5","text":"Guyyaa itti aanuttis bulchitoonni, maanguddoonnii fi barsiistonni seeraa Yerusaalemitti wal gaʼan."},{"book":"Hojii","chapter":"4","verse":"6","text":"Haannaas lubichi ol aanaan, isa wajjin immoo Qayyaaffaan, Yohannis, Iskindiroosii fi namoonni maatii lubicha ol aanaa taʼan kaan hundi achi turan."},{"book":"Hojii","chapter":"4","verse":"7","text":"Isaanis Phexrosii fi Yohannisin gidduu isaanii dhaabanii, “Isin humna maaliitiin yookaan maqaa eenyuutiin waan kana gootan?” jedhanii gaafachuu jalqaban."},{"book":"Hojii","chapter":"4","verse":"8","text":"Phexrosis Hafuura Qulqulluudhaan guutamee akkana isaaniin jedhe; “Isin yaa bulchitootaa fi maanguddoota uummataa!"},{"book":"Hojii","chapter":"4","verse":"9","text":"Harʼa waaʼee waan gaarii nama naafa tokkoof godhameetii fi akka inni itti fayyifame yoo nu gaafattan,"},{"book":"Hojii","chapter":"4","verse":"10","text":"isinii fi namoonni Israaʼel hundinuu waan kana beekaa; namichi kun maqaa Yesuus Kiristoos nama Naazreeti kan isin fanniftanii Waaqni immoo warra duʼan keessaa isa kaase sanaatiin fayyee fuula keessan dura dhaabata."},{"book":"Hojii","chapter":"4","verse":"11","text":"Yesuusis,"},{"book":"Hojii","chapter":"4","verse":"12","text":"Fayyinni nama biraa tokko irraa iyyuu hin argamu; maqaan nu ittiin fayyifamnu kan samii gaditti namootaaf kenname biraa tokko iyyuu hin jiruutii.”"},{"book":"Hojii","chapter":"4","verse":"13","text":"Namoonni sunis yommuu ija jabina Phexrosii fi Yohannis arganii akka isaan warra barumsa hin qabnee fi warra hin beekamne taʼan hubatanitti ni dinqisiifatan; akka isaan Yesuus wajjin turanis ni qalbeeffatan."},{"book":"Hojii","chapter":"4","verse":"14","text":"Garuu namicha fayyifame sana isaa isaanuma wajjin achi dhaabatu arganii waan dubbatan dhaban."},{"book":"Hojii","chapter":"4","verse":"15","text":"Kanaaf akka isaan waldaa keessaa gad baʼan ajajanii wajjin mariʼachuu jalqaban."},{"book":"Hojii","chapter":"4","verse":"16","text":"Akkanas jedhan; “Jara kana maal haa goonu? Akka isaan dinqii guddaa hojjetan namni Yerusaalem keessa jiraatu hundi ni beeka; nus waan kana waakkachuu hin dandeenyu."},{"book":"Hojii","chapter":"4","verse":"17","text":"Garuu akka wanni kun hammana caalaa uummata keessa hin babalʼanneef nu akka jarri kun siʼachi maqaa kanaan nama tokkotti illee hin dubbanne isaan of eeggachiisuu qabna.”"},{"book":"Hojii","chapter":"4","verse":"18","text":"Isaanis jara waamanii akka isaan gonkumaa maqaa Yesuusiitiin hin dubbanne yookaan hin barsiifne isaan ajajan."},{"book":"Hojii","chapter":"4","verse":"19","text":"Phexrosii fi Yohannis garuu deebisanii akkana jedhan; “Qooda Waaqaa isiniif ajajamuun fuula Waaqaa duratti akka qajeelaa taʼee fi akka hin taʼin mee isinuu ilaalaa!"},{"book":"Hojii","chapter":"4","verse":"20","text":"Nu waan arginee fi waan dhageenye dubbachuu dhiisuu hin dandeenyuutii.”"},{"book":"Hojii","chapter":"4","verse":"21","text":"Isaanis erga ittuma fufanii doorsisanii booddee jara gad dhiisan. Waan namoonni sababii waan hojjetame sanaatiif Waaqa galateeffachaa turaniifis akka itti jara adaban murteeffachuu hin dandeenye."},{"book":"Hojii","chapter":"4","verse":"22","text":"Umuriin namicha karaa dinqiitiin fayyifame sanaa waggaa afurtamaa ol tureetii."},{"book":"Hojii","chapter":"4","verse":"23","text":"Phexrosii fi Yohannis yeroo gad dhiifamanitti gara saba isaanii dhaqanii waan luboonni hangafoonnii fi maanguddoonni jedhaniin hundumaa isaanitti himan."},{"book":"Hojii","chapter":"4","verse":"24","text":"Isaanis yommuu waan kana dhagaʼanitti kadhannaadhaan sagalee isaanii tokkummaan Waaqatti ol fuudhanii akkana jedhan; “Yaa Gooftaa Waan Hundaa Olii, situ samii, lafa, galaanaa fi waan isaan keessa jiru hunda uume."},{"book":"Hojii","chapter":"4","verse":"25","text":"Ati Hafuura Qulqulluun karaa afaan tajaajilaa kee abbaa keenya Daawitiitiin akkana jettee dubbatteerta;"},{"book":"Hojii","chapter":"4","verse":"26","text":"Mootonni lafaa kaʼanii,"},{"book":"Hojii","chapter":"4","verse":"27","text":"Dhugumaan Heroodisii fi Phonxoos Phiilaaxoos Namoota Ormaatii fi uummata Israaʼel wajjin hojjetaa kee isa qulqulluu, Yesuus isa ati dibdetti mariʼachuuf jedhanii magaalaa kana keessatti walitti qabaman."},{"book":"Hojii","chapter":"4","verse":"28","text":"Isaanis waanuma humnii fi fedhiin kee akka wanni kun taʼuuf duraan dursanii murteessan sana hojjetan."},{"book":"Hojii","chapter":"4","verse":"29","text":"Yaa Gooftaa, egaa doorsisa isaanii ilaaliitii akka garboonni kee ija jabinaan dubbii kee dubbataniif dandeettii kenniif."},{"book":"Hojii","chapter":"4","verse":"30","text":"Nama fayyisuu fi maqaa tajaajilaa kee qulqullichaa, maqaa Yesuusiitiin mallattoo fi dinqii hojjechuuf harka kee diriirfadhu.”"},{"book":"Hojii","chapter":"4","verse":"31","text":"Erga isaan Waaqa kadhatanii booddee lafti isaan itti wal gaʼan sun ni sosochoote; isaan hundinuus hafuura qulqulluudhaan guutamanii ija jabinaan dubbii Waaqaa dubbatan."},{"book":"Hojii","chapter":"4","verse":"32","text":"Amantoonni hundinuus garaa tokkoo fi yaada tokko qabu turan; waan qaban hundas walumaan qoodachaa turan malee namni tokko iyyuu akka waan qabeenyi inni qabu kam iyyuu kan mataa isaa qofa taʼeetti hin lakkoofne."},{"book":"Hojii","chapter":"4","verse":"33","text":"Ergamoonnis duʼaa kaʼuu Gooftaa Yesuus humna guddaadhaan dhugaa baʼaa turan; ayyaanni guddaanis hunduma isaanii irra ture."},{"book":"Hojii","chapter":"4","verse":"34","text":"Rakkataan tokko iyyuu isaan gidduu hin turre. Warri lafa yookaan mana qaban hundinuu gurguranii maallaqa fidanii,"},{"book":"Hojii","chapter":"4","verse":"35","text":"miilla ergamootaa bira kaaʼu turan; maallaqni sunis nama rakkina qabu kamiif iyyuu ni qoodama ture."},{"book":"Hojii","chapter":"4","verse":"36","text":"Yoosef namni gosa Lewwii kan Qophiroositti dhalate, inni ergamoonni Barnaabaas jedhaniin tokkos achi ture. Barnaabaas jechuun “ilma jajjabinaa” jechuu dha."},{"book":"Hojii","chapter":"4","verse":"37","text":"Innis lafa qotiisaa ofii isaa gurguree horii isaa fidee miilla ergamootaa bira kaaʼe."}]}