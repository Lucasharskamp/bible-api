{"data":[{"book":"యోబు","chapter":"22","verse":"1","text":"అప్పుడు తేమాను వాడు ఎలీఫజు ఇలా జవాబిచ్చాడు."},{"book":"యోబు","chapter":"22","verse":"2","text":"మానవమాత్రులు దేవునికి ప్రయోజనకారులౌతారా? కారు. బుద్ధిమంతులు తమ మట్టుకు తామే ప్రయోజనకారులు."},{"book":"యోబు","chapter":"22","verse":"3","text":"నువ్వు నీతిమంతుడివై ఉండడం సర్వశక్తుడైన దేవునికి సంతోషమా? నువ్వు యథార్థవంతుడివై ప్రవర్తించడం ఆయనకు లాభకరమా?"},{"book":"యోబు","chapter":"22","verse":"4","text":"ఆయన పట్ల భయభక్తులు కలిగి ఉన్నందువల్ల ఆయన నిన్ను గద్దిస్తాడా? నీ భయభక్తులను బట్టి ఆయన నీతో వ్యాజ్యెమాడుతాడా?"},{"book":"యోబు","chapter":"22","verse":"5","text":"నీ చెడుతనం గొప్పది కాదా? నీ దోషాలు మితి లేనివి కావా?"},{"book":"యోబు","chapter":"22","verse":"6","text":"ఏమీ ఇవ్వకుండానే నీ సోదరుల దగ్గర నువ్వు తాకట్టు పెట్టుకున్నావు. వస్త్ర హీనుల బట్టలు తీసుకున్నావు."},{"book":"యోబు","chapter":"22","verse":"7","text":"దాహంతో సొమ్మసిల్లిన వారికి నీళ్లియ్యలేదు. ఆకలిగొన్న వాడికి అన్నం పెట్టలేదు."},{"book":"యోబు","chapter":"22","verse":"8","text":"బాహుబలం గల వాడికే భూమి లభిస్తుంది. గొప్పవాడు అనిపించుకున్న వాడు దానిలో నివసిస్తాడు."},{"book":"యోబు","chapter":"22","verse":"9","text":"వితంతువులను వట్టి చేతులతో పంపివేశావు. తండ్రి లేనివారి చేతులు విరగ్గొట్టావు."},{"book":"యోబు","chapter":"22","verse":"10","text":"అందుకే బోనులు నిన్ను చుట్టుముడుతున్నాయి. అకస్మాత్తుగా కలిగే భీతి నిన్ను హడలగొడుతున్నది."},{"book":"యోబు","chapter":"22","verse":"11","text":"నిన్ను చిక్కించుకొన్న అంధకారాన్ని నువ్వు చూడడం లేదా? నిన్ను ముంచెత్తబోతున్న ప్రళయ జలాలను నువ్వు చూడడం లేదా?"},{"book":"యోబు","chapter":"22","verse":"12","text":"దేవుడు ఆకాశమంత మహోన్నతుడు కాడా? నక్షత్రాల ఔన్నత్యాన్ని చూడు. అవి ఎంత ఎత్తులో ఉన్నాయి!"},{"book":"యోబు","chapter":"22","verse":"13","text":"“దేవుడికి ఏమి తెలుసు? గాఢాంధకారంలోనుండి ఆయన న్యాయం కనుగొంటాడా?"},{"book":"యోబు","chapter":"22","verse":"14","text":"దట్టమైన మేఘాలు ఆయనకు అడ్డుగా ఉన్నాయి. ఆయన మనలను చూడలేడు. ఆకాశ గోపురంలో ఆయన తిరుగుతున్నాడు” అని నీవనుకుంటావు."},{"book":"యోబు","chapter":"22","verse":"15","text":"పూర్వకాలం నుండి దుష్టులు అనుసరించిన మార్గాన్ని నువ్వు అనుసరిస్తావా?"},{"book":"యోబు","chapter":"22","verse":"16","text":"తమ కాలం రాకముందే వారు హటాత్తుగా నిర్మూలమైపోయారు. వారి పునాదులు నదీ ప్రవాహలవలె కొట్టుకు పోయాయి."},{"book":"యోబు","chapter":"22","verse":"17","text":"“మా దగ్గర నుండి తొలగి పో” అని దేవునితో అంటారు. “సర్వశక్తుడు మాకు ఏమి చేస్తాడులే” అంటారు."},{"book":"యోబు","chapter":"22","verse":"18","text":"అయినా ఆయన మంచి పదార్థాలతో వారి ఇళ్ళు నింపాడు. భక్తిహీనుల ఆలోచన నాకు దూరం అగు గాక."},{"book":"యోబు","chapter":"22","verse":"19","text":"నీతిమంతులు దాన్ని చూసి సంతోషిస్తారు. నిర్దోషులు వారిని హేళన చేస్తారు."},{"book":"యోబు","chapter":"22","verse":"20","text":"“మన విరోధులు నిశ్చయంగా నిర్మూలమైపోయారు. వారి సంపదను అగ్ని కాల్చివేసింది” అంటారు."},{"book":"యోబు","chapter":"22","verse":"21","text":"ఆయనతో సహవాసం చేస్తే నీకు శాంతిసమాధానాలు కలుగుతాయి. ఆ విధంగా నీకు మేలు కలుగుతుంది."},{"book":"యోబు","chapter":"22","verse":"22","text":"ఆయన నోటి నుండి వచ్చే ఉపదేశాన్ని అవలంబించు. ఆయన మాటలను నీ హృదయంలో ఉంచుకో."},{"book":"యోబు","chapter":"22","verse":"23","text":"సర్వశక్తుని వైపు తిరిగి నీ నివాసాల్లో నుండి దుర్మార్గాన్ని దూరంగా తొలగిస్తే నువ్వు అభివృద్ధి పొందుతావు."},{"book":"యోబు","chapter":"22","verse":"24","text":"మట్టిలో నీ సిరిసంపదలను, సెలయేటి నీటిలో ఓఫీరు బంగారాన్ని పారవెయ్యి."},{"book":"యోబు","chapter":"22","verse":"25","text":"అప్పుడు సర్వశక్తుడు నీకు సువర్ణంగాను ప్రశస్తమైన వెండిగాను ఉంటాడు."},{"book":"యోబు","chapter":"22","verse":"26","text":"అప్పుడు సర్వశక్తునిలో నువ్వు ఆనందిస్తావు. దేవుని వైపు నీ ముఖం ఎత్తుతావు."},{"book":"యోబు","chapter":"22","verse":"27","text":"నువ్వు ఆయనకు ప్రార్థన చేయగా ఆయన నీ మనవి ఆలకిస్తాడు. నీ మొక్కుబళ్లు నువ్వు చెల్లిస్తావు."},{"book":"యోబు","chapter":"22","verse":"28","text":"నువ్వు దేనినైనా ఆలోచన చేస్తే అది నీకు స్థిరపడుతుంది. నీ మార్గాలపై వెలుగు ప్రకాశిస్తుంది."},{"book":"యోబు","chapter":"22","verse":"29","text":"దేవుడు గర్విష్టులను వంచుతాడు. కళ్ళు దించుకునే వారిని కాపాడతాడు."},{"book":"యోబు","chapter":"22","verse":"30","text":"నిర్దోషి కానివాడినైనా ఆయన విడిపిస్తాడు. అతడు నీ చేతుల శుద్ధి మూలంగా విడుదల పొందుతాడు."}]}