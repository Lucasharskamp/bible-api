{"data":[{"book":"1 Samuelova","chapter":"24","verse":"1","text":"Odšed pak David odtud, bydlil v místech bezpečných Engadi."},{"book":"1 Samuelova","chapter":"24","verse":"2","text":"I stalo se, že když se navrátil Saul od honění Filistinských, oznámili jemu, řkouce: Hle, David jest na poušti Engadi."},{"book":"1 Samuelova","chapter":"24","verse":"3","text":"Tedy vzav Saul tři tisíce mužů vybraných ze všeho Izraele, odšel hledati Davida a mužů jeho na skalách kamsíků."},{"book":"1 Samuelova","chapter":"24","verse":"4","text":"I přišel k stájím ovcí blízko cesty, kdež byla jeskyně, do níž všel Saul na potřebu; David pak a muži jeho seděli po stranách v té jeskyni."},{"book":"1 Samuelova","chapter":"24","verse":"5","text":"Protož řekli muži Davidovi jemu: Aj, tento jest den, o němž tobě mluvil Hospodin, řka: Aj, já dám nepřítele tvého v ruku tvou, abys mu učinil, jakť se koli líbiti bude. Tedy vstav David, uřezal tiše kus pláště Saulova."},{"book":"1 Samuelova","chapter":"24","verse":"6","text":"Potom pak padlo to těžce na srdce Davidovi, že uřezal křídlo pláště Saulova."},{"book":"1 Samuelova","chapter":"24","verse":"7","text":"Pročež řekl mužům svým: Uchovejž mne Hospodin, abych to učiniti měl pánu mému, pomazanému Hospodinovu, abych vztáhnouti měl ruku svou na něj, poněvadž jest pomazaný Hospodinův."},{"book":"1 Samuelova","chapter":"24","verse":"8","text":"A tak zabránil David mužům svým těmi slovy, a nedal jim povstati proti Saulovi. Saul také vyšed z té jeskyně, bral se cestou svou."},{"book":"1 Samuelova","chapter":"24","verse":"9","text":"Potom vstal i David, a vyšed z jeskyně, volal za Saulem, řka: Pane můj králi! I ohlédl se Saul zpět, David pak sehnuv se tváří k zemi, poklonil se jemu."},{"book":"1 Samuelova","chapter":"24","verse":"10","text":"A řekl David Saulovi: I proč posloucháš řečí lidských, kteříž praví: Hle, David hledá tvého zlého."},{"book":"1 Samuelova","chapter":"24","verse":"11","text":"Aj, dnešního dne viděti mohly oči tvé, že tě byl vydal Hospodin dnes v ruku mou v jeskyni. A byloť mi řečeno, abych tě zabil, ale šanoval jsem tě; nebo řekl jsem: Nevztáhnuť ruky své na pána svého, poněvadž jest pomazaný Hospodinův."},{"book":"1 Samuelova","chapter":"24","verse":"12","text":"Nýbrž, otče můj, pohleď a viz kus pláště svého v ruce mé, a žeť jsem nechtěl, odřezuje křídlo pláště tvého, zabiti tebe. Poznejž tedy a viz, žeť není v úmysle mém nic zlého, ani jaké převrácenosti, a žeť jsem nezhřešil proti tobě; ty pak číháš na duši mou, abys mi ji odjal."},{"book":"1 Samuelova","chapter":"24","verse":"13","text":"Sudiž Hospodin mezi mnou a mezi tebou, a pomstiž mne Hospodin nad tebou, ale ruka má nebude proti tobě."},{"book":"1 Samuelova","chapter":"24","verse":"14","text":"Jakož vzní ono přísloví starých: Od bezbožných vychází bezbožnost; protož nebudeť ruka má proti tobě."},{"book":"1 Samuelova","chapter":"24","verse":"15","text":"Na koho to jen vytáhl král Izraelský? Koho to honíš? Psa mrtvého, blechu jednu."},{"book":"1 Samuelova","chapter":"24","verse":"16","text":"Ale budeť Hospodin soudce; on nechť rozsoudí mezi mnou a tebou, a nechť pohledí a vyvede při mou, a vysvobodí mne z ruky tvé."},{"book":"1 Samuelova","chapter":"24","verse":"17","text":"Když pak přestal David mluviti slov těch Saulovi, odpověděl Saul: Není-liž to hlas tvůj, synu můj Davide? A pozdvih Saul hlasu svého, plakal."},{"book":"1 Samuelova","chapter":"24","verse":"18","text":"A řekl Davidovi: Spravedlivější jsi nežli já; nebo ty jsi mi odplatil se dobrým, já pak zlým tobě jsem se odplatil."},{"book":"1 Samuelova","chapter":"24","verse":"19","text":"Ty zajisté ukázal jsi dnes, že mi činíš dobře; nebo ačkoli mne byl Hospodin zavřel v ruce tvé, však jsi mne nezabil."},{"book":"1 Samuelova","chapter":"24","verse":"20","text":"Zdali kdo nalezna nepřítele svého, propustí ho po cestě dobré? Ale Hospodin odplatiž tobě dobrým za to, co jsi mi dnešního dne učinil."},{"book":"1 Samuelova","chapter":"24","verse":"21","text":"Protož nyní, (vím, že jistotně kralovati budeš, a že stálé bude v ruce tvé království Izraelské),"},{"book":"1 Samuelova","chapter":"24","verse":"22","text":"Nyní, pravím, přisáhni mi skrze Hospodina, že nevypléníš semene mého po mně, a nevyhladíš jména mého z domu otce mého."},{"book":"1 Samuelova","chapter":"24","verse":"23","text":"A tak přisáhl David Saulovi. I odšel Saul do domu svého, David pak a muži jeho vstoupili na bezpečné místo."}]}