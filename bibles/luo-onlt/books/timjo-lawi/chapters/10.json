{"data":[{"book":"Tim Jo-Lawi","chapter":"10","verse":"1","text":"Nadab gi Abihu ma yawuot Harun nokawo tewnigi mag mach mi giketoe mach, kendo ne gioloe ubani, kendo ne gimoko makwero e nyim Jehova Nyasaye ma chik Jehova Nyasaye ok oyie."},{"book":"Tim Jo-Lawi","chapter":"10","verse":"2","text":"Kuom mano mach nomuoch e nyim Jehova Nyasaye mowangʼogi kendo ne githo mana kanyo."},{"book":"Tim Jo-Lawi","chapter":"10","verse":"3","text":"Eka Musa nowacho ni Harun niya, “Ma e gima Jehova Nyasaye nowuoyoe kawacho kama,"},{"book":"Tim Jo-Lawi","chapter":"10","verse":"4","text":"Musa noluongo Mishael gi Elzafan yawuot Uziel ma en owadgi wuon Harun, mowachonegi niya, “Biuru ka mondo utingʼ ringre oweteu ugol oko mar kambi oa e dho kama ler mar lemo.”"},{"book":"Tim Jo-Lawi","chapter":"10","verse":"5","text":"Kuom mano negibiro ma gitingʼogi kendo gigologi oko mar kambi kaka Musa nochiko kapod girwako lepgi mag dolo miluongo ni tunik."},{"book":"Tim Jo-Lawi","chapter":"10","verse":"6","text":"Eka Musa nowacho ne Harun kod yawuote ma Eliazar gi Ithamar niya, “Kik uwe wiu bed mogar, bende kik uyiech lepu, nono to ubiro tho kendo Jehova Nyasaye iye biro wangʼ gi ogandani duto. To wedeu kaachiel gi jo-Israel duto to nyalo ywago joma Jehova Nyasaye osetieko gi mach."},{"book":"Tim Jo-Lawi","chapter":"10","verse":"7","text":"Un to kik uwuogi ua e dho Hemb Romo, nono to ubiro tho, nikech un Jehova Nyasaye osewalou.” Omiyo negitimo mana kaka Musa nosewachonegi."},{"book":"Tim Jo-Lawi","chapter":"10","verse":"8","text":"Eka Jehova Nyasaye ne owuoyo gi Harun kowachone niya,"},{"book":"Tim Jo-Lawi","chapter":"10","verse":"9","text":"In kaachiel gi yawuoti kik umadh kongʼo kata gima mero ji e kinde ma udhi e Hemb Romo, nono to ubiro tho. Mano en chik momako nyikwau nyaka tiengʼ mabiro."},{"book":"Tim Jo-Lawi","chapter":"10","verse":"10","text":"Nyaka uket pogruok e kind gik mowal ne Jehova Nyasaye kod gik ma ok mowal, bende gik ma ok ler gi gik maler,"},{"book":"Tim Jo-Lawi","chapter":"10","verse":"11","text":"kendo nyaka ipuonj jo-Israel chike duto mane Jehova Nyasaye omiyogi koa e dho Musa."},{"book":"Tim Jo-Lawi","chapter":"10","verse":"12","text":"Musa nowacho ne Harun gi yawuote mane odongʼ magin Eliazar gi Ithamar niya, “Kawuru misango mar cham mane odongʼ kuom misengini mane ochiwne Jehova Nyasaye gi mago miwangʼo gi mach kendo uchame ka ok oketie thowi but kendo mar misango, nikech en gima ler moloyo,"},{"book":"Tim Jo-Lawi","chapter":"10","verse":"13","text":"kendo nyaka uchame e kama ler mar lemo nikech en pokni kaachiel gi yawuoti. Ma en pok mogol kuom misengini miwangʼo gi mach ne Jehova Nyasaye nikech kamano e kaka nochika."},{"book":"Tim Jo-Lawi","chapter":"10","verse":"14","text":"To in kaachiel gi yawuoti gi nyigi unyalo chamo agoko mane olier mifwayo kaachiel gi bam mane ochiw e nyim Jehova Nyasaye. Chamgiuru kama owal ni Jehova Nyasaye, nimar osemiyigi in kaachiel gi nyithindo kaka pokni mar misango mar lalruok ne jo-Israel."},{"book":"Tim Jo-Lawi","chapter":"10","verse":"15","text":"Bam mane osechiw kod agoko mane oselier nyaka kel kaachiel gi boche mag misengini miwangʼo gi mach nobed misango mifwayo e nyim Jehova Nyasaye. Ma nobed pokni mapile pile in kaachiel gi nyithindi kaka Jehova Nyasaye nochiko.”"},{"book":"Tim Jo-Lawi","chapter":"10","verse":"16","text":"Kane Musa openjo wach diel mane otimgo misango mar golo richo, kendo kane onyise ni ne osewangʼe, mirima nomake gi Eliazar kod Ithamar magin yawuot Harun mane odongʼ."},{"book":"Tim Jo-Lawi","chapter":"10","verse":"17","text":"Eka nopenjogi niya, “Marangʼo ne ok uchamo misango mar golo richo e kama ler mar lemo? En misango maler mane omiu mondo upwodhgo oganda kuom richogi e nyim Jehova Nyasaye."},{"book":"Tim Jo-Lawi","chapter":"10","verse":"18","text":"Nikech remb diendno ne ok oter e Kama Ler mar lemo, mano emomiyo ne onego uchame ei hekalu kaka nachikou.”"},{"book":"Tim Jo-Lawi","chapter":"10","verse":"19","text":"Harun to nodwoko Musa niya, “Kawuono yawuota osetimo ni Jehova Nyasaye misango mar golo richogi giwegi kod misango miwangʼo pep, to kata kamano to koro neye gima osetimorena! To ka dine acham misango mar golo richoni kawuono, bende dine atimo maber e nyim Jehova Nyasaye?”"},{"book":"Tim Jo-Lawi","chapter":"10","verse":"20","text":"Bangʼ kane Musa osewinjo mae to ne oneno ni Harun ni kare."}]}