{"data":[{"book":"Máté","chapter":"15","verse":"1","text":"Akkor írástudók és farizeusok jöttek Jézushoz Jeruzsálemből, és ezt mondták:"},{"book":"Máté","chapter":"15","verse":"2","text":"„Miért hágják át tanítványaid az ősök rendeléseit? Mert nem mossák meg kezeiket, amikor enni akarnak.“"},{"book":"Máté","chapter":"15","verse":"3","text":"Ő pedig így felelt nekik: „Ti meg miért hágjátok át Isten parancsolatait a ti rendeléseitek által?"},{"book":"Máté","chapter":"15","verse":"4","text":"Mert Isten parancsolta ezt: »Tiszteld atyádat és anyádat«, és »aki atyját vagy anyját szidalmazza, halállal lakoljon.«"},{"book":"Máté","chapter":"15","verse":"5","text":"Ti pedig ezt mondjátok: Aki atyjának vagy anyjának ezt mondja: Áldozati ajándék az, amivel megsegíthetnélek, annak nem kell tisztelnie többé az ő atyját vagy anyját."},{"book":"Máté","chapter":"15","verse":"6","text":"Ezzel érvénytelenné tettétek az Isten parancsolatait a ti rendeléseitek által."},{"book":"Máté","chapter":"15","verse":"7","text":"Képmutatók, igazat prófétált felőletek Ézsaiás:"},{"book":"Máté","chapter":"15","verse":"8","text":"»Ez a nép szájával közelít hozzám, és ajkával tisztel engemet,"},{"book":"Máté","chapter":"15","verse":"9","text":"Pedig hiába tisztelnek engem,"},{"book":"Máté","chapter":"15","verse":"10","text":"És odahívta a sokaságot, és ezt mondta nekik: „Halljátok és értsétek meg:"},{"book":"Máté","chapter":"15","verse":"11","text":"Nem az fertőzi meg az embert, ami a szájon bemegy, hanem ami kijön a szájából, az fertőzi meg az embert.“"},{"book":"Máté","chapter":"15","verse":"12","text":"Akkor odamentek tanítványai hozzá, és ezt mondták neki: „Tudod, hogy a farizeusok e beszédet hallva megbotránkoztak?“"},{"book":"Máté","chapter":"15","verse":"13","text":"Ő pedig ezt felelte: „Minden palántát, amelyet nem az én mennyei Atyám plántált, ki fognak tépni."},{"book":"Máté","chapter":"15","verse":"14","text":"Hagyjátok őket, vakoknak vak vezetői ők! Ha pedig vak vezeti a vakot, mindketten a verembe esnek.“"},{"book":"Máté","chapter":"15","verse":"15","text":"Péter pedig ezt mondta neki: „Magyarázd meg nekünk ezt a példázatot!“"},{"book":"Máté","chapter":"15","verse":"16","text":"Jézus erre ezt mondta: „Még ti sem értitek?"},{"book":"Máté","chapter":"15","verse":"17","text":"Nem értitek, hogy minden, ami a szájon bemegy, a gyomorba jut, és az árnyékszékbe kerül?"},{"book":"Máté","chapter":"15","verse":"18","text":"Ami azonban a szájból jön ki, a szívből származik, és ezek fertőzik meg az embert."},{"book":"Máté","chapter":"15","verse":"19","text":"Mert a szívből származnak a gonosz gondolatok, gyilkosságok, házasságtörések, paráznaságok, lopások, hamis tanúbizonyságok, káromlások."},{"book":"Máté","chapter":"15","verse":"20","text":"Ezek fertőzik meg az embert. De az, hogy mosdatlan kézzel eszik, nem fertőzi meg az embert.“"},{"book":"Máté","chapter":"15","verse":"21","text":"Elment onnan Jézus Tírusz és Szidón vidékeire."},{"book":"Máté","chapter":"15","verse":"22","text":"És íme, egy kánaáni asszony jött ki abból a tartományból, és így kiáltott neki: „Uram, Dávid Fia, könyörülj rajtam! Leányomat gonoszul gyötri az ördög.“"},{"book":"Máté","chapter":"15","verse":"23","text":"Ő pedig egy szót sem felelt neki. Tanítványai odamentek hozzá, és kérték őt: „Bocsásd el, mert utánunk kiáltozik.“"},{"book":"Máté","chapter":"15","verse":"24","text":"Ő pedig ezt mondta: „Nem küldettem, csak Izrael házának elveszett juhaihoz.“"},{"book":"Máté","chapter":"15","verse":"25","text":"Az asszony pedig odaérve leborult előtte, és ezt mondta: „Uram, légy segítségül nekem!“"},{"book":"Máté","chapter":"15","verse":"26","text":"Ő pedig ezt felelte: „Nem jó a fiak kenyerét elvenni, és az ebeknek vetni.“"},{"book":"Máté","chapter":"15","verse":"27","text":"Az pedig így felelt: „Úgy van, Uram! De hiszen az ebek is esznek a morzsákból, amelyek az uruknak asztaláról lehullanak.“"},{"book":"Máté","chapter":"15","verse":"28","text":"Ekkor így felelt neki Jézus: „Ó, asszony! Nagy a te hited! Legyen neked akaratod szerint.“ És meggyógyult a leánya abban a pillanatban."},{"book":"Máté","chapter":"15","verse":"29","text":"Onnan eltávozva elment Jézus a Galileai-tenger mellé, felment a hegyre, és ott leült."},{"book":"Máté","chapter":"15","verse":"30","text":"Nagy sokaság ment hozzá, vittek magukkal sántákat, vakokat, némákat, csonkákat és sok más beteget. Odahelyezték őket Jézus lábai elé, és meggyógyította őket."},{"book":"Máté","chapter":"15","verse":"31","text":"Úgy, hogy a sokaság álmélkodott, látva, hogy a némák beszélnek, a csonkák felépülnek, a sánták járnak, a vakok látnak, és dicsőítették Izrael Istenét."},{"book":"Máté","chapter":"15","verse":"32","text":"Jézus pedig odahívta tanítványait, és ezt mondta: „Szánakozom e sokaságon, mert három napja immár, hogy velem vannak, és nincs mit enniük. Éhen pedig nem akarom őket elbocsátani, nehogy valamiképpen kidőljenek az úton.“"},{"book":"Máté","chapter":"15","verse":"33","text":"Tanítványai ezt mondták neki: „Honnan volna e pusztában annyi kenyerünk, hogy jóllakassunk ilyen nagy sokaságot?“"},{"book":"Máté","chapter":"15","verse":"34","text":"Jézus ezt mondta nekik: „Hány kenyeretek van?“ Ők pedig így feleltek: „Hét, és néhány halunk.“"},{"book":"Máté","chapter":"15","verse":"35","text":"És megparancsolta a sokaságnak, hogy telepedjenek le a földön,"},{"book":"Máté","chapter":"15","verse":"36","text":"azután vette a hét kenyeret és a halakat, hálát adva megtörte, tanítványainak adta, a tanítványok pedig a sokaságnak."},{"book":"Máté","chapter":"15","verse":"37","text":"Mindnyájan ettek, és jóllaktak, azután fölszedték a maradék darabokat, hét teli kosárral."},{"book":"Máté","chapter":"15","verse":"38","text":"Akik pedig ettek, négyezren voltak férfiak, asszonyokon és gyermekeken kívül."},{"book":"Máté","chapter":"15","verse":"39","text":"Ezek után elbocsátotta a sokaságot, beszállt a hajóba, és elment Magdala vidékére."}]}