{"data":[{"book":"Dɔwɔwɔwo","chapter":"1","verse":"1","text":"O Teofilos, le nye agbalẽ gbãtɔ na wò me la, meŋlɔ nu tso nu siwo katã Yesu de asi wɔwɔ kple fiafia me"},{"book":"Dɔwɔwɔwo","chapter":"1","verse":"2","text":"va se ɖe ŋkeke si dzi wokɔe yi dziƒoe le esime wòde se na Apostolo siwo wòtia to Gbɔgbɔ Kɔkɔe la me vɔ megbe ŋu."},{"book":"Dɔwɔwɔwo","chapter":"1","verse":"3","text":"Le eƒe fukpekpe, ku kple tsitretsitsi megbe la, eɖe eɖokui fia ame siawo, eye wòna kpɔɖeŋu geɖewo tsɔ ɖo kpe edzi na wo be yele agbe. Eɖe eɖokui fia wo le ŋkeke blaene sɔŋ me, eye wòƒo nu na wo tso mawufiaɖuƒe la ŋuti."},{"book":"Dɔwɔwɔwo","chapter":"1","verse":"4","text":"Gbe ɖeka esi Yesu nɔ nu ɖum kple eƒe Apostolowo la, ede se na wo be, “Migadzo le Yerusalem o, ke boŋ milala va se ɖe esime miaxɔ Fofonye ƒe nunana si ŋugbe wòdo, nu si ŋu meƒo nu tsoe na mi xoxo,"},{"book":"Dɔwɔwɔwo","chapter":"1","verse":"5","text":"elabena Yohanes tsɔ tsi de mawutsi ta na amewo, gake le ŋkeke ʋɛ aɖewo megbe la, miawo ya la, woatsɔ Gbɔgbɔ Kɔkɔe la adee na mi.”"},{"book":"Dɔwɔwɔwo","chapter":"1","verse":"6","text":"Esi Yesu kple apostoloawo gado go la, wobiae be, “Aleke, Aƒetɔ, ɖe nèle Israel dukɔ la ɖe ge tso Romatɔwo te, aɖoe te abe dukɔ nɔɖokuisi ene azɔa?”"},{"book":"Dɔwɔwɔwo","chapter":"1","verse":"7","text":"Yesu ɖo eŋu na wo be, “Fofo la ŋutɔe ɖo ŋkeke na nu siawo tɔgbi le eƒe ŋusẽ me, eye mehiã be miawo mianya ɣeyiɣi la kple ŋkeke la o."},{"book":"Dɔwɔwɔwo","chapter":"1","verse":"8","text":"Gake miaxɔ ŋusẽ ne Gbɔgbɔ Kɔkɔe la va mia dzi, eye mianye nye ɖaseɖilawo le Yerusalem, Yudea kple Samaria nutomewo katã kple xexea me ƒe seƒe ke.”"},{"book":"Dɔwɔwɔwo","chapter":"1","verse":"9","text":"Le nya siawo gbɔgblɔ vɔ megbe teti ko la, Mawu ƒe gbɔgbɔ kɔe yi dziƒo, esi nusrɔ̃lawo nɔ ekpɔm, eye wòbu ɖe wo le lilikpo la me."},{"book":"Dɔwɔwɔwo","chapter":"1","verse":"10","text":"Wogawu mo dzi ganɔ dziƒo kpɔm esi wònɔ bubum ɖe lilia me. Kasia ame eve aɖewo siwo le awu ɣiwo me la va tsi tsitre ɖe wo xa."},{"book":"Dɔwɔwɔwo","chapter":"1","verse":"11","text":"Ame eve siawo gblɔ na wo bena, “Mi Galilea ŋutsuwo, nu ka ta miegale tsitre ɖe afi sia le yame kpɔm gãa ale? Yesu si Mawu ƒe gbɔgbɔ kɔ yi dziƒoe le mia gbɔ, agatrɔ agbɔ abe ale si tututu miekpɔe wokɔe yi dziƒoe ene.”"},{"book":"Dɔwɔwɔwo","chapter":"1","verse":"12","text":"Le nyadzɔdzɔ siawo megbe la, Apostoloawo ɖi tso Amito la dzi, afi si nu siawo dzɔ le la hetrɔ va Yerusalem si didi abe agbadroƒe ɖeka ko ene."},{"book":"Dɔwɔwɔwo","chapter":"1","verse":"13","text":"Esi wova ɖo Yerusalem la, woyi ɖanɔ xɔ si me wonɔna le dziƒoxɔ dzi la me. Apostolo siwo nɔ afi ma la woe nye:"},{"book":"Dɔwɔwɔwo","chapter":"1","verse":"14","text":"Wonɔ gbedodoɖa dzi atraɖii kple nyɔnu siwo nɔ wo ŋu kpakple Yesu dada Maria kple Yesu nɔviŋutsuwo."},{"book":"Dɔwɔwɔwo","chapter":"1","verse":"15","text":"Le ŋkeke mawo me la, Petro tsi tsitre gblɔ na xɔsetɔ (siwo ƒe xexlẽme anɔ abe alafa ɖeka kple blaeve) ene la be,"},{"book":"Dɔwɔwɔwo","chapter":"1","verse":"16","text":"“Nɔviwo, ele be ŋɔŋlɔ si Gbɔgbɔ kɔkɔe la gblɔ to David dzi le blema ku ɖe Yuda ŋu la nava eme. Yuda siae fia Yesu yomemɔ."},{"book":"Dɔwɔwɔwo","chapter":"1","verse":"17","text":"Enye mía dometɔ ɖeka si kpɔ gome le dɔ sia me kpli mí.”"},{"book":"Dɔwɔwɔwo","chapter":"1","verse":"18","text":"(Yuda tsɔ ga si wòxɔ ɖe Yesu dede asi ta la ɖaƒle anyigba aɖe si dzi wòwu eɖokui le. Eti kpo tsɔ eɖokui xlã ɖe anyi, hewo to, eye eƒe dɔmenuwo kaka ɖe afi ma."},{"book":"Dɔwɔwɔwo","chapter":"1","verse":"19","text":"Eƒe kunya sia kaka ɖe Yerusalem dua me kaba ŋutɔ ale wona ŋkɔ teƒe ma le wo degbe me be, Akeldoma si gɔmee nye Ʋunyigba.)"},{"book":"Dɔwɔwɔwo","chapter":"1","verse":"20","text":"Petro gblɔ be, “Elabena woŋlɔe ɖi ɖe Psalmogbalẽ me be,"},{"book":"Dɔwɔwɔwo","chapter":"1","verse":"21","text":"Petro yi eƒe nuƒoa dzi be, “Azɔ la, ele be míatia ame bubu aɖe wòanɔ Yuda teƒe le mía dome. Ame si míatia la nanye ame si nɔ mía dome tso gɔmedzedzea esi Aƒetɔ Yesu nɔ anyi kpli mí,"},{"book":"Dɔwɔwɔwo","chapter":"1","verse":"22","text":"tso ɣeyiɣi si me Yohanes de mawutsi ta nɛ va se ɖe esime Mawu ƒe Gbɔgbɔ kɔe le mía gbɔ yi dziƒo. Wo dometɔ ɖeka nazu tsitretsitsi ƒe ɖaseɖila akpe ɖe mía ŋu.”"},{"book":"Dɔwɔwɔwo","chapter":"1","verse":"23","text":"Ale ƒuƒoƒe la tɔ asi ame eve dzi. Ame siawoe nye, Yosef si woyɔna be Barsaba (ame si wogayɔna hã be Yusto), kple Matias, be woatia wo dometɔ ɖeka."},{"book":"Dɔwɔwɔwo","chapter":"1","verse":"24","text":"Emegbe la, wodo gbe ɖa gblɔ be, “Aƒetɔ, wòe nya ame sia ame ƒe dzi me, eya ta fia ame si nètia le ame eve siawo dome mí"},{"book":"Dɔwɔwɔwo","chapter":"1","verse":"25","text":"be wòaxɔ Apostolonyenye ƒe dɔ sia ɖe Yuda teƒe, ame si gblẽ dɔ la ɖi heyi teƒe si dzee.”"},{"book":"Dɔwɔwɔwo","chapter":"1","verse":"26","text":"Le esia megbe la, woda akɔ, eye wòdze Matias dzi, ale wotiae abe apostolo ene kpe ɖe ame wuiɖekɛ mamlɛawo ŋu."}]}