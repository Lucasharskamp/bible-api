{"data":[{"book":"1 Khorinthek","chapter":"4","verse":"1","text":"Nane gathek shii Masi ro khiaothek duiine now bo, hanyie shii Hamangkhung-aphuii ro ug pha izaithek shii dumuii phi."},{"book":"1 Khorinthek","chapter":"4","verse":"2","text":"Hì è rek pha Khiaothek ai ne awai masdo shii wie è isiie rek chid phro."},{"book":"1 Khorinthek","chapter":"4","verse":"3","text":"Thuh shii, gu ne na chiih-è hanyie sohkhung pho shii chua pha ji samdiig arek ro; gu gui lakhung shii de achua ro."},{"book":"1 Khorinthek","chapter":"4","verse":"4","text":"Gu è now pha ji ne sang ro, jishii ji è ne izai gu ne ichiig rone doh yi pha asi ro. Hanyie è chua pha gu lakhung shii phi pha ji ne Ithong jia bie ro."},{"book":"1 Khorinthek","chapter":"4","verse":"5","text":"Ji-è nathek ne chua pha ji ne khriig ishak athog ba shii ne hanyie jia shii de achua rabo. Idohhè pha chua pha ji ne Ithong wuii ruii pha ji khan bo; ai ne igiia ug pha ji shii ne isang yi phro chiih-è branthek khani shii ug ne now pha ji shii ne hong ruii phro. Chiih-è chiihphado ithek shii mua sapho pha chiong jine Hamangkhung-aphuii è mua ruii phro."},{"book":"1 Khorinthek","chapter":"4","verse":"6","text":"Nathek chiang è, gu ijakthek, gu è hì zab yao pha Apholos nane gui, gasa nyi è rek pha ji ne nathek shii rek phi, jiè nyie yao pha miyiaosiu ne nathek shii ìd mua pha, “Bohkhothek shii wie è riig bo” Nathek hanyie de bran jia shii wiangwe srane gai shii makhak-ariing rabo."},{"book":"1 Khorinthek","chapter":"4","verse":"7","text":"Hanyie è na shii gaithek è de boh rab phlei? Nashii nyie um pha ji ne Hamangkhung-aphuii è phi pha ji asi bey? Wie, na shii um pha lasen ji asi arone nyie khi-èrek ne nyigodog rek mua phlei?"},{"book":"1 Khorinthek","chapter":"4","verse":"8","text":"Nathek nyie chiid pha ji ne zab nathek shii umjong bey? Nathek ne bokho reyjong bey? Nathek ne sajathek rey dun bey? Gethek ne thuh de arey ba ro? Nathek sajathek rey pha ji ne gu è yang ro, jiè gethek ithek rog shii sajathek rek mua."},{"book":"1 Khorinthek","chapter":"4","verse":"9","text":"Gu ne hì duiine than gethek riigdang pha ji shii zab sohjambling pha hamangkhliie thek nane branthek mieg moe shii branthek è iy pha the muii pha ji duiine guaphasamoythek shii ne Hamangkhung-aphuii è iidohè pha ithua shii phi."},{"book":"1 Khorinthek","chapter":"4","verse":"10","text":"Masi chiang è gethek ne bi-ìethek ro, jishii nathek ne Masi rog shii um pha ji è khua ro! Gathek ne zia ro, jishii nathek ne gang ro! Gathek shii ne snai muii, jishii nathek shii ne ilab phi."},{"book":"1 Khorinthek","chapter":"4","verse":"11","text":"Hì pha ishak thokdang shii gethek ne chi-iyiy nane gahang-hang ba; gethek ne yung hègthek guii; gethek shii ne zuang; gethek ne ithua hà lua ne rai;"},{"book":"1 Khorinthek","chapter":"4","verse":"12","text":"Gathek ne blia gang rek srane guithek shii jid yi, gathek shii thamai mage shii, gathek ne khirzey rey, gathek shii diigchiao thog mage shii, gathek è zud;"},{"book":"1 Khorinthek","chapter":"4","verse":"13","text":"gathek shii makhak-riing mage shii, gathek è jum miyaogamthek rog è chang. Chiihphado gethek ne ichiih sohnyiak pha snai muii pha ji asi sha ro; gethek ne thuh shii sohjambling pha izia-ikho ro!"},{"book":"1 Khorinthek","chapter":"4","verse":"14","text":"Gu è nathek shii hì zey pha ji ne, nyieliieshii nathek shii biwo than yi pha azey ro, jishii gui anithek rone nathek shii yua phro."},{"book":"1 Khorinthek","chapter":"4","verse":"15","text":"Nathek Masipho chai shii itham sua gayiigphothek um ne de, nathek shii aphuii jia bie ro. Nathek chai Masi rog shii ò um pha ji ne gu nathek shii Mua Wie yie pha ji è gu nathek ro aphuii rey ro."},{"book":"1 Khorinthek","chapter":"4","verse":"16","text":"Gu nathek shii khung, chiihphado, nathek ne gu mirek ji shii lua bo."},{"book":"1 Khorinthek","chapter":"4","verse":"17","text":"Hì pha blia chiang è hanyie yi guiro bushun nane Masipho chai shii isiie rek pha, gui dufuii Thimothi shii gu nathek shii thoge ro. Gu è iwo chai Masi Isu rog shii ò rek ne nuii pha sbang chiih-è nyie gu è zab pha charch shii yua pha ji ai ne ithek shii now yi."},{"book":"1 Khorinthek","chapter":"4","verse":"18","text":"Nathek giak ne wiangwe rey dun nyieliieshii nathek ne è now gu ne nathek shii si pha awuii sharuii."},{"book":"1 Khorinthek","chapter":"4","verse":"19","text":"Jishii, Ithong è yang arone, gu nathek shii khthiie wuii ruii phro, jiè ji pha branthek shii um pha blu wiangwe pha ji shii gune sow pha ro, chiih-è ithek è nyie yao pha ji asi ro."},{"book":"1 Khorinthek","chapter":"4","verse":"20","text":"Hamangkhung-aphuii ro Sajathua ne miyaogamthek è asi ro, jishii blu è ro."},{"book":"1 Khorinthek","chapter":"4","verse":"21","text":"Nathek shii ne nyie khi-èrek ne ò chid? Gu ne nathek shii zuang pha wuii ruii haba dinne miie pha ragung nane jum ji yie ne nathek shii wuii ruii habey?"}]}