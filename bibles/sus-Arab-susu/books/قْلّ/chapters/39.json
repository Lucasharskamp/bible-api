{"data":[{"book":"قْلّ","chapter":"39","verse":"1","text":"سُمَيِلَ بْنسْييٍ تٌ يُسُقُ شَنِن مِسِرَ، مِسِرَ مَنفّ كَنتَمَيٍ شُنيِ ثٌتِقَرِ نَشَ عَ سَرَ كٌنيِ رَ."},{"book":"قْلّ","chapter":"39","verse":"2","text":"عَلَتَلَ نُن يُسُقُ نَن نُ عَ رَ. يُسُقُ نُ قٍ نَشَن بِرِن نَبَمَ عَ شَ مَنفّ مِسِرَكَ شْنيِ، عَ بِرِن نُ قَنمَ نّ عَ يِ رَ."},{"book":"قْلّ","chapter":"39","verse":"3","text":"عَ شَ مَنفّ نَشَ عَ كٌلٌن عَ يُسُقُ نُن عَلَتَلَ نَ عَ رَ، بَرِ مَ عَلَتَلَ نُ قٍ بِرِن سْونّيَمَ عَ بّ."},{"book":"قْلّ","chapter":"39","verse":"4","text":"ثٌتِقَرِ نَشَ حّلّشِن عَ رَ، عَ نَشَ عَ قِندِ عَ شَ بَنشِ مِشِيٍ شُنيِ رَ. عَ نَشَ عَ هَرِفٍ بِرِن تَشُ عَ رَ."},{"book":"قْلّ","chapter":"39","verse":"5","text":"ثٌتِقَرِ تٌ يُسُقُ قِندِ عَ شَ بَنشِ نُن عَ هَرِفٍ شُنيِ رَ، عَلَتَلَ نَشَ بَرَكّ سَ نَ مِسِرَكَ شَ بَنشِ مَ يُسُقُ سَابُي رَ. عَلَتَلَ نَشَ بَرَكّ سَ ثٌتِقَرِ شَ بَنشِ نُن عَ شَ شّيٍ بِرِن مَ."},{"book":"قْلّ","chapter":"39","verse":"6","text":"نَ نَن عَ تٌ، ثٌتِقَرِ نَشَ عَ شَ سٍ بِرِن تَشُ يُسُقُ رَ. عَ تَن مُ نُ قَ عَ حّنفِ سَشِ قٍقٍ شْن مَ، قٌ عَ نُ دٌنسٍ نَشَن دٌنمَ."},{"book":"قْلّ","chapter":"39","verse":"7","text":"تّمُي ندٍ تٌ دَنفِ، يُسُقُ شَ مَنفّ شَ فِنّ يَ نَشَ سِن عَ عِ. عَ نَشَ عَ قَلَ عَ بّ، «قَ بٍ، وٌن شَ قَ كَقُ.»"},{"book":"قْلّ","chapter":"39","verse":"8","text":"يُسُقُ نَشَ تٌندِ، عَ قَ عَ قَلَ عَ شَ مَنفّ شَ فِنّ بّ، «كَقِ ﭑ نَشَ قَ ﭑ مَ مَنفّ شْنيِ عَ مُ عَ حّنفِ سَشِ قٍقٍ شْن مَ كْرّ عَ شَ بَنشِ كُي. عَ بَرَ عَ هَرِفٍ بِرِن تَشُ ﭑ نَ."},{"book":"قْلّ","chapter":"39","verse":"9","text":"عَ شَ بَنشِ كُي بٍ، ﭑ تَن نَن دَنفِ مِشِ بِرِن نَ. عَ مُ سٍسٍ رَقِسَشِ ﭑ بّ، قٌ عِ كٍرٍن، بَ عِ تَن بَرَ قِندِ عَ شَ فِنّ رَ. يَكْسِ، ﭑ قٍ حَاشِ رَبَمَ مُنقٍ رَ نَشَن قِندِ يُنُبِ قٍ رَ عَلَ بّ؟»"},{"book":"قْلّ","chapter":"39","verse":"10","text":"كْنْ نَ فِنّ نَشَ بِرَ يُسُقُ شَ قٍ دَلِلِ قْشْ رَ. عَ نُ عَ مَكَتَمَ لْشْي بِرِن، كْنْ يُسُقُ نَشَ تٌندِ عٍ شَ كَقُ."},{"book":"قْلّ","chapter":"39","verse":"11","text":"لْشْي ندٍ يُسُقُ نَشَ سٌ بَنشِ كُي عَ شَ وَلِ رَبَدٍ. كٌنيِ فبّتّ يٌ مُ نُ نَ بَنشِ كُي نَ تّمُي."},{"book":"قْلّ","chapter":"39","verse":"12","text":"ثٌتِقَرِ شَ فِنّ نَشَ عَ سُشُ عَ شَ دٌنمَ مَ. عَ نُ قَ عَ قَلَ عَ بّ، «وٌن كَقُ!» فِنّ تٌ يُسُقُ شَ دٌنمَ سُشُ، يُسُقُ نَشَ مِنِ عَ شَ دٌنمَ كُي عَ عَ لُ فِنّ بّلّشّ، عَ مِنِ عَ فِ رَ تَندٍ."},{"book":"قْلّ","chapter":"39","verse":"13","text":"فِنّ تٌ بَرَ عَ كٌلٌن عَ بَرَ عَ فِ، عَ شَ دٌنمَ لُ عَ يِ رَ، عَ نَشَ مِنِ تَندٍ،"},{"book":"قْلّ","chapter":"39","verse":"14","text":"عَ نَشَ عَ شَ بَنشِ كٌنيِيٍ شِلِ، عَ قَ نَ دٌنمَ مَسٍن عٍ بّ، «وٌ يِ تٌ، ﭑ مَ شّمّ قَشِ عٍبُرُ نَشَن نَ، نَ نَن وَ مَ وٌن مَيَنقَقٍ كْوتَ رَ. عَ قَشِ نّ ﭑ يِرٍ عَ مُشُ شَ مُشُ سَ، كْنْ ﭑ نَشَ سْنشْي رَتٍ."},{"book":"قْلّ","chapter":"39","verse":"15","text":"كَبِ ﭑ بَرَ سْنشْي رَتٍ، عَ نَشَ عَ فِ، عَ شَ دٌنمَ لُ ﭑ يِ رَ. عَ نَشَ مِنِ عَ فِ رَ تَندٍ.»"},{"book":"قْلّ","chapter":"39","verse":"16","text":"ثٌتِقَرِ شَ فِنّ نَشَ يُسُقُ شَ دٌنمَ رَفَتَ هَن بٍينُن عَ شَ مَنفّ سٌ تّمُي."},{"book":"قْلّ","chapter":"39","verse":"17","text":"عَ نَشَ نَ قٍ تَفِ رَبَ عَ بّ، عَ نَشّ، «عِ قَشِ عٍبُرُ كٌنيِ شّمّ نَشَن نَ يِ كِ، عَ قَشِ نّ عَ شَ ﭑ مَيَنقَ كْوتَ رَ."},{"book":"قْلّ","chapter":"39","verse":"18","text":"كْنْ ﭑ تٌ سْنشْي رَتٍ، عَ نَشَ عَ شَ دٌنمَ لُ ﭑ يِ رَ، عَ نَشَ مِنِ عَ فِ رَ تَندٍ."},{"book":"قْلّ","chapter":"39","verse":"19","text":"عِ شَ كٌنيِ نَ نَن نَبَشِ ﭑ نَ.» يُسُقُ شَ مَنفّ تٌ عَ شَ فِنّ شَ وْيّنيِ مّ،"},{"book":"قْلّ","chapter":"39","verse":"20","text":"عَ بْحّ نَشَ تٍ عَ حَاشِ رَ. عَ نَشَ يُسُقُ بَلَن مَنفّ شَ فٍيلِمَنِيٍ نُ نَ دّننَشّ."},{"book":"قْلّ","chapter":"39","verse":"21","text":"كْنْ مّننِ قَن، عَلَتَلَ مّينِ نّ عَ مَ. عَ نَشَ عَ رَفِرِ يُسُقُ نُن فٍيلِ مَنفّ دّ شَ قَن."},{"book":"قْلّ","chapter":"39","verse":"22","text":"فٍيلِ مَنفّ نَشَ فٍيلِمَنِيٍ تَشُ يُسُقُ رَ. قٍ نَشَن بِرِن نُ رَبَمَ، عَ نُ دَنفِمَ عَ تَن نَن مَ."},{"book":"قْلّ","chapter":"39","verse":"23","text":"فٍيلِ مَنفّ مُ نُ يُسُقُ شَ وَلِ شُن مَتٌمَ عَ رَ، بَرِ مَ عَلَتَلَ نُن يُسُقُ بِرِن نَ عَ رَ. عَلَتَلَ نُ قٍ بِرِن سْونّيَمَ يُسُقُ بّ."}]}