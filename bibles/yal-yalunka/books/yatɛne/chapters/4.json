{"data":[{"book":"Yatɛne","chapter":"4","verse":"1","text":"Alatala yi a fala Musa nun Haruna xa, a naxa,"},{"book":"Yatɛne","chapter":"4","verse":"2","text":"“Ɛ Kehati xabilan muxune tɛngɛ Lewi yixɛtɛne yɛ xabila yɛɛn nun denbaya yɛɛn ma."},{"book":"Yatɛne","chapter":"4","verse":"3","text":"Ɛ xɛmɛne tɛngɛ keli ɲɛɛ tonge saxanna ma han ɲɛɛ tonge suulun, naxanye birin nɔɛ wanla kɛ Naralan Bubuni.”"},{"book":"Yatɛne","chapter":"4","verse":"4","text":"“Kehati xabilan muxune xa wanli ito nan kɛ Naralan Bubuni: E xa e yengi lu se sariɲanxi fisamantenne xɔn."},{"book":"Yatɛne","chapter":"4","verse":"5","text":"Yamaan na keli sigadeni, Haruna nun a diine xa yɛ masansan dugin ba, e yi a sa Layiri Sereya Kankiraan fari."},{"book":"Yatɛne","chapter":"4","verse":"6","text":"E yi sube kidi faɲine sa a fari, e mɔn yi dugi mamiloxini bandun ne fan fari. E yi Kankiraan tongo tamine yitɔn."},{"book":"Yatɛne","chapter":"4","verse":"7","text":"E xa dugi mamiloxi gbɛtɛ sa Buru Rali Tabanla fari, e yi a goronne nun igelengenne nun minse saraxa saseene dɔxɔ na. Buru Ralixin naxanye na waxatin birin, ne xa lu tabanla fari."},{"book":"Yatɛne","chapter":"4","verse":"8","text":"E xa dugi gbeela so seene birin xunna, e yi sube kidi faɲine so e birin xunna, e mɔn yi tabanla tongo tamine yitɔn."},{"book":"Yatɛne","chapter":"4","verse":"9","text":"E xa dugi mamiloxin so lɛnpu dɔxɔ seen nun lɛnpune nun e rawali seene nun tɛɛ kɔ seene nun e radɛgɛ turen xun na."},{"book":"Yatɛne","chapter":"4","verse":"10","text":"E xa ne birin mafilin sube kidi faɲi bitinganni, e mɔn yi e sa e xali wudin fari."},{"book":"Yatɛne","chapter":"4","verse":"11","text":"E xa dugi mamiloxin so saraxa gande xɛma daxin xun na, e yi sube kidi faɲi bitinganna so na fan xun na. E mɔn yi a tongo tamine yitɔn."},{"book":"Yatɛne","chapter":"4","verse":"12","text":"Muranna naxanye birin nawalima yire sariɲanxini e xa ne malan, e yi e raxidi dugi mamiloxini, e yi kidi faɲi bitinganna so e xun na, e yi e sa e xali wudin fari."},{"book":"Yatɛne","chapter":"4","verse":"13","text":"E xa xuben ba saraxa gande sula daxin fari, e yi dugi mamiloxin so a xun na."},{"book":"Yatɛne","chapter":"4","verse":"14","text":"E xa a saraxa waliseene birin dɔxɔ na fari: xube sa seene, suben tongo seene, xube kɔ seene, e nun wuli xuya goronne. E xa sube kidi faɲi bitinganna so e xun na, e mɔn yi saraxa ganden tongo tamine yitɔn."},{"book":"Yatɛne","chapter":"4","verse":"15","text":"Haruna nun a diine na yelin muranne nun goron sariɲanxine xunna soɛ, yamaan na keli sigadeni, Kehati xabilan muxune xa fa, e yi e xali. Koni e nama e yiin din se sariɲanxine ra, alogo e nama faxa. Kehati xabilan muxune xa na seene xali naxanye Naralan Bubun kui."},{"book":"Yatɛne","chapter":"4","verse":"16","text":"Saraxarali Harunaa dii Eleyasari xa a yengi lu lɛnpu turen nun wusulanna nun bogise saraxane nun masusan turen xɔn ma. A yi a yengi lu Ala Batu Bubun yiren birin xɔn ma e nun a kui seene nun muran sariɲanxine nun a goronne birin.”"},{"book":"Yatɛne","chapter":"4","verse":"17","text":"Alatala yi a fala Musa nun Haruna xa, a naxa,"},{"book":"Yatɛne","chapter":"4","verse":"18","text":"“Ɛ Kehati xabilan muxune ratanga alogo e nama raxɔri Lewi bɔnsɔnna yɛ."},{"book":"Yatɛne","chapter":"4","verse":"19","text":"Ɛ ito nan liga e xa alogo e nama faxa e na e maso se sariɲanxi fisamantenne ra waxatin naxan yi: Haruna nun a diine singe xa so yire sariɲanxini, e yi birin ti a wali ra, e nun a lan a xa naxan xali."},{"book":"Yatɛne","chapter":"4","verse":"20","text":"Koni Kehati xabilan muxune nama so yire sariɲanxini, e se sariɲanxi fisamantenne to, hali ndedi, alogo e nama faxa.”"},{"book":"Yatɛne","chapter":"4","verse":"21","text":"Alatala yi a fala Musa xa, a naxa,"},{"book":"Yatɛne","chapter":"4","verse":"22","text":"“Gɛrisɔn yixɛtɛne fan tɛngɛ, xabila yɛɛn nun denbaya yɛɛn ma."},{"book":"Yatɛne","chapter":"4","verse":"23","text":"I xa xɛmɛne tɛngɛ keli ɲɛɛ tonge saxanna ma han ɲɛɛ tonge suulun, naxanye nɔɛ wanla kɛ Naralan Bubuni."},{"book":"Yatɛne","chapter":"4","verse":"24","text":"Gɛrisɔn yixɛtɛne xabilane wanle ni i ra e nun e lan e xa goronna naxanye xali:"},{"book":"Yatɛne","chapter":"4","verse":"25","text":"E xa Ala Batu Bubun dugine maxali, e nun Naralan Bubuna, a xunna soona, a kidi faɲin naxanye sama a fari, dugin naxanye singanma Naralan Bubun so dɛɛn na,"},{"book":"Yatɛne","chapter":"4","verse":"26","text":"a sansanna dugin naxanye Ala Batu Bubun nun saraxa ganden nabilinni, dugin naxan singanxi a so dɛɛn na, e nun e lutine nun e singan seene birin."},{"book":"Yatɛne","chapter":"4","verse":"27","text":"Gɛrisɔn xabilan muxune xa wali Haruna nun a diine yamarin bun. E tan nan a falama e xa e lan e xa naxan xali."},{"book":"Yatɛne","chapter":"4","verse":"28","text":"Gɛrisɔn xabilan muxune wanle nan ne ra Naralan Bubuni. E xa wali saraxarali Harunaa dii Itamaraa yamarin bun.”"},{"book":"Yatɛne","chapter":"4","verse":"29","text":"“I xa Merari bɔnsɔnna muxune tɛngɛ xabila yɛɛn nun denbaya yɛɛn ma."},{"book":"Yatɛne","chapter":"4","verse":"30","text":"I xɛmɛne birin tɛngɛ keli ɲɛɛ tonge saxanna ma han ɲɛɛ tonge suulunna, naxanye nɔɛ wanla kɛ Naralan Bubuni.”"},{"book":"Yatɛne","chapter":"4","verse":"31","text":"“E wanla ni i ra Naralan Bubuni: E xa Ala Batu Bubun bun tiine xali, a gaalane,4.31 Nde a falama a “galalenne.” a sɛnbɛtɛnne, a bundɔxɔne,"},{"book":"Yatɛne","chapter":"4","verse":"32","text":"sansanna sɛnbɛtɛnne naxan bubun nabilinni, e bundɔxɔne, e gbangban wudine nun e lutine, e nun waliseene birin. Ɛ xa xɛmɛn birin goronna so a yii a naxan xalima."},{"book":"Yatɛne","chapter":"4","verse":"33","text":"Merari bɔnsɔnna muxune wanle nan ne ra Naralan Bubuni, saraxarali Harunaa dii Itamaraa yamarin bun.”"},{"book":"Yatɛne","chapter":"4","verse":"34","text":"Musa nun Haruna nun yamaan mangane yi Kehati xabilan muxune tɛngɛ xabila yɛɛn nun denbaya yɛɛn ma."},{"book":"Yatɛne","chapter":"4","verse":"35","text":"Xɛmɛn naxanye birin bata yi ɲɛɛ tonge saxanna sɔtɔ han ɲɛɛ tonge suulunna, naxanye birin yi nɔɛ wanla kɛ Naralan Bubuni,"},{"book":"Yatɛne","chapter":"4","verse":"36","text":"ne yi tɛngɛ xabila yɛɛn ma, e lan muxu wuli firin kɛmɛ solofere tonge suulun nan ma."},{"book":"Yatɛne","chapter":"4","verse":"37","text":"Kehati xabila xɛmɛne yatɛn nan na ra, naxanye yi walima Naralan Bubuni. Musa nun Haruna yi e birin tɛngɛ alo Alatala a yamari e ma kii naxan yi fata Musa ra."},{"book":"Yatɛne","chapter":"4","verse":"38","text":"Gɛrisɔn yixɛtɛne fan yi tɛngɛ xabila yɛɛn nun denbaya yɛɛn ma."},{"book":"Yatɛne","chapter":"4","verse":"39","text":"Xɛmɛn naxanye birin bata yi ɲɛɛ tonge saxanna sɔtɔ han ɲɛɛ tonge suulun, naxanye birin yi nɔɛ wanla kɛ Naralan Bubuni,"},{"book":"Yatɛne","chapter":"4","verse":"40","text":"ne yi tɛngɛ xabila yɛɛn ma, e lan muxu wuli firin kɛmɛ sennin tonge saxan nan ma."},{"book":"Yatɛne","chapter":"4","verse":"41","text":"Gɛrisɔn yixɛtɛne yatɛn nan na ra, naxanye yi walima Naralan Bubuni. Musa nun Haruna yi e birin tɛngɛ alo Alatala a yamari kii naxan yi."},{"book":"Yatɛne","chapter":"4","verse":"42","text":"Merari yixɛtɛne fan yi tɛngɛ xabila yɛɛn nun denbaya yɛɛn ma."},{"book":"Yatɛne","chapter":"4","verse":"43","text":"Xɛmɛn naxanye birin bata yi ɲɛɛ tonge saxanna sɔtɔ han ɲɛɛ tonge suulunna, naxanye birin yi nɔɛ wanla kɛ Naralan Bubuni,"},{"book":"Yatɛne","chapter":"4","verse":"44","text":"ne yi tɛngɛ xabila yɛɛn ma, e lan muxu wuli saxan kɛmɛ firin nan ma."},{"book":"Yatɛne","chapter":"4","verse":"45","text":"Merari yixɛtɛne yatɛn nan na ra. Musa nun Haruna yi e birin tɛngɛ alo Alatala e yamari kii naxan yi fata Musa ra."},{"book":"Yatɛne","chapter":"4","verse":"46","text":"Musa nun Haruna nun Isirayila mangane yi Lewi bɔnsɔnna muxune birin tɛngɛ xabila yɛɛn nun denbaya yɛɛn ma."},{"book":"Yatɛne","chapter":"4","verse":"47","text":"Xɛmɛn naxanye birin bata yi ɲɛɛ tonge saxanna sɔtɔ han ɲɛɛ tonge suulun, naxanye birin yi Naralan Bubun wanla kɛma, e mɔn yi a xali,"},{"book":"Yatɛne","chapter":"4","verse":"48","text":"e malanxin lan muxu wuli solomasɛxɛ kɛmɛ suulun tonge solomasɛxɛ nan ma."},{"book":"Yatɛne","chapter":"4","verse":"49","text":"E yi e tɛngɛ alo Alatala e yamari kii naxan yi fata Musa ra. Birin yi ti a wanla ra, e nun a lan a xa goronna naxan maxali, alo Alatala a yamari Musa ma kii naxan yi."}]}