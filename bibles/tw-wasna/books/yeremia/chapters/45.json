{"data":[{"book":"Yeremia","chapter":"45","verse":"1","text":"Yei ne nsɛm a odiyifoɔ Yeremia ka kyerɛɛ Neria babarima Baruk wɔ Yudahene Yosia babarima Yehoiakim adedie afe a ɛtɔ so ɛnan so mu, ɛberɛ a na Baruk atwerɛ nsɛm a ɛfiri Yeremia anom no agu nwoma mmobɔeɛ bi mu."},{"book":"Yeremia","chapter":"45","verse":"2","text":"“Baruk, yei ne deɛ Awurade, Israel Onyankopɔn ka kyerɛ wo:"},{"book":"Yeremia","chapter":"45","verse":"3","text":"Wokaa sɛ, ‘Nnome nka me! Awurade de awerɛhoɔ aka me yeadie ho, na apinisie ne ɔbrɛ ama mʼahoɔden asa.’"},{"book":"Yeremia","chapter":"45","verse":"4","text":"Deɛ Awurade seɛ nie: ‘Mɛsɛe deɛ makyekyereɛ na matu deɛ medua no ase wɔ asase no so nyinaa."},{"book":"Yeremia","chapter":"45","verse":"5","text":"Enti ɛsɛ sɛ wopɛ nneɛma akɛseɛ ma wo ho anaa? Ɛnyɛ saa. Ɛfiri sɛ mede amanehunu bɛba nnipa nyinaa so, Awurade na ɔseɛ, nanso baabiara a wobɛkɔ no, mɛbɔ wo ho ban.’ ”"}]}