{"data":[{"book":"2 Moseboken","chapter":"8","verse":"1","text":"Sedan talade Herren (Jahve) till Mose och sade: Gå till farao och säg till honom: ”Släpp mitt folk så att de kan betjäna (hålla gudstjänst för) mig."},{"book":"2 Moseboken","chapter":"8","verse":"2","text":"Men om du vägrar låta dem gå, då ska jag slå (drabba) hela ditt land med grodor.”"},{"book":"2 Moseboken","chapter":"8","verse":"3","text":"Floden ska krylla av grodor och de ska komma upp (ur floden) och komma in i ditt hus, och komma in i ditt sovrum, och upp i din säng. De ska komma in i dina tjänares hus och i folkets hus in i deras ugnar och upp i deras baktråg."},{"book":"2 Moseboken","chapter":"8","verse":"4","text":"Grodorna ska klättra upp på dig själv, ditt folk och alla dina tjänare. [Mängder av grodor kommer att krypa omkring på kroppen på alla människor.]"},{"book":"2 Moseboken","chapter":"8","verse":"5","text":"Sedan talade Herren (Jahve) till Mose: ”Säg till Aron: ’Sträck ut din hand med din stav över floden, kanalerna och pölarna så att grodor kommer upp över hela Egyptens land.’ ”"},{"book":"2 Moseboken","chapter":"8","verse":"6","text":"Då sträckte Aron ut sin hand över Egyptens vatten och grodorna kom upp och täckte hela landet."},{"book":"2 Moseboken","chapter":"8","verse":"7","text":"Men spåmännen (skrivare, från ordet för penna) gjorde samma sak med sina hemliga konster och fick upp grodor över hela Egyptens land."},{"book":"2 Moseboken","chapter":"8","verse":"8","text":"Då kallade farao på Mose och Aron och sade: ”Be till Herren (Jahve) att han tar bort grodorna från mig och från mitt folk. Sedan ska jag låta folket gå så att de kan offra till Herren (Jahve).”"},{"book":"2 Moseboken","chapter":"8","verse":"9","text":"Mose svarade farao: ”Gör mig den äran! Vid vilken tid ska jag be för dig, dina tjänare och ditt folk att grodorna ska lämna (bokstavligt bli avhuggna från) dig och ditt hus och endast finnas kvar i Nilen?”"},{"book":"2 Moseboken","chapter":"8","verse":"10","text":"”I morgon”, sa han [farao]. Så han [Mose] sade: ”Låt det ske i enlighet med ditt ord, så att du ska veta att det finns ingen like till Herren vår Gud (Jahve Elohim)."},{"book":"2 Moseboken","chapter":"8","verse":"11","text":"Grodorna ska lämna dig, ditt hus, dina tjänare och ditt folk. De ska bara finnas kvar i Nilen.”"},{"book":"2 Moseboken","chapter":"8","verse":"12","text":"Efter att Mose och Aron hade gått ut från farao, ropade Mose till Herren (Jahve) angående grodorna som han hade sänt över farao."},{"book":"2 Moseboken","chapter":"8","verse":"13","text":"Herren (Jahve) gjorde i enlighet med Mose ord och grodorna dog från husen, från gårdarna och från fälten."},{"book":"2 Moseboken","chapter":"8","verse":"14","text":"Man samlade ihop dem i trave på trave (många stora högar) och landet stank. [Det luktade vedervärdigt av döda grodor precis överallt.]"},{"book":"2 Moseboken","chapter":"8","verse":"15","text":"Men när farao såg lättnaden, förhärdade (tillslöt) han sitt hjärta och lyssnade inte på dem så som Herren (Jahve) hade sagt."},{"book":"2 Moseboken","chapter":"8","verse":"16","text":"Herren (Jahve) talade till Mose: Säg till Aron; Sträck ut din stav och slå stoftet på marken så ska det komma upp insekter (hebr. kenim) [troligtvis knott eller löss; kanske myggor] ur marken i hela Egypten."},{"book":"2 Moseboken","chapter":"8","verse":"17","text":"De gjorde så. Aron sträckte ut sin hand med sin stav och slog stoftet på marken och det kom upp insekter på människor och boskap. Allt stoft på marken blev till insekter över hela Egyptens land."},{"book":"2 Moseboken","chapter":"8","verse":"18","text":"När spåmännen (skrivare, från ordet för penna) försökte göra samma sak och få fram insekter med hjälp av sina hemliga konster, kunde de inte det, de misslyckades. Nu var det fullt med insekter överallt, på både människor och boskap."},{"book":"2 Moseboken","chapter":"8","verse":"19","text":"Spåmännen (skrivare, från ordet för penna) sade till farao: ”Detta är Guds (Elohims) finger.”"},{"book":"2 Moseboken","chapter":"8","verse":"20","text":"Sedan talade Herren (Jahve) till Mose: Stig upp tidigt på morgonen och stå (positionera dig) framför farao. När han kommer till vattnet (Nilen) ska du säga till honom: Detta är vad Herren (Jahve) säger; Släpp mitt folk så att de kan betjäna (hålla gudstjänst för) mig."},{"book":"2 Moseboken","chapter":"8","verse":"21","text":"Annars, om du inte låter mitt folk gå, ska jag sända flugsvärmar över dig, dina tjänare, ditt folk och in i era hus. Egyptens hus ska bli fulla (så att det fullständigt kryllar) av svärmande flugor till och med i husgrunderna."},{"book":"2 Moseboken","chapter":"8","verse":"22","text":"Men på den dagen ska jag göra skillnad för landet Goshen, där mitt folk bor, så att ingen flugsvärm kommer dit, för att du ska veta att Jag, Herren (Jahve) är (finns) mitt på jorden."},{"book":"2 Moseboken","chapter":"8","verse":"23","text":"Jag ska göra en åtskillnad mellan mitt folk och ditt folk. I morgon ska denna plåga inträffa. [Farao har dagen på sig att ångra sig, men gör det inte.]"},{"book":"2 Moseboken","chapter":"8","verse":"24","text":"Herren (Jahve) gjorde precis så. En massiv flugsvärm kom in i faraos alla hus och in i hans tjänares hus. Hela Egyptens land ruinerades på grund av de enorma flugsvärmarna."},{"book":"2 Moseboken","chapter":"8","verse":"25","text":"Farao kallade på Mose och Aron och sade: ”Gå, offra till er Gud i landet.”"},{"book":"2 Moseboken","chapter":"8","verse":"26","text":"Men Mose svarade: ”Det skulle inte vara rätt. De offer som vi har för avsikt att offra till Herren vår Gud (Jahve Elohim) är en styggelse för egyptierna. Skulle inte egyptierna stena oss om vi offrar vad som är en styggelse för dem?"},{"book":"2 Moseboken","chapter":"8","verse":"27","text":"Vi måste vandra en tredagarsresa ut i öknen och offra till Herren vår Gud (Jahve Elohim) precis som han har instruerat oss.”"},{"book":"2 Moseboken","chapter":"8","verse":"28","text":"Farao sade: ”Jag ska låta er gå så att ni kan offra till Herren er Gud (Jahve Elohim) i öknen. Gå bara inte så långt bort. Be för mig.”"},{"book":"2 Moseboken","chapter":"8","verse":"29","text":"Mose svarade: ”Se, jag går ut från dig, och jag ska be till Herren (Jahve) att flugsvärmarna lämnar farao, hans tjänare och folket imorgon. Bara farao upphör med att vara bedräglig (luras, hånar) och inte låta folket gå för att offra till Herren (Jahve).”"},{"book":"2 Moseboken","chapter":"8","verse":"30","text":"Därefter gick Mose ut från farao och bad till Herren (Jahve)."},{"book":"2 Moseboken","chapter":"8","verse":"31","text":"Herren (Jahve) gjorde precis som Mose hade sagt och tog bort flugsvärmarna från farao, från hans tjänare och från hans folk. Ingenting blev kvar."},{"book":"2 Moseboken","chapter":"8","verse":"32","text":"Men farao förhärdade (tillslöt) sitt hjärta och lät inte folket gå."}]}