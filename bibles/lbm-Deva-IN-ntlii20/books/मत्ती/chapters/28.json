{"data":[{"book":"मत्ती","chapter":"28","verse":"1","text":"आराम दिन को बाद हप्ता को पहिलो दिन भुन्सारे होतोच मरियम मगदलीनी अऊर दूसरी मरियम कब्र ख देखन आयी।"},{"book":"मत्ती","chapter":"28","verse":"2","text":"अऊर देखो, एक बड़ो भूईडोल भयो, कहालीकि प्रभु को एक दूत स्वर्ग सी उतरयो अऊर जवर आय क ओन गोटा ख लुढ़काय दियो, अऊर ओको पर बैठ गयो।"},{"book":"मत्ती","chapter":"28","verse":"3","text":"ओको रूप बिजली को जसो चमकत होतो अऊर ओको कपड़ा बर्फ को जसो उज्वल होतो।"},{"book":"मत्ती","chapter":"28","verse":"4","text":"ओको डर सी पहरेदार काप उठ्यो, अऊर मरयो जसो भय गयो।"},{"book":"मत्ती","chapter":"28","verse":"5","text":"स्वर्गदूत न बाईयों सी कह्यो, “मत डरो, मय जानु हय कि तुम यीशु ख ढूंढय हय, जो क्रूस पर चढ़ायो गयो होतो।"},{"book":"मत्ती","chapter":"28","verse":"6","text":"ऊ इत नहाय, पर अपनो वचन को अनुसार जीन्दो भय गयो हय। आवो, यो जागा देखो, जित प्रभु पड़्यो होतो,"},{"book":"मत्ती","chapter":"28","verse":"7","text":"अऊर तुरतच जाय क ओको चेलावों सी कहो कि ऊ मरयो हुयो म सी जीन्दो भयो हय, अऊर ऊ तुम सी पहिले गलील ख जायेंन, उत ओको दर्शन पावों! देखो, मय न जो तुम्ख बतायो हय, ओख याद रखो।”"},{"book":"मत्ती","chapter":"28","verse":"8","text":"हि डर अऊर बड़ो खुशी को संग कब्र सी तुरतच लौट क ओको चेलावों ख समाचार देन लायी दवड़ गयी।"},{"book":"मत्ती","chapter":"28","verse":"9","text":"तब यीशु उन्ख मिल्यो। अऊर कह्यो, “नमस्कार।” उन्न जवर आय क अऊर ओको पाय पकड़ क ओख प्रनाम करयो।"},{"book":"मत्ती","chapter":"28","verse":"10","text":"तब यीशु न उन्को सी कह्यो, “मत डरो; मोरो भाऊवों सी जाय क कहो कि गलील ख चली जाये, उत हि मोख देखेंन।”"},{"book":"मत्ती","chapter":"28","verse":"11","text":"हि जायच रही होती कि पहरेदारों म सी कुछ न नगर म आय क पूरो हाल मुख्य याजकों सी कह्यो जो कुछ भयो होतो।"},{"book":"मत्ती","chapter":"28","verse":"12","text":"तब उन्न बुजूर्गों को संग जमा होय क सलाह करी अऊर सिपाहियों ख बहुत धन दियो,"},{"book":"मत्ती","chapter":"28","verse":"13","text":"अऊर कह्यो “तुम यो कहनो चाहवय हय कि रात ख जब हम सोय रह्यो होतो, त ओको चेला आय क ओको शरीर चुराय ले गयो।"},{"book":"मत्ती","chapter":"28","verse":"14","text":"अऊर यदि यो बात शासक को कान तक पहुंचेंन, त हम ओख समझाय लेबो कि तुम निर्दोष हय, अऊर तुम्ख चिन्ता करनो सी बचाय लेबो।”"},{"book":"मत्ती","chapter":"28","verse":"15","text":"सिपाहियों न धन लियो अऊर उच करयो जो उन्ख करन लायी कह्यो गयो होतो। अऊर येकोलायी यो बात अज तक यहूदियों द्वारा फैलायी गयी हय।"},{"book":"मत्ती","chapter":"28","verse":"16","text":"ग्यारा चेला गलील म ऊ पहाड़ी पर गयो, जेक यीशु न उन्ख बतायो होतो।"},{"book":"मत्ती","chapter":"28","verse":"17","text":"जब उन्न ओख देख्यो, त उन्न ओख प्रनाम करयो, तब भी उन्म सी कुछ ख शक भयो।"},{"book":"मत्ती","chapter":"28","verse":"18","text":"यीशु न उन्को जवर आय क कह्यो, “स्वर्ग अऊर धरती को पूरो अधिकार मोख दियो गयो हय।"},{"book":"मत्ती","chapter":"28","verse":"19","text":"२८:१९ प्रेरितों १:८येकोलायी तुम जावो, सब लोगों ख चेला बनावो; अऊर उन्ख बाप, अऊर बेटा, अऊर पवित्र आत्मा को नाम सी बपतिस्मा देवो,"},{"book":"मत्ती","chapter":"28","verse":"20","text":"अऊर उन्ख सब बाते जो मय न तुम्ख आज्ञा दियो हय, माननो सिखावो: अऊर देखो, मय जगत को अन्त तक सदा तुम्हरो संग हय।”"}]}