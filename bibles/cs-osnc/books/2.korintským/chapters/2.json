{"data":[{"book":"2. Korintským","chapter":"2","verse":"1","text":"Přál jsem si však, aby vám můj příjezd přinesl jen radost a ne rozpaky jako posledně."},{"book":"2. Korintským","chapter":"2","verse":"2","text":"Kdyby vás měla moje návštěva opět zarmoutit, nemohl bych z našeho setkání mít ani já žádnou radost."},{"book":"2. Korintským","chapter":"2","verse":"3","text":"V tomto smyslu jsem vám také posledně psal, abyste dali všechno do pořádku dřív, než zase přijedu, aby naše shledání nebylo už ničím kaleno. Pevně věřím, že mne nezklamete – vždyť vím, že ani vás by netěšilo, kdybych k vám měl přijet sklíčen a nerad."},{"book":"2. Korintským","chapter":"2","verse":"4","text":"Věřte mi, že ani mně nepůsobilo žádné potěšení psát vám takový dopis. Dělal jsem to s velmi těžkým srdcem – a proč to nepřiznat, dokonce jsem přitom plakal. Nechtěl jsem vás ranit, právě naopak, chtěl jsem vám ukázat, jak vroucně vás mám rád a jak mi na vás záleží."},{"book":"2. Korintským","chapter":"2","verse":"5","text":"Jestliže mi dal někdo příčinu k zármutku, neublížil ani tolik mně samotnému, jako v jistém smyslu všem vám."},{"book":"2. Korintským","chapter":"2","verse":"6","text":"Myslím, že už je potrestán víc než dost;"},{"book":"2. Korintským","chapter":"2","verse":"7","text":"teď mu zase ukažte ochotu odpustit a povzbuďte ho, aby nezahořkl a nepropadl beznaději."},{"book":"2. Korintským","chapter":"2","verse":"8-11","text":"Přijměte ho zase s láskou mezi sebe. Můj dopis měl, abych tak řekl, vyzkoušet, jakou mám autoritu. Komu však odpustíte vy, tomu odpouštím i já. Osobně tu věc mám už za vyřízenou, ale chcete-li to výslovně slyšet, tedy ano, odpouštím mu podle Kristova příkazu. Mějme se na pozoru, abychom setrváváním v hněvu nespolkli satanovo vnadidlo – však víme dobře, o co mu jde."},{"book":"2. Korintským","chapter":"2","verse":"12","text":"Když jsem dorazil do Troady, našel jsem tam pro své poselství o Kristu velice dychtivé posluchače."},{"book":"2. Korintským","chapter":"2","verse":"13","text":"Znepokojilo mne však, že jsem se tam nesetkal s Titem, svým milým spolupracovníkem. Neměl jsem stání, musel jsem se s Troadskými rozloučit a pokračovat dál do Makedonie, abych zjistil, co s ním je."},{"book":"2. Korintským","chapter":"2","verse":"14","text":"Nemohu si pomoci, znovu musím děkovat Bohu, že se na nás prokazuje jeho vítězná moc a že poznání Boha můžeme šířit okolo sebe jako vzácnou vůni."},{"book":"2. Korintským","chapter":"2","verse":"15","text":"My jsme – obrazně řečeno – kadidlem, které Kristus zapaluje Bohu a jehož vůně se rozlévá mezi všechny lidi, ať patří do tábora Božího, nebo do tábora Bohu nepřátelského."},{"book":"2. Korintským","chapter":"2","verse":"16","text":"S ní vdechují jedni život a druzí smrt. Ale kdo je k tomu způsobilý?"},{"book":"2. Korintským","chapter":"2","verse":"17","text":"My nejsme jako kramáři, kteří si z církevní funkce udělali výnosné řemeslo. Naší ctí je vyřizovat nezištně to, co nám bylo Bohem uloženo jako Kristovým služebníkům, s vědomím, že on nás stále vidí."}]}