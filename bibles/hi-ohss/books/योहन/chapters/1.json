{"data":[{"book":"योहन","chapter":"1","verse":"1","text":"आदि में वचन था, वचन परमेश्वर के साथ था और वचन परमेश्वर था."},{"book":"योहन","chapter":"1","verse":"2","text":"यही वचन आदि में परमेश्वर के साथ था."},{"book":"योहन","chapter":"1","verse":"3","text":"सारी सृष्टि उनके द्वारा उत्पन्‍न हुई. सारी सृष्टि में कुछ भी उनके बिना उत्पन्‍न नहीं हुआ."},{"book":"योहन","chapter":"1","verse":"4","text":"जीवन उन्हीं में था और वह जीवन मानव जाति की ज्योति था."},{"book":"योहन","chapter":"1","verse":"5","text":"वह ज्योति अंधकार में चमकती रही. अंधकार उस पर प्रबल न हो सका."},{"book":"योहन","chapter":"1","verse":"6","text":"परमेश्वर ने योहन नामक एक व्यक्ति को भेजा"},{"book":"योहन","chapter":"1","verse":"7","text":"कि वह ज्योति को देखें और उसके गवाह बनें कि लोग उनके माध्यम से ज्योति में विश्वास करें."},{"book":"योहन","chapter":"1","verse":"8","text":"वह स्वयं ज्योति नहीं थे किंतु ज्योति की गवाही देने आए थे."},{"book":"योहन","chapter":"1","verse":"9","text":"वह सच्ची ज्योति, जो हर एक व्यक्ति को प्रकाशित करती है, संसार में आने पर थी."},{"book":"योहन","chapter":"1","verse":"10","text":"वह संसार में थे और संसार उन्हीं के द्वारा बनाया गया फिर भी संसार ने उन्हें न जाना."},{"book":"योहन","chapter":"1","verse":"11","text":"वह अपनी सृष्टि में आए किंतु उनके अपनों ने ही उन्हें ग्रहण नहीं किया."},{"book":"योहन","chapter":"1","verse":"12","text":"परंतु जितनों ने उन्हें ग्रहण किया अर्थात् उनके नाम में विश्वास किया, उन सबको उन्होंने परमेश्वर की संतान होने का अधिकार दिया;"},{"book":"योहन","chapter":"1","verse":"13","text":"जो न तो लहू से, न शारीरिक इच्छा से और न मानवीय इच्छा से, परंतु परमेश्वर से पैदा हुए हैं."},{"book":"योहन","chapter":"1","verse":"14","text":"वचन ने शरीर धारण कर हमारे मध्य तंबू के समान वास किया और हमने उनकी महिमा को अपना लिया—ऐसी महिमा को, जो पिता के एकलौते पुत्र की होती है—अनुग्रह और सच्चाई से परिपूर्ण."},{"book":"योहन","chapter":"1","verse":"15","text":"उन्हें देखकर योहन ने घोषणा की, “यह वही हैं जिनके विषय में मैंने कहा था, ‘वह, जो मेरे बाद आ रहे हैं, वास्तव में मुझसे श्रेष्ठ हैं क्योंकि वह मुझसे पहले थे.’ ”"},{"book":"योहन","chapter":"1","verse":"16","text":"उनकी परिपूर्णता के कारण हम सबने अनुग्रह पर अनुग्रह प्राप्‍त किया."},{"book":"योहन","chapter":"1","verse":"17","text":"व्यवस्था मोशेह के द्वारा दी गयी थी, किंतु अनुग्रह और सच्चाई मसीह येशु द्वारा आए."},{"book":"योहन","chapter":"1","verse":"18","text":"परमेश्वर को कभी किसी ने नहीं देखा, केवल परमेश्वर-पुत्र के अलावा; जो पिता से हैं; उन्हीं ने हमें परमेश्वर से अवगत कराया."},{"book":"योहन","chapter":"1","verse":"19","text":"जब यहूदी अगुओं ने येरूशलेम से पुरोहितों और लेवियों को योहन से यह पूछने भेजा, “तुम कौन हो?”"},{"book":"योहन","chapter":"1","verse":"20","text":"तो योहन बिना झिझक स्वीकार किया. उसकी गवाही थी, “मैं मसीह नहीं हूं.”"},{"book":"योहन","chapter":"1","verse":"21","text":"तब उन्होंने योहन से दोबारा पूछा, “तो क्या तुम एलियाह हो?”"},{"book":"योहन","chapter":"1","verse":"22","text":"इस पर उन्होंने पूछा, “तो हमें बताओ कि तुम कौन हो, तुम अपने विषय में क्या कहते हो कि हम अपने भेजने वालों को उत्तर दे सकें?”"},{"book":"योहन","chapter":"1","verse":"23","text":"इस पर योहन ने भविष्यवक्ता यशायाह के लेख के अनुसार उत्तर दिया, “मैं उसकी आवाज हूं जो बंजर भूमि में पुकार-पुकारकर कह रही है, ‘प्रभु के लिए मार्ग सीधा करो.’ ”"},{"book":"योहन","chapter":"1","verse":"24","text":"ये लोग फ़रीसियों1:24 फ़रीसियों यहूदियों के एक संप्रदाय था, जो कानून-व्यवस्था के सख्त पालन में विश्वास करता था की ओर से भेजे गए थे."},{"book":"योहन","chapter":"1","verse":"25","text":"इसके बाद उन्होंने योहन से प्रश्न किया, “जब तुम न तो मसीह हो, न भविष्यवक्ता एलियाह और न वह भविष्यद्वक्ता, तो तुम बपतिस्मा क्यों देते हो?”"},{"book":"योहन","chapter":"1","verse":"26","text":"योहन ने उन्हें उत्तर दिया, “मैं तो जल में बपतिस्मा देता हूं परंतु तुम्हारे मध्य एक ऐसे हैं, जिन्हें तुम नहीं जानते."},{"book":"योहन","chapter":"1","verse":"27","text":"यह वही हैं, जो मेरे बाद आ रहे हैं, मैं जिनकी जूती का बंध खोलने के योग्य भी नहीं हूं.”"},{"book":"योहन","chapter":"1","verse":"28","text":"ये सब बैथनियाह गांव में हुआ, जो यरदन नदी के पार था जिसमें योहन बपतिस्मा दिया करते थे."},{"book":"योहन","chapter":"1","verse":"29","text":"अगले दिन योहन ने मसीह येशु को अपनी ओर आते हुए देखकर भीड़ से कहा, “वह देखो! परमेश्वर का मेमना, जो संसार के पाप का उठानेवाला है!"},{"book":"योहन","chapter":"1","verse":"30","text":"यह वही हैं, जिनके विषय में मैंने कहा था, ‘मेरे बाद वह आ रहे हैं, जो मुझसे श्रेष्ठ हैं क्योंकि वह मुझसे पहले से मौजूद हैं.’"},{"book":"योहन","chapter":"1","verse":"31","text":"मैं भी उन्हें नहीं जानता था, मैं जल में बपतिस्मा देता हुआ इसलिये आया कि वह इस्राएल पर प्रकट हो जाएं.”"},{"book":"योहन","chapter":"1","verse":"32","text":"इसके अतिरिक्त योहन ने यह गवाही भी दी, “मैंने स्वर्ग से आत्मा को कबूतर के समान उतरते और मसीह येशु पर ठहरते हुए देखा."},{"book":"योहन","chapter":"1","verse":"33","text":"मैं उन्हें नहीं जानता था किंतु परमेश्वर, जिन्होंने मुझे जल में बपतिस्मा देने के लिए भेजा, उन्हीं ने मुझे बताया, ‘जिस पर तुम आत्मा को उतरते और ठहरते हुए देखोगे, वही पवित्र आत्मा में बपतिस्मा देंगे.’"},{"book":"योहन","chapter":"1","verse":"34","text":"स्वयं मैंने यह देखा और मैं इसका गवाह हूं कि यही परमेश्वर का पुत्र हैं.”"},{"book":"योहन","chapter":"1","verse":"35","text":"अगले दिन जब योहन अपने दो शिष्यों के साथ खड़े हुए थे,"},{"book":"योहन","chapter":"1","verse":"36","text":"उन्होंने मसीह येशु को जाते हुए देखकर कहा, “वह देखो! परमेश्वर का मेमना!”"},{"book":"योहन","chapter":"1","verse":"37","text":"यह सुनकर दोनों शिष्य मसीह येशु की ओर बढ़ने लगे."},{"book":"योहन","chapter":"1","verse":"38","text":"मसीह येशु ने उन्हें अपने पीछे आते देख उनसे पूछा, “तुम क्या चाहते हो?” उन्होंने कहा, “गुरुवर, आप कहां रहते हैं?”"},{"book":"योहन","chapter":"1","verse":"39","text":"मसीह येशु ने उनसे कहा, “आओ और देख लो.”"},{"book":"योहन","chapter":"1","verse":"40","text":"योहन की गवाही सुनकर मसीह येशु के पीछे आ रहे दो शिष्यों में एक शिमओन पेतरॉस के भाई आन्द्रेयास थे."},{"book":"योहन","chapter":"1","verse":"41","text":"उन्होंने सबसे पहले अपने भाई शिमओन को खोजा और उन्हें सूचित किया, “हमें मसीह—परमेश्वर के अभिषिक्त—मिल गए हैं.”"},{"book":"योहन","chapter":"1","verse":"42","text":"तब आन्द्रेयास उन्हें मसीह येशु के पास लाए."},{"book":"योहन","chapter":"1","verse":"43","text":"अगले दिन गलील जाते हुए मसीह येशु की भेंट फ़िलिप्पॉस से हुई. उन्होंने उनसे कहा, “मेरे पीछे हो ले.”"},{"book":"योहन","chapter":"1","verse":"44","text":"आन्द्रेयास और शिमओन के समान फ़िलिप्पॉस भी बैथसैदा नगर के निवासी थे."},{"book":"योहन","chapter":"1","verse":"45","text":"फ़िलिप्पॉस ने नाथानाएल को खोज कर उनसे कहा, “जिनका वर्णन व्यवस्था में मोशेह और भविष्यद्वक्ताओं ने किया है, वह हमें मिल गए हैं—नाज़रेथ निवासी योसेफ़ के पुत्र येशु.”"},{"book":"योहन","chapter":"1","verse":"46","text":"यह सुन नाथानाएल ने तुरंत उनसे पूछा, “क्या नाज़रेथ से कुछ भी उत्तम निकल सकता है?”"},{"book":"योहन","chapter":"1","verse":"47","text":"मसीह येशु ने नाथानाएल को अपनी ओर आते देख उनके विषय में कहा, “देखो! एक सच्चा इस्राएली है, जिसमें कोई कपट नहीं है.”"},{"book":"योहन","chapter":"1","verse":"48","text":"नाथानाएल ने मसीह येशु से पूछा, “आप मुझे कैसे जानते हैं?”"},{"book":"योहन","chapter":"1","verse":"49","text":"नाथानाएल कह उठे, “रब्बी, आप परमेश्वर का पुत्र हैं! आप इस्राएल के राजा हैं!”"},{"book":"योहन","chapter":"1","verse":"50","text":"तब मसीह येशु ने उनसे कहा, “क्या तुम विश्वास इसलिये करते हो कि मैंने तुमसे यह कहा कि मैंने तुम्हें अंजीर के पेड़ के नीचे देखा? तुम इससे भी अधिक बड़े-बड़े काम देखोगे.”"},{"book":"योहन","chapter":"1","verse":"51","text":"तब उन्होंने यह भी कहा, “मैं तुम पर यह अटल सच्चाई प्रकट कर रहा हूं: तुम स्वर्ग को खुला हुआ और परमेश्वर के स्वर्गदूतों को मनुष्य के पुत्र1:51 मनुष्य के पुत्र प्रभु येशु स्वयं के बारे में कहने का यह एक तरीका के लिए नीचे आते और ऊपर जाते हुए देखोगे.”"}]}