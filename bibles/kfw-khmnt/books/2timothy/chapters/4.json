{"data":[{"book":"2 Timothy","chapter":"4","verse":"1","text":"Akathi le akaring chongkatan sik Christa Jisu le Pathian maikuungnga kei'n nang riangwai tak-ah kinakoi eii: ajarchu ama reng angnga waikaroonsik alajuosik eii,"},{"book":"2 Timothy","chapter":"4","verse":"2","text":"Apha e-innum emak innum Pathian chongkha rilro, minjetro, ranro, halli malung masokpiro, halli deiraatna rakiple inruoiya minchuro."},{"book":"2 Timothy","chapter":"4","verse":"3","text":"Ajarchu mi ngai'n chongkatuun kha inrangai zootmakpha alahongsik eii. Takkha inpumtak in inmanuom kha jui inta halli inmani'n angme inrangaizoot karilpi ocha ngaikha kheel kheella inmanisik bit-ah inlakhoom chunsik eii."},{"book":"2 Timothy","chapter":"4","verse":"4","text":"Inmani'n akatuunna inphut inkuor mahei inta halli thiming maruo ngaikhan inmalung inminluutsik eii."},{"book":"2 Timothy","chapter":"4","verse":"5","text":"Takkha nangchu ajar rakip ah natheinuoa malung insurro; kapoong khaangro, Pathian suok inkhat na-ena nachuon rakip malarnasik Chong Katha karil inkhat na-ena chuon kha thoro."},{"book":"2 Timothy","chapter":"4","verse":"6","text":"Keisik achu ka-inpesuok nasik phadan ahongnaijei; hiwa ringkhuo hi kamathaan nasik kei sik-ah apha anaijei."},{"book":"2 Timothy","chapter":"4","verse":"7","text":"Kei'n ruolsiak kitaan kha katha-ah kataanjei, kei'n ahekna katung kha kataanjei, halli ngamna kha kaneijei."},{"book":"2 Timothy","chapter":"4","verse":"8","text":"Tuunchu matorna chuonthoman akatuun renglukhu kha kei sik-ah anangaak chak-ah omjei; khawa nikhuo khan chongtan katuun Pumi khan anapesik ejei. Khawa kha keisik bit emak, takkha ama juo-inlar nasik kha riangwai tak-ah kangaak rakip diang apesik eii."},{"book":"2 Timothy","chapter":"4","verse":"9","text":"Keidiang innot-ah naheiwa nasik nang sik-ah kathakhet kha thoro."},{"book":"2 Timothy","chapter":"4","verse":"10","text":"Ajarchu Demas in tuunlaiya nuoipilchung hi aminriangnga kei anamathaanna Thessalonica tiang asijei. Crescens in Galatia tiang asijei, halli Titus in Dalmatia tiang asijei."},{"book":"2 Timothy","chapter":"4","verse":"11","text":"Luke bitchu keile inruoiya omjei. Nang in Mark kha ratok inlang halli nang in ama kha hongruoiro, ajarchu ama'n kachuon hi anasan mator. Col 4:10,14; Philem 24; Chuon 12:12,25; 13:13; 15:37-39"},{"book":"2 Timothy","chapter":"4","verse":"12","text":"Tychicus chu kei'n Ephesus tiang katirjei. Chuon 20:4; Eph 6:21,22; Col 4:7,8"},{"book":"2 Timothy","chapter":"4","verse":"13","text":"Nang in nahongpha Carpus diang Troas ah kida kasongkol kalok khale larik ngai kha-um, halli kapoidoomma sawunna inbool larik ngai kha heichoiro. Chuon 20:6"},{"book":"2 Timothy","chapter":"4","verse":"14","text":"Alexander thirkasutpa in kei anaminpoong theijei; ama'n angme itho dungjuiya Pumi'n athoman amaleiisik eii."},{"book":"2 Timothy","chapter":"4","verse":"15","text":"Ama chungnga nang natheinuoa insingtheiro, ajarchu eini chongril hi zootmak-ah araang theiya om."},{"book":"2 Timothy","chapter":"4","verse":"16","text":"Mansakhet-ah kei kapumtak ka-inngaak pha, tuteii kei sik-ah nangirpui mu, inraya-ah kei innataandel. Inmani chungnga Pathian in akathamak machulpi marase!"},{"book":"2 Timothy","chapter":"4","verse":"17","text":"Takkha kei'n chong kha kariltung matornasik halli zaatlop rakip in chong kha injetnasik, Pumi khan kei anaompui halli keidiang ranak anapeya thina sik-ah inphut kei anasanjei."},{"book":"2 Timothy","chapter":"4","verse":"18","text":"Halli Pumi khan akathamak rakip ah inphut nasanta ama marwaan Rengramma kei anaruoisik eii, apha rakip ah ama lurna erase! Amen"},{"book":"2 Timothy","chapter":"4","verse":"19","text":"Kei'n Priscilla le Aquila han Onesiphorus innsuung mi ngaidiang minpaak chong kanaheipeii. Chuon 18:2; 2 Tim 1:16,17"},{"book":"2 Timothy","chapter":"4","verse":"20","text":"Erastus in Corinthia ah aom jei, halli Miletus ah Trophimus ama ana jarra kei'n kaheidajei. Chuon 19:22; 20:4; 21:29; Rom 16:23"},{"book":"2 Timothy","chapter":"4","verse":"21","text":"Phalbitha matiang heiwanasik nang ranak-ah thoro."},{"book":"2 Timothy","chapter":"4","verse":"22","text":"Pumi'n naratha kha naompui pichak rase."}]}