{"data":[{"book":"Deuteronomium","chapter":"18","verse":"1","text":"De levietische priesters, heel de stam van Levi, zal geen deel en geen erfbezit verkrijgen met Israël, maar van de vuuroffers van Jahweh en van zijn aandeel eten."},{"book":"Deuteronomium","chapter":"18","verse":"2","text":"Hij zal geen erfdeel hebben onder zijn broeders: want Jahweh is zijn erfdeel, zoals Hij het hem heeft beloofd."},{"book":"Deuteronomium","chapter":"18","verse":"3","text":"Het volgende komt de priesters van de kant van het volk rechtens toe. Zij, die een slachtoffer opdragen, rund of schaap, moeten aan den priester het schouderstuk geven, de beide kinnebakken en de maag;"},{"book":"Deuteronomium","chapter":"18","verse":"4","text":"bovendien moet ge hem de eerstelingen van uw koren, most en olie en de eerste wol van uw schapen geven."},{"book":"Deuteronomium","chapter":"18","verse":"5","text":"Want Jahweh, uw God, heeft hem uit al uw stammen uitverkoren, om met zijn zonen steeds voor het aanschijn van Jahweh, uw God, te staan, Hem te dienen en in de Naam van Jahweh te zegenen."},{"book":"Deuteronomium","chapter":"18","verse":"6","text":"En wanneer een leviet geheel uit eigen beweging uit een der steden van heel Israël, waar hij verblijf houdt, naar de plaats komt, die Jahweh zal uitverkiezen,"},{"book":"Deuteronomium","chapter":"18","verse":"7","text":"dan mag hij dienst doen in de Naam van Jahweh, zijn God, evenals zijn levietische broeders, die daar voor het aanschijn van Jahweh staan."},{"book":"Deuteronomium","chapter":"18","verse":"8","text":"Hij zal dan hetzelfde aandeel genieten, afgezien van wat hij trekt van zijn vaderlijk bezit."},{"book":"Deuteronomium","chapter":"18","verse":"9","text":"Wanneer gij in het land zijt gekomen, dat Jahweh, uw God, u zal geven, moogt gij u niet de afschuwelijke praktijken van die volken eigen maken."},{"book":"Deuteronomium","chapter":"18","verse":"10","text":"Er mag onder u niemand worden gevonden, die zijn zoon of zijn dochter aan het vuur prijs geeft, niemand die waarzeggerij, toverij, wichelarij, zwarte kunst"},{"book":"Deuteronomium","chapter":"18","verse":"11","text":"en hekserij uitoefent; niemand die onderaardse of waarzeggende geesten raadpleegt, of doden ondervraagt."},{"book":"Deuteronomium","chapter":"18","verse":"12","text":"Want iedereen, die zo iets doet, is een afschuw voor Jahweh; en juist om deze gruwelen verdrijft Jahweh, uw God, deze volken voor u."},{"book":"Deuteronomium","chapter":"18","verse":"13","text":"Gij moet onafscheidelijk met Jahweh, uw God, zijn verbonden;"},{"book":"Deuteronomium","chapter":"18","verse":"14","text":"maar deze volken, die gij gaat verjagen, luisteren naar waarzeggers en tovenaars, en dat staat Jahweh, uw God, u niet toe."},{"book":"Deuteronomium","chapter":"18","verse":"15","text":"Jahweh, uw God, zal uit de kring van uw broeders een profeet opwekken, gelijk aan mij; naar hem moet gij luisteren!"},{"book":"Deuteronomium","chapter":"18","verse":"16","text":"Gij hebt het toch zelf van Jahweh, uw God, verlangd bij de Horeb, toen ge bijeen waart geroepen en vroegt: Laat mij de stem van Jahweh, mijn God, nooit meer horen, en dat grote vuur nooit meer zien, opdat ik niet sterve!"},{"book":"Deuteronomium","chapter":"18","verse":"17","text":"En Jahweh zeide tot mij: Hoe voortreffelijk hebben zij het gezegd!"},{"book":"Deuteronomium","chapter":"18","verse":"18","text":"Ik zal een profeet, aan u gelijk, uit de kring van hun broeders doen opstaan, en mijn woorden in zijn mond leggen; hij zal tot hen spreken, al wat Ik hem zal bevelen."},{"book":"Deuteronomium","chapter":"18","verse":"19","text":"En wanneer iemand niet naar zijn woorden, die hij in mijn Naam zal spreken, luistert, dan zal Ik het op hem wreken."},{"book":"Deuteronomium","chapter":"18","verse":"20","text":"Maar de profeet, die vermetel genoeg is, in mijn Naam een woord te spreken, wat Ik hem niet heb bevolen, of die in de naam van vreemde goden durft spreken, zal sterven."},{"book":"Deuteronomium","chapter":"18","verse":"21","text":"En zo ge bij u zelf denkt: Hoe zullen we weten, dat Jahweh dat woord niet heeft gesproken?"},{"book":"Deuteronomium","chapter":"18","verse":"22","text":"Welnu, wanneer een profeet in de Naam van Jahweh spreekt, en het woord komt niet uit en wordt niet vervuld, dan kan dat het woord van Jahweh niet zijn. Dan heeft de profeet vermetel gesproken; gij behoeft dan geen ontzag voor hem te hebben."}]}