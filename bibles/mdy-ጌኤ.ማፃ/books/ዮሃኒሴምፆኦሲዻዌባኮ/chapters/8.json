{"data":[{"book":"ዮሃኒሴም ፆኦሲ ዻዌ ባኮ","chapter":"8","verse":"1","text":"ማራዓሢ ቡሊንቶፓ ጌይ ዓይሦና ላንካሳ፥ ባኬሎ ቡሌ ዎዶና ጫሪንጫ ዋይዚንታ ባኣዚ ባኣያ ማዒ፥ ዻካ ዚቲዮ ጌዔኔ፤"},{"book":"ዮሃኒሴም ፆኦሲ ዻዌ ባኮ","chapter":"8","verse":"2","text":"ዬካፓ ፆኦሲ ቤርታ ዔቃ፥ ላንካዎ ኪኢታንቾ ታ ዴንቄኔ፤ ዔያቶም ዒማና ላንካይ ዛዬ ዒንጊንቴኔ።"},{"book":"ዮሃኒሴም ፆኦሲ ዻዌ ባኮ","chapter":"8","verse":"3","text":"ዑንጆ ጩቢሶያ ዎርቄና ኮሺንቴ ሱሢ ኩንዔ ኩጫ ዔኬ፥ ኪኢታንቻ ሙካዖ ፆኦሲም ዒንጎ ባካ ዒንጊንታ ቤዞ ኮይላ ዔቃዛ ካኣቱሞ ዖይቶ ቤርታ ዓኣ፥ ዎርቆና ኮሺንቴ ፆኦሲም ዒንጎ ባኮ ዒንጎ ቤዛ፥ ፆኦሲም ዱማዼ ዓሶኮ ሺኢጲፆና ዎላ ፆኦሲ ቤርቶ ሺኢሻንዳጉዲ ሚርጌ ዑንጄ ዒዛም ዒንጊንቴኔ። 8፡3 ዓሞ. 9፡1፤ ኬሲ. ማፃ 30፡1፤ 3።"},{"book":"ዮሃኒሴም ፆኦሲ ዻዌ ባኮ","chapter":"8","verse":"4","text":"ዑንጆኮ ጩባ ፆኦሲም ዱማዼ ዓሶኮ ሺኢጲፆና ዎላ ኪኢታንቻሢ ኩጫፓ ፆኦሲ ቤርቶ ኬስኬኔ።"},{"book":"ዮሃኒሴም ፆኦሲ ዻዌ ባኮ","chapter":"8","verse":"5","text":"ዬካፓ ኪኢታንቻሢ ጩቢሶ፥ ሱፆ ኩንዖ ዔኪ ፆኦሲም ዒንጎ ባኮ ዒንጎ ቤዛፓ ታሚ ካኣሺ ሱፆ ኩንዖይዳ ኩንሤስካፓ ሳዖ ባንሢ ኬኤራዛ ጉጉንሢና ዼኤፒ ዑኡሲና ሃሣ ዜኤሊንሢያ ዜኤሊንሤም ሳዓ ዓጊፄኔ። 8፡5 ሌዊ. ዓኬ 16፡12፤ ሂዚ. 10፡2፤ ኬሲ. ማፃ 19፡16፤ ዮሃ. ፆፔዻ 11፡19፤ 16፡18።"},{"book":"ዮሃኒሴም ፆኦሲ ዻዌ ባኮ","chapter":"8","verse":"6","text":"ዬካፓ ላንካይ ዛዬ ኩጫ ዔኬ፥ ላንካይ ኪኢታንቾስኬንሢ ዛያሢ ዋርቃኒ ጊኢጊንቴኔ።"},{"book":"ዮሃኒሴም ፆኦሲ ዻዌ ባኮ","chapter":"8","verse":"7","text":"ቤርታሳ ኪኢታንቻሢ ዛያሢ ዋርቃዛ፥ ሱጉሢ ሲኢሪንቴ ሻቺና ታሚና ሳዓ ኬዴኔ፤ ዬማና ዛላኮ ዛላ ጊንሢ ማዓ ሳዓ ሚጬኔ፤ ሚፆንታ ዓኣዔ ማኣቶንታኮዋ ዛላኮ ዛላ ማዓይ ቢያ ሚጬኔ። 8፡7 ኬሲ. ማፃ 9፡23-25፤ ሂዚ. 38፡22።"},{"book":"ዮሃኒሴም ፆኦሲ ዻዌ ባኮ","chapter":"8","verse":"8","text":"ሃሣ ላምዓሳ ኪኢታንቻሢ ዛያሢ ዋርቃዛ ታሚ ዔኤታ፥ ዼኤፒ ዹካ ማላ ባኣዚ ባዞይዳ ኬዳዛ ዛላኮ ዛላ ጊንሢ ማዓይ ቢያ ባዞኮ ሱጉሢ ማዔኔ፤"},{"book":"ዮሃኒሴም ፆኦሲ ዻዌ ባኮ","chapter":"8","verse":"9","text":"ባዞይዳ ናንጋ፥ ሼምፓ ዓኣ ባኮኮ ዛላኮ ዛላ ማዓይ ቢያ ሃይቄኔ፤ ሃሣ ዋኣፆ ካኣሚሎኮዋ ዛላኮ ዛላ ጊንሢ ማዓይ ቢያ ፑርቲ ጋፔኔ።"},{"book":"ዮሃኒሴም ፆኦሲ ዻዌ ባኮ","chapter":"8","verse":"10","text":"ሃይሣሳ ኪኢታንቻሢ ዛያሢ ዋርቃዛ ፆምፔጉዲ ዔኤታ ዼኤፒ ዦኦጌ ጫሪንጫፓ ዎሮ ዋኣፆና ዓልቃ ዋኣፆናኮ ዛላኮ ዛላ ማዓ ጊንፆይዳ ኬዴኔ። 8፡10 ዒሲ. 14፡12።"},{"book":"ዮሃኒሴም ፆኦሲ ዻዌ ባኮ","chapter":"8","verse":"11","text":"ዬያ ዦኦጋሢኮ ሱንፃ «ዋላንጋ» ጌይንታያኬ፤ ዬያሮ ዋኣፆኮ ዛላኮ ዛላ ጊንሢ ማዓይ ቢያ ጫንቺ ማዔኔ፤ ዋኣፆኮ ጫንቂፆይዳፓ ዔቄያና ሚርጌ ዓሲ ሃይቄኔ። 8፡11 ዔር. 9፡15።"},{"book":"ዮሃኒሴም ፆኦሲ ዻዌ ባኮ","chapter":"8","verse":"12","text":"ዖይዳሳ ኪኢታንቻሢ ዛያሢ ዋርቃዛ ዓቦንታ ዓጊኖንታ ዦኦጋሢንታኮ ዛላኮ ዛላ ጊንሢ ማዓይ ቢያ ዹይንቴኔ፤ ሮኦሮንታ ዒባኖንታኮ ዛላኮ ዛላ ማዓ ጊንፆይዳ ፖዒ ፖዑዋጉዲ ላኣጊንቴኔ። 8፡12 ዒሲ. 13፡10፤ ሂዚ. 32፡7፤ ዒዩ. 2፡10፤ 3፡15።"},{"book":"ዮሃኒሴም ፆኦሲ ዻዌ ባኮ","chapter":"8","verse":"13","text":"ዬካፓ ሃሣ ፔቴ ኮኦኬ ጫሪንጫ ባራናንቴ ታ ዴንቄኔ፤ ዬይ ዼኤፒ ዑኡሲና፦ «ዓቴ ሃይሦ ኪኢታንቾንሢ ዛያሢ ዋርቃዛ ዋይዚንታንዳ ዑኡዞ ዛሎና ሳዖይዳ ናንጋ ዓሶም ባዴዔ! ባዴዔ! ባዴዔ!» ጋዓንቴ ታ ዋይዜኔ።"}]}