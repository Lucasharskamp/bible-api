{"data":[{"book":"Dunuɲa Fɔlɔna","chapter":"7","verse":"1","text":"Alatala yi a fala Nuhan xa, a naxa, “So kunkin kui, i tan nun i ya denbayaan birin, bayo tinxin muxun nan i ra waxatini ito yi."},{"book":"Dunuɲa Fɔlɔna","chapter":"7","verse":"2","text":"Sube radaxaxi yo sube radaxaxi, i xa na solofere raso kunkin kui, a xɛmɛn nun a gilɛna. Sube raharamuxi yo sube raharamuxi i xa na firin naso, a xɛmɛn nun a gilɛna."},{"book":"Dunuɲa Fɔlɔna","chapter":"7","verse":"3","text":"Xɔliin fan sifan birin, solofere tongo, a xɛmɛn nun a gilɛna, alogo daliseen sifan birin xa lu dunuɲa yi."},{"book":"Dunuɲa Fɔlɔna","chapter":"7","verse":"4","text":"Xi solofere na dangu, n tulen nagodoma bɔxɔn ma nɛn, soge tonge naanin, kɔɛ tonge naanin. N niimaseen naxan birin daxi, na birin halagima nɛn.”"},{"book":"Dunuɲa Fɔlɔna","chapter":"7","verse":"5","text":"Nuhan yi na birin liga Alatala a yamari naxan na."},{"book":"Dunuɲa Fɔlɔna","chapter":"7","verse":"6","text":"Fufaan mini waxatin naxan yi, Nuhan ma siimayaan ɲɛɛ kɛmɛ sennin nan yi a ra."},{"book":"Dunuɲa Fɔlɔna","chapter":"7","verse":"7","text":"Nuhan nun a diine nun a ɲaxanla nun a diine ɲaxanle yi keli igen yɛɛ ra, e yi so kunkin kui."},{"book":"Dunuɲa Fɔlɔna","chapter":"7","verse":"8","text":"Sube radaxaxine nun sube raharamuxine, xɔline nun bubuseene,"},{"book":"Dunuɲa Fɔlɔna","chapter":"7","verse":"9","text":"a xɛmɛn nun a gilɛna, e yi siga Nuhan fɛma firin firin. E yi so kunkin kui alo Ala a yamari Nuhan ma kii naxan yi."},{"book":"Dunuɲa Fɔlɔna","chapter":"7","verse":"10","text":"Xii solofere dangu xanbini, na fufaan yi din dunuɲa ra."},{"book":"Dunuɲa Fɔlɔna","chapter":"7","verse":"11","text":"Nuhan ma siimayaan yi ɲɛɛ kɛmɛ sennin, kike firin, xi fu nun solofere. Igen naxan bɔxɔni, na yi te fɔlɔ, e nun igen naxan kore, na fan yi godo fɔlɔ."},{"book":"Dunuɲa Fɔlɔna","chapter":"7","verse":"12","text":"Tulen yi fa bɔxɔn ma soge tonge naanin, kɔɛ tonge naanin."},{"book":"Dunuɲa Fɔlɔna","chapter":"7","verse":"13","text":"Na lɔxɔ yɛtɛni, Nuhan nun a diine, Semi nun Xami nun Yepeti e nun a ɲaxanla nun a dii saxanne ɲaxanle, ne birin yi so kunkin kui."},{"book":"Dunuɲa Fɔlɔna","chapter":"7","verse":"14","text":"Burunna suben bɔnsɔnna birin nun xuruseen bɔnsɔnna birin nun bubuseen bɔnsɔnna birin nun xɔliin bɔnsɔnna birin, e yi so kunkin kui."},{"book":"Dunuɲa Fɔlɔna","chapter":"7","verse":"15","text":"Daliseen birin naxan yengima, a firin firin, e yi fa Nuhan fɛma. E yi so kunkin kui."},{"book":"Dunuɲa Fɔlɔna","chapter":"7","verse":"16","text":"Niimaseen birin, a xɛmɛn nun a gilɛna, e yi so kunkin kui alo Ala a yamari Nuhan ma kii naxan yi. Na xanbi ra, Alatala yi dɛɛn balan."},{"book":"Dunuɲa Fɔlɔna","chapter":"7","verse":"17","text":"Xi tonge naanin fufaan yi mini. A yi kunkini te."},{"book":"Dunuɲa Fɔlɔna","chapter":"7","verse":"18","text":"Igen to gbo bɔxɔn ma, kunkin yi dɔxɔ igen fari."},{"book":"Dunuɲa Fɔlɔna","chapter":"7","verse":"19","text":"Igen yi te han a yi sa geyaan birin xun ma dunuɲa yi."},{"book":"Dunuɲa Fɔlɔna","chapter":"7","verse":"20","text":"Igen yi sa geyane xun ma han nɔngɔnna yɛ fu nun naanin."},{"book":"Dunuɲa Fɔlɔna","chapter":"7","verse":"21","text":"Niimaseen naxanye birin yi dunuɲa yi, ne birin yi halagi: xɔli yo, xuruse yo, burunna sube yo, bubuse yo, e nun adamadiin birin."},{"book":"Dunuɲa Fɔlɔna","chapter":"7","verse":"22","text":"Niimaseen naxanye birin yi xaren na, naxanye yengima, ne birin yi halagi."},{"book":"Dunuɲa Fɔlɔna","chapter":"7","verse":"23","text":"Niimaseen naxanye yi bɔxɔ xɔnna ma, na birin yi raxɔri: adamadiine nun subene nun bubuseene e nun xɔline, fɔ Nuhan kedenna, e nun naxanye yi a fɛma kunkin kui."},{"book":"Dunuɲa Fɔlɔna","chapter":"7","verse":"24","text":"Fufaan yi din dunuɲa ra xii kɛmɛ xii tonge suulun."}]}