{"data":[{"book":"زکریاہ","chapter":"4","verse":"1","text":"جس فرشتے نے مجھ سے بات کی تھی وہ اب میرے پاس واپس آیا۔ اُس نے مجھے یوں جگا دیا جس طرح گہری نیند سونے والے کو جگایا جاتا ہے۔"},{"book":"زکریاہ","chapter":"4","verse":"2","text":"اُس نے پوچھا، ”تجھے کیا نظر آتا ہے؟“ مَیں نے جواب دیا، ”خالص سونے کا شمع دان جس پر تیل کا پیالہ اور سات چراغ ہیں۔ ہر چراغ کے سات منہ ہیں۔"},{"book":"زکریاہ","chapter":"4","verse":"3","text":"زیتون کے دو درخت بھی دکھائی دیتے ہیں۔ ایک درخت تیل کے پیالے کے دائیں طرف اور دوسرا اُس کے بائیں طرف ہے۔"},{"book":"زکریاہ","chapter":"4","verse":"4","text":"لیکن میرے آقا، اِن چیزوں کا مطلب کیا ہے؟“"},{"book":"زکریاہ","chapter":"4","verse":"5","text":"فرشتہ بولا، ”کیا یہ تجھے معلوم نہیں؟“ مَیں نے جواب دیا، ”نہیں، میرے آقا۔“"},{"book":"زکریاہ","chapter":"4","verse":"6","text":"فرشتے نے مجھ سے کہا، ”زرُبابل کے لئے رب کا یہ پیغام ہے،"},{"book":"زکریاہ","chapter":"4","verse":"7","text":"کیا راستے میں بڑا پہاڑ حائل ہے؟ زرُبابل کے سامنے وہ ہموار میدان بن جائے گا۔ اور جب زرُبابل رب کے گھر کا آخری پتھر لگائے گا تو حاضرین پکار اُٹھیں گے، ’مبارک ہو! مبارک ہو‘!“"},{"book":"زکریاہ","chapter":"4","verse":"8","text":"رب کا کلام ایک بار پھر مجھ پر نازل ہوا،"},{"book":"زکریاہ","chapter":"4","verse":"9","text":"”زرُبابل کے ہاتھوں نے اِس گھر کی بنیاد ڈالی، اور اُسی کے ہاتھ اُسے تکمیل تک پہنچائیں گے۔ تب تُو جان لے گا کہ رب الافواج نے مجھے تمہارے پاس بھیجا ہے۔"},{"book":"زکریاہ","chapter":"4","verse":"10","text":"گو تعمیر کے آغاز میں بہت کم نظر آتا ہے توبھی اُس پر حقارت کی نگاہ نہ ڈالو۔ کیونکہ لوگ خوشی منائیں گے جب زرُبابل کے ہاتھ میں ساہول دیکھیں گے۔ (مذکورہ سات چراغ رب کی آنکھیں ہیں جو پوری دنیا کی گشت لگاتی رہتی ہیں)۔“"},{"book":"زکریاہ","chapter":"4","verse":"11","text":"مَیں نے مزید پوچھا، ”شمع دان کے دائیں بائیں کے زیتون کے دو درختوں سے کیا مراد ہے؟"},{"book":"زکریاہ","chapter":"4","verse":"12","text":"یہاں سونے کے دو پائپ بھی نظر آتے ہیں جن سے زیتون کا سنہرا تیل بہہ نکلتا ہے۔ زیتون کی جو دو ٹہنیاں اُن کے ساتھ ہیں اُن کا مطلب کیا ہے؟“"},{"book":"زکریاہ","chapter":"4","verse":"13","text":"فرشتے نے کہا، ”کیا تُو یہ نہیں جانتا؟“ مَیں بولا، ”نہیں، میرے آقا۔“"},{"book":"زکریاہ","chapter":"4","verse":"14","text":"تب اُس نے فرمایا، ”یہ وہ دو مسح کئے ہوئے آدمی ہیں جو پوری دنیا کے مالک کے حضور کھڑے ہوتے ہیں۔“"}]}