{"data":[{"book":"Maimaitawar Shariʼa","chapter":"23","verse":"1","text":"Duk wanda aka daƙe, ko yanke gabansa, ba zai shiga taron jama’ar Ubangiji ba."},{"book":"Maimaitawar Shariʼa","chapter":"23","verse":"2","text":"Duk wanda aka haifa ta wurin cikin shege, har tsara ta goma, zuriyarsa ba za su shiga taron jama’ar Ubangiji ba, har zuwa tsara ta goma."},{"book":"Maimaitawar Shariʼa","chapter":"23","verse":"3","text":"Ba mutumin Ammon, ko mutumin Mowab, ko kuwa wani zuriyarsu da zai shiga taron jama’ar Ubangiji, har tsara ta goma."},{"book":"Maimaitawar Shariʼa","chapter":"23","verse":"4","text":"Gama ba su zo sun tarye ku da burodi da ruwa a hanyarku, sa’ad da kuka fito daga Masar ba, sai ma suka yi haya Bala’am ɗan Beyor daga Fetor a Aram-Naharayim23.4 Wato, Arewa maso yamma na Mesofotamiya yă furta la’ana a kanku."},{"book":"Maimaitawar Shariʼa","chapter":"23","verse":"5","text":"Amma Ubangiji Allahnku bai saurari Bala’am ba, sai ya mai da la’anar ta koma albarka gare ku, domin Ubangiji Allahnku yana ƙaunarku."},{"book":"Maimaitawar Shariʼa","chapter":"23","verse":"6","text":"Kada ku yi yarjejjeniyar abuta da su, muddin kuna da rai."},{"book":"Maimaitawar Shariʼa","chapter":"23","verse":"7","text":"Kada ku yi ƙyamar mutumin Edom, gama mutumin Edom ɗan’uwanku ne. Kada ku yi ƙyamar mutumin Masar, domin kun yi zama baƙunta a ƙasarsa."},{"book":"Maimaitawar Shariʼa","chapter":"23","verse":"8","text":"’Ya’yan da aka haifa musu na tsara ta uku za su iya shiga taron jama’ar Ubangiji."},{"book":"Maimaitawar Shariʼa","chapter":"23","verse":"9","text":"Sa’ad da kuka yi sansani don ku yi yaƙi da abokan gābanku, ku kiyaye kanku daga duk wani abu marar tsabta."},{"book":"Maimaitawar Shariʼa","chapter":"23","verse":"10","text":"In ɗaya daga cikin mazanku ya ƙazantu saboda zubar da maniyyi, sai yă fita daga sansani yă zauna waje da sansani."},{"book":"Maimaitawar Shariʼa","chapter":"23","verse":"11","text":"Amma yayinda yamma ke gabatowa sai yă wanke kansa, da fāɗuwar rana kuwa sai yă koma cikin sansani."},{"book":"Maimaitawar Shariʼa","chapter":"23","verse":"12","text":"Ku keɓe wuri waje da sansani inda za ku iya zuwa don yin bayan gari."},{"book":"Maimaitawar Shariʼa","chapter":"23","verse":"13","text":"Sai ku ɗauki wani abin tona ƙasa, sa’ad da kuka yi bayan gari, sai ku tona rami, ku rufe bayan garinku."},{"book":"Maimaitawar Shariʼa","chapter":"23","verse":"14","text":"Gama Ubangiji Allahnku yana zagawa a cikin sansaninku don yă tsare ku, yă kuma bashe abokan gābanku gare ku. Dole sansaninku yă kasance da tsarki, saboda kada yă ga wani abu marar kyau a cikinku, har yă juya daga gare ku."},{"book":"Maimaitawar Shariʼa","chapter":"23","verse":"15","text":"In bawa ya tsere zuwa wurinku don mafaka, kada ku miƙa shi ga ubangidansa."},{"book":"Maimaitawar Shariʼa","chapter":"23","verse":"16","text":"Ku bar shi yă zauna a cikinku a duk inda yake so, da kuma a kowane garin da ya zaɓa. Kada ku tsananta masa."},{"book":"Maimaitawar Shariʼa","chapter":"23","verse":"17","text":"Kada mutumin Isra’ila ko mutuniyar Isra’ila yă zama karuwar haikali."},{"book":"Maimaitawar Shariʼa","chapter":"23","verse":"18","text":"Kada ku kawo kuɗin a cikin gida Ubangiji Allahnku da aka samu ta wurin karuwanci wanda mace ko namiji ya yi don biyan wani alkawari, domin Ubangiji Allahnku yana ƙyamar su duka."},{"book":"Maimaitawar Shariʼa","chapter":"23","verse":"19","text":"Kada ku nemi ɗan’uwanku yă biya bashin da kuka ba shi da ruwa, ko kuɗi, ko abinci, ko kowane irin abin da yana iya ba da ruwa."},{"book":"Maimaitawar Shariʼa","chapter":"23","verse":"20","text":"Za ku iya nemi ruwa a bashin da kuka ba baƙo, amma ba ɗan’uwanku mutumin Isra’ila ba, domin Ubangiji Allahnku yă sa muku albarka a kowane abin da kuka sa hannunku a kai, a ƙasar da kuke shiga ku ci gādonta."},{"book":"Maimaitawar Shariʼa","chapter":"23","verse":"21","text":"In fa kuka yi alkawari ga Ubangiji Allahnku, to, kada ku yi jinkirin cikawa, gama tabbatacce Ubangiji Allahnku zai neme shi daga gare ku, za ku kuma zama masu laifin zunubi."},{"book":"Maimaitawar Shariʼa","chapter":"23","verse":"22","text":"Amma in ba ku yi alkawari ba, ba kuwa zai zama muku zunubi ba."},{"book":"Maimaitawar Shariʼa","chapter":"23","verse":"23","text":"Duk abin da ya fita daga bakinku, sai ku lura ku cika shi, kamar yadda kuka yarda da kanku, kuka yi alkawarin ga Ubangiji Allahnku da bakinku."},{"book":"Maimaitawar Shariʼa","chapter":"23","verse":"24","text":"In kun shiga gonar inabin maƙwabcinku, za ku iya cin inabin da kuke so, amma kada ku sa wani a kwandonku."},{"book":"Maimaitawar Shariʼa","chapter":"23","verse":"25","text":"In kun shiga gonar hatsin maƙwabcinku, za ku iya murmure tsabar da hannuwanku, amma kada ku sa lauje ku yanka hatsinsa da yake tsaye."}]}