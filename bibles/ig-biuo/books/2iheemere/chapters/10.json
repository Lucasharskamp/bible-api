{"data":[{"book":"2 Ihe E Mere","chapter":"10","verse":"1","text":"Rehoboam gara Shekem nʼihi na Izrel niile zukọrọ ebe ahụ ime ya eze."},{"book":"2 Ihe E Mere","chapter":"10","verse":"2","text":"Mgbe Jeroboam nwa Nebat nụrụ nke a (ọ nọ nʼIjipt ebe ọ gbagara ọsọ ndụ site nʼaka eze Solomọn) o sitere Ijipt lọta."},{"book":"2 Ihe E Mere","chapter":"10","verse":"3","text":"Ya mere, ha ziri ozi kpọọ Jeroboam, ya na ndị Izrel niile jekwuru Rehoboam sị ya:"},{"book":"2 Ihe E Mere","chapter":"10","verse":"4","text":"“Nna gị boro anyị ibu arọ, ma ugbu a mee ka ibu arọ na ịyagba arọ a nke o bokwasịrị anyị dị mfe, anyị ga-ejere gị ozi.”"},{"book":"2 Ihe E Mere","chapter":"10","verse":"5","text":"Rehoboam zara ha sị, “Bịaghachikwutenụ m mgbe ụbọchị atọ gasịrị.” Nʼihi ya ndị ahụ lara."},{"book":"2 Ihe E Mere","chapter":"10","verse":"6","text":"Mgbe ahụ, eze Rehoboam gara ịnata ndụmọdụ nʼaka ndị okenye, bụ ndị jeere nna ya Solomọn ozi nʼoge ọ dị ndụ ya, sị ha, “Olee ndụmọdụ unu ga-enye m maka mụ inye ndị a ọsịsa?”"},{"book":"2 Ihe E Mere","chapter":"10","verse":"7","text":"Ha zara ya, “Ọ bụrụ na ị ga-emere ha ihe ọma, mee ihe ga-atọ ha ụtọ, nyekwa ha ọsịsa dị mma, ha ga-anọgide bụrụ ndị ohu gị mgbe niile.”"},{"book":"2 Ihe E Mere","chapter":"10","verse":"8","text":"Ma ọ nabataghị ndụmọdụ ndị okenye nyere ya, ọ gakwuru ụmụ okorobịa ndị ya na ha tokọrọ, bụkwa ndị na-ejere ya ozi, ka ha nye ya ndụmọdụ."},{"book":"2 Ihe E Mere","chapter":"10","verse":"9","text":"Rehoboam jụrụ ha sị, “Gịnị bụ ndụmọdụ unu? Gịnị bụ ọsịsa anyị ga-enye ndị a na-asị, ‘Mee ka ibu arọ nna gị bokwasịrị anyị dị mfe’? ”"},{"book":"2 Ihe E Mere","chapter":"10","verse":"10","text":"Ụmụ okorobịa ahụ, bụ ndị ya na ha tokọrọ, zaghachiri sị, “Gwa ndị ahụ sịrị gị, ‘Nna gị bokwasịrị anyị ibu arọ, ma mee ka ibu anyị dị mfe,’ ị ga-agwa ha, sị, ‘Mkpịsịaka nta dị nʼaka m gbara okpotokpo karịa ukwu nna m."},{"book":"2 Ihe E Mere","chapter":"10","verse":"11","text":"Nna m boro unu ibu arọ; aga m atụkwasị ihe nʼibu ahụ mee ka ọ dị arọ karịa. Nna m ji apịpịa dọọ unu aka na ntị, maọbụ akpị ka m ga-eji mekpaa unu ahụ.’ ”"},{"book":"2 Ihe E Mere","chapter":"10","verse":"12","text":"Mgbe ụbọchị atọ gasịrị, Jeroboam na ndị Izrel niile bịaghachiri ịnụrụ ọsịsa Rehoboam, dịka eze kwuru, sị, “Laghachitenụ nʼụbọchị nke atọ.”"},{"book":"2 Ihe E Mere","chapter":"10","verse":"13","text":"Eze sara ha okwu nʼolu dị ike. Ọ jụrụ ndụmọdụ ndị okenye"},{"book":"2 Ihe E Mere","chapter":"10","verse":"14","text":"ma gbasoro ndụmọdụ nke ụmụ okorobịa nyere, ọ sịrị, “Nna m mere ka ibu unu dị arọ, aga m eme ka ibu unu dị arọ karịa. Nna m ji apịpịa dọọ unu aka na ntị, aga m eji akpị mekpaa unu ahụ.”"},{"book":"2 Ihe E Mere","chapter":"10","verse":"15","text":"Ya mere, eze aṅaghị ndị ahụ ntị, nʼihi mgbanwe nke ọnọdụ niile a sitere nʼebe Chineke nọ, ka e mezuo okwu ahụ Onyenwe anyị gwara Jeroboam nwa Nebat site nʼọnụ Ahija onye Shilo."},{"book":"2 Ihe E Mere","chapter":"10","verse":"16","text":"Mgbe Izrel niile hụrụ na eze jụrụ ige ha ntị, ha zaghachiri ya sị,"},{"book":"2 Ihe E Mere","chapter":"10","verse":"17","text":"Ma banyere ndị Izrel bi nʼobodo niile nke Juda, Rehoboam gara nʼihu bụrụ eze ha."},{"book":"2 Ihe E Mere","chapter":"10","verse":"18","text":"Eze Rehoboam zipụrụ Adoniram10:18 Maọbụ, Hadoram onyeisi na-elekọta ndị ọrụ mmanye ma ndị Izrel ji nkume tugbuo ya. Ma eze Rehoboam jisiri ike gbaba nʼime ụgbọ agha ya, gbalaga laa Jerusalem."},{"book":"2 Ihe E Mere","chapter":"10","verse":"19","text":"Ya mere, Izrel nọ na nnupu isi megide ụlọ Devid ruo taa."}]}