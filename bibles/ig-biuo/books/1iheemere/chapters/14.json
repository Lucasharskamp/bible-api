{"data":[{"book":"1 Ihe E Mere","chapter":"14","verse":"1","text":"Hiram bụ eze Taịa zitere Devid ndị ozi, na ndị ọkwa ǹka osisi na ndị na-edo nkume, ka ha nyere Devid aka iwu ụlọeze ya. O nyekwara ya osisi sida o ji ewu ụlọ ahụ."},{"book":"1 Ihe E Mere","chapter":"14","verse":"2","text":"Devid ghọtara na Onyenwe anyị emeela ka o guzosie ike dịka eze ndị Izrel, na ebuliela alaeze ya elu nke ukwuu nʼihi ndị ya Izrel."},{"book":"1 Ihe E Mere","chapter":"14","verse":"3","text":"Devid lụrụ ndị inyom ọzọ mgbe o jere biri na Jerusalem. Nke a mere ka ọ mụọ ọtụtụ ụmụ nwoke na ụmụ nwanyị."},{"book":"1 Ihe E Mere","chapter":"14","verse":"4","text":"Ndị a bụkwa aha ụmụ a mụụrụ ya nʼebe ahụ: Shamua, Shobab, Netan, Solomọn,"},{"book":"1 Ihe E Mere","chapter":"14","verse":"5","text":"Ibha, Elishua, Elpelet,"},{"book":"1 Ihe E Mere","chapter":"14","verse":"6","text":"Noga, Nefeg, Jafia,"},{"book":"1 Ihe E Mere","chapter":"14","verse":"7","text":"Elishama, Beeliada na Elifelet."},{"book":"1 Ihe E Mere","chapter":"14","verse":"8","text":"Mgbe ndị Filistia nụrụ na eteela Devid mmanụ ị bụ eze ndị Izrel niile, ha pụrụ nʼigwe ha ịchọ ya. Ma Devid nụrụ maka ya, jikere pụọ izute ha."},{"book":"1 Ihe E Mere","chapter":"14","verse":"9","text":"Ma ndị Filistia bịara, bukọrọ ihe niile dị na Ndagwurugwu Refaim."},{"book":"1 Ihe E Mere","chapter":"14","verse":"10","text":"Devid jụrụ Chineke ase sị, “Ọ bụ m gaa buso ndị Filistia agha? Ị ga-enyefe ha nʼaka m?”"},{"book":"1 Ihe E Mere","chapter":"14","verse":"11","text":"Ya mere, Devid na ndị ikom ya gara Baal-Perazim, meriekwa ha nʼebe ahụ. O kwuru sị, “Chineke enupula megide ndị iro m site nʼaka m, dịka idee mmiri si enupu.” Nʼihi ya, a kpọrọ ebe ahụ Baal Perazim."},{"book":"1 Ihe E Mere","chapter":"14","verse":"12","text":"Ndị Filistia hapụrụ chi niile ha nʼebe ahụ, Devid nyere iwu ka e suo ha niile ọkụ."},{"book":"1 Ihe E Mere","chapter":"14","verse":"13","text":"Ndị Filistia bukwara agha bịa na ndagwurugwu ahụ ọzọ."},{"book":"1 Ihe E Mere","chapter":"14","verse":"14","text":"Nʼihi nke a, Devid jụrụ Chineke ase ọzọ. Chineke sịrị ya, “Esitekwala nʼihu buso ha agha, kama gbaa ha gburugburu, buso ha agha na ncherita ihu osisi balsam ndị ahụ."},{"book":"1 Ihe E Mere","chapter":"14","verse":"15","text":"Ngwangwa ị nụrụ ụda ikiri ụkwụ nʼelu osisi balsam ndị ahụ, mgbe ahụ ka unu ga-apụ ibu agha, nʼihi na nke a pụtara na Chineke eburula unu ụzọ pụọ, itigbu ndị agha Filistia.”"},{"book":"1 Ihe E Mere","chapter":"14","verse":"16","text":"Devid mere dịka Chineke nyere ya nʼiwu. Ha tigburu ndị agha Filistia site na Gibiọn ruo Gaza."},{"book":"1 Ihe E Mere","chapter":"14","verse":"17","text":"Ya mere, aha Devid bidoro na-ewu ewu; Onyenwe anyị tinyekwara ụjọ ya nʼobi mba niile."}]}