{"data":[{"book":"Matiu","chapter":"3","verse":"1","text":"Nʼoge ahụ, Jọn omee baptizim bịara na-ezisa ozi nʼọzara Judịa. Isi okwu ya bụ,"},{"book":"Matiu","chapter":"3","verse":"2","text":"“Chegharịanụ, nʼihi na alaeze eluigwe dị nso.”"},{"book":"Matiu","chapter":"3","verse":"3","text":"Nʼihi na nwoke a bụ onye e kwuru okwu banyere ya site nʼọnụ onye amụma Aịzaya sị,"},{"book":"Matiu","chapter":"3","verse":"4","text":"Jọn yi uwe e ji ajị ịnyịnya kamel mee. O kekwara ihe okike ukwu nke akpụkpọ anụ nʼukwu ya. Nri ya bụ igurube na mmanụ aṅụ."},{"book":"Matiu","chapter":"3","verse":"5","text":"Nʼoge ahụ, ndị mmadụ sitere Jerusalem, na Judịa niile, nʼala niile dị Jọdan gburugburu, na-apụkwuru ya."},{"book":"Matiu","chapter":"3","verse":"6","text":"Mgbe ha na-ekwupụta mmehie ha, o mere ha baptizim nʼosimiri Jọdan."},{"book":"Matiu","chapter":"3","verse":"7","text":"Ma mgbe ọhụrụ ọtụtụ ndị Farisii na ndị Sadusii ka ha na-abịa ka e mee ha baptizim, ọ sịrị ha, “Unu ụmụ ajụala, onye dọrọ unu aka na ntị sị unu gbanarị ọnụma nke na-abịa?"},{"book":"Matiu","chapter":"3","verse":"8","text":"Mịanụ mkpụrụ na-egosipụta nchegharị unu."},{"book":"Matiu","chapter":"3","verse":"9","text":"Unu echekwala na unu pụrụ ị sị nʼime onwe unu, ‘Anyị nwere Ebraham dịka nna,’ nʼihi na Chineke pụrụ isite na nkume ndị a mepụtara Ebraham ụmụ."},{"book":"Matiu","chapter":"3","verse":"10","text":"Ma ugbu a atụkwasịla anyụike na mgbọrọgwụ osisi niile. Osisi ọbụla nke na-adịghị amị ezi mkpụrụ ka a ga-egbutu, tụba ya nʼime ọkụ."},{"book":"Matiu","chapter":"3","verse":"11","text":"“Mụ onwe m ji mmiri eme unu baptizim nʼihi nchegharị, ma onye dị ike karịa m na-abịa. Onye m na-erughị ịchịta akpụkpọụkwụ ya. Ọ ga-eji Mmụọ Nsọ na ọkụ were mee unu baptizim."},{"book":"Matiu","chapter":"3","verse":"12","text":"Ihe ịfụcha ọka ya dị ya nʼaka, ọ ga-azacha ebe ịzọcha ọka ya nke ọma, chịkọta mkpụrụ ọka wiiti tinye ha nʼọba, ma jiri ọkụ a na-apụghị imenyụ emenyụ rechapụ igbugbo ọka.”"},{"book":"Matiu","chapter":"3","verse":"13","text":"Mgbe ahụ, Jisọs sitere na Galili bịa nʼosimiri Jọdan ka Jọn mee ya baptizim."},{"book":"Matiu","chapter":"3","verse":"14","text":"Ma Jọn chọrọ igbochi ya, sị, “Ọ bụ m kwesiri ịbịakwute gị ka ị mee m baptizim. Gịnị mere i ji abịakwute m?”"},{"book":"Matiu","chapter":"3","verse":"15","text":"Ma Jisọs zara ya sị, “Kwere ka ọ dịrị otu a ugbu a, o kwesiri ka anyị mezuo ezi omume niile.” Mgbe ahụ Jọn kwenyere."},{"book":"Matiu","chapter":"3","verse":"16","text":"Ngwangwa e mechara Jisọs baptizim, o sitere na mmiri ahụ rịpụta. Nʼotu oge ahụ, eluigwe meghere, Jọn hụrụ Mmụọ nke Chineke ka o si nʼelu fedata dị ka nduru na-ebekwasị Jisọs nʼisi."},{"book":"Matiu","chapter":"3","verse":"17","text":"Otu olu sitere nʼeluigwe kwuo okwu sị, “Onye a bụ Ọkpara m, onye m hụrụ nʼanya. Ihe ya dị m ezi mma.”"}]}