{"data":[{"book":"Luke","chapter":"21","verse":"1","text":"Jisuna Mapugi Sanglenda koina yengbada inak-khunba misingna Mapugi Sanglengi sel thadaphamda makhoigi khudolsing thadaba urammi."},{"book":"Luke","chapter":"21","verse":"2","text":"Aduga yamna lairabi lukhrabi amanasu apikpa korigi senmayek ani thadaba Ibugona urammi."},{"book":"Luke","chapter":"21","verse":"3","text":"Maduda Ibungona hairak-i, “Eina nakhoida tasengnamak hairibasini, lairabi lukhrabi asina atei pumnamaktagi khwaidagi henna yamna katchare."},{"book":"Luke","chapter":"21","verse":"4","text":"Maramdi ateising aduna makhoigi marang kaiba langeidagi khaidoktuna saruk kharatamak pire; adubu nupi asinadi lairajarabasu mahakki leijaba pumnamak haibadi mahakki hingbada changliba areiba pumba katchare.”"},{"book":"Luke","chapter":"21","verse":"5","text":"Aduga ningthiraba nungsingna amadi Tengban Mapuda katlakpa khudolpotsingna kayada phajana leitengliba Mapugi Sanglenno haina Ibungogi tung-inbasing kharana Mapugi Sanglengi maramda wari sanarammi. Adubu Jisuna makhoida hairak-i,"},{"book":"Luke","chapter":"21","verse":"6","text":"“Nakhoina uriba pumnamaksing asi pummang manglagadaba matam adu lakli. Matam aduda lonnaba nung amata ningkhaihandana maphamsida thanamloi.”"},{"book":"Luke","chapter":"21","verse":"7","text":"Maduda makhoina Jisuda hangjarak-i, “Oja Ibungo, hairibasing adu karamba matamda thokkadage? Aduga pumnamaksing asi thokkadoure haibagi khudamsing aduna karino?”"},{"book":"Luke","chapter":"21","verse":"8","text":"Jisuna makhoida hairak-i, “Nakhoibu serannana chingdanaba cheksillu. Maramdi mi kayana eigi mingda laktuna, ‘Ei Christtani’ aduga ‘Matam adu lakle’ haigani. Adubu nakhoina makhoigi matung inganu."},{"book":"Luke","chapter":"21","verse":"9","text":"Aduga nakhoina lan amadi lal houba tarabada kiganu. Maramdi hairibasing asi hanna thokkani adubu aroiba matam adu matam adumaktadi lakloi.”"},{"book":"Luke","chapter":"21","verse":"10","text":"Aduga Ibungona makhoida makha tana hairak-i, “Phurup amana phurup amagi mathakta, ningthou leibak amana ningthou leibak amagi mathakta lal hourakkani."},{"book":"Luke","chapter":"21","verse":"11","text":"Aduga mapham kayada akanba yuhar haba, chak tangba amasung sathiba laina kaya thokkani amasung kiningngai oiba thoudoksing amadi atiyada achouba angakpa khudamsing ugani."},{"book":"Luke","chapter":"21","verse":"12","text":"Aduga hairibasing asi thoktringeigi mamangda nakhoibu phagani amasung ot-neigani; nakhoibu wayennabagidamak synagogue-singda pithokkani amasung keisumsangda thamgani. Aduga eigi minggi maramgidamak nakhoibu ningthousinggi amadi leingak mapugi mangda puthokkani."},{"book":"Luke","chapter":"21","verse":"13","text":"Adubu masina nakhoigidamak aphaba wapao sandoknabagi khudongchaba oigani."},{"book":"Luke","chapter":"21","verse":"14","text":"21:14,15 Luk 12:11,12Aduga nakhoina nasabu ngakthokchanaba kari haigadage haina hanna wadanaba napukningda leppu."},{"book":"Luke","chapter":"21","verse":"15","text":"Maramdi nakhoina hairibasing adubu kakthatpa amadi yetpa ngamloidaba wahei amadi lousing eina nakhoida pibigani."},{"book":"Luke","chapter":"21","verse":"16","text":"Aduga nakhoigi nama-napa, nachin-nanao, mari-mata amadi marup-mapangsingna nakhoibu pithokkani. Amasung nakhoi kharabu makhoina hatpa phaoba hatkani."},{"book":"Luke","chapter":"21","verse":"17","text":"Aduga mi pumnamakna nakoibu eigi maramgidamak tukkatchagani."},{"book":"Luke","chapter":"21","verse":"18","text":"Adubu nakhoigi kokki samna ama phaoba mangloi."},{"book":"Luke","chapter":"21","verse":"19","text":"Nakhoina chetna lepchabana nakhoina hingba phangjagani.”"},{"book":"Luke","chapter":"21","verse":"20","text":"“Nakhoina Jerusalem-bu lanmisingna koisinba urabadi, sahar adu thuna mang taklagani haiba nakhoina khang-u."},{"book":"Luke","chapter":"21","verse":"21","text":"Adudagi Judea-da leibasing aduna chingjaosingda chensanu; saharda leibasing aduna sahar thadoksanu, aduga leibak adugi mapanda leibasingna leibak aduda amuk changdasanu."},{"book":"Luke","chapter":"21","verse":"22","text":"21:22 Hos 9:7Maramdi masi Mapugi puyana haikhiba ‘Cheirak Pibagi Numitsing’ adu thungbagi matam aduni."},{"book":"Luke","chapter":"21","verse":"23","text":"Aduga numitsing aduda naopuribising amadi chajellibisinggidamaktadi kayada awaba oiragaba! Maramdi lam asigi mathakta tamthiba awa-anang lakkani amadi lam adugi misinggi mathakta Tengban Mapugi Cheirak lakkani."},{"book":"Luke","chapter":"21","verse":"24","text":"Makhoi kharabu thangsangna hatkani aduga makhoibu leibak pumnamakta lanpha oina pugani. Aduga Jihudi nattaba phurupsinggi matam aduna loidriba phaoba atoppa phurupsingna Jerusalem-bu khongnetnagani.”"},{"book":"Luke","chapter":"21","verse":"25","text":"“21:25 Isa 13:10; Eze 32:7; Phong 6:12,13Matam aduda numit, tha amadi thawanmichaksingda angakpa khudamsing ugani. Aduga malem asida leiriba leibak pumnamakki misingna samudragi iraokhon amadi kallaba ithak-ipomsingda kiduna chamamnaba thokkani."},{"book":"Luke","chapter":"21","verse":"26","text":"Akiba amadi malem asida kari thoklagadage haiba khanbada misingna wanthagani maramdi atiyada leiba panggal pumnamak nikkani."},{"book":"Luke","chapter":"21","verse":"27","text":"21:27 Dan 7:13; Phong 1:7Adudagi Migi Machanupa aduna achouba panggal amadi matik mangalga loinana leichilakta lenglakpa adu makhoina ugani."},{"book":"Luke","chapter":"21","verse":"28","text":"Pumnamaksing asina thokpa hourakpada, lepkhattuna na-ngak adu thanggatlu, maramdi nakhoibu handokpibagi matam adu nakle.”"},{"book":"Luke","chapter":"21","verse":"29","text":"Adudagi Jisuna makhoida pandam ama hairak-i, “Heiyit pambi amadi atei upalsingda yeng-u."},{"book":"Luke","chapter":"21","verse":"30","text":"Makhoina yening hullakpa matamda nakhoina kalentha naksillakle haiba khang-i."},{"book":"Luke","chapter":"21","verse":"31","text":"Maduga chap manana pumnamaksing asi nakhoina thokpa uba matamda Tengban Mapugi leibak adu naksillakle haiba khang-u."},{"book":"Luke","chapter":"21","verse":"32","text":"“Eina nakhoida tasengnamak hairibasini, miron asina houkhidringeigi mamangda thoudok pumnamaksing asi thokkani."},{"book":"Luke","chapter":"21","verse":"33","text":"Atiya amadi malemdi mangkhigani adubu eigi waheisingdi keidounungda manglaroi."},{"book":"Luke","chapter":"21","verse":"34","text":"“Nakhoi cheksillu! Chaman thakmanbana, yu ngaoba, amadi punsigi oiba langtaknabana nakhoigi thamoibu khudum chalhanganu, nattrabadi Numit aduna langgi matougum khanghoudana nakhoibu phagani."},{"book":"Luke","chapter":"21","verse":"35","text":"Maramdi numitsing aduna malem asida leiriba mipum khudingmakki mathakta lakkani."},{"book":"Luke","chapter":"21","verse":"36","text":"Aduga thokkadouriba pumnamak asida nakhoina nanthokchaba ngamnanaba amadi Migi Machanupa adugi mangda lepchaba ngamnanaba nakhoina mitseng khangduna amadi matam pumnamakta haijaduna leiyu.”"},{"book":"Luke","chapter":"21","verse":"37","text":"Jisuna nungti numit khudinggi Mapugi Sanglenda tambirammi aduga numidang lakpa khudingda Chorphon Chingda ahing lennanaba chatlammi."},{"book":"Luke","chapter":"21","verse":"38","text":"Aduga Ibungogi wa tananabagidamak ayuk anganba khudingda miyam pumnamakna Mapugi Sanglenda laklammi."}]}