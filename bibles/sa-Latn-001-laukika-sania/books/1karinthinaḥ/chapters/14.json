{"data":[{"book":"1 karinthinaḥ","chapter":"14","verse":"1","text":"yūyaṁ premācaraṇe prayatadhvam ātmikān dāyānapi viśeṣata īśvarīyādeśakathanasāmarthyaṁ prāptuṁ ceṣṭadhvaṁ|"},{"book":"1 karinthinaḥ","chapter":"14","verse":"2","text":"yo janaḥ parabhāṣāṁ bhāṣate sa mānuṣān na sambhāṣate kintvīśvarameva yataḥ kenāpi kimapi na budhyate sa cātmanā nigūḍhavākyāni kathayati;"},{"book":"1 karinthinaḥ","chapter":"14","verse":"3","text":"kintu yo jana īśvarīyādeśaṁ kathayati sa pareṣāṁ niṣṭhāyai hitopadeśāya sāntvanāyai ca bhāṣate|"},{"book":"1 karinthinaḥ","chapter":"14","verse":"4","text":"parabhāṣāvādyātmana eva niṣṭhāṁ janayati kintvīśvarīyādeśavādī samite rniṣṭhāṁ janayati|"},{"book":"1 karinthinaḥ","chapter":"14","verse":"5","text":"yuṣmākaṁ sarvveṣāṁ parabhāṣābhāṣaṇam icchāmyahaṁ kintvīśvarīyādeśakathanam adhikamapīcchāmi| yataḥ samite rniṣṭhāyai yena svavākyānām artho na kriyate tasmāt parabhāṣāvādita īśvarīyādeśavādī śreyān|"},{"book":"1 karinthinaḥ","chapter":"14","verse":"6","text":"he bhrātaraḥ, idānīṁ mayā yadi yuṣmatsamīpaṁ gamyate tarhīśvarīyadarśanasya jñānasya veśvarīyādeśasya vā śikṣāyā vā vākyāni na bhāṣitvā parabhāṣāṁ bhāṣamāṇena mayā yūyaṁ kimupakāriṣyadhve?"},{"book":"1 karinthinaḥ","chapter":"14","verse":"7","text":"aparaṁ vaṁśīvallakyādiṣu niṣprāṇiṣu vādyayantreṣu vāditeṣu yadi kkaṇā na viśiṣyante tarhi kiṁ vādyaṁ kiṁ vā gānaṁ bhavati tat kena boddhuṁ śakyate?"},{"book":"1 karinthinaḥ","chapter":"14","verse":"8","text":"aparaṁ raṇatūryyā nisvaṇo yadyavyakto bhavet tarhi yuddhāya kaḥ sajjiṣyate?"},{"book":"1 karinthinaḥ","chapter":"14","verse":"9","text":"tadvat jihvābhi ryadi sugamyā vāk yuṣmābhi rna gadyeta tarhi yad gadyate tat kena bhotsyate? vastuto yūyaṁ digālāpina iva bhaviṣyatha|"},{"book":"1 karinthinaḥ","chapter":"14","verse":"10","text":"jagati katiprakārā uktayo vidyante? tāsāmekāpi nirarthikā nahi;"},{"book":"1 karinthinaḥ","chapter":"14","verse":"11","text":"kintūkterartho yadi mayā na budhyate tarhyahaṁ vaktrā mleccha iva maṁsye vaktāpi mayā mleccha iva maṁsyate|"},{"book":"1 karinthinaḥ","chapter":"14","verse":"12","text":"tasmād ātmikadāyalipsavo yūyaṁ samite rniṣṭhārthaṁ prāptabahuvarā bhavituṁ yatadhvaṁ,"},{"book":"1 karinthinaḥ","chapter":"14","verse":"13","text":"ataeva parabhāṣāvādī yad arthakaro'pi bhavet tat prārthayatāṁ|"},{"book":"1 karinthinaḥ","chapter":"14","verse":"14","text":"yadyahaṁ parabhāṣayā prarthanāṁ kuryyāṁ tarhi madīya ātmā prārthayate, kintu mama buddhi rniṣphalā tiṣṭhati|"},{"book":"1 karinthinaḥ","chapter":"14","verse":"15","text":"ityanena kiṁ karaṇīyaṁ? aham ātmanā prārthayiṣye buddhyāpi prārthayiṣye; aparaṁ ātmanā gāsyāmi buddhyāpi gāsyāmi|"},{"book":"1 karinthinaḥ","chapter":"14","verse":"16","text":"tvaṁ yadātmanā dhanyavādaṁ karoṣi tadā yad vadasi tad yadi śiṣyenevopasthitena janena na buddhyate tarhi tava dhanyavādasyānte tathāstviti tena vaktaṁ kathaṁ śakyate?"},{"book":"1 karinthinaḥ","chapter":"14","verse":"17","text":"tvaṁ samyag īśvaraṁ dhanyaṁ vadasīti satyaṁ tathāpi tatra parasya niṣṭhā na bhavati|"},{"book":"1 karinthinaḥ","chapter":"14","verse":"18","text":"yuṣmākaṁ sarvvebhyo'haṁ parabhāṣābhāṣaṇe samartho'smīti kāraṇād īśvaraṁ dhanyaṁ vadāmi;"},{"book":"1 karinthinaḥ","chapter":"14","verse":"19","text":"tathāpi samitau paropadeśārthaṁ mayā kathitāni pañca vākyāni varaṁ na ca lakṣaṁ parabhāṣīyāni vākyāni|"},{"book":"1 karinthinaḥ","chapter":"14","verse":"20","text":"he bhrātaraḥ,yūyaṁ buddhyā bālakāiva mā bhūta parantu duṣṭatayā śiśava̮iva bhūtvā buddhyā siddhā bhavata|"},{"book":"1 karinthinaḥ","chapter":"14","verse":"21","text":"śāstra idaṁ likhitamāste, yathā, ityavocat pareśo'ham ābhāṣiṣya imān janān| bhāṣābhiḥ parakīyābhi rvaktraiśca paradeśibhiḥ| tathā mayā kṛte'pīme na grahīṣyanti madvacaḥ||"},{"book":"1 karinthinaḥ","chapter":"14","verse":"22","text":"ataeva tat parabhāṣābhāṣaṇaṁ aviścāsinaḥ prati cihnarūpaṁ bhavati na ca viśvāsinaḥ prati; kintvīśvarīyādeśakathanaṁ nāviśvāsinaḥ prati tad viśvāsinaḥ pratyeva|"},{"book":"1 karinthinaḥ","chapter":"14","verse":"23","text":"samitibhukteṣu sarvveṣu ekasmin sthāne militvā parabhāṣāṁ bhāṣamāṇeṣu yadi jñānākāṅkṣiṇo'viśvāsino vā tatrāgaccheyustarhi yuṣmān unmattān kiṁ na vadiṣyanti?"},{"book":"1 karinthinaḥ","chapter":"14","verse":"24","text":"kintu sarvveṣvīśvarīyādeśaṁ prakāśayatsu yadyaviśvāsī jñānākāṅkṣī vā kaścit tatrāgacchati tarhi sarvvaireva tasya pāpajñānaṁ parīkṣā ca jāyate,"},{"book":"1 karinthinaḥ","chapter":"14","verse":"25","text":"tatastasyāntaḥkaraṇasya guptakalpanāsu vyaktībhūtāsu so'dhomukhaḥ patan īśvaramārādhya yuṣmanmadhya īśvaro vidyate iti satyaṁ kathāmetāṁ kathayiṣyati|"},{"book":"1 karinthinaḥ","chapter":"14","verse":"26","text":"he bhrātaraḥ, sammilitānāṁ yuṣmākam ekena gītam anyenopadeśo'nyena parabhāṣānyena aiśvarikadarśanam anyenārthabodhakaṁ vākyaṁ labhyate kimetat? sarvvameva paraniṣṭhārthaṁ yuṣmābhiḥ kriyatāṁ|"},{"book":"1 karinthinaḥ","chapter":"14","verse":"27","text":"yadi kaścid bhāṣāntaraṁ vivakṣati tarhyekasmin dine dvijanena trijanena vā parabhāाṣā kathyatāṁ tadadhikairna kathyatāṁ tairapi paryyāyānusārāt kathyatāṁ, ekena ca tadartho bodhyatāṁ|"},{"book":"1 karinthinaḥ","chapter":"14","verse":"28","text":"kintvarthābhidhāyakaḥ ko'pi yadi na vidyate tarhi sa samitau vācaṁyamaḥ sthitveśvarāyātmane ca kathāṁ kathayatu|"},{"book":"1 karinthinaḥ","chapter":"14","verse":"29","text":"aparaṁ dvau trayo veśvarīyādeśavaktāraḥ svaṁ svamādeśaṁ kathayantu tadanye ca taṁ vicārayantu|"},{"book":"1 karinthinaḥ","chapter":"14","verse":"30","text":"kintu tatrāpareṇa kenacit janeneśvarīyādeśe labdhe prathamena kathanāt nivarttitavyaṁ|"},{"book":"1 karinthinaḥ","chapter":"14","verse":"31","text":"sarvve yat śikṣāṁ sāntvanāñca labhante tadarthaṁ yūyaṁ sarvve paryyāyeṇeśvarīyādeśaṁ kathayituṁ śaknutha|"},{"book":"1 karinthinaḥ","chapter":"14","verse":"32","text":"īśvarīyādeśavaktṛṇāṁ manāṁsi teṣām adhīnāni bhavanti|"},{"book":"1 karinthinaḥ","chapter":"14","verse":"33","text":"yata īśvaraḥ kuśāsanajanako nahi suśāsanajanaka eveti pavitralokānāṁ sarvvasamitiṣu prakāśate|"},{"book":"1 karinthinaḥ","chapter":"14","verse":"34","text":"aparañca yuṣmākaṁ vanitāḥ samitiṣu tūṣṇīmbhūtāstiṣṭhantu yataḥ śāstralikhitena vidhinā tāḥ kathāpracāraṇāt nivāritāstābhi rnighrābhi rbhavitavyaṁ|"},{"book":"1 karinthinaḥ","chapter":"14","verse":"35","text":"atastā yadi kimapi jijñāsante tarhi geheṣu patīn pṛcchantu yataḥ samitimadhye yoṣitāṁ kathākathanaṁ nindanīyaṁ|"},{"book":"1 karinthinaḥ","chapter":"14","verse":"36","text":"aiśvaraṁ vacaḥ kiṁ yuṣmatto niragamata? kevalaṁ yuṣmān vā tat kim upāgataṁ?"},{"book":"1 karinthinaḥ","chapter":"14","verse":"37","text":"yaḥ kaścid ātmānam īśvarīyādeśavaktāram ātmanāviṣṭaṁ vā manyate sa yuṣmān prati mayā yad yat likhyate tatprabhunājñāpitam ītyurarī karotu|"},{"book":"1 karinthinaḥ","chapter":"14","verse":"38","text":"kintu yaḥ kaścit ajño bhavati so'jña eva tiṣṭhatu|"},{"book":"1 karinthinaḥ","chapter":"14","verse":"39","text":"ataeva he bhrātaraḥ, yūyam īśvarīyādeśakathanasāmarthyaṁ labdhuṁ yatadhvaṁ parabhāṣābhāṣaṇamapi yuṣmābhi rna nivāryyatāṁ|"},{"book":"1 karinthinaḥ","chapter":"14","verse":"40","text":"sarvvakarmmāṇi ca vidhyanusārataḥ suparipāṭyā kriyantāṁ|"}]}