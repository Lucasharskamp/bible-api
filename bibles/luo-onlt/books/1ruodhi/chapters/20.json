{"data":[{"book":"1 Ruodhi","chapter":"20","verse":"1","text":"Koro Ben-Hadad ruodh Aram nochoko jolwenje duto. Koriwore gi ruodhi piero adek gariyo man-gi farese kod geche nodhi molworo Samaria kendo omonje."},{"book":"1 Ruodhi","chapter":"20","verse":"2","text":"Nooro joote ei dala ir Ahab ruodh Israel kawacho niya, “Ma e gima Ben-Hadad wacho:"},{"book":"1 Ruodhi","chapter":"20","verse":"3","text":"‘Fedha magi gi dhahabu magi gin maga kendo mondi mabeyo kod nyithindi gin maga.’ ”"},{"book":"1 Ruodhi","chapter":"20","verse":"4","text":"To ruodh Israel nodwoke niya, “Mana kaka iwacho ruodha jaloch, An kaachiel gi mwanduna duto wan magi.”"},{"book":"1 Ruodhi","chapter":"20","verse":"5","text":"Jootego noduogo kendo mowacho niya, “Ma e gima Ben-Hadad owacho: ‘Naoro mondo akaw dhahabu magi kod fedha magi kaachiel gi mondi gi nyithindi."},{"book":"1 Ruodhi","chapter":"20","verse":"6","text":"To kiny kar sa maka ma, abiro oro jodonga mondo omany odi mar ruoth kaachiel gi ut jodongi. Gibiro kawo gimoro amora mikwano kaka gima berni.’ ”"},{"book":"1 Ruodhi","chapter":"20","verse":"7","text":"Ruodh Israel noluongo jodongo duto mag piny mowachonegi niya, “Neuru kaka ngʼatni dwaro chandruok! Kane odwaro dhahabu maga gi fedha maga kaachiel gi monda gi nyithinda ne ok atame.”"},{"book":"1 Ruodhi","chapter":"20","verse":"8","text":"Jodongo kaachiel gi ji duto nodwoke kawacho niya, “Kik iwinje kata yie kik iyie gik modwaro.”"},{"book":"1 Ruodhi","chapter":"20","verse":"9","text":"Kamano nodwoko joote mag Ben-Hadad niya, “Nyis ruodha ma jaloch kama, ‘Jatichni biro timo duto mane idwaro mokwongo, to dwaronini ok anyal.’ ” Negia gitero ni Ben-Hadad dwoko."},{"book":"1 Ruodhi","chapter":"20","verse":"10","text":"Eka Ben-Hadad nochako ooro ote machielo ni Ahab kowachone niya, “Mad nyiseche timna kata bedi ni en malit machalo nade, ka ok otieko Samaria pep molokore buru.”"},{"book":"1 Ruodhi","chapter":"20","verse":"11","text":"Ruodh Israel nodwoke niya, “Nyise kama: ‘Ngʼat morwako lepe mag lweny ok onego go siboi ka ngʼat molonyo lepe mag lweny.’ ”"},{"book":"1 Ruodhi","chapter":"20","verse":"12","text":"Ben-Hadad nowinjo oteno ka en kaachiel gi ruodhi ne metho e hembegi mi nochiko joge niya, “Ikreuru mondo umonjgi.” Omiyo negiikore mondo gimonj dalano maduongʼ."},{"book":"1 Ruodhi","chapter":"20","verse":"13","text":"To e kindeno janabi moro nobiro ir Ahab Ruodh Israel molando niya, “Ma e gima Jehova Nyasaye wacho, ‘Donge ineno jolweny mangʼenygi? Abiro chiwe e lweti kawuono kendo ibiro ngʼeyo ni An e Jehova Nyasaye.’ ”"},{"book":"1 Ruodhi","chapter":"20","verse":"14","text":"To Ahab nopenjo niya, “To en ngʼatno mabiro timo mano?”"},{"book":"1 Ruodhi","chapter":"20","verse":"15","text":"Kamano Ahab nochiko rowere ma jotend lweny mag gwenge maromo ji mia ariyo gi piero adek gariyo. Eka nochoko jo-Israel mamoko maromo ji alufu abiriyo koriwore."},{"book":"1 Ruodhi","chapter":"20","verse":"16","text":"Negichako wuoth odiechiengʼ tir ka Ben-Hadad kod ruodhi piero adek gariyo moriwore kode ne nitie e hema metho."},{"book":"1 Ruodhi","chapter":"20","verse":"17","text":"Rowere ma jotend lweny mag gwenge nodhi mokwongo."},{"book":"1 Ruodhi","chapter":"20","verse":"18","text":"Nodwoko kama, “Ka gibiro gi kwe, makgiuru ka gingima; to ka gibiro ni lweny, to bende makgiuru ka gingima.”"},{"book":"1 Ruodhi","chapter":"20","verse":"19","text":"Rowere ma jotend lweny mag gwenge nowuok e dala ka jolweny luwo bangʼ-gi,"},{"book":"1 Ruodhi","chapter":"20","verse":"20","text":"kendo moro ma moro nonego jadhape. Gikanyono jo-Aram noringo ka jo-Israel lawogi. To Ben-Hadad ruodh jo-Aram notony koidho farase kod joidh faresene mamoko."},{"book":"1 Ruodhi","chapter":"20","verse":"21","text":"Ruodh Israel nolawogi kendo nohinyo jo-farese kod jo-geche mi nonego jo-Aram mangʼeny."},{"book":"1 Ruodhi","chapter":"20","verse":"22","text":"Bangʼe janabi nobiro ir ruodh Israel monyise niya, “Koro jiw jolweny magi mondo ine gima onego itim nimar ruodh Aram biro monji kendo e chwiri mabiro.”"},{"book":"1 Ruodhi","chapter":"20","verse":"23","text":"E kindego jodong ruoth nongʼado rieko ni ruodh Aram nongʼadone rieko kagiwachone niya, “nyisechegi gin nyiseche gode, mano emomiyo ne gin gi teko moloyowa; to ka wakedo kodgi e pewe to adier wabiro bedo matek maloyogi."},{"book":"1 Ruodhi","chapter":"20","verse":"24","text":"To tim kama: Gol ruodhi duto e telo ni lweny kendo wilgi gi jotelo mamoko."},{"book":"1 Ruodhi","chapter":"20","verse":"25","text":"Bende nyaka ichok jolweny marom gi mago mane wawito farese kar farese mane walalo kod geche kar geche mane walalo eka mondo waked gi Israel e pewe. Eka adier wanabed matek moloyogi.” Noyie kodgi motimo kaka owinjore."},{"book":"1 Ruodhi","chapter":"20","verse":"26","text":"E chwiri maluwe Ben-Hadad nochoko jo-Aram modhi Afek mondo oked gi Israel."},{"book":"1 Ruodhi","chapter":"20","verse":"27","text":"Kane jo-Israel bende nochoki momigi gige konyruok, ne giwuok mondo girom kodgi. Jo-Israel nogoyo kambi momanyore kodgi machalo gi kweth ariyo mag diek, ka jo-Aram to nokwako pewe."},{"book":"1 Ruodhi","chapter":"20","verse":"28","text":"Ngʼat Nyasaye nobiro monyiso ruodh Israel niya, “Ma e gima Jehova Nyasaye wacho, nikech jo-Aram paro ni Jehova Nyasaye en nyasach gode to ok nyasach holni, abiro chiwo jolweny mangʼenygi e lweti kendo ibiro ngʼeyo ni an Jehova Nyasaye.”"},{"book":"1 Ruodhi","chapter":"20","verse":"29","text":"Kuom ndalo abiriyo negigoyo kambi ka gimanyore, kendo e odiechiengʼ mar abiriyo lweny norado. Jo-Israel nonego jolwenj Aram ma jotelo maromo alufu mia achiel odiechiengno."},{"book":"1 Ruodhi","chapter":"20","verse":"30","text":"Joma nodongʼ kuomgi notony modhi Afek kama ohinga nomukore monego ji alufu piero ariyo gabiriyo. To Ben-Hadad noringo modhi e dala maduongʼ mopondo ei ot maiye."},{"book":"1 Ruodhi","chapter":"20","verse":"31","text":"Jodonge nowachone niya, “Ne, wasewinjo ni ruodhi mag jo-Israel ngʼwon. Yie wadhi ir ruodh Israel ka watweyo pien gugru e nungowa kendo ka watweyo tonde e wiwa. Dipo ka okechi.”"},{"book":"1 Ruodhi","chapter":"20","verse":"32","text":"Negidhi ir ruodh Israel ka girwako lep pien gugru e nungogi kendo gitweyo tonde wigi mi giwachone niya, “Jatichni Ben-Hadad wacho niya, Yie iweya abed mangima.”"},{"book":"1 Ruodhi","chapter":"20","verse":"33","text":"Jogo nokaw wachno kaka ranyisi maber kendo negikawo wachno piyo piyo ma giwacho niya, “Ee, owadu Ben-Hadad!”"},{"book":"1 Ruodhi","chapter":"20","verse":"34","text":"Ben-Hadad noyie mowachone niya, “Abiro dwoko mier mane wuonwa okawo kuom wuonu.” Inyalo keto chirni magu uwuon Damaski mana kaka wuonwa notimo Samaria."},{"book":"1 Ruodhi","chapter":"20","verse":"35","text":"Kuom wach Jehova Nyasaye achiel kuom yawuot jonabi nowacho ni wadgi niya, “Goya gi gir lwenji mitingʼo,” to ngʼatno notamore."},{"book":"1 Ruodhi","chapter":"20","verse":"36","text":"Kamano janabi nowacho niya, “Nikech ok isewinjo dwond Jehova Nyasaye, mapiyo piyo kiwuok ka, to sibuor biro negi.” Kendo bangʼ ka ngʼatno nosea, sibuor noyude monege."},{"book":"1 Ruodhi","chapter":"20","verse":"37","text":"Janabino noyudo ngʼat machielo mowachone niya, “Kiyie to goya.” Kamano ngʼatno nogoye mohinye."},{"book":"1 Ruodhi","chapter":"20","verse":"38","text":"Eka janabino nodhi mochungʼ e bath yo korito ruoth. Noumo wangʼe gi kilemba mar wiye mondo kik fweny ni en ngʼa."},{"book":"1 Ruodhi","chapter":"20","verse":"39","text":"Kane ruoth kadho kanyo janabi noluonge mowachone niya, “Jatichni nodhi e chuny lweny, kendo ngʼato nobiro ira gi misumba momaki mowachona ni, ‘Rit ngʼatni kolal to ngimani biro chulo ngimane kata ibiro chulo fedha maromo kilo piero adek gangʼwen.’"},{"book":"1 Ruodhi","chapter":"20","verse":"40","text":"Kane jatijno odich ka gi kacha ngʼatno nolal.”"},{"book":"1 Ruodhi","chapter":"20","verse":"41","text":"Eka janabi nogolo kilemba mane ogengʼogo wangʼe mi ruodh jo-Israel nofwenye kaka achiel kuom jonabi."},{"book":"1 Ruodhi","chapter":"20","verse":"42","text":"Nowacho ni ruoth niya, “Ma e gima Jehova Nyasaye owacho: ‘Iseweyo ngʼat mane awacho ni nyaka tho odhi thuolo. Kuom mano inichul ngimane gi ngimani kendo jogi kuom joge.’ ”"},{"book":"1 Ruodhi","chapter":"20","verse":"43","text":"Ruodh Israel nodhi e ode mar ruoth Samaria ka chunye orumo kendo ka iye owangʼ kod mirima."}]}