{"data":[{"book":"Titusi","chapter":"3","verse":"1","text":"Wuvagoli vandu vavi na ngumbungumbu vavatundamili vatavala na yivavelili na uwesu, vavapikani na kuva ndemindemi kugola milandu yosi ya usangi."},{"book":"Titusi","chapter":"3","verse":"2","text":"Wuvawombeli vakotoo kumujowola mundu yoyonda, ila vayikali kwa kusika na kujova, majuva vosi vavi vashishamoyu kwa mundu yoyonda."},{"book":"Titusi","chapter":"3","verse":"3","text":"Kwanongwa chipindi chimu yufwi twavelili vapufi, vanalukilu na kujangiwa. Twavelili vavanda va hujulu sha kufitama na kusekilela findu fyosi finofu. Twayikalili na uvifyi na weyi, vandu vatunyekwili na yufwi twinyekwa."},{"book":"Titusi","chapter":"3","verse":"4","text":"Lakini chipindi usangi na utami wa Chapanga, Mlowola wetu pawugubutuliwili,"},{"book":"Titusi","chapter":"3","verse":"5","text":"katulowola kwanongwa tugola usangi ha ila kwa lusungu lwaki hela, kwa deha ya Mfuki Mng'alili katugola tuvi vana vaki kwa kuwoneka mwanja wa pili na kutugayila ngalilu ya shonu kwa kutuwofuwa kwa machi."},{"book":"Titusi","chapter":"3","verse":"6","text":"Chapanga atugayilili Mfuki Mng'alili kwa usangi kupitila Yesu Kilistu Mlowola wetu,"},{"book":"Titusi","chapter":"3","verse":"7","text":"kwa usangi waki tujumiliwi kuva goleki kwa Chapanga na kupokela unofu wa jola wutushuvilila."},{"book":"Titusi","chapter":"3","verse":"8","text":"Detelu ayi ndi ya nakaka."},{"book":"Titusi","chapter":"3","verse":"9","text":"Lakini wuyilyepi na malimbanu va chipufi na kutambula matawa vatangalili va vambuyi na milandu yivayilata Malawu va Chapanga vamupili Musa. Milandu ayi ya nyanyi ha na yikuvatanga vandu ha."},{"book":"Titusi","chapter":"3","verse":"10","text":"Mundu yagola vandu vayibavi umukayiki mwanja wumu na wa pili, pambeli umuleki."},{"book":"Titusi","chapter":"3","verse":"11","text":"Kumanya kucha mundu ngimu ayu kalewuka na sambi shaki sikulangusha kucha kavifya."},{"book":"Titusi","chapter":"3","verse":"12","text":"Pandimulayishili Alitema awu Tukiku kwa yuwi, kimbaniki wisi unoli kula Nikopoli, kwanongwa namula dandiyikali aku chipindi cha lupepu."},{"book":"Titusi","chapter":"3","verse":"13","text":"Kamali kumtanga mundu wa Malawu Sena na Apolu ili vaweshi kukanda myanja yawu na kombikeshi vapati findu fyosi fivadayila."},{"book":"Titusi","chapter":"3","verse":"14","text":"Vandu vetu vakudayiliwa vayiwuli kwitawula veni kugola findu fya usangi ili vaweshi kupata fivadayila mungalilu majuva vosi na vakotoo kwikala ngalilu chakachaka hela."},{"book":"Titusi","chapter":"3","verse":"15","text":"Vandu vosi yivavelili pamu na nenga vakukujambusha. Muvajambushi vandu yivamjumila Kilistu vayetu muujumilwa yivatutama."}]}