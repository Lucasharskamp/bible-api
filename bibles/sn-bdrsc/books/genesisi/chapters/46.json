{"data":[{"book":"Genesisi","chapter":"46","verse":"1","text":"Saka Israeri akasimuka nezvose zvakanga zviri zvake, uye akati asvika kuBheerishebha, akapa zvibayiro kuna Mwari wababa vake Isaka."},{"book":"Genesisi","chapter":"46","verse":"2","text":"Uye Mwari akataura kuna Israeri muchiratidzo usiku akati, “Jakobho! Jakobho!”"},{"book":"Genesisi","chapter":"46","verse":"3","text":"Mwari akati, “Ndini Mwari, iye Mwari wababa vako. Usatya kuenda kuIjipiti, nokuti ndichakuita rudzi rukuru ikoko."},{"book":"Genesisi","chapter":"46","verse":"4","text":"Ndichaburuka kuIjipiti pamwe chete newe, uye zvirokwazvo ndichakudzosazve. Uye ruoko rwaJosefa chairwo ndirwo ruchazarira meso ako.”"},{"book":"Genesisi","chapter":"46","verse":"5","text":"Ipapo Jakobho akabva paBheerishebha, uye vanakomana vaIsraeri vakatora baba vavo Jakobho navana vavo navakadzi vavo vakavakwidza mungoro dzakanga dzatumirwa naFaro kuti dzivatakure."},{"book":"Genesisi","chapter":"46","verse":"6","text":"Vakaendawo nezvipfuwo zvavo nepfuma yose yavakanga vawana muKenani, uye Jakobho navana vake vose vakaenda kuIjipiti."},{"book":"Genesisi","chapter":"46","verse":"7","text":"Akaenda pamwe chete navanakomana vake, navazukuru vake navanasikana vake navanasikana vavo, vana vake vose."},{"book":"Genesisi","chapter":"46","verse":"8","text":"Aya ndiwo mazita avanakomana vaIsraeri (Jakobho nezvizvarwa zvake) vakaenda kuIjipiti:"},{"book":"Genesisi","chapter":"46","verse":"9","text":"Vanakomana vaRubheni vaiva:"},{"book":"Genesisi","chapter":"46","verse":"10","text":"Vanakomana vaSimeoni vaiva:"},{"book":"Genesisi","chapter":"46","verse":"11","text":"Vanakomana vaRevhi vaiva:"},{"book":"Genesisi","chapter":"46","verse":"12","text":"Vanakomana vaJudha vaiva:"},{"book":"Genesisi","chapter":"46","verse":"13","text":"Vanakomana vaIsakari vaiva:"},{"book":"Genesisi","chapter":"46","verse":"14","text":"Vanakomana vaZebhuruni vaiva:"},{"book":"Genesisi","chapter":"46","verse":"15","text":"Ava ndivo vanakomana vakaberekerwa Jakobho naRea muPadhani Aramu, kunze kwaDhaina mwanasikana wake. Vanakomana navanasikana vake ava vakanga vari makumi matatu navatatu pamwe chete."},{"book":"Genesisi","chapter":"46","verse":"16","text":"Vanakomana vaGadhi vaiva:"},{"book":"Genesisi","chapter":"46","verse":"17","text":"Vanakomana vaAsheri vaiva:"},{"book":"Genesisi","chapter":"46","verse":"18","text":"Ava ndivo vana vakaberekerwa Jakobho naZiripa, uyo akanga apiwa naRabhani kuna Rea mwanasikana wake, gumi navatanhatu pamwe chete."},{"book":"Genesisi","chapter":"46","verse":"19","text":"Vanakomana vaRakeri mukadzi waJakobho vaiva:"},{"book":"Genesisi","chapter":"46","verse":"20","text":"MuIjipiti, Manase naEfuremu vakaberekerwa Josefa naAsenati mwanasikana waPotifera, muprista waOni."},{"book":"Genesisi","chapter":"46","verse":"21","text":"Vanakomana vaBhenjamini vaiva:"},{"book":"Genesisi","chapter":"46","verse":"22","text":"Ava ndivo vakanga vari vanakomana vaRakeri vakanga vaberekerwa Jakobho, gumi navana pamwe chete."},{"book":"Genesisi","chapter":"46","verse":"23","text":"Mwanakomana waDhani aiva:"},{"book":"Genesisi","chapter":"46","verse":"24","text":"Vanakomana vaNafutari vaiva:"},{"book":"Genesisi","chapter":"46","verse":"25","text":"Ava ndivo vanakomana vakaberekerwa Jakobho naBhiriha, uya akapiwa naRabhani kuna Rakeri mwanasikana wake, vanomwe pamwe chete."},{"book":"Genesisi","chapter":"46","verse":"26","text":"Vose vakaenda naJakobho kuIjipiti, vaya vakanga vari zvizvarwa zvake chaizvo, tisingaverengi vakadzi vavanakomana vake, vaiva vanhu makumi matanhatu navatanhatu pakuwanda."},{"book":"Genesisi","chapter":"46","verse":"27","text":"Pamwe chete navanakomana vaviri vakaberekerwa Josefa muIjipiti, vose vemhuri yaJakobho, avo vakaenda kuIjipiti, vakanga vari makumi manomwe pamwe chete."},{"book":"Genesisi","chapter":"46","verse":"28","text":"Zvino Jakobho akatuma Judha pamberi pake kuna Josefa kuti aratidzwe nzira yokuenda nayo kuGosheni. Vakati vasvika mudunhu reGosheni,"},{"book":"Genesisi","chapter":"46","verse":"29","text":"Josefa akaita kuti ngoro yake igadzirirwe uye akaenda kuGosheni kundosangana nababa vake Israeri. Josefa paakangosvika pamberi pavo, akambundikira baba vake uye akachema kwenguva refu."},{"book":"Genesisi","chapter":"46","verse":"30","text":"Israeri akati kuna Josefa, “Zvino ndagadzirira kufa, sezvo ndazvionera pachangu kuti uchiri mupenyu.”"},{"book":"Genesisi","chapter":"46","verse":"31","text":"Ipapo Josefa akati kuhama dzake nokune veimba yababa vake, “Ini ndichaenda kuti ndinotaura naFaro uye ndichandoti kwaari, ‘Madzikoma angu neveimba yababa vangu, vakanga vachigara kunyika yeKenani, vauya kwandiri."},{"book":"Genesisi","chapter":"46","verse":"32","text":"Vanhu ava vafudzi; vanochengeta zvipfuwo, uye vauya namakwai avo nemombe dzavo nezvose zvavanazvo.’"},{"book":"Genesisi","chapter":"46","verse":"33","text":"Pamunodanwa naFaro uye akakubvunzai achiti, ‘Basa renyu ndereiko?’"},{"book":"Genesisi","chapter":"46","verse":"34","text":"imi munofanira kupindura muchiti, ‘Varanda venyu vaiva vachengeti vezvipfuwo kubvira pauduku hwavo, sezvakanga zvichiitawo madzibaba edu.’ Ipapo muchatenderwa kugara munyika yeGosheni, nokuti vafudzi vose vanonyangadza kuvaIjipita.”"}]}