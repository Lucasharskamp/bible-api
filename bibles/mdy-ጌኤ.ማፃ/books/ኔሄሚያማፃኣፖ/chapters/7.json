{"data":[{"book":"ኔሄሚያ ማፃኣፖ","chapter":"7","verse":"1","text":"ዬያይዲ ኬኤሎ ዲራ ኮሺንቲ ጋፔኔ፤ ዬያ ዲሮኮ ካራ ቢያ ቤዛ ቤዛ ጊኢጌኔ፤ ዬካፓ ጌኤዦ ማኣሮ ካፓ ዓሳ፥ ዓይኑሞ ዓይናዻ ዓሶንታ ሜሌ ሌዊ ዓሶንታም ማዾ ማዾ ቤዛ ዒንጊንቴኔ።"},{"book":"ኔሄሚያ ማፃኣፖ","chapter":"7","verse":"2","text":"ታኣኒ ዬሩሳላሜ ካታሞ ዎይሣንዳጉዲ ላምዖ ዓሲ ዶኦሬኔ፤ ዬንሢያ፦ ታ ጌርሲ፥ ሃናኒና ዋርዲዮ ቤዞኮ ሱኡጋሢ ሃናኒያናኬ፤ ሃናኒያ ፆኦሲ ዒጊቹሞና ፒዙሞናኮ ዒዛና ቤቃ ዓሲ ባኣያኬ።"},{"book":"ኔሄሚያ ማፃኣፖ","chapter":"7","verse":"3","text":"ዒማና ታ ዔያቶ ዓይሤሢ ዬሩሳላሜ ካታሞኮ ዲሮ ካሮ ጉቴ ዓባ ፆርቂ፥ ዋልዒ ሚቹዋንቴ ቡሉዋጉዲ ጌይኬ፤ ሃሣ ዒባኖ ዓባ ጌሌስካፓ ካሮ ካፓ ዓሳ ፔ ማኣሪ ዓኣዻንዳሢኮ ቤርታ ዲሮ ካሮ ጋጋርቂ፥ ሃሣ ቁልፒ ዎዻንዳጉዲ ታ ዓይሤኔ። ዬያጉዲ ሃሣ ዔያታ ፔኤሮ ዬሩሳላሜይዳ ናንጋ ዴሮ ባኣካፓ ካፓ ዓሲ ዶኦሪ፤ ሃሣ ዬያቶይዳፓ ፔቴ ፔቴ ዓሶ ዛላ ቤሲኮ ሱኡጌ ማሂ ጌሣንዳጉዲ፥ ዓቴ ዓሶ ሃሣ ፔኤኮ ማኣሮ ካራ ካራ ዔቂ ካፓንዳጉዲ ላቲ ታ ዔያቶም ኬኤዜኔ።"},{"book":"ኔሄሚያ ማፃኣፖ","chapter":"7","verse":"4","text":"ዬሩሳላሜ ዼኤፒና ዳልጊ ካታማ ማዔኔ፤ ጋዓንቴ ዒዞይዳ ናንጋ ዴሮኮ ፓይዳ ዻካኬ፥ ሃጊ ሚርጌ ማኣሪ ማዢንቲባኣሴ፤"},{"book":"ኔሄሚያ ማፃኣፖ","chapter":"7","verse":"5","text":"ፆኦሲ ዴሮና ዔያቶኮ ሱኡጎ ማዔ ቢታንታ ዓኣ ዓሶ ታ ቡኩሳንዳጉዲና ዔያቶ ማኣሮ ዓሶኮ ሾይንቶ ዜርፆ ፃኣፖና ጎይፆ ታ ዛጋንዳጉዲ ታና ማሊሴኔ፤ ዒማና ቤርታዺ ዲዒንታፓ ማዔ ዓሶኮ ዜርፆ ዎሊ ሄሊሲ ፃኣፖናያ ታ ዴንቄኔ፤ ዬይ ታ ዴንቄሢ ሃካፓ ዴማ ዓኣ ጎይፆኬ፦"},{"book":"ኔሄሚያ ማፃኣፖ","chapter":"7","verse":"6","text":"ዲዒንቶይዳፓ ሚርጌ ዓሲ ባብሎኔ ዓጫፓ ዔቂ፥ ዬሩሳላሜና ዪሁዳ ዓጮና ባንሢ ማዒ ማዒ ፔቴ ፔቴሢ ፔኤኮ ካታሞ ካታሞ ጌሌኔ፤ ዬኖ ዎዶና ናብካዳናፆኦሬ ዲዒ ዔኪ ዓኣዼስካፓ ዓርቃዖ ዬኖ ዓሶኮ ማኣሮ ዓሳ ባብሎኔ ዓጮይዳ ናንጋኔ።"},{"book":"ኔሄሚያ ማፃኣፖ","chapter":"7","verse":"7","text":"ዲዒንታፓ ዔያታ ማዔ ዎዶና ዔያቶኮ ሱኡጎ ማዔ ዓሳ፦ ዜሬባቡሌ፥ ዒያሱ፥ ኔሄሚያ፥ ዓዛሪያ፥ ሬዓሚያ፥ ናሃማኒ፥ ሜርዴኪዮሴ፥ ቤልሻኔ፥ ሚስፔሬቴ፥ ቢግዋዬ፥ ኔሁሜንታ ቤዓናንታኬ።"},{"book":"ኔሄሚያ ማፃኣፖ","chapter":"7","verse":"8-25","text":"ዲዒንታፓ ማዔ ዓሶኮ ፔቴ ፔቴ ቶኦካፓ ኬስኪ ኬስኪ ፃኣፒንቴ ዒስራዔኤሌ ዓሶ ቶኦኮና ሾይንቶ ዜርፆ ሚርጉሞ ፓይዳ ሃካፓ ዴማ ዓኣ ጎይፆኬ፦"},{"book":"ኔሄሚያ ማፃኣፖ","chapter":"7","verse":"26-38","text":"ሃካፓ ዴማ ዓኣ ካታሞንሢዳ ናንጋ ቤርታኣ ዓዶንሢ ዲዒንታፓ ማዔዞንሢኬ፦"},{"book":"ኔሄሚያ ማፃኣፖ","chapter":"7","verse":"39-42","text":"ዲዒንቶይዳፓ ማዔ ቄኤሶ ቶኦካ ሃይፓ ዴማ ፓይዲንታ ጎይፆኬ፦"},{"book":"ኔሄሚያ ማፃኣፖ","chapter":"7","verse":"43-45","text":"ዲዒንታፓ ማዔ ሌዊ ዓሶ ቶኦካ፦"},{"book":"ኔሄሚያ ማፃኣፖ","chapter":"7","verse":"46-56","text":"ዲዒንታፓ ማዔ ጌኤዦ ማኣሮይዳ ማዻ ዓሶ ቶኦካ፦"},{"book":"ኔሄሚያ ማፃኣፖ","chapter":"7","verse":"57-59","text":"ዲዒንቶይዳፓ ማዔ ሴሎሞኔም ማዻ ዓሶኮ ቶኦካ፦"},{"book":"ኔሄሚያ ማፃኣፖ","chapter":"7","verse":"60","text":"ዲዒንቶይዳፓ ማዔ ጌኤዦ ማኣሮይዳ ማዻ ዓሶና ሴሎሞኔም ማዻ ዓሶ ዜርፆኮ ሚርጉማ ሃይሦ ፄኤታና ታዞጲታሚ ላምዖ ዓሲኬ።"},{"book":"ኔሄሚያ ማፃኣፖ","chapter":"7","verse":"61-62","text":"ቴልሜላሄ፥ ቴልሃሪሻ፥ ኬሩቤ፥ ዓዶኔና ዒሜሬ ጌይንታ ካታሞ ዙሎ ጉርዳፓ ማዔዞንሢ፦ ዴላያ፥ ፆቢያና ኔቆዳ ቶኦኮኮ ሚርጉማ ላሆ ፄኤታና ዖይዲታሚ ላምዖኬ፤ ያዺ ማዔቴያ ዬንሢ ቢያ ዒስራዔኤሌ ዓሶ ዜርፆ ማዔሢ ዔርዛኒ ዳንዳዒሳ ባኣዚ ዔያቶኮ ባኣሴ።"},{"book":"ኔሄሚያ ማፃኣፖ","chapter":"7","verse":"63-64","text":"ሃካፓ ሊካ ዴማ ዓኣ ቄኤሶ ቶኦካ ዔያቶኮ ቤርታኣ ዓዶንሢ ሾይንቶ ዜርፆ ጎናሲ ዔራኒ ዳንዳዒባኣሴ፤ ዬንሢያ፦ ሆባዬ፥ ሃቆፄና ባርዚላዬናኬ፤ ቄኤሶ ቶኦኮ ማዔ ባርዚላዬኮ ቤርታኣ ዓዳሢ ጌሌዓዴ ሾይንቲ ማዔ ባርዚላዬ ቶኦካፓ ፔቴ ላኣሊስኬኖ ዔኬኔ፤ ዬያይዳፓ ዔቄያና ባይሲ ቶኦኮ ዻካሊ ዒ ናንጌኔ፤ ዬይ ዓሳ ዔያቶኮ ቤርታኣ ዓዶንሢኮ ሾይንቶ ዜርፆ ጎናሲ ዔራኒ ዳንዳዒባኣሢሮ ቄኤሴ ማዒ ዔያታ ማዻንዳጉዲ ዓይሢንቲባኣሴ።"},{"book":"ኔሄሚያ ማፃኣፖ","chapter":"7","verse":"65","text":"ዬያሮ ዪሁዳ ዓጮ ዎይሣሢ ፆኦሲ ማሊፆ ዱማሲ ዔርዛ ባኮና ማዻ ቄኤሴ ኬስካንዳያ ሄላንዳኣና ፆኦሲም ዒንጊሢ ማዒ ዒንጎ ባኮይዳፓ ዔያታ ሙዓኒ ዳንዳዑዋያ ማዔሢ ዔያቶም ኬኤዜኔ። 7፡65 ኬሲ. ማፃ 28፡30፤ ላሚ. ዎማ 33፡8።"},{"book":"ኔሄሚያ ማፃኣፖ","chapter":"7","verse":"66-69","text":"ዲዒንቶይዳፓ ማዔ ዴሮኮ ሚርጉማ ዎሊ ዑፃ ዖይዲታሚ ላምዖ ሺያና ሃይሦ ፄኤታና ላሂታሚናኬ"},{"book":"ኔሄሚያ ማፃኣፖ","chapter":"7","verse":"70-72","text":"ፔቴ ፔቴ ማኣሮ ዓሶኮ ሱኡጋ ጌኤዦ ማኣሮ ጊንሣ ማዣኒ ማኣዳያ ዱማ ዱማ ባኣዚ ማዼኔ፤ ዔያቶይዳፓ ፔቴ ፔቴዞንሢ፦"},{"book":"ኔሄሚያ ማፃኣፖ","chapter":"7","verse":"73","text":"ዬያይዲ፦ ቄኤሳ፥ ሌዊ ዓሳ፥ ጌኤዦ ማኣሮ ካፓ ዓሳ፥ ዓይኑሞ ዓይናዻ ዓሳ፥ ጌኤዦ ማኣሮይዳ ማዾ ማዻ ዓሶንታ ጉቤ ዒስራዔኤሌ ዓሳ ፔ ካታማ ካታማ ዱንኪ ዴዔኔ። 7፡73 1ፆኦሲ. ዓሃኬ 9፡2፤ ኔሄ. 11፡3።"}]}