{"data":[{"book":"Matayo","chapter":"17","verse":"1","text":"Yeze yomboke mazuwa mtandatu, Yesu awaguhaga Petulo na Yakobo na Yohana mlukolo ywa Yakobo aita nawo kolugulu lutali hantu nawechedu."},{"book":"Matayo","chapter":"17","verse":"2","text":"Uko kahitukila isula yakwe mwa meso yawo, uso wakwe ung'ala saviya zuwa, suche zakwe zing'ala saviya ulangazi."},{"book":"Matayo","chapter":"17","verse":"3","text":"Niyo wanampina watatu wamwona Musa na Eliya wakatamwila na Yesu."},{"book":"Matayo","chapter":"17","verse":"4","text":"Petulo amgamba Yesu, “Zumbe, ni vitana suwe chikatenda hano. Ukaunga, nanizenge mahema matatu, dyako, dya Musa, na idimwenga dya Eliya.”"},{"book":"Matayo","chapter":"17","verse":"5","text":"Umo achei akalonga, ingu ding'aile dyawagubika, izwi dyalawa mdya mwe diya idingu, dyagamba, “Yuno nuyo Mwanangu akuniwagia hungisa. Mwetegelezeni!”"},{"book":"Matayo","chapter":"17","verse":"6","text":"Wanampina weze weve diya idizwi, niyo wagwa chifudifudi, wogohesa."},{"book":"Matayo","chapter":"17","verse":"7","text":"Yesu eza, awadonta, awagamba, “Inukani, msekogoha.”"},{"book":"Matayo","chapter":"17","verse":"8","text":"Weze wagubule ameso yawo, hawawone mntu mna Yesu ichedu."},{"book":"Matayo","chapter":"17","verse":"9","text":"Umo wakasela kulaila kolugulu, Yesu awasigila, agamba, “Msekumgambila mntu yoyose imbuli muwone, kubula aho akwizila Mwana ywa Mntu, hadya nauyukile.”"},{"book":"Matayo","chapter":"17","verse":"10","text":"Wanampina wamuza, wagamba, “Nimbwani wahinya Sigilizi walonga kugamba, Eliya nuyo wa nkongo kwiza?”"},{"book":"Matayo","chapter":"17","verse":"11","text":"Yesu ahitula, “Chindedi Eliya nuyo wa nkongo kwiza, uyo naike vyedi chila chintu."},{"book":"Matayo","chapter":"17","verse":"12","text":"Mna nawagambilani kugamba, Eliya keza kale, hawambunkule, wamdamanya yadya yoseni waungile. Mwe ivyo Mwana ywa Mntu nawamdamanya vihiye.”"},{"book":"Matayo","chapter":"17","verse":"13","text":"Niyo wanampina wabunkula kugamba nakalonga nawo mbuli za Yohana Mta kubatiza."},{"book":"Matayo","chapter":"17","verse":"14","text":"Weze wabule he idifyo, mntu yumwenga amsogeila Yesu nakumfikila madi."},{"book":"Matayo","chapter":"17","verse":"15","text":"Agamba “Zumbe, mfile mbazi mwanangu wa chilume! Agwa msango naho asulumizwa vihiye vikuleka nkanana zilozize agwela mwe moto hegu mwe mazi."},{"book":"Matayo","chapter":"17","verse":"16","text":"Namwigalaga kwa wanampina wako, mna wadunduga kumhonya.”"},{"book":"Matayo","chapter":"17","verse":"17","text":"Yesu ahitula, “Nyuwe cheleko hemkuzumila naho hemwimanyize! Nanikale na nyuwe vibule ini? Nigailani umbwanga uyo.”"},{"book":"Matayo","chapter":"17","verse":"18","text":"Yesu aikwahila idya impepo, nayo yamlawa yudya mbwanga, kukongela aho kahona."},{"book":"Matayo","chapter":"17","verse":"19","text":"Niyo wanampina wambasa Yesu kwa hankanda echedu, wamuza, “Nimbwani suwe chidunduga kuilavya idya impepo?”"},{"book":"Matayo","chapter":"17","verse":"20","text":"Yesu ahitula, “Kwaviya mhungukilwa nu uzumizi. Nawagambilani chindedi, uneva mnatenda na uzumizi mdodo saviya mpuluzi ikwitangwa haladali, mwadaha kulugamba ulugulu luno, ‘Halawe hano wite kudya!’ Nalo na luhalawe. Hakutendeke na mbuli haikudahika mwenyu.”"},{"book":"Matayo","chapter":"17","verse":"21","text":"Mna kwa malombezo na kufunga nuko kukudaha kudamanya vino, hachihali chituhu chikuvidaha."},{"book":"Matayo","chapter":"17","verse":"22","text":"Umo wanampina weze wadugane wose uko Galilaya, Yesu awagamba, “Mwana ywa Mntu ehajihi nakwinkizwa mwe mikono ya wantu."},{"book":"Matayo","chapter":"17","verse":"23","text":"Nawamkome, mna mazuwa matatu yakutimila na uyuke.”"},{"book":"Matayo","chapter":"17","verse":"24","text":"Umo Yesu na wanampina wakwe weze wabule Kapelinaumu, wachisanya kodi ya nyumba nkulu ya Chohile wambasa Petulo nakumuza, “Togola! Mhinyi ywenyu alavya kodi ya Nyumba ya Chohile?”"},{"book":"Matayo","chapter":"17","verse":"25","text":"Petulo ahitula, “Chindedi, alavya.”"},{"book":"Matayo","chapter":"17","verse":"26","text":"Petulo ahitula, “Wajeni.”"},{"book":"Matayo","chapter":"17","verse":"27","text":"Mna sivyo vyedi kuwaihiza wantu wano. Elo hitani kwe diziwa mkadule ndwano mwa mazi. Samaki ya nkongo no gwize, ugubule mlomo wakwe, na ubwile tundu dya hela dikuchinta kulihila kodi yetu suwe waidi.”"}]}