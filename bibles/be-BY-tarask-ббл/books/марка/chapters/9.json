{"data":[{"book":"МАРКА","chapter":"9","verse":"1","text":"І сказаў ім: праўду кажу вам: ёсьць сярод тых, што стаяць тут, такія, што не памершы яшчэ, ужо ўбачаць Царства Божае, што прыйшло ў сіле."},{"book":"МАРКА","chapter":"9","verse":"2","text":"І, як мінула шэсьць дзён, узяў Ісус Пятра, Якава і Яна, і ўзьвёў на гару высокую асобна іх адных і перамяніўся перад імі:"},{"book":"МАРКА","chapter":"9","verse":"3","text":"адзеньне Ягонае зрабілася бліскучае, вельмі белае, як сьнег, як на зямлі бялільшчык ня можа выбеліць."},{"book":"МАРКА","chapter":"9","verse":"4","text":"І зьявіўся ім Ільля з Майсеем: і гутарылі зь Ісусам."},{"book":"МАРКА","chapter":"9","verse":"5","text":"Пры гэтым Пётр сказаў Ісусу: Равьві! добра нам тут быць; зробім тры палаткі: Табе адну, Майсею адну, і адну Ільлю."},{"book":"МАРКА","chapter":"9","verse":"6","text":"Бо ня ведаў, што сказаць; таму што яны былі ў страху."},{"book":"МАРКА","chapter":"9","verse":"7","text":"І зьявілася воблака, якое іх ахінула, і з воблака выйшаў голас, які сказаў: Гэты ёсьць Сын Мой Любасны; Яго слухайце."},{"book":"МАРКА","chapter":"9","verse":"8","text":"І раптам, агледзеўшыся навокал, нікога больш з сабою ня бачылі, акрамя аднаго Ісуса."},{"book":"МАРКА","chapter":"9","verse":"9","text":"Калі ж сыходзілі яны з гары, Ён не дазволіў нікому расказваць пра тое, што бачылі, пакуль Сын Чалавечы не ўваскрэсьне зь мёртвых."},{"book":"МАРКА","chapter":"9","verse":"10","text":"І яны стрымалі гэтае слова, пытаючыся адзін у аднаго, што азначае: уваскрэснуць зь мёртвых?"},{"book":"МАРКА","chapter":"9","verse":"11","text":"І спыталіся ў Яго: як жа кніжнікі кажуць, што Ільля мае прыйсьці раней?"},{"book":"МАРКА","chapter":"9","verse":"12","text":"Ён сказаў ім у адказ: праўда, Ільля павінен прыйсьці раней і падрыхтаваць усё; і Сын Чалавечы, як напісана пра Яго, мае шмат адпакутаваць і быць зьняважаным;"},{"book":"МАРКА","chapter":"9","verse":"13","text":"але кажу вам, што і Ільля прыйшоў, і зрабілі зь ім, што хацелі, як напісана пра яго."},{"book":"МАРКА","chapter":"9","verse":"14","text":"Прыйшоўшы да вучняў, убачыў шмат людзей каля іх і кніжнікаў, што спрачаліся зь імі."},{"book":"МАРКА","chapter":"9","verse":"15","text":"Адразу, убачыўшы Яго, усе людзі зьдзівіліся, і, падбягаючы, віталі Яго."},{"book":"МАРКА","chapter":"9","verse":"16","text":"Ён спытаўся ў кніжнікаў: пра што спрачаецеся зь імі?"},{"book":"МАРКА","chapter":"9","verse":"17","text":"Адзін зь людзей сказаў у адказ: Настаўнік! я прывёў да Цябе сына майго, апанаванага духам нямым:"},{"book":"МАРКА","chapter":"9","verse":"18","text":"дзе ні хапае яго, кідае яго на зямлю, і ён пускае пену, і скрыгоча зубамі сваімі, і дранцьвее; казаў я вучням Тваім, каб выгналі яго, і яны не маглі."},{"book":"МАРКА","chapter":"9","verse":"19","text":"Адказваючы яму, Ісус сказаў: о, род няверны! дакуль буду я з вамі? дакуль буду трываць вас? прывядзеце яго да Мяне."},{"book":"МАРКА","chapter":"9","verse":"20","text":"І прывялі таго да Яго. Як толькі апантаны ўбачыў Яго, дух скалануў яго; ён упаў на зямлю і качаўся, пускаючы пену."},{"book":"МАРКА","chapter":"9","verse":"21","text":"І спытаўся Ісус у бацькі ягонага: як даўно гэта дзеецца зь ім? Той сказаў: змалку;"},{"book":"МАРКА","chapter":"9","verse":"22","text":"і шмат разоў дух кідаў яго і ў вагонь і ў ваду, каб загубіць яго; але, калі што можаш, умілажалься з нас і памажы нам."},{"book":"МАРКА","chapter":"9","verse":"23","text":"Ісус сказаў яму: калі хоць колькі можаш верыць, дык усё магчыма верніку."},{"book":"МАРКА","chapter":"9","verse":"24","text":"І адразу хлопцаў бацька ўсклікнуў са сьлязьмі: веру, Госпадзе! памажы майму няверству."},{"book":"МАРКА","chapter":"9","verse":"25","text":"Ісус, убачыўшы, што зьбягаюцца людзі, загразіў духу нячыстаму, сказаўшы яму: дух нямы і глухі! Я загадваю табе, выйдзі зь яго і больш не ўваходзь у яго."},{"book":"МАРКА","chapter":"9","verse":"26","text":"І ўскрыкнуўшы і моцна скалануўшы яго, выйшаў; і ён зрабіўся як мёртвы, так што многія казалі, што ён памёр."},{"book":"МАРКА","chapter":"9","verse":"27","text":"Але Ісус, узяўшы яго за руку, падняў яго; і ён устаў."},{"book":"МАРКА","chapter":"9","verse":"28","text":"І як увайшоў Ісус у дом, вучні Ягоныя пыталіся ў Яго сам-насам: чаму мы не маглі выгнаць яго?"},{"book":"МАРКА","chapter":"9","verse":"29","text":"І сказаў ім: гэты род ня можа выйсьці інакш, як ад малітвы і посту."},{"book":"МАРКА","chapter":"9","verse":"30","text":"Выйшаўшы адтуль, праходзілі праз Галілею: і Ён не хацеў, каб хто ведаў."},{"book":"МАРКА","chapter":"9","verse":"31","text":"Бо вучыў Сваіх вучняў і казаў ім, што Сын Чалавечы аддадзены будзе ў рукі чалавечыя, і заб'юць Яго, і пасьля забойства на трэйці дзень уваскрэсьне."},{"book":"МАРКА","chapter":"9","verse":"32","text":"Але яны не разумелі гэтых слоў, а спытацца ў Яго баяліся."},{"book":"МАРКА","chapter":"9","verse":"33","text":"Прыйшоў у Капернаум; і калі быў у доме, спытаўся ў іх: пра што ў дарозе вы разважалі паміж сабою?"},{"book":"МАРКА","chapter":"9","verse":"34","text":"яны маўчалі, бо дарогаю разважалі паміж сабою, хто большы."},{"book":"МАРКА","chapter":"9","verse":"35","text":"І сеўшы, паклікаў дванаццаць і сказаў ім: хто хоча быць першым, хай будзе з усіх апошнім і ўсім слугою."},{"book":"МАРКА","chapter":"9","verse":"36","text":"І ўзяўшы дзіця, паставіў яго сярод іх і, абняўшы яго, сказаў ім:"},{"book":"МАРКА","chapter":"9","verse":"37","text":"хто прыме адно такое дзіця ў імя Маё, той прымае Мяне; а хто Мяне прыме, той не Мяне прымае, а Таго, Хто паслаў Мяне."},{"book":"МАРКА","chapter":"9","verse":"38","text":"Ян пры гэтым сказаў: Настаўнік! мы бачылі чалавека, які імем Тваім выганяе дэманаў, а ня ходзіць за намі; і забаранілі яму, бо ня ходзіць за намі."},{"book":"МАРКА","chapter":"9","verse":"39","text":"Ісус сказаў: не забараняйце яму; бо ніхто, хто ўчыніў цуд імем Маім, ня зможа так хутка пасьля ліхасловіць Мяне."},{"book":"МАРКА","chapter":"9","verse":"40","text":"Бо, хто ня супроць вас, той за вас."},{"book":"МАРКА","chapter":"9","verse":"41","text":"І хто напоіць вас кубкам вады ў імя Маё, бо вы Хрыстовыя, праўду кажу вам, ня страціць узнагароды сваёй."},{"book":"МАРКА","chapter":"9","verse":"42","text":"А хто спакусіць аднаго з малых гэтых, што веруюць у Мяне, таму лепей было б, каб павесілі яму на шыю жарон і кінулі яго ў мора."},{"book":"МАРКА","chapter":"9","verse":"43","text":"І калі спакушае цябе рука твая, адатні яе: лепш табе зьнявечанаму ўвайсьці ў жыцьцё, чым зь дзьвюма рукамі ісьці ў геену, у вагонь непагасны,"},{"book":"МАРКА","chapter":"9","verse":"44","text":"дзе чарвяк іхні не памірае, і вагонь ня гасьне."},{"book":"МАРКА","chapter":"9","verse":"45","text":"І калі нага твая цябе спакушае, адатні яе: лепш табе ўвайсьці ў жыцьцё кульгаваму, чым зь дзьвюма нагамі быць укінутым у геену, у вагонь непагасны,"},{"book":"МАРКА","chapter":"9","verse":"46","text":"дзе чарвяк іхні не памірае, і вагонь ня гасьне."},{"book":"МАРКА","chapter":"9","verse":"47","text":"І калі вока тваё цябе спакушае, вырві яго: лепш табе з адным вокам увайсьці ў Царства Божае, чым з двума вачмі быць укінутым у геену вогненную,"},{"book":"МАРКА","chapter":"9","verse":"48","text":"дзе чарвяк іхні не памірае, і вагонь ня гасьне."},{"book":"МАРКА","chapter":"9","verse":"49","text":"Бо кожны вагнём асоліцца, і кожная ахвяра сольлю асоліцца."},{"book":"МАРКА","chapter":"9","verse":"50","text":"Соль - добрая; але, калі соль не салёная будзе, чым вы яе паправіце? Майце ў сабе соль і мір майце паміж сабою."}]}