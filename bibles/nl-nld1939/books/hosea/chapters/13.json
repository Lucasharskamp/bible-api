{"data":[{"book":"Hosea","chapter":"13","verse":"1","text":"Zolang Efraïm sprak naar mijn wet, was hij in Israël een vorst; Maar toen hij zich aan Báal bezondigde, zonk hij omlaag."},{"book":"Hosea","chapter":"13","verse":"2","text":"En nu hebben ze nog zwaarder gezondigd, Zich een beeld van hun zilver gemaakt. En dat maaksel van den werkman, Heel en al timmermanswerk; Dat noemen ze goden, en brengen het offers, En mensen gaan kalveren kussen!"},{"book":"Hosea","chapter":"13","verse":"3","text":"Daarom zullen ze zijn als een morgenwolk, Vergankelijk als de ochtenddauw; Als kaf, dat van de dorsvloer dwarrelt, Als rook uit de schoorsteen."},{"book":"Hosea","chapter":"13","verse":"4","text":"Want Ik ben Jahweh, uw God, Van Egypteland af; Geen God buiten Mij zult ge kennen, Niemand dan Ik kan u redden!"},{"book":"Hosea","chapter":"13","verse":"5","text":"Ik weidde u in de woestijn, In het dorre land lag hun veld;"},{"book":"Hosea","chapter":"13","verse":"6","text":"Maar toen ze waren verzadigd, werd hun hart overmoedig, Zo vergaten ze Mij!"},{"book":"Hosea","chapter":"13","verse":"7","text":"Daarom word Ik voor hen als een leeuw, Lig als een panter langs de weg op de loer;"},{"book":"Hosea","chapter":"13","verse":"8","text":"Ik overval ze als een beer, van zijn jongen beroofd, En rijt hen de borstkas vaneen. Dan zal Ik ze als een jonge leeuw verslinden, Als wilde beesten verscheuren;"},{"book":"Hosea","chapter":"13","verse":"9","text":"Israël, Ik zal u vernielen: Wie zal u tegen Mij helpen?"},{"book":"Hosea","chapter":"13","verse":"10","text":"Waar blijft dan uw koning, Die u in alle steden kan helpen; Waar zijn uw rechters, van wie ge gezegd hebt: Geef mij een koning en vorsten!"},{"book":"Hosea","chapter":"13","verse":"11","text":"In mijn toorn heb Ik u een koning gegeven, In mijn woede neem Ik hem terug:"},{"book":"Hosea","chapter":"13","verse":"12","text":"Wèl opgestapeld is Efraïms schuld, Goed opgeborgen zijn zonde!"},{"book":"Hosea","chapter":"13","verse":"13","text":"Wel gaan hem de barensweeën vooraf, Maar hij is een onverstandig wicht, Dat te bestemder tijd niet verschijnt, Om geboren te worden."},{"book":"Hosea","chapter":"13","verse":"14","text":"Zou Ik hem bevrijden uit de klauw van het graf, Van de dood hem verlossen? Dood, waar blijft toch uw pest, Graf, waar blijft uw verrotting? Neen, de ontferming is aan mijn ogen onttrokken:"},{"book":"Hosea","chapter":"13","verse":"15","text":"Al tiert hij tussen het oevergras; De oostenwind komt, De storm van Jahweh steekt op uit de steppe! Die zal zijn wel verstoppen, Zijn bron doen verdrogen, Plunderen de schat Van heel zijn kostbaar bezit."},{"book":"Hosea","chapter":"13","verse":"16","text":"Samaria zal worden verwoest, Omdat het zijn God heeft getart; Door het zwaard zullen ze vallen, hun kinderen verpletterd, Hun zwangere vrouwen worden opengescheurd."}]}