{"data":[{"book":"1 ЦІМАФЕЯ","chapter":"5","verse":"1","text":"Старца не дакарай, а ўмаўляй, як бацьку; малодшых, як братоў;"},{"book":"1 ЦІМАФЕЯ","chapter":"5","verse":"2","text":"старых жанчын, як маці; маладых, як сёстраў, з поўнаю чысьцінёю."},{"book":"1 ЦІМАФЕЯ","chapter":"5","verse":"3","text":"Удоваў шануй, сапраўдных удоваў."},{"book":"1 ЦІМАФЕЯ","chapter":"5","verse":"4","text":"Калі ж якая ўдава мае дзяцей альбо ўнукаў, дык яны перш няхай вучацца шанаваць сваю сям'ю і аддзячвацца бацькам, бо гэта даспадобы Богу."},{"book":"1 ЦІМАФЕЯ","chapter":"5","verse":"5","text":"Сапраўдная ўдава і адзінокая няхай спадзяецца на Бога і трывае ў маленьнях і малітвах дзень і ноч;"},{"book":"1 ЦІМАФЕЯ","chapter":"5","verse":"6","text":"а юрлівая раскошніца жывою памерла."},{"book":"1 ЦІМАФЕЯ","chapter":"5","verse":"7","text":"І гэта ўмаўляй ім, каб былі беззаганныя."},{"book":"1 ЦІМАФЕЯ","chapter":"5","verse":"8","text":"Калі ж хто пра сваіх і асабліва пра хатніх ня дбае, той выракся веры і горшы за нявернага."},{"book":"1 ЦІМАФЕЯ","chapter":"5","verse":"9","text":"Удава ж няхай выбіраецца ня менш як шасьцідзесяцігадовая, якая была жонкаю аднаго мужа,"},{"book":"1 ЦІМАФЕЯ","chapter":"5","verse":"10","text":"вядомая добрымі ўчынкамі, калі яна выгадавала дзяцей, прымала гасьцінна дарожнікаў, умывала ногі сьвятым, пасабляла гаротнікам і была старанная ў кожнай добрай справе."},{"book":"1 ЦІМАФЕЯ","chapter":"5","verse":"11","text":"А маладых удоваў ня прымай, бо яны, калі ўпадаюць у раскошу насуперак Хрысту, хочуць замуж;"},{"book":"1 ЦІМАФЕЯ","chapter":"5","verse":"12","text":"яны падпадаюць асуджэньню, бо адкінулі ранейшую веру;"},{"book":"1 ЦІМАФЕЯ","chapter":"5","verse":"13","text":"пры тым жа яны, не працуючы, прызвычайваюцца хадзіць па дамах і бываюць ня толькі гультайкі, але і пляткаркі, і цікаўныя, і гавораць, чаго ня сьлед."},{"book":"1 ЦІМАФЕЯ","chapter":"5","verse":"14","text":"І вось, я хачу, каб маладыя ўдовы выходзілі замуж, радзілі дзяцей, кіравалі ў доме і не давалі праціўніку ніякае зачэпкі для ліхаслоўя:"},{"book":"1 ЦІМАФЕЯ","chapter":"5","verse":"15","text":"бо некаторыя ўжо збочылі на сьлед сатаны."},{"book":"1 ЦІМАФЕЯ","chapter":"5","verse":"16","text":"Калі які веруючы альбо веруючая мае ўдоваў, дык павінен іх задавольваць і не накідваць Царкве, каб яна магла акормліваць сапраўдных удоваў."},{"book":"1 ЦІМАФЕЯ","chapter":"5","verse":"17","text":"Прасьвітэры, якія служаць годна, вартыя адмысловага гонару, асабліва тыя, якія працуюць у слове і ў навучаньні."},{"book":"1 ЦІМАФЕЯ","chapter":"5","verse":"18","text":"Бо Пісаньне кажа: «ня цугляй мызу валу, які малоціць»; і «хто працуе, той варты ўзнагароды сваёй»."},{"book":"1 ЦІМАФЕЯ","chapter":"5","verse":"19","text":"Скаргу на прасьвітэра ня іначай прымай, як пры двух альбо трох сьведках."},{"book":"1 ЦІМАФЕЯ","chapter":"5","verse":"20","text":"Грэшнікаў выкрывай перад усімі, каб і астатнія страх мелі."},{"book":"1 ЦІМАФЕЯ","chapter":"5","verse":"21","text":"Перад Богам і Госпадам Ісусам Хрыстом і выбранымі анёламі заклінаю цябе захаваць гэта зь бесстароннасьцю, нічога ня робячы з прадузятасьцю."},{"book":"1 ЦІМАФЕЯ","chapter":"5","verse":"22","text":"Рук ні на кога ня ўскладвай пасьпешліва, і не бяры ўдзелу ў чужых грахах; трымай сябе чыстым."},{"book":"1 ЦІМАФЕЯ","chapter":"5","verse":"23","text":"У далейшым пі ня толькі ваду, а спажывай крыху віна, дзеля страўніка твайго і частых тваіх немачаў."},{"book":"1 ЦІМАФЕЯ","chapter":"5","verse":"24","text":"Грахі некаторых людзей яўныя і проста вядуць да асуды, а ў некаторых выяўляюцца пазьней."},{"book":"1 ЦІМАФЕЯ","chapter":"5","verse":"25","text":"Гэтак сама і добрыя ўчынкі яўныя; а калі і не, схавацца ня могуць."}]}