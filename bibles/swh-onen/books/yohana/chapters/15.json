{"data":[{"book":"Yohana","chapter":"15","verse":"1","text":"“Mimi ndimi mzabibu wa kweli na Baba yangu ndiye mkulima."},{"book":"Yohana","chapter":"15","verse":"2","text":"Kila tawi ndani yangu lisilozaa matunda, Baba yangu hulikata, nalo kila tawi lizaalo, hulisafisha ili lipate kuzaa matunda zaidi."},{"book":"Yohana","chapter":"15","verse":"3","text":"Ninyi mmekwisha kuwa safi kwa sababu ya lile neno nililonena nanyi."},{"book":"Yohana","chapter":"15","verse":"4","text":"Kaeni ndani yangu, nami nikae ndani yenu. Kama vile tawi lisivyoweza kuzaa matunda lisipokaa ndani ya mzabibu, vivyo hivyo ninyi msipokaa ndani yangu hamwezi kuzaa matunda."},{"book":"Yohana","chapter":"15","verse":"5","text":"“Mimi ni mzabibu, ninyi ni matawi. Akaaye ndani yangu, nami ndani yake, huyo huzaa sana, maana pasipo mimi ninyi hamwezi kufanya jambo lolote."},{"book":"Yohana","chapter":"15","verse":"6","text":"Mtu yeyote asipokaa ndani yangu, hutupwa nje kama tawi na kunyauka. Matawi kama hayo hukusanywa na kutupwa motoni, yakateketea."},{"book":"Yohana","chapter":"15","verse":"7","text":"Ninyi mkikaa ndani yangu na maneno yangu yakikaa ndani yenu, ombeni lolote mtakalo, nanyi mtatendewa."},{"book":"Yohana","chapter":"15","verse":"8","text":"Kwa hiyo Baba yangu hutukuzwa, kwa vile mzaavyo matunda mengi, nanyi mtakuwa wanafunzi wangu."},{"book":"Yohana","chapter":"15","verse":"9","text":"“Kama vile Baba alivyonipenda mimi, hivyo ndivyo mimi nilivyowapenda ninyi. Basi kaeni katika pendo langu."},{"book":"Yohana","chapter":"15","verse":"10","text":"Mkizishika amri zangu mtakaa katika pendo langu, kama mimi nilivyozishika amri za Baba yangu na kukaa katika pendo lake."},{"book":"Yohana","chapter":"15","verse":"11","text":"Nimewaambia mambo haya ili furaha yangu iwe ndani yenu na furaha yenu iwe kamili."},{"book":"Yohana","chapter":"15","verse":"12","text":"Amri yangu ndiyo hii: Mpendane kama mimi nilivyowapenda ninyi."},{"book":"Yohana","chapter":"15","verse":"13","text":"Hakuna mtu mwenye upendo mkuu kuliko huu, mtu kuutoa uhai wake kwa ajili ya rafiki zake."},{"book":"Yohana","chapter":"15","verse":"14","text":"Ninyi ni rafiki zangu mkifanya ninayowaamuru."},{"book":"Yohana","chapter":"15","verse":"15","text":"Siwaiti ninyi watumishi tena, kwa sababu watumishi hawajui bwana wao analofanya, bali nimewaita ninyi rafiki, kwa maana nimewajulisha mambo yote niliyoyasikia kutoka kwa Baba yangu."},{"book":"Yohana","chapter":"15","verse":"16","text":"Si ninyi mlionichagua, bali mimi ndiye niliyewachagua ninyi na kuwaweka mwende mkazae matunda, na matunda yenu yapate kudumu. Ili nalo lolote mtakalomwomba Baba katika Jina langu, awape ninyi."},{"book":"Yohana","chapter":"15","verse":"17","text":"Amri yangu ndiyo hii: Mpendane."},{"book":"Yohana","chapter":"15","verse":"18","text":"“Kama ulimwengu ukiwachukia ninyi, kumbukeni kwamba ulinichukia mimi kabla yenu."},{"book":"Yohana","chapter":"15","verse":"19","text":"Kama mngekuwa wa ulimwengu, ulimwengu ungeliwapenda kama vile unavyowapenda walio wake. Kwa sababu ninyi si wa ulimwengu, lakini mimi nimewachagua kutoka ulimwengu, hii ndiyo sababu ulimwengu unawachukia."},{"book":"Yohana","chapter":"15","verse":"20","text":"Kumbukeni lile neno nililowaambia, ‘Hakuna mtumishi aliye mkuu kuliko bwana wake.’ Kama wamenitesa mimi, nanyi pia watawatesa. Kama wamelishika neno langu, watalishika na neno lenu pia."},{"book":"Yohana","chapter":"15","verse":"21","text":"Watawatendea ninyi haya yote kwa ajili ya Jina langu, kwa sababu hawamjui yeye aliyenituma."},{"book":"Yohana","chapter":"15","verse":"22","text":"Kama sikuja na kusema nao wasingalikuwa na hatia ya dhambi. Lakini sasa hawana udhuru kwa ajili ya dhambi zao."},{"book":"Yohana","chapter":"15","verse":"23","text":"Yeyote anayenichukia mimi, anamchukia pia na Baba yangu."},{"book":"Yohana","chapter":"15","verse":"24","text":"Kama sikuwa nimefanya miujiza ambayo haijapata kufanywa na mtu mwingine yeyote, wasingalikuwa na hatia ya dhambi. Lakini sasa wameiona miujiza hii na bado wakatuchukia mimi na Baba yangu."},{"book":"Yohana","chapter":"15","verse":"25","text":"Lakini hii ni kutimiza lile neno lililoandikwa kwenye Sheria kwamba, ‘Walinichukia pasipo sababu.’"},{"book":"Yohana","chapter":"15","verse":"26","text":"“Lakini atakapokuja huyo Msaidizi nitakayemtuma kwenu kutoka kwa Baba, yaani, huyo Roho wa kweli atokaye kwa Baba, yeye atanishuhudia mimi."},{"book":"Yohana","chapter":"15","verse":"27","text":"Ninyi nanyi itawapasa kushuhudia kwa sababu mmekuwa pamoja nami tangu mwanzo."}]}