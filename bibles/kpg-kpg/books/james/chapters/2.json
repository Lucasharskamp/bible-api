{"data":[{"book":"James","chapter":"2","verse":"1","text":"Ogu duaahina nei, i di godou hagadonu tadau Dagi madamada go Jesus Christ, goodou hudee dugudugu gee nia daangada i di gili nadau hangaahai."},{"book":"James","chapter":"2","verse":"2","text":"Dolomaa taane maluagina dono buulei goolo, e ulu ono gahu humalia, ga ulu mai gi godou baahi i di miiting, gei taane hagaloale e ulu i nia gahu huaidu e ulu mai labelaa,"},{"book":"James","chapter":"2","verse":"3","text":"maa goodou ga hagalabagau taane ono goloo humalia, ga helekai gi mee, “Noho i hongo di lohongo humalia deenei,” ga helekai gi tangada ono goloo huaidu boloo, “Duu i gono,” be, “Noho gi hongo di baba i baahi ogu wae,”"},{"book":"James","chapter":"2","verse":"4","text":"malaa, goodou gu ihala i di godou waewae godou mehanga, ga hidi mai dau hilihili nia maanadu huaidu!"},{"book":"James","chapter":"2","verse":"5","text":"Ogu duaahina hagaaloho nei, goodou hagalongo! God e hilihili digau hagaloale o henuailala bolo gii honu i di hagadonu, gi hai mee gi Tenua dela ne hagababa ang gi digau ala e aloho i de Ia."},{"book":"James","chapter":"2","verse":"6","text":"Gei goodou la gu haga balumee digau ala e hagaloale! Ma koai ala e wanga goodou gi di haingadaa, gi di gowaa hai gabunga? Go digau ala e maluagina!"},{"book":"James","chapter":"2","verse":"7","text":"Aanei go digau ala e helekai huaidu i di ingoo humalia dela ne gowadu gi goodou."},{"book":"James","chapter":"2","verse":"8","text":"Goodou gaa hai di mee dela e donu maa goodou ga hagalongo gi taganoho o tenua o God, dela guu hihi gi lodo di Beebaa Dabu,"},{"book":"James","chapter":"2","verse":"9","text":"Maa goodou ga dugudugu gee nia daangada mai i nia hangaahai digaula, malaa, goodou guu hai di huaidu, gei nnaganoho gaa hai bolo goodou digau gu dagadagahi nnaganoho."},{"book":"James","chapter":"2","verse":"10","text":"Tangada dela ma ga dagahi dana haganoho e dahi i nia haganoho, geia gu dagahi nia haganoho huogodoo."},{"book":"James","chapter":"2","verse":"11","text":"Idimaa, go tangada lahua ne helekai boloo,"},{"book":"James","chapter":"2","verse":"12","text":"Helekai gei gi mouli be nia daangada ala ga hagi aga go taganoho e haga dagaloaha gidaadou."},{"book":"James","chapter":"2","verse":"13","text":"Idimaa, God ga hagalee dumaalia ang gi tangada dela digi dumaalia gi dono ihoo, gei tumaalia le koia e mahi i di hagi aga."},{"book":"James","chapter":"2","verse":"14","text":"Ogu duaahina nei, dehee tahidamee o tangada dela e helekai bolo ia dono hagadonu i golo, gei ono hegau ai? E hai behee: tagadilinga hagadonu beenei e mee di haga mouli ia?"},{"book":"James","chapter":"2","verse":"15","text":"Dolomaa tadau duaahina daane be ahina i golo nadau gahu ai, mo nadau meegai hagalee dohu,"},{"book":"James","chapter":"2","verse":"16","text":"dehee tadinga o di godou helekai gi mee boloo, “E humalia. God ga hagahumalia laa goe! Gahu ina goe gi mahana, miami!” gei goodou digi wanga gi mee nia hagahumalia a mee?"},{"book":"James","chapter":"2","verse":"17","text":"Di hagadonu dela deai ono hegau ai, e modongoohia bolo di hagadonu hua e made."},{"book":"James","chapter":"2","verse":"18","text":"Dolomaa tangada ga helekai boloo, “Goe do hagadonu i golo, gei au agu hegau i golo.” Malaa, gei au ga helekai boloo, “Haga modongoohia ina mai gi di au tangada e hagadonu gei ono hegau ai, gei au ga haga modongoohia adu gi di goe dogu hagadonu mai i agu hegau.”"},{"book":"James","chapter":"2","verse":"19","text":"E hai behee go do hagadonu: Goe e hagadonu bolo God le e dahi hua? E humalia! Nia hagataalunga huaidu le e hagadonu labelaa beenei, gei e bolebole i nadau mmaadagu i God."},{"book":"James","chapter":"2","verse":"20","text":"Goe tangada dadaulia! Goe e hiihai bolo ma gi haga modongoohia ina adu gi di goe bolo di hagadonu dela ono hegau ai, la dono hadinga ai?"},{"book":"James","chapter":"2","verse":"21","text":"Tadau damana go Abraham la ne aha gaa donu i baahi o God? Mee ne donu i baahi o God mai dana hai dela ne tigidaumaha dana dama daane go Isaac i hongo di gowaa dudu tigidaumaha.2.21 Genesis 22.1-14"},{"book":"James","chapter":"2","verse":"22","text":"Goe digi modongoohia? Dono hagadonu mo dono hai hegau ne ngalua ngaadahi, bolo gii dohu ai dono hagadonu mai i ana hegau."},{"book":"James","chapter":"2","verse":"23","text":"Deelaa laa, nia helekai di Beebaa Dabu la gu kila aga, ala e helekai boloo,"},{"book":"James","chapter":"2","verse":"24","text":"Goodou gi modongoohia bolo tangada le e donu i baahi o God mai i ana hegau, mo dono hagadonu, hagalee mai i dono hagadonu lahua."},{"book":"James","chapter":"2","verse":"25","text":"E hai labelaa be di ahina huaidu go Rahab. Mee ne donu i baahi o God i dana hai dela ne benebene digau hagadina o Israel, ge ne hagau digaula hagammuni i tuai ala.2.25 Joshua 2.1-21; Hebrews 11.21"},{"book":"James","chapter":"2","verse":"26","text":"Tuaidina dela dono hagataalunga ai, tuaidina hua e made, gei di hagadonu dela ono hegau ai, di hagadonu hua e made labelaa."}]}