{"data":[{"book":"ЛЯВІТ","chapter":"2","verse":"1","text":"Калі якая-небудзь душа хоча прынесьці Госпаду ахвяру прынашэньня хлебнага, няхай прынясе пшанічнай мукі, і вылье на яе алею, і пакладзе на яе лівану,"},{"book":"ЛЯВІТ","chapter":"2","verse":"2","text":"і прынясе яе да сыноў Ааронавых, сьвятароў, і возьме поўную жменю мукі з алеем і з усім ліванам, і спаліць гэта сьвятар у памяць на ахвярніку; гэта ахвяра, духмянасьць прыемная Госпаду;"},{"book":"ЛЯВІТ","chapter":"2","verse":"3","text":"а рэшту з прынашэньня хлебнага Аарону і сынам ягоным: гэта вялікая сьвятыня з ахвяраў Гасподніх."},{"book":"ЛЯВІТ","chapter":"2","verse":"4","text":"А калі прыносіш ахвяру прынашэньня хлебнага зь печанага ў печы, дык прынось пшанічныя хлябы прэсныя, зьмяшаныя з алеем, і ляпёшкі прэсныя, памазаныя алеем."},{"book":"ЛЯВІТ","chapter":"2","verse":"5","text":"Калі ахвяра твая прынашэньне хлебнае з патэльні, дык гэта павінна быць пшанічная мука, зьмяшаная з алеем, прэсная,"},{"book":"ЛЯВІТ","chapter":"2","verse":"6","text":"паламай яе на кавалкі і вылі на яе алею: гэта прынашэньне хлебнае."},{"book":"ЛЯВІТ","chapter":"2","verse":"7","text":"Калі ахвяра твая прынашэньне хлебнае з горшчыка, дык трэба зрабіць яго з пшанічнай мукі з алеем,"},{"book":"ЛЯВІТ","chapter":"2","verse":"8","text":"і прынясі прынашэньне, якое з гэтага складзена, Госпаду; падай гэта сьвятару, і ён прынясе яго да ахвярніка;"},{"book":"ЛЯВІТ","chapter":"2","verse":"9","text":"і возьме сьвятар з гэтай ахвяры частку ў памяць і спаліць на ахвярніку: гэта ахвяра, духмянасьць прыемная Госпаду;"},{"book":"ЛЯВІТ","chapter":"2","verse":"10","text":"а рэшту прынашэньня хлебнага Аарону і сынам ягоным: гэта вялікая сьвятыня з ахвяраў Гасподніх."},{"book":"ЛЯВІТ","chapter":"2","verse":"11","text":"Ніякага прынашэньня хлебнага, што прыносіце Госпаду, не рабеце квашанага, бо ні квашанага, ні мёду не павінны вы спальваць у ахвяру Госпаду;"},{"book":"ЛЯВІТ","chapter":"2","verse":"12","text":"як прынашэньне пачаткаў прыносьце іх Госпаду, а на ахвярнік нельга ўзносіць іх як прыемную духмянасьць."},{"book":"ЛЯВІТ","chapter":"2","verse":"13","text":"Усякае прынашэньне тваё хлебнае салі сольлю і не пакідай ахвяры тваёй бяз солі запавету Бога твайго: пры ўсякім прынашэньні тваім прынось соль."},{"book":"ЛЯВІТ","chapter":"2","verse":"14","text":"Калі прыносіш Госпаду прынашэньне хлебнае зь першых пладоў, прынось у ахвяру дар ад першых пладоў тваіх з калосься, высушанага на агні, патоўчанае зерне,"},{"book":"ЛЯВІТ","chapter":"2","verse":"15","text":"і вылі на яго алею, і пакладзі на яго лівану: гэта прынашэньне хлебнае;"},{"book":"ЛЯВІТ","chapter":"2","verse":"16","text":"і спаліць сьвятар у памяць частку зерня і алею з усім ліванам: гэта ахвяра Госпаду."}]}