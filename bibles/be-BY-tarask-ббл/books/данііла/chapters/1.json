{"data":[{"book":"ДАНІІЛА","chapter":"1","verse":"1","text":"На трэцім годзе цараваньня Ёакіма, цара Юдэйскага, прыйшоў Навухаданосар, цар Вавілонскі, да Ерусаліма і атачыў яго аблогаю."},{"book":"ДАНІІЛА","chapter":"1","verse":"2","text":"І аддаў Гасподзь у рукі ягоныя Ёакіма, цара Юдэйскага, і частку посуду Божага дома, і ён адправіў іх у зямлю Сэнаар, у дом свайго бога, і ўнёс гэты посуд у скарбніцу бога свайго."},{"book":"ДАНІІЛА","chapter":"1","verse":"3","text":"І сказаў цар Асфэназу, начальніку сваіх еўнухаў, каб ён з сыноў Ізраілевых, з роду царскага і княскага, прывёў"},{"book":"ДАНІІЛА","chapter":"1","verse":"4","text":"хлопчыкаў, у якіх няма ніякай цялеснай хібы, прыгожых сабою і цямных да ўсякай мудрасьці, і здатных да навук і кемлівых і здольных служыць у царскіх харомах, і каб навучыў іх кнігам і мове Халдэйскай."},{"book":"ДАНІІЛА","chapter":"1","verse":"5","text":"І прызначыў ім цар штодзённую ежу з царскага стала і віно, якое сам піў, і загадаў выхоўваць іх тры гады, па сканчэньні якіх яны меліся стаць перад царом."},{"book":"ДАНІІЛА","chapter":"1","verse":"6","text":"Сярод іх былі і зь Юдавых сыноў Данііл, Ананія, Місаіл і Азарыя."},{"book":"ДАНІІЛА","chapter":"1","verse":"7","text":"І пераназваў іх начальнік еўнухаў - Данііла Валтасарам, Ананію Сэдрахам, Місаіла Місахам і Азарыю Аўдэнагам."},{"book":"ДАНІІЛА","chapter":"1","verse":"8","text":"Данііл паклаў сабе на сэрца не апаганьвацца прысмакамі з царскага стала і віном, якое п'е цар, і таму прасіў у начальніка еўнухаў, каб не апаганьвацца яму."},{"book":"ДАНІІЛА","chapter":"1","verse":"9","text":"Бог даў Даніілу ласку і добрую прыхільнасьць начальніка еўнухаў;"},{"book":"ДАНІІЛА","chapter":"1","verse":"10","text":"і начальнік еўнухаў сказаў Даніілу: «баюся я гаспадара майго, цара, які сам вызначыў вам ежу і пітво: калі ён убачыць вашыя твары худзейшымі, чым у хлопчыкаў, вашых равесьнікаў, дык вы зробіце галаву маю вінаватаю перад царом»."},{"book":"ДАНІІЛА","chapter":"1","verse":"11","text":"Тады сказаў Данііл Амэлсару, якога начальнік еўнухаў прыставіў да Данііла, Ананіі, Місаіла і Азарыя:"},{"book":"ДАНІІЛА","chapter":"1","verse":"12","text":"«зрабі выпрабаваньне рабам тваім: дзесяць дзён няхай даюць нам на ежу гародніну, а піць - ваду;"},{"book":"ДАНІІЛА","chapter":"1","verse":"13","text":"і потым няхай явяцца перад табою нашыя твары і твары тых хлопчыкаў, якія кормяцца царскаю ежаю, і потым рабі з тваімі рабамі, як убачыш»."},{"book":"ДАНІІЛА","chapter":"1","verse":"14","text":"Той паслухаўся іх у гэтым і выпрабоўваў іх дзесяць дзён."},{"book":"ДАНІІЛА","chapter":"1","verse":"15","text":"А як прайшло дзесяць дзён, твары іх былі прыгажэйшыя, і зь цела яны былі здаравейшыя за ўсіх тых хлопчыкаў, якія карміліся царскімі прысмакамі."},{"book":"ДАНІІЛА","chapter":"1","verse":"16","text":"Тады Амэлсар забіраў іхнюю ежу і віно на пітво, а даваў ім гародніну."},{"book":"ДАНІІЛА","chapter":"1","verse":"17","text":"І даў Бог чатыром гэтым падлеткам веданьне і разуменьне ўсякай кнігі і мудрасьці, а Даніілу яшчэ даў разумець і ўсякія ўявы і сны."},{"book":"ДАНІІЛА","chapter":"1","verse":"18","text":"Як мінуліся тыя дні, калі цар загадаў прывесьці іх, начальнік еўнухаў прывёў іх да Навухаданосара."},{"book":"ДАНІІЛА","chapter":"1","verse":"19","text":"І цар гаварыў зь імі, і з усіх хлопчыкаў не знайшлося падобных на Данііла, Ананію, Місаіла і Азарыю, і пачалі яны служыць перад царом."},{"book":"ДАНІІЛА","chapter":"1","verse":"20","text":"І ў кожнай справе мудрага ўразуменьня, пра што ні пытаўся ў іх цар, ён знаходзіў у іх дзесяць разоў вышэй за ўсіх чарадзеяў і заклінальнікаў, якія былі ва ўсім яго царстве."},{"book":"ДАНІІЛА","chapter":"1","verse":"21","text":"І быў там Данііл да першага года цара Кіра."}]}