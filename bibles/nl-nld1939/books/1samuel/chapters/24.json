{"data":[{"book":"1 Samuel","chapter":"24","verse":"1","text":"Maar nauwelijks was Saul van zijn krijgstocht tegen de Filistijnen teruggekeerd en had hij de tijding ontvangen, dat David zich in de woestijn van En-Gédi ophield,"},{"book":"1 Samuel","chapter":"24","verse":"2","text":"of hij koos drieduizend van de beste krijgers uit heel Israël, en ging oostelijk van de Steenbokrotsen David met zijn mannen zoeken."},{"book":"1 Samuel","chapter":"24","verse":"3","text":"Zo kwam Saul bij de schaapskooien langs de weg. Daar was een spelonk, waar hij binnenging, om zijn behoefte te doen; David met zijn mannen echter zaten achter in de spelonk!"},{"book":"1 Samuel","chapter":"24","verse":"4","text":"En de mannen van David zeiden tot hem: Dit is de dag, waarop Jahweh u zegt: Zie, Ik geef u den vijand in uw macht, om met hem naar believen te handelen. David stond op, en sneed ongemerkt de slip van Sauls mantel af."},{"book":"1 Samuel","chapter":"24","verse":"5","text":"Maar het hart begon hem te bonsen, alleen reeds door het afsnijden van Sauls slip."},{"book":"1 Samuel","chapter":"24","verse":"6","text":"En daarom zeide hij tot zijn mannen: Jahweh beware mij ervoor, zo iets mijn heer, den gezalfde van Jahweh, aan te doen, of zelfs mijn hand tegen hem op te heffen; want hij is de gezalfde van Jahweh."},{"book":"1 Samuel","chapter":"24","verse":"7","text":"Zo bedaarde David zijn mannen, en liet niet toe, dat ze Saul aanrandden. Toen Saul de spelonk had verlaten, en zijn weg vervolgde,"},{"book":"1 Samuel","chapter":"24","verse":"8","text":"stond David aanstonds op, verliet de spelonk en riep Saul achterna: Heer koning! En toen Saul omkeek, wierp David zich uit eerbied op zijn knieën, met het gezicht naar de grond."},{"book":"1 Samuel","chapter":"24","verse":"9","text":"En David sprak tot Saul: Waarom luistert gij naar de praatjes der mensen, als zou David uw ongeluk willen?"},{"book":"1 Samuel","chapter":"24","verse":"10","text":"Ge kunt nu met eigen ogen zien, dat Jahweh u in de spelonk aan mij had overgeleverd. Maar ik wilde u niet doden; ik heb u gespaard en gezegd: Ik zal mijn hand niet opheffen tegen mijn heer; want hij is de gezalfde van Jahweh."},{"book":"1 Samuel","chapter":"24","verse":"11","text":"Mijn vader, zie, zie de slip van uw mantel, die ik in mijn hand heb! Ja, de slip van uw mantel heb ik afgesneden, maar u niet gedood. Erken dus, dat ik geen boze of misdadige bedoelingen heb. Ik heb u niets willen doen, terwijl gij het op mijn leven gemunt hebt."},{"book":"1 Samuel","chapter":"24","verse":"12","text":"Jahweh zal oordelen tussen mij en u, Jahweh zal mij op u wreken; maar mijn hand wordt niet tegen u opgeheven!"},{"book":"1 Samuel","chapter":"24","verse":"13","text":"Want zoals het oude spreekwoord zegt: Van bozen komt boosheid voort! Daarom wordt mijn hand niet tegen u opgeheven."},{"book":"1 Samuel","chapter":"24","verse":"14","text":"Tegen wien is eigenlijk de koning van Israël opgerukt? Wien achtervolgt gij? Een dode hond, een vlo!"},{"book":"1 Samuel","chapter":"24","verse":"15","text":"Jahweh zal rechter zijn, en oordelen tussen mij en u; Hij zal toezien, mijn zaak verdedigen, en mij recht verschaffen tegen u."},{"book":"1 Samuel","chapter":"24","verse":"16","text":"Toen David deze toespraak tot Saul had beëindigd, vroeg Saul: Is dat niet uw stem, mijn zoon David? En nu begon Saul luidkeels te wenen."},{"book":"1 Samuel","chapter":"24","verse":"17","text":"En hij sprak tot David: Gij zijt beter dan ik; want gij hebt het kwaad, dat ik u deed, met goed vergolden."},{"book":"1 Samuel","chapter":"24","verse":"18","text":"Vandaag hebt gij getoond, dat ge mij goed gezind zijt. Jahweh heeft mij in uw macht gegeven, en ge hebt mij niet gedood."},{"book":"1 Samuel","chapter":"24","verse":"19","text":"Want als iemand zijn vijand ontmoet, laat hij hem dan rustig gaan? Daarom zal Jahweh u belonen voor wat gij vandaag aan mij hebt gedaan."},{"book":"1 Samuel","chapter":"24","verse":"20","text":"Ja, ik weet, dat gij koning wordt, en dat het koningschap van Israël in uw handen bestendig zal zijn."},{"book":"1 Samuel","chapter":"24","verse":"21","text":"Welnu, zweer mij dan bij Jahweh, dat ge mijn nageslacht niet zult verdelgen en mijn naam niet zult uitwissen uit het huis van mijn vader."},{"book":"1 Samuel","chapter":"24","verse":"22","text":"En David bezwoer het hem. Toen ging Saul huiswaarts, en David keerde met zijn mannen naar de bergvesting terug."}]}