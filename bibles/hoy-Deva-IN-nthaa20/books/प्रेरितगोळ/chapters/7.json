{"data":[{"book":"प्रेरितगोळ","chapter":"7","verse":"1","text":"आग महायाजक स्तिफनुस से अंदुन, “येन ई मातगोळ सही आव?”"},{"book":"प्रेरितगोळ","chapter":"7","verse":"2","text":"स्तिफनुस अंदुन, “हे वार्टुरा, अदिक आप्पगोळा केळी. नाम स्याणा अब्राहम हारान द्याश दा कुरोर से पयले मेसोपोटामिया दा ईरोन; रा तेजोमय परमेश्वर आऊक दर्शन कोट्टुन,"},{"book":"प्रेरितगोळ","chapter":"7","verse":"3","text":"अदिक आऊन से अंदुन, ‘नी तान द्याश अदिक तान कुटुम्ब टु होटकु आ द्याश दा होग, यदरी ना नीनी तोरसाईन.’"},{"book":"प्रेरितगोळ","chapter":"7","verse":"4","text":"आग आव कसदियागोळ द्याश दा टु होटकु हारान द्याश दा होगकु कुरतुन. अब्राहम उन आप्प उन सोत्‍तुर बाद्दा परमेश्वर आऊक अल टु ई द्याश दा तनकु कुर्सदुन यदुर्दा ईग नीव कुरतीर,"},{"book":"प्रेरितगोळ","chapter":"7","verse":"5","text":"अदिक आऊक येनारा मीरास मतलब काल ईटली भी आऊक जागा कोटीदील, लेकीन वादा माळदुन कि ना ईद द्याश नींद अदिक नीन बाद्दा नीन वंश इन कय दा माळ बुळाईन; लेकीन आ समय आऊन यातोदु औलाद भी ईला ईरोद."},{"book":"प्रेरितगोळ","chapter":"7","verse":"6","text":"अदिक परमेश्वर ईद अंदुन, ‘नीन औलाद इन लॉकुर दुसरा द्याश दा परदेशी आदार, अदिक लॉकुर आंदरी दास माळ्यार अदिक नाक सौ वर्ष ताका सतुस्कु आदार.’"},{"book":"प्रेरितगोळ","chapter":"7","verse":"7","text":"बाक परमेश्वर अंदुन, ‘या राष्ट्र इन आंदुर दास आदार, आंदरी ना दण्ड कोळाईन, अदिक इदुर बाद्दा आंदुर होटकु ईदा जागी नान स्यावा माळ्यार.’"},{"book":"प्रेरितगोळ","chapter":"7","verse":"8","text":"अदिक परमेश्वर आऊन से खतना अन्द वादा माळदुन; अदिक ईदा दशा दा इसहाक आऊन से पैदा आदुन अदिक आऊन जनम इन बाद्दा आठवा दिशी आऊन खतना माळकु आत; अदिक इसहाक से याकूब पैदा आदुन अदिक याकूब से हन्नेळ पारगोळ पैदा आदुर ईंदुर्द भी खतना माळकु आत आंदुर नाम कुलपती बन्सदुर."},{"book":"प्रेरितगोळ","chapter":"7","verse":"9","text":"“कुलपतिगोळ यूसुफ से जलन माळकु आऊक मिस्त्र द्याश होगावाळेर इक मारदुर. लेकीन परमेश्वर आऊन सांगुळ ईरोन,"},{"book":"प्रेरितगोळ","chapter":"7","verse":"10","text":"अदिक आऊक आऊन सप्पा दुखगोळ देल बिळ्सकु मिस्त्र अन्द राजा फिरौन उन नजर दा अनुग्रह अदिक बुद्धी प्रदान माळदुन, अदिक आव आऊक मिस्त्र मा अदिक तान सप्पा मान्ना मा शासक नियुक्त माळदुन."},{"book":"प्रेरितगोळ","chapter":"7","verse":"11","text":"आग मिस्त्र अदिक कनान इन सप्पा द्याश दा अकाल बित्‍त; यदुर देल भारी दुखगोळ बंदव, अदिक नाम आप्प दादागोळी तिनली ईला सिकतोगोद."},{"book":"प्रेरितगोळ","chapter":"7","verse":"12","text":"लेकीन याकूब ईद केळकु कि मिस्त्र द्याश दा अनाज आद, नाम आप्प दादागोळी पयला घन कळुदुन."},{"book":"प्रेरितगोळ","chapter":"7","verse":"13","text":"दुसरा घन यूसुफ खुद इक तान वार्टुर मा प्रगट माळदुन अदिक यूसुफ उन जाती फिरौन उक मालूम आगेत."},{"book":"प्रेरितगोळ","chapter":"7","verse":"14","text":"आग यूसुफ तान आप्प याकूब अदिक तान सप्पा कुटुम्ब इक, जो पच्यात्‍तर मंळसा ईरोर, बातणी कळुदुन."},{"book":"प्रेरितगोळ","chapter":"7","verse":"15","text":"आग याकूब मिस्त्र दा ल्यालमा होदुन; अदिक अल आव अदिक आऊन चिकोर सोतोदुर."},{"book":"प्रेरितगोळ","chapter":"7","verse":"16","text":"आंदुर लाश शकेम नगर दा पोहचुस्कु आ कब्र दा ईटकु आदव, यारी अब्राहम चाँदी इन सिक्‍का कोटकु शकेम दा हमोर उन औलाद से कोंडीदुन."},{"book":"प्रेरितगोळ","chapter":"7","verse":"17","text":"“लेकीन याग आ वादा अन्द पुरा आगोद घळी हात्‍ती बत्‍त जो परमेश्वर अब्राहम से माळीदुन, रा मिस्त्र द्याश दा आ लॉकुर वाळुसेदुर अदिक हापाळ आगेदुर."},{"book":"प्रेरितगोळ","chapter":"7","verse":"18","text":"आग मिस्त्र दा दुसरा राजा आदुन जो यूसुफ उक ईला अरोन."},{"book":"प्रेरितगोळ","chapter":"7","verse":"19","text":"आव नाम जाती से चालाकी माळकु नाम आप्प दादागोळ सांगुळ ईल ताका बुरा व्यवहार माळदुन, कि आंदरी तान चिकोरी भीट बुळोर साटी मजबुर माळदुन."},{"book":"प्रेरितगोळ","chapter":"7","verse":"20","text":"आ समय मूसा पैदा आदुन. आव परमेश्वर उन नजर दा हापाळ अच सुंदर ईरोन. आव मुर तिंगुळ ताका तान आप्प उन मान्या पालस्कु आदुन."},{"book":"प्रेरितगोळ","chapter":"7","verse":"21","text":"याग भिटकु आदुन रा फिरौन उन पोर आऊक नेगु कोंडुर, अदिक तान पार उन घाई पाल्सदुर."},{"book":"प्रेरितगोळ","chapter":"7","verse":"22","text":"मूसा अक मिस्त्रीगोळ सप्पा विद्या कल्सकु आत, अदिक आव वचन अदिक कर्म येढ्ढु दा ताकतवर ईरोन."},{"book":"प्रेरितगोळ","chapter":"7","verse":"23","text":"“याग आव चालीस वर्ष इनव आदुन, रा आऊन मन दा बत्‍त कि ना इस्त्राएली वार्टुर से मुलाकात माळाईन."},{"book":"प्रेरितगोळ","chapter":"7","verse":"24","text":"आव ऊंद मंळसा मा अन्याय आग्त नोळकु आऊक ऊळ्सदुन, अदिक मिस्त्री इक कोंदकु अत्याचार माळ्द मंळसा अन्द बदला ताकोंडुन."},{"book":"प्रेरितगोळ","chapter":"7","verse":"25","text":"आव विचार माळदुन कि आऊन लॉकुर समस्यार कि परमेश्वर आऊन कयगोळ देल आंदुर्द उद्धार माळ्यान, लेकीन आंदुर समसीदील."},{"book":"प्रेरितगोळ","chapter":"7","verse":"26","text":"दुसरा दिशी याग आंदुर आपस दा झगळा माळोर, रा आव अल बंदुन; अदिक ईद अनकु आंदरी मिलुसोर साटी समजुसदुन, हे मंळसागोळा, आव अंदुन, ‘नीव रा वार्टुर-वार्टुर हुईर,’ आबुर दाबुर मा येती अन्याय माळतीर?"},{"book":"प्रेरितगोळ","chapter":"7","verse":"27","text":"लेकीन जो तान बाजुवाळा मा अन्याय माळोन, आव आऊक ईद अनकु हटुस बुटुन, ‘नीनी याव नाम मा अधिकार अदिक न्याय माळावाळा ठहरूस्यान?"},{"book":"प्रेरितगोळ","chapter":"7","verse":"28","text":"येन याता रीति देल नी नीन मिस्त्री इक कोंद बुट नानी भी कोंद बुळोद चाहासत्या?’"},{"book":"प्रेरितगोळ","chapter":"7","verse":"29","text":"ईद मात केळकु मूसा ओळदुन अदिक मिद्यान द्याश दा परदेशी आगकु ईरली कुरतुन, अदिक अल आऊन येढ्ढ पारगोळ पैदा आदुर."},{"book":"प्रेरितगोळ","chapter":"7","verse":"30","text":"“याग पुरा चालीस वर्ष बितसेदव, रा ऊंद स्वर्गदूत सीनै पहाळी इन आळी दा आऊक होततेला झाळी इन बेक्‍की अन लपेट दा दर्शन कोट्टुन."},{"book":"प्रेरितगोळ","chapter":"7","verse":"31","text":"मूसा अक ईद दर्शन नोळकु आश्चर्य आत, अदिक याग नोळोर साटी आव हात्‍ती होदुन, रा प्रभु अन्द ईद आवाज बत्‍त,"},{"book":"प्रेरितगोळ","chapter":"7","verse":"32","text":"ना नीन आप्प दादागोळ, अब्राहम, इसहाक अदिक याकूब उन परमेश्वर हुईन. आग रा मूसा नळ्गली कुरतुन, ईल ताका कि आऊक नोळोद हिम्मत आगीदील."},{"book":"प्रेरितगोळ","chapter":"7","verse":"33","text":"आग प्रभु आऊन से अंदुन, ‘तान कालगोळ दा टु केरू तेगु कोम, यतिकी याता जागा दा नी निदुरकु आय, अद पवित्र जागा हुन."},{"book":"प्रेरितगोळ","chapter":"7","verse":"34","text":"ना सचमुच तान लॉकुर्द जो मिस्त्र द्याश दा आर, दुर्दशा अक नोळीन; अदिक आंदुर्द आह अदिक आंदुर्द वोरलोद केळीन; इदुरसाटी आंदरी बिळसोर साटी ईळदीन. ईग बा, ना नीनी मिस्त्र द्याश दा कळाईन.’"},{"book":"प्रेरितगोळ","chapter":"7","verse":"35","text":"“या मूसा अक आंदुर ईद अनकु अस्वीकार माळीदुर, ‘नीनी यार नाम मा अधिकार अदिक न्याय माळावाळा ठहरूस्यार?’ आऊक अच परमेश्वर शासक अदिक बिळसावाळा ठहरूस्कु, आ स्वर्गदूत उन द्वारा यार आऊक झाळी दा दर्शन कोटीदुन, कळुदुन."},{"book":"प्रेरितगोळ","chapter":"7","verse":"36","text":"ईवा मंळसा मिस्त्र द्याश अदिक क्याचांद समुद्र अदिक आळी दा चालीस वर्ष ताका अदभुत क्याल्सा अदिक चमत्कार तोर्स तोर्सकु आंदरी तेगुकु तंदुन."},{"book":"प्रेरितगोळ","chapter":"7","verse":"37","text":"ईव आवा मूसा हुन, याव इस्त्राएलगोळ से अंदुन, ‘परमेश्वर नीम वार्टुर दा टु नीम साटी नान घाई ऊंद बातणी तरावाळा नेगदान.’"},{"book":"प्रेरितगोळ","chapter":"7","verse":"38","text":"ईव आवा हुन, याव आळी दा मंडली अन न्याड्या आ स्वर्गदूत उन सांगुळ सीनै पहाळी मा आऊन से मातगोळी हेळदुन अदिक नाम आप्प दादागोळ सांगुळ ईरोन, आऊक अच जीवित वचन सिक्याव कि नाम ताका पोहचुसुल."},{"book":"प्रेरितगोळ","chapter":"7","verse":"39","text":"लेकीन नाम आप्प दादागोळ आऊन मानसोद चाहसीदील, बल्‍की आऊक हटुस्कु तान मन मिस्त्र दी फेर्सदुर,"},{"book":"प्रेरितगोळ","chapter":"7","verse":"40","text":"अदिक हारून से अंदुन, ‘नाम साटी हिंग देवता माळ, जो नाम मुंद-मुंद नळुल, यतिकी ईव मूसा जो नामी मिस्त्र द्याश टु तेगुकु तंदुन, नाव जानसालेव आऊक येन आग्याद?’"},{"book":"प्रेरितगोळ","chapter":"7","verse":"41","text":"आ दिनगोळ दा आंदुर ऊंद वस्ता अन घाई कांळ्सावाळा मूर्ति माळदुर, अदिक अदुर मा बली येर्सदुर, अदिक तान कयगोळ देल पाऊनचार माळकु खुशी मान्सदुर."},{"book":"प्रेरितगोळ","chapter":"7","verse":"42","text":"इदुरसाटी परमेश्वर अनदेखा माळकु आंदरी बिट बुटुन, कि आकाशगण इन पुजा माळुल, ह्यांग भविष्यवक्तागोळ किताब दा लिख्सकु आद, ‘हे इस्त्राएल इन घराना, येन नीव"},{"book":"प्रेरितगोळ","chapter":"7","verse":"43","text":"नीव मोलेक इन तम्बू"},{"book":"प्रेरितगोळ","chapter":"7","verse":"44","text":"“नाम आप्प दादागोळ हात्‍ती परमेश्वर उन सानिध्य अन्द तम्बू, ह्यांग परमेश्वर मूसा अक हेळदुन हांग माळीदुन. अद आ नमुना अन घाई ईरोद जो मूसा अक तोर्सकु आगीत.”"},{"book":"प्रेरितगोळ","chapter":"7","verse":"45","text":"अदा तम्बू अक नाम आप्प दादागोळ पूर्वकाल टु हुडुकु यहोशू अन्द सांगुळ ईल तंदुर; याता समय इन आंदुर आ गैरयहूदीगोळ मा अधिकार माळदुर, यारी परमेश्वर नाम आप्प दादागोळ मुंद टु तेगु बुट्टुन, अदिक अद तम्बू दाऊद उन समय ताका ईत्‍त."},{"book":"प्रेरितगोळ","chapter":"7","verse":"46","text":"आऊन मा परमेश्वर अनुग्रह माळदुन; इदुरसाटी आव विनती माळदुन कि आव याकूब उन परमेश्वर उन साटी निवास स्थान माळुल."},{"book":"प्रेरितगोळ","chapter":"7","verse":"47","text":"आव ईला लेकीन सुलैमान आऊन साटी मान्ना माळदुन."},{"book":"प्रेरितगोळ","chapter":"7","verse":"48","text":"लेकीन परमप्रधान कय इन माळ्द मान्नागोळ दा ईरालुन, ह्यांग कि भविष्यवक्ता अंदुन,"},{"book":"प्रेरितगोळ","chapter":"7","verse":"49","text":"प्रभु अनतान, स्वर्ग नांद सिंहासन"},{"book":"प्रेरितगोळ","chapter":"7","verse":"50","text":"येन ई सप्पा वस्तुगोळ नान कय इन माळदव आल्लच?"},{"book":"प्रेरितगोळ","chapter":"7","verse":"51","text":"“नीव याट जीद्दी आईर, अदिक मन अदिक किव इन खतनारहित लॉकुरा, नीव हमेशा पवित्र आत्मा अन्द विरोध माळतीर. ह्यांग नीम आप्प दादागोळ माळतोगोर, हांगा नीव भी माळतीर."},{"book":"प्रेरितगोळ","chapter":"7","verse":"52","text":"भविष्यवक्तागोळ दा टु यारी नीम आप्प दादागोळ सतुसीदील? आंदुर आ न्यायी अन्द आगमन इन पूर्वकाल टु बातणी कोळावाळेर इक कोंद बुटुर; अदिक ईग नीव भी आ न्यायी मंळसा अक हुळसुसावाळेर अदिक कोन्सुसावाळेर आदीर."},{"book":"प्रेरितगोळ","chapter":"7","verse":"53","text":"नीव स्वर्गदूतगोळ द्वारा ठहरूस्द व्यवस्था रा नोळदीर, लेकीन अदुर पालन माळदीर.”"},{"book":"प्रेरितगोळ","chapter":"7","verse":"54","text":"ई मातगोळी केळकु आंदुर होत्‍तेदुर अदिक आऊन मा हल्ल कचली कुरतुर."},{"book":"प्रेरितगोळ","chapter":"7","verse":"55","text":"लेकीन आव पवित्र आत्मा से परिपुर्ण आगकु स्वर्ग दी नोळदुन अदिक परमेश्वर उन महिमा अक अदिक यीशु उक परमेश्वर उन ऊमा कय दी निदुर्त नोळकु अंदुन,"},{"book":"प्रेरितगोळ","chapter":"7","verse":"56","text":"“नोळी, ना स्वर्ग इक तेरूत अदिक मंळसा अन पार उक परमेश्वर उन ऊमा कय दी निदुरकु नोळतीन.”"},{"book":"प्रेरितगोळ","chapter":"7","verse":"57","text":"आग आंदुर धोळ्द आवाज देल चिळ्लासकु किव बंद माळ बुटुर, अदिक सभा अन सभासदगोळ ऊंद सांगुळ आऊन मा झपट्टा होळदुर;"},{"book":"प्रेरितगोळ","chapter":"7","verse":"58","text":"अदिक आऊक नगर इन व्हार्या तेगुकु आऊन मा कल्लगोळी होडुली कुरतुर. गवाहगोळ तान कपळा शाऊल हेसुर ईनव ऊंद हारोद मंळसा अन कालगोळ हात्‍ती तेगुकु ईट बुटुर."},{"book":"प्रेरितगोळ","chapter":"7","verse":"59","text":"आंदुर स्तिफनुस मा कल्लगोळी होडुतेला ईत्‍तुर, अदिक आव ईद अनकु प्रार्थना माळतेला ईत्‍तुन, “हे प्रभु यीशु, नान आत्मा अक ग्रहण माळ.”"},{"book":"प्रेरितगोळ","chapter":"7","verse":"60","text":"बाक ट्वांगरा टेक्सकु धोळ्द आवाज देल कारदुन, “हे प्रभु, ईद पाप आंदुर मा हचबाळ.” अदिक ईद अनकु आव सोतोदुन."}]}