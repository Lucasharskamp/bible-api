{"data":[{"book":"पैदाइश","chapter":"11","verse":"1","text":"उस वक़्त तक पूरी दुनिया के लोग एक ही ज़बान बोलते थे।"},{"book":"पैदाइश","chapter":"11","verse":"2","text":"मशरिक़ की तरफ़ बढ़ते बढ़ते वह सिनार के एक मैदान में पहुँचकर वहाँ आबाद हुए।"},{"book":"पैदाइश","chapter":"11","verse":"3","text":"तब वह एक दूसरे से कहने लगे, “आओ, हम मिट्टी से ईंटें बनाकर उन्हें आग में ख़ूब पकाएँ।” उन्होंने तामीरी काम के लिए पत्थर की जगह ईंटें और मसाले की जगह तारकोल इस्तेमाल किया।"},{"book":"पैदाइश","chapter":"11","verse":"4","text":"फिर वह कहने लगे, “आओ, हम अपने लिए शहर बना लें जिसमें ऐसा बुर्ज हो जो आसमान तक पहुँच जाए फिर हमारा नाम क़ायम रहेगा और हम रूए-ज़मीन पर बिखर जाने से बच जाएंगे।”"},{"book":"पैदाइश","chapter":"11","verse":"5","text":"लेकिन रब उस शहर और बुर्ज को देखने के लिए उतर आया जिसे लोग बना रहे थे।"},{"book":"पैदाइश","chapter":"11","verse":"6","text":"रब ने कहा, “यह लोग एक ही क़ौम हैं और एक ही ज़बान बोलते हैं। और यह सिर्फ़ उसका आग़ाज़ है जो वह करना चाहते हैं। अब से जो भी वह मिलकर करना चाहेंगे उससे उन्हें रोका नहीं जा सकेगा।"},{"book":"पैदाइश","chapter":"11","verse":"7","text":"इसलिए आओ, हम दुनिया में उतरकर उनकी ज़बान को दरहम-बरहम कर दें ताकि वह एक दूसरे की बात समझ न पाएँ।”"},{"book":"पैदाइश","chapter":"11","verse":"8","text":"इस तरीक़े से रब ने उन्हें तमाम रूए-ज़मीन पर मुंतशिर कर दिया, और शहर की तामीर रुक गई।"},{"book":"पैदाइश","chapter":"11","verse":"9","text":"इसलिए शहर का नाम बाबल यानी अबतरी ठहरा, क्योंकि रब ने वहाँ तमाम लोगों की ज़बान को दरहम-बरहम करके उन्हें तमाम रूए-ज़मीन पर मुंतशिर कर दिया।"},{"book":"पैदाइश","chapter":"11","verse":"10","text":"यह सिम का नसबनामा है :"},{"book":"पैदाइश","chapter":"11","verse":"11","text":"इसके बाद वह मज़ीद 500 साल ज़िंदा रहा। उसके और बेटे-बेटियाँ भी पैदा हुए।"},{"book":"पैदाइश","chapter":"11","verse":"12","text":"अरफ़क्सद 35 साल का था जब सिलह पैदा हुआ।"},{"book":"पैदाइश","chapter":"11","verse":"13","text":"इसके बाद वह मज़ीद 403 साल ज़िंदा रहा। उसके और बेटे-बेटियाँ भी पैदा हुए।"},{"book":"पैदाइश","chapter":"11","verse":"14","text":"सिलह 30 साल का था जब इबर पैदा हुआ।"},{"book":"पैदाइश","chapter":"11","verse":"15","text":"इसके बाद वह मज़ीद 403 साल ज़िंदा रहा। उसके और बेटे-बेटियाँ भी पैदा हुए।"},{"book":"पैदाइश","chapter":"11","verse":"16","text":"इबर 34 साल का था जब फ़लज पैदा हुआ।"},{"book":"पैदाइश","chapter":"11","verse":"17","text":"इसके बाद वह मज़ीद 430 साल ज़िंदा रहा। उसके और बेटे-बेटियाँ भी पैदा हुए।"},{"book":"पैदाइश","chapter":"11","verse":"18","text":"फ़लज 30 साल का था जब रऊ पैदा हुआ।"},{"book":"पैदाइश","chapter":"11","verse":"19","text":"इसके बाद वह मज़ीद 209 साल ज़िंदा रहा। उसके और बेटे-बेटियाँ भी पैदा हुए।"},{"book":"पैदाइश","chapter":"11","verse":"20","text":"रऊ 32 साल का था जब सरूज पैदा हुआ।"},{"book":"पैदाइश","chapter":"11","verse":"21","text":"इसके बाद वह मज़ीद 207 साल ज़िंदा रहा। उसके और बेटे-बेटियाँ भी पैदा हुए।"},{"book":"पैदाइश","chapter":"11","verse":"22","text":"सरूज 30 साल का था जब नहूर पैदा हुआ।"},{"book":"पैदाइश","chapter":"11","verse":"23","text":"इसके बाद वह मज़ीद 200 साल ज़िंदा रहा। उसके और बेटे-बेटियाँ भी पैदा हुए।"},{"book":"पैदाइश","chapter":"11","verse":"24","text":"नहूर 29 साल का था जब तारह पैदा हुआ।"},{"book":"पैदाइश","chapter":"11","verse":"25","text":"इसके बाद वह मज़ीद 119 साल ज़िंदा रहा। उसके और बेटे-बेटियाँ भी पैदा हुए।"},{"book":"पैदाइश","chapter":"11","verse":"26","text":"तारह 70 साल का था जब उसके बेटे अब्राम, नहूर और हारान पैदा हुए।"},{"book":"पैदाइश","chapter":"11","verse":"27","text":"यह तारह का नसबनामा है : अब्राम, नहूर और हारान तारह के बेटे थे। लूत हारान का बेटा था।"},{"book":"पैदाइश","chapter":"11","verse":"28","text":"अपने बाप तारह की ज़िंदगी में ही हारान कसदियों के ऊर में इंतक़ाल कर गया जहाँ वह पैदा भी हुआ था।"},{"book":"पैदाइश","chapter":"11","verse":"29","text":"बाक़ी दोनों बेटों की शादी हुई। अब्राम की बीवी का नाम सारय था और नहूर की बीवी का नाम मिलकाह। मिलकाह हारान की बेटी थी, और उस की एक बहन बनाम इस्का थी।"},{"book":"पैदाइश","chapter":"11","verse":"30","text":"सारय बाँझ थी, इसलिए उसके बच्चे नहीं थे।"},{"book":"पैदाइश","chapter":"11","verse":"31","text":"तारह कसदियों के ऊर से रवाना होकर मुल्के-कनान की तरफ़ सफ़र करने लगा। उसके साथ उसका बेटा अब्राम, उसका पोता लूत यानी हारान का बेटा और उस की बहू सारय थे। जब वह हारान पहुँचे तो वहाँ आबाद हो गए।"},{"book":"पैदाइश","chapter":"11","verse":"32","text":"तारह 205 साल का था जब उसने हारान में वफ़ात पाई।"}]}