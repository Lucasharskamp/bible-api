{"data":[{"book":"Abbootii Murtii","chapter":"10","verse":"1","text":"Erga Abiimelek duʼee booddee namichi gosa Yisaakor, Toolaan ilmi Phuwaa ilmi Doodoo Israaʼel baraaruuf kaʼe. Innis biyya gaaraa Efreem keessa Shaamiir jiraate."},{"book":"Abbootii Murtii","chapter":"10","verse":"2","text":"Tolaan waggaa digdamii sadii Israaʼelin bulche; ergasiis duʼee Shaamiiritti awwaalame."},{"book":"Abbootii Murtii","chapter":"10","verse":"3","text":"Isatti aanee Yaaʼiir namichi gosa Giliʼaad kaʼee waggaa kudha lama Israaʼelin bulche;"},{"book":"Abbootii Murtii","chapter":"10","verse":"4","text":"innis ilmaan soddoma kanneen harroota soddoma yaabbatan qaba ture. Isaanis magaalaawwan hamma harʼaatti gandoota Yaaʼiir jedhaman soddoma Giliʼaad keessaa qabu turan."},{"book":"Abbootii Murtii","chapter":"10","verse":"5","text":"Yaaʼiiris duʼee Qaamonitti awwaalame."},{"book":"Abbootii Murtii","chapter":"10","verse":"6","text":"Ammas Israaʼeloonni fuula Waaqayyoo duratti waan hamaa hojjetan. Baʼaalii fi Ashtooreti akkasumas waaqota Sooriyaa, Siidoonaa, Moʼaab, Amoonii fi kan Filisxeem waaqeffatan. Waan Israaʼeloonni Waaqayyoon dhiisanii isa waaqeffachuu didaniif,"},{"book":"Abbootii Murtii","chapter":"10","verse":"7","text":"inni isaanitti dheekkame. Dabarsees harka Filisxeemotaatii fi Amoonotaatti isaan gurgure;"},{"book":"Abbootii Murtii","chapter":"10","verse":"8","text":"isaanis bara sana ijoollee Israaʼel gad cabsanii cunqursan. Israaʼeloota biyya Amoorotaa kan Giliʼaad keessa karaa baʼaatiin laga Yordaanos bira jiraatan hundumaa waggaa kudha saddeet akka malee cunqursan."},{"book":"Abbootii Murtii","chapter":"10","verse":"9","text":"Amoononnis gosa Yihuudaa, gosa Beniyaamii fi mana Efreem waraanuudhaaf laga Yordaanos ceʼan. Israaʼeloonnis akka malee raafaman."},{"book":"Abbootii Murtii","chapter":"10","verse":"10","text":"Kanaafuu Israaʼeloonni, “Nu si Waaqa keenya dhiifnee Baʼaal waaqeffachuudhaan yakka sitti hojjenneerra” jedhanii Waaqayyotti iyyatan."},{"book":"Abbootii Murtii","chapter":"10","verse":"11","text":"Waaqayyos akkana jedhee deebiseef; “Yeroo warri Gibxi, Amooronni, Amoononni, Filisxeemonni,"},{"book":"Abbootii Murtii","chapter":"10","verse":"12","text":"Siidoononni, Amaaleqoonnii fi Maaʼoononni isin cunqursinaan isin natti iyyattanitti ani harka isaanii jalaa isin hin baafnee?"},{"book":"Abbootii Murtii","chapter":"10","verse":"13","text":"Isin garuu na dhiiftanii waaqota biraa waaqeffattan; kanaafuu ani siʼachi isin hin baasu."},{"book":"Abbootii Murtii","chapter":"10","verse":"14","text":"Deemaatii waaqota filattan sanatti iyyadhaa. Yommuu isin rakkattan isaanumti isin haa oolchan!”"},{"book":"Abbootii Murtii","chapter":"10","verse":"15","text":"Israaʼeloonnis Waaqayyoon, “Nu cubbuu hojjenneera. Ati waan feete nu godhi; amma garuu maaloo nu baasi” jedhan."},{"book":"Abbootii Murtii","chapter":"10","verse":"16","text":"Isaanis waaqota ormaa gidduu isaaniitii balleessanii Waaqayyoon waaqeffatan. Innis ergasii dhiphina Israaʼel calʼisee ilaaluu hin dandeenye."},{"book":"Abbootii Murtii","chapter":"10","verse":"17","text":"Yeroo Amoononni Giliʼaaditti wal gaʼanitti Israaʼeloonnis wal gaʼanii Miisphaa qubatan."},{"book":"Abbootii Murtii","chapter":"10","verse":"18","text":"Hooggantoonni namoota Giliʼaadis, “Namni jalqabatti Amoonotatti waraana banu inni jiraattota Giliʼaad hundaaf hoogganaa taʼa” waliin jedhan."}]}