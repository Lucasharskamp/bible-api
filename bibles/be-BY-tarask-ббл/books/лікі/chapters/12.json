{"data":[{"book":"ЛІКІ","chapter":"12","verse":"1","text":"І дакаралі Марыям і Аарон Майсея за жонку Эфіопку, якую ён узяў, - бо ён узяў за сябе Эфіопку, -"},{"book":"ЛІКІ","chapter":"12","verse":"2","text":"і сказалі: ці ж аднаму Майсею гаварыў Гасподзь? ці не гаварыў Ён і нам? І пачуў гэта Гасподзь."},{"book":"ЛІКІ","chapter":"12","verse":"3","text":"А Майсей быў чалавек найрахманейшы з усіх людзей на зямлі."},{"book":"ЛІКІ","chapter":"12","verse":"4","text":"І сказаў Гасподзь зьнянацку Майсею і Аарону і Марыям: выйдзіце вы трое да скініі сходу. І выйшлі ўсе трое."},{"book":"ЛІКІ","chapter":"12","verse":"5","text":"І сышоў Гасподзь у воблачным слупе, і стаў каля ўваходу ў скінію, і паклікаў Аарона і Марыям, і выйшлі яны абое."},{"book":"ЛІКІ","chapter":"12","verse":"6","text":"І сказаў: слухайце словы Мае: калі бывае ў вас прарок Гасподні, дык Я адкрываюся яму ва ўяве, у сьне гутару зь ім;"},{"book":"ЛІКІ","chapter":"12","verse":"7","text":"але ня так, як з рабом Маім Майсеем, - ён верны ва ўсім дому Майму:"},{"book":"ЛІКІ","chapter":"12","verse":"8","text":"вусны ў вусны гавару Я зь ім, і яўна, а не ва ўявах, і вобраз Госпада бачыць ён; як жа не пабаяліся вы дакараць раба Майго Майсея?"},{"book":"ЛІКІ","chapter":"12","verse":"9","text":"І ўспалымніўся гнеў Гасподні на іх, і Ён адышоў."},{"book":"ЛІКІ","chapter":"12","verse":"10","text":"І воблака адышло ад скініі, і вось, Марыям пакрылася праказаю, як сьнегам. Аарон зірнуў на Марыям, і вось яна ў праказе."},{"book":"ЛІКІ","chapter":"12","verse":"11","text":"І сказаў Аарон Майсею: гаспадару мой! не палічы нам за грэх, што мы зрабілі неразумна і зграшылі;"},{"book":"ЛІКІ","chapter":"12","verse":"12","text":"не дапусьці, каб яна была, як дзіця, што нарадзілася мёртвае, у якога, калі яно выходзіць з чэрава маці сваёй, стлела ўжо палавіна цела."},{"book":"ЛІКІ","chapter":"12","verse":"13","text":"І залямантаваў Майсей да Госпада, кажучы: Божа, ацалі яе!"},{"book":"ЛІКІ","chapter":"12","verse":"14","text":"І сказаў Гасподзь Майсею: калі б бацька яе плюнуў ёй у твар, дык ці ня мусіла б яна саромецца сем дзён? дык вось, няхай будзе яна ў затачэньні сем дзён па-за табарам, а пасьля зноў вернецца."},{"book":"ЛІКІ","chapter":"12","verse":"15","text":"І прабыла Марыям у затачэньні па-за табарам сем дзён, і народ не выпраўляўся ў дарогу, пакуль не вярнулася Марыям."}]}