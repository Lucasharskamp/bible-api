{"data":[{"book":"Sang'hano","chapter":"26","verse":"1","text":"Maabaho Agilipa kamulongela Paulo, “Sambi kodaha kuigombela mwenyewo.” Baho Paulo kagolosa mkono wake kaigombela, na kandusa kulonga,"},{"book":"Sang'hano","chapter":"26","verse":"2","text":"“Mfalume Agilipa! Noiwona nina ndondokela diyelo kwima haulongozi hako muladi niigombele mwenyewo kwa masitaka yose yowonivwizila Wayahudi,"},{"book":"Sang'hano","chapter":"26","verse":"3","text":"kwaviya weye kuvimanya vihendo vose va Wayahudi na kuihasanya kwawo. Ivo nokulamba unitegeleze kwa kunifunyila umoyo."},{"book":"Sang'hano","chapter":"26","verse":"4","text":"“Kwaviya Wayahudi wose wavimanya ugima wangu kwandusila vinikalile mbwanga, kulawa mwanduso muna isi yangu na uko Yelusalemu."},{"book":"Sang'hano","chapter":"26","verse":"5","text":"Wavimanya kwa lusita lutali, na wodaha kumgong'ondela fana wahalonda kuwa kwandusila mwanduso nikala Falisayo nyamhile dini yetu."},{"book":"Sang'hano","chapter":"26","verse":"6","text":"Lelo sambi nokwima hano nigezigwe kwa ichimu cha lolelo donilinajo muna ichilagano chiya Mulungu choyekile na wasaho zetu."},{"book":"Sang'hano","chapter":"26","verse":"7","text":"Chilagano icho niicho chiya chochiloleligwa na makabila longo na maidi ya isi yetu, womtosela Mulungu vinogile imisi na ichilo, mwenevale mfalume, Wayahudi wonisitaka kwa ichimu cha uhuwilo uwo."},{"book":"Sang'hano","chapter":"26","verse":"8","text":"Lelo habali mweye hamuhuwila kuwa haidahika Mulungu kuwazilibula wanhu?"},{"book":"Sang'hano","chapter":"26","verse":"9","text":"“Niye mwenyewo niwona kuwa nolondeka nitende yose ihadahika hata kudilema zina da Yesu wa Nazaleti."},{"book":"Sang'hano","chapter":"26","verse":"10","text":"Vino ivo nitendile uko Yelusalemu. Kwa udahi wa wakulu wa nhambiko niweka wanhu wa Mulungu wengi muna ichifungo, nawo viwatagusigwe kukomigwa, niye nitogola."},{"book":"Sang'hano","chapter":"26","verse":"11","text":"Miyanza mingi niwatagusa muna zikaye za kutosela na nigeza kuwatenda waulige uhuwilo wawo, nikala nowehila ng'hani mbaka nihita muna yamabululu ya wageni kuwagaza.”"},{"book":"Sang'hano","chapter":"26","verse":"12","text":"“Kwa lungilo ijo nihita Damasiki kwa udahi na malagilizo kulawa kwa Wakulu wa nhambiko."},{"book":"Sang'hano","chapter":"26","verse":"13","text":"Saa sita imisi niwona bung'hulo kulawa kuulanga dofosa bung'hulo da zuwa, dinimwemwesa niye na wayangu wochikalile wose muna umwanza chila ubanzi."},{"book":"Sang'hano","chapter":"26","verse":"14","text":"Chose chigwa hasi, niye nihulika dizi donilongela kwa Chiyebulaniya, ‘Sauli, Sauli! Habali konigaza? Vidala kumwako kutowa lubiki lusongoke.’"},{"book":"Sang'hano","chapter":"26","verse":"15","text":"Niye niuza, ‘Weye kwa yelihi Mndewa?’ Na Mndewa kanidika, ‘Niye ni Yesu weye younigaza.’"},{"book":"Sang'hano","chapter":"26","verse":"16","text":"Mbali inuka na wime kwa migulu yako. Nikulawila kukusagula uwe msang'hani na makalangama wangu. Walongele wanhu wamwenga yaja youyawone diyelo na yaja yondanikulagusile hamwande."},{"book":"Sang'hano","chapter":"26","verse":"17","text":"Nizakukombola kulawa kwa wanhu wa Isilaeli na kulawa kwa wanhu weli siyo Wayahudi wondanikutume kumwawo,"},{"book":"Sang'hano","chapter":"26","verse":"18","text":"uwagubule yameso yawo na kuwatendeza walawe muna diziza na kwingila muna dibung'hulo, walawe muna uudahi wa Lufyende, wamuhindukile Mulungu, muladi kwa uhuwilo wawo walekeleligwe uhasanyi wawo na kusola nyafasi yawo muna wanhu iwaja wowasaguligwe na Mulungu.”"},{"book":"Sang'hano","chapter":"26","verse":"19","text":"“Ivo Mfalume Agilipa siyalemile bule malaguso kulawa kuulanga kwa Mulungu."},{"book":"Sang'hano","chapter":"26","verse":"20","text":"Teng'hu nipetela Damasiki na Yelusalemu na maabaho muna isi yose ya Yudeya na kwa wanhu weli Wayahudi, niwapetela kuwa wolondeka wasamhe uhasanyi wawo na wambwelele Mulungu na kutenda mbuli zozilagusa kuwa wasamha."},{"book":"Sang'hano","chapter":"26","verse":"21","text":"Kwa ichimu icho Wayahudi wanigwila vinikalile muna Ikaye ya Mulungu, na wageza kunikoma."},{"book":"Sang'hano","chapter":"26","verse":"22","text":"Mbali Mulungu kanitaza mbaka diyelo, na ivo nokwima hano kulava ukalangama wangu kwa wose, kwa wakulu na wadodo. Silonga chinhu chimwenga bule, mbali nolonga yaja walotezi na Musa yowalongile kuwa yezalawilila,"},{"book":"Sang'hano","chapter":"26","verse":"23","text":"kuwa Chilisito Mkombola kolondeka yagazigwe na yawe wa mwanduso kuzilibuka, muladi yagong'onde mbuli ya bung'hulo da ulopozi kwa Wayahudi na kwa wanhu weli siyo Wayahudi.”"},{"book":"Sang'hano","chapter":"26","verse":"24","text":"Paulo viyakalile koigombela, Fesito kalandula dizi jake, “Paulo kuna lukwale! Kusoma ng'hani kukutenda uwe na lukwale!”"},{"book":"Sang'hano","chapter":"26","verse":"25","text":"Paulo kamwidika, “Mwenevale Fesito, nabule lukwale! Chinilonga ni ukweli muhala."},{"book":"Sang'hano","chapter":"26","verse":"26","text":"Mfalume Agilipa nodaha kulonga na weye bila ludumbo, kwaviya kuzimanya mbuli zino. Novimanya kuwa yoyalawilile yomanyika kumwako kwaviya mbuli haitendeke kuna yamafiso bule."},{"book":"Sang'hano","chapter":"26","verse":"27","text":"Mfalume Agilipa, vino kowahuwila walotezi wa Mulungu? Novimanya kowahuwila!”"},{"book":"Sang'hano","chapter":"26","verse":"28","text":"Agilipa kamulongela Paulo, “Vino kogesa kwa lusita luno ludodo kwizanitenda niye niwe nomuhuwila Chilisito?”"},{"book":"Sang'hano","chapter":"26","verse":"29","text":"Paulo kedika, “Iwe kwa lusita lutali hebu luguhi, notambika kwa Mulungu ni kuwa weye na wamwenga wose wowonihulika niye diyelo mudahe kuwa fana niye, mbali bila minyololo ino!”"},{"book":"Sang'hano","chapter":"26","verse":"30","text":"Maabaho Mfalume Agilipa na mkulu wa mkowa na Benike na wamwenga wose wenuka,"},{"book":"Sang'hano","chapter":"26","verse":"31","text":"na viwasegela wailongela wenyewo, “Munhu ino hatendile chochose chochimulonda yatagusigwe ifa hebu chifungo.”"},{"book":"Sang'hano","chapter":"26","verse":"32","text":"Agilipa kamulongela Fesito, “Munhu ino yahadahile kulekeleligwa one halondile kukanha lufani kwa mfalume wa isi ya Loma.”"},{"book":"Sang'hano","chapter":"26","verse":"1","text":"Maabaho Agilipa kamulongela Paulo, “Sambi kodaha kuigombela mwenyewo.” Baho Paulo kagolosa mkono wake kaigombela, na kandusa kulonga,"},{"book":"Sang'hano","chapter":"26","verse":"2","text":"“Mfalume Agilipa! Noiwona nina ndondokela diyelo kwima haulongozi hako muladi niigombele mwenyewo kwa masitaka yose yowonivwizila Wayahudi,"},{"book":"Sang'hano","chapter":"26","verse":"3","text":"kwaviya weye kuvimanya vihendo vose va Wayahudi na kuihasanya kwawo. Ivo nokulamba unitegeleze kwa kunifunyila umoyo."},{"book":"Sang'hano","chapter":"26","verse":"4","text":"“Kwaviya Wayahudi wose wavimanya ugima wangu kwandusila vinikalile mbwanga, kulawa mwanduso muna isi yangu na uko Yelusalemu."},{"book":"Sang'hano","chapter":"26","verse":"5","text":"Wavimanya kwa lusita lutali, na wodaha kumgong'ondela fana wahalonda kuwa kwandusila mwanduso nikala Falisayo nyamhile dini yetu."},{"book":"Sang'hano","chapter":"26","verse":"6","text":"Lelo sambi nokwima hano nigezigwe kwa ichimu cha lolelo donilinajo muna ichilagano chiya Mulungu choyekile na wasaho zetu."},{"book":"Sang'hano","chapter":"26","verse":"7","text":"Chilagano icho niicho chiya chochiloleligwa na makabila longo na maidi ya isi yetu, womtosela Mulungu vinogile imisi na ichilo, mwenevale mfalume, Wayahudi wonisitaka kwa ichimu cha uhuwilo uwo."},{"book":"Sang'hano","chapter":"26","verse":"8","text":"Lelo habali mweye hamuhuwila kuwa haidahika Mulungu kuwazilibula wanhu?"},{"book":"Sang'hano","chapter":"26","verse":"9","text":"“Niye mwenyewo niwona kuwa nolondeka nitende yose ihadahika hata kudilema zina da Yesu wa Nazaleti."},{"book":"Sang'hano","chapter":"26","verse":"10","text":"Vino ivo nitendile uko Yelusalemu. Kwa udahi wa wakulu wa nhambiko niweka wanhu wa Mulungu wengi muna ichifungo, nawo viwatagusigwe kukomigwa, niye nitogola."},{"book":"Sang'hano","chapter":"26","verse":"11","text":"Miyanza mingi niwatagusa muna zikaye za kutosela na nigeza kuwatenda waulige uhuwilo wawo, nikala nowehila ng'hani mbaka nihita muna yamabululu ya wageni kuwagaza.”"},{"book":"Sang'hano","chapter":"26","verse":"12","text":"“Kwa lungilo ijo nihita Damasiki kwa udahi na malagilizo kulawa kwa Wakulu wa nhambiko."},{"book":"Sang'hano","chapter":"26","verse":"13","text":"Saa sita imisi niwona bung'hulo kulawa kuulanga dofosa bung'hulo da zuwa, dinimwemwesa niye na wayangu wochikalile wose muna umwanza chila ubanzi."},{"book":"Sang'hano","chapter":"26","verse":"14","text":"Chose chigwa hasi, niye nihulika dizi donilongela kwa Chiyebulaniya, ‘Sauli, Sauli! Habali konigaza? Vidala kumwako kutowa lubiki lusongoke.’"},{"book":"Sang'hano","chapter":"26","verse":"15","text":"Niye niuza, ‘Weye kwa yelihi Mndewa?’ Na Mndewa kanidika, ‘Niye ni Yesu weye younigaza.’"},{"book":"Sang'hano","chapter":"26","verse":"16","text":"Mbali inuka na wime kwa migulu yako. Nikulawila kukusagula uwe msang'hani na makalangama wangu. Walongele wanhu wamwenga yaja youyawone diyelo na yaja yondanikulagusile hamwande."},{"book":"Sang'hano","chapter":"26","verse":"17","text":"Nizakukombola kulawa kwa wanhu wa Isilaeli na kulawa kwa wanhu weli siyo Wayahudi wondanikutume kumwawo,"},{"book":"Sang'hano","chapter":"26","verse":"18","text":"uwagubule yameso yawo na kuwatendeza walawe muna diziza na kwingila muna dibung'hulo, walawe muna uudahi wa Lufyende, wamuhindukile Mulungu, muladi kwa uhuwilo wawo walekeleligwe uhasanyi wawo na kusola nyafasi yawo muna wanhu iwaja wowasaguligwe na Mulungu.”"},{"book":"Sang'hano","chapter":"26","verse":"19","text":"“Ivo Mfalume Agilipa siyalemile bule malaguso kulawa kuulanga kwa Mulungu."},{"book":"Sang'hano","chapter":"26","verse":"20","text":"Teng'hu nipetela Damasiki na Yelusalemu na maabaho muna isi yose ya Yudeya na kwa wanhu weli Wayahudi, niwapetela kuwa wolondeka wasamhe uhasanyi wawo na wambwelele Mulungu na kutenda mbuli zozilagusa kuwa wasamha."},{"book":"Sang'hano","chapter":"26","verse":"21","text":"Kwa ichimu icho Wayahudi wanigwila vinikalile muna Ikaye ya Mulungu, na wageza kunikoma."},{"book":"Sang'hano","chapter":"26","verse":"22","text":"Mbali Mulungu kanitaza mbaka diyelo, na ivo nokwima hano kulava ukalangama wangu kwa wose, kwa wakulu na wadodo. Silonga chinhu chimwenga bule, mbali nolonga yaja walotezi na Musa yowalongile kuwa yezalawilila,"},{"book":"Sang'hano","chapter":"26","verse":"23","text":"kuwa Chilisito Mkombola kolondeka yagazigwe na yawe wa mwanduso kuzilibuka, muladi yagong'onde mbuli ya bung'hulo da ulopozi kwa Wayahudi na kwa wanhu weli siyo Wayahudi.”"},{"book":"Sang'hano","chapter":"26","verse":"24","text":"Paulo viyakalile koigombela, Fesito kalandula dizi jake, “Paulo kuna lukwale! Kusoma ng'hani kukutenda uwe na lukwale!”"},{"book":"Sang'hano","chapter":"26","verse":"25","text":"Paulo kamwidika, “Mwenevale Fesito, nabule lukwale! Chinilonga ni ukweli muhala."},{"book":"Sang'hano","chapter":"26","verse":"26","text":"Mfalume Agilipa nodaha kulonga na weye bila ludumbo, kwaviya kuzimanya mbuli zino. Novimanya kuwa yoyalawilile yomanyika kumwako kwaviya mbuli haitendeke kuna yamafiso bule."},{"book":"Sang'hano","chapter":"26","verse":"27","text":"Mfalume Agilipa, vino kowahuwila walotezi wa Mulungu? Novimanya kowahuwila!”"},{"book":"Sang'hano","chapter":"26","verse":"28","text":"Agilipa kamulongela Paulo, “Vino kogesa kwa lusita luno ludodo kwizanitenda niye niwe nomuhuwila Chilisito?”"},{"book":"Sang'hano","chapter":"26","verse":"29","text":"Paulo kedika, “Iwe kwa lusita lutali hebu luguhi, notambika kwa Mulungu ni kuwa weye na wamwenga wose wowonihulika niye diyelo mudahe kuwa fana niye, mbali bila minyololo ino!”"},{"book":"Sang'hano","chapter":"26","verse":"30","text":"Maabaho Mfalume Agilipa na mkulu wa mkowa na Benike na wamwenga wose wenuka,"},{"book":"Sang'hano","chapter":"26","verse":"31","text":"na viwasegela wailongela wenyewo, “Munhu ino hatendile chochose chochimulonda yatagusigwe ifa hebu chifungo.”"},{"book":"Sang'hano","chapter":"26","verse":"32","text":"Agilipa kamulongela Fesito, “Munhu ino yahadahile kulekeleligwa one halondile kukanha lufani kwa mfalume wa isi ya Loma.”"}]}