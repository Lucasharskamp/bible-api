{"data":[{"book":"Chongphuong","chapter":"13","verse":"1","text":"Hanchu sarâng tuikhanglien renga hong jôk ku mua. Rikingei sôm dôn le lungei sari dôn ania; a riki zeta han rênglukhum aom leta, male a lu zeta han Pathien êrona riming aom sa.13:1: Dan 7:3; Chph 17:3,7-12"},{"book":"Chongphuong","chapter":"13","verse":"2","text":"Sarâng ku mu hah ikeiarsi aphuoa, a kengei hah ivom kengei aphuoa male a bâi hah ikeibaknei bâi aphuoa. Dragon han sarâng kôm a sinthotheina, a rêngsukmun le a rachamneina lientak ngei hah a pêka.13:2: Dan 7:4-6"},{"book":"Chongphuong","chapter":"13","verse":"3","text":"Sarâng lungei kâra inkhat hah thi theina dôra popin ku mua, aniatachu a sâbê hah ahong dam zoi. Pilchung pumpuia mingei han an kamâma, sarâng nûk an jûi zoia."},{"book":"Chongphuong","chapter":"13","verse":"4","text":"Sarâng kôm han a rachamneina a pêk sikin dragon hah mi murdi'n chubai an mûk zoi. Anni ngei han sarâng khom chubai an mûk sa, “Sarâng anga hi tumo aom? Tumo a doi thei rang?” tiin."},{"book":"Chongphuong","chapter":"13","verse":"5","text":"Sarâng hah inpâk thei rang le Pathien êro thei rangin phal ania, male tha sômminlileinik sûnga rachamnei rangin phal ani sa.13:5-6: Dan 7:8,25; 11:36"},{"book":"Chongphuong","chapter":"13","verse":"6","text":"Pathien le a riming, aomna ngâi mun le invâna omngei murdi khomâksâm a phut zoi ani."},{"book":"Chongphuong","chapter":"13","verse":"7","text":"Pathien mingei doia mene rangin phal ani zoia, chitin, namtin, chongtin, le jâttin chunga rachamneina a kôm pêkin aom zoi.13:7: Dan 7:21"},{"book":"Chongphuong","chapter":"13","verse":"8","text":"Rammuol insieng mâna Belrite that sai ta ngei ringna lekhabua an riming chuongsai ngei tiloiin pilchunga omngei murdi'n ama chubaimûk an tih.13:8: Lap 69:28"},{"book":"Chongphuong","chapter":"13","verse":"9","text":"“Hanchu, kuorngei nin dônin chu rangâi roi!"},{"book":"Chongphuong","chapter":"13","verse":"10","text":"Tukhom suoka om rang anînchu suoka om tatak a ta, tukhom khandaia that rang anînchu khandai leh thatin om tatak a tih. Pathien mingei chu an tuongdier rang le taksônoma an om ranga koi an ni.”13:10: Jer 15:2; 43:11"},{"book":"Chongphuong","chapter":"13","verse":"11","text":"Hanchu sarâng adang pilchung renga ahong jôk ku mua. Belrite angin rikingei inik a dôna, male dragon angin a chonga."},{"book":"Chongphuong","chapter":"13","verse":"12","text":"Sarâng inkhatna rachamneina lientak hah sarâng masa makunga a manga. Pilchung le a chunga miriem omngei hah sarâng masa thi theina dôra popsai, a dam nôk hah chubaimûk rangin a dânderîta."},{"book":"Chongphuong","chapter":"13","verse":"13","text":"Ma sarâng inikna han sininkhêlngei roiinpui a thoa; invân renga pilchunga mi murdi mitmua mei a juong musuma."},{"book":"Chongphuong","chapter":"13","verse":"14","text":"Male sarâng inkhatna mitmua sininkhêlngei tho ranga phalna a man sika han pilchunga mingei murdi a huonga; an kôm, sarâng khandaia pop sai la dam nôk miritna rangin ama rimil sin rangin chong a ril ngeia."},{"book":"Chongphuong","chapter":"13","verse":"15","text":"Sarâng inkhatna rimil hah a chong theina rang le chubaimûk loi ngei murdi a that theina rangin sarâng inikna kôm han ringna phûk pêk theina rangin phalna pêk ani."},{"book":"Chongphuong","chapter":"13","verse":"16","text":"Mingei murdi, achîn alien, anei ânrieng, suok le zalen mi khom an kut changtiengngeia aninônchu an machalngeia sînthona dôn pak rangin a dânderîta."},{"book":"Chongphuong","chapter":"13","verse":"17","text":"Sarâng riming aninônchu a riming number sînthona dônloi ngeiin chu tutên ite rochôk theiloi le zuor theiloi rangin."},{"book":"Chongphuong","chapter":"13","verse":"18","text":"Mahin vârna anâng. Tukhom riettheina dônin chu sarâng number hah aomtie ha sût rese, munisi riming number ani sikin 666 ani."}]}