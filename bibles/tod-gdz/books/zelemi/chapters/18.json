{"data":[{"book":"Zelemi","chapter":"18","verse":"1","text":"Wɛlɛ keela wooi ʋa Zelemi sɔlɔɔni Ɠɔoɠɔ GALAGI ya:"},{"book":"Zelemi","chapter":"18","verse":"2","text":"«Wuzeɠe, Zelemi! Li pɔlɔ liɠi lo nui ʋɔ bɛ, miná ɠa è dàawooi mɛnisu ná, gè ʋaazu bosu è ma.»"},{"book":"Zelemi","chapter":"18","verse":"3","text":"Gè yeini pɔlɔ liɠi lo nui ʋɔ bɛ, gè kaani, é ɗa boti ɠɛ ná-diɠi losuʋɛ."},{"book":"Zelemi","chapter":"18","verse":"4","text":"Diɠii é ɠɛni kpɛtɛzu, naa ɠoloɠoloni, eɠɛʋelei ná tanisu a ɗa ɠɛ la pɔlɔ liɠi lo nui ya. É taɠili kpɛtɛni, eɠɛʋelei é zolooni la gaazu."},{"book":"Zelemi","chapter":"18","verse":"5","text":"Ɠɔoɠɔ GALAGI ɓɔɛni pɔ̀, é ɠɛ mà:"},{"book":"Zelemi","chapter":"18","verse":"6","text":"«Gè la zooga gè ʋa kɛ ga woye ɠana ɓaa, Izilayɛle ʋɛlɛyeɠei, eɠɛʋelei pɔlɔ liɠi lo nui kɛɛzu la?» Ɠɔoɠɔ GALAGI wooi ɠana. «Ʋele ɠana wo la zèa, eɠɛʋelei pɔlɔi la diɠi lo nui yeezu, ee, Izilayɛle nuɓusɛiti!"},{"book":"Zelemi","chapter":"18","verse":"7","text":"Ná tanisu nà ɗa ɓɔɛ zii ta ná-faa zu, ɓaa masadai ta, ga gè tɔɔɠula, ɓaa gè toka, ɓaa gè undaaʋili."},{"book":"Zelemi","chapter":"18","verse":"8","text":"Kɛlɛ ni zii naa a nimizana, é zeɠe faa ɲɔi ʋolu nii gè yiiɠaawana ma su, naazu nà nà-kisiɛi valibo é ʋilɛ maanɔɠɔi naa ʋa, nii gè deveni bɛ."},{"book":"Zelemi","chapter":"18","verse":"9","text":"Tanisu, nà ɓɔɛna é ʋilɛ zii ta ʋa, ɓaa masadai ta ʋa, ga é lo ʋolu, é zin."},{"book":"Zelemi","chapter":"18","verse":"10","text":"Kɛlɛ ni zii naa la naa ɠɛɛni nii pagai gàazu, é la woiloni nà-tɛnɛ gooi ma, nà zeɠe faa ʋagɔi ʋolu, nii gè deveni ga gè kɛ bɛ."},{"book":"Zelemi","chapter":"18","verse":"11","text":"«Ɓɔɛna Zuda nuiti pɔ, ta nuiti ti zeini Zeluzalɛme, è ɠɛ ti ma: ‹Ɠɔoɠɔ GALAGI wooi ɠaa: Gè deve woga wo laalɔɠɔma, nà ba gè ɗa maanɔɠɔi ɠɛʋele ɓɛtɛ. Ɛsɛ ge zeɠe siɛ ʋele ɲɔi ʋolu, à ziɛ wo faiti kɛ eɠɛʋelei soloogai la.›"},{"book":"Zelemi","chapter":"18","verse":"12","text":"Kɛlɛ ta ʋaazu è wooɠaaʋotesu ga: ‹Wafuun faa ɠa ga naa! Nii gi deveai, naa ɠa gi ziɛzu la.› »"},{"book":"Zelemi","chapter":"18","verse":"13","text":"Naa ɠa é ba, Ɠɔoɠɔ GALAGI wooi ɠaa:"},{"book":"Zelemi","chapter":"18","verse":"14","text":"Nu ɠa ɗa kɔɔlɛ vukɔi ɠa nɛi"},{"book":"Zelemi","chapter":"18","verse":"15","text":"Anɛɛ naa ʋe, nà-nuɓusɛiti ti yeemani mà."},{"book":"Zelemi","chapter":"18","verse":"16","text":"Ti ta-yooi ɠɛa ga inɛinɛ zooi,"},{"book":"Zelemi","chapter":"18","verse":"17","text":"Nà-nuɓusɛiti ti zili nuiti ta ɠɛna maaɓuɠaa, nà ti zuvaza,"},{"book":"Zelemi","chapter":"18","verse":"18","text":"Naazu nui tanigaa ti ɠɛni ma: «Ade li lɛɛ, de fai ta ɓɛtɛ Zelemi laalɔɠɔma! Ada zalaɠa ɠula nuiti sɔlɔɔ nɔ yeenɔpɛ, ti ɗa ade ɠala ga tɔgi, ta ɠima nuiti ti ɗa ade lɛnɛ, ta GALA goo wo nuiti ti ɗa GALA daawooi wo ade ma. À ʋaa lɛɛ, ade laalɛ bu ga maalɔɔ ɓɔɛiti! Ade mina woilo naa tanɔpɛ ma, nii é bosu!»"},{"book":"Zelemi","chapter":"18","verse":"19","text":"Kɛlɛ ɗɔun, Ɠɔoɠɔ GALAGI, kɛni è dama ga nà-faa."},{"book":"Zelemi","chapter":"18","verse":"20","text":"Nu ɠa faanɛɛi zuloo ga faa ɲɔi?"},{"book":"Zelemi","chapter":"18","verse":"21","text":"Naa ɠa é ba, ti-lointi dɔ pului zu,"},{"book":"Zelemi","chapter":"18","verse":"22","text":"Kpee wooi mɛni, é ɠula ta-ʋɛlɛwuʋɛti,"},{"book":"Zelemi","chapter":"18","verse":"23","text":"Kɛlɛ ɗɔun ɗa, ee, Ɠɔoɠɔ GALAGI,"}]}