{"data":[{"book":"Marka","chapter":"15","verse":"1","text":"Następnego dnia, wczesnym rankiem, najwyżsi kapłani, starsi i przywódcy religijni zebrali się razem z całą Wysoką Radą i postanowili przekazać Jezusa pod zbrojną eskortą Piłatowi, rzymskiemu gubernatorowi."},{"book":"Marka","chapter":"15","verse":"2","text":"A gdy przyprowadzono Jezusa do Piłata, ten zapytał Go:"},{"book":"Marka","chapter":"15","verse":"3","text":"A ponieważ, obecni tam, najwyżsi kapłani ciągle wysuwali przeciwko Niemu wiele zarzutów,"},{"book":"Marka","chapter":"15","verse":"4","text":"Piłat zapytał Go:"},{"book":"Marka","chapter":"15","verse":"5","text":"Lecz, ku jego wielkiemu zdziwieniu, Jezus nie odezwał się już ani słowem."},{"book":"Marka","chapter":"15","verse":"6","text":"A był zwyczaj, że raz w roku, na święto Paschy, Piłat uwalniał na prośbę ludu jednego żydowskiego więźnia."},{"book":"Marka","chapter":"15","verse":"7","text":"W tym czasie przebywał właśnie w więzieniu Barabasz, skazany wraz z innymi za morderstwo popełnione podczas rozruchów."},{"book":"Marka","chapter":"15","verse":"8","text":"Gdy więc, jak co roku, przed rezydencją Piłata, zebrali się ludzie proszący o uwolnienie więźnia, gubernator zapytał ich:"},{"book":"Marka","chapter":"15","verse":"9","text":"—Czy chcecie, abym uwolnił Króla Żydów?"},{"book":"Marka","chapter":"15","verse":"10","text":"Zorientował się bowiem, że to najwyżsi kapłani z nienawiści uknuli ten spisek przeciwko Jezusowi."},{"book":"Marka","chapter":"15","verse":"11","text":"Kapłani jednak podburzyli tłum i ten, zamiast o Jezusa, prosił o uwolnienie Barabasza."},{"book":"Marka","chapter":"15","verse":"12","text":"—Co mam zatem zrobić z Królem Żydów?—kontynuował Piłat."},{"book":"Marka","chapter":"15","verse":"13","text":"—Ukrzyżuj go!—zawołali w odpowiedzi."},{"book":"Marka","chapter":"15","verse":"14","text":"—Ale dlaczego?—dopytywał Piłat. —Jakie przestępstwo popełnił?"},{"book":"Marka","chapter":"15","verse":"15","text":"Chcąc więc zadowolić tłum, Piłat uwolnił Barabasza. Jezusa natomiast kazał ubiczować i skazał na śmierć przez ukrzyżowanie."},{"book":"Marka","chapter":"15","verse":"16","text":"Żołnierze wyprowadzili Go na dziedziniec i zwołali cały oddział."},{"book":"Marka","chapter":"15","verse":"17","text":"Ubrali Go w purpurowy płaszcz i włożyli na Jego głowę koronę uplecioną z długich, ostrych cierni."},{"book":"Marka","chapter":"15","verse":"18","text":"Potem, niby to oddając Mu honory, wykrzykiwali:"},{"book":"Marka","chapter":"15","verse":"19","text":"I bili Go po głowie trzcinowym kijem, pluli na Niego i drwiąc padali na kolana, aby oddać Mu pokłon."},{"book":"Marka","chapter":"15","verse":"20","text":"Gdy im się to znudziło, ściągnęli z Niego purpurowy płaszcz, nałożyli Mu z powrotem Jego własne ubranie i poprowadzili na ukrzyżowanie."},{"book":"Marka","chapter":"15","verse":"21","text":"Po drodze zmusili przechodzącego tamtędy Szymona z Cyreny, ojca Aleksandra i Rufusa, aby niósł Jego krzyż."},{"book":"Marka","chapter":"15","verse":"22","text":"W ten sposób doprowadzili Jezusa na miejsce zwane Golgotą (to znaczy: „Czaszką”)."},{"book":"Marka","chapter":"15","verse":"23","text":"Tam podali Mu do picia wino zaprawione gorzkimi ziołami, ale nie chciał go pić."},{"book":"Marka","chapter":"15","verse":"24","text":"Potem Go ukrzyżowali, a o Jego ubranie rzucili losy, aby ustalić, co kto ma wziąć."},{"book":"Marka","chapter":"15","verse":"25","text":"Była godzina dziewiąta rano."},{"book":"Marka","chapter":"15","verse":"26","text":"Do krzyża przybito tabliczkę z opisem Jego winy: „Król Żydów”."},{"book":"Marka","chapter":"15","verse":"27","text":"Po obu stronach Jezusa ukrzyżowano dwóch przestępców."},{"book":"Marka","chapter":"15","verse":"28","text":"I tak spełniły się słowa Pisma: „Zaliczono Go do przestępców”."},{"book":"Marka","chapter":"15","verse":"29","text":"Przechodzący obok ludzie śmiali się z Niego. Patrzyli z pogardą i wołali:"},{"book":"Marka","chapter":"15","verse":"30","text":"Skoro jesteś taki mocny, uratuj teraz siebie samego i zejdź z krzyża!"},{"book":"Marka","chapter":"15","verse":"31","text":"Stali tam również najwyżsi kapłani i inni przywódcy religijni. Oni także naśmiewali się z Jezusa:"},{"book":"Marka","chapter":"15","verse":"32","text":"Taki z niego Mesjasz, Król Izraela? Niech zejdzie z krzyża. Jeśli to zrobi, uwierzymy mu!"},{"book":"Marka","chapter":"15","verse":"33","text":"Nagle, około południa, całą ziemię okrył mrok i aż do godziny trzeciej było ciemno."},{"book":"Marka","chapter":"15","verse":"34","text":"Wtedy właśnie Jezus głośno zawołał:"},{"book":"Marka","chapter":"15","verse":"35","text":"Stojący w pobliżu ludzie sądzili, że woła proroka Eliasza."},{"book":"Marka","chapter":"15","verse":"36","text":"Jakiś człowiek pobiegł nawet po gąbkę, nasączył ją kwaśnym winem i podał Jezusowi, żeby się napił."},{"book":"Marka","chapter":"15","verse":"37","text":"Lecz Jezus wydał jeszcze jeden okrzyk i skonał."},{"book":"Marka","chapter":"15","verse":"38","text":"W tej samej chwili zasłona w świątyni, oddzielająca miejsce najświętsze, rozdarła się na dwie części—od góry aż do dołu."},{"book":"Marka","chapter":"15","verse":"39","text":"A rzymski dowódca, który stał obok krzyża i widział, jak Jezus umiera, zawołał:"},{"book":"Marka","chapter":"15","verse":"40","text":"Kilka kobiet z daleka przyglądało się temu wszystkiemu—między innymi Maria z Magdali, Maria—matka Jakuba Mniejszego i Józefa, oraz Salome."},{"book":"Marka","chapter":"15","verse":"41","text":"Wierzyły one w Jezusa i służyły Mu pomocą, gdy przebywał w Galilei. A teraz, wraz z wieloma innymi kobietami, przyszły za Nim do Jerozolimy."},{"book":"Marka","chapter":"15","verse":"42","text":"Ponieważ wszystko to wydarzyło się w dniu poprzedzającym szabat,"},{"book":"Marka","chapter":"15","verse":"43","text":"pewien powszechnie szanowany członek Wysokiej Rady, Józef z Arymatei, oczekujący nadejścia królestwa Bożego, zdobył się na odwagę i pod wieczór przyszedł do Piłata z prośbą o wydanie mu ciała Jezusa."},{"book":"Marka","chapter":"15","verse":"44","text":"Piłat nie wierzył, że Jezus już nie żyje. Aby sprawdzić tę wiadomość, wezwał dowódcę odpowiedzialnego za ukrzyżowanie."},{"book":"Marka","chapter":"15","verse":"45","text":"Gdy uzyskał od niego potwierdzenie, zezwolił Józefowi zabrać ciało."},{"book":"Marka","chapter":"15","verse":"46","text":"Wtedy Józef kupił długie lniane płótno, owinął nim zdjęte z krzyża ciało Jezusa i złożył je w grobie, który był wykuty w skale. Wejście do grobu zamknięto przy pomocy ogromnego kamienia."},{"book":"Marka","chapter":"15","verse":"47","text":"Maria z Magdali oraz Maria—matka Józefa, dokładnie zobaczyły, gdzie położono Jezusa."}]}