{"data":[{"book":"ሉቃሴ","chapter":"15","verse":"1","text":"ኮርሞ ዓሶይዳፓ ሚኢሾ ቡኩሳ ዓሶና ጎሞ ዓሶና ቢያ ዬሱሴ ዔርዛ ዔርዚፆ ዋይዛኒ ቡኪንቲ ዒዛ ኮራ ሙኬኔ።"},{"book":"ሉቃሴ","chapter":"15","verse":"2","text":"ፔርሴ ዓሶና ሙሴ ዔርዜ ዎጎ ዔርዛ ዓሶና ጋዓንቴ ዬያ ዛጋዖ፦ «ሓይ ሃይሾ ጎሞ ዓሶ ናሽኪ ዔኪ፥ ዔያቶና ዎላ'' ሙዓኔ» ጌዒ ጌዒ ዬሱሴ ዾንኪሢ ዓርቄኔ።"},{"book":"ሉቃሴ","chapter":"15","verse":"3","text":"ዬያሮ ዬሱሴ ሃያ ኮኦኪንሦ ዔያቶም ሂዚ ጌዒ ኬኤዚሢ ዓርቄኔ።"},{"book":"ሉቃሴ","chapter":"15","verse":"4","text":"«ዒንሢዳፓ ፄኤታ ማራይ ዓኣ ዓሲ ፔቴ'' ማራይ ባይቄቶ ዎይታንዳያ ዒንሢም ማላይ? ታዞጲታሚ ታዞጶ ማራቶ ካያ ሃሺ''፥ ዬያ ባይቄ ማራዓሢ ዴንቃኒ ኮዓኒ ዴንዳዓዳ?"},{"book":"ሉቃሴ","chapter":"15","verse":"5","text":"ዬካፓ ዒዚ ዴንቃዖ ኮሺ'' ዎዛዺ፥ ጌኤታ ኬዲ ማሂ ዔኪ ሙኪ፥"},{"book":"ሉቃሴ","chapter":"15","verse":"6","text":"ማኣሪ ሄሌ''ስካፓ ፔኤኮ ላጎና ዓሺኖና ፔቴ''ይዳ ዔኤሊ''፦ ‹ታኣኮ ባይቄ ማራዓሢ ታ ዴንቄሢሮ ታ ዎዛዻኔ፤ ታኣና ዎዛዹዋቴ!› ዔያቶም ጋዓንዳኔ።"},{"book":"ሉቃሴ","chapter":"15","verse":"7","text":"ጎሜ ቡኡፂ ማዓኒ ኮይሱዋ፥ ታዞጲታሚ'' ታዞጶ ጌኤዦ ዓሶይዳፓ ባሼ ጎሞ ቡኡፂ ጌኤሽካ ፔቴ'' ጎሜ ዓሲ ዛላና ፆኦሲ ካኣቱሞይዳ ዎዛ ማዓኔ ታ ዒንሢም ጋዓኔ» ጌዔኔ።"},{"book":"ሉቃሴ","chapter":"15","verse":"8","text":"ሄሊ''ሳዖ ዬሱሴ፦ «ታጶ ቢራ ዓኣ ላኣሊኮ ፔቴ'' ቢራ ባይቄቶ ዒዛ ዎዳ''ንዳያ ዒንሢም ማላይ? ፖዒ ፖዒሲ ጋሮዋ ፒፂ'' ዴንቃንዳያ ሄላ''ንዳኣና ዓኣሺንቴ ቤዞ ቢያ ኮዓዓዳ?"},{"book":"ሉቃሴ","chapter":"15","verse":"9","text":"ዬካፓ ዒዛ ዴንቃዖ ዒዞኮ ላጎና ዓሺኖና ፔቴ''ይዳ ዔኤሊ'' ‹ታኣኮ ባይቄ ቢሬሎ ዴንቂ ታ ዎዛዻሢሮ፥ ታኣና ዎላ'' ዎዛዹዋቴ!› ዔያቶም ዒዛ ጋዓንዳኔ።"},{"book":"ሉቃሴ","chapter":"15","verse":"10","text":"ጎሜ ቡኡፂ ጌኤሽካ ፔቴ'' ጎሜ ዓሲ ዛላና ጫሪንጮይዳ ኪኢታንቻ ዬያጉዲ ዎዛዻኔ፥ ታ ዒንሢም ጋዓኔ።»"},{"book":"ሉቃሴ","chapter":"15","verse":"11","text":"ሃሣ ዬሱሴ፦ «ፔቴ'' ዓሲኮ ላምዖ ናይ ዓኣኔ፤"},{"book":"ሉቃሴ","chapter":"15","verse":"12","text":"ጌኤዛሢ ዓዳሢ ኮራ ‹ዓዴ! ኔኤኮ ዓኣ ባካፓ ፓቂ፥ ታና ሄላ''ዞንሢ ሃሢ ታኣም ዒንጌ› ጌዔሢሮ፥ ዓዳሢ ዓኣ ባኮ ላምዖ ናኣቶ''ም ጊሽኬኔ።"},{"book":"ሉቃሴ","chapter":"15","verse":"13","text":"ዻካ'' ኬሊ''ኮ ጊንፃፓ ጌኤዛሢ ፔኤኮ ፓቂ ዔኬ ባኮ ሻንቺያ ሻንቺ ሃሣ ላኣሚያ ላኣሚ ዔካዖ ሃኬ ዓጪ ዴንዴኔ፤ ዒኢካ ዒ ዓኣዼ ቤዛ ፔኤኮ ሚኢሾ ቢያ ጉሪ ላኣሊ ባይዜኔ።"},{"book":"ሉቃሴ","chapter":"15","verse":"14","text":"ሚኢሾ ዒ ፔኤኮ ቢያ ጋፒሴስካፓ ዬኖ ዓጬ''ሎይዳ ሚርጌ ናይዚ ኬስኬሢሮ ሜቶይዳ ዒ ኬዴኔ።"},{"book":"ሉቃሴ","chapter":"15","verse":"15","text":"ዬያ ሜታሢዳፓ ዔቄያና ዬኖ ዓጮ''ይዳ ዓኣ ፔቴ'' ዓሲስኬያ ኮይላ'' ናንጋኒ ጌላዛ፥ ዬይ ዓሢ ፔኤኮ ቆሎ ጉዱንፆ ሄንቂሴኔ።"},{"book":"ሉቃሴ","chapter":"15","verse":"16","text":"ናያ ዶዴሢሮ ናዓሢ ጉዱንፃ ሙዓ ሃኣኮ ዲልቦ ሙዒ ሚሽካኒ ዓፃዼቶዋ ዬያ ዒዛም ዒንጋ ዓሲ ባይቄኔ፤"},{"book":"ሉቃሴ","chapter":"15","verse":"17","text":"ዒማ''ና ናዓሢ ፔኤኮ ዻቢንቶ ዔሪጋፓ ‹ታ ዓዶ ማኣሮይዳ ማዾ'' ማዻኒ ጌላ ዓሳ ካሦ ሙዒ ሚሽኬም ዓዓታንቴ፥ ታኣኒ ሃይካ ናዮና ሃይቃኔ፤"},{"book":"ሉቃሴ","chapter":"15","verse":"18","text":"ዓካሪ ታ ዔቂ ታ ዓዶ ኮይላ'' ዓኣዺጋፓ፦ «ዓዴ! ፆኦሲና ኔኤናና ቤርታ ታ ዻቤኔ፤"},{"book":"ሉቃሴ","chapter":"15","verse":"19","text":"ሃካፓ ሴካ ኔ ናይ ታ ጌይንታኒ ታኣም ኮይሱዋሴ፤ ጋዓንቴ ኔኤኒ ማዺሻ፥ ዓይሎ''ይዳፓ ፔቴ''ሢ ታና ማሄ ታ ጋዓንዳኔ» › ጌዒ ማሌኔ።"},{"book":"ሉቃሴ","chapter":"15","verse":"20","text":"ዬያ ጋዓዖ ዔቂ ዓዶ ባንሢ ዓኣዼኔ።"},{"book":"ሉቃሴ","chapter":"15","verse":"21","text":"ናዓሢያ፦ ‹ዓዴ! ፆኦሲና ኔኤና ቤርታ ታ ዻቤኔ፤ ሃይፓ ሴካ ኔኤኮ ናይ ጌይንታኒ ታና ኮይሱዋሴ› ጌዔኔ።"},{"book":"ሉቃሴ","chapter":"15","verse":"22","text":"ዓዴ ጋዓንቴ ማዻ ዓሶ ዔኤላ''ዖ፦ ‹ዑካዺ ቃራ ማኣዖ ዔኪ ሙኪ ማይሱዋቴ፤ ኬኤሎ''ይዳ ዢኢሮ፥ ቶኮ''ይዳኣ ዱርሲ ዓኣሡዋቴ፤"},{"book":"ሉቃሴ","chapter":"15","verse":"23","text":"ሃሣ ቃራ ማሊ'' ቡዋ ዔኪ ሙኪ ሹኩዋቴ፥ ሙዒ ኑ ዎዛዾም፤"},{"book":"ሉቃሴ","chapter":"15","verse":"24","text":"ዓይጎሮ ጌዔቶ ሃይ ናዓሢ ታኣኮ «ሃይቄኔ» ታ ጌዔንቴ፥ ሃይሾ ሃሢ ሼምፖና ዓኣያ ማዔኔ፤ ባይቄያታዖ ጴዼኔ› ጋዓዖ፥ ዎዛዺሢ ዓርቄኔ።"},{"book":"ሉቃሴ","chapter":"15","verse":"25","text":"«ዬማና ቶይዳሢ ማዾ''ሮ ቦኦሎ'' ዓኣዼዖ ማዒ ሙኪ ማኣሮኮ ዑኬ ዎዶ''ና ኮሢ ኮርጎንቴ ዋይዜኔ፤"},{"book":"ሉቃሴ","chapter":"15","verse":"26","text":"ዬካፓ ዒዚ ዓይሎ''ይዳፓ ፔቴ''ስኬያ ዔኤላ''ዖ ‹ሓይ ዓይጎዳይ?› ጌዒ ዖኦጬኔ።"},{"book":"ሉቃሴ","chapter":"15","verse":"27","text":"ዓይላ''ሢ ማሃዖ ‹ኔ ጌኤዚ'' ማዒ ሙኬኔ፤ ኔ ዓዴ ዒ ኮሺ ዓኣንቴ ዒዛ ዴንቄሢሮ ማሌ'' ቡዋሢ ዒዛም ሹኬኔ› ጌዔኔ።"},{"book":"ሉቃሴ","chapter":"15","verse":"28","text":"«ዬያሮ ቶይዳሢ ሚርጌና ዻጋዻዖ፦ ‹ማኣሪ ታ ጌላዓ› ጋዓዛ፥ ዓዴ ካሮ'' ኬስኪ ጌላንዳጉዲ ዒዛ ሺኢቄኔ።"},{"book":"ሉቃሴ","chapter":"15","verse":"29","text":"ናዓሢ ጋዓንቴ ዓዶም ‹ሃኣዛጌ፥ ሃያጉዴ ሌዔ ታ ኔኤም ማዼኔ፤ ኔ ዓይሤ ባኣዚ''ያ ዒፂ ታ ቤቂባኣሴ፤ ዓካሪ ታኣኒ ታ ላጎንሢና ዎላ'' ዎዛዻንዳጉዲ ፔቴ'' ዋናናይታዖ ታኣም ኔ ዒንጊ ቤቂባኣሴ።"},{"book":"ሉቃሴ","chapter":"15","verse":"30","text":"ሃይ ኔኤኮ ናዓሢ ጋዓንቴ ኔጊዳፓ ፓቂ ዔኬ ባኮ ዞኦዞ ላኣሎና ዎላ'' ኩርሲ ማዔ ዎዶ''ና ማሌ'' ቡዋሢ ኔ ዒዛም ሹኬኔ› ጌዒ ማሄኔ።"},{"book":"ሉቃሴ","chapter":"15","verse":"31","text":"ዓዳሢ ማሃዖ፦ ‹ታ ናዓሢዮ! ኔኤኒ ቢያ ኬሊ'' ታኣና ዎላ''ኬ፤ ታኣሲ'' ጉቤ ኔኤሮኬ።"},{"book":"ሉቃሴ","chapter":"15","verse":"32","text":"ሃይ ኔ ጌኤዚ'' «ሃይቄኔ» ታ ጌዔንቴ፥ ሃሢ ሼምፖና ዓኣያ ማዔኔ፤ ባይቄያታዖ ሃሢ ጴዼኔ፤ ዬያሮ ሚርጌ ኑ ዎዛዻንዳያ ኑና ኮይሴኔ› » ጌዔኔ።"}]}