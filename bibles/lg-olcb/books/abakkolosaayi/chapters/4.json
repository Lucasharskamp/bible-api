{"data":[{"book":"Abakkolosaayi","chapter":"4","verse":"1","text":"Mmwe bakama b’abaddu, mubenga benkanya eri abaddu bammwe nga mumanyi nti nammwe mulina Mukama wammwe mu ggulu."},{"book":"Abakkolosaayi","chapter":"4","verse":"2","text":"Munyiikirirenga mu kusaba, nga temuddirira, wabula nga mwebazanga"},{"book":"Abakkolosaayi","chapter":"4","verse":"3","text":"nga mwenna awamu mutusabira Katonda atuggulirewo oluggi okubuulira Enjiri, n’okutegeeza ekyama kya Kristo, kye nasibirwa."},{"book":"Abakkolosaayi","chapter":"4","verse":"4","text":"Ndyoke njolesenga ekyama ekyo nga bwe kiŋŋwanidde okukyogerako."},{"book":"Abakkolosaayi","chapter":"4","verse":"5","text":"Abo abatannakkiriza mutambulenga nabo n’amagezi, nga mukozesa bulungi ebiseera bye mulina."},{"book":"Abakkolosaayi","chapter":"4","verse":"6","text":"Enjogera yammwe ebeerenga ya kisa, era ng’enoga omunnyo, mulyoke mumanye eky’okwanukulanga buli muntu yenna."},{"book":"Abakkolosaayi","chapter":"4","verse":"7","text":"Tukiko owooluganda omwagalwa era omuweereza omwesigwa era muddu munnaffe mu Mukama waffe alibategeeza ebinfaako byonna."},{"book":"Abakkolosaayi","chapter":"4","verse":"8","text":"Kyenva mmutuma gye muli mulyoke mumanye ebitufaako, era abazzeemu n’amaanyi,"},{"book":"Abakkolosaayi","chapter":"4","verse":"9","text":"awamu ne Onesimo owooluganda omwagalwa era omwesigwa, omu ku b’ewammwe; balibategeeza byonna ebifa eno."},{"book":"Abakkolosaayi","chapter":"4","verse":"10","text":"Alisutaluuko, musibe munnange, ne Makko omujjwa wa Balunabba, gwe baabagambako nti bw’aliba ng’aze gye muli mumusembezanga, babatumidde;"},{"book":"Abakkolosaayi","chapter":"4","verse":"11","text":"ne Yesu ayitibwa Yusito abalamusizza. Abo be Bayudaaya, bakozi bannange bokka mu bwakabaka bwa Katonda, abaanzizaamu amaanyi."},{"book":"Abakkolosaayi","chapter":"4","verse":"12","text":"Epafula ow’ewammwe, omuddu wa Kristo Yesu, afuba bulijjo ku lwammwe okubasabira, mulyoke muyimirirenga nga munywedde mu kukkiriza era nga mutegeereranga ddala mu byonna Katonda by’ayagala, abalamusizza."},{"book":"Abakkolosaayi","chapter":"4","verse":"13","text":"Kubanga mmuweera obujulirwa, nga bw’afuba ennyo ku lwammwe, n’ab’omu Lawodikiya, n’ab’omu Kiyerapoli."},{"book":"Abakkolosaayi","chapter":"4","verse":"14","text":"Lukka, omusawo omwagalwa ne Dema, babalamusizza."},{"book":"Abakkolosaayi","chapter":"4","verse":"15","text":"Mulamuse abooluganda ab’omu Lawodikiya, ne Nunfa, n’ekkanisa ekuŋŋaanira mu nnyumba ye."},{"book":"Abakkolosaayi","chapter":"4","verse":"16","text":"Ebbaluwa eno bw’emalanga okusomebwa mu mmwe, mulabe nti esomerwa n’ab’ekkanisa y’omu Lawodikiya, era nammwe musome ebbaluwa eriva e Lawodikiya."},{"book":"Abakkolosaayi","chapter":"4","verse":"17","text":"Era mugambe Alukipo nti, “Ssaayo omwoyo ku kuweereza kwe waweebwa mu Mukama waffe, okutuukirize.”"},{"book":"Abakkolosaayi","chapter":"4","verse":"18","text":"Nze Pawulo nzennyini nze mpandiise okulamusa kuno. Munzijukirenga mu busibe bwange. Ekisa kibeerenga nammwe."}]}