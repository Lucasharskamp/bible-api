{"data":[{"book":"Ndị Filipai","chapter":"4","verse":"1","text":"Ya mere, ụmụnna m, ndị m hụrụ nʼanya, na ndị ihe ha na-agụsị m agụụ ike, unu ndị na-enye m ọṅụ, na ndị bụ okpueze m nʼihi ọrụ m na-arụ, bikonu, guzosienụ ike nʼime Onyenwe anyị."},{"book":"Ndị Filipai","chapter":"4","verse":"2","text":"Arịrịọ m na-arịọ Yodia na Sintiki bụ, ha biko, nwe otu uche nʼime Onyenwe anyị."},{"book":"Ndị Filipai","chapter":"4","verse":"3","text":"E, ana m arịọkwa gị, ezi onye mụ na ya na-arụkọ ọrụ, biko, nyere ụmụ nwanyị ndị a aka nʼihi na ha abụọ bụ ndị so m rụọ ọrụ ikwusa oziọma nye ndị ọzọ. Ha sokwa Klement rụọkwa ọrụ, bụ ndị ahụ e dere aha ha nʼakwụkwọ nke ndụ ahụ."},{"book":"Ndị Filipai","chapter":"4","verse":"4","text":"Na-aṅụrịnụ ọṅụ mgbe niile nʼime Onyenwe anyị. Ka m kwuokwa ya ọzọ, ṅụrịanụ ọṅụ!"},{"book":"Ndị Filipai","chapter":"4","verse":"5","text":"Meenụ ka mmadụ niile jiri anya ha hụ na unu bụ ndị obiọma nʼihe niile unu na-eme. Chetanụ na ọbịbịa Onyenwe anyị dị nso."},{"book":"Ndị Filipai","chapter":"4","verse":"6","text":"Unu echegbula onwe unu banyere ihe ọbụla. Kama nʼihe niile, sitenụ nʼekpere na arịrịọ, ya na ekele, chee ihe niile na-akpa unu nʼihu Chineke."},{"book":"Ndị Filipai","chapter":"4","verse":"7","text":"Udo Chineke, nke dị ukwuu karịa ihe ọbụla mmadụ nwere ike ịghọta, ga-eche echiche uche unu na obi unu nche nʼime Kraịst Jisọs."},{"book":"Ndị Filipai","chapter":"4","verse":"8","text":"Nʼikpeazụ, ụmụnna m, na-echenụ echiche mgbe niile banyere ihe bụ eziokwu, na ihe dị mma, na ihe ziri ezi. Na-echekwanụ echiche banyere ihe dị ọcha, ihe ọbụla mabigara mma oke, ihe ọbụla dị mma na ndụ onye ọbụla nke e kwesiri ịṅomi, na nke e kwesiri inwe otuto nʼihi ya."},{"book":"Ndị Filipai","chapter":"4","verse":"9","text":"Na-emenụ ihe ọbụla unu si nʼaka m mụta, maọbụ ihe unu nụrụ, ma ọ bụkwanụ ihe unu hụrụ m ka m na-eme. Chineke onye na-enye udo ga-anọnyekwara unu."},{"book":"Ndị Filipai","chapter":"4","verse":"10","text":"Ana m aṅụrị ọṅụ dị ukwuu nʼime Onyenwe anyị nʼihi na unu mechara malite iche echiche ọzọ banyere m. Unu bu m nʼobi nʼeziokwu ma unu enwetaghị ohere izipụta ya."},{"book":"Ndị Filipai","chapter":"4","verse":"11","text":"Ọ bụghị na m nọ nʼọnọdụ oke mkpa na ụkọ. Nʼihi na amụtala m otu m ga-esi jiri ọṅụ nọrọ nʼọnọdụ ọbụla."},{"book":"Ndị Filipai","chapter":"4","verse":"12","text":"Amụtala m otu m ga-esi nọrọ mgbe ihe siri ike na mgbe ihe bara ụba. Amụtakwala m otu m ga-esi nwee afọ ojuju nʼọnọdụ ọbụla, maọbụ mgbe m na-anọ agụụ, maọbụ mgbe m rijuru afọ, maọbụ mgbe m nwere ihe dị ukwuu maọbụ nʼoge ụkọ."},{"book":"Ndị Filipai","chapter":"4","verse":"13","text":"Nʼihi na apụrụ m ime ihe niile site nʼinyeaka onye na-enye m ike."},{"book":"Ndị Filipai","chapter":"4","verse":"14","text":"Ma unu mere nnọọ nke ọma inyere m aka nʼọnọdụ nsogbu nke m nọ nʼime ya."},{"book":"Ndị Filipai","chapter":"4","verse":"15","text":"Unu onwe unu ndị Filipai maara na mbido nke oziọma a, mgbe m hapụrụ Masidonia, na o nweghị nzukọ ọzọ nyere m aka nʼinye maọbụ ịnabata onyinye, ma e wezuga unu."},{"book":"Ndị Filipai","chapter":"4","verse":"16","text":"Ọ bụladị mgbe m nọ na Tesalonaịka, unu ziteere m onyinye ihe karịrị otu ugbo, inyere m aka na mkpa m."},{"book":"Ndị Filipai","chapter":"4","verse":"17","text":"Ọ bụghịkwa na m chọrọ onyinye unu, kama ana m achọ ka mkpụrụ unu ga-amịta baa ụba, bara unu uru."},{"book":"Ndị Filipai","chapter":"4","verse":"18","text":"Ugbu a, enweela m ihe niile na-akpa m mkpa, nʼezie, enweela m karịa ihe na-akpa m. Onyinye unu nyere m, nke Epafroditọs wetara, egboola mkpa m niile. Onyinye ndị a dị ka aja na-esi isi ụtọ a chụụrụ Chineke, nke ọ na-anabatakwa nke ọma."},{"book":"Ndị Filipai","chapter":"4","verse":"19","text":"Ọ bụ Chineke m ga-egboro unu mkpa unu niile, site nʼụlọakụ ebube ya nke eluigwe, nʼihi Kraịst Jisọs."},{"book":"Ndị Filipai","chapter":"4","verse":"20","text":"Ka otuto dịrị Chineke anyị, bụ Nna anyị, ruo mgbe niile ebighị ebi. Amen."},{"book":"Ndị Filipai","chapter":"4","verse":"21","text":"Keleere m ndị nsọ niile nʼime Kraịst Jisọs."},{"book":"Ndị Filipai","chapter":"4","verse":"22","text":"Ndị nsọ niile nọ nʼebe a na-ekele unu, karịsịa ndị nọ nʼụlọ Siza."},{"book":"Ndị Filipai","chapter":"4","verse":"23","text":"Ka amara Onyenwe anyị Jisọs Kraịst dịnyere mmụọ unu. Amen."}]}