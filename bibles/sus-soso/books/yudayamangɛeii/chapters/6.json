{"data":[{"book":"Yudaya Mangɛe II","chapter":"6","verse":"1","text":"Na tɛmui Sulemani naxa a masen, «Alatala, a fala nɛ a a luma nuxui magaaxuxi kui."},{"book":"Yudaya Mangɛe II","chapter":"6","verse":"2","text":"N tan bara lingira ti Ala bɛ, a luma dɛnnaxɛ abadan.»"},{"book":"Yudaya Mangɛe II","chapter":"6","verse":"3","text":"Mangɛ naxa a ya rafindi, a duba Isirayila ɲama birin bɛ. E birin nu tixi."},{"book":"Yudaya Mangɛe II","chapter":"6","verse":"4","text":"A naxa a masen, «Tantui na Isirayila Marigi Alatala bɛ, naxan wɔyɛn n baba Dawuda bɛ a kɛrɛ ra. A fe naxan birin fala a bɛ, a na birin nakamalixi nɛ."},{"book":"Yudaya Mangɛe II","chapter":"6","verse":"5","text":"‹Kafi n nan n ma ɲama ramini Misira bɔxi ra, n mu nu taa sugandixi Isirayila bɔnsɔɛe tagi n banxi tima dɛnnaxɛ. N man mu xɛmɛ sugandixi naxan findima n ma Isirayila ɲama xa yarerati ra."},{"book":"Yudaya Mangɛe II","chapter":"6","verse":"6","text":"Kɔnɔ n Darisalamu nan sugandixi, alako n xili xa lu naa. N man Dawuda nan sugandixi alako a xa findi n ma Isirayila ɲama xunyi ra.›»"},{"book":"Yudaya Mangɛe II","chapter":"6","verse":"7","text":"«N baba Dawuda naxa natɛ tongo a bɔɲɛ kui, fo a xa banxi ti Isirayila Marigi Alatala bɛ."},{"book":"Yudaya Mangɛe II","chapter":"6","verse":"8","text":"Alatala naxa a fala n baba Dawuda bɛ, ‹I to natɛ tongo i bɔɲɛ kui n ma banxi xa fe ra, na bara findi ɲanige fanyi ra."},{"book":"Yudaya Mangɛe II","chapter":"6","verse":"9","text":"Kɔnɔ i tan xa mu na banxi tima. I xa di nan tan na tima. I naxan barixi, na nan n ma banxi tima.›"},{"book":"Yudaya Mangɛe II","chapter":"6","verse":"10","text":"Alatala bara a xa masenyi rakamali. N tan bara ti n baba Dawuda ɲɔxɔɛ ra Isirayila mangɛ kibanyi kui, alɔ Alatala a masen ki naxɛ. N man bara banxi ti Isirayila Marigi Alatala bɛ."},{"book":"Yudaya Mangɛe II","chapter":"6","verse":"11","text":"N bara Alatala xa saatɛ kankira dɔxɔ naa, a xa saatɛ walaxɛ na na kui. A na saatɛ xiri a nun Isirayilakae nan tagi.»"},{"book":"Yudaya Mangɛe II","chapter":"6","verse":"12","text":"Sulemani naxa ti Alatala xa sɛrɛxɛbade ya ra, Isirayila ɲama birin ya xɔri, a fa a bɛlɛxɛ itala."},{"book":"Yudaya Mangɛe II","chapter":"6","verse":"13","text":"Sulemani nu bara tide yailan yɔxui ra tɛtɛ tagi, a kuya nɔngɔn ya suuli, a igbo nɔngɔn ya suuli, a ite nɔngɔn ya saxan. A naxa a xinbi sin naa Isirayila ɲama ya xɔri, a a bɛlɛxɛ itala, a fa a fala,"},{"book":"Yudaya Mangɛe II","chapter":"6","verse":"14","text":"«Isirayila Marigi Alatala, i maniyɛ mu na koore nun bɔxi ma. I dugutɛgɛxi i xa saatɛ nun i xa hinnɛ xa fe ra i xa konyie mabiri, naxee ɲɛrɛma i ya tode ra e bɔɲɛ fiixɛ ra."},{"book":"Yudaya Mangɛe II","chapter":"6","verse":"15","text":"Na na a ra, to lɔxɔɛ i bara i xa laayidi rakamali i xa konyi n baba Dawuda bɛ."},{"book":"Yudaya Mangɛe II","chapter":"6","verse":"16","text":"Yakɔsi, Isirayila Marigi Alatala, i laayidi naxan tongoxi i xa konyi n baba Dawuda bɛ, i xa na rakamali. I bara a masen a bɛ, ‹Xa i bɔnsɔɛ fɛntɛn e ɲɛrɛ ki ma alɔ i a rabaxi ki naxɛ, e naxa n ma sɛriyɛ binya, mixi nde luma nɛ e ya ma naxan luma Isirayila kibanyi kui abadan.›"},{"book":"Yudaya Mangɛe II","chapter":"6","verse":"17","text":"Yakɔsi, Isirayila Marigi Alatala, i xa i xa masenyi rakamali, i naxan fala i xa konyi Dawuda bɛ.»"},{"book":"Yudaya Mangɛe II","chapter":"6","verse":"18","text":"«Kɔnɔ Ala tan nɔma sabatide duniɲa bɛndɛ fuɲi fari adamadie tagi? Koore nun a xa gboe xurun i bɛ. N banxi naxan tixi i bɛ a xurun koore bɛ. I luma mɛnni di?"},{"book":"Yudaya Mangɛe II","chapter":"6","verse":"19","text":"N Marigi Alatala, i xa i xa konyi xa dubɛ suxu, i xa a xa maxandi tongo, i xa i tuli mati i xa konyi wa xui ra."},{"book":"Yudaya Mangɛe II","chapter":"6","verse":"20","text":"I xa i ɲɛngi sa yi banxi xɔn ma kɔɛ nun yanyi, barima i naxɛ a i i yɛtɛ masenma be nɛ. I xa i xa konyi xa maxandi suxu yi banxi kui."},{"book":"Yudaya Mangɛe II","chapter":"6","verse":"21","text":"I xa i tuli mati i xa konyi nun i xa ɲama wa xui ra, e i maxandima be tɛmui naxɛ. Kelife koore ma i dɔxɔxi dɛnnaxɛ, i xa i tuli mati muxu ra, i man xa diɲɛ.»"},{"book":"Yudaya Mangɛe II","chapter":"6","verse":"22","text":"«Xa mixi nde sa yunubi raba a boore ra, e fa a fala a bɛ a xa marakali nde raba i xa sɛrɛxɛbade yire yi banxi kui,"},{"book":"Yudaya Mangɛe II","chapter":"6","verse":"23","text":"i xa na fe mato kelife koore ma, i xa kiiti sa tinxinyi ra alako yunubitɔɛ nun tinxintɔɛ birin xa e sare sɔtɔ.»"},{"book":"Yudaya Mangɛe II","chapter":"6","verse":"24","text":"«Xa i xa ɲama Isirayila sa yunubi raba i ra, e yaxuie fa nɔ e ra na xa fe ra, xa e tin e yɛtɛ ragbilende i ma, e i xili matɔxɔ, e i maxandi yi hɔrɔmɔbanxi kui,"},{"book":"Yudaya Mangɛe II","chapter":"6","verse":"25","text":"i xa na fe mato kelife koore ma, i xa i xa ɲama Isirayila xa yunubie xafari, i fa e ragbilen bɔxi ma, i dɛnnaxɛ fixi e tan nun e babae ma.»"},{"book":"Yudaya Mangɛe II","chapter":"6","verse":"26","text":"«Xa koore sa balan, tunɛ yo mu fa, barima e bara yunubi raba i ra, xa e fa i maxandide be, e i xili matɔxɔ, e gbilen e xa yunubi fɔxɔ ra i e rayaagixi naxan ma,"},{"book":"Yudaya Mangɛe II","chapter":"6","verse":"27","text":"i xa na fe mato kelife koore ma, i xa i xa konyie, i xa ɲama Isirayila xa yunubie xafari, i xa i xa sɛriyɛ fanyi masen e bɛ alako e xa na raɲɛrɛ ki kolon, i fa tunɛ ragoro i xa bɔxi ma, i naxan findi e gbe ra.»"},{"book":"Yudaya Mangɛe II","chapter":"6","verse":"28","text":"«Xa kaamɛ sa sin yi bɔxi ma, xa na mu fure, xa na mu baloe kanɛ, xa na mu gere, xa na mu gbaloe gbɛtɛ,"},{"book":"Yudaya Mangɛe II","chapter":"6","verse":"29","text":"xa mixi nde sa i maxandi, xa i xa ɲama Isirayila e mawa i bɛ, barima e bara e xa tɔɔrɛ saabui kolon e fa e ya rafindi yi banxi ma e i maxandi,"},{"book":"Yudaya Mangɛe II","chapter":"6","verse":"30","text":"i xa na fe mato kelife koore ma i magoroxi dɛnnaxɛ, i xa diɲɛ, i xa mixi birin sare fi a xa wali ra, i tan naxan adama birin bɔɲɛ ma fe kolon. I keren peti nan ibunadama birin sondon ma fe kolon."},{"book":"Yudaya Mangɛe II","chapter":"6","verse":"31","text":"Na kui e fama gaaxude i ya ra, e e ɲɛrɛ i xa kira xɔn e xa simaya birin kui yi bɔxi ma, i naxan fixi muxu babae ma.»"},{"book":"Yudaya Mangɛe II","chapter":"6","verse":"32","text":"«Xa xɔɲɛ nde sa fa kelife ɲamanɛ gbɛtɛ ma, naxan mu findi i xa ɲama Isirayila mixi nde ra, a fa i xili xungbe nun i sɛnbɛ xa fe ra, a i maxandi yi banxi kui,"},{"book":"Yudaya Mangɛe II","chapter":"6","verse":"33","text":"i xa na fe mato kelife koore ma i magoroxi dɛnnaxɛ, i xa a xa maxandi suxu alako si birin xa gaaxu i xili ya ra duniɲa, alɔ i xa ɲama Isirayila. E xa a kolon i tan nan xili maxandima yi banxi kui n naxan tixi.»"},{"book":"Yudaya Mangɛe II","chapter":"6","verse":"34","text":"«Xa i xa ɲama sa mini a yaxuie gerede alɔ i a fala e bɛ ki naxɛ, xa e i maxandi yi taa mabiri ra i dɛnnaxɛ sugandixi, xa e i maxandi yi banxi mabiri n naxan tixi i xili ra,"},{"book":"Yudaya Mangɛe II","chapter":"6","verse":"35","text":"i xa na fe mato, i xa e xa dubɛ suxu, i xa kiiti tinxinxi sa e bɛ.»"},{"book":"Yudaya Mangɛe II","chapter":"6","verse":"36","text":"«Xa e sa yunubi raba i ra, alɔ adamadi birin darixi naxan na, xa i bɔɲɛ te e ma, i fa e sa e yaxuie sagoe, e findi geelimanie ra yire makuye, xa na mu a ra yire makɔrɛxi,"},{"book":"Yudaya Mangɛe II","chapter":"6","verse":"37","text":"xa e sa xaxili sɔtɔ na konyiya kui, e fa i maxandi e xa geeli kui, ‹Muxu bara yunubi raba, muxu bara fe ɲaaxi raba, muxu bara kobi,›"},{"book":"Yudaya Mangɛe II","chapter":"6","verse":"38","text":"xa e man e yɛtɛ ragbilen i ma e bɔɲɛ fiixɛ ra, e nii birin na, e fa i maxandi ɲamanɛ ma konyiya kui, e e ya rafindi yi bɔxi mabiri, i naxan fixi e babae ma, a nun yi taa mabiri, i naxan sugandixi, a nun yi banxi mabiri, n naxan tixi i bɛ,"},{"book":"Yudaya Mangɛe II","chapter":"6","verse":"39","text":"i xa na fe mato kelife koore ma i magoroxi dɛnnaxɛ, i xa i tuli mati e xa maxandi nun e wa xui ra, i xa kiiti tinxinxi sa e bɛ, i xa diɲɛ i xa ɲama ma naxan yunubi rabaxi i ra."},{"book":"Yudaya Mangɛe II","chapter":"6","verse":"40","text":"Yakɔsi, n Marigi Ala, i xa muxu xa maxandi mato, i xa a ramɛ, muxu naxan nabaxi yi banxi kui.»"},{"book":"Yudaya Mangɛe II","chapter":"6","verse":"41","text":"«Yakɔsi n Marigi Alatala, keli, i fa i xa malabude, i tan nun i sɛnbɛ xa lu saatɛ kankira fɔxɔ ra, alako kisi xa lu i xa sɛrɛxɛdubɛe bɛ, alako i xa danxaniyatɔɛe xa lu hɛɛri kui, n Marigi Alatala."},{"book":"Yudaya Mangɛe II","chapter":"6","verse":"42","text":"N Marigi Alatala i naxa i xa mixi sugandixi rabɛɲin, i xa ratu i xa konyi Dawuda xa dugutɛgɛɲa ma.»"}]}