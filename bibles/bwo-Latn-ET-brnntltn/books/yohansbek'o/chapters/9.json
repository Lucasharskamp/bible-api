{"data":[{"book":"Yohans Bek'o","chapter":"9","verse":"1","text":"Úútsl melakiyo gaato b́fugi, mann darotse datsats fed'ts k'een iko tbek'i, ayi dashan wokts gop'o bín k'esheetwo bísh imeyi."},{"book":"Yohans Bek'o","chapter":"9","verse":"2","text":"9:2Aze. 19:28  Bí ayidek't dashan wokts gop'o b́k'eshi, s'uwonwere taw awuri eenotse keshf s'uwok'o ayidashan wokts gop'manitse b́keshi, gop'manitse keshts s'uwatse tuutson aawonat jongon t'alu bowtsi,"},{"book":"Yohans Bek'o","chapter":"9","verse":"3","text":"9:3Kesh. 10:12-15  S'umanitsnowere p'eluwots datsats k'azbokeshi, datsatsi ok'oolishwots angok'o ango boosh imeyi,"},{"book":"Yohans Bek'o","chapter":"9","verse":"4","text":"Datsatsi bod wotowa aaw naari atts keewo kon naari mito bo aawashirawok'o boosh keeweyi, awaashiyo bofalitwonmó bobaratse Ik' matabo deshaw ashuwots s'uzi b́tesh."},{"book":"Yohans Bek'o","chapter":"9","verse":"5","text":"Bonor b́wotiyal úúts shashosh bo kúnituwok'owa bako boúd'ituwok'o boosh alo imeratse, p'eluwots boats bobetsts kúúno ok'olsho asho b́shaas'ori ashuwotssh b́weeshfok'oyiye."},{"book":"Yohans Bek'o","chapter":"9","verse":"6","text":"9:6Iyo. 3:21; Erm. 8:3  Aawu manotsitse ashuwots k'iro geyitúne, ernmó daatsratsne, k'iroshowere tewnitune, wotowa eree k'iro boatse k'aywos'etuwe."},{"book":"Yohans Bek'o","chapter":"9","verse":"7","text":"P'eluwots kes' amoosh k'andek'ts farshwotsi arkno botesh, botookatse awntsi akililiyo arts keewo fa'e b́ tesh, boshiitsonwere ash shiitsa arka b́tesh."},{"book":"Yohans Bek'o","chapter":"9","verse":"8","text":"9:8 Iyu. 1:16  Mááts tooki s'iiro arts tooki s'iiro detsfno botesh, bo gáshonwere eeshi gásh arka b́ tesh."},{"book":"Yohans Bek'o","chapter":"9","verse":"9","text":"9:9 Iyu. 2:5  Bogeraatsowere bir arts t'ururi tahdek'kno boteshi, bobangi k'aaronúwere kes'o maants gaalfetst amiru ay farshuwotsnat seregelwots boshishiyru k'áárok'oyiye b́teshi."},{"book":"Yohans Bek'o","chapter":"9","verse":"10","text":"Ok'oolishi dúshok'o dúshonat bín boshas'etwo detsfne boteshi, bodúshootse ashuwotsi bín úúts shashosh bokúúnit ango detsfne boteshi."},{"book":"Yohans Bek'o","chapter":"9","verse":"11","text":"Nugúsono detsfne botesh, bíwere dashan gop'ts gop'i melakiyoni, b́shútsonwere Ibrayist'i noon keew keewon Abadoni,9:11 Abadon: Eto jam t'afitka eta.  Griki noon keew keewon Ap'oli'oni eteefoni."},{"book":"Yohans Bek'o","chapter":"9","verse":"12","text":"Indowe eteef shintso beshere, eshe haniyere il k'osh git indowe eto weetwe."},{"book":"Yohans Bek'o","chapter":"9","verse":"13","text":"Shirtl melakiyo b́ ezbedo b́fugi, eshe Ik'i shinatse fa'a awntson dozets it'ani wosho bíyatse t'iintsef t'arap'ezats awd k'alwotsoke k'ááro b́keshfere tshishi."},{"book":"Yohans Bek'o","chapter":"9","verse":"14","text":"K'áármanwere ezbedo detsdek'ts shrtl melakiyosh «Fok eeno Efrat'esitse tipeets melaki awdwotsi biishe!» bíet"},{"book":"Yohans Bek'o","chapter":"9","verse":"15","text":"Sa'atmannat aawmansh shaashmannat worwotmansh k'andek'ts melaki awdwots ash naarotse keezotse ik kisho boúd'ituwok'o bo biitseyi."},{"book":"Yohans Bek'o","chapter":"9","verse":"16","text":"Farshon kes'fuwots ayo git bal miliyoniyok'o b́woto tshishi."},{"book":"Yohans Bek'o","chapter":"9","verse":"17","text":"Farshetswotsnat farshats beedk'tswotsi bek'on t bek'tso hank'oyi, bogeratse teshts t'ururiyo tawk'ak'ok'o bíra, darimaac'ok'o aak'a, ac'uwok'owere arka b́tesh, farshwots tookonúwere eeshi took arka b́tesh, bo nonotse tawonat s'uwonú diniyo9:17 Ainiya: Eto bíaat'or keetsi shok'ok'o shook'f kaashk'on aat'ef, aat'iru shútsi laluwa.  b́keshfere b́tesh,"},{"book":"Yohans Bek'o","chapter":"9","verse":"18","text":"Bononótse bokishts tawon, s'uwonat diniyo keez fayanotsn, ash naaro keezotse ik kisho b́úd'eyi."},{"book":"Yohans Bek'o","chapter":"9","verse":"19","text":"Manwere eegoshe farshwots ango bo nononat bo dúshots b́ teshtsoshe, bo dúshonwere dawunzi dúsha bíari, dawunzi tookonowere detsfno, ashonowere waas'o bokashir manna b́tesh."},{"book":"Yohans Bek'o","chapter":"9","verse":"20","text":"Fayanotsn k'irraniyere oorts ash naarwots bokishi finatse aanat naandrone eraatsno, fo'erawonat awntson, ambaron, k'áázon shútsonat mitoon dozets bek'o wee shisho falaaw, wee sha'o falaaw woteraw ik'uwotsi ik'iyo k'ayatsne."},{"book":"Yohans Bek'o","chapter":"9","verse":"21","text":"Mank'owere kash úd'tswotsi bowottsotse, aton shetonfiinatse, bowidonat boúmp'atse naandrone eratsne."}]}