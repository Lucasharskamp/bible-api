{"data":[{"book":"Masenyi Dɔnxɔɛ","chapter":"30","verse":"1","text":"N baraka nun danka naxee birin falaxi wo bɛ, nee fama nɛ kamalide. Wo Marigi Alatala na wo rayensen yɛ tɛmui naxɛ bɔxi gbɛtɛ ma, wo wo maɲɔxun yi fee ma."},{"book":"Masenyi Dɔnxɔɛ","chapter":"30","verse":"2","text":"Xa wo gbilenma wo Marigi Alatala ma, wo man a xui suxu wo bɔɲɛ nun wo xaxili kui wo tan nun wo xa die, alɔ n a masenxi wo bɛ ki naxɛ to lɔxɔɛ,"},{"book":"Masenyi Dɔnxɔɛ","chapter":"30","verse":"3","text":"na tɛmui wo Marigi Alatala wo raminima nɛ konyiya kui, a kinikini wo ma, a wo ba sie ya ma a wo rayensen yɛ dɛnnaxɛ."},{"book":"Masenyi Dɔnxɔɛ","chapter":"30","verse":"4","text":"Hali wo na yire makuye konyiya kui, wo Marigi Alatala sigama nɛ wo fende, a fa wo malan"},{"book":"Masenyi Dɔnxɔɛ","chapter":"30","verse":"5","text":"wo benbae xa bɔxi ma, alako wo xa naa masɔtɔ, a fa mɛɛni wo ma dangife wo benbae ra, a wo rawuya dangi e ra."},{"book":"Masenyi Dɔnxɔɛ","chapter":"30","verse":"6","text":"Na tɛmui wo Marigi Alatala yɛtɛ yati wo bɔnsɔɛ bɔɲɛ rasɛniyɛnma nɛ, alako wo xa a xanu wo bɔɲɛ nun wo xaxili birin na. Na kui wo nɔma simaya fanyi sɔtɔde."},{"book":"Masenyi Dɔnxɔɛ","chapter":"30","verse":"7","text":"N yi dankɛ naxee birin sɛbɛxi wo bɛ yi ki, nee fama dɔxɔde wo yaxuie nun wo xɔnmae nan ma."},{"book":"Masenyi Dɔnxɔɛ","chapter":"30","verse":"8","text":"Na tɛmui wo man tuubi rabirama nɛ a bɛ, wo a xa sɛriyɛ suxu n naxan fixi wo ma to lɔxɔɛ."},{"book":"Masenyi Dɔnxɔɛ","chapter":"30","verse":"9","text":"Wo Marigi Alatala barakɛ sama nɛ wo xa fe birin ma. Wo di gbegbe sɔtɔma nɛ, wo xa xurusee rawuyama nɛ, wo xa sansie fanma nɛ, barima wo fama nɛ rafande Alatala ma alɔ wo benbae."},{"book":"Masenyi Dɔnxɔɛ","chapter":"30","verse":"10","text":"Na nan nabama, wo na wo tuli mati a ra tɛmui naxɛ, a xa sɛriyɛ nun a xa yaamarie suxufe ra, naxee sɛbɛxi yi kitaabui kui. Na tɛmui wo wo yɛtɛ ragbilenma nɛ a ma wo bɔɲɛ fiixɛ ra, wo xaxili birin na."},{"book":"Masenyi Dɔnxɔɛ","chapter":"30","verse":"11","text":"N yi sɛriyɛ naxan falaxi wo bɛ yi ki to lɔxɔɛ, a kolon yo mu xɔnɔ wo bɛ."},{"book":"Masenyi Dɔnxɔɛ","chapter":"30","verse":"12","text":"A mu na koore xa ma, alako a xa fala, «Nde nɔma tede koore ma a xa sa fa a ra won bɛ, a a xaran won bɛ alako won xa nɔ a rabade?»"},{"book":"Masenyi Dɔnxɔɛ","chapter":"30","verse":"13","text":"A mu na baa kiri fan xa ma, alako a xa fala, «Nde nɔma baa igiride a xa sa fa a ra won bɛ, a man xa a xaran won bɛ alako won xa nɔ a rabade?»"},{"book":"Masenyi Dɔnxɔɛ","chapter":"30","verse":"14","text":"Ade, yi sɛriyɛ na wo sɛɛti ma nɛ, wo dɛ kui, a nun wo bɔɲɛ ma. Wo nɔma a rabade."},{"book":"Masenyi Dɔnxɔɛ","chapter":"30","verse":"15","text":"Isirayilakae, wo a mato. To lɔxɔɛ n bara simaya nun fe fanyi ti sɛɛti, faxɛ nun fe ɲaaxi fan boore sɛɛti."},{"book":"Masenyi Dɔnxɔɛ","chapter":"30","verse":"16","text":"To lɔxɔɛ wo tin wo xa wo Marigi Alatala xanu, wo xa ɲɛrɛ a xa kira ma, wo xa bira a xa yaamari, a xa masenyi, nun a xa sɛriyɛ fɔxɔ ra, alako wo xa simaya fanyi sɔtɔ, wo xa wuya, alako Ala xa barakɛ sa wo ma yire a dɛnnaxɛ findima wo gbe ra."},{"book":"Masenyi Dɔnxɔɛ","chapter":"30","verse":"17","text":"Kɔnɔ xa wo gbilen a fɔxɔ ra, xa wo tondi a bɛ, xa wo bira kuye batufe fɔxɔ ra,"},{"book":"Masenyi Dɔnxɔɛ","chapter":"30","verse":"18","text":"wo sɔntɔma nɛ feo, wo mu fa bude bɔxi ma wo fama dɛnnaxɛ sɔtɔde Yurudɛn kiri ma."},{"book":"Masenyi Dɔnxɔɛ","chapter":"30","verse":"19","text":"To lɔxɔɛ koore nun bɔxi na n seede ra, n bara simaya nun fe fanyi ti wo bɛ sɛɛti keren na, faxɛ nun fe ɲaaxi fan na boore sɛɛti ra. Wo xa simaya fanyi sugandi, wo tan nun wo bɔnsɔɛe."},{"book":"Masenyi Dɔnxɔɛ","chapter":"30","verse":"20","text":"Wo xa wo Marigi Alatala xanu, wo tuubi a bɛ, wo a xa fe suxu. Wo nɔma simaya sɔtɔde na ki nɛ, wo fa ɲɛ gbegbe raba bɔxi ma, Alatala dɛnnaxɛ saatɛ tongo fife ra wo benba Iburahima, Isiyaga, nun Yaxuba ma."}]}