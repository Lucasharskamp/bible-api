{"data":[{"book":"Bhakoloshai","chapter":"1","verse":"1","text":"Jene bhaluwa jino kujikopoka kwangu nne a Pauli ntume na apwetu a Timoteo. Njishemwa na a Nnungu kwa pinga kwabho kubha ntume jwa a Yeshu Kilishitu."},{"book":"Bhakoloshai","chapter":"1","verse":"2","text":"Tunakunjandishilanga mmandunji bha ukonjelo nninginji ku Koloshai, mmakulupalikanga nnundenenje na a Kilishitu. Nema na ulele ibhakutupa a Atati a Nnungu, ibhe na mmanganyanji."},{"book":"Bhakoloshai","chapter":"1","verse":"3","text":"Kila putukunnjujilanga, tunakwaatendela eja a Nnungu, Aina bhabho Bhakulungwa bhetu a Yeshu Kilishitu."},{"book":"Bhakoloshai","chapter":"1","verse":"4","text":"Pabha tushipilikana ngani ja ngulupai yenunji nkulundana na a Yeshu Kilishitu, na nkwaapinganga bhandu bhowe bha ukonjelo."},{"book":"Bhakoloshai","chapter":"1","verse":"5","text":"Kwa ligongo lya ngulupalilo ya indu immishilwenje kunnungu, numbe ngani jakwe mwapilikenenje bhukala kwa lilobhe lya kweli limwalungushiwenje, yani, Ngani ja Mmbone."},{"book":"Bhakoloshai","chapter":"1","verse":"6","text":"Ngani ja Mmbone jinapunda peleshela mboka na shuma pashilambolyo, malinga shiili kunngwenunji kutandubhila lyubha limwapilikenenje na kujimanya nema ja a Nnungu shijili ja kweli."},{"book":"Bhakoloshai","chapter":"1","verse":"7","text":"Malinga shinnjigenywenje ga nema ja a Nnungu na a Epapula, bhatumishi ajetu bha a Kilishitu bhaakulupalika, kwa ligongo lyenu mmanganyanji."},{"book":"Bhakoloshai","chapter":"1","verse":"8","text":"Bhenebho bhatubhalanjile ga pinga kwenunji kumpatilenje naka Mbumu."},{"book":"Bhakoloshai","chapter":"1","verse":"9","text":"Kwa lyene ligongolyo, numbe uwe tukapilikaneje tukaaleka kunnjujilanga kwa a Nnungu, nkupinga bhampanganje lunda na lumanyio lwa muntima."},{"book":"Bhakoloshai","chapter":"1","verse":"10","text":"Penepo shinkombolanje tama malinga shibhapinga Bhakulungwa a Nnungu, nitenda yowe ikwaanonyela, ndamo jenunji shijipunde peleshela mboka ya kila namuna kwa itendi ya mmbone na shimpundanje kwaamanya a Nnungu."},{"book":"Bhakoloshai","chapter":"1","verse":"11","text":"A Nnungu bhampanganje mashili kwa kombola kwabho kwa ukonjelo, nkupinga mwiipilililanje kwa kila shindu na kwiiluma na angalala."},{"book":"Bhakoloshai","chapter":"1","verse":"12","text":"Mwaatendelanje eja Atati a Nnungu, bhantendilenje nkombolanje poshela miadi ja indu ibhaabhishilenje bhandunji bha ukonjelo, muupalume gwabho gwa shilangaya."},{"book":"Bhakoloshai","chapter":"1","verse":"13","text":"Na bhenebho bhashinkututapula mmashili ga lubhindu, nikutushoya na kutujinjiya muupalume uka mwana gwabho jubhakumpinga."},{"book":"Bhakoloshai","chapter":"1","verse":"14","text":"Kwa bhenebho tunagombolwa, nileshelelwa yambi yetu."},{"book":"Bhakoloshai","chapter":"1","verse":"15","text":"Na a Kilishitu ni shilanda shibhoneka, sha a Nnungu bhakaabhoneka,"},{"book":"Bhakoloshai","chapter":"1","verse":"16","text":"Pabha indu yowe ishipanganywa kupitila Bhenebho,"},{"book":"Bhakoloshai","chapter":"1","verse":"17","text":"Bhenebho bhaapali indu yowe ikanabhe pagwa,"},{"book":"Bhakoloshai","chapter":"1","verse":"18","text":"Bhenebho ni akalongolele bha likanisha, malinga ntwe shiukuti longolela shiilu,"},{"book":"Bhakoloshai","chapter":"1","verse":"19","text":"Pabha a Nnungu bhashipinga kutimilila kwabho kowe kutame mubhanabhabho a Yeshu."},{"book":"Bhakoloshai","chapter":"1","verse":"20","text":"Na kwa bhana bhabho, a Nnungu bhayene bhashilundanywa na indu yowe,"},{"book":"Bhakoloshai","chapter":"1","verse":"21","text":"Mmanganyanji bhukala mwashinkutalikangana na a Nnungu nibha magongo, kwa ligongo lya ng'aniyo yenunji na itendi yenunji ya nyata."},{"book":"Bhakoloshai","chapter":"1","verse":"22","text":"Ikabheje nnaino, kwa shiwo shika mwana gwabho atemi pa shilambolyo pano, a Nnungu bhashikunnundanyanga, nkupinga bhammikanje pamo na bhenebho, nninginji bha ukonjelo na bhammbonenji na wala sha gambwa,"},{"book":"Bhakoloshai","chapter":"1","verse":"23","text":"ikabheje nnapinjikwanga kwiishimilika ukoto nngulupai, wala nnakundanje kutendebhuywa nikunshoyanga nngulupai impatilenje pumwapilikenenje Ngani ja Mmbone. Nne a Pauli ni ntumishi jwa jene Ngani ja Mmbone, jilungwiywe pa shilambolyojo."},{"book":"Bhakoloshai","chapter":"1","verse":"24","text":"Nnaino ngunaangalila kupotekwa kwangu kwa ligongo lyenunji, pabha ngunagumbashiya pashiilu shangu indu itubhile mmboteko ya a Kilishitu kwa ligongo lya likanisha, lili shiilu shabho."},{"book":"Bhakoloshai","chapter":"1","verse":"25","text":"Nne njibha ntumishi jwa likanisha malinga shibhapanjle a Nnungu kumba, kwa pwaida jenunji. Nunguye lilobhe lyabho gwangali leka shindu,"},{"book":"Bhakoloshai","chapter":"1","verse":"26","text":"indu ya nng'iyo ibhaishiywenje bhandu bhowe kuumila bhukala, ikabheje nnaino bhashikwaibhulilanga bhandunji bhabho bha ukonjelo."},{"book":"Bhakoloshai","chapter":"1","verse":"27","text":"A Nnungu bhashinkupinga kwaibhulilanga bhanganyabho ga ukonjelo nkulu gwa gwene nng'iyogo, kubhandunji bhalinginji nngabha Bhayaudi. Nng'iyo gwene ni a Kilishitu, bhali mmitima jenunji. Na lyenelyo linalangula kuti shinkundikanywanje muukonjelo gwa a Nnungu."},{"book":"Bhakoloshai","chapter":"1","verse":"28","text":"Kwa lyene ligongolyo, tunakwalunguya a Kilishitu kubhandu bhowe, kwaaleyanga na kwaajiganyanga bhandu bhowe kwa lunda lowe, nkupinga tunnjiyenajo kila mundu kwa a Nnungu ali aishimilishe nkulundana na a Kilishitu."},{"book":"Bhakoloshai","chapter":"1","verse":"29","text":"Kwa ligongo lyolyo, nne ngunalajilila tenda liengo, kwa mashili gungupegwa na a Kilishitu gakamula liengo muntima gwangu."}]}