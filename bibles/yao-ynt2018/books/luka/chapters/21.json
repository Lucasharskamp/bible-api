{"data":[{"book":"Luka","chapter":"21","verse":"1","text":"Che Yesu ŵalolechesye kwa nnope, ŵaaweni ŵaipanje ali nkutaga sadaka syao mu lisanduku lya kugosela sadaka pa Nyuumba ja Akunnungu."},{"book":"Luka","chapter":"21","verse":"2","text":"Ŵammweni jwakulaga jwawililwe ni ŵankwawo ali nkutaga senti siŵili."},{"book":"Luka","chapter":"21","verse":"3","text":"Nipele, ŵatite, “Isyene ngunsalila kuti, aju jwakulaga jwawililwe ni ŵankwawo atasile yaijinji kwapunda wose."},{"book":"Luka","chapter":"21","verse":"4","text":"Pakuŵa ŵane wose atasile sadaka syao kutyochela mu yakupunda ya muipanje yao nambo jweleju nkulaga kwakwe atasile yose yakwete ya umi wakwe.”"},{"book":"Luka","chapter":"21","verse":"5","text":"Ŵandu ŵampepe ŵa Che Yesu ŵaliji nkukunguluchila yankati Nyuumba ja Akunnungu ijatite pakoloswa ni maganga gambone pampepe ni sadaka sisyatyosikwe kwa Akunnungu. Nipele Che Yesu ŵatite,"},{"book":"Luka","chapter":"21","verse":"6","text":"“Yele yose inkwiwona chigaiche moŵa gaati ngalisigalila liganga paliganga line pakuŵa yose yo chigumulikwe.”"},{"book":"Luka","chapter":"21","verse":"7","text":"Nipele ŵakulijiganya ŵao ŵausisye, “Jwakwiganya, ana chigatyochele chakachi gele? Ana chimanyisyo chi chachichilosye kuti gaŵandichile kutendekwa gelego?”"},{"book":"Luka","chapter":"21","verse":"8","text":"Che Yesu ŵaajanjile, “Nlilolechesye, ngasinlambuchikwa. Ŵandu ŵajinji chachiika achilitendaga ŵanyawo ali une, achitiji ‘Une ndili Kilisito Nkulupusyo!’ Ni kuti, ‘Katema kaŵandichile.’ Nambo ŵanyamwe ngasimwakuya."},{"book":"Luka","chapter":"21","verse":"9","text":"Pachinchipilikana yangondo ni utinda ngasinjogopa pakuŵa ikusachilwa iwoneche kaje yeleyi nambo mbesi ngajityochela kwanakamo.”"},{"book":"Luka","chapter":"21","verse":"10","text":"Sooni ŵajendelechele kuŵecheta, “Ŵandu ŵa chilambo chimo chachimenyana ni ŵandu ŵa chilambo chine ni umwenye chiuputane ni umwenye wine."},{"book":"Luka","chapter":"21","verse":"11","text":"Chichityochele chindendemesi chachikulungwa cha chilambo ni sala ni ilwele yakogoya panepane. Chiipagwe indu yakogoya ni imanyisyo yaikulungwa kwinani."},{"book":"Luka","chapter":"21","verse":"12","text":"Nambo gakanaŵe kukopochela gelego, chinchikamulwa ni kunnagasya ni kunjausya mmajumba ga kupopelela ni kwaŵechetelela ni chachinjausya mmajumba ga kutaŵilwa ŵandu. Chanjigale paujo pa mamwenye ni pa ŵakulamula ligongo lya kungulupilila une,"},{"book":"Luka","chapter":"21","verse":"13","text":"melepe nkombole kuusala umboni wangu kukwao."},{"book":"Luka","chapter":"21","verse":"14","text":"Nlapilile mmitima jenu kuti nganganisya kaje ichinjile pakulichenjela."},{"book":"Luka","chapter":"21","verse":"15","text":"Pakuŵa une chinampe ŵanyamwe maloŵe gakuŵecheta pamo ni lunda nombe ŵammagongo ŵenu ngakombola kugakanila namose kugakana."},{"book":"Luka","chapter":"21","verse":"16","text":"Achaŵelesi ŵenu ni achalongo achinjenu ni achapwenu ni achambusanga ŵenu changalauche ŵanyamwe. Ni ŵampepe mwa ŵanyamwe chimmulajikwe."},{"book":"Luka","chapter":"21","verse":"17","text":"Ŵandu wose chachinchima ŵanyamwe ligongo lya kungulupilila une."},{"book":"Luka","chapter":"21","verse":"18","text":"Nambo namose luumbo lwa mmitwe jenu ngalusoŵa."},{"book":"Luka","chapter":"21","verse":"19","text":"Nambo mpunde kupililila, pakuŵa kwa lyele litalalyo chimuukulupusye umi wenu."},{"book":"Luka","chapter":"21","verse":"20","text":"“Pachinchiuwona musi wa ku Yelusalemu ali asyungwile mipingo ja ŵangondo, pelepo mmanyilile kuti kugumulikwa kwakwe kuŵandichile."},{"book":"Luka","chapter":"21","verse":"21","text":"Pelepo, ŵaali ku Yudea autuchile mmatumbi ni ŵaali nkati Yelusalemu akopoche paasa ni ŵele ŵaali mmingunda akaujinjila wele musi wo."},{"book":"Luka","chapter":"21","verse":"22","text":"Pakuŵa gele ni moŵa ga Akunnungu kwalamula ŵandu ŵakwe ŵa ku Isilaeli, kuti gose gagalembekwe Mmalembelo Gamaswela gaŵe isyene."},{"book":"Luka","chapter":"21","verse":"23","text":"Chalaje ŵaali ni iilu ni ŵakonjesya gele moŵago! Pakuŵa chikupagwe kulaga kwakukulungwa pachilambo ni uchimwa wa Akunnungu chiuŵe kwa ŵandu ŵa chilambo chi."},{"book":"Luka","chapter":"21","verse":"24","text":"Ni ŵandu ŵampepe chaulagwe kwa lipanga ni ŵane chajigalikwe mateeka ni kwapwilinganya mu ilambo yose. Musi wa Yelusalemu chiulamulikwe ni ŵandu ŵa ilambo ine mpaka pachiumalile ulamusi wao."},{"book":"Luka","chapter":"21","verse":"25","text":"“Chiipagwe imanyisyo mu lyuŵa ni mu lwesi ni mu ndondwa. Ŵandu ŵa pa chilambo chasupuche ni kukola lipamba ligongo lya kulindima kwa matumbela ga mu bahali."},{"book":"Luka","chapter":"21","verse":"26","text":"Ŵandu chapwe mitima ligongo lya lipamba achilolelaga indu ichityochele pachilambo pano, pakuŵa indu yose yaili ni machili kwiunde chisau lyuŵa ni lwesi ni ndondwa ni ine yose chiitinganyikwe."},{"book":"Luka","chapter":"21","verse":"27","text":"Pelepo, chachimmona Mwana jwa Mundu achiikaga mwiunde ni machili gamakulungwa ni ukulu wakwe."},{"book":"Luka","chapter":"21","verse":"28","text":"Pachigatande kopochela gelego, njime mwa kulimba nchijinamukula mitwe jenu ligongo chiwombolo chenu chiŵandichile.”"},{"book":"Luka","chapter":"21","verse":"29","text":"Nipele, Che Yesu ŵatanjile ŵanyawo chitagu chati, “Nnolechesye chitela cha ntini ni itela ine yose."},{"book":"Luka","chapter":"21","verse":"30","text":"Nnyiwonaga itela ininkusipuka nkuimanyilila kuti chuuku chiŵandichile."},{"book":"Luka","chapter":"21","verse":"31","text":"Iyoyo peyo, nomwe ŵakwe pachinchiiwona yeleyo ichikopochelaga, mmanyilile kuti Umwenye wa Akunnungu uŵandichile."},{"book":"Luka","chapter":"21","verse":"32","text":"Isyene ngunsalila, au uŵelesi wu ngaumala mpaka indu yose pachiimalichikwe."},{"book":"Luka","chapter":"21","verse":"33","text":"Kwinani ni chilambo chiimale nambo maloŵe gangu ngagamala ng'oo.”"},{"book":"Luka","chapter":"21","verse":"34","text":"“Nambo nlilolechesye mwachimisyene, kuti mitima jenu ngasijitopelwa ni upoche ni kukolelwa ni kusauchila umi u. Pakuŵa lyele lyuŵa lyo chilinnyichilile chisisimuchile."},{"book":"Luka","chapter":"21","verse":"35","text":"Pakuŵa chilyaichilile mpela chitanji wose ŵakutama mu chilambo chose."},{"book":"Luka","chapter":"21","verse":"36","text":"Nipele nlilolechesye ni kupopela katema kose kuti nkole machili mpakombole kuŵambala yele yose ichityochele ni kwima paujo pa Mwana jwa Mundu.”"},{"book":"Luka","chapter":"21","verse":"37","text":"Che Yesu ŵaliji nkwajiganya ŵandu pa Nyuumba ja Akunnungu katema kose ka muusi nambo katema ka chilo ŵajaulaga kukutama kuchikwesya cha Miseituni."},{"book":"Luka","chapter":"21","verse":"38","text":"Ŵandu wose ŵajimukaga kundaŵi pe ni nkwaula pa Nyuumba ja Akunnungu kukwapilikanila Che Yesu."}]}