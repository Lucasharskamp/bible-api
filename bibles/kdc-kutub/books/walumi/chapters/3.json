{"data":[{"book":"Walumi","chapter":"3","verse":"1","text":"Vino Wayahudi wana choni chongezeke kuwabanza wanhu haweli Wayahudi? Hebu kwingila kumbi ni kinhu kikulu?"},{"book":"Walumi","chapter":"3","verse":"2","text":"Ona, kuna vinhu vingi vikulu, Imulungu kawagwaa Wayahudi usenga wake."},{"book":"Walumi","chapter":"3","verse":"3","text":"Lakini yokuwaze kamba wanhu wayagwe hawatamaniligwa? Vino Imulungu nayo hatamaniligwa bule?"},{"book":"Walumi","chapter":"3","verse":"4","text":"Bule, Imulungu kolonga ukweli, hata kamba kila munhu koviza. Kamba Maandiko Gang'alile vigalonga mbuli ya Imulungu,"},{"book":"Walumi","chapter":"3","verse":"5","text":"Kamba gaja gehile gotusang'hana golagusa kamba Imulungu kotenda goya, vino tulongeze? Tulonge Imulungu kobananga yahatutagusa? Hano nolonga kiunhu unhu."},{"book":"Walumi","chapter":"3","verse":"6","text":"Bule, maza ikalile vivo, Imulungu yahadahile vilihi kuwatagusa wanhu wose wa mwiisi?"},{"book":"Walumi","chapter":"3","verse":"7","text":"Munhu kodaha kulonga, “Kamba uvizi wangu omsang'hanila Imulungu na kumgwaa ukulu na otenda ukweli wake oneke, habali notagusigwa kamba nina nzambi?”"},{"book":"Walumi","chapter":"3","verse":"8","text":"Lelo habali hatulonga, “Lekeni tutende nzambi ili ganogile geze?” Wanhu wayagwe wandiga walonga niye nofundiza mbuli zizo! Otagusigwa kamba viilondigwa."},{"book":"Walumi","chapter":"3","verse":"9","text":"Sambi tulonge choni? Vino siye Wayahudi tunoga kubanza wanhu haweli Wayahudi? Bule, nimala kuwalongela kuwa Wayahudi na wanhu haweli Wayahudi wose otawaligwa na nzambi."},{"book":"Walumi","chapter":"3","verse":"10","text":"Kamba Maandiko Gang'alile vigalonga,"},{"book":"Walumi","chapter":"3","verse":"11","text":"kuduhu munhu yeli na nzewele"},{"book":"Walumi","chapter":"3","verse":"12","text":"Wanhu wose wamuleka Imulungu,"},{"book":"Walumi","chapter":"3","verse":"13","text":"Mitundu melo yao iigala na mapanga hagafukiligwe"},{"book":"Walumi","chapter":"3","verse":"14","text":"ulonzi wao umema kuduwila kugela usungu."},{"book":"Walumi","chapter":"3","verse":"15","text":"Hawakawa kukoma."},{"book":"Walumi","chapter":"3","verse":"16","text":"Kokose kuwochola ohabananga na kuhananga."},{"book":"Walumi","chapter":"3","verse":"17","text":"Hawajuwile kukala kwa tindiwalo,"},{"book":"Walumi","chapter":"3","verse":"18","text":"hawamdumba Imulungu.”"},{"book":"Walumi","chapter":"3","verse":"19","text":"Sambi tojuwa kuwa Malagizo ga Imulungu gahalonga, golonga kwa wanhu wose olongozigwa na Malagizo, ili wanhu sikuwaigombele, na wanhu wose wa mwiisi watagusigwe na Imulungu."},{"book":"Walumi","chapter":"3","verse":"20","text":"Kwavija kuduhu munhu yotendigwa kanoga mgameso ga Imulungu kwa kutenda gaja golondigwa na Malagizo, ila Malagizo ga Imulungu gotutenda siye tujuwe totenda nzambi."},{"book":"Walumi","chapter":"3","verse":"21","text":"Lakini sambi nzila ya Imulungu ya kuwatenda wanhu wanoge mgameso gake igubuligwa. Haitendeka kwa Malagizo ga Musa, hamoja Malagizo ga Musa na watula ndagu wa Imulungu olonga mbuli ayo."},{"book":"Walumi","chapter":"3","verse":"22","text":"Imulungu kowatenda wanhu wanoge mgameso gake kubitila tamanilo jao kwa Yesu Kilisito. Imulungu kotenda avo kwa wanhu wose omtogola Kilisito, kwavija wose waigala."},{"book":"Walumi","chapter":"3","verse":"23","text":"Wanhu wose watenda nzambi na wahungukilwa na ukulu wa Imulungu."},{"book":"Walumi","chapter":"3","verse":"24","text":"Lakini kwa nhunza ya ng'hekewa ya Imulungu, wanhu wose otendigwa wanoga na Imulungu kubitila Yesu Kilisito, yowalekesa."},{"book":"Walumi","chapter":"3","verse":"25","text":"Imulungu kamulava Yesu ili kwa damu yake, yazigele kumgongo nzambi za wanhu kwa kumtamanila heyo. Katenda avo kulagusa viyotenda ganogile kwa wanhu, kwavija baho umwaka kafunga umoyo na hawataguse bule."},{"book":"Walumi","chapter":"3","verse":"26","text":"Katenda avo kulagusa viyanogile kwa wanhu mna ikipindi cha sambi na komtenda munhu yoyose yomtogola Yesu yanoge mgameso gake."},{"book":"Walumi","chapter":"3","verse":"27","text":"Lelo toigodela choni? Kuduhu! Choni kilamuso cha mbuli ino? Kwavija togagoga Malagizo ga Imulungu? Bule, lakini kwavija totogola."},{"book":"Walumi","chapter":"3","verse":"28","text":"Kwavija Imulungu komtenda munhu yanoge mgameso gake kwa kumtamanila kwiiyeka, na siyo kwa kutenda gaja golondigwa na Malagizo."},{"book":"Walumi","chapter":"3","verse":"29","text":"Vino Imulungu ni Imulungu wa Wayahudi waiyeka? Vino vivija heli Imulungu wa wanhu haweli Wayahudi? Ona, vivija Imulungu wa wanhu haweli Wayahudi."},{"book":"Walumi","chapter":"3","verse":"30","text":"Imulungu ni imoja, na kowatenda awo wengile kumbi wanoge mgameso gake kwa kumtamanila, vivija kowatenda awo hawengile kumbi wanoge mgameso gake kwa kumtamanila."},{"book":"Walumi","chapter":"3","verse":"31","text":"Vino ino yofambula kamba wahamtamanila Imulungu kuduhu Malagizo? Bule, si vivo bule, togagoga Malagizo."}]}