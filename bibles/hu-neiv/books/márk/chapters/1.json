{"data":[{"book":"Márk","chapter":"1","verse":"1","text":"Jézus Krisztus, az Isten Fia evangéliumának kezdete,"},{"book":"Márk","chapter":"1","verse":"2","text":"amint meg van írva a prófétáknál:"},{"book":"Márk","chapter":"1","verse":"3","text":"kiáltó szava szól a pusztában:"},{"book":"Márk","chapter":"1","verse":"4","text":"János pedig előállt, és keresztelt a pusztában, prédikálva a megtérés keresztségét a bűnöknek bocsánatára."},{"book":"Márk","chapter":"1","verse":"5","text":"És kiment hozzá Júdea egész tartománya és a jeruzsálembeliek is, és bűneikről vallást téve megkeresztelkedtek mindnyájan a Jordán vizében."},{"book":"Márk","chapter":"1","verse":"6","text":"János pedig teveszőr ruhát és dereka körül bőrövet viselt, és sáskát és erdei mézet evett,"},{"book":"Márk","chapter":"1","verse":"7","text":"és ezt prédikálta: „Utánam jön, aki erősebb nálam, akinek nem vagyok méltó, hogy lehajolva sarujának szíját megoldjam."},{"book":"Márk","chapter":"1","verse":"8","text":"Én vízzel kereszteltelek meg titeket, de ő Szentlélekkel keresztel meg titeket.“"},{"book":"Márk","chapter":"1","verse":"9","text":"Történt pedig azokban a napokban, hogy eljött Jézus a galileai Názáretből, és megkeresztelte őt János a Jordánban."},{"book":"Márk","chapter":"1","verse":"10","text":"És amikor feljött a vízből, látta az eget megnyílni, és a Lelket, mint egy galambot őreá leszállani;"},{"book":"Márk","chapter":"1","verse":"11","text":"és szózat szólt az égből: „Te vagy az én szeretett Fiam, akiben én gyönyörködöm.“"},{"book":"Márk","chapter":"1","verse":"12","text":"A Lélek pedig azonnal elragadta őt a pusztába."},{"book":"Márk","chapter":"1","verse":"13","text":"És negyven napig volt a pusztában, miközben kísértette a Sátán. Vadállatokkal volt együtt; és az angyalok szolgáltak neki."},{"book":"Márk","chapter":"1","verse":"14","text":"Miután pedig Jánost tömlöcbe vetették, elment Jézus Galileába, és prédikálta az Isten országának evangéliumát, ezt mondván:"},{"book":"Márk","chapter":"1","verse":"15","text":"„Betelt az idő, és elközelített az Istennek országa: térjetek meg, és higgyetek az evangéliumban.“"},{"book":"Márk","chapter":"1","verse":"16","text":"Amikor pedig a Galileai-tenger mellett járt, látta Simont és az ő testvérét Andrást, amint a tengerbe hálót vetettek, mert halászok voltak;"},{"book":"Márk","chapter":"1","verse":"17","text":"és ezt mondta nekik Jézus: „Kövessetek engem, és én azt teszem, hogy embereket halásszatok.“"},{"book":"Márk","chapter":"1","verse":"18","text":"Erre azonnal elhagyva a hálóikat, követték őt."},{"book":"Márk","chapter":"1","verse":"19","text":"És onnan egy kevéssé előbbre menve, látta Jakabot, a Zebedeus fiát és annak testvérét, Jánost, amint a hajóban azok is a hálókat kötözgették;"},{"book":"Márk","chapter":"1","verse":"20","text":"és azonnal elhívta őket. Ők pedig atyjukat, Zebedeust a napszámosokkal a hajóban hagyva, elmentek őutána."},{"book":"Márk","chapter":"1","verse":"21","text":"Ezután bementek Kapernaumba. És mindjárt szombaton bement a zsinagógába, és tanított."},{"book":"Márk","chapter":"1","verse":"22","text":"Elálmélkodtak a tanításán, mert úgy tanította őket, mint akinek hatalma van, és nem úgy, mint az írástudók."},{"book":"Márk","chapter":"1","verse":"23","text":"Azok zsinagógájában pedig volt egy ember, akiben tisztátalan lélek volt, és így kiáltott fel:"},{"book":"Márk","chapter":"1","verse":"24","text":"„Ah! Mi dolgunk van nekünk veled, Názáreti Jézus? Azért jöttél-e, hogy elveszíts minket? Tudom, hogy ki vagy te: az Istennek Szentje.“"},{"book":"Márk","chapter":"1","verse":"25","text":"Jézus megdorgálta őt, és ezt mondta neki: „Némulj meg, és menj ki belőle!“"},{"book":"Márk","chapter":"1","verse":"26","text":"A tisztátalan lélek megszaggatta őt, és hangosan kiáltott, és kiment belőle."},{"book":"Márk","chapter":"1","verse":"27","text":"Mindnyájan annyira elálmélkodtak, hogy egymás között ezt kérdezgették: „Mi ez? Micsoda új tudomány ez, hogy hatalommal parancsol a tisztátalan lelkeknek is, és azok engedelmeskednek neki?“"},{"book":"Márk","chapter":"1","verse":"28","text":"És azonnal az ő híre elterjedt Galilea egész környékén."},{"book":"Márk","chapter":"1","verse":"29","text":"Ezután azonnal kimentek a zsinagógából, és Simon és András házához mentek Jakabbal és Jánossal együtt."},{"book":"Márk","chapter":"1","verse":"30","text":"Simon anyósa pedig lázasan feküdt, és azonnal szóltak Jézusnak felőle."},{"book":"Márk","chapter":"1","verse":"31","text":"És ő odamenve, megfogta a kezét, és fölemelte, úgyhogy a láz azonnal elhagyta őt, és szolgált nekik."},{"book":"Márk","chapter":"1","verse":"32","text":"Estefelé pedig, amikor leszállt a nap, mind őhozzá vitték a betegeket és az ördöngösöket;"},{"book":"Márk","chapter":"1","verse":"33","text":"és az egész város összegyűlt az ajtó előtt."},{"book":"Márk","chapter":"1","verse":"34","text":"És meggyógyított sokakat, akik különféle betegségekben sínylődtek; sok ördögöt kiűzött, és nem hagyta szólni az ördögöket, mivelhogy őt ismerték."},{"book":"Márk","chapter":"1","verse":"35","text":"Kora reggel pedig, még szürkületkor, fölkelt, kiment, és elment egy puszta helyre, és ott imádkozott."},{"book":"Márk","chapter":"1","verse":"36","text":"Simon pedig és a vele lévők utána siettek;"},{"book":"Márk","chapter":"1","verse":"37","text":"és amikor megtalálták őt, ezt mondták neki: „Mindenki téged keres.“"},{"book":"Márk","chapter":"1","verse":"38","text":"Ő pedig ezt mondta nekik: „Menjünk a közeli városokba, hogy ott is prédikáljak, mert azért jöttem.“"},{"book":"Márk","chapter":"1","verse":"39","text":"És prédikált a zsinagógákban, egész Galileában, és ördögöket űzött ki."},{"book":"Márk","chapter":"1","verse":"40","text":"És jött hozzá egy bélpoklos, kérve és leborulva előtte, ezt mondta neki: „Ha akarod, megtisztíthatsz engem.“"},{"book":"Márk","chapter":"1","verse":"41","text":"Jézus pedig könyörületességre indulva, kezét kinyújtva megérintette őt, és mondta néki: „Akarom, tisztulj meg.“"},{"book":"Márk","chapter":"1","verse":"42","text":"És amint ezt mondta, azonnal eltávozott tőle a poklosság, és megtisztult."},{"book":"Márk","chapter":"1","verse":"43","text":"És erősen megfenyegetve, azonnal elküldte őt,"},{"book":"Márk","chapter":"1","verse":"44","text":"és mondta néki: „Vigyázz, hogy senkinek semmit ne szólj, hanem eredj el, mutasd meg magadat a papnak, és vidd fel a te tisztulásodért, amit Mózes parancsolt, bizonyságul nékik!“"},{"book":"Márk","chapter":"1","verse":"45","text":"Az pedig kiment, és elkezdte mindenfelé beszélni, és terjeszteni az esetet, annyira, hogy nyilvánosan immár be sem mehetett Jézus a városba, hanem kinn a puszta helyeken volt, és oda mentek hozzá mindenfelől."}]}