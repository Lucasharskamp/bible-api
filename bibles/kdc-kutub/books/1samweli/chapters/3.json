{"data":[{"book":"1 Samweli","chapter":"3","verse":"1","text":"Kipindi acho Samweli kakala yomsang'hanila Mndewa Imulungu muulolezi wa Eli. Kipindi acho usenga wa Mndewa Imulungu haukalile baho kwa baho, na Imulungu halaguse kinhu baho kwa baho."},{"book":"1 Samweli","chapter":"3","verse":"2","text":"Siku dimoja ikilo, Eli kakala yawasile mdigati jake na meso gake gakala hagalola goya."},{"book":"1 Samweli","chapter":"3","verse":"3","text":"Samweli nayo kakala yawasile mng'anda ya Mndewa Imulungu behi na sanduku da lagano da Imulungu. Kiwenge cha Imulungu kikala chokwaka kwavija kukala hakunakunguzuka."},{"book":"1 Samweli","chapter":"3","verse":"4","text":"Avo Mndewa Imulungu kamkema Samweli, nayo Samweli kedika, “Nabaha!”"},{"book":"1 Samweli","chapter":"3","verse":"5","text":"Avo Samweli kakimbilila kwa Eli kamulongela, “Niza kwavija gweye kunikema.”"},{"book":"1 Samweli","chapter":"3","verse":"6","text":"Mndewa Imulungu kamkema kabili, “Samweli!” Samweli kalamuka kachola kabili kwa Eli kamulongela, “Niza kwavija gweye kunikema.”"},{"book":"1 Samweli","chapter":"3","verse":"7","text":"Samweli kakala hanamjuwa Mndewa Imulungu, na usenga wa Mndewa Imulungu ukala ung'hali haunagubuligwa kumwake."},{"book":"1 Samweli","chapter":"3","verse":"8","text":"Mndewa Imulungu kamkema Samweli mwanza wa kadatu. Samweli kalamuka kachola kwa Eli kamulongela, “Niza kwavija gweye kunikema.”"},{"book":"1 Samweli","chapter":"3","verse":"9","text":"Avo Eli kamulongela Samweli. “Genda ukawase yahakukema, mulongele vino, ‘Longa, go Mndewa Imulungu niye msang'hanaji wako nokutegeleza.’” Avo Samweli kabwela kuwasa hanhu hake."},{"book":"1 Samweli","chapter":"3","verse":"10","text":"Abaho Mndewa Imulungu keza kema, kamkema kamba viyamkemile aho haichanduso, “Samweli! Samweli.”"},{"book":"1 Samweli","chapter":"3","verse":"11","text":"Avo Mndewa Imulungu kamulongela Samweli, “Nolonda kutenda mbuli imoja mwiisi ya Izilaeli na kila yonda yahulike kosinhuka."},{"book":"1 Samweli","chapter":"3","verse":"12","text":"Siku ayo nogavikiza gose ganilongile mbuli ya Eli na ulelo wake kulawa mwanduso mbaka kuuhelelo."},{"book":"1 Samweli","chapter":"3","verse":"13","text":"Na nomulongela kamba nowatagusa iwanhu wa mng'anda yake milele, kwa gehile yagajuwile, kwavija wanage wakala onikudula niye, na heyo hawagomese bule."},{"book":"1 Samweli","chapter":"3","verse":"14","text":"Avo noiduwila mbuli ya ing'anda ya Eli kamba gehile ga ng'anda ya Eli hagaloholigwa kwa nhosa hebu kwa sadaka yoyose milele.”"},{"book":"1 Samweli","chapter":"3","verse":"15","text":"Samweli kawasa mbaka imitondo, kalamuka kavugula ulwivi lwa ing'anda ya Mndewa Imulungu. Lakini Samweli kakala yodumba kumulongela Eli usenga awo."},{"book":"1 Samweli","chapter":"3","verse":"16","text":"Lakini Eli kamkema Samweli, kamulongela, “Mwanangu Samweli.”"},{"book":"1 Samweli","chapter":"3","verse":"17","text":"Eli kamuuza, “Imulungu kakulongela choni? Sikuunifise kinhu chochose wahanifisa Mulungu yakutaguse ng'hani.”"},{"book":"1 Samweli","chapter":"3","verse":"18","text":"Avo Samweli kamulongela Eli mbuli zose, hamfisile kinhu. Avo Eli kalonga, “Heyo ayo Mndewa Imulungu, leka yatende kamba viyokona vinoga kumwake.”"},{"book":"1 Samweli","chapter":"3","verse":"19","text":"Avo Samweli kagendelela kukula, na Mndewa Imulungu kakala hamoja na heyo, na kagavikiza gose gayalongile Samweli na kuduhu hata mbuli imoja ilekile kuvikizwa."},{"book":"1 Samweli","chapter":"3","verse":"20","text":"Wanhu wose wa Izilaeli kulawa Dani mbaka Beelisheba wajuwa kamba Samweli katendigwa mtula ndagu wa Mndewa Imulungu."},{"book":"1 Samweli","chapter":"3","verse":"21","text":"Mndewa Imulungu kagendelela kumulawilila ako Shilo, kwavija Mndewa Imulungu kaigubula mwenyego kwa Samweli ako Shilo kubitila mbuli yake."}]}