{"data":[{"book":"Rapar Mar Chik","chapter":"13","verse":"1","text":"Ka janabi moro kata ngʼat mokoro gik mabiro timore e lek otuch e dieru kendo ohulo wach moro mar hono kod ranyisi,"},{"book":"Rapar Mar Chik","chapter":"13","verse":"2","text":"kendo ka honono kod ranyisino ma ohulo otimore bangʼe owacho niya, “We walu nyiseche mamokogi (ma gin nyiseche ma ok ungʼeyo) kendo ka owacho ni we walamgi,”"},{"book":"Rapar Mar Chik","chapter":"13","verse":"3","text":"to kik uwinj wach janabino kata jalekno. Jehova Nyasaye ma Nyasachu temou mondo ongʼe ane ka uhere gi chunyu duto kod ngimau duto."},{"book":"Rapar Mar Chik","chapter":"13","verse":"4","text":"En Jehova Nyasaye ma Nyasachu kende ema onego uluw kendo en kende ema owinjore umiye luor. Rituru chikene, luoreuru, tineuru kendo upadru kuome."},{"book":"Rapar Mar Chik","chapter":"13","verse":"5","text":"Janabino kata jalekno nyaka negi nimar opuonjo tim ngʼanyo ne Jehova Nyasaye ma Nyasachu mane oresou kagolou Misri kaka wasumbini; kendo osetemo golou e yore mane Jehova Nyasaye ma Nyasachu ochikou mondo uluw. Tim marachni nyaka ugol e dieru."},{"book":"Rapar Mar Chik","chapter":"13","verse":"6","text":"Ka dipo owadu hie, wuodi, nyari kata chiegi mihero kata osiepni migeno hoyi lingʼ-lingʼ kawachoni niya, “We wadhi mondo walam nyiseche mamoko” (ma gin nyiseche ma in kata kwereni ne ok ongʼeyo;"},{"book":"Rapar Mar Chik","chapter":"13","verse":"7","text":"ma gin nyiseche mag ogendini mokiewo kodu, bed ni gin machiegni kata mabor, kochakore e bath piny konchiel nyaka komachielo);"},{"book":"Rapar Mar Chik","chapter":"13","verse":"8","text":"to kik iyie olok pachi kata winjo wachne. Kik itimne ngʼwono moro amora kendo kik iluwe kata pande."},{"book":"Rapar Mar Chik","chapter":"13","verse":"9","text":"Nyaka inege kendo lweti owuon ema okuong tere e tho. Bangʼe lwet ji moko duto bende otim kamano."},{"book":"Rapar Mar Chik","chapter":"13","verse":"10","text":"Chieleuru gi kite nyaka otho, nimar otemo golou kuom Jehova Nyasaye ma Nyasachu, mane ogolou Misri e piny mane unie wasumbini."},{"book":"Rapar Mar Chik","chapter":"13","verse":"11","text":"Eka jo-Israel nowinj wachno mabed giluoro, to onge ngʼato kuomu kendo manotim gima rachno kendo."},{"book":"Rapar Mar Chik","chapter":"13","verse":"12","text":"Ka iwinjo ka iwacho e achiel kuom miechu ma Jehova Nyasaye ma Nyasachu miyou mondo udagie"},{"book":"Rapar Mar Chik","chapter":"13","verse":"13","text":"ni joma timbegi mono osedonjo e miechgi ma osewuondo ji mangʼeny kuondego kawachonegi niya, “Wadhiuru walam nyiseche mamoko” (ma gin nyiseche ma ok usengʼeyo),"},{"book":"Rapar Mar Chik","chapter":"13","verse":"14","text":"to wachno nyaka unon matut ahinya ka en adieri. Ka osenwangʼo kamano ni gima kwero osetimore e dieru,"},{"book":"Rapar Mar Chik","chapter":"13","verse":"15","text":"to nyaka uneg jogo duto modak e dalano gi ligangla. Neg-giuru duto kaachiel gi jambgi."},{"book":"Rapar Mar Chik","chapter":"13","verse":"16","text":"Chokuru gik moyaki dalano kendo uketgi e laru mi uwangʼ-gi kaka misango miwangʼo pep ne Jehova Nyasaye ma Nyasachu. Nyaka odongʼ gunda ma ok nochak ger."},{"book":"Rapar Mar Chik","chapter":"13","verse":"17","text":"Gik mamonogo kik yud e lwetu eka mirima mager mar Jehova Nyasaye norum, mi notimnu ngʼwono kendo ununyaa kaka nosingore ne kwereu."},{"book":"Rapar Mar Chik","chapter":"13","verse":"18","text":"Nikech uluoro Jehova Nyasaye ma Nyasachu, kurito chikene duto ma amiyi kawuono kendo ka utimo gik makare e wangʼ Jehova Nyasaye."}]}