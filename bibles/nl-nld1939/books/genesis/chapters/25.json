{"data":[{"book":"Genesis","chapter":"25","verse":"1","text":"Abraham had nog een andere vrouw genomen, Ketoera geheten."},{"book":"Genesis","chapter":"25","verse":"2","text":"Zij baarde hem Zimran, Joksjan, Medan, Midjan, Jisjbak en Sjóeach."},{"book":"Genesis","chapter":"25","verse":"3","text":"Joksjan verwekte Sjeba en Dedan. De zonen van Dedan waren de Assjoerieten, de Letoesjieten en de Leoemmieten."},{"book":"Genesis","chapter":"25","verse":"4","text":"De zonen van Midjan waren Efa, Efer, Chanok, Abida en Eldaä. Dat waren allen nakomelingen van Ketoera."},{"book":"Genesis","chapter":"25","verse":"5","text":"Abraham gaf alles, wat hij bezat aan Isaäk."},{"book":"Genesis","chapter":"25","verse":"6","text":"Aan de zonen van zijn bijvrouwen gaf Abraham geschenken, en zond ze nog tijdens zijn leven weg, uit de omgeving van zijn zoon Isaäk naar de overkant, het land van het oosten."},{"book":"Genesis","chapter":"25","verse":"7","text":"Dit is het getal van Abrahams levensjaren; honderd vijf en zeventig jaar."},{"book":"Genesis","chapter":"25","verse":"8","text":"Op hoge leeftijd is Abraham ontslapen; oud en afgeleefd is hij gestorven, en werd hij bij zijn volk verzameld."},{"book":"Genesis","chapter":"25","verse":"9","text":"Zijn zonen Isaäk en Jisjmaël begroeven hem in de grot van Makpela, die ten oosten van Mamre ligt, op de akker van Efron, den zoon van Sóchar, den Chittiet."},{"book":"Genesis","chapter":"25","verse":"10","text":"Het was de akker, die Abraham van de Chittieten gekocht had. Daar liggen Abraham en zijn vrouw Sara begraven."},{"book":"Genesis","chapter":"25","verse":"11","text":"Toen Abraham gestorven was, zegende God zijn zoon Isaäk. Isaäk bleef wonen bij de bron van Lachai-Roï."},{"book":"Genesis","chapter":"25","verse":"12","text":"Dit is de geslachtslijst van Jisjmaël, den zoon van Abraham, dien Hagar, de egyptische slavin van Sara, Abraham gebaard heeft."},{"book":"Genesis","chapter":"25","verse":"13","text":"Dit zijn de namen van Jisjmaëls zonen volgens de naam van hun geslacht. De eerstgeborene van Jisjmaël was Nebajot; verder Kedar, Adbeël en Mibsam,"},{"book":"Genesis","chapter":"25","verse":"14","text":"Misjma, Doema en Massa,"},{"book":"Genesis","chapter":"25","verse":"15","text":"Chadad, Tema, Jetoer, Nafisj en Kédma."},{"book":"Genesis","chapter":"25","verse":"16","text":"Dit zijn de zonen van Jisjmaël, en dat zijn hun namen naar hun nederzettingen en kampementen: twaalf vorsten overeenkomstig het getal van hun stammen."},{"book":"Genesis","chapter":"25","verse":"17","text":"De levensjaren van Jisjmaël bedroegen honderd zeven en dertig jaar. Toen ontsliep hij en stierf, en werd bij zijn volk verzameld."},{"book":"Genesis","chapter":"25","verse":"18","text":"Hij woonde van Chawila tot Sjoer, dat tegenover Egypte ligt, en tot Assjoer toe, verwijderd van al zijn broeders."},{"book":"Genesis","chapter":"25","verse":"19","text":"Dit is de geslachtslijst van Isaäk, den zoon van Abraham. Abraham verwekte Isaäk."},{"book":"Genesis","chapter":"25","verse":"20","text":"Toen Isaäk veertig jaar oud was, huwde hij Rebekka, de dochter van Betoeël, den Arameër van Paddan-Aram, en zuster van den Arameër Laban."},{"book":"Genesis","chapter":"25","verse":"21","text":"Omdat zijn vrouw onvruchtbaar bleef, bad Isaäk tot Jahweh voor haar; en Jahweh verhoorde hem, zodat zijn vrouw Rebekka zwanger werd."},{"book":"Genesis","chapter":"25","verse":"22","text":"Maar toen de kinderen in haar schoot tegen elkaar opdrongen, zeide zij: Als dit zo moet gaan, waarom blijf ik dan in leven! Daarom ging zij Jahweh raadplegen."},{"book":"Genesis","chapter":"25","verse":"23","text":"En Jahweh sprak tot haar: Twee volken draagt gij in uw schoot, Twee naties gaan uiteen van uw moederlijf af. De ene natie zal machtiger zijn dan de andere, De oudste zal de jongste dienen."},{"book":"Genesis","chapter":"25","verse":"24","text":"Toen het ogenblik was aangebroken, waarop zij moest baren, was er inderdaad een tweeling in haar schoot."},{"book":"Genesis","chapter":"25","verse":"25","text":"De eerste, die te voorschijn kwam, was rossig en helemaal als in een pels gewikkeld; men noemde hem Esau."},{"book":"Genesis","chapter":"25","verse":"26","text":"Daarna kwam zijn broertje, die met zijn hand de hiel van Esau vasthield; daarom noemde men hem Jakob. Isaäk was zestig jaar oud, toen hij hen verwekte."},{"book":"Genesis","chapter":"25","verse":"27","text":"Toen de jongens groot waren geworden, werd Esau een behendig jager, een buitenmens; maar Jakob was een rustig man, die in tenten verbleef."},{"book":"Genesis","chapter":"25","verse":"28","text":"Isaäk hield van Esau, omdat zijn wild hem smaakte; maar Rebekka beminde Jakob."},{"book":"Genesis","chapter":"25","verse":"29","text":"Eens was Jakob een gerecht aan het koken, toen Esau moe uit het veld thuiskwam."},{"book":"Genesis","chapter":"25","verse":"30","text":"En Esau zeide tot Jakob: Laat me eens gauw eten van dat rode kooksel daar; want ik ben uitgeput. Daarom werd hij ook Edom genoemd."},{"book":"Genesis","chapter":"25","verse":"31","text":"Jakob antwoordde: Verkoop me dan eerst uw eerstgeboorterecht."},{"book":"Genesis","chapter":"25","verse":"32","text":"Esau hernam: Wel, ik ga toch dood; wat heb ik dan aan een eerstgeboorterecht."},{"book":"Genesis","chapter":"25","verse":"33","text":"Jakob sprak: Zweer het mij eerst! En hij zwoer het hem. Zo verkocht hij aan Jakob zijn eerstgeboorterecht."},{"book":"Genesis","chapter":"25","verse":"34","text":"Toen gaf Jakob aan Esau brood met het linzenmoes. Deze at en dronk, stond op en ging heen. Zo weinig telde Esau het eerstgeboorterecht."}]}