{"data":[{"book":"Walumi","chapter":"12","verse":"1","text":"Elo, walukolo weyangu, kwaviya Chohile ni mta mbazi zilozize kwetu, nawalombezesani kwa moyo wose. Lavyani mili yenyu kwa Chohile saviya ntambiko ikomelwe Chohile mna ina ujima, ikukile naho ikuwagila. Uno nuwo mviko wa chindedi mkungwa mdamanye."},{"book":"Walumi","chapter":"12","verse":"2","text":"Msekutimila viya wantu we isi ino wakudamanya, mna mlekeni Chohile ahitule fanyanyi zenyu mndani mwenyu. Aho naho mkunga mmanye viya Chohile akunga, chedi chikumwagila Chohile naho chichintile."},{"book":"Walumi","chapter":"12","verse":"3","text":"Kulawana na mbazi ninkigwe ni Chohile nawagambilani nyuwe wose, msekwefanyanya kugamba mwi chintu kujinka viya mkuwagilwa kutenda. Fanyanyi zenyu zitende na chihimo cha uzumizi mwinkigwe ni Chohile chila yumwenga."},{"book":"Walumi","chapter":"12","verse":"4","text":"Mili yetu ina vitago vilozize, naho chila chitago china ndima yakwe."},{"book":"Walumi","chapter":"12","verse":"5","text":"Seivyo suwe naswi hata hegu chiloza, suwe chose chi mwili umwenga mwe kulungana na Kulisito, naho chila yumwenga ni chitago cha mnyawe."},{"book":"Walumi","chapter":"12","verse":"6","text":"Elo, chila yumwenga ana jeleko dyakwe kuligana na mbazi Chohile achinkile. Elo mta jeleko dya uwoni ajeseze kuligana na uzumizi wakwe,"},{"book":"Walumi","chapter":"12","verse":"7","text":"enkigwe jeleko dya kusankanila, asankane. Uneva ni jeleko dya kuhinya, ahinye."},{"book":"Walumi","chapter":"12","verse":"8","text":"Uneva kwenkigwa jeleko dya kufunda watuhu, afunde. Mta kumpangila mnyawe ananacho, apangile kwa moyo umwe. Mchimaila achimaile kwa nguvu zose. Mta kufila mbazi, afile mbazi kwa chinyemi."},{"book":"Walumi","chapter":"12","verse":"9","text":"Ungi wenyu utende hewina udanti. Mwihiwe chochose chihiye, mtozese chiya ichedi."},{"book":"Walumi","chapter":"12","verse":"10","text":"Unganisanani saviya walukolo, chila yumwenga amjinke mnyawe kwa kungisa kutunyana."},{"book":"Walumi","chapter":"12","verse":"11","text":"Damanyisani ndima, msekulegela. Msankanileni Zumbe kwa moyo wose."},{"book":"Walumi","chapter":"12","verse":"12","text":"Bwedani msuhi wenyu, jijimizani mwe nkunto, mlombezeni Chohile mazuwa yose."},{"book":"Walumi","chapter":"12","verse":"13","text":"Sangilani wazumizi wenyu mwe viya wakunga, wahokeleni wajeni kwa chisekwesekwe."},{"book":"Walumi","chapter":"12","verse":"14","text":"Wajimbikeni woseni wakuwasulumizani, wajimbikeni mse kuwaligita."},{"book":"Walumi","chapter":"12","verse":"15","text":"Bwedani hamwenga nawo wakubweda, ilani hamwenga na wakwila."},{"book":"Walumi","chapter":"12","verse":"16","text":"Mwivane mgati mwenyu. Msekwefenya, mna nyanyahalani. Msekwewona wata umanyi ulozize."},{"book":"Walumi","chapter":"12","verse":"17","text":"Uneva mntu kawadamanyizani dihiye, msekumvuziza dihiye. Damanyani viya chila yumwenga akufanyanya ni vyedi."},{"book":"Walumi","chapter":"12","verse":"18","text":"Damanyani chila chikudahika mwenyu kutenda na utondowazi kwa chila mntu."},{"book":"Walumi","chapter":"12","verse":"19","text":"Wambuya zangu, msekuliha wihi, mna mumlekeile Chohile. Kwaviya Mawandiko Yakukile yagamba, “Nanilihe, Nanivuze, Zumbe alonga.”"},{"book":"Walumi","chapter":"12","verse":"20","text":"Kujinka ayo, Mawandiko Yakukile yagamba. “Uneva wehi wako wana sala, walise, hegu wana nchilu wenke cha kunywa, kwaviya kwa kudamanya ivyo nowajele soni.”"},{"book":"Walumi","chapter":"12","verse":"21","text":"Usekuleka wihi ukuhude, mna uhude wihi kwa wedi."}]}