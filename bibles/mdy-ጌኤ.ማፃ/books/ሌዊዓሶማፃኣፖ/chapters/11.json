{"data":[{"book":"ሌዊ ዓሶ ማፃኣፖ","chapter":"11","verse":"1","text":"ናንጊና ናንጋ ጎዳ ሙሴና ዓኣሮኔናም፦"},{"book":"ሌዊ ዓሶ ማፃኣፖ","chapter":"11","verse":"2","text":"«ዒስራዔኤሌ ዴሮም ሂዚ ጎዑዋቴ፤ ሳዖይዳ ናንጋ ባኮይዳፓ ዓሽኪ ዒንሢ ሙዓንዳዞንሢ ሃንሢኬ፦"},{"book":"ሌዊ ዓሶ ማፃኣፖ","chapter":"11","verse":"3","text":"ሹቁላ ላምዖ ፓቂንቲ ዓኣ፥ ዓሌ ዻዓ ባኮንሢኮ ዓሽኮ ሙዑዋቴ፤"},{"book":"ሌዊ ዓሶ ማፃኣፖ","chapter":"11","verse":"4-6","text":"ጋዓንቴ ጋኣሎንታ ሾኦኖንታ ዋሪሌንታ ዓሌ ዻዓያ ማዔቴያ ዔያቶኮ ቶኮ ሹቁላ ላምዖ ፓቂንቲባኣያ ማዔሢሮ ሙዒፖቴ፤ ዒንሢኮ ቄፄ ማዖንጎ።"},{"book":"ሌዊ ዓሶ ማፃኣፖ","chapter":"11","verse":"7","text":"ሃሣ ጉዱንሢያ ሙይፖቴ፤ ዔያቶኮ ሹቁላ ላምዖ ፓቂንቴያ ማዔቴያ ዓሌ ዔያታ ዻዑዋሢሮ ዒንሢኮ ቄፄ ማዖንጎ።"},{"book":"ሌዊ ዓሶ ማፃኣፖ","chapter":"11","verse":"8","text":"ዬይ ባካ ቄፄ ማዔሢሮ ዬያቶ ሙይፖቴ፤ ሃይቄ ሌዞዋ ዔያቶኮ ካኣሚፖቴ።»"},{"book":"ሌዊ ዓሶ ማፃኣፖ","chapter":"11","verse":"9","text":"«ጋኣሲንታ ቁኡሪ ማላ ዒልዒንታ ዓኣ፥ ዼኤፖ ባዞና ዎሮናይዳ ናንጋ ሞላሢ ዜርፆ ዒንሢ ሙዓኒ ዳንዳዓኔ፤"},{"book":"ሌዊ ዓሶ ማፃኣፖ","chapter":"11","verse":"10","text":"ጋዓንቴ ዋኣፆይዳ ናንጋ፥ ጋኣሲና ዒልዒናባኣ ሜሌ ማዢንታ ቢያ ሙይንታንዳያ ኮይሱዋሴ።"},{"book":"ሌዊ ዓሶ ማፃኣፖ","chapter":"11","verse":"11","text":"ዬያጉዴ ባካ ዒንሢኮ ቄፄ ማዓኒ ኮይሳኔ፤ ዬያቶ ሙይፃ ዓታዛ ሃይቄ ሌዞታዖ ዔያቶኮ ዒንሢ ካኣማንዳያ ኮይሱዋሴ፤"},{"book":"ሌዊ ዓሶ ማፃኣፖ","chapter":"11","verse":"12","text":"ዬያሮ ዋኣፆይዳ ናንጋ ጋኣሲና ቁኡሪ ማላ ዒልዒናባኣ ማዢንታ ቢያ ዒንሢ ሻሻኣካ ባኣዚ ማዖንጎ።»"},{"book":"ሌዊ ዓሶ ማፃኣፖ","chapter":"11","verse":"13-19","text":"«ካፖ ዜርፆይዳፓ ዒንሢም ቄፄ ማዒ፥ ሙይንታኒ ሻኣካንዳያ ኮይሳ ባኮንሢ ሃንሢኬ፦ ዚኢጊላ፥ ሃምፑራ፥ ኮኦኬ፥ ኪላንቄ፥ ዱማ ዱማ ዜኤጌ፥ ዱማ ዱማ ቁራኬ፥ ቱኡቴ፥ ሃንጋ ሃንጎ፥ ጫሬ ካፒ፥ ዱማ ዱማ ጋርማ ዜርሢ፥ ኩኩቴ፥ ሶኦሦ ሃምፑራ፥ ሙኡታሌ፥ ባዚ ካፒ፥ ቶኮ ኬኤላ ዎላ ካኣሜ ባዞ ካፓ፥ ጫውራ፥ ቦኦካ፥ ቆልሞና ሃንታ ቦኦሬ ካፓ፥ ማኣሎንታ ፓቃቴንታኬ።"},{"book":"ሌዊ ዓሶ ማፃኣፖ","chapter":"11","verse":"20","text":"«ጋኣሲ ዓኣያታዖ ዖይዶ ቶኪና ሃንታኒ ዳንዳዓ፥ ዻካ ባኣዚ ቢያ ዒንሢም ቄፄ ማዖንጎ፤"},{"book":"ሌዊ ዓሶ ማፃኣፖ","chapter":"11","verse":"21","text":"ጋዓንቴ ዔያቶይዳፓ ሳዖይዳ ኮኦማ ጪጊቺ ዓኣ፥ ዻኮ ባካ ሙይንታኒ ዳንዳዓኔ፤"},{"book":"ሌዊ ዓሶ ማፃኣፖ","chapter":"11","verse":"22","text":"ዬያታ ዓቢሢንታ ጎምቦንታ ማኮንታኬ።"},{"book":"ሌዊ ዓሶ ማፃኣፖ","chapter":"11","verse":"23","text":"ጋዓንቴ ጋኣሲ ዓኣያታዖ ዖይዶ ቶኪና ሃንታ፥ ዻኮ ባካ ጉቤ ዒንሢም ቄፄ ሃሣ ሻኣካያ ማዖንጎ።"},{"book":"ሌዊ ዓሶ ማፃኣፖ","chapter":"11","verse":"24","text":"«ዬንሢ ባኮ ዒንሢ ካኣሜቴ ዒኢታንዳኣኬ፤ ዬንሢ ባኮኮ ሃይቄ ሌዞ ካኣሜ ዓሲ ሳዓ ዓማንዳያ ሄላንዳኣና ዒኢቴያ ማዖንጎ፤"},{"book":"ሌዊ ዓሶ ማፃኣፖ","chapter":"11","verse":"25","text":"ዬያ ባኮኮ ሌዞ ዔኪ ሺኢሻ ዓሲ ቢያ ፔኤኮ ማኣዓሢ ማስኮንጎ፤ ያዺ ማዔቴያ ዴንዲ ሳዓ ዓማንዳያ ሄላንዳኣና ዒኢቴያ ማዓንዳኔ።"},{"book":"ሌዊ ዓሶ ማፃኣፖ","chapter":"11","verse":"26","text":"ቶኪ ሹቁሊ ዓኣያታዖ ሹቁላ ላምዖ ፓቂንቲ ባኣያ፥ ሃሣ ዓሌ ዻዑዋ ባኣዚ ቢያ ዒንሢኮ ቄፄ ማዖንጎ፤ ዬያ ባኮኮ ሌዞ ካኣሜ ዓሲ ቢያ ዒኢቴያ ማዖንጎ።"},{"book":"ሌዊ ዓሶ ማፃኣፖ","chapter":"11","verse":"27","text":"ዖይዶ ቶኪና ሃንታ ባኮይዳፓ ቢያ ፔ ቃኣቆና ሄርቂ ሃንታ ባካ ቢያ ዒንሢኮ ቄፄ ማዖንጎ፤ ዬያ ባኮኮ ሃይቄ ሌዞ ካኣማ ዓሲ ቢያ ሳዓ ዓማንዳያ ሄላንዳኣና ዒኢቴያ ማዖንጎ፤"},{"book":"ሌዊ ዓሶ ማፃኣፖ","chapter":"11","verse":"28","text":"ዬያ ባኮኮ ሃይቄ ሌዞ ካኣማ ዓሲ ፔኤኮ ማኣዓሢ ማስኮንጎ፤ ያዺ ማዔቴያ ዴንዲ ሳዓ ዓማንዳያ ሄላንዳኣና ዒኢቴያ ማዓንዳኔ፤ ዬይ ባካ ዒንሢኮ ቄፄ ማዖንጎ።"},{"book":"ሌዊ ዓሶ ማፃኣፖ","chapter":"11","verse":"29-30","text":"«ዖኦቻ፥ ሂኢፂ፥ ሂኢፂ ሶይና፥ ሞዻ፥ ጎርሻ፥ ጌኤጌ፥ ጉርጉራ፥ ጋኣሹንቾ፥ ጎኦሺ ጎጳ፤ ያኣቶንታ ያኣቶጉዴ ማዢንታ ቢያ ዒንሢኮ ቄፄ ማዖንጎ፤"},{"book":"ሌዊ ዓሶ ማፃኣፖ","chapter":"11","verse":"31","text":"ያኣቶ ባኮኮ ዑፆታቴያ ሃይቄ ሌዞ ካኣማ ዓሲ ቢያ ሳዓ ዓማንዳያ ሄላንዳኣና ዒኢቴያ ማዖንጎ።"},{"book":"ሌዊ ዓሶ ማፃኣፖ","chapter":"11","verse":"32","text":"ዬያቶ ባኮኮ ሌዞ ካኣሜ ሜሄያኣ ቢያ ዒኢቴያ ማዖንጎ፤ ዬይ ሜሃ ሚሢፓ ኮሾና ባኣዚ፥ ማኣዓ፥ ዜዺ፥ ሱርባ፤ ያኣቶንታ ዬያጉዴ ባኮ ቢያ ማዓኒ ዳንዳዓኔ፤ ዬይ ሜሃ ዋኣሢዳ ዓጊንቲ ዴዖንጎ፤ ሳዓ ዓማንዳያ ሄላንዳኣና ዒኢቴያ ማዓንዳኔ።"},{"book":"ሌዊ ዓሶ ማፃኣፖ","chapter":"11","verse":"33","text":"ሌዛ ዔያቶኮ ዓጪፓ ማዦና ሜሄ ሄሌቴ ዬያ ባኮኮ ጋራ ዓኣ ባካ ዒኢቴያ ማዓሢሮ ዬያ ባኮ ዎዎዹዋቴ።"},{"book":"ሌዊ ዓሶ ማፃኣፖ","chapter":"11","verse":"34","text":"ዓይጎጉዴ ሙኡዚ ማዖም ዬያጉዴ ሜሃፓ ዋኣሢ ፆዺ ሄሌቴ ዬይ ሙዓ ዒኢቴያ ማዖንጎ፤ ዬያ ሜሆይዳ ዑሽኮ ዑሺ ዓኣቴያ ዒኢቴያኬ፤"},{"book":"ሌዊ ዓሶ ማፃኣፖ","chapter":"11","verse":"35","text":"ዬያ ሃይቄ ባኮኮ ሌዞ ካኣሜ ባኣዚ ቢያ ዒኢቴያ ማዓሢሮ ቄፄ ማሂ ሻኣኪንቱዋቴ፤ ናኣቦ ማዔቴያ ዖቲታቴያ ዎዺ ኬኤሩዋቴ፤"},{"book":"ሌዊ ዓሶ ማፃኣፖ","chapter":"11","verse":"36","text":"ዬንሢ ባኮኮ ሌዛ ካኣሜ ባኣዚ ቢያ ዒኢታያ ማዔቴያ ዋኣሢ ዓልቃ ቤሲና ዋኣሢ ዔቴና ዒኢታዓኬ፤ ጋዓንቴ ሌዞ ካኣማ ዓሲ ዒኢቴያ ማዓንዳኔ።"},{"book":"ሌዊ ዓሶ ማፃኣፖ","chapter":"11","verse":"37","text":"ዬንሢ ባኮኮ ሌዛ ዜርቃኒ ጊኢጊሾና ዜርሢ ካኣሜቴ ዜርፃ ዒኢታዓኬ፤"},{"book":"ሌዊ ዓሶ ማፃኣፖ","chapter":"11","verse":"38","text":"ጋዓንቴ ዜርፆይዳ ዋኣሢ ዋሂንቴስካፓ ዬያ ባኮኮ ሌዛ ካኣሜቴ ዒንሢኮ ዬይ ዜርፃ ዒኢቴያ ማዖንጎ።"},{"book":"ሌዊ ዓሶ ማፃኣፖ","chapter":"11","verse":"39","text":"«ዒንሢ ዓሽኮ ሙዓ ቆልማ ሃይቄም ሌዞ ካኣማ ዓሲ ሳዓ ዓማንዳያ ሄላንዳኣና ዒኢቴያ ማዓንዳኔ።"},{"book":"ሌዊ ዓሶ ማፃኣፖ","chapter":"11","verse":"40","text":"ዓይጎ ዓሲያ ማዖም ዬያ ቆልሞኮ ዓሽኮይዳፓ ሙዔያ ማዔቴ ማኣዓሢ ፔኤኮ ማስኮንጎ፤ ያዺ ማዔቴያ ዴንዲ ሳዓ ዓማንዳያ ሄላንዳኣና ዬይ ዓሢ ዒኢቴያ ማዓንዳኔ፤ ሃሣ ዓይጎ ዓሲያ ማዖም ዬያ ባኮኮ ሌዞ ካኣሚ ኬዴቴ ማኣዓሢ ፔኤኮ ማስኮንጎ፤ ዬይ ዓሢያ ዴንዲ ሳዓ ዓማንዳያ ሄላንዳኣና ዒኢቴያ ማዖንጎ።"},{"book":"ሌዊ ዓሶ ማፃኣፖ","chapter":"11","verse":"41","text":"«ሳዖይዳ ዳዶና ጎቺንቲ ሃንታ፥ ዻኮ ማዢንታ ቢያ ዒንሢኮ ቄፄ ማዒ፥ ሻኣካያ ማዖንጎ፤ ሙይፖቴ።"},{"book":"ሌዊ ዓሶ ማፃኣፖ","chapter":"11","verse":"42","text":"ሳዖይዳ ዳዶና ጎቺንቲ ሃንታ ባካ፥ ዖይዶ ቶኪናታዖ ጎቺንቲ ሃንታ ባኮንታ ሚርጌ ቶኪ ዓኣ ባኮንታ ቢያ ቄፄ ማሂ ሻኣኪንቱዋቴ፤ ሙይፖቴ።"},{"book":"ሌዊ ዓሶ ማፃኣፖ","chapter":"11","verse":"43","text":"ዬንሢ ባኮይዳፓ ዓይጎ ባኣዚያ ማዖም ሙዒ ዒንሢ ቶኦኮ ዒኢሲፖቴ፤"},{"book":"ሌዊ ዓሶ ማፃኣፖ","chapter":"11","verse":"44","text":"ታኣኒ ናንጊና ናንጋ ጎዳ ማዔ ዒንሢኮ ፆኦዛሢኬ፤ ታኣኒ ዱማዼያታሢሮ ዒንሢያ ዒንሢ ታኣም ዱማዼያ ማሁዋቴ፤ ሳዖይዳ ዳዶና ጎቺንቲ ሃንታ ዻኮ ማዢንቶ ሙዒ ዒንሢ ዒኢሲፖቴ። 11፡44 ሌዊ. ዓኬ 19፡2፤ 1ጴፂ. 1፡16።"},{"book":"ሌዊ ዓሶ ማፃኣፖ","chapter":"11","verse":"45","text":"ዒንሢኮ ፆኦሲ ማዓኒ ጊብፄ ዓጮይዳፓ ዒንሢ ዔኪ ኬሴ ናንጊና ናንጋ ጎዳሢ ታናኬ፤ ዬያሮ ታኣኒ ዱማዼያ ማዔሢሮ ዒንሢያ ታኣም ዱማዼያ ማዑዋቴ።"},{"book":"ሌዊ ዓሶ ማፃኣፖ","chapter":"11","verse":"46","text":"«ዓካሪ ሃይ፥ ዋኣሢዳ ናንጋ ባኮንታ ሳዖይዳ ናንጋ ዻኮ ማዢንቶንታ፤ ሃሣ ካፖ ዛሎዋ ዒንሢም ኬሲንቴ ዎጌኬ፤"},{"book":"ሌዊ ዓሶ ማፃኣፖ","chapter":"11","verse":"47","text":"ዎጎ ጎይፆና ቄፄ ማዔሢና ሻቲ ማዔ ባኮናኮ ባኣኮይዳ ዓኣ ዱሙሞ ዔራኒ ሙዖ ባኮና ሙዑዎ ባኮናኮ ባኣካ ዓኣ ዱሙሞ ኮሺ ዔሩዋቴ» ጌዔኔ።"}]}