{"data":[{"book":"Kwan","chapter":"26","verse":"1","text":"Bangʼ masirano Jehova Nyasaye nowacho ne Musa kod Eliazar wuod Harun jadolo niya,"},{"book":"Kwan","chapter":"26","verse":"2","text":"“Kwan ogendini mag jo-Israel duto kaluwore gi anywolagi, mago mahikgi piero ariyo kadhi nyime manyalo bedo jolweny e Israel.”"},{"book":"Kwan","chapter":"26","verse":"3","text":"Musa kod Eliazar jadolo nowuoyo kod jo-Israel e pewe mag Moab mantiere e loka Jordan kod Jeriko mowachonegi niya,"},{"book":"Kwan","chapter":"26","verse":"4","text":"“Kwanuru jogo mahikgi romo piero ariyo kadhi nyime, mana kaka Jehova Nyasaye nochiko Musa.”"},{"book":"Kwan","chapter":"26","verse":"5","text":"Nyikwa Reuben, ma en wuod Israel makayo, ne gin:"},{"book":"Kwan","chapter":"26","verse":"6","text":"kokadho kuom Hezron, ne gin joka Hezron;"},{"book":"Kwan","chapter":"26","verse":"7","text":"Magi ema ne joka Reuben; ma kar kwan-gi ne romo ji alufu piero angʼwen mia abiriyo gi piero adek (43,730)."},{"book":"Kwan","chapter":"26","verse":"8","text":"Wuod Palu ne en Eliab,"},{"book":"Kwan","chapter":"26","verse":"9","text":"to yawuot Eliab ne gin Nemuel, Dathan kod Abiram. Dathan-no kod Abiram ne jotend oganda, to kata kamano negikwedo Musa kod Harun kendo gijiwo joma ne luwo Kora kuom kwedo Jehova Nyasaye."},{"book":"Kwan","chapter":"26","verse":"10","text":"Piny nongʼamo dhoge mi omwonyogi kaachiel gi Kora, ma joma ne luwo bangʼe ji mia ariyo gi piero abich notho e mach. Jogi nobedo kaka ranyisi mar siemo ji."},{"book":"Kwan","chapter":"26","verse":"11","text":"To kata kamano, joka Kora ne ok orumo."},{"book":"Kwan","chapter":"26","verse":"12","text":"Nyikwa Simeon kaluwore gi anywola margi ne gin:"},{"book":"Kwan","chapter":"26","verse":"13","text":"koa kuom Zera, joka Zera;"},{"book":"Kwan","chapter":"26","verse":"14","text":"Magi ema ne joka Simeon; ma kar kwan-gi ne romo ji alufu piero ariyo gariyo mia ariyo (22,200)."},{"book":"Kwan","chapter":"26","verse":"15","text":"Nyikwa Gad kaluwore gi anywola margi ne gin:"},{"book":"Kwan","chapter":"26","verse":"16","text":"koa kuom Ozni, joka Ozni;"},{"book":"Kwan","chapter":"26","verse":"17","text":"koa kuom Arodi, joka Arodi;"},{"book":"Kwan","chapter":"26","verse":"18","text":"Magi ema ne joka Gad; ma kar kwan-gi ne romo ji alufu piero angʼwen mia abich (40,500)."},{"book":"Kwan","chapter":"26","verse":"19","text":"Yawuot Juda ma Er kod Onan notho Kanaan."},{"book":"Kwan","chapter":"26","verse":"20","text":"Nyikwa Juda kaluwore gi anywola margi ne gin:"},{"book":"Kwan","chapter":"26","verse":"21","text":"Nyikwa Perez ne gin:"},{"book":"Kwan","chapter":"26","verse":"22","text":"Magi ema ne joka Juda; ma kar kwan-gi ne romo ji alufu piero abiriyo gauchiel gi mia abich (76,500)."},{"book":"Kwan","chapter":"26","verse":"23","text":"Nyikwa Isakar kaluwore gi anywola margi ne gin:"},{"book":"Kwan","chapter":"26","verse":"24","text":"koa kuom Jashub, joka Jashub;"},{"book":"Kwan","chapter":"26","verse":"25","text":"Magi ema ne joka Isakar, ma kar kwan-gi ne romo ji alufu piero auchiel angʼwen gi mia adek (64,300)."},{"book":"Kwan","chapter":"26","verse":"26","text":"Nyikwa Zebulun kaluwore gi anywola margi ne gin:"},{"book":"Kwan","chapter":"26","verse":"27","text":"Magi ema ne joka Zebulun, ma kar kwan-gi ne romo ji alufu piero auchiel gi mia abich (60,500)."},{"book":"Kwan","chapter":"26","verse":"28","text":"Nyikwa Josef kaluwore gi anywola margi kokalo kuom Manase kod Efraim ne gin:"},{"book":"Kwan","chapter":"26","verse":"29","text":"Nyikwa Manase ne gin:"},{"book":"Kwan","chapter":"26","verse":"30","text":"Nyikwa Gilead e magi:"},{"book":"Kwan","chapter":"26","verse":"31","text":"koa kuom Asriel, joka Asriel;"},{"book":"Kwan","chapter":"26","verse":"32","text":"koa kuom Shemida, joka Shemida;"},{"book":"Kwan","chapter":"26","verse":"33","text":"(Kata kamano Zelofehad wuod Hefer ne onge yawuowi; to ne en mana gi nyiri kende, ma nyingegi ne gin Mala, Nowa, Hogla, Milka gi Tirza.)"},{"book":"Kwan","chapter":"26","verse":"34","text":"Magi ema ne joka Manase; ma kar kwan-gi ne romo ji alufu piero abich gariyo mia abiriyo (52,700)."},{"book":"Kwan","chapter":"26","verse":"35","text":"Nyikwa Efraim kaluwore gi anywola margi e magi:"},{"book":"Kwan","chapter":"26","verse":"36","text":"Magi ema ne nyikwa Shuthela:"},{"book":"Kwan","chapter":"26","verse":"37","text":"Magi ema ne joka Efraim; ma kar kwan-gi ne romo ji alufu piero adek mia abich."},{"book":"Kwan","chapter":"26","verse":"38","text":"Nyikwa Benjamin kaluwore gi anywola margi ne gin:"},{"book":"Kwan","chapter":"26","verse":"39","text":"koa kuom Shufam, joka Shufam;"},{"book":"Kwan","chapter":"26","verse":"40","text":"Nyikwa Bela kokalo kuom Ard gi Naaman ne gin:"},{"book":"Kwan","chapter":"26","verse":"41","text":"Magi ema ne joka Benjamin; ma kar kwan-gi ne romo ji alufu piero angʼwen gabich mia auchiel (45,600)."},{"book":"Kwan","chapter":"26","verse":"42","text":"Nyikwa Dan kaluwore gi anywolagi ne gin:"},{"book":"Kwan","chapter":"26","verse":"43","text":"Anywola jo-Shuham duto kar kwan-gi ne romo ji alufu piero auchiel gangʼwen mia angʼwen (64,400)."},{"book":"Kwan","chapter":"26","verse":"44","text":"Nyikwa Asher kaluwore gi anywola margi ne gin:"},{"book":"Kwan","chapter":"26","verse":"45","text":"kendo koa kuom nyikwa Beria ne gin:"},{"book":"Kwan","chapter":"26","verse":"46","text":"To Asher ne nigi nyako ma nyinge Sera."},{"book":"Kwan","chapter":"26","verse":"47","text":"Magi ema ne joka Asher; ma kar kwan-gi ne romo ji alufu piero abich gadek mia angʼwen (53,400)."},{"book":"Kwan","chapter":"26","verse":"48","text":"Nyikwa Naftali kaluwore gi anywola margi ne gin:"},{"book":"Kwan","chapter":"26","verse":"49","text":"koa kuom Jezer, joka Jezer;"},{"book":"Kwan","chapter":"26","verse":"50","text":"Magi ema ne joka Naftali; ma kar kwan-gi ne romo ji alufu piero angʼwen gabich mia angʼwen (45,400)."},{"book":"Kwan","chapter":"26","verse":"51","text":"Kar kwan jo-Israel duto ne romo ji alufu mia auchiel gachiel, mia abiriyo gi piero adek (601,730)."},{"book":"Kwan","chapter":"26","verse":"52","text":"Jehova Nyasaye nowacho ne Musa niya,"},{"book":"Kwan","chapter":"26","verse":"53","text":"“Nyaka pog jo-Israel pinyni kaka girkeni kaluwore gi kar kwan-gi."},{"book":"Kwan","chapter":"26","verse":"54","text":"Dhoot maduongʼ imi lowo maduongʼ to dhoot matin to imi lowo matin; dhoot ka dhoot mondo oyud pok maromre gi kar kwan-gi."},{"book":"Kwan","chapter":"26","verse":"55","text":"Nyaka ine ni lopegi opog gi ombulu. Pok mar oganda ka oganda biro bedo kaluwore gi nying kweregi."},{"book":"Kwan","chapter":"26","verse":"56","text":"Pok moro ka moro nyaka pog gi ombulu e kind dhoudi madongo gi matindo.”"},{"book":"Kwan","chapter":"26","verse":"57","text":"Jo-Lawi mane okwan kaluwore gi anywola ne gin:"},{"book":"Kwan","chapter":"26","verse":"58","text":"Jo-Lawi mamoko mane okwan ne gin:"},{"book":"Kwan","chapter":"26","verse":"59","text":"kendo jaod Amram ne nyinge Jokebed, ma nyakwar Lawi, mane onywol ne jo-Lawi e Piny Misri. Amram nonywolo Harun, Musa kod nyamin-gi Miriam."},{"book":"Kwan","chapter":"26","verse":"60","text":"Harun ne en wuon Nadab gi Abihu, Eliazar kod Ithamar."},{"book":"Kwan","chapter":"26","verse":"61","text":"To kata kamano Nadab gi Abihu notho kane gichiwo misango e nyim Jehova Nyasaye gi mach ma ok oyiego.)"},{"book":"Kwan","chapter":"26","verse":"62","text":"Kar kwan jo-Lawi machwo ma ja-dwe achiel kadhi nyime kwan-gi ne romo ji alufu piero ariyo gadek (23,000). Ne ok okwan-gi gi jo-Israel mamoko nikech ne ok opog-gi lowo."},{"book":"Kwan","chapter":"26","verse":"63","text":"Magi e joma ne okwan gi Musa kod Eliazar jadolo e kinde mane okwan jo-Israel e paw Moab mantiere e loka Jordan koa Jeriko."},{"book":"Kwan","chapter":"26","verse":"64","text":"Onge moro amora kuomgi mane okwan gi Musa kod Harun jadolo e kinde mane gikwano jo-Israel e Thim mar Sinai."},{"book":"Kwan","chapter":"26","verse":"65","text":"Nimar Jehova Nyasaye ne owachone jo-Israelgo ni nyaka githo e thim, kendo onge kata ngʼata achiel kuomgi mane otony makmana Kaleb wuod Jefune kod Joshua wuod Nun."}]}