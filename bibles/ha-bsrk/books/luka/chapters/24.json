{"data":[{"book":"Luka","chapter":"24","verse":"1","text":"Da sassafe a ranar farko ta mako, matan suka je kabarin, da kayan ƙanshin da suka shirya."},{"book":"Luka","chapter":"24","verse":"2","text":"Suka iske an riga an gungurar da dutsen daga bakin kabarin."},{"book":"Luka","chapter":"24","verse":"3","text":"Amma da suka shiga ciki, ba su iske jikin Ubangiji Yesu ba."},{"book":"Luka","chapter":"24","verse":"4","text":"Yayinda suna cikin tunani a kan wannan, nan take, ga waɗansu mutum biyu tsaye kusa da su, sanye da kaya masu ƙyalli, kamar walƙiya."},{"book":"Luka","chapter":"24","verse":"5","text":"A cikin tsoro, matan suka fāɗi da fuskokinsu a ƙasa, amma mutanen suka ce musu, “Me ya sa kuke neman mai rai a cikin matattu?"},{"book":"Luka","chapter":"24","verse":"6","text":"Ba ya nan, ya tashi! Ku tuna yadda ya gaya muku tun yana tare da ku a Galili cewa,"},{"book":"Luka","chapter":"24","verse":"7","text":"‘Dole a ba da Ɗan Mutum ga hannun masu zunubi, a kuma gicciye shi, a rana ta uku kuma a tashe shi.’ ”"},{"book":"Luka","chapter":"24","verse":"8","text":"Sai suka tuna da maganarsa."},{"book":"Luka","chapter":"24","verse":"9","text":"Da suka dawo daga kabarin, sai suka faɗa wa Sha Ɗayan nan da sauransu, dukan waɗannan abubuwa."},{"book":"Luka","chapter":"24","verse":"10","text":"Matan da suka gaya wa manzannin waɗannan abubuwa su ne, Maryamu Magdalin, da Yowanna, da Maryamu uwar Yaƙub, da waɗansu da suke tare da su."},{"book":"Luka","chapter":"24","verse":"11","text":"Amma ba su gaskata matan ba, domin sun ɗauki kalmominsu wani zancen banza ne."},{"book":"Luka","chapter":"24","verse":"12","text":"Duk da haka, Bitrus ya tashi a guje zuwa kabarin. Da ya sunkuya, sai ya ga ƙyallayen lilin kaɗai a kwance. Sai ya koma yana tunani a ransa, a kan abin da ya faru."},{"book":"Luka","chapter":"24","verse":"13","text":"A wannan rana kuma, biyu daga cikinsu suna tafiya zuwa wani ƙauye, da ake kira Emmawus, da suke kusan mil bakwai daga Urushalima."},{"book":"Luka","chapter":"24","verse":"14","text":"Suna magana da juna a kan dukan abubuwan da suka faru."},{"book":"Luka","chapter":"24","verse":"15","text":"Da suna magana, kuma suna tattauna waɗannan abubuwa da junansu, sai Yesu da kansa ya zo yana tafiya tare da su."},{"book":"Luka","chapter":"24","verse":"16","text":"Amma ba a ba su ikon gane shi ba."},{"book":"Luka","chapter":"24","verse":"17","text":"Sai ya tambaye, su ya ce, “Mene ne kuke tattaunawa da juna a cikin tafiyarku?”"},{"book":"Luka","chapter":"24","verse":"18","text":"Ɗaya daga cikinsu, mai suna Kiliyobas, ya tambaye shi ya ce, “Ashe, kai baƙo ne a Urushalima, da ba ka san abubuwan da suka faru a can, a cikin kwanakin nan ba?”"},{"book":"Luka","chapter":"24","verse":"19","text":"Sai ya yi tambaya, “Waɗanne abubuwa?”"},{"book":"Luka","chapter":"24","verse":"20","text":"Manyan firistoci da masu mulkinmu sun ba da shi a yi masa hukuncin mutuwa, suka kuwa gicciye shi."},{"book":"Luka","chapter":"24","verse":"21","text":"Amma da, muna sa zuciya cewa, shi ne wanda zai fanshi Isra’ila. Bugu da ƙari kuma yau kwana uku ke nan tun da wannan abin ya faru."},{"book":"Luka","chapter":"24","verse":"22","text":"Har wa yau, waɗansu daga cikin matanmu sun ba mu mamaki. Sun je kabarin da sassafen nan,"},{"book":"Luka","chapter":"24","verse":"23","text":"amma ba su sami jikinsa ba. Sun dawo sun faɗa mana cewa, sun ga wahayi na mala’iku, da suka ce yana da rai."},{"book":"Luka","chapter":"24","verse":"24","text":"Sa’an nan, waɗansu abokanmu suka je kabarin, suka kuma tarar da kome kamar yadda matan suka faɗa, amma shi, ba su gan shi ba.”"},{"book":"Luka","chapter":"24","verse":"25","text":"Sai ya ce musu, “Ashe, ku marasa azanci ne, masu nauyin zuciyar gaskata, da dukan abin da annabawa suka faɗa!"},{"book":"Luka","chapter":"24","verse":"26","text":"Ai, dole Kiristi yă sha waɗannan wahalolin, kafin yă shiga ɗaukakarsa."},{"book":"Luka","chapter":"24","verse":"27","text":"Sai ya fara bayyana musu daga Musa da dukan Annabawa, abin da dukan Nassi ya faɗa a kansa.”"},{"book":"Luka","chapter":"24","verse":"28","text":"Da suka yi kusa da ƙauyen da za su, sai Yesu ya yi kamar zai ci gaba."},{"book":"Luka","chapter":"24","verse":"29","text":"Amma suka matsa masa suka ce, “Sauka wurinmu, don dare ya kusa, rana ta kusa fāɗuwa.” Sai ya sauka wurinsu."},{"book":"Luka","chapter":"24","verse":"30","text":"Da ya zauna a tebur tare da su, sai ya ɗauki burodi, ya yi godiya, ya kakkarya ya fara ba su."},{"book":"Luka","chapter":"24","verse":"31","text":"Sa’an nan idanunsu suka buɗe, suka gane shi. Sai ya ɓace musu."},{"book":"Luka","chapter":"24","verse":"32","text":"Suka tambayi juna, “Ashe, shi ya sa zukatanmu suka kuna a cikinmu, sa’ad da yake magana da mu a hanya, yana bayyana mana Nassi.”"},{"book":"Luka","chapter":"24","verse":"33","text":"Suka tashi nan da nan suka koma Urushalima. A can suka sami Sha Ɗayan nan da waɗanda suke tare da su a wuri ɗaya,"},{"book":"Luka","chapter":"24","verse":"34","text":"suna cewa, “Gaskiya ne! Ubangiji ya tashi, ya kuma bayyana ga Siman”"},{"book":"Luka","chapter":"24","verse":"35","text":"Sai su biyun nan suka ba da labarin abin da ya faru a hanya, da kuma yadda suka gane Yesu yayinda ya kakkarya burodin."},{"book":"Luka","chapter":"24","verse":"36","text":"Suna cikin wannan zance, sai ga Yesu da kansa tsaye a tsakiyarsu. Sai ya ce musu, “Salama a gare ku!”"},{"book":"Luka","chapter":"24","verse":"37","text":"Suka firgita, suka tsorota, suna tsammani fatalwa ce suka gani."},{"book":"Luka","chapter":"24","verse":"38","text":"Sai ya ce musu, “Don me kuke damuwa, kuke kuma shakka a zuciyarku?"},{"book":"Luka","chapter":"24","verse":"39","text":"Ku duba hannuwana da ƙafafuna. Ai, ni ne da kaina! Ku taɓa ni ku ji, ai, fatalwa ba ta da nama da ƙashi, yadda kuke gani nake da su.”"},{"book":"Luka","chapter":"24","verse":"40","text":"Da ya faɗi haka, sai ya nuna musu hannuwansa da ƙafafunsa."},{"book":"Luka","chapter":"24","verse":"41","text":"Kuma har yanzu, suna cikin rashin gaskatawa, saboda murna da mamaki, sai ya tambaye su, “Kuna da abinci a nan?”"},{"book":"Luka","chapter":"24","verse":"42","text":"Suka ba shi ɗan gasasshen kifi,"},{"book":"Luka","chapter":"24","verse":"43","text":"ya karɓa ya ci a gabansu."},{"book":"Luka","chapter":"24","verse":"44","text":"Ya ce musu, “Wannan shi ne abin da na gaya muku tun ina tare da ku cewa, dole a cika kome da aka rubuta game da ni, a cikin Dokar Musa, da Annabawa, da kuma Zabura.”"},{"book":"Luka","chapter":"24","verse":"45","text":"Sai ya wayar da tunaninsu don su fahimci Nassi."},{"book":"Luka","chapter":"24","verse":"46","text":"Ya ce musu, “Wannan shi ne abin da aka rubuta, cewa dole Kiristi yă sha wahala, a rana ta uku kuma yă tashi daga matattu."},{"book":"Luka","chapter":"24","verse":"47","text":"Kuma a cikin sunansa za a yi wa’azin tuba da gafarar zunubai, ga dukan ƙasashe. Za a kuwa fara daga Urushalima."},{"book":"Luka","chapter":"24","verse":"48","text":"Ku ne shaidun waɗannan abubuwa."},{"book":"Luka","chapter":"24","verse":"49","text":"Zan aika muku da abin da Ubana ya yi alkawari. Amma ku dakata a birnin tukuna, sai an rufe ku da iko daga sama.”"},{"book":"Luka","chapter":"24","verse":"50","text":"Bayan ya kai su waje kusa da Betani, sai ya ɗaga hannuwansa ya sa musu albarka."},{"book":"Luka","chapter":"24","verse":"51","text":"Yana cikin sa musu albarka, sai ya rabu da su. Aka ɗauke shi zuwa cikin sama."},{"book":"Luka","chapter":"24","verse":"52","text":"Sai suka yi masa sujada, suka koma Urushalima cike da murna sosai."},{"book":"Luka","chapter":"24","verse":"53","text":"Sai suka ci gaba da zama a cikin haikalin, suna yabon Allah."}]}