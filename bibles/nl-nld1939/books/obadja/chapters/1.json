{"data":[{"book":"Obadja","chapter":"1","verse":"1","text":"Het visioen van Abdias. Zo heeft Jahweh, de Heer, Over Edom gesproken; Wij hebben de boodschap van Jahweh vernomen, Ook onder de volken is een bode gezonden. Op ten strijde tegen hem!"},{"book":"Obadja","chapter":"1","verse":"2","text":"Zie, Ik maak u onder de volken klein, En ten diepste veracht:"},{"book":"Obadja","chapter":"1","verse":"3","text":"Uw hoogmoed heeft u bedrogen! Gij, die in rotskloven woont, En de hoogten bezet; Die zegt bij uzelf: Wie haalt mij omlaag?"},{"book":"Obadja","chapter":"1","verse":"4","text":"Al woont ge zo hoog als de arend, En bouwt ge uw nest tussen de sterren: Ik haal u vandaar naar beneden, Is de godsspraak van Jahweh!"},{"book":"Obadja","chapter":"1","verse":"5","text":"Als dieven bij u binnendringen, Of rovers des nachts: Hoe zult ge dan worden geteisterd, Zal men niet stelen, zoveel men kan? Als druivenlezers bij u komen, Laten ze dan geen napluk over?"},{"book":"Obadja","chapter":"1","verse":"6","text":"Maar hoe zal Esau worden doorzocht, Zullen zijn schatten worden doorsnuffeld over heel zijn gebied?"},{"book":"Obadja","chapter":"1","verse":"7","text":"Al uw bondgenoten zullen u verjagen, Uw beste vrienden u overvallen en overwinnen; Die uw brood eten, spannen u strikken, Zonder dat gij er iets van bemerkt."},{"book":"Obadja","chapter":"1","verse":"8","text":"Of zal Ik niet op die dag: Is de godsspraak van Jahweh, De wijzen uit Edom verdrijven, Het verstand uit het gebergte van Esau?"},{"book":"Obadja","chapter":"1","verse":"9","text":"Teman, uw helden zullen versagen, Opdat allen worden uitgeroeid uit Esau’s gebergte!"},{"book":"Obadja","chapter":"1","verse":"10","text":"Omdat ge Jakob, uw broeder, hebt vermoord en mishandeld. Zult ge voor eeuwig worden beschaamd en vernield!"},{"book":"Obadja","chapter":"1","verse":"11","text":"Gij waart er bij, toen vreemden zijn leger gevangen namen, Buitenlanders zijn poort binnendrongen; Toen zij het lot over Jerusalem wierpen, Waart ook gij als een van hen."},{"book":"Obadja","chapter":"1","verse":"12","text":"Gij hadt u niet mogen verlustigen in de dag van uw broeder, In de dag van zijn rampspoed; U niet blij mogen maken over de kinderen van Juda, Op de dag van hun val. Ge hadt geen hoge toon mogen voeren, Op de dag der benauwing;"},{"book":"Obadja","chapter":"1","verse":"13","text":"Niet binnenrukken in de poort van mijn volk, Op de dag van zijn nood. Ge hadt u over zijn rampen niet mogen verheugen, Op de dag van zijn jammer; Uw hand niet aan zijn have slaan, Op de dag van zijn kommer."},{"book":"Obadja","chapter":"1","verse":"14","text":"Op de kruispunten hadt ge niet mogen staan, Om zijn vluchtelingen te vermoorden; Niet mogen uitleveren, die waren ontsnapt, Op de dag van zijn onheil."},{"book":"Obadja","chapter":"1","verse":"15","text":"Waarachtig, nabij is de dag van Jahweh Voor alle volken! Zoals gij hebt gedaan, zal ù geschieden, Uw werken komen neer op uw hoofd!"},{"book":"Obadja","chapter":"1","verse":"16","text":"Want zoals gij hebt gedronken op mijn heilige berg, Zullen alle volken drinken voor immer; Ze zullen drinken en slurpen, En worden, als waren ze nooit geweest!"},{"book":"Obadja","chapter":"1","verse":"17","text":"Maar op de Sionsberg zal redding zijn, Hij zal heilig wezen; Het huis van Jakob zal zijn vroeger bezit Weer vermeesteren!"},{"book":"Obadja","chapter":"1","verse":"18","text":"Dan wordt het huis van Jakob een vuur, dat van Josef een vlam, Het huis van Edom tot kaf, verbrand en verteerd, En niemand blijft over in Esau’s huis: Waarachtig, Jahweh heeft het gezegd!"},{"book":"Obadja","chapter":"1","verse":"19","text":"De Négeb zal Esau’s gebergte bezetten, De Sjefela de Filistijnen, Efraïm de velden van Samaria, En Benjamin Gilad!"},{"book":"Obadja","chapter":"1","verse":"20","text":"De ballingen van Chalach, de zonen van Israël, Zullen de Kanaänieten bezitten tot Sárefat toe; De ballingen van Jerusalem in Sefarad De steden van het Zuidland."},{"book":"Obadja","chapter":"1","verse":"21","text":"Dan zullen zij, die zijn verlost, De berg Sion bestijgen, Om het gebergte van Esau te richten: En de heerschappij zal aan Jahweh zijn!"}]}