{"data":[{"book":"UMakho","chapter":"10","verse":"1","text":"UJesu wasesuka kuleyondawo waya emangweni waseJudiya langaphetsheya kweJodani. Njalo kweza kuye amaxuku abantu, kwathi njengenjayelo yakhe wabafundisa."},{"book":"UMakho","chapter":"10","verse":"2","text":"Abanye abaFarisi beza bamlinga ngokumbuza bathi, “Kusemthethweni yini ukuthi indoda imale umfazi wayo na?”"},{"book":"UMakho","chapter":"10","verse":"3","text":"Waphendula wathi, “UMosi walilaya wathini?”"},{"book":"UMakho","chapter":"10","verse":"4","text":"Bathi, “UMosi wayivumela indoda ukuthi ibhale incwadi yokuquma umtshado ibisimxotsha.”"},{"book":"UMakho","chapter":"10","verse":"5","text":"UJesu waphendula wathi, “Kwakungenxa yokuthi zazilukhuni inhliziyo zenu okwenza uMosi walibhalela umthetho lo."},{"book":"UMakho","chapter":"10","verse":"6","text":"Kodwa ekuqaleni kwendalo uNkulunkulu ‘wabenza baba ngowesilisa lowesifazane.’10.6 UGenesisi 1.27"},{"book":"UMakho","chapter":"10","verse":"7","text":"‘Ngalesisizatho indoda izatshiya uyise lonina imanyane lomfazi wayo,"},{"book":"UMakho","chapter":"10","verse":"8","text":"kuthi labo bobabili babe nyamanye.’10.8 UGenesisi 2.24 Yikho kabasebabili, sebemunye."},{"book":"UMakho","chapter":"10","verse":"9","text":"Ngakho, lokho uNkulunkulu asekuhlanganisile akungehlukaniswa muntu.”"},{"book":"UMakho","chapter":"10","verse":"10","text":"Bathi sebengenile endlini njalo, abafundi bambuza uJesu ngalokhu."},{"book":"UMakho","chapter":"10","verse":"11","text":"Waphendula wathi, “Loba ngubani olahla umfazi wakhe athathe omunye umfazi uyafeba kuye."},{"book":"UMakho","chapter":"10","verse":"12","text":"Laye nxa elahla indoda yakhe endele kwenye, uyafeba.”"},{"book":"UMakho","chapter":"10","verse":"13","text":"Abantu babeletha abantwana abancinyane kuJesu ukuze ababeke izandla, kodwa abafundi babakhuza."},{"book":"UMakho","chapter":"10","verse":"14","text":"UJesu wathi ekubona lokho wacaphuka. Wathi kubo, “Yekelani abantwana abancane beze kimi, lingabavaleli, ngoba umbuso kaNkulunkulu ungowabanjengalaba."},{"book":"UMakho","chapter":"10","verse":"15","text":"Ngiqinisile ngithi kini, lowo ongayikwemukela umbuso kaNkulunkulu njengomntwana omncane kayikungena kuwo.”"},{"book":"UMakho","chapter":"10","verse":"16","text":"Wasebathatha abantwana ebaphatha, wababeka izandla wababusisa."},{"book":"UMakho","chapter":"10","verse":"17","text":"UJesu wathi esesuka ehamba, indoda yagijimela kuye yafika yazilahla ngamadolo phambi kwakhe. Yabuza yathi, “Mfundisi olungileyo, ngingenzani ukuze ngizuze ilifa lokuphila kwaphakade na?”"},{"book":"UMakho","chapter":"10","verse":"18","text":"UJesu waphendula wathi, “Ungibizelani ngokuthi ngilungile na? Kakho olungileyo ngaphandle kukaNkulunkulu kuphela."},{"book":"UMakho","chapter":"10","verse":"19","text":"Uyayazi imilayo: ‘Ungabulali, ungafebi, ungebi, ungaphi ubufakazi bamanga, ungadlelezeli, hlonipha uyihlo lonyoko.’10.19 U-Eksodasi 20.12-16; UDutheronomi 5.16-20”"},{"book":"UMakho","chapter":"10","verse":"20","text":"Wachaza wathi, “Mfundisi zonke lezi izinto ngiyazigcina kusukela ngisesengumfana.”"},{"book":"UMakho","chapter":"10","verse":"21","text":"UJesu wamkhangela wamthanda. Wathi, “Usilela ngento eyodwa. Hamba uyethengisa konke olakho uphe abampofu, lapho-ke inotho yakho izakuba sezulwini. Ubusubuya ungilandele.”"},{"book":"UMakho","chapter":"10","verse":"22","text":"Isizwa lokhu indoda yathelwa ngamanzi. Yasukuma yahamba isidanile ngoba yayinothile kakhulu."},{"book":"UMakho","chapter":"10","verse":"23","text":"UJesu wathalaza wasesithi kubafundi bakhe, “Koba nzima kakhulu ukuthi isinothi singene embusweni kaNkulunkulu!”"},{"book":"UMakho","chapter":"10","verse":"24","text":"Abafundi bamangaliswa ngamazwi akhe lawo. Kodwa uJesu waphinda wathi, “Bantwana, kunzima kanganani ukungena embusweni kaNkulunkulu!"},{"book":"UMakho","chapter":"10","verse":"25","text":"Kulula ukuba ikamela lingene embotsheni yenalithi kulokuba umuntu onothileyo angene embusweni kaNkulunkulu.”"},{"book":"UMakho","chapter":"10","verse":"26","text":"Abafundi bamangala okwedlulayo, bathi omunye komunye, “Pho ngubani ongasindiswa na?”"},{"book":"UMakho","chapter":"10","verse":"27","text":"UJesu wabakhangela wathi, “Ngokwabantu kakwenzeki, kodwa hatshi ngoNkulunkulu; zonke izinto ziyenzakala ngoNkulunkulu.”"},{"book":"UMakho","chapter":"10","verse":"28","text":"UPhethro wathi kuye, “Sesitshiye konke ukuba sikulandele!”"},{"book":"UMakho","chapter":"10","verse":"29","text":"UJesu waphendula wathi, “Ngilitshela iqiniso ngithi kakho osetshiye ikhaya kumbe abafowabo, loba odadewabo, kumbe unina loba uyise, loba umntwana kumbe amasimu ngenxa yami levangeli"},{"book":"UMakho","chapter":"10","verse":"30","text":"ozakwehluleka ukwamukeliswa okuphindwe ngekhulu kuso lesi isikhathi samanje: amakhaya, abafowabo, odadewabo, onina, abantwana lamasimu, kwengezwe ukuhlukunyezwa, lasesikhathini esizayo, ukuphila kwaphakade."},{"book":"UMakho","chapter":"10","verse":"31","text":"Kodwa abanengi abangabokuqala bazakuba ngabokucina, abokucina babe ngabokuqala.”"},{"book":"UMakho","chapter":"10","verse":"32","text":"Babesendleleni besiya eJerusalema, uJesu ekhokhele, abafundi bedidekile, kwathi labo ababelandela babesesaba. Waphinda njalo wathatha abalitshumi lambili wabadonsela eceleni wabatshela lokho okwakuzakwenzakala kuye."},{"book":"UMakho","chapter":"10","verse":"33","text":"Wathi, “Sesisiya eJerusalema, iNdodana yoMuntu izanikelwa kubaphristi abakhulu labafundisi bomthetho. Bazayigwebela ukufa bayinikele kwabeZizwe,"},{"book":"UMakho","chapter":"10","verse":"34","text":"abazayiyangisa, bayikhafulele, bayitshaye njalo bayibulale. Ngemva kwensuku ezintathu izavuka.”"},{"book":"UMakho","chapter":"10","verse":"35","text":"Kwathi uJakhobe loJohane, amadodana kaZebhediya, beza kuye. Bathi, “Mfundisi, sifuna ukuthi usenzele loba yini esiyicelayo.”"},{"book":"UMakho","chapter":"10","verse":"36","text":"Wababuza wathi, “Lifuna ukuthi ngilenzeleni?”"},{"book":"UMakho","chapter":"10","verse":"37","text":"Baphendula bathi, “Wothi omunye wethu ahlale ngakwesokunene kwakho, kuthi omunye kwesokhohlo ebukhosini bakho.”"},{"book":"UMakho","chapter":"10","verse":"38","text":"UJesu wathi, “Kalikwazi elikucelayo. Lingayinatha na inkezo engiyinathayo kumbe libhaphathizwe ngobhaphathizo engibhaphathizwa ngalo, na?”"},{"book":"UMakho","chapter":"10","verse":"39","text":"Baphendula bathi, “Singakwenza.”"},{"book":"UMakho","chapter":"10","verse":"40","text":"kodwa ukuhlala kwesokunene kumbe kwesokhohlo kwami kakusikho kwami ukukuvumela. Izindawo lezi ngezalabo abazilungiselweyo.”"},{"book":"UMakho","chapter":"10","verse":"41","text":"Kwathi abalitshumi bekuzwa lokhu bazondela uJakhobe loJohane."},{"book":"UMakho","chapter":"10","verse":"42","text":"UJesu wababizela ndawonye wathi, “Liyakwazi ukuthi labo abangababusi kwabeZizwe bababusa kalukhuni, lezinduna zabo ezinkulu zitshengisa amandla phezu kwabo."},{"book":"UMakho","chapter":"10","verse":"43","text":"Akunjalo kini. Kodwa lowo othanda ukuba mkhulu phakathi kwenu kumele abe yinceku yenu,"},{"book":"UMakho","chapter":"10","verse":"44","text":"lalowo ofuna ukuba ngowokuqala kabe yisigqili senu lonke."},{"book":"UMakho","chapter":"10","verse":"45","text":"Ngoba leNdodana yoMuntu kayibuyelanga ukuzokhonzwa, kodwa ukuzokhonza lokunikela impilo yayo njengenhlawulo yabanengi.”"},{"book":"UMakho","chapter":"10","verse":"46","text":"Basebefika eJerikho. Kwathi uJesu labafundi bakhe kanye lexuku elikhulu sebesuka edolobheni, indoda eyisiphofu, uBhathimewu (kutsho indodana kaThimewu) yayihlezi eceleni kwendlela icela."},{"book":"UMakho","chapter":"10","verse":"47","text":"Yathi isizwa ukuthi kwakunguJesu waseNazaretha yamemeza yathi, “Jesu, Ndodana kaDavida, ake ungihawukele!”"},{"book":"UMakho","chapter":"10","verse":"48","text":"Abanengi bayikhuza bathi kayithule, kodwa yaqhubeka yamemeza ngamandla isithi, “Ndodana kaDavida, ake ungihawukele!”"},{"book":"UMakho","chapter":"10","verse":"49","text":"UJesu wema wathi, “Mbizeni.”"},{"book":"UMakho","chapter":"10","verse":"50","text":"Walahla ijazi lakhe phansi wasukuma weza kuJesu."},{"book":"UMakho","chapter":"10","verse":"51","text":"UJesu wambuza wathi, “Ufuna ngikwenzeleni na?”"},{"book":"UMakho","chapter":"10","verse":"52","text":"UJesu wathi, “Hamba-ke, ukukholwa kwakho sekukusilisile.” Masinyane yahle yabona yasilandela uJesu endleleni."}]}