{"data":[{"book":"Maliko","chapter":"4","verse":"1","text":"Yesu niyo akonga kuhiniza vituhu kunk'handa mwe bahali ya Galilaya. Want'hu wabindile ingi niyo wammemela, yehe niyo akwela mwe ngalawa na kwikala uumo. Want'hu woseni niyo wasigala hank'handa he bahali."},{"book":"Maliko","chapter":"4","verse":"2","text":"Niyo awahiniza kwa mliganyizo mbuli zibindile ingi. Mwe mahinizo yakwe niyo awagamba."},{"book":"Maliko","chapter":"4","verse":"3","text":"“Tegelezeni, Handaga na mhanda mbeyu aitaga kumyaga mbeyu."},{"book":"Maliko","chapter":"4","verse":"4","text":"Umwo akamyaga, mbeyu nt'huhu nazigwela kunk'handa kwe sila, niyo wadege weza na kuzidya."},{"book":"Maliko","chapter":"4","verse":"5","text":"Nt'huhu nezigwela mo luwe. Mbeyu niyo zatunga nguvu kwaviya nahenda hana msanga mgeke."},{"book":"Maliko","chapter":"4","verse":"6","text":"Mnaalo zuwa dize difose, mbeyu zidya niyo zahomp'hala kwaviya nazinda hazina maizi."},{"book":"Maliko","chapter":"4","verse":"7","text":"Mbeyu nt'huhu nazigwela mwe miwa, niyo zakula, mnaalo miwa niyo yazifint'ha vilekile mbeyu ziya zadunduga ukweleka."},{"book":"Maliko","chapter":"4","verse":"8","text":"Mna mbeyu zimwenga nazigwela mwo ulongo wedi. Niyo zakula na kweleka vedi, imwenga malavo milongo mitatu, zimwenga malavo milongo mtandatu, na zimwenga nazo malavo gana.”"},{"book":"Maliko","chapter":"4","verse":"9","text":"Yesu niyo awagamba, “Mta magutwi, neeve.”"},{"book":"Maliko","chapter":"4","verse":"10","text":"Yesu eze asigale yehe mwenye, wanamp'hina wakwe mlongo na waidi hamwenga na want'hu niyo wamwitila na kumgamba awatambalise idya imiliganyizo."},{"book":"Maliko","chapter":"4","verse":"11","text":"Niyo awagamba, “Nyuwe mgubuilwa kinyele cho Useuta wa Mnungu. Mna wadya we kuse wagambilwa mbuli zose kwa miliganyizo,"},{"book":"Maliko","chapter":"4","verse":"12","text":"vileke,"},{"book":"Maliko","chapter":"4","verse":"13","text":"Yesu niyo awauza, hamuukombaganye mliganyizo uno? Nomuimanye vivihi mituhu?"},{"book":"Maliko","chapter":"4","verse":"14","text":"Mbeyu imyagigwe nu mhandi ni mbuli ya Mnungu."},{"book":"Maliko","chapter":"4","verse":"15","text":"Want'hu wamwenga ni enga viya vilaile mwe zimbeyu zigwele mwe sila. Waiva imbuli ya Mnungu, ahadya Mwavu eza kuiguha idya imbuli ihandigwe mwe mioyo yawe."},{"book":"Maliko","chapter":"4","verse":"16","text":"Want'hu wamwenga ni enga viya vilaile mwe zimbeyu zigwele mwo luwe. Wanaiiva imbuli ahadya, waihokela kwa kinyemi."},{"book":"Maliko","chapter":"4","verse":"17","text":"Mna kwaviya hawana maizi mwe mioyo yawe, wafinyiliza ludodo. Niyo hanalaila makunt'ho hegu masulumizo yoyose kwe idya mbuli, ahadya wauya kunyuma."},{"book":"Maliko","chapter":"4","verse":"18","text":"Want'hu wamwenga nao wakeiga enga viya vilaile mwe zimbeyu zigwele mwe miwa. Wano ni wadya wakutegeleza imbuli,"},{"book":"Maliko","chapter":"4","verse":"19","text":"mna wogofi wo ugima uno na kuunga ugoli na kumunk'hwamunk'hwa kwi hengi mwe mioyo yawe, zaifint'ha idya imbuli, niyo wadunduga kweleka."},{"book":"Maliko","chapter":"4","verse":"20","text":"Want'hu wamwenga nao wakeiga enga viya vilaile mwe zimbeyu zigwele mo ulongo wedi. Weva imbuli, na kweleka, wamwenga malavo milongo mitatu, wamwenga malavo milongo mtandatu na wamwenga malavo gana dimwenga."},{"book":"Maliko","chapter":"4","verse":"21","text":"Yesu niyo awauza, “Togoleni, lumuli lunawashigwa lwingizwa na kuikwa halanga hang'aile hegu yaikigwa hasi? Hikugamba yaikigwa halanga?"},{"book":"Maliko","chapter":"4","verse":"22","text":"Kwaviya kint'hu chochose kifisigwe nekilondoke na chochose kigubikwe nekigubulwe."},{"book":"Maliko","chapter":"4","verse":"23","text":"Mta magutwi, neeve!”"},{"book":"Maliko","chapter":"4","verse":"24","text":"Niyo awagamba, “Mwinde na wengele kwa yadya mkuyeva, kiya kihimo mkuhima nyuwe, nanywe namhimilwe iicho. Naho nyuwe namwongezelwe."},{"book":"Maliko","chapter":"4","verse":"25","text":"Kwaviya mta kint'hu noongezelwe, mna yudya heiina kint'hu, hata kiya kidodo ananacho naahokigwe.”"},{"book":"Maliko","chapter":"4","verse":"26","text":"Yesu niyo agamba, “Useuta wa Mnungu ukeiga enga mnt'hu ahandile mbeyu mwe isi."},{"book":"Maliko","chapter":"4","verse":"27","text":"Niyo enda viya akagona na kufosa ne zindima zakwe. Kilo na msi mbeyu idya niyo yagendeela kukula haheina yehe mwenye kumanya ivo ikukula."},{"book":"Maliko","chapter":"4","verse":"28","text":"Kwaviya isi yeleka yoho yenye, ikukongela mwe mani, niyo dyeza gola, ho uheelo ngano itogile."},{"book":"Maliko","chapter":"4","verse":"29","text":"Umwo yakanyala, mnt'hu uyo niyo aita ne hengo kwaviya uvuni ubula.”"},{"book":"Maliko","chapter":"4","verse":"30","text":"Niyo Yesu agamba, “Kiuliganye na Useuta wa Mnungu? Hegu kiusimuile kwa kuliganya naho?"},{"book":"Maliko","chapter":"4","verse":"31","text":"Ukeiga na kabeyu katendese udodo kakwe haladali, kabeyu aka ni kadodo kujink'ha mbeyu zose zikuhandwa mwe isi."},{"book":"Maliko","chapter":"4","verse":"32","text":"Mna kanahandwa, kakulisa niyo dyanda ziti kulu kujink'ha maziti yose ya kwe mbago. Dyanda na matambi makulu, hata wadege wa mwo ulanga niyo wadaha kuzenga vyaila mwa matambi yakwe.”"},{"book":"Maliko","chapter":"4","verse":"33","text":"Yesu nakawabilikiza want'hu mbuli yakwe kwa miliganyizo mingi enga ino, naakalonga nao viligane na ivo nawakadaha kumtegeleza."},{"book":"Maliko","chapter":"4","verse":"34","text":"Halongaga nawo mbuli yoyose haheina miliganyizo. Mna Umwo andaga na wanamp'hina wakwe weke du, nakawagambila mbuli zose."},{"book":"Maliko","chapter":"4","verse":"35","text":"Nekisingi mwe dizuwa idiya, niyo Yesu awagamba wanamp'hina wakwe, “Kijink'hanye kudya ng'ambu ye diziwa.”"},{"book":"Maliko","chapter":"4","verse":"36","text":"Niyo wauleka udya mdugano wa want'hu, wanamp'hina niyo wakwela mwe ngalawa mudya andile Yesu. Iviya iviya nokunda na ngalawa nt'huhu."},{"book":"Maliko","chapter":"4","verse":"37","text":"Niyo halaila nk'hung'unt'ho nk'hulu, mjubwaniso wa mazi niyo yaitowa idya ngalawa, ingalawa nayo niyo yakonga kumema mazi."},{"book":"Maliko","chapter":"4","verse":"38","text":"Yesu andaga kagonela mwo mto kunyuma mwe ngalawa. Niyo wanamp'hina wakwe wamwinula, wakamgamba, “Mhinizi, hukuona changamila?”"},{"book":"Maliko","chapter":"4","verse":"39","text":"Niyo Yesu enuka, akonga kuditivila diya diheho dikulu na kuugamba mjubwaniso, “Nyamala twii!” Diya diheho niyo dyanyamala, niyo kwenda mp'heho tondolo."},{"book":"Maliko","chapter":"4","verse":"40","text":"Niyo awagamba wanamp'hina wakwe, “Nii mwogoha? Mkeyi kunda na mhuwi?”"},{"book":"Maliko","chapter":"4","verse":"41","text":"Niyo wogohesa wakakegamba, “Uyu mnt'hu ywa vivihi? Akwivigwa hata ni nk'hung'unt ho ne mijubwaniso ye bahali!”"}]}