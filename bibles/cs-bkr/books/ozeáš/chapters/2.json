{"data":[{"book":"Ozeáš","chapter":"2","verse":"1","text":"Rcete bratřím vašim: Ó lide můj, a sestrám vašim: Ó milosrdenství došlá."},{"book":"Ozeáš","chapter":"2","verse":"2","text":"Odpor veďte proti matce vaší, dokažte, že ona není manželka má, a že já nejsem muž její, leč odvaruje smilství svých od tváři své, a cizoložství svých z prostřed prsí svých,"},{"book":"Ozeáš","chapter":"2","verse":"3","text":"Abych jí nesvlékl do naha, a nepostavil jí tak, jakž byla v den narození svého, a učině ji podobnou poušti, a obrátě ji jako v zemi vyprahlou, umořil bych ji žízní."},{"book":"Ozeáš","chapter":"2","verse":"4","text":"Neslitoval bych se ani nad syny jejími, proto že jsou synové z smilstva."},{"book":"Ozeáš","chapter":"2","verse":"5","text":"Nebo smilní matka jejich, hanebnost páše rodička jejich; říká zajisté: Půjdu za frejíři svými, kteříž mi dodávají chleba mého, vody mé, vlny mé, lnu mého, oleje mého i nápojů mých."},{"book":"Ozeáš","chapter":"2","verse":"6","text":"A protož aj, já opletu cestu její trním, a ohradím hradbou, aby stezek svých nalezti nemohla."},{"book":"Ozeáš","chapter":"2","verse":"7","text":"Tehdy běhati bude za frejíři svými, a však nedostihne jich, hledati jich bude, ale nenalezne. I dí: Ej nu, již se navrátím k manželu svému prvnímu, proto že mi lépe tehdáž bylo než nyní."},{"book":"Ozeáš","chapter":"2","verse":"8","text":"Nebo ona nezná toho, že jsem já dával jí obilé, a mest a olej, anobrž rozmnožoval stříbro i zlato, kteréž vynakládají na Bále."},{"book":"Ozeáš","chapter":"2","verse":"9","text":"Protož poberu zase obilé své v čas jeho, i mest svůj v jistý čas jeho, a odejmu jí vlnu svou i len svůj k přiodívání nahoty její,"},{"book":"Ozeáš","chapter":"2","verse":"10","text":"A tak v brzce odkryji mrzkost její před očima frejířů jejích, a žádný jí nevytrhne z ruky mé."},{"book":"Ozeáš","chapter":"2","verse":"11","text":"A učiním přítrž vší radosti její, svátkům jejím, novoměsícům jejím i sobotám jejím, a všechněm slavnostem jejím."},{"book":"Ozeáš","chapter":"2","verse":"12","text":"Pohubím také révoví její a fíkoví její, proto že říká: Ty věci jsou mzda má, kterouž mi dali frejíři moji; a obrátím je v les, a sžerou je živočichové polní."},{"book":"Ozeáš","chapter":"2","verse":"13","text":"A budu na ní vyhledávati dnů Bálů, v nichž jim kadí, a ozdoběci se náušnicemi svými a záponami svými, chodí za frejíři svými, na mne se pak zapomíná, praví Hospodin."},{"book":"Ozeáš","chapter":"2","verse":"14","text":"Protož aj, já namluvím ji, když ji uvedu na poušť; nebo mluviti budu k srdci jejímu."},{"book":"Ozeáš","chapter":"2","verse":"15","text":"A dám jí vinice její od téhož místa, i údolé Achor místo dveří naděje, i bude tam zpívati jako za dnů mladosti své, totiž jako tehdáž, když vycházela z země Egyptské."},{"book":"Ozeáš","chapter":"2","verse":"16","text":"I stane se v ten den, dí Hospodin, že volati budeš: Muži můj, a nebudeš mne volati více: Báli můj."},{"book":"Ozeáš","chapter":"2","verse":"17","text":"Nebo vyprázdním jména Bálů z úst tvých, aniž připomínáni budou více v jménu svém."},{"book":"Ozeáš","chapter":"2","verse":"18","text":"A učiním pro tebe smlouvu v ten den s živočichy polními, a s ptactvem nebeským i s zeměplazy, lučiště pak a meč polámi, i válku odejmu z země, a způsobím to, aby bydleli bezpečně."},{"book":"Ozeáš","chapter":"2","verse":"19","text":"I zasnoubím tě sobě na věčnost, zasnoubím tě sobě, pravím, v spravedlnosti a v soudu a v dobrotivosti a v hojném milosrdenství."},{"book":"Ozeáš","chapter":"2","verse":"20","text":"Zasnoubím tě sobě také u víře, abys poznala Hospodina."},{"book":"Ozeáš","chapter":"2","verse":"21","text":"I stane se v ten den, že vyslýchati budu, dí Hospodin, vyslýchati budu nebesa, a ona vyslyší zemi."},{"book":"Ozeáš","chapter":"2","verse":"22","text":"Země pak vyslyší obilé, i mest, i olej, a ty věci vyslyší Jezreele."},{"book":"Ozeáš","chapter":"2","verse":"23","text":"Nebo ji rozseji sobě na zemi, a smiluji se nad Loruchámou, Loammi pak řeknu: Lid můj jsi ty, a on dí: Bože můj."}]}