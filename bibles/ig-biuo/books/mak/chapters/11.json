{"data":[{"book":"Mak","chapter":"11","verse":"1","text":"Mgbe ha na-abịaru Jerusalem nso, ha rutere Betfeji na Betani nʼUgwu Oliv. Jisọs zipụrụ mmadụ abụọ nʼime ndị na-eso ụzọ ya."},{"book":"Mak","chapter":"11","verse":"2","text":"Ọ gwara ha sị, “Gaanụ nʼime obodo nta dị nʼihu unu. Mgbe unu na-abanye nʼime ya, unu ga-ahụ nwa ịnyịnya e kedoro nʼebe ahụ nke onye ọbụla na-arịkwasịbeghị nʼelu ya. Tọpụnụ ya nʼagbụ, kpụtaranụ m ya."},{"book":"Mak","chapter":"11","verse":"3","text":"Ọ bụrụ na onye ọbụla asị unu, ‘Gịnị mere unu ji na-atọpụ ya nʼagbụ?’ sịnụ onye ahụ, ‘Ọ dị Onyenwe anyị mkpa, ọ ga-akpụghachitekwa ya ngwangwa.’ ”"},{"book":"Mak","chapter":"11","verse":"4","text":"Ha ruru ma hụ otu nwa ịnyịnya e kedoro nʼakụkụ ụzọ, nʼihu otu ụlọ nke dị nʼama. Dị ka ha na-atọpụ ya,"},{"book":"Mak","chapter":"11","verse":"5","text":"ụfọdụ mmadụ guzo nʼebe ahụ sịrị ha, “Gịnị ka unu na-eme, unu na-atọpụ nwa ịnyịnya a?”"},{"book":"Mak","chapter":"11","verse":"6","text":"Ha gwara ha ihe Jisọs kwuru, ha hapụkwara ha ka ha tọrọ ịnyịnya ibu ahụ."},{"book":"Mak","chapter":"11","verse":"7","text":"Ha kpụtaara Jisọs nwa ịnyịnya ahụ, ma wụkwasịkwa uwe ha nʼelu ya, ọ nọkwasịrị nʼelu ya."},{"book":"Mak","chapter":"11","verse":"8","text":"Ọtụtụ mmadụ tụsara uwe ha nʼokporoụzọ, ma ndị ọzọ tụsara alaka osisi ha gbutere nʼọhịa."},{"book":"Mak","chapter":"11","verse":"9","text":"Ndị na-aga nʼihu na ndị na-esokwa nʼazụ, tiri mkpu na-asị,"},{"book":"Mak","chapter":"11","verse":"10","text":"“Ngọzị dịrị alaeze ahụ na-abịa nke nna anyị Devid!”"},{"book":"Mak","chapter":"11","verse":"11","text":"Mgbe ọ batara na Jerusalem, ọ gara nʼime nʼụlọnsọ ukwu ahụ. Mgbe o legharịchara anya nʼihe niile dị nʼebe ahụ, ma ebe ọ bụ na chi ejiela, ya na ndị na-eso ụzọ ya pụrụ gaa Betani."},{"book":"Mak","chapter":"11","verse":"12","text":"Nʼechi ya, mgbe ha si Betani na-apụta, agụụ gụrụ ya."},{"book":"Mak","chapter":"11","verse":"13","text":"Site nʼebe dị anya, ọ hụrụ otu osisi fiig nke nwere akwụkwọ ndụ. Mgbe ọ bịaruru osisi ahụ nso, ọ gagharịrị nʼukwu ya niile ma ọ ga-achọta mkpụrụ nʼelu ya, ma ọ hụghị mkpụrụ ọbụla, naanị akwụkwọ ndụ, nʼihi na oge a abụghị oge osisi a ji amị mkpụrụ."},{"book":"Mak","chapter":"11","verse":"14","text":"Mgbe ahụ, ọ gwara osisi ahụ sị, “Ka mmadụ ọbụla ghara iri mkpụrụ sitere na gị ruo ebighị ebi.” Ndị na-eso ụzọ ya nụrụ mgbe o kwuru okwu a."},{"book":"Mak","chapter":"11","verse":"15","text":"Mgbe ha ruru Jerusalem, ọ banyere nʼime ụlọnsọ ukwu, bido ịchụpụ ndị na-azụ ahịa na ndị na-ere ahịa nʼebe ahụ. O kpugharịrị tebul ndị na-agbanwe ego, kwatuokwa oche niile nʼọdụ ahịa ndị na-ere nduru."},{"book":"Mak","chapter":"11","verse":"16","text":"O gbochikwara onye ọbụla iwebata ngwongwo ahịa orire nʼime ụlọnsọ ukwu ahụ."},{"book":"Mak","chapter":"11","verse":"17","text":"Ma dị ka ọ na-ezi ha ihe, ọ sịrị, “Ọ bụ na-edeghị ya sị, Ụlọ m ka a ga-akpọ ụlọ ekpere nye mba niile11:17 Aịz 56:7? Ma unu emeela ya ọgba ndị na-apụnara mmadụ ihe nʼike.11:17 Jer 7:11”"},{"book":"Mak","chapter":"11","verse":"18","text":"Mgbe ndịisi nchụaja na ndị ozizi iwu nụrụ nke a, ha malitere na-achọ ụzọ igbu ya ma ha tụrụ egwu ya nʼihi na ozizi ya juru igwe mmadụ niile ahụ anya."},{"book":"Mak","chapter":"11","verse":"19","text":"Mgbe uhuruchi bịara, Jisọs na ndị na-eso ụzọ ya siri nʼobodo ahụ pụọ."},{"book":"Mak","chapter":"11","verse":"20","text":"Nʼisi ụtụtụ echi ya, mgbe ha na-agafe, ha hụrụ na osisi fiig a esitela na mgbọrọgwụ ya kpọnwụọ."},{"book":"Mak","chapter":"11","verse":"21","text":"Pita chetara ihe merenụ ma sị ya, “Onye ozizi, lee! Osisi fiig ahụ ị bụrụ ọnụ akpọnwụọla!”"},{"book":"Mak","chapter":"11","verse":"22","text":"Jisọs zara ha sị, “Nweenụ okwukwe nʼime Chineke."},{"book":"Mak","chapter":"11","verse":"23","text":"Nʼezie agwa m unu, ọ bụrụ na onye ọbụla asị ugwu a, ‘Si nʼebe a wezuga onwe gị, gaa dabanye nʼoke osimiri,’ nke na-enweghị obi abụọ nʼime ya, kama o kweere na ihe o kwuru ga-emezu, ihe ahụ ọ kwuru ga-emezukwa."},{"book":"Mak","chapter":"11","verse":"24","text":"Ya mere, ka m gwa unu, ihe ọbụla unu rịọrọ nʼekpere, kwerenụ na unu anatala ya, ọ ga-abụkwa nke unu."},{"book":"Mak","chapter":"11","verse":"25","text":"Ma mgbe ọbụla unu guzoro na-ekpe ekpere, gbagharanụ, ma ọ bụrụ na unu nwere ihe ọbụla megide onye ọbụla, ka Nna unu nke bi nʼeluigwe gbagharakwa unu mmehie unu."},{"book":"Mak","chapter":"11","verse":"26","text":"Ma ọ bụrụ na unu agbagharaghị, Nna unu nke bi nʼeluigwe agaghị agbagharakwa unu mmehie unu.”11:26 Ụfọdụ akwụkwọ na-edebanye okwu ndị a dịka ọ dị nʼakwụkwọ Mat 6:15."},{"book":"Mak","chapter":"11","verse":"27","text":"Mgbe ha rutere Jerusalem ọzọ, ọ nọ na-ejegharị nʼime ogige ụlọnsọ ukwu ahụ, ndịisi nchụaja, na ndị ozizi iwu na ndị okenye ndị Juu bịakwutere ya."},{"book":"Mak","chapter":"11","verse":"28","text":"Ha sịrị ya, “Olee ikike i ji eme ihe ndị a ị na-eme? Onye nyere gị ikike ime ha?”"},{"book":"Mak","chapter":"11","verse":"29","text":"Jisọs sịrị ha, “Aga m ajụ unu otu ajụjụ, unu zaa m ya, aga m agwakwa unu onye nyere m ikike m ji eme ihe ndị a."},{"book":"Mak","chapter":"11","verse":"30","text":"Baptizim nke Jọn, o sitere nʼeluigwe ka ọ bụ nʼaka mmadụ? Gwanụ m.”"},{"book":"Mak","chapter":"11","verse":"31","text":"Ha kparịtara ụka nʼetiti onwe ha ma sị, “Ọ bụrụ na anyị asị, ‘O sitere nʼeluigwe,’ ọ ga-asị anyị, ‘Gịnị mere unu na-ejighị kwenye na ya?’"},{"book":"Mak","chapter":"11","verse":"32","text":"Ma ọ bụrụ na anyị asị, ‘O sitere nʼaka mmadụ.’ ” (Ha na-atụ egwu ndị mmadụ, nʼihi na ha niile kwenyere na Jọn bụ onye amụma nʼezie.)"},{"book":"Mak","chapter":"11","verse":"33","text":"Ya mere ha zara Jisọs sị, “Anyị amaghị.”"}]}