{"data":[{"book":"Лукастар","chapter":"13","verse":"1","text":"Андре оди овра авле варесаве мануша і розвакєрде Лескє пало галілєянє, савен Пілат диня преказіс лен те мурдарен, кана оне аненас е жертва."},{"book":"Лукастар","chapter":"13","verse":"2","text":"Пре када Ісус ленґє пгендя:"},{"book":"Лукастар","chapter":"13","verse":"3","text":"Пгенав туменґє: Наа! Та те на покаїненапес, акор те тумен авка саворе мерена."},{"book":"Лукастар","chapter":"13","verse":"4","text":"А адала дешуохто мануша, пре саве пейля башня андро Сілоам і мурдардя лен? Чі тумен думінен, со оне санас єкг бійношнедер андро Єрусалім?"},{"book":"Лукастар","chapter":"13","verse":"5","text":"Пгенав туменґє: Наа! Та те на покаїненапес, акор те тумен саворе авка мерена."},{"book":"Лукастар","chapter":"13","verse":"6","text":"Паліш розвакєрдя ленґє єкг вакєрібе:"},{"book":"Лукастар","chapter":"13","verse":"7","text":"Акор ов пгендя ле дракгаріскє: «Іма тріто берш ме авав аде, гой те аракгєн плодос пре када інжіріко дубос, та на аракгав. Чінґєр лес тейле, соске ов захудел е пгув?»"},{"book":"Лукастар","chapter":"13","verse":"8","text":"Та ов отпгендя Лескє: «Хулай, мук лес минґ пре єкг берш. Ме обкопалінава лес і обтговава ле гнойога."},{"book":"Лукастар","chapter":"13","verse":"9","text":"Те про авер берш анела о плодос, акор міште. А те на анела, акор ту чінґєрега лес тейле»."},{"book":"Лукастар","chapter":"13","verse":"10","text":"Сомбатоне Ісус сікавелас андре єкг сінаґоґа."},{"book":"Лукастар","chapter":"13","verse":"11","text":"Одя есас ромні, андре саві есас духос насвалкєрдо, ой есас ізбандярді і на бійрінелас те ровняренпес аврі дешуохто берш."},{"book":"Лукастар","chapter":"13","verse":"12","text":"Сар дикгля ла о Ісус, вічіндя ла і пгендя лакє:"},{"book":"Лукастар","chapter":"13","verse":"13","text":"Ов тгодя пре лате о васта, і ой єкгваресте ровнярдяпес аврі і ачіля те ашарен ле Девлес."},{"book":"Лукастар","chapter":"13","verse":"14","text":"Та пгуредерес пре сінаґоґа іґєн розхолярдя ода, со Ісус сасардя сомбатоне, і ов пгендя ле нийпоскє:"},{"book":"Лукастар","chapter":"13","verse":"15","text":"Про ода Рай лескє отпгендя:"},{"book":"Лукастар","chapter":"13","verse":"16","text":"Ой гіні ле Авраамоскєрі чай, сава о сатана лікєрелас іспганля іма дешуохто берш. Чі на кампіля лакє те пгутерен ланці андре сомбатоскєро дівес?"},{"book":"Лукастар","chapter":"13","verse":"17","text":"Кана Ов пгендя када, саворенґє, ко джялас протів Лесте, ачілепес те ладжян, а саворо нийпос радисальолас славне бувтякє, со Ов кєрелас."},{"book":"Лукастар","chapter":"13","verse":"18","text":"Паліш Ов пгендя:"},{"book":"Лукастар","chapter":"13","verse":"19","text":"Ов сар горчічно дів, саво іля о мануш і шіїндя андро пескєро садос. Дів баріля, і кєрділяпес лестар о дубос, і о чірікле нєбоскєре ачіле те джівен андре лескєре конаркі."},{"book":"Лукастар","chapter":"13","verse":"20","text":"Ов минґ пгендя:"},{"book":"Лукастар","chapter":"13","verse":"21","text":"Ода сар дрожі, саве іля е ромні і дювріндя хумер андре трін баре чаре, гой саворо те барол опре."},{"book":"Лукастар","chapter":"13","verse":"22","text":"Сар лікєрелас дром андро Єрусалім, Ісус преджялас пало фоврі те пало ґава і сікавелас ле нийпос."},{"book":"Лукастар","chapter":"13","verse":"23","text":"Вареко Лескє пгендя:"},{"book":"Лукастар","chapter":"13","verse":"24","text":"— Старіненпес те заавен пріґ узкі капура. Пгенав туменґє: бутджяне пробалінена те заджян, та на бійрінена."},{"book":"Лукастар","chapter":"13","verse":"25","text":"Кана о хулай ле кгєрескєро ушела і запгандела о вудар, акор тумен тердьона аврунестар, дуркінена андро вудар і вакєрена: «Раєя! Пгутер аменґє!» Акор Ов туменґє пгенела: «На джянав тумен, катар сан»."},{"book":"Лукастар","chapter":"13","verse":"26","text":"Акор тумен пгенена: «Амен хагас те піягас анґлал Туте, і Ту сікавегас амен пре амаре уці»."},{"book":"Лукастар","chapter":"13","verse":"27","text":"Та Ов отпгенела: «Ме на джянав тумен, катар сан. Отджян Мандар саворе, ко кєрел подліпе!»"},{"book":"Лукастар","chapter":"13","verse":"28","text":"Одя ейла ровібе і рандена ле данденца, кана тумен дикгєна ле Авраам, ле Ісаак, ле Яковс те саворен пророкен андро Краліпе ле Девлескєро, а коркоре тумен ейна транле аврі."},{"book":"Лукастар","chapter":"13","verse":"29","text":"Авена мануша пало восток і запад, і пало север і юг, і акор бешена про біяв андро Краліпе ле Девлескєро."},{"book":"Лукастар","chapter":"13","verse":"30","text":"І палуне ейна перше, а перше ейна палуне."},{"book":"Лукастар","chapter":"13","verse":"31","text":"Акор ко Ісус подавле варесаве фарісєї і пгенде:"},{"book":"Лукастар","chapter":"13","verse":"32","text":"Ісус отпгендя ленґє:"},{"book":"Лукастар","chapter":"13","verse":"33","text":"Дадіве, тайса і палтайсаскєро Ме маїнав те джян дуредер, важ ода кай пророкос наший мерел на андро Єрусалім."},{"book":"Лукастар","chapter":"13","verse":"34","text":"Єрусалім, Єрусалім! Ту мурдарес ле пророкен і ле баренца марес бічаден кє туте! Кєцівар Ме камльом те іскіден тийре чаворен авка, сар чірікло іскідел пескєре чіріклорен толо пескєре кридлі, та тумен на закамлян!"},{"book":"Лукастар","chapter":"13","verse":"35","text":"Канакє тумаро кгєр ачелпес туменґє чувчо! Пгенав туменґє, со тумен Ман бутер на дикгєна, адик на пгенена: «Ашаріпе Одалескє, Ко авел андро Раєскєро нав!»"}]}