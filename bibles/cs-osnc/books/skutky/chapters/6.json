{"data":[{"book":"Skutky","chapter":"6","verse":"1","text":"Jak církev rychle rostla, vyskytly se neshody. Řecky mluvící křesťané si stěžovali, že jejich vdovám se dostává méně podpory než vdovám po křesťanech ze židovského prostředí."},{"book":"Skutky","chapter":"6","verse":"2","text":"Dvanáct apoštolů svolalo společné shromáždění celého sboru a předložilo tento návrh: „My se musíme plně věnovat rozhlašování Božího poselství a nemůžeme tedy ještě dohlížet na pořádek a spravedlnost při rozdílení jídla."},{"book":"Skutky","chapter":"6","verse":"3","text":"Navrhujeme vám, bratři, abyste ze svého středu zvolili sedm mužů, kteří se už osvědčili, jsou naplněni svatým Duchem a dovedou moudře rozhodovat. Těm svěříme starost o hmotnou pomoc ve sboru,"},{"book":"Skutky","chapter":"6","verse":"4","text":"abychom se my mohli plně soustředit na modlitby a kázání.“"},{"book":"Skutky","chapter":"6","verse":"5","text":"Sborové shromáždění souhlasilo s návrhem apoštolů a hned přistoupilo k volbě. Zvoleni byli: Štěpán, muž neobyčejně silné víry a plný Ducha svatého, Filip, Prochorus, Nikánor, Timón, Parménas a Mikuláš, který již dříve v Antiochii přestoupil z pohanství k židovskému náboženství."},{"book":"Skutky","chapter":"6","verse":"6","text":"Po volbě se těch sedm postavilo před apoštoly, kteří se modlili a pak jim udělili pro jejich práci zvláštní požehnání."},{"book":"Skutky","chapter":"6","verse":"7","text":"Toto nové rozdělení práce prospělo šíření Božího poselství a k jeruzalémskému sboru věřících se připojovali stále další a další lidé. Dokonce uvěřila v Krista i početná skupina židovských kněží."},{"book":"Skutky","chapter":"6","verse":"8","text":"Štěpán byl tak naplněn vírou, že měl moc ke konání zázračných činů mezi lidmi."},{"book":"Skutky","chapter":"6","verse":"9","text":"Jednou se dostal do diskuse s příslušníky takzvané Synagogy propuštěnců, židovského sboru, který shromažďoval bývalé otroky z Kyrenaiky, Alexandrie, Kilikie a Malé Asie."},{"book":"Skutky","chapter":"6","verse":"10","text":"Když viděli, že jejich argumenty neobstojí před Štěpánovou moudrostí a Božím Duchem, který z něho mluvil,"},{"book":"Skutky","chapter":"6","verse":"11","text":"nastrčili proti němu křivé žalobce. Ti ho falešně obvinili: „Slyšeli jsme, jak se posmíval Mojžíšovu zákonu a jak se rouhal samotnému Bohu!“"},{"book":"Skutky","chapter":"6","verse":"12","text":"Tak poštvali proti Štěpánovi prosté lidi i některé učitele zákona. Nakonec byl Štěpán zatčen a předveden před veleradu."},{"book":"Skutky","chapter":"6","verse":"13","text":"Falešní svědci tam zopakovali své tvrzení: „Ten člověk stále jen pobuřuje proti chrámu a Mojžíšovu zákonu."},{"book":"Skutky","chapter":"6","verse":"14","text":"Slyšeli jsme, jak říká, že Ježíš z Nazaretu zničí chrám a dá nám nové zákony!“"},{"book":"Skutky","chapter":"6","verse":"15","text":"Po tomto obvinění se všichni obrátili na obžalovaného. Stál tam a z obličeje mu zářil přímo andělský klid."}]}