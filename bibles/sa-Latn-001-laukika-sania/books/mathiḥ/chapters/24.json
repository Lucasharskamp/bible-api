{"data":[{"book":"mathiḥ","chapter":"24","verse":"1","text":"anantaraṁ yīśu ryadā mandirād bahi rgacchati, tadānīṁ śiṣyāstaṁ mandiranirmmāṇaṁ darśayitumāgatāḥ|"},{"book":"mathiḥ","chapter":"24","verse":"2","text":"tato yīśustānuvāca, yūyaṁ kimetāni na paśyatha? yuṣmānahaṁ satyaṁ vadāmi, etannicayanasya pāṣāṇaikamapyanyapāṣāṇeाpari na sthāsyati sarvvāṇi bhūmisāt kāriṣyante|"},{"book":"mathiḥ","chapter":"24","verse":"3","text":"anantaraṁ tasmin jaitunaparvvatopari samupaviṣṭe śiṣyāstasya samīpamāgatya guptaṁ papracchuḥ, etā ghaṭanāḥ kadā bhaviṣyanti? bhavata āgamanasya yugāntasya ca kiṁ lakṣma? tadasmān vadatu|"},{"book":"mathiḥ","chapter":"24","verse":"4","text":"tadānīṁ yīśustānavocat, avadhadvvaṁ, kopi yuṣmān na bhramayet|"},{"book":"mathiḥ","chapter":"24","verse":"5","text":"bahavo mama nāma gṛhlanta āgamiṣyanti, khrīṣṭo'hameveti vācaṁ vadanto bahūn bhramayiṣyanti|"},{"book":"mathiḥ","chapter":"24","verse":"6","text":"yūyañca saṁgrāmasya raṇasya cāḍambaraṁ śroṣyatha, avadhadvvaṁ tena cañcalā mā bhavata, etānyavaśyaṁ ghaṭiṣyante, kintu tadā yugānto nahi|"},{"book":"mathiḥ","chapter":"24","verse":"7","text":"aparaṁ deśasya vipakṣo deśo rājyasya vipakṣo rājyaṁ bhaviṣyati, sthāne sthāne ca durbhikṣaṁ mahāmārī bhūkampaśca bhaviṣyanti,"},{"book":"mathiḥ","chapter":"24","verse":"8","text":"etāni duḥkhopakramāḥ|"},{"book":"mathiḥ","chapter":"24","verse":"9","text":"tadānīṁ lokā duḥkhaṁ bhojayituṁ yuṣmān parakareṣu samarpayiṣyanti haniṣyanti ca, tathā mama nāmakāraṇād yūyaṁ sarvvadeśīyamanujānāṁ samīpe ghṛṇārhā bhaviṣyatha|"},{"book":"mathiḥ","chapter":"24","verse":"10","text":"bahuṣu vighnaṁ prāptavatsu parasparam ṛृtīyāṁ kṛtavatsu ca eko'paraṁ parakareṣu samarpayiṣyati|"},{"book":"mathiḥ","chapter":"24","verse":"11","text":"tathā bahavo mṛṣābhaviṣyadvādina upasthāya bahūn bhramayiṣyanti|"},{"book":"mathiḥ","chapter":"24","verse":"12","text":"duṣkarmmaṇāṁ bāhulyāñca bahūnāṁ prema śītalaṁ bhaviṣyati|"},{"book":"mathiḥ","chapter":"24","verse":"13","text":"kintu yaḥ kaścit śeṣaṁ yāvad dhairyyamāśrayate, saeva paritrāyiṣyate|"},{"book":"mathiḥ","chapter":"24","verse":"14","text":"aparaṁ sarvvadeśīyalokān pratimākṣī bhavituṁ rājasya śubhasamācāraḥ sarvvajagati pracāriṣyate, etādṛśi sati yugānta upasthāsyati|"},{"book":"mathiḥ","chapter":"24","verse":"15","text":"ato yat sarvvanāśakṛdghṛṇārhaṁ vastu dāniyelbhaviṣyadvadinā proktaṁ tad yadā puṇyasthāne sthāpitaṁ drakṣyatha, (yaḥ paṭhati, sa budhyatāṁ)"},{"book":"mathiḥ","chapter":"24","verse":"16","text":"tadānīṁ ye yihūdīyadeśe tiṣṭhanti, te parvvateṣu palāyantāṁ|"},{"book":"mathiḥ","chapter":"24","verse":"17","text":"yaḥ kaścid gṛhapṛṣṭhe tiṣṭhati, sa gṛhāt kimapi vastvānetum adheा nāvarohet|"},{"book":"mathiḥ","chapter":"24","verse":"18","text":"yaśca kṣetre tiṣṭhati, sopi vastramānetuṁ parāvṛtya na yāyāt|"},{"book":"mathiḥ","chapter":"24","verse":"19","text":"tadānīṁ garbhiṇīstanyapāyayitrīṇāṁ durgati rbhaviṣyati|"},{"book":"mathiḥ","chapter":"24","verse":"20","text":"ato yaṣmākaṁ palāyanaṁ śītakāle viśrāmavāre vā yanna bhavet, tadarthaṁ prārthayadhvam|"},{"book":"mathiḥ","chapter":"24","verse":"21","text":"ā jagadārambhād etatkālaparyyanantaṁ yādṛśaḥ kadāpi nābhavat na ca bhaviṣyati tādṛśo mahākleśastadānīm upasthāsyati|"},{"book":"mathiḥ","chapter":"24","verse":"22","text":"tasya kleśasya samayo yadi hsvo na kriyeta, tarhi kasyāpi prāṇino rakṣaṇaṁ bhavituṁ na śaknuyāt, kintu manonītamanujānāṁ kṛte sa kālo hsvīkariṣyate|"},{"book":"mathiḥ","chapter":"24","verse":"23","text":"aparañca paśyata, khrīṣṭo'tra vidyate, vā tatra vidyate, tadānīṁ yadī kaścid yuṣmāna iti vākyaṁ vadati, tathāpi tat na pratīt|"},{"book":"mathiḥ","chapter":"24","verse":"24","text":"yato bhāktakhrīṣṭā bhāktabhaviṣyadvādinaśca upasthāya yāni mahanti lakṣmāṇi citrakarmmāṇi ca prakāśayiṣyanti, tai ryadi sambhavet tarhi manonītamānavā api bhrāmiṣyante|"},{"book":"mathiḥ","chapter":"24","verse":"25","text":"paśyata, ghaṭanātaḥ pūrvvaṁ yuṣmān vārttām avādiṣam|"},{"book":"mathiḥ","chapter":"24","verse":"26","text":"ataḥ paśyata, sa prāntare vidyata iti vākye kenacit kathitepi bahi rmā gacchata, vā paśyata, sontaḥpure vidyate, etadvākya uktepi mā pratīta|"},{"book":"mathiḥ","chapter":"24","verse":"27","text":"yato yathā vidyut pūrvvadiśo nirgatya paścimadiśaṁ yāvat prakāśate, tathā mānuṣaputrasyāpyāgamanaṁ bhaviṣyati|"},{"book":"mathiḥ","chapter":"24","verse":"28","text":"yatra śavastiṣṭhati, tatreva gṛdhrā milanti|"},{"book":"mathiḥ","chapter":"24","verse":"29","text":"aparaṁ tasya kleśasamayasyāvyavahitaparatra sūryyasya tejo lopsyate, candramā jyosnāṁ na kariṣyati, nabhaso nakṣatrāṇi patiṣyanti, gagaṇīyā grahāśca vicaliṣyanti|"},{"book":"mathiḥ","chapter":"24","verse":"30","text":"tadānīm ākāśamadhye manujasutasya lakṣma darśiṣyate, tato nijaparākrameṇa mahātejasā ca meghārūḍhaṁ manujasutaṁ nabhasāgacchantaṁ vilokya pṛthivyāḥ sarvvavaṁśīyā vilapiṣyanti|"},{"book":"mathiḥ","chapter":"24","verse":"31","text":"tadānīṁ sa mahāśabdāyamānatūryyā vādakān nijadūtān praheṣyati, te vyomna ekasīmāto'parasīmāṁ yāvat caturdiśastasya manonītajanān ānīya melayiṣyanti|"},{"book":"mathiḥ","chapter":"24","verse":"32","text":"uḍumbarapādapasya dṛṣṭāntaṁ śikṣadhvaṁ; yadā tasya navīnāḥ śākhā jāyante, pallavādiśca nirgacchati, tadā nidāghakālaḥ savidho bhavatīti yūyaṁ jānītha;"},{"book":"mathiḥ","chapter":"24","verse":"33","text":"tadvad etā ghaṭanā dṛṣṭvā sa samayo dvāra upāsthād iti jānīta|"},{"book":"mathiḥ","chapter":"24","verse":"34","text":"yuṣmānahaṁ tathyaṁ vadāmi, idānīntanajanānāṁ gamanāt pūrvvameva tāni sarvvāṇi ghaṭiṣyante|"},{"book":"mathiḥ","chapter":"24","verse":"35","text":"nabhomedinyo rluptayorapi mama vāk kadāpi na lopsyate|"},{"book":"mathiḥ","chapter":"24","verse":"36","text":"aparaṁ mama tātaṁ vinā mānuṣaḥ svargastho dūto vā kopi taddinaṁ taddaṇḍañca na jñāpayati|"},{"book":"mathiḥ","chapter":"24","verse":"37","text":"aparaṁ nohe vidyamāne yādṛśamabhavat tādṛśaṁ manujasutasyāgamanakālepi bhaviṣyati|"},{"book":"mathiḥ","chapter":"24","verse":"38","text":"phalato jalāplāvanāt pūrvvaṁ yaddinaṁ yāvat nohaḥ potaṁ nārohat, tāvatkālaṁ yathā manuṣyā bhojane pāne vivahane vivāhane ca pravṛttā āsan;"},{"book":"mathiḥ","chapter":"24","verse":"39","text":"aparam āplāvitoyamāgatya yāvat sakalamanujān plāvayitvā nānayat, tāvat te yathā na vidāmāsuḥ, tathā manujasutāgamanepi bhaviṣyati|"},{"book":"mathiḥ","chapter":"24","verse":"40","text":"tadā kṣetrasthitayordvayoreko dhāriṣyate, aparastyājiṣyate|"},{"book":"mathiḥ","chapter":"24","verse":"41","text":"tathā peṣaṇyā piṁṣatyorubhayo ryoṣitorekā dhāriṣyate'parā tyājiṣyate|"},{"book":"mathiḥ","chapter":"24","verse":"42","text":"yuṣmākaṁ prabhuḥ kasmin daṇḍa āgamiṣyati, tad yuṣmābhi rnāvagamyate, tasmāt jāgrataḥ santastiṣṭhata|"},{"book":"mathiḥ","chapter":"24","verse":"43","text":"kutra yāme stena āgamiṣyatīti ced gṛhastho jñātum aśakṣyat, tarhi jāgaritvā taṁ sandhiṁ karttitum avārayiṣyat tad jānīta|"},{"book":"mathiḥ","chapter":"24","verse":"44","text":"yuṣmābhiravadhīyatāṁ, yato yuṣmābhi ryatra na budhyate, tatraiva daṇḍe manujasuta āyāsyati|"},{"book":"mathiḥ","chapter":"24","verse":"45","text":"prabhu rnijaparivārān yathākālaṁ bhojayituṁ yaṁ dāsam adhyakṣīkṛtya sthāpayati, tādṛśo viśvāsyo dhīmān dāsaḥ kaḥ?"},{"book":"mathiḥ","chapter":"24","verse":"46","text":"prabhurāgatya yaṁ dāsaṁ tathācarantaṁ vīkṣate, saeva dhanyaḥ|"},{"book":"mathiḥ","chapter":"24","verse":"47","text":"yuṣmānahaṁ satyaṁ vadāmi, sa taṁ nijasarvvasvasyādhipaṁ kariṣyati|"},{"book":"mathiḥ","chapter":"24","verse":"48","text":"kintu prabhurāgantuṁ vilambata iti manasi cintayitvā yo duṣṭo dāso"},{"book":"mathiḥ","chapter":"24","verse":"49","text":"'paradāsān praharttuṁ mattānāṁ saṅge bhoktuṁ pātuñca pravarttate,"},{"book":"mathiḥ","chapter":"24","verse":"50","text":"sa dāso yadā nāpekṣate, yañca daṇḍaṁ na jānāti, tatkālaeva tatprabhurupasthāsyati|"},{"book":"mathiḥ","chapter":"24","verse":"51","text":"tadā taṁ daṇḍayitvā yatra sthāne rodanaṁ dantagharṣaṇañcāsāte, tatra kapaṭibhiḥ sākaṁ taddaśāṁ nirūpayiṣyati|"}]}