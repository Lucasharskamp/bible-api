{"data":[{"book":"2 Krön","chapter":"35","verse":"1","text":"Josia firade Herrens (Jahves) påsk i Jerusalem. Man slaktade påskalammet på fjortonde dagen i första månaden."},{"book":"2 Krön","chapter":"35","verse":"2","text":"Han fastställde prästernas åligganden och styrkte dem till tjänstgöringen i Herrens (Jahves) hus."},{"book":"2 Krön","chapter":"35","verse":"3","text":"Han sade till leviterna som undervisade hela Israel och som var helgade åt Herren: ”Sätt den heliga arken i det hus som Salomo, Davids son, Israels kung, har byggt. Den ska inte mer vara en börda på era axlar. Tjäna nu Herren (Jahve) er Gud och hans folk Israel."},{"book":"2 Krön","chapter":"35","verse":"4","text":"Gör er redo efter era familjer, i era avdelningar, så som Israels kung David och hans son Salomo har föreskrivit."},{"book":"2 Krön","chapter":"35","verse":"5","text":"Ställ upp er i helgedomen, ordnade efter era bröders familjer i hela folket, så att en avdelning av en levitisk familj kommer på varje grupp."},{"book":"2 Krön","chapter":"35","verse":"6","text":"Slakta påskalammet och helga er och tillaga det för era bröder. Gör efter Herrens (Jahves) ord genom Mose.”"},{"book":"2 Krön","chapter":"35","verse":"7","text":"Och Josia offrade småboskap för hela folket, dels lamm och dels killingar, 30 000 djur, allt till påskoffer åt dem som var närvarande, samt tjurar, 3 000 djur. Detta togs från kungens privata egendom."},{"book":"2 Krön","chapter":"35","verse":"8","text":"Hans furstar gav också av fri vilja offergåvor åt folket och åt prästerna och leviterna. Chilkijaho, Sakarja och Jehiel, furstarna i Guds hus, gav åt prästerna 2 600 lamm och killingar samt tjurar, 300 djur, till påskoffer."},{"book":"2 Krön","chapter":"35","verse":"9","text":"Och Konanja med Shemaja och Netanel, hans bröder, samt Hashabja, Jegiel och Josabad, de främsta bland leviterna, gav som offergåva åt leviterna 5 000 lamm och killingar till påskoffer, samt dessutom tjurar, 500 djur."},{"book":"2 Krön","chapter":"35","verse":"10","text":"På så sätt blev det ordnat för gudstjänsten."},{"book":"2 Krön","chapter":"35","verse":"11","text":"De slaktade påskalammet, och prästerna stänkte med blodet som räcktes åt dem, medan leviterna flådde lammen."},{"book":"2 Krön","chapter":"35","verse":"12","text":"Och de avskilde brännoffersstyckena och delade ut dem åt folket efter deras familjer, för att de skulle offra dem åt Herren, så som det var föreskrivet i Mose bok. På samma sätt gjorde de också med tjurarna."},{"book":"2 Krön","chapter":"35","verse":"13","text":"Och de stekte påskalammet på eld på föreskrivet sätt. Men köttet från gemenskapsoffret kokade de i grytor, pannor och kittlar och skyndade sig att dela ut det till allt folket."},{"book":"2 Krön","chapter":"35","verse":"14","text":"Sedan lagade de till åt sig själva och åt prästerna, för prästerna, Arons söner, var upptagna ända till natten med att offra brännoffret och fettstyckena. Därför måste leviterna laga till både åt sig själva och åt prästerna, Arons söner."},{"book":"2 Krön","chapter":"35","verse":"15","text":"Sångarna, Asafs ättlingar, stod på sin plats, som David, Asaf, Heman och kungens siare Jedutun hade befallt, och dörrvakterna stod var och en vid sin port. De behövde inte gå ifrån sin tjänstgöring, eftersom deras bröder leviterna lagade till åt dem."},{"book":"2 Krön","chapter":"35","verse":"16","text":"Så blev den dagen allt ordnat för Herrens (Jahves) tjänst, så att man firade påskhögtid och offrade brännoffer på Herrens (Jahves) altare, så som kung Josia hade befallt."},{"book":"2 Krön","chapter":"35","verse":"17","text":"De av Israels barn som var närvarande höll nu påskhögtid och det osyrade brödets högtid i sju dagar."},{"book":"2 Krön","chapter":"35","verse":"18","text":"En påskhögtid som denna hade inte firats i Israel sedan profeten Samuels tid. Ingen av Israels kungar hade hållit en sådan påskhögtid som nu firades av Josia med prästerna och leviterna, hela Juda och dem av Israel som var närvarande samt Jerusalems invånare."},{"book":"2 Krön","chapter":"35","verse":"19","text":"I Josias 18:e regeringsår hölls denna påskhögtid."},{"book":"2 Krön","chapter":"35","verse":"20","text":"Efter allt detta, när Josia hade fått templet i ordning, drog Egyptens kung Neko upp för att strida vid Karkemish som ligger vid Eufrat. Josia drog ut mot honom."},{"book":"2 Krön","chapter":"35","verse":"21","text":"Då skickade Neko bud till honom och sade: ”Vad har jag med dig att göra, du Juda kung? Det är inte mot dig jag kommer i dag, utan mot den fiende jag är i krig med. Gud (Elohim) har befallt mig att skynda. Sluta stå emot Gud (Elohim), som är med mig! Akta dig så att han inte förgör dig.”"},{"book":"2 Krön","chapter":"35","verse":"22","text":"Men i stället för att vända om och lämna honom i fred förklädde Josia sig och gick ut för att strida mot honom, utan att höra på Nekos ord som kom från Guds mun. De drabbade samman i Megiddopasset."},{"book":"2 Krön","chapter":"35","verse":"23","text":"Bågskyttarnas skott träffade kung Josia, och kungen sade till sina män: ”Bär bort mig! Jag är svårt sårad.”"},{"book":"2 Krön","chapter":"35","verse":"24","text":"Då bar hans män bort honom från vagnen och satte honom i hans andra vagn och förde honom till Jerusalem. Och han dog och blev begravd där hans fäder var begravda. Hela Juda och Jerusalem sörjde Josia."},{"book":"2 Krön","chapter":"35","verse":"25","text":"Och Jeremia mässade (klagade; sjöng entonigt och utdraget – hebr. qinen) en sorgesång (hebr. qina) över Josia. Alla sångare och sångerskor talade om Josia i sina sorgesånger och gör det än i dag. Dessa sånger blev allmänt sjungna i Israel, och de finns upptecknade bland ”Sorgesångerna”."},{"book":"2 Krön","chapter":"35","verse":"26","text":"Vad som mer finns att säga om Josia och om de fromma gärningar han gjorde enligt det som var skrivet i Herrens (Jahves) undervisning (Torah),"},{"book":"2 Krön","chapter":"35","verse":"27","text":"och om annat som han företog sig under sin första tid såväl som under sin sista, det är skrivet i boken om Israels och Juda kungar."}]}