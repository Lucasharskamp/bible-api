{"data":[{"book":"Yakobo","chapter":"1","verse":"1","text":"Saa krataa yi fi me Yakobo a meyɛ Onyankopɔn ne Awurade Yesu Kristo somfo nkyɛn,"},{"book":"Yakobo","chapter":"1","verse":"2","text":"Anuanom, sɛ sɔhwɛ bi ba mo akwan mu a, momma mo ani nnye"},{"book":"Yakobo","chapter":"1","verse":"3","text":"efisɛ sɛ mo gyidi tumi gyina sɔhwɛ no ano a, ɛno ansa na munya ntoboase."},{"book":"Yakobo","chapter":"1","verse":"4","text":"Momma ntoboase no ntena mo mu daa nyinaa sɛnea ɛbɛyɛ a mobɛyɛ pɛ a biribiara ho renhia mo."},{"book":"Yakobo","chapter":"1","verse":"5","text":"Sɛ nyansa1.5 Ɛma anigye wɔ ɔhaw mu (nky. 2). Yennya nyansa kɛkɛ, na mmom, ɛyɛ honhom aba (3.13-18; Mmb 1.2-9)  ho hia mo mu bi a, ɛsɛ sɛ ɔbɔ mpae srɛ Onyankopɔn na ɔbɛma no bi, efisɛ Onyankopɔn fi ayamye ne adom mu ma obiara nea ehia no no kwa."},{"book":"Yakobo","chapter":"1","verse":"6","text":"Na sɛ worebɔ mpae a, ɛsɛ sɛ wugye di a wunnye ho akyinnye. Obiara a ogye akyinnye no te sɛ po asorɔkye a mframa bɔ no kɔ baabiara a ɛpɛ."},{"book":"Yakobo","chapter":"1","verse":"7","text":"Ɛnsɛ sɛ saa onipa no susuw sɛ obenya biribiara afi Awurade nkyɛn;"},{"book":"Yakobo","chapter":"1","verse":"8","text":"nʼadwene yɛ no ntanta a ontumi nsi biribiara pi."},{"book":"Yakobo","chapter":"1","verse":"9","text":"Sɛ Onyankopɔn ma onua hiani so a, ɛsɛ sɛ nʼani gye,"},{"book":"Yakobo","chapter":"1","verse":"10","text":"na adefo a wabrɛ wɔn ase no nso saa ara. Efisɛ, adefo no twam kɔ sɛ wuram afifide bi."},{"book":"Yakobo","chapter":"1","verse":"11","text":"Owia pue de ne hyew no hyew afifide no ma nʼahoɔfɛ sɛe. Saa ara na wɔbɛsɛe adefo no wɔ bere a wogu so redi wɔn nnwuma no."},{"book":"Yakobo","chapter":"1","verse":"12","text":"Nhyira nka onipa a onya gyidi wɔ amanehunu mu, efisɛ ɔno na obenya akyɛde a Onyankopɔn ahyɛ ho bɔ ama wɔn a wɔdɔ no no."},{"book":"Yakobo","chapter":"1","verse":"13","text":"Sɛ wɔsɔ obi hwɛ a, ɛnsɛ sɛ ɔka se, “Saa sɔhwɛ yi fi Onyankopɔn.” Efisɛ bɔne rentumi nsɔ Onyankopɔn nhwɛ, na ɔno Onyankopɔn nso nsɔ obi nhwɛ."},{"book":"Yakobo","chapter":"1","verse":"14","text":"Na sɛ onipa twe ne ho na ɔno ara nʼakɔnnɔ yi no a, na ayɛ sɔhwɛ ama no."},{"book":"Yakobo","chapter":"1","verse":"15","text":"Na sɛ akɔnnɔ no nyinsɛn a, ɛwo bɔne, na bɔne no nyin a ɛwo owu."},{"book":"Yakobo","chapter":"1","verse":"16","text":"Me nuanom adɔfo, mommma wɔnnnaadaa mo."},{"book":"Yakobo","chapter":"1","verse":"17","text":"Akyɛde pa ne akyɛde a ɛyɛ pɛ nyinaa fi ɔsoro; efi Onyankopɔn a ɔbɔɔ ɔsoro hann no nkyɛn na ɛba. Ɔno na ɔnsesa sɛ sunsuma."},{"book":"Yakobo","chapter":"1","verse":"18","text":"Ofi ne pɛ mu nam nokware a ɛwɔ asɛm no mu no so woo yɛn sɛnea ɛbɛyɛ a, yebedi kan wɔ abɔde nyinaa mu."},{"book":"Yakobo","chapter":"1","verse":"19","text":"Me nuanom adɔfo, monhyɛ eyinom nsow: monyɛ ntɛm ntie, monyɛ nyaa nkasa na monyɛ nyaa mfa abufuw;"},{"book":"Yakobo","chapter":"1","verse":"20","text":"efisɛ onipa abufuw no mma onnya Onyankopɔn trenee no."},{"book":"Yakobo","chapter":"1","verse":"21","text":"Ɛno nti, montwe mo ho mfi afide ne atirimɔden ho. Momfa mo ho mma Onyankopɔn na munnye asɛm a odua wɔ mo koma mu a ebegye mo nkwa no."},{"book":"Yakobo","chapter":"1","verse":"22","text":"Munntie asɛm no sɛ atiefo kwa nsisi mo ho, na mmom monyɛ asɛm no yɛfo."},{"book":"Yakobo","chapter":"1","verse":"23","text":"Obiara a otie asɛm no na ɔmfa nni dwuma no te sɛ obi a ɔhwɛ ahwehwɛ mu, na ohu sɛnea ɔte."},{"book":"Yakobo","chapter":"1","verse":"24","text":"Ɔhwɛ ne ho wɔ ahwehwɛ no mu hu ne ho yiye na sɛ ofi ahwehwɛ no anim ara pɛ a, ne werɛ fi nea ohuu no nyinaa."},{"book":"Yakobo","chapter":"1","verse":"25","text":"Nanso obiara a ɔhwɛ mmara a ɛyɛ pɛ, na ɛma onipa de ne ho no mu yiye,1.25 Kristosom nkyerɛkyerɛ a egyina Apam Dedaw mmara no so sɛnea wɔakyerɛw wɔ mmara nsɛm du no mu (Nnw 19.7) nanso Yesu Kristo bewiee ne nyinaa wɔ Mat 5.17; Rom 10.4. na odi so, na otie, na ne werɛ mfi, na ɔde di dwuma no, Onyankopɔn behyira saa onipa no wɔ biribiara a ɔyɛ mu."},{"book":"Yakobo","chapter":"1","verse":"26","text":"Sɛ obi susuw sɛ ɔyɛ Onyamesomni na wanto ne tɛkrɛma nnareka a, ne nyamesom no so nni mfaso na ɔdaadaa ne ho nso."},{"book":"Yakobo","chapter":"1","verse":"27","text":"Nea Agya Onyankopɔn fa no sɛ ɛyɛ onyamesom pa no ni: Ɔhwɛ nyisaa ne akunafo wɔ wɔn ahohia mu, na oyi ne ho fi wiase porɔwee ho."}]}