{"data":[{"book":"Галатів","chapter":"2","verse":"1","text":"Потім, через чотирнадцять років, я знову пішов2:1 Буквально: піднявся до Єрусалима. в Єрусалим разом із Варнавою, узявши із собою Тита."},{"book":"Галатів","chapter":"2","verse":"2","text":"Я вирушив туди згідно з одкровенням і представив їм Добру Звістку, яку проповідую серед язичників, а особливо шановним виклав її окремо, на самоті, щоб упевнитися, що не біг до цього й не біжу тепер даремно."},{"book":"Галатів","chapter":"2","verse":"3","text":"Проте навіть Тита, який був зі мною, не примушували до обрізання, хоча він і був греком."},{"book":"Галатів","chapter":"2","verse":"4","text":"Це через лжебратів, що проникли в наші ряди, аби спостерігати за нашою свободою, яку ми маємо в Ісусі Христі, і зробити нас рабами."},{"book":"Галатів","chapter":"2","verse":"5","text":"Але ми ні на мить не поступилися їм, щоб істина Доброї Звістки збереглася для вас."},{"book":"Галатів","chapter":"2","verse":"6","text":"Щодо тих, кого вважають знатнішими, – хто вони й ким вони були, для мене це немає ніякого значення, адже Бог неупереджений, – то вони нічого не додали мені."},{"book":"Галатів","chapter":"2","verse":"7","text":"Навпаки, вони визнали, що мені було доручено проповідувати Добру Звістку необрізаним2:7 Тобто язичникам., як Петрові – обрізаним2:7 Тобто юдеям; також і у 8 та 9 віршах.."},{"book":"Галатів","chapter":"2","verse":"8","text":"Адже Бог, Який зробив Петра апостолом обрізаних, зробив також мене апостолом язичників."},{"book":"Галатів","chapter":"2","verse":"9","text":"Яків, Кифа та Іван, які вважаються стовпами церкви, визнали надану мені благодать і потиснули мені й Варнаві руку як співучасникам служіння, щоб ми пішли до язичників, а вони – до обрізаних."},{"book":"Галатів","chapter":"2","verse":"10","text":"Усе, що вони просили, – це те, щоб ми пам’ятали про бідних, що я й намагався робити."},{"book":"Галатів","chapter":"2","verse":"11","text":"Коли ж Кифа прийшов до Антіохії, я протистояв йому відверто, бо він був неправий."},{"book":"Галатів","chapter":"2","verse":"12","text":"Адже до того, як прийшли деякі люди від Якова, він їв разом з язичниками, а після цього почав ховатися й відокремлюватися від них, боячись обрізаних."},{"book":"Галатів","chapter":"2","verse":"13","text":"До нього приєдналися також інші юдеї, так що й Варнава був втягнений в їхнє лицемірство."},{"book":"Галатів","chapter":"2","verse":"14","text":"Побачивши, що вони не поводяться відповідно до істини Доброї Звістки, я сказав Кифі перед усіма: «Якщо ти юдей, але живеш як язичник, а не як юдей, чому ж тоді примушуєш язичників жити за юдейським звичаєм?»"},{"book":"Галатів","chapter":"2","verse":"15","text":"Ми ж – юдеї за народженням, а не грішні язичники."},{"book":"Галатів","chapter":"2","verse":"16","text":"Однак, знаючи, що людина не може бути виправдана ділами Закону, а тільки вірою в Ісуса Христа,2:16 Або: через вірність Ісуса Христа. навіть ми увірували в Христа Ісуса, щоб бути виправданими вірою в Христа,2:16 Або: через вірність Христа. а не ділами Закону. Бо жодна людина не буде виправдана ділами Закону."},{"book":"Галатів","chapter":"2","verse":"17","text":"Але якщо ми, юдеї, шукаючи виправдання в Христі, і самі виявилися грішниками, то невже Христос є служителем гріха? Зовсім ні!"},{"book":"Галатів","chapter":"2","verse":"18","text":"Бо якщо я знову відбудовую те, що зруйнував, то роблю себе грішником."},{"book":"Галатів","chapter":"2","verse":"19","text":"Адже через Закон я помер для Закону, щоб жити для Бога. Я був розіп’ятий з Христом,"},{"book":"Галатів","chapter":"2","verse":"20","text":"і більше живу не я, але Христос живе в мені. Нині я живу в тілі, і це життя вірою в Сина Божого,2:20 Або: вірністю Сина Божого. Який полюбив мене й віддав Себе за мене."},{"book":"Галатів","chapter":"2","verse":"21","text":"Я не відкидаю благодаті Божої, бо якщо праведність здобувається Законом, то Христос помер даремно!"}]}