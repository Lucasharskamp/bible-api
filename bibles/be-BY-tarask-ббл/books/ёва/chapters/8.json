{"data":[{"book":"ЁВА","chapter":"8","verse":"1","text":"І адказваў Вілдад Саўхэянін і сказаў:"},{"book":"ЁВА","chapter":"8","verse":"2","text":"ці доўга ты будзеш гаварыць так? - словы вуснаў тваіх бурны вецер!"},{"book":"ЁВА","chapter":"8","verse":"3","text":"Няўжо Бог скажае суд, і Ўсеўладны ператварае праўду!"},{"book":"ЁВА","chapter":"8","verse":"4","text":"Калі сыны твае зграшылі прад Ім, дык Ён і аддаў іх у руку беззаконьня іхняга."},{"book":"ЁВА","chapter":"8","verse":"5","text":"Калі ж ты знойдзеш Бога і памолішся Ўсеўладнаму,"},{"book":"ЁВА","chapter":"8","verse":"6","text":"і калі ты чысты і з праўдаю, дык Ён сёньня ж устане над табою і замірыць жытлішча праўды тваёй."},{"book":"ЁВА","chapter":"8","verse":"7","text":"І калі спачатку ў цябе было мала, дык з часам будзе досыць многа."},{"book":"ЁВА","chapter":"8","verse":"8","text":"Бо спытайся ў ранейшых родаў і паглыбіся ў назіраньні бацькоў іхніх;"},{"book":"ЁВА","chapter":"8","verse":"9","text":"а мы - учарашнія і нічога ня ведаем, бо нашыя дні на зямлі - цень."},{"book":"ЁВА","chapter":"8","verse":"10","text":"Вось, яны цябе навучаць, скажуць табе і ад сэрца свайго вымавяць словы:"},{"book":"ЁВА","chapter":"8","verse":"11","text":"ці падымаецца трысьнёг бязь вільгаці? ці расьце чарот без вады?"},{"book":"ЁВА","chapter":"8","verse":"12","text":"Яшчэ ён у сьвежасьці сваёй і ня зрэзаны, а раней за ўсякую траву засыхае."},{"book":"ЁВА","chapter":"8","verse":"13","text":"Такія шляхі ўсіх, што забываюць Бога, і надзея крывадушніка загіне;"},{"book":"ЁВА","chapter":"8","verse":"14","text":"спадзяваньне ягонае падсечана, і ўпэўненасьць ягоная - дом павука."},{"book":"ЁВА","chapter":"8","verse":"15","text":"Абапрэцца на дом свой і ня ўстоіць; ухопіцца за яго і не ўтрымаецца."},{"book":"ЁВА","chapter":"8","verse":"16","text":"Зелянее ён перад сонцам, а за сад прасьціраецца гольле ягонае;"},{"book":"ЁВА","chapter":"8","verse":"17","text":"у крушню ўплятаюцца карані ягоныя, паміж камянямі ўрэзваюцца."},{"book":"ЁВА","chapter":"8","verse":"18","text":"Але калі вырвуць яго зь месца ягонага, яно адмовіцца ад яго: я ня бачыла цябе!"},{"book":"ЁВА","chapter":"8","verse":"19","text":"Вось радасьць шляху ягонага! а зь зямлі вырастуць іншыя."},{"book":"ЁВА","chapter":"8","verse":"20","text":"Бачыш, Бог не адкідае беззаганнага і не падтрымлівае рук ліхадзеяў."},{"book":"ЁВА","chapter":"8","verse":"21","text":"Ён яшчэ напоўніць сьмехам вусны твае і губы твае радасным клікам."},{"book":"ЁВА","chapter":"8","verse":"22","text":"Ненавісьнікі твае апрануцца ў сорам, і намёту бязбожных ня стане."}]}