{"data":[{"book":"मत्ती","chapter":"9","verse":"1","text":"तब यीशु डोंगा पर चढ़ क ओन पार गयो, अऊर अपनो नगर म आयो।"},{"book":"मत्ती","chapter":"9","verse":"2","text":"अऊर देखो, कुछ लोग एक लकवा को रोगी ख खटिया पर रख क ओको जवर लायो। यीशु न उन्को विश्वास ख देख क, ऊ लकवा को रोगी सी कह्यो, “हे बेटा, हिम्मत रख; तोरो पाप माफ भयो।”"},{"book":"मत्ती","chapter":"9","verse":"3","text":"येको पर कुछ धर्मशास्त्रियों न आपस म बोलन लग्यो, “यो त परमेश्वर की निन्दा करय हय।”"},{"book":"मत्ती","chapter":"9","verse":"4","text":"यीशु न उन्को मन की बाते जान क कह्यो, “तुम लोग अपनो-अपनो मन म बुरो बिचार कहाली लाय रह्यो हय?"},{"book":"मत्ती","chapter":"9","verse":"5","text":"सहज का हय? यो कहनो, ‘तोरो पाप माफ भयो,’ यां यो कहनो, ‘उठ अऊर चल फिर।’"},{"book":"मत्ती","chapter":"9","verse":"6","text":"पर तुम यो जान लेवो कि आदमी को बेटा ख धरती पर पाप माफ करन को अधिकार हय।” येकोलायी यीशु न लकवा को रोगी सी कह्यो, “उठ, अपनी खटिया उठाव, अऊर अपनो घर चली जा।”"},{"book":"मत्ती","chapter":"9","verse":"7","text":"ऊ उठ क अपनो घर चली गयो।"},{"book":"मत्ती","chapter":"9","verse":"8","text":"लोग यो देख क डर गयो अऊर परमेश्वर की महिमा करन लग्यो जेन लोगों ख असो अधिकार दियो हय।"},{"book":"मत्ती","chapter":"9","verse":"9","text":"उत सी आगु जाय क यीशु न मत्ती नाम को एक आदमी ख कर वसुली की चौकी पर बैठ्यो देख्यो, अऊर ओको सी कह्यो, “मोरो पीछू चली आव।”"},{"book":"मत्ती","chapter":"9","verse":"10","text":"जब ऊ घर म जेवन करन लायी बैठ्यो त बहुत सो कर लेनवालो अऊर पापी आय क यीशु अऊर ओको चेलावों को संग जेवन करन बैठ्यो।"},{"book":"मत्ती","chapter":"9","verse":"11","text":"यो देख क फरीसियों न ओको चेलावों सी कह्यो, “तुम्हरो गुरु कर लेनवालो अऊर पापियों को संग कहाली खावय हय?”"},{"book":"मत्ती","chapter":"9","verse":"12","text":"यो सुन क यीशु न उन्को सी कह्यो, “डाक्टर भलो चंगो लायी नहीं पर बीमारों लायी जरूरी हय।"},{"book":"मत्ती","chapter":"9","verse":"13","text":"९:१३ मत्ती १२:७येकोलायी तुम जाय क येको मतलब सीख लेवो: ‘मय बलिदान नहीं पर दया चाहऊ हय।’ कहालीकि मय सच्चो लोगों ख नहीं, पर पापियों ख बुलावन ख आयो हय।”"},{"book":"मत्ती","chapter":"9","verse":"14","text":"तब बपतिस्मा देन वालो यूहन्ना को चेलावों न ओको जवर आय क कह्यो, “का वजह हय कि हम अऊर फरीसी इतनो उपवास करजे हंय, पर तोरो चेला उपवास नहीं करय?”"},{"book":"मत्ती","chapter":"9","verse":"15","text":"यीशु न उन्को सी कह्यो, “दूल्हा उन्को संग हय, त का बराती शोक कर सकय हंय? पर ऊ दिन आयेंन जब दूल्हा उन्को सी अलग कर दियो जायेंन, ऊ समय हि उपवास करेंन।"},{"book":"मत्ती","chapter":"9","verse":"16","text":"“नयो कपड़ा को थेगड़ पुरानो कपड़ा पर कोयी नहीं लगावय, कहालीकि ऊ थेगड़ ऊ कपड़ा सी कुछ अऊर खीच लेवय हय, अऊर ऊ ज्यादा फट जावय हय।"},{"book":"मत्ती","chapter":"9","verse":"17","text":"अऊर लोग नयो अंगूररस पुरानी मशकों म नहीं भरय हंय, कहालीकि असो करनो सी मशके फट जावय हंय, अऊर अंगूररस बह जावय हय; अऊर मशके नाश होय जावय हंय; पर नयो अंगूररस नयी मशकों म भरय हंय अऊर हि दोयी बच्यो रह्य हंय।”"},{"book":"मत्ती","chapter":"9","verse":"18","text":"ऊ उन्को सी यो बाते कह्यच रह्यो होतो, कि देखो, एक मुखिया न आय क ओख प्रनाम करयो अऊर कह्यो, “मोरी बेटी अभी मरी हय, पर चल क अपनो हाथ ओको पर रखजो, त वा जीन्दी होय जायेंन।”"},{"book":"मत्ती","chapter":"9","verse":"19","text":"यीशु उठ क अपनो चेलावों को संग ओको पीछू भय गयो।"},{"book":"मत्ती","chapter":"9","verse":"20","text":"अऊर देखो, एक बाई न जेक बारा साल सी खून बहन कि बीमारी होती, पीछू सी आय क ओको कपड़ा को कोना ख छूय लियो।"},{"book":"मत्ती","chapter":"9","verse":"21","text":"कहालीकि वा अपनो मन म कहत होती, “यदि मय ओको कपड़ा ख छूय लेऊ त चंगी होय जाऊं।”"},{"book":"मत्ती","chapter":"9","verse":"22","text":"यीशु न मुड़ क ओख देख्यो अऊर कह्यो, “बेटी हिम्मत रख; तोरो विश्वास न तोख चंगो करयो हय।” येकोलायी वा बाई उच घड़ी चंगी भय गयी।"},{"book":"मत्ती","chapter":"9","verse":"23","text":"जब यीशु ऊ मुखिया को घर म पहुंच्यो अऊर पेपाड़ी बजावन वालो अऊर भीड़ ख हल्ला मचावत देख्यो,"},{"book":"मत्ती","chapter":"9","verse":"24","text":"तब कह्यो, “हट जा, बेटी मरी नहाय, पर सोय रही हय।” याच बात पर हि ओकी मजाक उड़ावन लग्यो।"},{"book":"मत्ती","chapter":"9","verse":"25","text":"पर जब भीड़ ख बाहेर निकाल दियो त यीशु अन्दर जाय क बेटी को हाथ पकड़्यो अऊर वा जीन्दी भय गयी।"},{"book":"मत्ती","chapter":"9","verse":"26","text":"अऊर या बात की चर्चा ऊ पूरो देश म फैल गयी।"},{"book":"मत्ती","chapter":"9","verse":"27","text":"जब यीशु उत सी आगु बढ़्यो, त दोय अन्धा ओको पीछू यो पुकारतो हुयो चल्यो, “हे दाऊद की सन्तान, हम पर दया कर!”"},{"book":"मत्ती","chapter":"9","verse":"28","text":"जब यीशु घर म पहुंच्यो, त हि अन्धा ओको जवर आयो, अऊर यीशु न उन्को सी कह्यो, “का तुम्ख विश्वास हय कि मय तुम्ख चंगो कर सकू हय?”"},{"book":"मत्ती","chapter":"9","verse":"29","text":"तब यीशु न यो कहतो हुयो उन्की आंखी ख छूय क कह्यो, “तुम्हरो विश्वास को जसो तुम्हरो लायी हो।”"},{"book":"मत्ती","chapter":"9","verse":"30","text":"अऊर उन्की आंखी खुल गयी। यीशु न उन्ख चिताय क कह्यो, “चौकस रहो, कोयी या बात ख नहीं जाने।”"},{"book":"मत्ती","chapter":"9","verse":"31","text":"पर उन्न निकल क पूरो देश म ओकी बात फैलाय दियो।"},{"book":"मत्ती","chapter":"9","verse":"32","text":"जब हि बाहेर जाय रह्यो होतो, त देख्यो, लोग एक मुक्का ख जेको म दुष्ट आत्मायें होती, ओको जवर लायो;"},{"book":"मत्ती","chapter":"9","verse":"33","text":"अऊर जब दुष्ट आत्मा निकाल दियो गयो, त मुक्का बोलन लग्यो। येको पर भीड़ न अचम्भा कर क् कह्यो, “इस्राएल म असो कभी नहीं देख्यो गयो।”"},{"book":"मत्ती","chapter":"9","verse":"34","text":"पर फरीसियों न कह्यो, “यो त दुष्ट आत्मावों को सरदार की मदत सी शैतानी आत्मावों ख निकालय हय।”"},{"book":"मत्ती","chapter":"9","verse":"35","text":"यीशु सब नगरो अऊर गांवो म जाय जाय क उन्को सभागृहों म उपदेश करतो, अऊर राज्य को सुसमाचार प्रचार करतो, अऊर कुछ तरह की बीमारी अऊर कमजोरी ख दूर करतो रह्यो।"},{"book":"मत्ती","chapter":"9","verse":"36","text":"९:३६ मरकुस ६:३४जब यीशु न भीड़ ख देख्यो त ओख लोगों पर तरस आयो, कहालीकि हि उन मेंढीं को जसो होतो जिन्को कोयी चरवाहा नहीं होतो दु:खी अऊर भटक्यो हुयो को जसो होतो।"},{"book":"मत्ती","chapter":"9","verse":"37","text":"९:३७ लूका १०:२तब ओन अपनो चेलावों सी कह्यो, “पकी फसल त बहुत हंय, पर मजूर थोड़ो हंय।"},{"book":"मत्ती","chapter":"9","verse":"38","text":"येकोलायी फसल को मालिक सी प्रार्थना करो कि अपनो खेत की फसल काटन लायी मजूर भेज दे।”"}]}