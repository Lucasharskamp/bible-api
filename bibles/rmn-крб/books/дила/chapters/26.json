{"data":[{"book":"Дила","chapter":"26","verse":"1","text":"— Мэ мукав тут тэ зборизэс андар тутэ, — пхэнляс о Агриппа э Павлэски."},{"book":"Дила","chapter":"26","verse":"2","text":"— Патишаи Агриппа! Авдес мэ бахтало, кай кан сикавав туки, кай мэ на сом дошало андэ одолэстэ, андэ состэ керэн ман дошалэс о иудея."},{"book":"Дила","chapter":"26","verse":"3","text":"Ту сам лачес джянэс, сар камэл тэ кердёл ко иудея тай андар состэ он ирищиен. Оничин мангав тут даяндимаса шун ман."},{"book":"Дила","chapter":"26","verse":"4","text":"Алаи о иудея лачес джянэн мо бэшыпэ тай одова, кай мэ тикнярила бэшав машкарэ мэ дюнястэ андэ Иерусалими."},{"book":"Дила","chapter":"26","verse":"5","text":"Он чёктан джянэн ман тай, тэ манген, мэ пхукавэн одолэстар, кай мэ бэшавас сар фарисеи, кай мэ сомас андэ зорало сиклярипэ андэ амарэ пакямастэ."},{"book":"Дила","chapter":"26","verse":"6","text":"Авдес мэ тэрдо ангал цындос, вай ишандияв, кай о Дэл кан керэл Пи збора, сави диняс амарэ дадэн."},{"book":"Дила","chapter":"26","verse":"7","text":"О дэшудуй породэс амарэ дюняски о дес тай рат сальтя керэн иргатлыки э Дэвлэски тай ишандиен, кана адая збора э Дэвлэски кан овэл. Патишаи, андар адава ишандима о иудея керэн ман дошалэс."},{"book":"Дила","chapter":"26","verse":"8","text":"Та со, тумэ гинэн, кай о Дэл нащи дживиндярэл э мулэн?"},{"book":"Дила","chapter":"26","verse":"9","text":"Ли мэ гинавас, кай камэл тэ керав алаи мамуй ко нав ки Исусеско андар Назарет."},{"book":"Дила","chapter":"26","verse":"10","text":"Адава мэ да керавас андэ Иерусалими. Мэ диндилём барипэ катар барэ попазя тай бичялавас андэ пханли бутэ шужэн, ай кана лэн мударэнас, мэ сомас андар одолэндэ, савэ адава керэнас."},{"book":"Дила","chapter":"26","verse":"11","text":"Мэ бутвар маравас лэн андэ синагогя, тай тхавас лэн тэ болдэнпэс пумарэ пакямастар. Мэ сомас асавко холямэ опэр лэндэ, кай кувдиявас лэн джи андэ джятя диза."},{"book":"Дила","chapter":"26","verse":"12","text":"Екхвар асавке диласа мэ сомас бичялдо баримаса катар барэ попазя тай джявас андэ Дамаск."},{"book":"Дила","chapter":"26","verse":"13","text":"Опэр дром отхэ, патишаи, машкарэ ко дес мэ дикхлём ярэки опрал, саво тхаболас лачес катар кхам. О ярэки агорады ман тай кон э сас манца."},{"book":"Дила","chapter":"26","verse":"14","text":"Амэ алаи пэлям ки пху, тай мэ шунлём сэси, саво пхэнэлас манги опэр еврейски чиб: «Савл, Савл, соски ту Ман кувдиес? Пхаро туки тэ джяс мамуй Мандэ26.14 Гречески пхэнлипэ: «Пхаро туки тэ марэстут мамуй ки пика». Адава си, кай пхаро э гайванески тэ джял мамуй ки остри ровли, савяса кувдиен лэс.»."},{"book":"Дила","chapter":"26","verse":"15","text":"Мэ пхучлём: «Кон Ту, Сагбуса?» — «Мэ о Исус, Савэс ту кувдиес, — пхэнляс о Сагбус."},{"book":"Дила","chapter":"26","verse":"16","text":"— Ваздэтут тай ущи опэр пинрэ. Мэ алём, тэ керэс иргатлыки Манги тай тэ пхукавэс манушэнги, со ту ужэ дикхлян тай со мэ кан керав ангал тэ якхендэ."},{"book":"Дила","chapter":"26","verse":"17","text":"Мэ кан кутардияв тут тэ дюнястар тай катар наиудея, савэндэ Мэ тут бичялав,"},{"book":"Дила","chapter":"26","verse":"18","text":"тэ пхутрэс лэнги о якха тай тэ болдэс лэн катар тэмина ко ярэки, катар барипэ ко Сатанас ко Дэл, тэ овэн кхослэ лэнги бэзя тай он тэ овэн машкарэ одолэндэ, савэн Мэ шужардём пакямаса андэ Мандэ»."},{"book":"Дила","chapter":"26","verse":"19","text":"Патишаи Агриппа, мэ нащи тэ на тхавкан опрунэ дикхимас."},{"book":"Дила","chapter":"26","verse":"20","text":"Мэ пхукававас ханик одолэнги, кон сас андэ Дамаск, дэчи андэ Иерусалими тай андэ алаи Иудея, тай дэчи ли наиудея, он тэ ачявэн пумарэ бэзя тай тэ болдэнпэс ко Дэл тай лэнги дилэс тэ сикавэн лэнго пароипэ."},{"book":"Дила","chapter":"26","verse":"21","text":"Андар адалэстэ о иудея астардэ ман андэ храми тай манглэ тэ мударэн."},{"book":"Дила","chapter":"26","verse":"22","text":"Ай о Дэл джи авдесутнэ десестэ керэл ярдыми манги, тай аки мэ тэрдо атхэ тай пхукавав ли э тэрнэнги, ли э пхурэнги, мэ на пхэнав бут одолэстар, со пхэнлэ о прарокя тай о Маисей, со кан овэл."},{"book":"Дила","chapter":"26","verse":"23","text":"Ами, кай о Христос камэлас тэ накхел хурлуки тай баштутно тэ дживиндёл андар мулэ, тэ пхукавэл о ярэки ли э иудеенги, ли на иудеенги."},{"book":"Дила","chapter":"26","verse":"24","text":"Кана ов аякха кутардиеласпэс, о Фест тэрдярдяс лэс."},{"book":"Дила","chapter":"26","verse":"25","text":"О Павел пхэнляс:"},{"book":"Дила","chapter":"26","verse":"26","text":"Адава джянэл о патишаи, ангал савэстэ мэ би трашако пхэнав. Мэ джянав, кай ништо андар адалэстэ на накхло, со ов на шунляс, вай адава на сас андэ гаравдо тхан."},{"book":"Дила","chapter":"26","verse":"27","text":"Патишаи Агриппа, ту пакяс э прарокенги? Мэ джянав, кай пакяс."},{"book":"Дила","chapter":"26","verse":"28","text":"— Ту тюшундиес андэ асавке залаг вахытестэ тэ керэс ман христианес? — пхэнляс о Агриппа э Павлэски."},{"book":"Дила","chapter":"26","verse":"29","text":"О Павел пхэнляс:"},{"book":"Дила","chapter":"26","verse":"30","text":"О патишаи ваздиняспэс, тай лэса ваздинэпэс о сагбус-пракуратори, э Вереника тай одола, кон бэшлэ лэса."},{"book":"Дила","chapter":"26","verse":"31","text":"Он никлистэ, пхэнэнас екхаврэски:"},{"book":"Дила","chapter":"26","verse":"32","text":"— Камэлас би лэс тэ мукас, тэ на мангел цындос ко император, — пхэнляс о Агриппа э Фестески."}]}