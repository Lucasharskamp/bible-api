{"data":[{"book":"Обʼявлення","chapter":"13","verse":"1","text":"І я побачив звіра, що виходив із моря. Він мав десять рогів і сім голів, на своїх рогах він мав десять корон, і на кожній голові було богохульне ім’я."},{"book":"Обʼявлення","chapter":"13","verse":"2","text":"Звір, якого я бачив, був подібний до леопарда, однак його ноги були, як у ведмедя, а паща – як у лева.13:2 Див. Дан. 7:4-6. Дракон дав звірові свою силу, свій престол і велику владу."},{"book":"Обʼявлення","chapter":"13","verse":"3","text":"Одна з голів звіра мала начебто смертельну рану, але ця рана була загоєна. І вся земля була вражена та пішла за звіром."},{"book":"Обʼявлення","chapter":"13","verse":"4","text":"Люди поклонялися дракону, бо він дав владу звіру, а також поклонялися звіру, кажучи: «Хто подібний до звіра? Хто може вести війну проти нього?»"},{"book":"Обʼявлення","chapter":"13","verse":"5","text":"Звіру було дано уста, щоб вимовляти зухвалі й богохульні слова, і владу діяти протягом сорока двох місяців."},{"book":"Обʼявлення","chapter":"13","verse":"6","text":"Він відкрив свої уста, щоб богохульствувати проти Бога, проти Його імені, Його Оселі та тих, хто живе на небі."},{"book":"Обʼявлення","chapter":"13","verse":"7","text":"Йому було дано вести війну проти святих і перемогти їх. Також йому було надано владу над кожним племенем, народом, мовою та нацією."},{"book":"Обʼявлення","chapter":"13","verse":"8","text":"Усі жителі землі поклонятимуться звіру – усі, чиї імена не записані від створення світу в книзі життя Агнця, Який був убитий."},{"book":"Обʼявлення","chapter":"13","verse":"9","text":"Хто має вуха, нехай почує!"},{"book":"Обʼявлення","chapter":"13","verse":"10","text":"«Якщо комусь призначено піти в полон,"},{"book":"Обʼявлення","chapter":"13","verse":"11","text":"Потім я побачив другого звіра, який виходив із землі. Він мав два роги, як у ягняти, але говорив, як дракон."},{"book":"Обʼявлення","chapter":"13","verse":"12","text":"Він послуговувався усією владою першого звіра й діяв від його імені. Він змусив землю та її мешканців поклонятися першому звіру, смертельна рана якого була загоєна."},{"book":"Обʼявлення","chapter":"13","verse":"13","text":"Він робив великі знамення, навіть вогонь із неба зводив на землю перед людьми."},{"book":"Обʼявлення","chapter":"13","verse":"14","text":"Другий звір вводив в оману жителів землі через знамення, які йому було дано робити від імені першого звіра. Він наказав жителям землі зробити образ звіра, який був поранений мечем, але залишився живим."},{"book":"Обʼявлення","chapter":"13","verse":"15","text":"Йому було дано вдихнути духа в образ першого звіра, щоб образ говорив і робив так, аби той, хто не поклониться образу звіра, був убитий."},{"book":"Обʼявлення","chapter":"13","verse":"16","text":"Він зробив так, щоб усім людям – великим і малим, багатим і бідним, вільним і рабам – був даний знак на їхніх правицях або на чолах,"},{"book":"Обʼявлення","chapter":"13","verse":"17","text":"щоб ніхто не міг ні купувати, ні продавати, крім того, хто має цей знак – ім’я звіра або число його імені."},{"book":"Обʼявлення","chapter":"13","verse":"18","text":"У цьому мудрість. Хто має розум, нехай вирахує число звіра, адже це людське число. Його число шістсот шістдесят шість."}]}