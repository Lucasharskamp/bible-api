{"data":[{"book":"UMakho","chapter":"15","verse":"1","text":"Ekuseni kakhulu abaphristi abakhulu, labadala, labafundisi bomthetho kanye leSanihedrini yonke bavumelana ngesinqumo sabo. Bambopha uJesu bamqhuba bayamethula kuPhilathu."},{"book":"UMakho","chapter":"15","verse":"2","text":"UPhilathu wambuza wathi, “Uyinkosi yamaJuda na?”"},{"book":"UMakho","chapter":"15","verse":"3","text":"Abaphristi abakhulu bamethesa amacala amanengi."},{"book":"UMakho","chapter":"15","verse":"4","text":"Ngakho uPhilathu wambuza njalo wathi, “Kanti kungani ungaphenduli na? Khangela, bakubeka amacala amanengi.”"},{"book":"UMakho","chapter":"15","verse":"5","text":"Kodwa uJesu wala elokhu ethule, uPhilathu wamangala."},{"book":"UMakho","chapter":"15","verse":"6","text":"Kwakungumkhuba ukuthi ngomkhosi kukhululwe isibotshwa esasizabe sicelwe ngabantu."},{"book":"UMakho","chapter":"15","verse":"7","text":"Indoda eyayithiwa nguBharabhasi yayisentolongweni kanye labahlamuki ababebulele abantu kulowomvukela."},{"book":"UMakho","chapter":"15","verse":"8","text":"Ixuku labantu leza kuPhilathu ukuthi abenzele leyo nhlalayenza."},{"book":"UMakho","chapter":"15","verse":"9","text":"“Lifuna ukuthi ngilikhululele inkosi yamaJuda na?” UPhilathu wabuza,"},{"book":"UMakho","chapter":"15","verse":"10","text":"esazi ukuthi kwakungenxa yomhawu okwenza abaphristi abakhulu banikela uJesu kuye."},{"book":"UMakho","chapter":"15","verse":"11","text":"Kodwa abaphristi abakhulu badunga abantu babakhuthaza ukuthi bacele uPhilathu abakhululele uBharabhasi."},{"book":"UMakho","chapter":"15","verse":"12","text":"UPhilathu wasebabuza wathi, “Pho ngithini ngalo elimbiza ngokuthi uyinkosi yamaJuda na?”"},{"book":"UMakho","chapter":"15","verse":"13","text":"Bamemeza bathi, “Mbethele!”"},{"book":"UMakho","chapter":"15","verse":"14","text":"UPhilathu wabuza wathi, “Yindaba? Woneni?”"},{"book":"UMakho","chapter":"15","verse":"15","text":"UPhilathu wasebakhululela uBharabhasi ngoba wayefuna ukusuthisa ixuku labantu. Wathi uJesu katshaywe, ngemva kwalokho wasebapha ukuba bambethele."},{"book":"UMakho","chapter":"15","verse":"16","text":"Amabutho amqhuba uJesu amusa esigodlweni (kutshiwo iPhrethoriyamu) basebebiza iviyo lonke lamabutho laqoqana ndawonye."},{"book":"UMakho","chapter":"15","verse":"17","text":"Bamgqokisa ijazi eliyibubende, basebeseluka umqhele wameva bamethesa wona."},{"book":"UMakho","chapter":"15","verse":"18","text":"Basebememeza besithi kuye, “Bayethe, nkosi yamaJuda!”"},{"book":"UMakho","chapter":"15","verse":"19","text":"Bamtshaya ekhanda ngomqwayi baphindaphinda, bamkhafulela. Baguqa phansi ngamadolo bamkhonza."},{"book":"UMakho","chapter":"15","verse":"20","text":"Sebemhozile, bamhlubula ijazi eliyibubende bamgqokisa ezakhe izigqoko. Basebephuma laye bamqhuba ukuba bayombethela."},{"book":"UMakho","chapter":"15","verse":"21","text":"Indoda ethile yaseKhureni, eyayithiwa nguSimoni, uyise ka-Alekizanda loRufasi, wayezedlulela khonapho evela emaphandleni, basebembamba ngamandla ukuthi athwale isiphambano."},{"book":"UMakho","chapter":"15","verse":"22","text":"Baletha uJesu endaweni eyayithiwa yiGoligotha (okutsho ukuthi, “Indawo yoKhakhayi”)."},{"book":"UMakho","chapter":"15","verse":"23","text":"Basebemupha iwayini elihlanganiswe lemure, kodwa wala ukulinatha."},{"book":"UMakho","chapter":"15","verse":"24","text":"Basebembethela. Bahlukanisa izigqoko zakhe basebesenza inkatho ukuze babone ukuthi ngulowo athathe kuphi."},{"book":"UMakho","chapter":"15","verse":"25","text":"Kwakulihola lesithathu isikhathi abambethela ngaso."},{"book":"UMakho","chapter":"15","verse":"26","text":"Umbhalo wecala lakhe wawusithi:"},{"book":"UMakho","chapter":"15","verse":"27","text":"Babethela kanye laye abaphangi ababili, omunye kwesokunene sakhe, omunye kwesokhohlo. ["},{"book":"UMakho","chapter":"15","verse":"28","text":"Kwagcwaliseka umbhalo othi, “Wabalwa ndawonye lezephulamthetho.”]15.28 Livesi ayikho kwamanye amaBhayibhili esiLungu."},{"book":"UMakho","chapter":"15","verse":"29","text":"Labo ababedlula lapho babemthuka benikina amakhanda abo besithi, “Ehe! Wena ozadiliza ithempeli ulakhe ngezinsuku ezintathu,"},{"book":"UMakho","chapter":"15","verse":"30","text":"yehla esiphambanweni uzisindise!”"},{"book":"UMakho","chapter":"15","verse":"31","text":"Ngaleyondlela labaphristi abakhulu labafundisi bomthetho bamklolodela behlekisana ngaye phakathi kwabo. Bathi, “Wasindisa abanye, kodwa uyehluleka ukuzisindisa yena!"},{"book":"UMakho","chapter":"15","verse":"32","text":"Ake kuthi uKhristu lo, iNkosi le yako-Israyeli, yehle esiphambanweni ukuze sibone, sikholwe.” Lalabo ayebethelwe kanye labo, labo babemhlambaza."},{"book":"UMakho","chapter":"15","verse":"33","text":"Ngehola lesithupha ubumnyama bembesa ilizwe lonke kwaze kwaba lihola lesificamunwemunye."},{"book":"UMakho","chapter":"15","verse":"34","text":"Kwathi ngehola lesithathu emini uJesu wakhala ngelizwi elikhulu wathi, “Eloyi, Eloyi, lamasabakithani?”15.34 AmaHubo 22.1 (okutsho ukuthi, “Nkulunkulu wami, Nkulunkulu wami, ungitshiyelani na?”)."},{"book":"UMakho","chapter":"15","verse":"35","text":"Kwathi abanye balabo ababemi eduzane bekuzwa lokho bathi, “Zwanini, ubiza u-Elija.”"},{"book":"UMakho","chapter":"15","verse":"36","text":"Enye indoda yagcwalisa uzipho ngewayini elimunyu, yaluxhumela oluthini, yasiluqhubela uJesu ukuthi anathe. Yasisithi, “Ake simyekele manje, kesibone ingabe u-Elija uzakuza azomehlisa.”"},{"book":"UMakho","chapter":"15","verse":"37","text":"Ngomkhosi omkhulu, uJesu waphefumula okokucina."},{"book":"UMakho","chapter":"15","verse":"38","text":"Ikhetheni lethempeli ladabuka kabili lisuka phezulu kusiya phansi."},{"book":"UMakho","chapter":"15","verse":"39","text":"Kwathi induna yekhulu eyayimi khonapho phambi kukaJesu isizwa ukukhala kwakhe njalo ikubonile ukuthi ufe kanjani yathi, “Ngeqiniso indoda le ibe iyiNdodana kaNkulunkulu!”"},{"book":"UMakho","chapter":"15","verse":"40","text":"Abanye abesifazane babebukele bebucwala. Phakathi kwabo kwakuloMariya Magadalini loMariya unina kaJakhobe omncinyane lokaJosefa loSalome."},{"book":"UMakho","chapter":"15","verse":"41","text":"Laba abesifazane babemlandele bemsebenzela eseGalile. Labanye abesifazane abanengi ababeze laye eJerusalema labo babekhona."},{"book":"UMakho","chapter":"15","verse":"42","text":"Kwakulusuku lokuLungiselela (kutsho usuku olwandulela iSabatha). Kwathi sekuntambama"},{"book":"UMakho","chapter":"15","verse":"43","text":"uJosefa wase-Arimathiya indoda elesithunzi eNkundleni, yona ngokwayo eyayilindele umbuso kaNkulunkulu, yaqunga isibindi yaya kuPhilathu yacela isidumbu sikaJesu."},{"book":"UMakho","chapter":"15","verse":"44","text":"UPhilathu wamangala ukuthi wayesefile. Wabiza induna yekhulu wayibuza ukuthi uJesu wayesefile yini."},{"book":"UMakho","chapter":"15","verse":"45","text":"Wathi esezwile ngenduna yekhulu ukuthi kwasekwenzakele, wamupha uJosefa isidumbu."},{"book":"UMakho","chapter":"15","verse":"46","text":"Ngakho uJosefa wasethenga amalembu elineni, wathatha isidumbu wasigoqela ngelineni wasibeka ethuneni elaligujwe edwaleni. Wasegiqela ilitshe emlonyeni wethuna."},{"book":"UMakho","chapter":"15","verse":"47","text":"UMariya Magadalini loMariya unina kaJosefa babona lapho abekwa khona."}]}