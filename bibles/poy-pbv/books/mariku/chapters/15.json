{"data":[{"book":"Mariku","chapter":"15","verse":"1","text":"Pawushiiti, watambika wakulu wa numba ya Mlungu watenditi lishawuli pamuhera na wazewi na wafunda wa malagaliru na wantu wa shiyotera motu woseri, wamtawa Yesu pingu wamjega pashiyotera motu pa Pilatu."},{"book":"Mariku","chapter":"15","verse":"2","text":"Pilatu kamkosiya Yesu, “Hashi, gwenga gwa Mfalumi gwa Wayawudi?” Yesu kamwankula, “Yina, gwenga gutakula.”"},{"book":"Mariku","chapter":"15","verse":"3","text":"Watambika wakulu wampayiliti Yesu vitwatira vivuwa."},{"book":"Mariku","chapter":"15","verse":"4","text":"Pilatu kamkosiya kayi Yesu, “Hashi gwankula ndiri shisoweru? Guloli ntambu yawalaviya masitaka gavuwa kwaku.”"},{"book":"Mariku","chapter":"15","verse":"5","text":"Kumbiti Yesu kankula ndiri shisoweru, ata Pilatu kalikangasha."},{"book":"Mariku","chapter":"15","verse":"6","text":"Kila Shipindi sha msambu gwa Pasaka, Pilatu kaweriti na shitiba sha kuwavugulira mtatilwa yumu yawamfira."},{"book":"Mariku","chapter":"15","verse":"7","text":"Su, kuweriti na muntu yumu yawamshema Baraba, yakaweriti wamtatira pamuhera na wamonga wawalagiti wantu pawaweriti wakusonguziya."},{"book":"Mariku","chapter":"15","verse":"8","text":"Wantu wavuwa wamgendera Pilatu wamluwa kawatenderi handa shitiba shakuwi."},{"book":"Mariku","chapter":"15","verse":"9","text":"Pilatu kawakosiya, “Hashi, mfira nuwavuguliri Mfalumi gwa Wayawudi?”"},{"book":"Mariku","chapter":"15","verse":"10","text":"Katakula hangu toziya kavimaniti kala handa watambika wakulu wamjegeriti Yesu toziya ya weya."},{"book":"Mariku","chapter":"15","verse":"11","text":"Kumbiti Watambika wakulu wawasonguziyiti wantu wamluwi Pilatu kamvuguliri Baraba."},{"book":"Mariku","chapter":"15","verse":"12","text":"Pilatu kawakosiya kayi, “Su, mfira ntendi hashi na muntu ayu yamumshema Mfalumi gwa Wayawudi?”"},{"book":"Mariku","chapter":"15","verse":"13","text":"Wantu woseri washowangana kayi pawatakula, “Gumkong'onderi palupingika!”"},{"book":"Mariku","chapter":"15","verse":"14","text":"Kumbiti Pilatu kawakosiya, “gwa shishi! Katenda shidoda gaa?” Kumbiti womberi wongera kushowangana, “Gumkong'onderi misumali mulupingika!”"},{"book":"Mariku","chapter":"15","verse":"15","text":"Pilatu kafiriti kulifiliziya lipinga lya wantu awa, su, kamlekeziya Baraba kulawa mushibetubetu. Kawagambira wanjagila wamkomi ntomondu Yesu na wamkong'onderi misumali mulupingika!"},{"book":"Mariku","chapter":"15","verse":"16","text":"Shakapanu wanjagila wamjegiti Yesu muluwaga muliboma lya Pilati mkulu gwa isi, wawajojinira shipinga shakuwi shoseri."},{"book":"Mariku","chapter":"15","verse":"17","text":"Wamvalisiya nguwu ya zambalawu, wapota lijenjeri lya misontu wamvalisiya mumtuwi."},{"book":"Mariku","chapter":"15","verse":"18","text":"Wanja kumlamsiya, “Mwika Mfalumi gwa Wayawudi!”"},{"book":"Mariku","chapter":"15","verse":"19","text":"Wamkoma mumtuwi kwa ludengi, wamtemera mata, wamsuntamalira na kumng'ong'onelera."},{"book":"Mariku","chapter":"15","verse":"20","text":"Pawamshinigira kala wamvuliti lihabiti lilii, wamvalisiya nguwu zakuwi, shakapanu wamjega kumpingika."},{"book":"Mariku","chapter":"15","verse":"21","text":"Pawaweriti munjira, waliwoniti na muntu yumu yawamshema Simoni, muntu gwa lushi lwa Kureni. Yomberi kaweriti tati gwa Alekizanda na Rufu na Shipindi ashi kaweriti kankulawa kulirambu. Su, wamgambira katoli lupingika lwa Yesu."},{"book":"Mariku","chapter":"15","verse":"22","text":"Shakapanu wamjega Yesu mpaka pahali pawapashema Goligota, mana yakuwi, “Pahala pa Shipalakasa sha mtuwi.”"},{"book":"Mariku","chapter":"15","verse":"23","text":"Wamupa divayi wahanganyikiti na mtera wagushema manimani, kumbiti yomberi kalemiti kulanda."},{"book":"Mariku","chapter":"15","verse":"24","text":"Su wampingika, wagawana nguwu yakuwi kwa kuzigalambuziya simbi wamuwi gaa hakapati shipandi sha nguwu."},{"book":"Mariku","chapter":"15","verse":"25","text":"Iweriti saa tatu mandawira pawampingikiti."},{"book":"Mariku","chapter":"15","verse":"26","text":"Na masitaka gakuwi gaweriti galembwa, “Mfalumi gwa Mayawudi.”"},{"book":"Mariku","chapter":"15","verse":"27","text":"Pamuhera nayomberi wapingikitwi wakwapula wawili, yumu uwega wa kumshigi na yumonga uwega wakuwi wa kumliwu."},{"book":"Mariku","chapter":"15","verse":"28","text":"Su lilembu litimii lyalitakula, “Wamwalangiti pamuhera na watenda vidoda.”"},{"book":"Mariku","chapter":"15","verse":"29","text":"Wantu waweriti wankupita pahala panu wamwigilangiti, pawatikiziya mituwi yawu na kutakula, “Aha! Gwenga gutakuliti gumweni guweza kubomola Numba nkulu ya Mlungu na kunyawa kwa mashaka matatu!"},{"book":"Mariku","chapter":"15","verse":"30","text":"Vinu, gusuluki mlupingika gulilopozii gumweni!”"},{"book":"Mariku","chapter":"15","verse":"31","text":"Nawomberi watambika wakulu pamuhera na wafunda wa malagaliru wamshinigiriti pawalitakuziana, “Kawalopoziya wamonga, kumbiti kulilopola mweni kasinda!"},{"book":"Mariku","chapter":"15","verse":"32","text":"Eti yomberi ndo Kristu, Mtuwa gwa Israeli! Kasuluki kulawa mlupingika su tuwoni na kujimira.” Ata wantu walii wawapingikitwi pamuhera nayomberi wamlongiti."},{"book":"Mariku","chapter":"15","verse":"33","text":"Kwanjira saa sita pamusi mpaka saa tisa kuweriti liwindu isi yoseri."},{"book":"Mariku","chapter":"15","verse":"34","text":"Saa tisa pamii Yesu kalila kwa liziwu likulu, pakalonga, “Eloyi, Eloyi, lema sabakitani?” Mana yakuwi, “Mlungu gwangu, Mlungu gwangu mbona gundeka?”"},{"book":"Mariku","chapter":"15","verse":"35","text":"Wantu wamonga wawagolokiti paliya pawapikaniriti hangu, watakuliti, “Gupikiniri! Kankumshema Eliya.”"},{"book":"Mariku","chapter":"15","verse":"36","text":"Muntu yumu katuga, katola lidodoki kalitawa mulupeleru lwa ludenki katota mudivayi isheshema, kamupa kalandi pakatakula, “Ebu tuloli handa Eliya hakizi kumsulusiya palupingika!”"},{"book":"Mariku","chapter":"15","verse":"37","text":"Yesu kabota, shakapanu kahowa."},{"book":"Mariku","chapter":"15","verse":"38","text":"Su, lipaziya lya Numba nkulu ya Mlungu lidegeka vipandi viwili kulawa kumpindi mpaka pasi."},{"book":"Mariku","chapter":"15","verse":"39","text":"Mkulu yumu gwa wanjagila yakaweriti kagoloka kulongolu kwa lupingika kawoniti Yesu ntambu yakahowiti, kalonga, “Nakaka muntu ayu kaweriti Mwana gwa Mlungu!”"},{"book":"Mariku","chapter":"15","verse":"40","text":"Wadala wamu waloliti kwa kutali, muwamu mwawu kaweriti Maliya Magidalena na Salomi na Mariya mawu gwa ashina Yakobu mpusu na Yosefu."},{"book":"Mariku","chapter":"15","verse":"41","text":"Awa ndo wawamfatiti Yesu pakaweriti Galilaya na kumtendera. Kuweriti na wadala wamonga wavuwa wiziti Yerusalemu pamuhera na yomberi."},{"book":"Mariku","chapter":"15","verse":"42","text":"Shipindi sha pamii shisokiti kala. Ali liweriti Lishaka lya Matandiru, yani lishaka lyalilonguleriti Lishaka lya Kwoyera."},{"book":"Mariku","chapter":"15","verse":"43","text":"Panu kiza Yosefu mwenikaya gwa Arimatayu, mjagira gwa Shiyotera motu mkulu, yawampananiti ligoya nentu. Yomberi viraa kaweriti kankulolera kwiza kwa Ufalumi wa Mlungu. Su, kamgenderiti Pilatu pota na lyoga, kaluwa wamupi nshimba ya Yesu."},{"book":"Mariku","chapter":"15","verse":"44","text":"Pilatu kalikangasha kupikinira handa Yesu kahowiti kala. Su, kamshema Mkulu gwa wanjagila, kamkosiya handa Yesu kaweriti kahowa shipindi shivuwa."},{"book":"Mariku","chapter":"15","verse":"45","text":"Pilatu pawamgambiriti kala, kamgambiriti Yosefu katoli nshimba ya Yesu."},{"book":"Mariku","chapter":"15","verse":"46","text":"Panu Yosefu kuhemera sanda ya shitani, kasulusiya pasi mauti galiya, kaviliga sanda. Kagatula mulipumba lyaliweriti walisongola mulitalawu, shakapanu kabilingisiya libuwi likulu kumlyangu."},{"book":"Mariku","chapter":"15","verse":"47","text":"Nawomberi Mariya Magidalena na Mariya mawu gwakuwi Yosefu wapawoniti pawagonjikiti nshimba ya Yesu."}]}