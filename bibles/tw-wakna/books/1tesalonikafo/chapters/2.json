{"data":[{"book":"1 Tesalonikafo","chapter":"2","verse":"1","text":"Anuanom, mo ankasa munim sɛ sra a yɛbɛsraa mo no anyɛ ɔkwa."},{"book":"1 Tesalonikafo","chapter":"2","verse":"2","text":"Munim ayayade a wɔyɛɛ yɛn ne ɔyaw a wɔyaw yɛn wɔ Filipi ansa na yɛreba mo nkyɛn wɔ Tesalonika no. Ɛwɔ mu sɛ na nnipa bi tia yɛn de, nanso yɛn Nyankopɔn hyɛɛ yɛn den ma yɛkaa Asɛmpa a efi ne mu no."},{"book":"1 Tesalonikafo","chapter":"2","verse":"3","text":"Asɛmpa a yɛka kyerɛɛ mo no mfi adwemmɔne anaa nnaadaa mu, na mmom, nea yɛkae no yɛ nokware turodoo."},{"book":"1 Tesalonikafo","chapter":"2","verse":"4","text":"Daa yɛka nokware, sɛnea Onyankopɔn hwehwɛ yɛn sɛ yɛnka no, efisɛ ɔpene so na ɔde Asɛmpa no nso ama yɛn sɛ yɛnka. Yɛmpɛ sɛ yɛsɔ nnipa ani, na mmom Onyankopɔn a ɔsɔ yɛn adwene hwɛ no ani na yɛpɛ sɛ yɛsɔ."},{"book":"1 Tesalonikafo","chapter":"2","verse":"5","text":"Munim pefee sɛ yɛamma ha sɛ yɛrebɛka nnaadaasɛm akyerɛ mo anaasɛ yɛde sikanibere rebɛkata yɛn ani akasa. Onyankopɔn ne yɛn danseni."},{"book":"1 Tesalonikafo","chapter":"2","verse":"6","text":"Sɛ moyɛ Kristo asomafo no nti, anka yɛwɔ ho kwan sɛ yɛpɛ anuonyam fi mo nkyɛn, nanso yemmisaa anuonyam mfii mo anaasɛ onipa foforo bi nkyɛn ɛ."},{"book":"1 Tesalonikafo","chapter":"2","verse":"7","text":"Yɛwɔ mo nkyɛn no, na yɛne mo te odwo so, sɛnea ɔbeatan kokɔ ne mma."},{"book":"1 Tesalonikafo","chapter":"2","verse":"8","text":"Yɛhwɛɛ mo yiye, nyaa mo ho anigye sononko; mpo yɛdaa yɛn ho so sɛ yɛde yɛn nkwa bɛto hɔ ama mo, bere a yɛde Onyankopɔn Asɛmpa no brɛɛ mo no."},{"book":"1 Tesalonikafo","chapter":"2","verse":"9","text":"Anuanom, minim sɛ mokae adwuma a yɛyɛɛ ne brɛ a yɛbrɛe. Yɛyɛɛ adwuma awia ne anadwo; sɛnea Onyankopɔn Asɛmpa no ka na yɛka kyerɛɛ mo no, yɛremfa ɔhaw bi mmɛto mo so."},{"book":"1 Tesalonikafo","chapter":"2","verse":"10","text":"Mo ne Onyankopɔn yɛ yɛn nnansefo. Yɛn suban a yɛdaa no adi kyerɛɛ mo a mugyee Asɛmpa no dii no yɛ kronkron a eye na mfomso biara nni ho."},{"book":"1 Tesalonikafo","chapter":"2","verse":"11","text":"Mo ara munim sɛ yɛne mo tenaa sɛnea agya ne nʼankasa mma tena."},{"book":"1 Tesalonikafo","chapter":"2","verse":"12","text":"Yɛhyɛɛ mo nkuran; yɛkyekyee mo werɛ na yɛkɔɔ so tuu mo fo sɛ montena ase wɔ ɔkwan a ɛsɔ Onyankopɔn a ɔfrɛ mo wɔ nʼahenni ne nʼanuonyam mu no so."},{"book":"1 Tesalonikafo","chapter":"2","verse":"13","text":"Daa yɛbɛda Onyankopɔn ase wɔ saa asɛm yi ho. Bere a yɛkaa Onyankopɔn asɛm kyerɛɛ mo no, mutie gye dii sɛ ɛnyɛ asɛm a efi onipa nkyɛn, na mmom ampa ara sɛ efi Onyankopɔn nkyɛn. Mo a moagye adi no Onyankopɔn yɛ adwuma wɔ mo mu."},{"book":"1 Tesalonikafo","chapter":"2","verse":"14","text":"Anuanom, nsɛm a ɛtotoo Onyankopɔn asafo a na ɛwowɔ Yudea ne nnipa a wɔwɔ hɔ a na wɔyɛ Kristo Yesu nkurɔfo no bi ara na ato mo yi. Ɔtaa a mo ara mo manfo taa mo no bi na Yudafo a"},{"book":"1 Tesalonikafo","chapter":"2","verse":"15","text":"wokum Awurade Yesu ne adiyifo no de taa yɛn nso. Onyankopɔn ani nsɔ wɔn, na wɔne nnipa di asi bere biara."},{"book":"1 Tesalonikafo","chapter":"2","verse":"16","text":"Wɔbɔ mmɔden sɛ wobesiw yɛn kwan, sɛnea ɛbɛyɛ a yɛrentumi nkɔka asɛm a ɛbɛma amanamanmufo no nkwagye nkyerɛ wɔn. Eyi maa wɔn bɔne kɔɔ so daa. Na Onyankopɔn abufuw wɔ wɔn so."},{"book":"1 Tesalonikafo","chapter":"2","verse":"17","text":"Anuanom, yɛantumi amma mo nkyɛn wɔ bere tiaa bi mu, nanso bere biara na yɛdwene mo ho. Yɛpɛɛ sɛ yehu mo, na yɛbɔɔ mmɔden biara sɛ yebehyia mo ankasa."},{"book":"1 Tesalonikafo","chapter":"2","verse":"18","text":"Yɛpɛɛ sɛ yɛbɛsan aba mo nkyɛn. Me Paulo de, na mepɛ sɛ meba hɔ boro pɛnkoro nanso ɔbonsam siw yɛn ho kwan."},{"book":"1 Tesalonikafo","chapter":"2","verse":"19","text":"Nanso dɛn ne yɛn anidaso, anigye, anaa ahenkyɛw a ɛbɛma yɛn anuonyam wɔ Awurade Yesu anim bere a ɔbɛsan aba no? Ɛnyɛ mo ana?"},{"book":"1 Tesalonikafo","chapter":"2","verse":"20","text":"Nokware ni, yɛn ahohoahoa ne yɛn ahosɛpɛw gyina mo so."}]}