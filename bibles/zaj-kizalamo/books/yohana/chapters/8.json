{"data":[{"book":"YOHANA","chapter":"8","verse":"1","text":"Ila Yesu kachola Kukigongo cha Mizaituni."},{"book":"YOHANA","chapter":"8","verse":"2","text":"Imitondo ng'hani zua da ikabili kabweleganya Kung'anda ya Mulungu. Wanhu wose waiting'hana womzunguluka, na heyo kakala hasi kasonga kuwafundiza."},{"book":"YOHANA","chapter":"8","verse":"3","text":"Wafundiza Malagizo ga Musa na Mafalisayo wamgalila mtwanzi yagogigwe muugoni. Wamwika haulongozi wao,"},{"book":"YOHANA","chapter":"8","verse":"4","text":"wamulongela, “Mkulufunzi, mtwanzi ino kagogigwa hadibugo yotenda ugoni."},{"book":"YOHANA","chapter":"8","verse":"5","text":"Muna Gamalagizo, Musa katulagiza kamba, watwanzi kamba wano watoigwe na mabwe mbaka wadanganhike. Avo gweye kolongaze?”"},{"book":"YOHANA","chapter":"8","verse":"6","text":"Wagalonga gano womwikila vitega Yesu giladi weze kumtagusa. Ila heyo kainamila yokwandika muisi na kidole chake."},{"book":"YOHANA","chapter":"8","verse":"7","text":"Waja wanhu wemile haja viwabanzilize kumuuzagiza, Yesu kenuka kawalongela, “Munhu yoyose mmwanza wenu yalibule vilozo yawe waichanduso kumwasila dibwe.”"},{"book":"YOHANA","chapter":"8","verse":"8","text":"Abaho, kainamila kabili yokwandika muna iisi."},{"book":"YOHANA","chapter":"8","verse":"9","text":"Viwahulike gano, wose wasegela imweimwe, kusongela iwakulu mbaka iwadodo, kasigala Yesu yeiyeka na ija imtwanzi yemile bahaja."},{"book":"YOHANA","chapter":"8","verse":"10","text":"Kenuka kamulongela ija imtwanzi, “Wakwahi? Haduhu hata imwe yakutaguse?”"},{"book":"YOHANA","chapter":"8","verse":"11","text":"Ija imtwanzi kalonga, “Haduhu hata imwe, Mndewa.”"},{"book":"YOHANA","chapter":"8","verse":"12","text":"Yesu kawalongela wanhu kabili, “Nie iyo mulangaza wa ulumwengu. Munhu yoyose yong'hweleleza kowa na mulangaza ugala ugima na hatembela mdiziza kabisa.”"},{"book":"YOHANA","chapter":"8","verse":"13","text":"Mafalisayo wamulongela, “Gweye koisindila mwenyego, avo gano gaulonga hagatogoligwa kamba kweli.”"},{"book":"YOHANA","chapter":"8","verse":"14","text":"Yesu kawalongela, “Hata nihaisindila mwenyego, usindila wangu wotogoligwa kamba kweli, kwavija nikutanga kunilawa na kunichola, ila mweye hamkutangile kunilawa ama kunichola."},{"book":"YOHANA","chapter":"8","verse":"15","text":"Mweye motenda nhaguso ya kiunhu, ila nie simtagusa munhu yoyose."},{"book":"YOHANA","chapter":"8","verse":"16","text":"Na kamba nihamtagusa munhu, nhaguso yangu ina kweli mgati yake, kwavija nie sili niiyeka muinhaguso ino, ila Tata yanhumile ka hamoja na nie."},{"book":"YOHANA","chapter":"8","verse":"17","text":"Yandikigwa Mmalagizo genu kamba usindila wa wanhu wabili wotogoligwa kamba kweli."},{"book":"YOHANA","chapter":"8","verse":"18","text":"Niisindila mwenyego, na Tata yanhumile vivija konisindila.”"},{"book":"YOHANA","chapter":"8","verse":"19","text":"Wamuuza, “Tataako kakwahi?”"},{"book":"YOHANA","chapter":"8","verse":"20","text":"Yesu kagalonga gano gose viyakalile yofundiza Kung'anda ya Mulungu, mdigati dija mkikigwe kia cha kulavila nhosa. Na haduhu munhu yagezile kumgoga, kwavija kipigiti chake cha kugogigwa kikala hakinavika."},{"book":"YOHANA","chapter":"8","verse":"21","text":"Kabili Yesu kawalongela, “Nochola na zangu, ila mokwiza kunizahila, na mofa na vilozo venu. Na hamdaha kuchola kunichola nie.”"},{"book":"YOHANA","chapter":"8","verse":"22","text":"Avo wakulu wa Wayahudi walonga, “Kalonga kamba hatudaha kuchola koyochola heyo. Konda kuikoma?”"},{"book":"YOHANA","chapter":"8","verse":"23","text":"Yesu kawedika yolonga, “Mweye mulawa hasi, nie nilawa uchana. Mweye mwa wanhu wa ulumwengu uno, nie si munhu wa ulumwengu uno."},{"book":"YOHANA","chapter":"8","verse":"24","text":"Niwalongela kamba mofa na vilozo venu. Kamba hamutogole kamba nie iyo, kweli mofa na vilozo venu.”"},{"book":"YOHANA","chapter":"8","verse":"25","text":"Wamuuza, “Gweye iyo yalihi?”"},{"book":"YOHANA","chapter":"8","verse":"26","text":"Nna mbuli bwando za kuwalonga mweye, na mbuli bwando za kuwatagusila. Ayo yanhumile kabule uvwizi, na nie noulongela ulumwengu gaja ganihulike kulawa kumwake.”"},{"book":"YOHANA","chapter":"8","verse":"27","text":"Hawavitangile kamba Yesu kakala yowalongela mbuli za Tata."},{"book":"YOHANA","chapter":"8","verse":"28","text":"Yesu kawalongela, “Muhaniinula8:28 Hano Kwinula hana nhegulo mbili muulonzi wa Kigiliki, nhegulo ya ichanduso kuyenzigwa, na nhegulo ya ikabili kuwambigwa mumsalaba. nie, Mwana wa Munhu, movitanga kamba nie iyo, na sitenda kinhu chochose nene mwenyego, ila nolonga mbuli zino kamba viyanilongele Tata."},{"book":"YOHANA","chapter":"8","verse":"29","text":"Na ayo yanhumile nie ka hamoja na nie, hanilekile niiyeka, kwavija mazua gose notenda gaja gamnogele heyo.”"},{"book":"YOHANA","chapter":"8","verse":"30","text":"Viyakalile yolonga mbuli zino, wanhu bwando wamtogola."},{"book":"YOHANA","chapter":"8","verse":"31","text":"Avo Yesu kawalongela awo Wayahudi wamtogole, “Kamba muhagatogola mafundo gangu, mowa wanahina zangu wa ikweli."},{"book":"YOHANA","chapter":"8","verse":"32","text":"Moitanga ikweli, na ikweli yowatenda mkale muulegeho.”"},{"book":"YOHANA","chapter":"8","verse":"33","text":"Wamulongela, “Tweye twa lukolo lwa Ablaham, na hatunakuwa nyakadala wa munhu yoyose. Kotulongelaze tokwiza kuilegeha?”"},{"book":"YOHANA","chapter":"8","verse":"34","text":"Yesu kawalongela, “Nowalongela ikweli, munhu yoyose yoloza hiyo ka nyakadala wa vilozo."},{"book":"YOHANA","chapter":"8","verse":"35","text":"Nyakadala hapetigwa kuwa munhu wa mulango wa munhu yomsang'hanikila milongo yose, ila mwana kopetigwa kuwa wa mulango uja milongo yose."},{"book":"YOHANA","chapter":"8","verse":"36","text":"Kamba Mwana yahawakombola, mokomboligwa kwelikweli."},{"book":"YOHANA","chapter":"8","verse":"37","text":"Novitanga kamba mweye mwa lukolo lwa Ablaham. Hata avo molonda kunikoma kwavija hamgatogola mafundo gangu."},{"book":"YOHANA","chapter":"8","verse":"38","text":"Nowalongela gaja ganyonile ha Tataangu, kamba mweye vumtenda gaja gamuhulike kulawa ha tata zenu.”"},{"book":"YOHANA","chapter":"8","verse":"39","text":"Wamulongela, “Tweye twa lukolo lwa Ablaham.”"},{"book":"YOHANA","chapter":"8","verse":"40","text":"Molonda kunikoma nie, munhu yawalongele kweli iniihulike kulawa ha Mulungu. Ablaham hatendile kinhu kamba kino!"},{"book":"YOHANA","chapter":"8","verse":"41","text":"Mweye motenda goyotenda tata wenu.”"},{"book":"YOHANA","chapter":"8","verse":"42","text":"Yesu kawalongela, “Kamba Mulungu iyo Tata wenu, muhaninogele, kwavija nilawa ha Mulungu na sambi na hano. Siigalile mwenyego, ila Mulungu iyo yanhumile."},{"book":"YOHANA","chapter":"8","verse":"43","text":"Habali hamgategeleza gaja ganilonga? Kwavija hamulonda hata kuzihulika mbuli zangu."},{"book":"YOHANA","chapter":"8","verse":"44","text":"Mweye mwa wana wa tata wenu, Mwenembago, na molonda kugawinza gaja goyolonda tata wenu. Songela haichanduso heyo kakala mkoma wanhu na hakalile muikweli hata mwanza umwe, kwavija mmwake mduhu kweli. Yahalonga uvwizi, kumwake heyo kotenda goya, kwavija heyo m'vwizi na iyo tata wa wavwizi wose."},{"book":"YOHANA","chapter":"8","verse":"45","text":"Ila kwavija nie nowalongela ikweli, hamunitogola."},{"book":"YOHANA","chapter":"8","verse":"46","text":"Yalihi mmwanza wenu yodaha kunongela nie kamba nna vilozo? Na kamba nowalongela ikweli, habali basi hamunitogola?"},{"book":"YOHANA","chapter":"8","verse":"47","text":"Munhu yalawile ha Mulungu kozitegeleza mbuli za Mulungu. Kwavija mweye hamulawile ha Mulungu, kileka mana hamzitegeleza.”"},{"book":"YOHANA","chapter":"8","verse":"48","text":"Wakulu wa Wayahudi wamwidika, wolonga, “Tuhonyela vitulongile kamba gweye kwa Msamalia na kuna kinyamkela?”"},{"book":"YOHANA","chapter":"8","verse":"49","text":"Yesu kawedika, yolonga, “Nie nabule kinyamkela. Nie nomuhishimila Tataangu, ila mweye monizabuza nie."},{"book":"YOHANA","chapter":"8","verse":"50","text":"Nie sizahila yenzi yangu mwenyego. Ila kuna imwe yoizahila, na heyo iyo mulamula."},{"book":"YOHANA","chapter":"8","verse":"51","text":"Nowalongela ikweli, munhu yoyose yogatogola mafundo gangu hadanganhika.”"},{"book":"YOHANA","chapter":"8","verse":"52","text":"Wakulu wa Wayahudi wamulongela, “Sambisambi tuvimanya kamba kuna kinyamkela! Ablaham kadanganhika na wahokozi wayagwe wadanganhika, hata avo gweye ung'hali longa kamba munhu yoyose yogatogola mafundo gako hadanganhika."},{"book":"YOHANA","chapter":"8","verse":"53","text":"Muhenga wetu Ablaham kadanganhika na wahokozi wayagwe vivija wadanganhika. Gweye koitenda mkulu kubanza muhenga wetu Ablaham? Vuigelegeza gweye kwa munhu yalihi hasa?”"},{"book":"YOHANA","chapter":"8","verse":"54","text":"Yesu kawalongela, “Kamba nihaitogola mwenyego, nhogolwa yangu si kinhu. Yonitogola nie iyo Tataangu, ayo yummulonga kamba iyo Mulungu wenu."},{"book":"YOHANA","chapter":"8","verse":"55","text":"Mweye hamumtangile, ila nie nimtanga. Kamba nihalonga simtangile, nowa m'vwizi kamba mweye. Ila nie nimtanga na nozigoga mbuli zake."},{"book":"YOHANA","chapter":"8","verse":"56","text":"Muhenga wenu Ablaham kadeng'helela viyalolile haulongozi na kuwona mwizilo wangu. Kawona na kadeng'helela ng'hani.”"},{"book":"YOHANA","chapter":"8","verse":"57","text":"Wayahudi wamulongela, “Gweye hunavikila hata milao malongo matano, kumona Ablaham?”"},{"book":"YOHANA","chapter":"8","verse":"58","text":"Yesu kawalongela, “Nowalongela ikweli, kipigiti Ablaham hanavumbuka, ‘Nie iyo.’ ”"},{"book":"YOHANA","chapter":"8","verse":"59","text":"Viyalongile vija, wadondola mabwe giladi wamtoe, ila Yesu kaifisa, abaho, kalawa Kung'anda ya Mulungu."}]}