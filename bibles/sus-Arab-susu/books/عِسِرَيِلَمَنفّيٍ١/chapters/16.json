{"data":[{"book":"عِسِرَيِلَ مَنفّيٍ ١","chapter":"16","verse":"1","text":"عَلَتَلَ نَشَ يِ مَسٍنيِ رَفٌرٌ شَنَنِ شَ دِ يٍهُ مَ بَاسَ بّ؛"},{"book":"عِسِرَيِلَ مَنفّيٍ ١","chapter":"16","verse":"2","text":"«ﭑ بَرَ عِ تٌنفٌ دُنِحَ بّندّ قُحِ قَرِ، ﭑ عِ قِندِ ﭑ مَ حَمَ شَ مَنفّ رَ. كْنْ عِ تَن بَرَ بِرَ يٍرٌبٌوَ مِ شَ كِرَ قْشْ رَ، عِ ﭑ مَ عِسِرَيِلَ حَمَ تِ يُنُبِ رَبَقٍ رَ، نَشَن بَرَ ﭑ نَشْنْ عَ حَاشِ رَ."},{"book":"عِسِرَيِلَ مَنفّيٍ ١","chapter":"16","verse":"3","text":"نَ كُي ﭑ عِ تَن بَاسَ بَمَ نّ مَنفّ رَ، عَلْ فِنّ عَ شَ بَنشِ كُي مَكْمَ كِ نَشّ. ﭑ عِ بْنسْي لُمَ نّ، عَلْ ﭑ نٍبَتِ شَ دِ يٍرٌبٌوَ مِ بْنسْي لُشِ كِ نَشّ."},{"book":"عِسِرَيِلَ مَنفّيٍ ١","chapter":"16","verse":"4","text":"بَاسَ بْنسْي نَشَن نَ قَشَ تَا كُي، بَرٍيٍ نَن نَ دٌنمَ. نَشَن نَ قَشَ وُلَ عِ، شْنِيٍ نَن نَ دٌنمَ.»"},{"book":"عِسِرَيِلَ مَنفّيٍ ١","chapter":"16","verse":"5","text":"بَاسَ شَ تَرُشُي دْنشْي نُن عَ شَ فٍرٍ كِ قَنيِ، بِرِن سّبّشِ عِسِرَيِلَ مَنفّيٍ شَ تَرُشُي كُي."},{"book":"عِسِرَيِلَ مَنفّيٍ ١","chapter":"16","verse":"6","text":"بَاسَ نَشَ لَاشِرَ، عَ نَشَ رَفَتَ تِرِ سَ. عَ شَ دِ عٍلَ نَشَ تِ مَنفّ رَ عَ حْشْي رَ."},{"book":"عِسِرَيِلَ مَنفّيٍ ١","chapter":"16","verse":"7","text":"عَلَتَلَ عَ شَ مَسٍنيِ تِ نّ بَاسَ نُن عَ بْنسْي بّ، شَنَنِ شَ دِ عَننَبِ يٍهُ سَابُي رَ. نَ مَسٍنيِ تِ عَ شَ قٍ حَاشِيٍ نَن مَ قٍ رَ، نَشٍيٍ مُ رَقَنشِ عَلَتَلَ مَ. عَ نُ بَرَ مَنِيَ يٍرٌبٌوَ مِ بْنسْي رَ، عَ نَشَن سْنتْ."},{"book":"عِسِرَيِلَ مَنفّيٍ ١","chapter":"16","verse":"8","text":"عَسَ شَ مَنفّيَ حّ مْشْحّن نُن سٍننِ ندٍ رَ، بَاسَ شَ دِ عٍلَ نَشَ تِ عِسِرَيِلَ مَنفّ رَ. عَ شَ مَنفّيَ بُ نّ حّ قِرِن."},{"book":"عِسِرَيِلَ مَنفّيٍ ١","chapter":"16","verse":"9","text":"سِمِرِ، عَ شَ سْورِ مَنفّ ندٍ، نَشَن نُ قِندِشِ عَ شَ سْورِ رَفِسٍيٍ سّيتِ كٍرٍن شُنيِ رَ، نَشَ يَنقَنتٍيَ شِرِ عَ شُن. لْشْي ندٍ عٍلَ نُ نَ تِرِ سَ عَ سِيسِقٍ عَرِ سَ شْنيِ، نَشَن قِندِ نَ مَنفّ شَ بَنشِ كَنتّ رَ."},{"book":"عِسِرَيِلَ مَنفّيٍ ١","chapter":"16","verse":"10","text":"سِمِرِ نَشَ سٌ نَا، عَ عَ قَشَ. يُدَيَ مَنفّ عَسَ شَ مَنفّيَ حّ مْشْحّن نُن سٌلٌقٍرٍ ندٍ رَ، سِمِرِ نَشَ تِ عِسِرَيِلَ مَنفّ رَ عٍلَ حْشْي رَ."},{"book":"عِسِرَيِلَ مَنفّيٍ ١","chapter":"16","verse":"11","text":"عَ تٌ قِندِ مَنفّ رَ، عَ نَشَ دْشْ كِبَنيِ، عَ بَاسَ بْنسْي بِرِن قَشَ نّ. عَ مُ نَ شَ مِشِ يٌ لُ، نَ بٌورٍ ندٍ بَ، نَ حْشْي بَ."},{"book":"عِسِرَيِلَ مَنفّيٍ ١","chapter":"16","verse":"12","text":"سِمِرِ بَاسَ بْنسْي بِرِن سْنتْ نّ، عَلْ عَلَتَلَ عَ مَسٍن كِ نَشّ بَاسَ شِلِ مَ عَننَبِ يٍهُ سَابُي رَ."},{"book":"عِسِرَيِلَ مَنفّيٍ ١","chapter":"16","verse":"13","text":"بَاسَ نُن عَ شَ دِ عٍلَ قَشَ عٍ شَ يُنُبِ قُقَقُيٍ نَن مَ قٍ رَ، عٍ عِسِرَيِلَ مَرِفِ عَلَتَلَ رَشْنْشِ نَشٍيٍ رَ."},{"book":"عِسِرَيِلَ مَنفّيٍ ١","chapter":"16","verse":"14","text":"عٍلَ شَ تَرُشُي دْنشْي بِرِن سّبّشِ عِسِرَيِلَ مَنفّيٍ شَ تَرُشُي كُي."},{"book":"عِسِرَيِلَ مَنفّيٍ ١","chapter":"16","verse":"15","text":"يُدَيَ مَنفّ عَسَ شَ مَنفّيَ حّ مْشْحّن نُن سٌلٌقٍرٍ ندٍ رَ، سِمِرِ نَشَ مَنفّيَ رَبَ شِ سٌلٌقٍرٍ بُن مَ تِرِ سَ. عِسِرَيِلَ حَمَ نُ نَ فِبّتْن قِلِسِتَكَيٍ فٍرٍدٍ."},{"book":"عِسِرَيِلَ مَنفّيٍ ١","chapter":"16","verse":"16","text":"حَمَ تٌ عَ مّ، عَ سِمِرِ بَرَ مَنفّ يَنقَ، عَ عَ قَشَ، عٍ نَشَ سْورِ شُنيِ عٌمِرِ تِ عِسِرَيِلَ مَنفّ رَ كٍرٍن نَ."},{"book":"عِسِرَيِلَ مَنفّيٍ ١","chapter":"16","verse":"17","text":"نَ تّمُي عٌمِرِ نُن عِسِرَيِلَ سْورِيٍ نَشَ كٍلِ فِبّتْن، عٍ سَ تِرِ سَ رَبِلِن."},{"book":"عِسِرَيِلَ مَنفّيٍ ١","chapter":"16","verse":"18","text":"سِمِرِ تٌ عَ تٌ، تَا بِرِن نَبِلِنشِ، عَ نَشَ سٌ مَنفّ بَنشِ كُي، عَ نَ فَن عَ يّتّ شُن مَ."},{"book":"عِسِرَيِلَ مَنفّيٍ ١","chapter":"16","verse":"19","text":"عَ قَشَ عَ شَ يُنُبِيٍ نَن مَ قٍ رَ، نَشٍيٍ نُ بَرَ عَلَتَلَ رَشْنْ. عَ نُ بَرَ بِرَ يٍرٌبٌوَ مِ شَ كِرَ قْشْ رَ، عَ عَ نِيَ عِسِرَيِلَ حَمَ قَن شَ يُنُبِ رَبَ."},{"book":"عِسِرَيِلَ مَنفّيٍ ١","chapter":"16","verse":"20","text":"سِمِرِ شَ تَرُشُي دْنشْي نُن عَ شَ يَنقَنتٍيَ سّبّشِ عِسِرَيِلَ مَنفّيٍ شَ تَرُشُي كُي."},{"book":"عِسِرَيِلَ مَنفّيٍ ١","chapter":"16","verse":"21","text":"نَ تّمُي عِسِرَيِلَ حَمَ سّيتِ نُ وَ مَ فِنَتِ شَ دِ تِبِنِ تِقٍ مَنفّ رَ، بٌورٍ سّيتِ نُ وَ مَ عٌمِرِ نَن شْن."},{"book":"عِسِرَيِلَ مَنفّيٍ ١","chapter":"16","verse":"22","text":"حَمَ سّيتِ نَشَن نُ نَ عٌمِرِ قْشْ رَ، نٍيٍ نَشَ نْ فِنَتِ شَ دِ تِبِنِ شَ حَمَ رَ. عٍ نَشَ تِبِنِ قَشَ، عٍ عٌمِرِ تِ مَنفّ رَ."},{"book":"عِسِرَيِلَ مَنفّيٍ ١","chapter":"16","verse":"23","text":"يُدَيَ مَنفّ عَسَ شَ مَنفّيَ حّ تٌنفٌ سَشَن نُن كٍرٍن ندٍ رَ، عٌمِرِ نَشَ قِندِ عِسِرَيِلَ مَنفّ رَ، عَ بُ نَ كُي حّ قُ نُن قِرِن. عَ تٌ فّ حّ سٍننِ رَبَدٍ تِرِ سَ،"},{"book":"عِسِرَيِلَ مَنفّيٍ ١","chapter":"16","verse":"24","text":"عَ نَشَ سَمَرِ فٍيَ سَرَ سٍمٍرِ مَ فبٍتِ كِلٌ تٌنفٌ سٌلٌقٍرٍ رَ. عَ نَشَ تَا تِ نَا قَرِ، عَ نَ تَا شِلِ سَ سَمَرِ، بَرِ مَ نَ فٍيَ كَنيِ نُ شِلِ نّ سٍمٍرِ."},{"book":"عِسِرَيِلَ مَنفّيٍ ١","chapter":"16","verse":"25","text":"عٌمِرِ نُ قٍ حَاشِيٍ رَبَمَ، نَشٍيٍ مُ رَقَن عَلَتَلَ مَ. عَ شَ قٍ حَاشِيٍ نُ دَنفِ عِسِرَيِلَ مَنفّ سِنفٍيٍ فبٍيٍ رَ."},{"book":"عِسِرَيِلَ مَنفّيٍ ١","chapter":"16","verse":"26","text":"عَ نٍبَتِ شَ دِ يٍرٌبٌوَ مِ قْشِ بِرِن نَبَ نّ، عَ عَ نِيَ عِسِرَيِلَ حَمَ قَن شَ عٍ مَرِفِ عَلَتَلَ رَشْنْ عٍ شَ قٍ قُقَقُيٍ رَ."},{"book":"عِسِرَيِلَ مَنفّيٍ ١","chapter":"16","verse":"27","text":"عٌمِرِ شَ تَرُشُي، نُن عَ شَ فٍرٍ كِ قَنيِ، نَ بِرِن سّبّشِ عِسِرَيِلَ مَنفّيٍ شَ تَرُشُي كُي."},{"book":"عِسِرَيِلَ مَنفّيٍ ١","chapter":"16","verse":"28","text":"عٌمِرِ نَشَ لَاشِرَ، عَ رَفَتَ عَ بٍنبَيٍ سّيتِ مَ سَمَرِ. عَ شَ دِ عَكَبُ نَشَ تِ مَنفّ رَ عَ حْشْي رَ."},{"book":"عِسِرَيِلَ مَنفّيٍ ١","chapter":"16","verse":"29","text":"يُدَيَ مَنفّ عَسَ شَ مَنفّيَ حّ تٌنفٌ سَشَن نُن سٌلٌمَسَشَن ندٍ رَ، عٌمِرِ شَ دِ نَشَ قِندِ عِسِرَيِلَ مَنفّ رَ. عَ بُ نّ مَنفّيَ كُي عِسِرَيِلَ شُن مَ سَمَرِ حّ مْشْحّن نُن قِرِن."},{"book":"عِسِرَيِلَ مَنفّيٍ ١","chapter":"16","verse":"30","text":"عَكَبُ نَشَ قٍ حَاشِيٍ رَبَ، نَشٍيٍ مُ رَقَن عَلَتَلَ مَ، دَنفِ مَنفّ سِنفٍيٍ رَ."},{"book":"عِسِرَيِلَ مَنفّيٍ ١","chapter":"16","verse":"31","text":"بَقٍ نٍبَتِ شَ دِ يٍرٌبٌوَ مِ شَ يُنُبِ رَ، عَ نَشَ سِدْن مَنفّ عٍتِبَالِ شَ دِ يٍسَبٍلَ قَن تٌنفٌ فِنّ رَ، عَ قَ نَ شَ كُيٍ بَلِ بَتُ، عَ عَ شِنبِ سِن نَ بُن مَ."},{"book":"عِسِرَيِلَ مَنفّيٍ ١","chapter":"16","verse":"32","text":"عَ نَشَ سّرّشّبَدٍ يَءِلَن بَلِ كُيٍ بّ بَلِ شَ بَنشِ كُي، نَشَن نُ تِشِ سَمَرِ."},{"book":"عِسِرَيِلَ مَنفّيٍ ١","chapter":"16","verse":"33","text":"عَكَبُ نَشَ عَسٍرِ وُرِ مَسٌلِشِيٍ قَن يَءِلَن، نَشٍيٍ نُ شِلِ عَسٍرَ. عَكَبُ نَشَ عَلَتَلَ رَشْنْ نَ قٍ مْولِيٍ رَ، دَنفِقٍ عِسِرَيِلَ مَنفّ سِنفٍيٍ رَ."},{"book":"عِسِرَيِلَ مَنفّيٍ ١","chapter":"16","verse":"34","text":"عَ شَ وَشَتِ، شِيٍلِ بٍتٍلِكَ نَشَ فبِلٍن يٍرِكٌ تَا تِ رَ. عَ نَا تِ قْلْ عَ شَ دِ سِنفٍ عَبِرَ مِ سَرٍ نَن نَ، عَ وَلِ رَحْن نَادّيٍ تِقٍ نَن مَ عَ شَ دِ سٍفُبُ سَرٍ رَ، عَلْ عَلَتَلَ نُ بَرَ عَ مَسٍن كِ نَشّ نُنُ شَ دِ عَننَبِ يٌسُوٍ سَابُي رَ."}]}