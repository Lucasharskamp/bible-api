{"data":[{"book":"Kɔrɛnti Singena","chapter":"13","verse":"1","text":"Hali n falan ti adamadiine xuine nun malekane xuine yi, koni xa xanuntenyaan mi n bɔɲɛni, n fala xuiin luxi nɛn nayi alo talan xuiin nun kariɲan xuina."},{"book":"Kɔrɛnti Singena","chapter":"13","verse":"2","text":"Hali nabiya falane n dɛ, e nun lɔnnina han n wundo feene birin kolonna sɔtɔ, hali dɛnkɛlɛyana n yi, n geyane ba e funfuni, koni xa xanuntenyaan mi n bɔɲɛni, sese mi n tan na na yi."},{"book":"Kɔrɛnti Singena","chapter":"13","verse":"3","text":"Hali n na n yii seen birin fi yiigelitɔne ma, hali n na n fati bɛndɛn fi, a gan, koni xa xanuntenyaan mi n bɔɲɛni, na mi fefe fanɲɛ n ma."},{"book":"Kɔrɛnti Singena","chapter":"13","verse":"4","text":"Diɲan xanuntenyani. A fe faɲin nan ligama. Xɔxɔlɔnyaan mi xanuntenyani. A mi a yɛtɛ yigboma. Waso mi xanuntenyani."},{"book":"Kɔrɛnti Singena","chapter":"13","verse":"5","text":"Marayagi mi a yi. A mi a yɛtɛ a hɛrin xan tun kataxi. A bɔɲɛn mi tema fefe ma. A mi xɔlɔn namarama."},{"book":"Kɔrɛnti Singena","chapter":"13","verse":"6","text":"A mi sɛwama tinxintareyaan na fɔ ɲɔndina."},{"book":"Kɔrɛnti Singena","chapter":"13","verse":"7","text":"A mafeluun tima feen birin yi. A tɔgɔndiyaxi waxatin birin. Yigina a yi feen birin yi. A tunnafan feen birin yi."},{"book":"Kɔrɛnti Singena","chapter":"13","verse":"8","text":"Xanuntenyaan mi ɲanɲɛ habadan. Nabiya falane danguma nɛn, xuine yi ɲan, fe kolonna yi dangu."},{"book":"Kɔrɛnti Singena","chapter":"13","verse":"9","text":"Amasɔtɔ en fe kolon ndedi, en nabiya falane tima ndedi,"},{"book":"Kɔrɛnti Singena","chapter":"13","verse":"10","text":"koni a kamalixin na fa waxatin naxan yi, a kamalitaren ɲanma nɛn na yi."},{"book":"Kɔrɛnti Singena","chapter":"13","verse":"11","text":"N to yi dii ɲɔrɛyani waxatin naxan yi, n yi falan tima alo dii ɲɔrɛna, n yi n mirima alo dii ɲɔrɛna, n yi feene famuma alo dii ɲɔrɛna. Koni n to findi fonna ra, n mi fa dii ɲɔrɛ fe rabama sɔnɔn."},{"book":"Kɔrɛnti Singena","chapter":"13","verse":"12","text":"Iki, en sawura yidimixin nan toma alo matoon kikeni, koni waxati famatɔni, en toon tima nɛn yɛɛ nun yɛɛ. Iki, danna n ma fe kolonna ma, na waxatini n feene kolonma nɛn alo Ala n kolon kii naxan yi."},{"book":"Kɔrɛnti Singena","chapter":"13","verse":"13","text":"Iki fe saxanni itoe luma nɛn, dɛnkɛlɛyaan nun yigin nun xanuntenyana, koni xanuntenyaan nan gbo e birin xa."}]}