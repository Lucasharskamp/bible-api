{"data":[{"book":"Luke","chapter":"15","verse":"1","text":"Hanaāeauchaunāde vahee hauāyāhehau nau wauwauchudauhuhau heee hadjaathehāde."},{"book":"Luke","chapter":"15","verse":"2","text":"Nau Nesethajauhuhau nau Wauthaunauhāhehau haeneneedenenau, Naa henane hanesedanaude wauwauchudauhuhau, nau nanethevethehewaude, hathāhuk."},{"book":"Luke","chapter":"15","verse":"3","text":"Nau haeauthaunanadetha, hasenehethauhuk,"},{"book":"Luke","chapter":"15","verse":"4","text":"Hanaa henane nananena hedauneede vadadausauau jauaunawaudā, hith hanauhauhuk hanesahenith, gauhadnautha theaudausauau nau theaudauchunee nauaunee, nau gauhadnaudeha henee naunethauaunith gauhaunaude hadveeha?"},{"book":"Luke","chapter":"15","verse":"5","text":"Nau hāeveehauthe hadthāegauhaude hejaanaunaa, hadneneethajaude."},{"book":"Luke","chapter":"15","verse":"6","text":"Nau hāenauajegauhuthe, hadnadethaude hauānee henedaehauhau nau henedaudevādaunau, netheneethajaudauwunee hanau daujaveehauau naudauāve nenaunethauaude, hathauhuk."},{"book":"Luke","chapter":"15","verse":"7","text":"Nananenau hāedauwunathana, nuu hadnaasauau neethajaude hayāene hāene hanesāde wauwauchuduhu haunaunevethajauhuk javaānee theaudausauau nau theaudauchunee hathauwunane janenethenauau haunevethajaude."},{"book":"Luke","chapter":"15","verse":"8","text":"Daudause daun hesā nethenauaugu vadadauchu gauneevāejethā, hith hanadehuk hanesadenee gauneee, gauhadjedeauchauau nauauuthayau, nau gauhadwaudeau hauauwuu, nau gauhadvavesenaudene haunaude gauhadveede."},{"book":"Luke","chapter":"15","verse":"9","text":"Nau daun hāeveenuu hanadethaude henedaehauhau, nau henedaudevādaunau hauānee netheneethajauwuu, hanau daujaeveenauwau hanesadee nāanathau, hanāthaude."},{"book":"Luke","chapter":"15","verse":"10","text":"Naasauau, Nananenau nāedauwunathana, haneduu neethajaude hathaāhethee hautheaunauau Hejavaneauthuu hanesāde wauwauchuduhu haunaunevethajauhuk."},{"book":"Luke","chapter":"15","verse":"11","text":"Nau hasenehehuk, jasaa henane neseyaugaune heauhau:"},{"book":"Luke","chapter":"15","verse":"12","text":"Nau hajauchaugade haenehetha henesaunaune, Nāchau jevene gauuu vatheyaunau henee nāudnedadahedaunau. Nau hanaāgauuvenaude hethāenetheyaunau."},{"book":"Luke","chapter":"15","verse":"13","text":"Nau haunauauhaejewauthanenau hese hajauchaugade hāesauānauau vahee hauānee, nauhanaāejathāaude hesee vavāaune vedauauwuu, nau hena hanaāevadauthedede hethāenetheyaunau heee hauhaugānenaedede."},{"book":"Luke","chapter":"15","verse":"14","text":"Nau hāevathedede vahee, hena haanaāenauauchauau naunauthauau hasenaude hena vedauauwuu; nau hanaāadavenuhunede."},{"book":"Luke","chapter":"15","verse":"15","text":"Nau hanaāeyehaude nau hanaāewauhaunesade nehayau hauwauhauauwunanenau henee vedauauwuu; nau haejenanaa hethauauwuu hadnauchauwaude neauthuwauchu."},{"book":"Luke","chapter":"15","verse":"16","text":"Nau hanāneanadauau hanāchauchaunaudede henaude heee jeyauwaunau henee neauthuwauchu hevethedaunenenau: hau hegau henanene hevenaa."},{"book":"Luke","chapter":"15","verse":"17","text":"Nau hāaenaudede hanaāenehede, Waunauthanethe hedautheaunau nāsaunau nenethenauau jauaujaunau naenedauchanenee nau nejeesesanenee, hau hadnenadaugauyānau?"},{"book":"Luke","chapter":"15","verse":"18","text":"Hadgauhānau nau hadeyehaunau nāsaunau, nau hadnaasenehethauau, Nāchau, nananenau nanethenauwau wauchudaude hesee hayāene, nau yesee nananene,"},{"book":"Luke","chapter":"15","verse":"19","text":"Nau nananenau hegau heee hāhauwautheāve: jenesehe waude haudautheaunauau."},{"book":"Luke","chapter":"15","verse":"20","text":"Nau hanaāegauhāde, nau hanaāedauchaude henesaunaune. Hau hajesejedauchaude, henesaunaune haenauhauvaa, nau haeauwunaunaa, nau haeyeseneegau, nau haeanaethesaunaunagutha, nau haenenedana."},{"book":"Luke","chapter":"15","verse":"21","text":"Nau heau hathāhuk, Nāchau, nananenau nanethenauwau wauchudaude yesee hayāene, nau nananene, nau nananenau hegau hāhauwautheneeāve."},{"book":"Luke","chapter":"15","verse":"22","text":"Hau henesaunaune hathauyaugaune hedautheaunene, Jādee chaunauguuthadee hu, nau hauyauunaa; nau thānauwunaa nechaunathathau hejadenaa, nau jedauaunenaa:"},{"book":"Luke","chapter":"15","verse":"23","text":"Nau hadjāthauva hede daun gauchujāde wauuu, nau hadnauauva; nau hadvethehenauau, nau hadeaunauwuthajaunauau:"},{"book":"Luke","chapter":"15","verse":"24","text":"Hanau naa nāa nenajaa, nau jaenaedede; nenaunethauaude, nau jaeveenade; nau hanaāejasesaunauwuthajauthee:"},{"book":"Luke","chapter":"15","verse":"25","text":"Wauhā vanachauganith heau haeanedaune nauau: nau daunausujaude nau hāayānauusade hedauauwunenau, haenedauwaude haenevaudenene nau haevadaudenene."},{"book":"Luke","chapter":"15","verse":"26","text":"Nau haeadetha hanesānith haunauaheau, nau haenaudedauna dusedaudene hathauhuk."},{"book":"Luke","chapter":"15","verse":"27","text":"Nau haeāedauwunaa, Nananene hahavaa nauusade; nau nananene hāsaunau naunauaude gauchujānith wauuau, hanau daujaesedanaude nanethauaunee."},{"book":"Luke","chapter":"15","verse":"28","text":"Nau haeasenauna, nau haejejedā: hanaāejenauahenith henesaunaune, nau haedadadasevaa."},{"book":"Luke","chapter":"15","verse":"29","text":"Nau haeauchuhananadetha henesaunaune, Naune, nuu hawauthāe jajenee hāenesedaunathadenau, daudause hāhauwujethauwaudaunathe hanāene hanathauchuwuhunaune: hau haunauau nananene hāhauwuthauuvene haudāsau, henee hanānesedenau haunauwuthajaude nauguu nādaehauhauau:"},{"book":"Luke","chapter":"15","verse":"30","text":"Hau chauchaunu hasenauusade naa hāa, hāgaujauauthedaunādaunau hāheenaededaunau heee henesahehau hesānau, nananene hanadaunaude gauchujānith wauuau."},{"book":"Luke","chapter":"15","verse":"31","text":"Nau hanaāāedauwunaude, nā, nananene nanethenaedevene, nau vahee henee nāthāenetheyaunau nanehanāhene."},{"book":"Luke","chapter":"15","verse":"32","text":"Dauudasadee henee haneenesehee haunauwuthajaude, nau hadneethajaunee: heee naa hahavaa denajaa, nau jaenaedede; nau denaunethauaude, nau jaeveenade."}]}