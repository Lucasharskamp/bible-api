{"data":[{"book":"Mani'zanti mofo nanekee","chapter":"29","verse":"1","text":"Iza'o rama'a zupama azeri fatgoma hanaza kema ontahino eritrenimo'a, ame huno havizantafa hanige'za, azeri fatgo hugara osugahaze."},{"book":"Mani'zanti mofo nanekee","chapter":"29","verse":"2","text":"Fatgo vahe'mo'zama kvama manizage'za, mika vahe'mo'za muse nehaze. Hianagi kefo vahe'mo'zama kegavama hazage'za, zamarimpa kna nehu'za, kragi neraze."},{"book":"Mani'zanti mofo nanekee","chapter":"29","verse":"3","text":"Ama' antahi'zama avesintea ne'mofo nefa'a muse nehie. Hianagi savri a'enema tagroteno nemanimo'a, fenoma'a atre vaganere."},{"book":"Mani'zanti mofo nanekee","chapter":"29","verse":"4","text":"Fatgo avu'ava ene kini ne'mofo kuma'mo'a, oti hanavetigahie. Hianagi masavema ami kazigati'ma ami'naza zagoma eri ne'mo'a, kuma'amofona eri haviza hugahie."},{"book":"Mani'zanti mofo nanekee","chapter":"29","verse":"5","text":"Tava'o zamire'ma mani'nesia vahe'ma rezmatga hu'za masave kema huzmantaza zamo'a, zamagra'a kama nevazafi kuko anteankna nehaze."},{"book":"Mani'zanti mofo nanekee","chapter":"29","verse":"6","text":"Kefo vahe'mofona krifumo azeriankna huno kumimo'a azenerianagi, fatgo vahe'mo'za zagame hu'za muse nehaze."},{"book":"Mani'zanti mofo nanekee","chapter":"29","verse":"7","text":"Fatgo vahe'mo'za zamunte omne vahe'mofo nomani'zankura antahi nezamiza kegava hunezmantaze. Hianagi kefo vahe'mo'za, anara nosaze."},{"book":"Mani'zanti mofo nanekee","chapter":"29","verse":"8","text":"Vahe'ma huhavizama huzamante vahe'mo'za ra kumapi tevea taginteankna nehaze. Hianagi ama' antahi'zane vahe'mo'za, haframa hu'zana eri amane nehaze."},{"book":"Mani'zanti mofo nanekee","chapter":"29","verse":"9","text":"Ama' antahi'zane vahe'mo'ma neginagi vahe'ma keagarema avrentesiana, ana neginagi ne'mo'a, arimpa ahentege ana ke'arera ki'za zokago ke nehanigeno zanarimpa fru'zana omanegosie."},{"book":"Mani'zanti mofo nanekee","chapter":"29","verse":"10","text":"Vahe'ma zamahe fri vahe'mo'za, hazenkezmi omane vahekura zamavesra hunezmantaze. Hianagi fatgo vahe'mo'za, hazenkezmi omane vahe'ma zamazeri so'ema hanaza zanku nentahize."},{"book":"Mani'zanti mofo nanekee","chapter":"29","verse":"11","text":"Neginagi vahe'mo'za zamarimpa he'zana azerirava nosazanagi, ama' antahi'zane vahe'mo'za, zamarimpa ahe'zana azerirava nehaze."},{"book":"Mani'zanti mofo nanekee","chapter":"29","verse":"12","text":"Kva ne'mo'ma havigemofoma amage'ma antesiana, mika eri'za vahe'amo'za haviza hugahaze."},{"book":"Mani'zanti mofo nanekee","chapter":"29","verse":"13","text":"Amunte omane vahe'ene, knama nezamiza vahe'enena, Ra Anumzamo'a ana taregamokiznima magozahu'zama, zanami'neana zanavuma ke'za zanamine."},{"book":"Mani'zanti mofo nanekee","chapter":"29","verse":"14","text":"Zamunte omne vahe'ma fatgo huno refakoma huzmantesia kini ne'mo'a, za'za kna kinia manino vugahie."},{"book":"Mani'zanti mofo nanekee","chapter":"29","verse":"15","text":"Mofavrema kanoma amino azeri fatgoma hu'zamo'a, ana mofavrea ama' antahi'za amigahie. Hianagi kanoma amino azeri fatgo osu mofavremo'a, nererana agaze eri nemie."},{"book":"Mani'zanti mofo nanekee","chapter":"29","verse":"16","text":"Kefo zamavu'zmava'ene vahe'mo'za kvama manizageno'a, kefo avu'ava zamo'a ra huno marenerie. Hianagi fatgo vahe'mo'za mani'ne'za nezamagesage'za evurami'za haviza hugahaze."},{"book":"Mani'zanti mofo nanekee","chapter":"29","verse":"17","text":"Mofavreka'a avumro antenka, azeri fatgoma hanankeno knare avu'ava'ma hanigenka, karimpa fru nehina muse hugahane."},{"book":"Mani'zanti mofo nanekee","chapter":"29","verse":"18","text":"Ra Anumzamo'ma henkama fore'ma hania zanku'ma, eri ama huno kasnampa kema ozamasmisige'za, vahe'mo'za savri hu'za magoke kantera omanigosaze. Hianagi iza'o kasegema amage'ma antesimo'a, muse hugahie."},{"book":"Mani'zanti mofo nanekee","chapter":"29","verse":"19","text":"Kazokzo eri'za vahe'mofona kegera hunka azeri antefatgo osugahane. Na'ankure ana kea antahi ama' hugahianagi, ana kemofona amagera anteno anazana osugahie."},{"book":"Mani'zanti mofo nanekee","chapter":"29","verse":"20","text":"Zamagesa ontahi ame'ama kema nehaza vahera nezamagano? E'i ana vahera neginagi zamavu'zamava'ma nehaza vahe'mo'za zamaza hu'zama erisaza kamo'a zamagetere'ne."},{"book":"Mani'zanti mofo nanekee","chapter":"29","verse":"21","text":"Osi'ma mani'nesigenka maka'zama hugnareke'ma hunte'nesana eri'za ne'mo'a, henka'a kazeri haviza hugahie."},{"book":"Mani'zanti mofo nanekee","chapter":"29","verse":"22","text":"Arimpama ahe vahemo ha'ma hu'zana eri agafa nehie. Hagi ame huno rimpa ahe vahe'mo'a, rama'a kumi nehie."},{"book":"Mani'zanti mofo nanekee","chapter":"29","verse":"23","text":"Zamavufga eri antesga hu vahe'mo'za evuramigahaze. Hianagi zamavufagama anteramiza mani vahe'mo'za, ra zamagi erigahaze."},{"book":"Mani'zanti mofo nanekee","chapter":"29","verse":"24","text":"Kumzafa vahe'enema tragoteno manisimo'a, agra'a azeri haviza nehie. Keaga refakohu tratetima antahigesankeno huama'ma hanige'za kana amigahaze. Hagi huamama osniana, Anumzamo'a azeri haviza hugahie."},{"book":"Mani'zanti mofo nanekee","chapter":"29","verse":"25","text":"Vahe'mofoma koroma huntesanana, kagra'a krifu anaginentane. Hianagi iza'o Ra Anumzamofonte'ma amentintima hanimofona, agu'vazinkeno knare huno manigahie."},{"book":"Mani'zanti mofo nanekee","chapter":"29","verse":"26","text":"Rama'a vahe'mo'za kva vahe zamimozama zamavesima zamantesaza zanku zamavu'zmavara nehazanagi, Ra Anumzamo refako huno nege."},{"book":"Mani'zanti mofo nanekee","chapter":"29","verse":"27","text":"Fatgo vahe'mo'za kefo vahekura zamavesra hu'za zamago atenezmantaze. Hianagi kefo vahe'mo'za fatgo zmavuzmava'ene vahekura, zamavesra hu'za zamago'atenezmantaze."}]}