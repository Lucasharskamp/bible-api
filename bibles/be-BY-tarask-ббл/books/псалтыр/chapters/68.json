{"data":[{"book":"ПСАЛТЫР","chapter":"68","verse":"1","text":"Кіроўцу хору. На шошаніме. Псальма Давідава."},{"book":"ПСАЛТЫР","chapter":"68","verse":"2","text":"Ратуй мяне, Божа; бо воды дайшлі да душы маёй."},{"book":"ПСАЛТЫР","chapter":"68","verse":"3","text":"Я заграз у глыбокай багне, і няма на чым стаць; увайшоў у глыбіні водаў, і хуткая плынь іх панесла мяне."},{"book":"ПСАЛТЫР","chapter":"68","verse":"4","text":"Я зьнямог ад крыку; засьмягла горла маё; стаміліся вочы мае, выглядаючы Бога майго."},{"book":"ПСАЛТЫР","chapter":"68","verse":"5","text":"Тых, што ненавідзяць мяне бязь віны, болей, чым валос на маёй галаве: ворагі мае, што бязьвінна мяне перасьледуюць, набраліся сілы; чаго я не адбіраў, тое мушу аддаць."},{"book":"ПСАЛТЫР","chapter":"68","verse":"6","text":"Божа! Ты ведаеш дурасьць маю, і грахі мае ад цябе не схаваны."},{"book":"ПСАЛТЫР","chapter":"68","verse":"7","text":"Хай не пасаромяцца празь мяне тыя, што на Цябе спадзяюцца, Госпадзе, Божа сілы. Хай не пасаромяцца празь мяне тыя, што шукаюць Цябе, Божа Ізраілеў;"},{"book":"ПСАЛТЫР","chapter":"68","verse":"8","text":"бо дзеля Цябе я цярплю зьнявагу, і ганьбаю пакрываюць аблічча маё."},{"book":"ПСАЛТЫР","chapter":"68","verse":"9","text":"Счужынеў я братам маім, чужынцам зрабіўся сынам маці маёй,"},{"book":"ПСАЛТЫР","chapter":"68","verse":"10","text":"бо клопат па доме Тваім пажырае мяне, і ліхаслоўе тых, што Цябе ліхасловяць, падае на мяне,"},{"book":"ПСАЛТЫР","chapter":"68","verse":"11","text":"і постам выплакаў я душу маю, і гэта робяць зьнявагаю мне."},{"book":"ПСАЛТЫР","chapter":"68","verse":"12","text":"І замест вопраткі я на сябе нацягнуў валасяніцу - і раблюся ім прытчаю;"},{"book":"ПСАЛТЫР","chapter":"68","verse":"13","text":"і пра мяне балабоняць, седзячы каля брамы, і сьпяваюць у песьнях тыя, што п'юць віно."},{"book":"ПСАЛТЫР","chapter":"68","verse":"14","text":"А я з малітвай маёю да Цябе, Госпадзе; у час добрай зычлівасьці, Божа, па вялікай даброці Тваёй, пачуй мяне ў праўдзе ратунку Твайго;"},{"book":"ПСАЛТЫР","chapter":"68","verse":"15","text":"дастань мяне з багавіньня, каб не загразнуў я: хай я вызвалюся ад ненавісьнікаў маіх і ад глыбокіх водаў;"},{"book":"ПСАЛТЫР","chapter":"68","verse":"16","text":"хай не пацягне мяне цячэньне вады, хай не паглыне мяне багна, хай не замкне нада мною прорва пашчы свае."},{"book":"ПСАЛТЫР","chapter":"68","verse":"17","text":"Пачуй мяне, Госпадзе, бо добрая міласьць Твая; у мностве шчадротаў Тваіх дагледзь мяне,"},{"book":"ПСАЛТЫР","chapter":"68","verse":"18","text":"не хавай твару Твайго ад раба Твайго, бо я смуткую; хутка пачуеш мяне;"},{"book":"ПСАЛТЫР","chapter":"68","verse":"19","text":"Наблізься да душы маёй, вызваль яе; дзеля ворагаў маіх уратуй мяне."},{"book":"ПСАЛТЫР","chapter":"68","verse":"20","text":"Ты ведаеш паганьбеньне маё, сорам мой і агуду маю; ворагі мае ўсе прад Табою."},{"book":"ПСАЛТЫР","chapter":"68","verse":"21","text":"Маё сэрца зламала агуда, і я зьнямогся; чакаў спагады, але няма яе - і спагадцаў, ды не знаходжу."},{"book":"ПСАЛТЫР","chapter":"68","verse":"22","text":"І далі мне за ежу жоўць, і ў смазе маёй воцатам напаілі мяне."},{"book":"ПСАЛТЫР","chapter":"68","verse":"23","text":"Няхай стане трапеза іхняя сеткаю ім, і мірнае застольле іхняе - пасткаю;"},{"book":"ПСАЛТЫР","chapter":"68","verse":"24","text":"няхай запамрочацца іхнія вочы, каб ім ня бачыць, і сьцёгны расслабі ім назаўсёды;"},{"book":"ПСАЛТЫР","chapter":"68","verse":"25","text":"вылі на іх лютасьць Тваю, і полымя гневу Твайго хай абдыме іх;"},{"book":"ПСАЛТЫР","chapter":"68","verse":"26","text":"селішча іхняе няхай запусьцее, і ў палатках іхніх хай ніхто ня жыве,"},{"book":"ПСАЛТЫР","chapter":"68","verse":"27","text":"бо, каго Ты забіў, яны яшчэ перасьледуюць, і пакуты Табою параненых памнажаюць."},{"book":"ПСАЛТЫР","chapter":"68","verse":"28","text":"Прыкладзі беззаконьне да іхняга беззаконьня, і хай ня ўвойдуць яны ў праўду Тваю;"},{"book":"ПСАЛТЫР","chapter":"68","verse":"29","text":"няхай скрэсьлены будуць з кнігі жывых, і хай ня будуць запісаны з праведнымі."},{"book":"ПСАЛТЫР","chapter":"68","verse":"30","text":"А я бедны і пакутую; дапамога Твая, Божа, хай адродзіць мяне."},{"book":"ПСАЛТЫР","chapter":"68","verse":"31","text":"Я буду славіць імя Бога майго ў песьні, буду ўзьвялічваць яго праслаўленьнем,"},{"book":"ПСАЛТЫР","chapter":"68","verse":"32","text":"і будзе гэта даспадобы Госпаду болей, чым вол, чым цяля з рагамі і з капытамі."},{"book":"ПСАЛТЫР","chapter":"68","verse":"33","text":"Угледзяць гэта спрагненыя, і зарадуюцца. І ажыве сэрца ваша, богашукальнікі;"},{"book":"ПСАЛТЫР","chapter":"68","verse":"34","text":"бо Гасподзь чуе ўбогіх і не пагарджае вязьнямі Сваімі."},{"book":"ПСАЛТЫР","chapter":"68","verse":"35","text":"Хай праславяць Яго зямля і нябёсы, моры, і ўсё рухомае ў іх,"},{"book":"ПСАЛТЫР","chapter":"68","verse":"36","text":"бо ўратуе Бог Сіён, створыць гарады Юдавыя, і паселяцца там, і ўспадкуюць яго,"},{"book":"ПСАЛТЫР","chapter":"68","verse":"37","text":"і нашчадкі рабоў Ягоных умацуюцца ў ім, і тыя, што любяць імя Ягонае, сяліцца ў ім будуць."}]}