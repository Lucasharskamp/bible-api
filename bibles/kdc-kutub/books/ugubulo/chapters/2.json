{"data":[{"book":"Ugubulo","chapter":"2","verse":"1","text":"“Kwa msenga wa kuulanga wa kibumbila cha wanhu wamtogole Yesu ako Efeso wandike vino,"},{"book":"Ugubulo","chapter":"2","verse":"2","text":"Njuwa kila kinhu kiutendile, njuwa kuwamba kwako na kufunga umoyo kwako. Njuwa kamba hudaha kukala na wanhu osang'hana gehile, avo kuwageza waja olonga awo watumigwa lakini si watumigwa bule, na kujuwa kamba wavizi."},{"book":"Ugubulo","chapter":"2","verse":"3","text":"Gweye kubetela, kugaya mbuli ya kunisang'hanila na hubwelile kuchugu bule."},{"book":"Ugubulo","chapter":"2","verse":"4","text":"Lakini nina mbuli ya kukuzuma, gweye sambi huninogela bule kamba viuninogele aho haichanduso."},{"book":"Ugubulo","chapter":"2","verse":"5","text":"Gelegeza aho haugwile! Leka nzambi zako, sang'hana kamba viutendile ichanduso. Kamba huleka nzambi zako, nokwiza kukisegesa kinhu chako cha kwikila taa kulawa hanhu hake."},{"book":"Ugubulo","chapter":"2","verse":"6","text":"Lakini nokutogola kwa kinhu kimoja, gweye kugehila gowotenda Wanikolai2:6 Wanikolai wawafundiza wanhu vihile, kamba odaha kugendelela kutenda mbuli zihile na hawananga bule loho zao kwavija loho ayo ikomboligwe lakini lukuli lofa. kamba vinigehila nene."},{"book":"Ugubulo","chapter":"2","verse":"7","text":"“Munhu yeli na magwiti, yategeleze gaja goyolonga Loho wa Imulungu kwa vibumbila va wanhu wamtogole Yesu!"},{"book":"Ugubulo","chapter":"2","verse":"8","text":"“Kwa msenga wa kuulanga wa kibumbila cha wanhu wamtogole Yesu ako Simuna wandike vino,"},{"book":"Ugubulo","chapter":"2","verse":"9","text":"Nigajuwa magazo gako, vivija niujuwa ukiwa wako, hamoja ukweli gweye kwa mgoli! Nijuwa vija viwakubezile waja oikema Wayahudi lakini siyo Wayahudi wao kibumbila cha Mwenembago!"},{"book":"Ugubulo","chapter":"2","verse":"10","text":"Sikuudumbe gaja gonda gakutende ugaye. Tegeleza! Mwenembago kowageza na wanhu wayagwe kumwenu ogodekigwa mkifungo, na mogaya kwa siku longo, mukale kwa kutamaniligwa kwa chochose hata kamba kufa, na niye nowagwaa nhunza ya ugima."},{"book":"Ugubulo","chapter":"2","verse":"11","text":"“Munhu yeli na magwiti, yategeleze gaja goyolonga Loho wa Imulungu kwa vibumbila va wanhu wamtogole Yesu!"},{"book":"Ugubulo","chapter":"2","verse":"12","text":"“Kwa msenga wa kuulanga wa kibumbila cha wanhu wamtogole Yesu ako Peligamoni wandike vino,"},{"book":"Ugubulo","chapter":"2","verse":"13","text":"Nihajuwa hanhu aho houkala, aho kili kigoda cha undewa wa Mwenembago. Lakini gweye kwa mkweli kumwangu, hulekile bule kunitamanila hata mna ikipindi kija munhu wangu Antipasi yotamaniligwa mna ikila kiyolonga, viyakomigwe aho hakili kigoda cha Mwenembago."},{"book":"Ugubulo","chapter":"2","verse":"14","text":"Lakini ning'hali na mbuli ndodo kumwako, kuna wanhu kumwako okweleleza mafundizo ga Balaamu, yamfundize Balaki yawekile ng'hwalo wanhu wa Izilaeli watende nzambi kwa kuwasusumiza waje ndiya ilavigwe kwa vinyago va imilungu na watende ugoni."},{"book":"Ugubulo","chapter":"2","verse":"15","text":"Vivija kuna wanhu kumwenu okweleleza mafundizo ga Wanikolai."},{"book":"Ugubulo","chapter":"2","verse":"16","text":"Avo, lekeni nzambi zenu! Kamba hamuleka, sambi baha nokwiza kuitowa na wanhu awo kwa panga dilawa mmulomo wangu."},{"book":"Ugubulo","chapter":"2","verse":"17","text":"“Munhu yeli na magwiti, yategeleze gaja goyolonga Loho wa Imulungu kwa vibumbila va wanhu wamtogole Yesu!"},{"book":"Ugubulo","chapter":"2","verse":"18","text":"“Kwa msenga wa kuulanga wa kibumbila cha wanhu wamtogole Yesu ako Tuatila wandike vino,"},{"book":"Ugubulo","chapter":"2","verse":"19","text":"Nizijuwa mbuli zose ziusang'hana. Niujuwa unogelwa wako na kutamanila kwako na vija viuwataza wayagwe na kufunga umoyo kwako. Nojuwa sambi kotenda goya ng'hani kubanza aho haichanduso."},{"book":"Ugubulo","chapter":"2","verse":"20","text":"Lakini nina mbuli ya kukuzuma, gweye komtogolela mtwanzi ija Yezebeli, yoikema mwenyego mtula ndagu. Kwa mafundizo gake kawalongoza vihile wasang'hanaji zangu kwa kuwatenda watende ugoni na kuja ndiya ilavigwe kwa vinyago va imilungu."},{"book":"Ugubulo","chapter":"2","verse":"21","text":"Nimgwaa kipindi cha kuleka nzambi zake, lakini halonda kuleka ugoni wake."},{"book":"Ugubulo","chapter":"2","verse":"22","text":"Avo, nomwika mulusazi baho heyo na wose watendile nayo ugoni ogaya ng'hani. Notenda avo sambi kamba hawalekile nzambi zao ziwatendile nayo."},{"book":"Ugubulo","chapter":"2","verse":"23","text":"Vivija nowakoma wanhu omkweleleza, abaho vibumbila vose va wanhu onhogola vojuwa kamba nene heyo nilola goya goyogesa na goyolonda kila munhu. Nomuliha kila imoja wenu kamba vimsang'hane."},{"book":"Ugubulo","chapter":"2","verse":"24","text":"“Lakini wayagwe wenu mukala kuko Tuatila hamugakweleleze mafundizo gake Yezebeli na hamuifunzile mbuli zija zikemigwa na wanhu wayagwe kamba mbuli za Mwenembago ziifisile ng'hani. Nowalongela mweye siwadikwa bule mzigo uyagwe."},{"book":"Ugubulo","chapter":"2","verse":"25","text":"Lakini gogeni ng'hani kija kimufunzigwe mbaka vondanize."},{"book":"Ugubulo","chapter":"2","verse":"26","text":"Munhu yonda yahume, ija yogendelela mbaka kuuhelelo kusang'hana gonilonda, nomgwaa udahi wa kuwatawala wanhu wa isi zose."},{"book":"Ugubulo","chapter":"2","verse":"27","text":"Kowatawala kwa mkongoja wa zuma na kowabena vihande vihande kamba nongo."},{"book":"Ugubulo","chapter":"2","verse":"28","text":"Udahi unimgwaa munhu ayo awo udahi uuja unigweleligwe na Tatangu na niye nomgwaa tondo ng'andu."},{"book":"Ugubulo","chapter":"2","verse":"29","text":"“Munhu yeli na magwiti, yategeleze gaja goyolonga Loho wa Imulungu kwa vibumbila va wanhu wamtogole Yesu!"}]}