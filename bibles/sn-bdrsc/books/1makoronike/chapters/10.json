{"data":[{"book":"1 Makoronike","chapter":"10","verse":"1","text":"Zvino vaFiristia vakarwisa vaIsraeri; vaIsraeri vakatiza pamberi pavo, vazhinji vakaurayiwa paGomo reGiribhoa."},{"book":"1 Makoronike","chapter":"10","verse":"2","text":"VaFiristia vakatevera Sauro navanakomana vake kwazvo uyezve vakauraya vanakomana vake Jonatani, Abhinadhabhi naMariki-Shua."},{"book":"1 Makoronike","chapter":"10","verse":"3","text":"Hondo yakarwiwa zvinotyisa kumativi ose aSauro uye vapfuri vouta pavakamubata, vakamukuvadza."},{"book":"1 Makoronike","chapter":"10","verse":"4","text":"Sauro akati kumubati wenhumbi dzake dzokurwa, “Vhomora munondo wako undibaye nawo kuti varume ava vasina kudzingiswa varege kuuya vakanditambudza.”"},{"book":"1 Makoronike","chapter":"10","verse":"5","text":"Mubati wenhumbi dzake dzokurwa paakaona kuti Sauro afa, iyewo akazviwisira pamunondo wake akafa."},{"book":"1 Makoronike","chapter":"10","verse":"6","text":"Saka Sauro navanakomana vake vatatu neimba yake yose vakafa pamwe chete."},{"book":"1 Makoronike","chapter":"10","verse":"7","text":"Zvino vaIsraeri vose vakanga vagere pamupata vakati vaona kuti varwi vose vakanga vatiza uye Sauro navanakomana vake vatatu vakanga vafa, vakasiya maguta avo vakatiza. Uye vaFiristia vakauya vakagara maari."},{"book":"1 Makoronike","chapter":"10","verse":"8","text":"Zuva raitevera, vaFiristia pavakauya kuzokutunura nhumbi dzavakanga vafa; vakawana Sauro navanakomana vake vakafa pagomo reGiribhoa."},{"book":"1 Makoronike","chapter":"10","verse":"9","text":"Vakamukutunura nhumbi dzake uye vakatora musoro wake nezvombo zvake vakatuma nhume munyika yose yavaFiristia kuti vandoparadzira shoko iri pakati pavamwari vavo uye navanhu vavo."},{"book":"1 Makoronike","chapter":"10","verse":"10","text":"Vakaisa zvombo zvake mutemberi yavamwari vavo vakaturika musoro wake mutemberi yaDhagoni."},{"book":"1 Makoronike","chapter":"10","verse":"11","text":"Vagari vose vomuJabheshi Gireadhi pavakanzwa zvose zvakanga zvaitwa navaFiristia kuna Sauro,"},{"book":"1 Makoronike","chapter":"10","verse":"12","text":"mhare dzose dzakasimuka dzikandotora zvitunha zvaSauro, navanakomana vake vakauya nazvo kuJabheshi vakaviga mapfupa avo pamuti mukuru weJabheshi uye vakatsanya kwamazuva manomwe."},{"book":"1 Makoronike","chapter":"10","verse":"13","text":"Sauro akafa nokuti akanga asina kutendeka kuna Jehovha, haana kuchengeta shoko raJehovha uyezve akandobvunzira kumasvikiro kuti atungamirirwe."},{"book":"1 Makoronike","chapter":"10","verse":"14","text":"Haana kubvunza kuna Jehovha. Saka Jehovha akamuuraya akapa umambo kuna Dhavhidhi mwanakomana waJese."}]}