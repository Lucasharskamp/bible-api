{"data":[{"book":"1 Madzimambo","chapter":"18","verse":"1","text":"Zvino mushure menguva huru, mugore rechitatu, shoko raJehovha rakauya kuna Eria richiti, “Enda undozviratidza kuna Ahabhu, uye ini ndichanayisa mvura panyika.”"},{"book":"1 Madzimambo","chapter":"18","verse":"2","text":"Saka Eria akaenda kundozviratidza kuna Ahabhu."},{"book":"1 Madzimambo","chapter":"18","verse":"3","text":"uye Ahabhu akanga adana Obhadhia uyo akanga ari mutariri womuzinda wake. (Obhadhia akanga achitenda kuna Jehovha zvikuru kwazvo."},{"book":"1 Madzimambo","chapter":"18","verse":"4","text":"Jezebheri paakanga achiuraya vaprofita vaJehovha, Obhadhia akanga atora vaprofita zana akavaviga mumapako maviri, makumi mashanu mune rimwe nerimwe. Uye akavapa kudya nemvura.)"},{"book":"1 Madzimambo","chapter":"18","verse":"5","text":"Ahabhu akanga ati kuna Obhadhia, “Enda munyika umu kuzvitubu zvose nemipata yose. Zvimwe tingawana uswa tiraramise mabhiza namanyurusi kuitira kuti tirege kuzouraya kana chimwe chete chezvipfuwo zvedu.”"},{"book":"1 Madzimambo","chapter":"18","verse":"6","text":"Saka vakagovana nzvimbo dzavaizoenda, Ahabhu achienda kune rimwe divi, Obhadhia kune rimwewo divi."},{"book":"1 Madzimambo","chapter":"18","verse":"7","text":"Obhadhia akati achifamba, Eria akasangana naye. Obhadhia akamuziva akakotamira pasi, akati, “Chaizvoizvo chokwadi, ndimi here ishe wangu Eria?”"},{"book":"1 Madzimambo","chapter":"18","verse":"8","text":"Akapindura akati, “Hongu. Enda undoudza ishe wako kuti, ‘Eria ari kuno.’ ”"},{"book":"1 Madzimambo","chapter":"18","verse":"9","text":"Obhadhia akabvunza akati, “Ndatadzeiko zvamava kuendesa muranda wenyu kuna Ahabhu kuti andourayiwa?"},{"book":"1 Madzimambo","chapter":"18","verse":"10","text":"Zvirokwazvo naJehovha Mwari wenyu mupenyu, hakuna rudzi kana nyika, ishe wangu, kwaasina kutuma mumwe munhu kuti andokutsvagai. Uye kana pane nyika kana rudzi vaiti makanga musiko, aitovamanikidza kuti vapike kuti vakanga vakushayai."},{"book":"1 Madzimambo","chapter":"18","verse":"11","text":"Asi zvino mava kundiudza kuti ndiende kuna ishe wangu ndinoti, ‘Eria ari kuno.’"},{"book":"1 Madzimambo","chapter":"18","verse":"12","text":"Ini handizivi kuti Mweya waJehovha uchakuendesai kupi kana ndabva pano pamuri. Kana ndikaenda kundoudza Ahabhu, iye akazokushayai, anondiuraya. Asi ini muranda wenyu ndakashumira Jehovha kubvira pauduku hwangu."},{"book":"1 Madzimambo","chapter":"18","verse":"13","text":"Ishe wangu, hamuna kunzwa here zvandakaita, Jezebheri paakanga achiuraya vaprofita vaJehovha? Ndakaviga vaprofita vaJehovha zana mumapako maviri, makumi mashanu mune rimwe nerimwe uye ndakavapa kudya nemvura."},{"book":"1 Madzimambo","chapter":"18","verse":"14","text":"Zvino mava kundiudza kuti ndiende kuna ishe wangu ndinoti, ‘Eria ari kuno.’ Anondiuraya!”"},{"book":"1 Madzimambo","chapter":"18","verse":"15","text":"Eria akati, “NaJehovha Wamasimba Ose mupenyu, wandinoshandira, zvirokwazvo ndichazvipira kuna Ahabhu nhasi.”"},{"book":"1 Madzimambo","chapter":"18","verse":"16","text":"Saka Obhadhia akaenda kundosangana naAhabhu akamuudza, uye Ahabhu akaenda kundosangana naEria."},{"book":"1 Madzimambo","chapter":"18","verse":"17","text":"Paakaona Eria, akati kwaari, “Ndiwe here, iwe mutambudzi weIsraeri?”"},{"book":"1 Madzimambo","chapter":"18","verse":"18","text":"Eria akapindura akati, “Handina kuuyisa dambudziko kuIsraeri, asi imi nemhuri yenyu ndimi makadaro. Makasiya mirayiro yaJehovha mukatevera Bhaari."},{"book":"1 Madzimambo","chapter":"18","verse":"19","text":"Zvino danai vanhu muIsraeri yose kuti vazosangana neni paGomo reKarimeri. Muuyewo namazana mana namakumi mashanu avaprofita vaBhaari namazana mana avaprofita vaAshera vanodya patafura yaJezebheri.”"},{"book":"1 Madzimambo","chapter":"18","verse":"20","text":"Saka Ahabhu akatuma shoko muIsraeri yose akaunganidza vaprofita paGomo reKarimeri."},{"book":"1 Madzimambo","chapter":"18","verse":"21","text":"Eria akaenda pamberi pavanhu akati, “Mucharamba muchifunga mifungo miviri kusvikira riniko? Kana Jehovha ari Mwari, muteverei; asi kana Bhaari ari Mwari, muteverei.”"},{"book":"1 Madzimambo","chapter":"18","verse":"22","text":"Zvino Eria akati kwavari, “Ini chete pavaprofita vaJehovha ndini ndasara, asi Bhaari ane vaprofita mazana mana namakumi mashanu."},{"book":"1 Madzimambo","chapter":"18","verse":"23","text":"Titorerei hando mbiri. Ivo ngavazvisarudzire yavo, uye ngavaicheke-cheke kuita zvidimbu zvidimbu vagoiisa pamusoro pehuni, asi havafaniri kudzitungidza nomoto. Ini ndichagadzira imwe hando yacho ndigoiisa pamusoro pehuni asi handizodzitungidzi nomoto."},{"book":"1 Madzimambo","chapter":"18","verse":"24","text":"Ipapo mudane kuzita ramwari wenyu, uye ini ndichadana kuzita raJehovha. Mwari achapindura nomoto ndiye Mwari.”"},{"book":"1 Madzimambo","chapter":"18","verse":"25","text":"Eria akati kuvaprofita vaBhaari, “Sarudzai imwe yehando idzi mugotanga imi kuigadzira, sezvo makawanda. Danai kuzita ramwari wenyu, asi musatungidza moto.”"},{"book":"1 Madzimambo","chapter":"18","verse":"26","text":"Saka vakatora hando yavakanga vapiwa vakaigadzira."},{"book":"1 Madzimambo","chapter":"18","verse":"27","text":"Ava masikati, Eria akatanga kuvatuka akati, “Danidzirisai! Zvirokwazvo ndimwari! Zvichida ari kufunga zvakadzama kwazvo, kana kuti ane basa kwazvo, kana kuti ari parwendo. Zvimwe akavata zvokuti anotofanira kumutswa.”"},{"book":"1 Madzimambo","chapter":"18","verse":"28","text":"Saka vakatonyanyisa kudanidzira, vakazvicheka-cheka neminondo namapfumo, setsika yavo, kusvikira ropa ravo raerera."},{"book":"1 Madzimambo","chapter":"18","verse":"29","text":"Masikati akapfuura, ivo vakaramba vachiprofita zveshungu kusvikira nguva yechibayiro chamanheru. Asi hapana chakaitika, hapana akapindura, hapana akaratidza hanya."},{"book":"1 Madzimambo","chapter":"18","verse":"30","text":"Ipapo Eria akati kuvanhu vose, “Uyai kuno kwandiri.” Vakauya kwaari, iye akagadzira aritari yaJehovha yakanga yaputswa."},{"book":"1 Madzimambo","chapter":"18","verse":"31","text":"Eria akatora mabwe gumi namaviri, rimwe chete rakamirira rudzi rumwe chete rwavanakomana vaJakobho, uyo akanga audzwa naJehovha kuti, “Zita rako richava Israeri.”"},{"book":"1 Madzimambo","chapter":"18","verse":"32","text":"Akashandisa mabwe aya kuvaka aritari muzita raJehovha, uye akachera mugero waipoteredza aritari wakanga wakakura zvokuti waikwana maseya maviri18:32 makirogiramu angaita 70  embeu."},{"book":"1 Madzimambo","chapter":"18","verse":"33","text":"Akaronga huni, akacheka hando kuita zvidimbu zvidimbu, akaiisa pamusoro pehuni. Ipapo akati kwavari, “Zadzai zvirongo zvikuru zvina nemvura mugoidira pamusoro pechipiriso napamusoro pehuni.”"},{"book":"1 Madzimambo","chapter":"18","verse":"34","text":"Akati, “Pamhidzai zvakare,” ivo vakapamhazve."},{"book":"1 Madzimambo","chapter":"18","verse":"35","text":"Mvura yakaerera ichipoteredza aritari ikazadzawo nomugero."},{"book":"1 Madzimambo","chapter":"18","verse":"36","text":"Panguva yechibayiro, muprofita Eria akaenda pamberi akanamata akati, “Haiwa Jehovha, Mwari waAbhurahama, Isaka naIsraeri, ngazvizivikanwe nhasi kuti ndimi Mwari munyika yeIsraeri uye kuti ini ndiri muranda wenyu, uyewo kuti ndaita zvinhu zvose izvi sezvamakandirayira."},{"book":"1 Madzimambo","chapter":"18","verse":"37","text":"Haiwa Jehovha, ndipindurei, ndipindurei, kuitira kuti vanhu ava vazive kuti imi, Jehovha, ndimi Mwari, uye kuti muri kudzora mwoyo yavo zvakare.”"},{"book":"1 Madzimambo","chapter":"18","verse":"38","text":"Ipapo moto waJehovha wakaburuka ukapisa chibayiro, nehuni namabwe nevhu, ukananzva mvura yose yaiva mumugero."},{"book":"1 Madzimambo","chapter":"18","verse":"39","text":"Vanhu vose pavakaona izvi, vakawira pasi nezviso zvavo, vakadanidzira vachiti, “Jehovha ndiye Mwari! Jehovha ndiye Mwari!”"},{"book":"1 Madzimambo","chapter":"18","verse":"40","text":"Ipapo Eria akavarayira akati, “Batai vaprofita vaBhaari. Musarega kana mumwe chete achipunyuka!” Vakavabata, uye Eria akaita kuti vaendeswe zasi kuMupata weKishoni vakandourayirwako."},{"book":"1 Madzimambo","chapter":"18","verse":"41","text":"Uye Eria akati kuna Ahabhu, “Chienda undodya uye unwe, nokuti kune kutinhira kwemvura zhinji.”"},{"book":"1 Madzimambo","chapter":"18","verse":"42","text":"Saka Ahabhu akaenda kundodya nokunwa, asi Eria akakwira pamusoro pegomo reKarimeri, akakotamira pasi akaisa chiso chake pakati pamabvi ake."},{"book":"1 Madzimambo","chapter":"18","verse":"43","text":"Akaudza muranda wake kuti, “Enda undotarisa kwakadziva kugungwa.” Akakwira akandotarisa."},{"book":"1 Madzimambo","chapter":"18","verse":"44","text":"Kechinomwe muranda akati, “Gore duku rakaenzana nechanza chomunhu riri kukwira richibva mugungwa.”"},{"book":"1 Madzimambo","chapter":"18","verse":"45","text":"Panguva imwe cheteyo denga rakasviba namakore, mhepo ikavhuvhuta, mvura zhinji ikauya, Ahabhu akaenda nengoro kuJezireeri."},{"book":"1 Madzimambo","chapter":"18","verse":"46","text":"Simba raJehovha rakauya pana Eria, akasunga jasi rake nebhanhire, akamhanya pamberi paAhabhu nzira yose kusvika kuJezireeri."}]}