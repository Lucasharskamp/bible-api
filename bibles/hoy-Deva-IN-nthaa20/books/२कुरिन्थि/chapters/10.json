{"data":[{"book":"२ कुरिन्थि","chapter":"10","verse":"1","text":"ना आवा पौलुस हुईन जो नीम मुंद गरीब आईन लेकीन बेन हिंद नीम दी साहस माळतीन, नीमी मसीह अन्द नम्रता अदिक कोमलता अन्द कारण समझुसतीन."},{"book":"२ कुरिन्थि","chapter":"10","verse":"2","text":"ना ईद विनती माळतीन कि नीम मुंद नानी निर्भय आगकु साहस माळोद बिळबाळुल, ह्यांग ना थ्वाळासा लॉकुर मा जो नामी मय इन अनुसार नळावाळेर सम्सतार, आंदरी साहस तोरसोद विचार माळतीन."},{"book":"२ कुरिन्थि","chapter":"10","verse":"3","text":"यतिकी नाव मय इन अनुसार नळुतेव अदिक वयाळतेव, तरी भी नाव मय इन अनुसार लळाई माळालेव."},{"book":"२ कुरिन्थि","chapter":"10","verse":"4","text":"यतिकी नाम लळाई इन हथियार शारीरिक ईला, लेकीन किल्लागोळ्द नाश माळोर साटी परमेश्वर उन सामर्थ्य देल परिपुर्ण आद."},{"book":"२ कुरिन्थि","chapter":"10","verse":"5","text":"इदुरसाटी नाव कल्पनागोळ्द अदिक हर ऊंद धोळ्द मात इन, जो परमेश्वर उन पयचान इन विरोध दा येळतद, खंडन माळतेव; अदिक हर ऊंद भावना अक कैद माळकु मसीह अन्द आग्याकारी माळ बुळतेव,"},{"book":"२ कुरिन्थि","chapter":"10","verse":"6","text":"अदिक तयार ईरतेव कि याग नीम आग्या पालन पुरा आगेगुल, रा हर ऊंद प्रकार इन आग्या अन्द उल्लंघन माळावाळेर इक दण्डित माळेव."},{"book":"२ कुरिन्थि","chapter":"10","verse":"7","text":"नीव अवा मातगोळी नोळी, जो कण्णगोळ्द मुंद आव. अगर यारीकारा तान मा ईद भरोसा आद कि ना मसीह नव हुईन, रा आव ईद भी जान्स कोमुल कि ह्यांग आव मसीह नव हुन हांग अच नाव भी हुयेव."},{"book":"२ कुरिन्थि","chapter":"10","verse":"8","text":"यतिकी अगर ना आ अधिकार इन बारा दा मात्‍त यक्कुल घमण्ड तोरसाईन, जो प्रभु नीम बीगळुसोर साटी ईला लेकीन सुधरूसोद साटी नामी कोटान, रा ना लज्जित ईला आगाईन."},{"book":"२ कुरिन्थि","chapter":"10","verse":"9","text":"ईद ना इदुरसाटी अनतीन कि चिट्ठी गोळ्द द्वारा नीमी अंजक्या तोरसावाळा ठहरूसतीदील."},{"book":"२ कुरिन्थि","chapter":"10","verse":"10","text":"यतिकी आंदुर अनतार, “आऊन चिट्ठी गोळ रा गंभीर अदिक प्रभावशाली आव; लेकीन याग आव मुंद इरतान, रा आव मय देल कमजोर अदिक माताळदुर दा हल्का अरूकु आगतान.”"},{"book":"२ कुरिन्थि","chapter":"10","verse":"11","text":"जो हिंग अनतान, आव ईद ऊमसुल कि ह्यांग बेन हिंद चिट्ठी गोळ दा नामव वचन आव, हांग अच नीम मुंद नामव क्याल्सा भी ईत्‍ताव."},{"book":"२ कुरिन्थि","chapter":"10","verse":"12","text":"यतिकी नामी ईद साहस हैलेच कि नाव तान तान इक आंदुर दा टु येनारा सांगुळ आळुल या आंदुर से खुद इक मीलुसुल, जो तान प्रशंसा खुद माळतार, अदिक तान तान इक आपस दा आळ्‍दकु तौलुस्कु आबुर दाबुर से मिलान माळतार, आ लॉकुर खुद मूर्ख ठहरूस्तार."},{"book":"२ कुरिन्थि","chapter":"10","verse":"13","text":"नाव रा सीमा टु व्हार्या घमण्ड यागलु भी माळतीदील, लेकीन अदा सीमा ताका जो परमेश्वर नाम साटी ठहरूस्यान, अदिक अदुर्दा नीव भी होट बंदीर, अदिक आऊंदा अनुसार घमण्ड भी माळ्यार."},{"book":"२ कुरिन्थि","chapter":"10","verse":"14","text":"यतिकी नाव तान मर्यादा अन्द व्हार्या होगालेव, जसा कि नीम ताका पोहचुसोद दशा दा ईला ईराईत, उलटा मसीह अन्द खुशखबरी केळ्सतेला नीम ताका पोहचुसेग्याव."},{"book":"२ कुरिन्थि","chapter":"10","verse":"15","text":"नाव मर्यादा टु व्हार्या दुसरा अन मेहनत मा घमण्ड माळालेव; लेकीन नामी आशा आद कि याग-याग नीम विश्वास वाढुस्तेला होदीत आग-आग नाव तान मर्यादा अन्द अनुसार नीम कारण मात्‍त वाढ़ुस्त होदेव,"},{"book":"२ कुरिन्थि","chapter":"10","verse":"16","text":"ताकी नाव नीम मर्यादा से मुंद वाढ़ुस्कु खुशखबरी केळसेव, अदिक ईद ईला कि नाव दुसरा अन मर्यादा अन्द बुळ्क माळदव क्याल्सा मा घमण्ड माळेव."},{"book":"२ कुरिन्थि","chapter":"10","verse":"17","text":"ह्यांग शास्त्र अनतद, घमण्ड माळोद आद, आव प्रभु मा घमण्ड माळुल."},{"book":"२ कुरिन्थि","chapter":"10","verse":"18","text":"यतिकी जो तान बळाई माळतान आव ईला, लेकीन यार्द बळाई प्रभु माळतान, आवा ग्रहण माळकु आगतान."}]}