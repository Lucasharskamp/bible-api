{"data":[{"book":"Jenesis","chapter":"15","verse":"1","text":"Mgbe nke a gasịrị, okwu Onyenwe anyị ruru Ebram site nʼọhụ, sị ya,"},{"book":"Jenesis","chapter":"15","verse":"2","text":"Ma Ebram zara sị ya, “Gị, Onye kachasị ihe niile elu, bụ Onyenwe anyị, gịnị bụ ihe ị ga-enye m ebe ọ bụ na m amụtaghị nwa? Lee, ọ bụ Elieza, onye Damaskọs, ga-eketa akụ m niile.”"},{"book":"Jenesis","chapter":"15","verse":"3","text":"Ebram gara nʼihu kwuo sị, “Ebe ọ bụ na m amụtaghị ụmụ, ọ bụ ohu nọ nʼụlọ m ga-eketa akụ m.”"},{"book":"Jenesis","chapter":"15","verse":"4","text":"Ma okwu Onyenwe anyị rutere ya, “Nwoke a agaghị eketa ihe i nwere, kama nwa nwoke nke ga-esi nʼahụ gị pụta ga-eketa ihe i nwere.”"},{"book":"Jenesis","chapter":"15","verse":"5","text":"Mgbe ahụ, Onyenwe anyị kpọpụtara Ebram nʼezi sị ya, “Lelie anya gị elu na mbara eluigwe, gụọ kpakpando niile ị hụrụ ọnụ, ma ị ga-enwe ike ịgụta ha.” Ọ gwara ya sị, “Otu a ka mkpụrụ gị ga-adị. A gaghị agụta ha ọnụ.”"},{"book":"Jenesis","chapter":"15","verse":"6","text":"Ebram kweere nʼihe Onyenwe anyị kwuru. Nʼihi nke a, a gụnyere ya okwukwe a dịka ezi omume."},{"book":"Jenesis","chapter":"15","verse":"7","text":"Onyenwe anyị gwakwara ya sị, “Mụ onwe m bụ Onyenwe anyị, onye si nʼala Ụọ nke ndị Kaldịa kpọpụta gị, inye gị ala a ka ọ bụrụ ihe nweta gị.”"},{"book":"Jenesis","chapter":"15","verse":"8","text":"Ma Ebram zara sị, “Biko, Onye kachasị ihe niile elu, bụ Onyenwe anyị olee otu m ga-esi mara na m ga-enweta ya?”"},{"book":"Jenesis","chapter":"15","verse":"9","text":"Onyenwe anyị zara sị ya, “Wetara m nwa nne ehi gbara afọ atọ, na nne ewu gbara afọ atọ, na ebule gbara afọ atọ, na nduru, na nwa kpalakwukwu.”"},{"book":"Jenesis","chapter":"15","verse":"10","text":"Ebram wetaara ya ihe ndị a niile bọwaa ha ụzọ abụọ, doo ha nʼusoro ka otu akụkụ chee akụkụ nke ọzọ ihu. Ma ọ bọwaghị ụmụ nnụnụ ndị ahụ.15:10 Nʼọgbụgba ndụ niile a na-eji anụmanụ a chụọ aja. Ndị ahụ gbara ndụ na-esi nʼetiti anụ ndị ahụ a kpọwara ọkara abụọ gafee, maka imesi ọgbụgba ndụ dị otu a ike. Jen 15:17; Jer 34:18"},{"book":"Jenesis","chapter":"15","verse":"11","text":"Mgbe anụ ufe fekwasịrị ozu anụ ndị ahụ, Ebram chụpụrụ ha."},{"book":"Jenesis","chapter":"15","verse":"12","text":"Mgbe anwụ bidoro ịda, Ebram dara nʼoke ụra, oke ụjọ na oke ọchịchịrị dakwasịrị ya."},{"book":"Jenesis","chapter":"15","verse":"13","text":"Mgbe ahụ, Onyenwe anyị gwara ya sị, “Mata nke ọma na ụmụ ụmụ gị ga-anọ dịka ndị ọbịa nʼala na-abụghị nke ha. A ga-edo ha ọnọdụ dịka ndị ohu, mejọọ ha narị afọ anọ."},{"book":"Jenesis","chapter":"15","verse":"14","text":"Ma aga m ata mba ahụ ha na-efe dịka ohu ahụhụ. Nʼikpeazụ, ha ga-eji ọtụtụ akụ si nʼebe ahụ pụta."},{"book":"Jenesis","chapter":"15","verse":"15","text":"Ma ị ga-anwụ nʼudo. A ga-eli gị mgbe ị kara ezi nka."},{"book":"Jenesis","chapter":"15","verse":"16","text":"Mgbe ọgbọ anọ gasịrị, ụmụ ụmụ gị ga-alọtakwa nʼala a. Nʼihi na mmehie ndị Amọrait erubeghị nʼuju ya.”"},{"book":"Jenesis","chapter":"15","verse":"17","text":"Mgbe anwụ dara, mgbe ọchịchịrị gbachiri ebe niile, ite ọkụ na-akwụ anwụrụ ọkụ nke nwere ọwa na-enwu ọkụ si nʼetiti ibe anụ ndị ahụ gafee."},{"book":"Jenesis","chapter":"15","verse":"18","text":"Nʼụbọchị ahụ ka Onyenwe anyị na Ebram gbara ndụ. Ọ sị, “Ndị agbụrụ gị ka m ga-enye ala ndị a, malite nʼiyi ndị Ijipt ruo nʼiyi ukwu Yufretis."},{"book":"Jenesis","chapter":"15","verse":"19","text":"Ala ndị Ken, na nke ndị Keniz, na nke ndị Kadmọn,"},{"book":"Jenesis","chapter":"15","verse":"20","text":"na ala ndị Het, na nke ndị Periz na nke ndị Refaim,"},{"book":"Jenesis","chapter":"15","verse":"21","text":"na ala ndị Amọrait na nke ndị Kenan na nke ndị Gigash na nke ndị Jebus.”"}]}