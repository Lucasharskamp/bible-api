{"data":[{"book":"Ufunuo","chapter":"15","verse":"1","text":"Ndipo nikaona ishara nyingine kubwa ya ajabu mbinguni: malaika saba wenye yale mapigo saba ya mwisho, kwa sababu kwa mapigo hayo ghadhabu ya Mungu ilikuwa imekamilika."},{"book":"Ufunuo","chapter":"15","verse":"2","text":"Nikaona kile kilichoonekana kama bahari ya kioo iliyochanganyikana na moto. Kando ya hiyo bahari, walikuwa wamesimama wale watu waliomshinda yule mnyama na sanamu yake pamoja na tarakimu ya jina lake. Mikononi mwao walikuwa wameshika vinubi walivyopewa na Mungu."},{"book":"Ufunuo","chapter":"15","verse":"3","text":"Nao wakaimba wimbo wa Mose, mtumishi wa Mungu, na wimbo wa Mwana-Kondoo, wakisema:"},{"book":"Ufunuo","chapter":"15","verse":"4","text":"Ni nani ambaye hatakuogopa wewe Bwana"},{"book":"Ufunuo","chapter":"15","verse":"5","text":"Baada ya haya nikatazama, nalo hekalu, la hema la Ushuhuda, lilikuwa limefunguliwa mbinguni."},{"book":"Ufunuo","chapter":"15","verse":"6","text":"Ndani ya lile hekalu wakatoka malaika saba wakiwa na mapigo saba. Walikuwa wamevaa nguo safi za kitani ing ºaayo na kufungwa mikanda ya dhahabu vifuani mwao."},{"book":"Ufunuo","chapter":"15","verse":"7","text":"Ndipo mmoja wa wale viumbe wanne wenye uhai akawapa wale malaika saba mabakuli saba ya dhahabu yaliyojaa ghadhabu ya Mungu, yeye aishiye milele na milele."},{"book":"Ufunuo","chapter":"15","verse":"8","text":"Nalo lile hekalu lilijawa na moshi uliotokana na utukufu wa Mungu na uweza wake, wala hakuna yeyote aliyeweza kuingia mle hekaluni mpaka yale mapigo saba ya wale malaika saba yalipomalizika."}]}