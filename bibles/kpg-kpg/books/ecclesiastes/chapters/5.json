{"data":[{"book":"Ecclesiastes","chapter":"5","verse":"1","text":"Gii pula i doo hana gi di Hale Daumaha. E hana e kabe la koia e humalia i di hai tigidaumaha o digau dadaulia ala e de iloo di tonu mo di hai gee."},{"book":"Ecclesiastes","chapter":"5","verse":"2","text":"Hagabaubau i mua i dau helekai, hudee hai hagababa hagalellele balumee gi God. Mee e noho i di langi i nua, gei goe e noho i henuailala, malaa, hudee helekai gi nonua i au helekai belee helekai ai."},{"book":"Ecclesiastes","chapter":"5","verse":"3","text":"Mai do hagabaubau e logo, goe ga midimidi nia midi huaidu, mai do helehelekai e logo, goe ga helekai nnelekai dadaulia."},{"book":"Ecclesiastes","chapter":"5","verse":"4","text":"Malaa, do madagoaa ma gaa hai dau hagababa ang gi God, hagalimalima hai hegau ai. Mee e hagalee hiihai e haga hai hegau tangada dadaulia. Haga gila ina dau mee ne hagababa.5.4 Pisalem 66.13-14"},{"book":"Ecclesiastes","chapter":"5","verse":"5","text":"Di hagalee hagababa la koia e humalia i di hagababa dela e hagalee haga gila."},{"book":"Ecclesiastes","chapter":"5","verse":"6","text":"Hudee dumaalia gi au helekai gi dagi ina goe gi lodo di huaidu, ga hidi mai iei goe ga helekai gi tangada hai mee dabu a God bolo goe digi hagamaanadu ina bolo ma gaa hai beelaa. Goe e hai a God gi hagawelewele adu gi di goe eiaha? Goe e hai a Mee gi oho ina gi daha au mee ne ngalua ginai eiaha?"},{"book":"Ecclesiastes","chapter":"5","verse":"7","text":"Ma e aha maa goe e midimidi haga logowaahee, be e leelee logo; nia maa e maa gi daha, malaa, hagaamu ina a God."},{"book":"Ecclesiastes","chapter":"5","verse":"8","text":"Hudee homouli gi di gidee di oobidi e hagaduadua digau hagaloale, e hagabalumee nadau donu. Tangada oobidi e benebene go tangada dela i ono nua, gei meemaa dogolua le e benebene go tangada dela nogo i nua meemaa."},{"book":"Ecclesiastes","chapter":"5","verse":"9","text":"Di king hogi e goweinga i di hagi o nia huwa laagau."},{"book":"Ecclesiastes","chapter":"5","verse":"10","text":"Maa goe e hiihai gi nia bahihadu, goe e deemee di dohu anga. Maa goe e hiihai gi di maluagina, goe e deemee di hai mee gi nia mee huogodoo ala e hiihai ginai goe. Ma e maa gi daha."},{"book":"Ecclesiastes","chapter":"5","verse":"11","text":"Do maluagina gi nonua, di logo mai nia ngudu e haangai kooe. Di mee hua dela e wiini adu gi di goe la go di iloo hua bolo goe e maluagina."},{"book":"Ecclesiastes","chapter":"5","verse":"12","text":"Digau ngalua la iai nadau meegai e dohu be e dee dohu di gai, malaa, digaula e mee hua di kii i di boo. Digau maluagina e dee kii i di boo, e logo nadau mee e mamaanadu ai."},{"book":"Ecclesiastes","chapter":"5","verse":"13","text":"Deenei dahi mee huaidu ne gidee au i henuailala: Nia daangada e benebene nadau bahihadu gi di madagoaa haingadaa."},{"book":"Ecclesiastes","chapter":"5","verse":"14","text":"I di madagoaa digaula gaa tale gi di hagahinihini huaidu o di hai hegau gi nia bahihadu, nadau bahihadu la ga odi, nadau dama gi muli ga deai nadau meegai ai."},{"book":"Ecclesiastes","chapter":"5","verse":"15","text":"Gidaadou e hagatanga gi daha mo henuailala, gadoo be tadau hai ne ulu mai, e deai tadau mee ai. Ma e aha maa gidaadou e ngalua, gei gidaadou e deai tadau mee e kae dalia gidaadou ai.5.15 Job 1.21; Pisalem 49.17; 1 Timothy 6.7"},{"book":"Ecclesiastes","chapter":"5","verse":"16","text":"Ma e hagalee donu! Gidaadou e hula i di ala ne lloomoi ai gidaadou. Gidaadou e ngalua duadua, e waluwalu di madangi, e kumi tadau aha?"},{"book":"Ecclesiastes","chapter":"5","verse":"17","text":"Gidaadou e mouli di mouli o di bouli, manawa gee, manawa logo, hagawelewele, ge e magimagi."},{"book":"Ecclesiastes","chapter":"5","verse":"18","text":"Deenei dagu mee humalia ne gidee au: Di mee kaedahi e humalia e hai go gidaadou, gidaadou gi miamiami, inuinu, gi tenetene ang gi nia mee ala ne ngalua ginai gidaadou i di mouli bodobodo a God ne dugu mai gi gidaadou. Deenei tadau duhongo."},{"book":"Ecclesiastes","chapter":"5","verse":"19","text":"Maa God e haga tenetene gidaadou gi ono maluagina, gidaadou belee danggee gi Mee mo di tenetene gi tadau mee ala ne ngalua ginai. Deenei di kisakis mai baahi o God."},{"book":"Ecclesiastes","chapter":"5","verse":"20","text":"Idimaa God gu haga tenetene gidaadou, gidaadou e hagalee mamaanadu e logo i di bodobodo o tadau mouli."}]}