{"data":[{"book":"1 ImiLando","chapter":"5","verse":"1","text":"Amadodana kaRubheni izibulo lika-Israyeli (wayelizibulo, kodwa kwathi esengcolise umbheda kayise owomtshado, amalungelo akhe njengezibulo aphiwa amadodana kaJosefa indodana ka-Israyeli, ngakho kasalotshwanga emibhalweni yosendo njengelungelo lokuzalwa kwakhe,"},{"book":"1 ImiLando","chapter":"5","verse":"2","text":"lanxa uJuda wayelamandla amakhulu kulabo bonke abafowabo njalo enguye owazala umbusi, ilungelo lobuzibulo laya kuJosefa)."},{"book":"1 ImiLando","chapter":"5","verse":"3","text":"Amadodana kaRubheni izibulo lika-Israyeli ayeyila:"},{"book":"1 ImiLando","chapter":"5","verse":"4","text":"Abenzalo kaJoweli yilaba:"},{"book":"1 ImiLando","chapter":"5","verse":"5","text":"loMikha indodana yakhe,"},{"book":"1 ImiLando","chapter":"5","verse":"6","text":"kanye loBhera indodana yakhe, lowo uThigilathi-Philesa inkosi yase-Asiriya eyamthumba yamusa ezizweni. UBhera wayengumkhokheli wabakoRubheni."},{"book":"1 ImiLando","chapter":"5","verse":"7","text":"Izihlobo zabo ngosendo lwabo, njengokulotshwe emibhalweni yosendo yilezi:"},{"book":"1 ImiLando","chapter":"5","verse":"8","text":"loBhela indodana ka-Azazi, indodana kaShema, indodana kaJoweli."},{"book":"1 ImiLando","chapter":"5","verse":"9","text":"Empumalanga babehlezi emangweni ofika emaphethelweni enkangala etshaya khonale eMfuleni uYufrathe, ngoba izifuyo zabo zasezandile eGiliyadi."},{"book":"1 ImiLando","chapter":"5","verse":"10","text":"Ngezinsuku zokubusa kukaSawuli balwa impi lamaHagari; bawanqoba basebehlala emizaneni yawo emangweni wonke ongempumalanga yeGiliyadi."},{"book":"1 ImiLando","chapter":"5","verse":"11","text":"AbakaGadi babehlala phansi kwabo eBhashani, kuze kuyefika eSalekha:"},{"book":"1 ImiLando","chapter":"5","verse":"12","text":"UJoweli wayeyinduna, uShafamu emlandela, besekusiza uJanayi loShafathi, ngaseBhashani."},{"book":"1 ImiLando","chapter":"5","verse":"13","text":"Izihlobo zabo, ngokuzalana kwabo, yilezi:"},{"book":"1 ImiLando","chapter":"5","verse":"14","text":"Laba babengamadodana ka-Abhihayili indodana kaHuri, indodana kaJarowa, indodana kaGiliyadi, indodana kaMikhayeli, indodana kaJeshishayi, indodana kaJahido, indodana kaBhuzi."},{"book":"1 ImiLando","chapter":"5","verse":"15","text":"U-Ahi indodana ka-Abhidiyeli, indodana kaGuni, wayeyinhloko yemuli yakwabo."},{"book":"1 ImiLando","chapter":"5","verse":"16","text":"AbakaGadi babehlala eGiliyadi, eBhashani lemizaneni yakhona, kanye lasemadlelweni aseSharoni kuze kuyefika emaphethelweni awo."},{"book":"1 ImiLando","chapter":"5","verse":"17","text":"Bonke laba balotshwa emibhalweni yosendo ngezinsuku zokubusa kukaJothamu inkosi yakoJuda loJerobhowamu inkosi yako-Israyeli."},{"book":"1 ImiLando","chapter":"5","verse":"18","text":"AbakoRubheni, labakoGadi lengxenye yesizwana sakoManase babelamadoda ayeselungele ukubuthwa azinkulungwane ezingamatshumi amane lane lamakhulu ayisikhombisa lamatshumi ayisithupha (44,760) amadoda ayeseqwahele esenelisa ukuphatha ihawu ahlome ngenkemba, atshoke ngemitshoko, ayesevele afundela ukulwa empini."},{"book":"1 ImiLando","chapter":"5","verse":"19","text":"Bahlasela uHagari loJethuri loNafishi loNodabi."},{"book":"1 ImiLando","chapter":"5","verse":"20","text":"Bahlonyulelwa ekulweni kwabo labo, njalo uNkulunkulu wanikela uHagari labanye bakhe ezandleni zabo, ngoba bakhuleka kuNkulunkulu empini. Wayiphendula imikhuleko yabo, ngoba bamethemba."},{"book":"1 ImiLando","chapter":"5","verse":"21","text":"Bathumba izifuyo zakoHagiri ezibalisa amakamela azinkulungwane ezingamatshumi amahlanu, izimvu eziyizinkulungwane ezingamakhulu amabili lamatshumi amahlanu labobabhemi abazinkulungwane ezimbili. Bathumba njalo abantu abazinkulungwane ezilikhulu,"},{"book":"1 ImiLando","chapter":"5","verse":"22","text":"abanye abanengi babulawa, ngoba le kwakuyimpi kaNkulunkulu. Bona bahlala kulelolizwe kwaze kwaba yisikhathi bethunjwa."},{"book":"1 ImiLando","chapter":"5","verse":"23","text":"Abantu ababeyingxenye yesizwana sikaManase babebanengi; bahlala elizweni kusukela eBhashani kusiya eBhali-Hemoni, kusitsho iSeniri (iNtaba yaseHemoni)."},{"book":"1 ImiLando","chapter":"5","verse":"24","text":"Laba yibo ababezinhloko zezimuli: u-Eferi, lo-Ishi, lo-Eliyeli, lo-Aziriyeli, loJeremiya, loHodaviya, kanye loJahidiyeli. Babengamadoda empi alezibindi, amadoda adumileyo, njalo bezinhloko zezimuli zabo."},{"book":"1 ImiLando","chapter":"5","verse":"25","text":"Kodwa bona babengathembekanga kuNkulunkulu waboyise basebekhonza onkulunkulu bezizwe uNkulunkulu wabo ababhubhisa kulawomazwe bengakahlali khona."},{"book":"1 ImiLando","chapter":"5","verse":"26","text":"Ngakho uNkulunkulu ka-Israyeli wadunga umoya kaPhuli inkosi yase-Asiriya (okuyikuthi, Thigilathi-Philesa inkosi yase-Asiriya), owathumba abakoRubheni, labakoGadi kanye lengxenye yesizwana sikaManase. Wabathatha wabasa eHala, leHabhori, leHara lasemfuleni uGozani, lapho abakhona lalamuhla."}]}