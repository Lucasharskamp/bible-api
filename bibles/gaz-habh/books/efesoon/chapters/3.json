{"data":[{"book":"Efesoon","chapter":"3","verse":"1","text":"Sababii kanaaf ani Phaawulos isin Namoota Ormaatiif jedhee hidhamaa Kiristoos Yesuus taʼeera."},{"book":"Efesoon","chapter":"3","verse":"2","text":"Isin dhugumaan waaʼee hojii ayyaana Waaqaa kan isiniif jedhamee natti kenname sanaa dhageessaniirtu;"},{"book":"Efesoon","chapter":"3","verse":"3","text":"kunis akkuma ani kanaan dura gabaabsee isinii barreessetti icciitii mulʼataatiin natti beeksifame."},{"book":"Efesoon","chapter":"3","verse":"4","text":"Isin yommuu waan kana dubbiftanitti akka ani waaʼee icciitii Kiristoos beekumsa qabu hubachuu ni dandeessu;"},{"book":"Efesoon","chapter":"3","verse":"5","text":"icciitiin kunis akka amma Hafuuraan ergamootaa fi raajota qulqulloota Waaqaatti mulʼifametti dhaloota kaanitti hin beeksifamne."},{"book":"Efesoon","chapter":"3","verse":"6","text":"Icciitiin kunis Namoonni Ormaa karaa wangeelaatiin saba Israaʼel wajjin dhaaltota, isaanuma wajjin dhagna tokko, waadaa Kiristoos Yesuusiin kenname keessatti immoo hirmaattota taʼuu isaanii ti."},{"book":"Efesoon","chapter":"3","verse":"7","text":"Anis kennaa ayyaana Waaqaa kan karaa hojii humna isaatiin naa kennameen tajaajilaa wangeela kanaa taʼeera."},{"book":"Efesoon","chapter":"3","verse":"8","text":"Ani qulqulloota hundaa gad taʼu iyyuu akka badhaadhummaa Kiristoos kan qoramee bira hin gaʼamne sana Namoota Ormaatti lallabuuf ayyaanni kun naa kennameera;"},{"book":"Efesoon","chapter":"3","verse":"9","text":"akkasumas icciitiin bara dheeraaf Waaqa waan hunda uumeen dhokfamee ture kun maal akka taʼe ani namoota hundaaf akka ibsuuf."},{"book":"Efesoon","chapter":"3","verse":"10","text":"Kaayyoon isaas akka ogummaan Waaqaa inni dachaa hedduu qabu sun amma karaa waldaa kiristaanaatiin bulchitootaa fi abbootii taayitaa kanneen samii irra jiranitti beeksifamuuf;"},{"book":"Efesoon","chapter":"3","verse":"11","text":"kunis akkuma kaayyoo isaa kan bara baraa kan inni karaa Gooftaa keenya Yesuus Kiristoosiin raawwate sanaatti ture."},{"book":"Efesoon","chapter":"3","verse":"12","text":"Nus isaan, amantii isa irratti qabnuun, ija jabinaa fi amanachuudhaan Waaqatti dhiʼaachuu dandeenya."},{"book":"Efesoon","chapter":"3","verse":"13","text":"Kanaafuu sababii ani isiniif dhiphachaa jiruuf jettanii akka abdii hin kutanne isin kadhadha; dhiphachuun koo ulfinuma keessan."},{"book":"Efesoon","chapter":"3","verse":"14","text":"Sababii kanaaf ani fuula Abbaa duratti nan jilbeenfadha;"},{"book":"Efesoon","chapter":"3","verse":"15","text":"maatiin isaa warri samii irraa fi warri lafa irraa hundinuu maqaa isaanii isa irraa argatu."},{"book":"Efesoon","chapter":"3","verse":"16","text":"Inni akkuma badhaadhummaa ulfina isaatti karaa Hafuura isaatiin namummaa keessan kan keessaa humnaan akka cimsuuf nan kadhadha;"},{"book":"Efesoon","chapter":"3","verse":"17","text":"akka Kiristoosis karaa amantiitiin garaa keessan keessa jiraatuuf nan kadhadha. Akka isin hidda gad fageeffattanii jaalalaan dhaabattaniifis nan kadhadha;"},{"book":"Efesoon","chapter":"3","verse":"18","text":"isinis jaalalli Kiristoos hammam akka balʼatu, hammam akka dheeratu, hammam akka ol fagaatuu fi hammam akka gad fagaatu qulqulloota hunda wajjin hubachuudhaaf akka humna qabaattaniif,"},{"book":"Efesoon","chapter":"3","verse":"19","text":"akka guutama Waaqaa hundaan guutamtaniifis jaalala Kiristoos kan beekumsaa ol taʼe sana akka beektaniif nan kadhadha."},{"book":"Efesoon","chapter":"3","verse":"20","text":"Waaqa isa humna isaa kan nu keessatti hojjetu sanaan hamma nu kadhannu yookaan hamma nu yaadnu hundumaa olitti akka malee hojjechuu dandaʼu sanaaf,"},{"book":"Efesoon","chapter":"3","verse":"21","text":"waldaa kiristaanaa keessatti, dhaloota hunda keessattis karaa Kiristoos Yesuusiin bara baraa hamma bara baraatti ulfinni isaaf haa taʼu! Ameen."}]}