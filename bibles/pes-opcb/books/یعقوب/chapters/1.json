{"data":[{"book":"یعقوب","chapter":"1","verse":"1","text":"از یعقوب، غلامِ خدا و عیسی مسیح خداوند،"},{"book":"یعقوب","chapter":"1","verse":"2","text":"برادران و خواهران عزیز، وقتی مشکلات و آزمایشهای سخت از هر سو بر شما هجوم می‌آورند، بسیار شاد باشید،"},{"book":"یعقوب","chapter":"1","verse":"3","text":"زیرا در آزمایش و سختیهاست که صبر و تحملتان بیشتر می‌شود."},{"book":"یعقوب","chapter":"1","verse":"4","text":"پس بگذارید صبر و بردباری‌تان رشد کند و کار خود را به انتها برساند و به حد کمال برسد، زیرا در این صورت، افرادی کامل و بالغ خواهید شد و به هیچ چیز نیاز نخواهید داشت."},{"book":"یعقوب","chapter":"1","verse":"5","text":"اما اگر کسی از شما خواستار حکمت و فهم برای درک ارادۀ خدا باشد، باید آن را از خدا درخواست کند، از خدایی که آن را سخاوتمندانه عطا می‌فرماید، بدون اینکه شخص را سرزنش کند، و به او عطا خواهد شد."},{"book":"یعقوب","chapter":"1","verse":"6","text":"اما وقتی از او درخواست می‌کنید، شک به خود راه ندهید، بلکه یقین داشته باشید که خدا جواب دعایتان را خواهد داد؛ زیرا کسی که شک می‌کند، مانند موجی است در دریا که در اثر وزش باد به این سو و آن سو رانده می‌شود."},{"book":"یعقوب","chapter":"1","verse":"7-8","text":"چنین شخصی، ناپایدار است و هرگز نمی‌تواند تصمیم قاطعی بگیرد. پس اگر با ایمان دعا نکنید، انتظار پاسخ نیز از خدا نداشته باشید."},{"book":"یعقوب","chapter":"1","verse":"9","text":"ایماندارانی که از مال این دنیا بی‌بهره هستند، نباید خود را حقیر بپندارند، بلکه باید به جایگاه والایی که خدا به ایشان عطا فرموده، افتخار کنند."},{"book":"یعقوب","chapter":"1","verse":"10","text":"حال آنکه ثروتمندان باید به حقارت و خواری خود افتخار کنند، چرا که همچون گُلی صحرایی از میان خواهند رفت."},{"book":"یعقوب","chapter":"1","verse":"11","text":"زیرا آفتاب با گرمای سوزانش برمی‌آید و آن گیاه را می‌خشکاند. شکوفۀ آن نیز می‌افتد و زیبایی‌اش از بین می‌رود. به همین‌سان، ثروتمندان نیز در همان حال که سرگرم تجارت هستند، محو و نابود خواهند شد."},{"book":"یعقوب","chapter":"1","verse":"12","text":"خوشا به حال کسی که آزمایشهای سخت زندگی را متحمل می‌شود، زیرا وقتی از این آزمایشها سربلند بیرون آمد، خداوند تاج حیات را به او عطا خواهد فرمود، تاجی که به تمام دوستداران خود وعده داده است."},{"book":"یعقوب","chapter":"1","verse":"13","text":"وقتی کسی وسوسه شده، به سوی گناهی کشیده می‌شود، فکر نکند که خدا او را وسوسه می‌کند، زیرا خدا از گناه و بدی به دور است و کسی را نیز به انجام آن، وسوسه و ترغیب نمی‌کند."},{"book":"یعقوب","chapter":"1","verse":"14","text":"وسوسه از هوسهای خود ما ناشی می‌شود، که ما را می‌فریبد و به دام می‌افکند."},{"book":"یعقوب","chapter":"1","verse":"15","text":"این افکار و امیال وقتی آبستن شوند، گناه را می‌زایند. گناه نیز وقتی به تمامی رشد و نموّ کرد، مرگ را می‌زاید."},{"book":"یعقوب","chapter":"1","verse":"16","text":"پس ای ایمانداران عزیز، گمراه مشوید."},{"book":"یعقوب","chapter":"1","verse":"17","text":"از جانب خدا فقط مواهب نیکو و کامل به ما می‌رسد، از او که آفرینندهٔ همهٔ روشنایی‌هاست، و برخلاف سایه‌های جابجاشونده، دچار تغییر نمی‌گردد."},{"book":"یعقوب","chapter":"1","verse":"18","text":"او چنین اراده فرمود که ما را به‌وسیلهٔ کلام حقیقت، یعنی پیام انجیل، حیاتی نو ببخشد، تا ما نوبر مخلوقات او باشیم."},{"book":"یعقوب","chapter":"1","verse":"19","text":"پس ای عزیزان من، هر یک از شما در گوش کردن تُند، در سخن گفتن کُند، و در خشم گرفتن سست باشد."},{"book":"یعقوب","chapter":"1","verse":"20","text":"زیرا خشم انسان عدالت خدا را عملی نمی‌سازد."},{"book":"یعقوب","chapter":"1","verse":"21","text":"بنابراین، هر نوع نجاست اخلاقی و هر طغیان شرارت را از خود دور سازید، و با فروتنی کلامی را که خدا در دلتان کاشته است، بپذیرید؛ زیرا این کلام قدرت دارد جانهای شما را نجات بخشد."},{"book":"یعقوب","chapter":"1","verse":"22","text":"اما فراموش نکنید که این کلام را نه فقط باید شنید، بلکه باید به آن عمل کرد. پس خود را فریب ندهید،"},{"book":"یعقوب","chapter":"1","verse":"23","text":"زیرا کسی که کلام را فقط می‌شنود ولی به آن عمل نمی‌کند، مانند شخصی است که صورت خود را در آینه نگاه می‌کند؛"},{"book":"یعقوب","chapter":"1","verse":"24","text":"اما به محض اینکه از مقابل آینه دور می‌شود، چهرهٔ خود را فراموش می‌کند."},{"book":"یعقوب","chapter":"1","verse":"25","text":"اما کسی که به کلام خدا که قانون کامل آزادی بشر است، توجه داشته باشد، نه تنها آن را همیشه به خاطر خواهد داشت، بلکه به دستورهایش نیز عمل خواهد کرد، و خدا عمل او را برکت خواهد داد."},{"book":"یعقوب","chapter":"1","verse":"26","text":"هر که خود را مسیحی می‌داند، اما نمی‌تواند بر زبان تند خود مسلط باشد، خود را گول می‌زند و مذهب او پشیزی ارزش ندارد."},{"book":"یعقوب","chapter":"1","verse":"27","text":"در نظر خدای پدر، مسیحی پاک و بی‌عیب کسی است که به کمک یتیمان و بیوه‌زنان می‌شتابد، و نسبت به خداوند وفادار می‌ماند و خود را از آلودگی‌های دنیا دور نگاه می‌دارد."}]}