{"data":[{"book":"Postulasagan","chapter":"3","verse":"1","text":"Dag nokkurn fóru Pétur og Jóhannes upp í musterið til þess að taka þátt í hinni daglegu bænastund, sem var klukkan þrjú síðdegis."},{"book":"Postulasagan","chapter":"3","verse":"2","text":"Þegar þeir gengu inn, sáu þeir að lamaður maður var borinn þangað og lagður við eitt musterishliðið, sem kallað var Fögrudyr. Þarna var hann vanur að vera á hverjum degi."},{"book":"Postulasagan","chapter":"3","verse":"3","text":"Þegar Pétur og Jóhannes gengu fram hjá honum, bað hann þá um peninga."},{"book":"Postulasagan","chapter":"3","verse":"4","text":"Þeir virtu hann fyrir sér og Pétur sagði: „Horfðu hingað.“"},{"book":"Postulasagan","chapter":"3","verse":"5","text":"Lamaði maðurinn einblíndi á þá í von um að fá eitthvað."},{"book":"Postulasagan","chapter":"3","verse":"6","text":"„Peninga á ég ekki,“ sagði Pétur, „en ég skal gefa þér það sem ég hef. Í nafni Jesú Krists frá Nasaret, segi ég: Gakktu!“"},{"book":"Postulasagan","chapter":"3","verse":"7-8","text":"Pétur tók í höndina á lamaða manninum til að reisa hann upp. Um leið urðu fætur hans og ökklar styrkir og hann stökk á fætur. Hann stóð andartak kyrr, en fór síðan að ganga! Hann gekk, hljóp og lofaði Guð og fór svo með þeim inn í musterið."},{"book":"Postulasagan","chapter":"3","verse":"9","text":"Þegar fólkið, sem var inni í musterinu, sá manninn ganga um og lofa Guð,"},{"book":"Postulasagan","chapter":"3","verse":"10","text":"áttaði það sig. Þetta var lamaði betlarinn, sem það hafði séð svo oft við Fögrudyr. Allir urðu furðu lostnir."},{"book":"Postulasagan","chapter":"3","verse":"11","text":"Fólk streymdi nú frá sér numið til súlnaganga Salómons, þar sem betlarinn hélt sig nærri Pétri og Jóhannesi."},{"book":"Postulasagan","chapter":"3","verse":"12","text":"Pétur notaði tækifærið og ávarpaði mannfjöldann: „Ísraelsmenn, hvers vegna eruð þið svona undrandi og hví starið þið á okkur? Haldið þið ef til vill að við höfum í eigin krafti og guðdómleika gert þennan mann færan um að ganga?"},{"book":"Postulasagan","chapter":"3","verse":"13","text":"Nei, það er Guð Abrahams, Ísaks og Jakobs – Guð forfeðra okkar, sem hefur gert Jesú, þjón sinn, dýrlegan á þennan hátt. Ég á við Jesú, sem þið höfnuðuð frammi fyrir Pílatusi, þrátt fyrir ásetning Pílatusar um að láta hann lausan."},{"book":"Postulasagan","chapter":"3","verse":"14","text":"Þið vilduð ekki að honum yrði sleppt, hann sem er heilagur og réttlátur. Í hans stað heimtuðuð þið morðingjann lausan,"},{"book":"Postulasagan","chapter":"3","verse":"15","text":"og deydduð höfund lífsins, Jesú. En Guð reisti hann upp frá dauðum. Það getum við Jóhannes staðfest, því að eftir að þið líflétuð hann, sáum við hann lifandi!"},{"book":"Postulasagan","chapter":"3","verse":"16","text":"Það er Jesús sem læknaði þennan mann, en hann var lamaður, það vitið þið. Trúin á mátt Jesú hefur gert þessa fullkomnu lækningu mögulega."},{"book":"Postulasagan","chapter":"3","verse":"17","text":"Kæru vinir, ég veit að það sem þið gerðuð við Jesú, var gert af vanþekkingu og sama má segja um leiðtoga ykkar."},{"book":"Postulasagan","chapter":"3","verse":"18","text":"En þessa leið fór Guð til að uppfylla spádómana um að Kristur yrði að þjást."},{"book":"Postulasagan","chapter":"3","verse":"19","text":"Breytið nú um hugarfar og gerið iðrun. Snúið ykkur til Guðs, svo að hann geti hreinsað burt syndir ykkar. Hann getur gefið ykkur endurnýjunartíma"},{"book":"Postulasagan","chapter":"3","verse":"20","text":"og sent ykkur Jesú á ný, konunginn, sem ykkur hafði verið heitinn."},{"book":"Postulasagan","chapter":"3","verse":"21-22","text":"Jesús verður að dveljast á himnum uns allt, sem syndin eyðilagði, hefur verið endurnýjað, eins og lofað var í upphafi. Móse sagði til dæmis fyrir löngu: „Drottinn Guð mun vekja upp spámann líkan mér á meðal ykkar. Hlustið með athygli á orð hans,"},{"book":"Postulasagan","chapter":"3","verse":"23","text":"því að þeim, sem óhlýðnast honum, verður tortímt.“"},{"book":"Postulasagan","chapter":"3","verse":"24","text":"Samúel og allir spámennirnir, sem eftir hann komu, hafa rætt um það sem nú er að gerast."},{"book":"Postulasagan","chapter":"3","verse":"25","text":"Þið eruð afkomendur spámannanna og ykkur er einnig ætlað þetta loforð, sem Guð gaf forfeðrum ykkar. Hann ætlar að nota Gyðinga sem farveg fyrir blessun sína um allan heiminn – um það hljóðaði loforðið sem Guð gaf Abraham."},{"book":"Postulasagan","chapter":"3","verse":"26","text":"Þegar Guð hafði vakið þjón sinn aftur til lífsins, sendi hann hann til ykkar Ísraelsmanna til blessunar og til þess að leiða ykkur burt frá syndinni.“"}]}