{"data":[{"book":"РЫМЛЯНАЎ","chapter":"1","verse":"1","text":"Павал, раб Ісуса Хрыста, пакліканы апостал, выбраны на зьвеставаньне Божае,"},{"book":"РЫМЛЯНАЎ","chapter":"1","verse":"2","text":"якое Бог раней абяцаў праз прарокаў Сваіх, у сьвятых пісаньнях,"},{"book":"РЫМЛЯНАЎ","chapter":"1","verse":"3","text":"пра Сына Свайго, Які нарадзіўся ад семені Давідавага па плоці"},{"book":"РЫМЛЯНАЎ","chapter":"1","verse":"4","text":"і адкрыўся Сынам Божым у сіле, духам сьвятасьці, праз уваскрэсеньне зь мёртвых, празь Ісуса Хрыста Госпада нашага,"},{"book":"РЫМЛЯНАЎ","chapter":"1","verse":"5","text":"празь Якога мы атрымалі мілату і апостальства, каб несьці паслушэнства веры дзеля імя Ягонага ва ўсіх народах,"},{"book":"РЫМЛЯНАЎ","chapter":"1","verse":"6","text":"сярод якіх і вы, пакліканыя Ісусам Хрыстом, -"},{"book":"РЫМЛЯНАЎ","chapter":"1","verse":"7","text":"усім умілаванцам Божым у Рыме, пакліканым сьвятым: мілата вам і мір ад Бога Айца нашага і Госпада Ісуса Хрыста."},{"book":"РЫМЛЯНАЎ","chapter":"1","verse":"8","text":"Найперш за ўсё дзякую Богу майму празь Ісуса Хрыста за ўсіх вас, што вера вашая абвяшчаецца па ўсім сьвеце;"},{"book":"РЫМЛЯНАЎ","chapter":"1","verse":"9","text":"сьведка мне Бог, Якому служу духам маім у зьвеставаньні Сына Ягонага, што бесьперастанку ўспамінаю пра вас,"},{"book":"РЫМЛЯНАЎ","chapter":"1","verse":"10","text":"заўсёды просячы ў малітвах маіх, каб воля Божая хоць цяпер паспрыяла мне прыйсьці да вас,"},{"book":"РЫМЛЯНАЎ","chapter":"1","verse":"11","text":"бо я вельмі прагну ўбачыць вас, каб падаць вам які дар духоўны на ўмацаваньне вашае,"},{"book":"РЫМЛЯНАЎ","chapter":"1","verse":"12","text":"гэта значыцца, суцешыцца з вамі верай супольнаю, вашаю і маёю."},{"book":"РЫМЛЯНАЎ","chapter":"1","verse":"13","text":"Не хачу, браты, утойваць ад вас, што я многа разоў мерыўся прыйсьці да вас, - але сустракаў перашкоды аж да гэтай пары, - каб мець нейкі плод і ў вас, як і ў іншых народаў."},{"book":"РЫМЛЯНАЎ","chapter":"1","verse":"14","text":"Я даўжнік і Элінам і варварам, мудрацам і неразумным;"},{"book":"РЫМЛЯНАЎ","chapter":"1","verse":"15","text":"дык вось, што да мяне, я гатовы зьвеставаць і вам, жыхарам Рыма."},{"book":"РЫМЛЯНАЎ","chapter":"1","verse":"16","text":"Бо я не саромеюся зьвеставаньня Хрыстовага, бо яно ёсьць сіла Божая на збавеньне ўсякаму веруючаму, па-першае Юдэю, потым і Эліну."},{"book":"РЫМЛЯНАЎ","chapter":"1","verse":"17","text":"Бо ў ім адкрываецца праўда Божая ад веры ў веру, як напісана: «праведны вераю жыць будзе»."},{"book":"РЫМЛЯНАЎ","chapter":"1","verse":"18","text":"Бо адкрываецца гнеў Божы зь неба на ўсякую бязбожнасьць і няпраўду людзей, якія ўціскаюць ісьціну няпраўдаю;"},{"book":"РЫМЛЯНАЎ","chapter":"1","verse":"19","text":"бо, што можна ведаць пра Бога, ёсьць яўнае ім, таму што Бог явіў ім;"},{"book":"РЫМЛЯНАЎ","chapter":"1","verse":"20","text":"бо нябачнае ў Ім, вечная сіла Ягоная і боскасьць, ад стварэньня сьвету праз сузіраньне тварэньняў бачныя, так што яны ня маюць выбачэньня."},{"book":"РЫМЛЯНАЎ","chapter":"1","verse":"21","text":"Але як што яны, спазнаўшы Бога, не праславілі Яго як Бога, і не падзякавалі, а змарнаваліся ў развагах розуму свайго, і запамрочылася неразумнае іхняе сэрца:"},{"book":"РЫМЛЯНАЎ","chapter":"1","verse":"22","text":"называючы сябе мудрымі, здурнелі,"},{"book":"РЫМЛЯНАЎ","chapter":"1","verse":"23","text":"і славу нятленнага Бога зьмянілі на падабенства вобраза прахлага чалавека, і птушак, і чатырногаў, і гадаў, -"},{"book":"РЫМЛЯНАЎ","chapter":"1","verse":"24","text":"дык і аддаў іх Бог у пахацінствах сэрцаў іхніх нячыстасьці, так што яны апаганьвалі самі свае целы;"},{"book":"РЫМЛЯНАЎ","chapter":"1","verse":"25","text":"яны падмянілі ісьціну Божую на ману і пакланяліся і служылі стварэньню замест Творцы, які дабраславёны навекі, амін."},{"book":"РЫМЛЯНАЎ","chapter":"1","verse":"26","text":"Таму аддаў іх Бог ганебным пажадам: жанчыны іхнія замянілі прыроднае паяднаньне на супрацьпрыроднае;"},{"book":"РЫМЛЯНАЎ","chapter":"1","verse":"27","text":"гэтак сама і мужчыны, занядбаўшы прыроднае паяднаньне з жаночым полам, распальваліся пахацінствам сваім адзін да аднаго, мужчыны на мужчынах чынілі сорам і атрымлівалі самі ў сабе расплату за сваю аблуду."},{"book":"РЫМЛЯНАЎ","chapter":"1","verse":"28","text":"І як што яны не стараліся мець Бога ў розуме, дык аддаў іх Бог розуму перавернутаму - чыніць непатрэбшчыну,"},{"book":"РЫМЛЯНАЎ","chapter":"1","verse":"29","text":"так што яны поўныя ўсялякай няпраўды, распусты, зламыснасьці, ліхазьдзірства, злосьці, поўныя зайздрасьці, душагубства, звады, ашуканства, ліхадушнасьці,"},{"book":"РЫМЛЯНАЎ","chapter":"1","verse":"30","text":"яны паклёпнікі, хлусы, боганенавісьнікі, крыўдзіцелі, самахвалы, пыхліўцы, вынаходлівыя на зло, бацькам непакорлівыя,"},{"book":"РЫМЛЯНАЎ","chapter":"1","verse":"31","text":"неразумныя, вераломныя, нлюбы, няпрымірцы, нелітасьціўцы."},{"book":"РЫМЛЯНАЎ","chapter":"1","verse":"32","text":"Яны ведаюць праведны вырак Божы, што тыя, якія чыняць такое, вартыя сьмерці; аднак жа ня толькі гэта робяць, але і сабе падобных падахвочваюць."}]}