{"data":[{"book":"लूका","chapter":"15","verse":"1","text":"सब चुंगी लेनेवाले और पापी उसके पास आया करते थे ताकि उसकी सुनें।"},{"book":"लूका","chapter":"15","verse":"2","text":"और फरीसी और शास्त्री कुड़कुड़ाकर कहने लगे, “यह तो पापियों से मिलता है और उनके साथ खाता भी है।”"},{"book":"लूका","chapter":"15","verse":"3","text":"तब उसने उनसे यह दृष्टान्त कहा:"},{"book":"लूका","chapter":"15","verse":"4","text":"“तुम में से कौन है जिसकी सौ भेड़ें हों, और उनमें से एक खो जाए तो निन्यानवे को मैदान में छोड़कर, उस खोई हुई को जब तक मिल न जाए खोजता न रहे? (यहे. 34:11,12,16)"},{"book":"लूका","chapter":"15","verse":"5","text":"और जब मिल जाती है, तब वह बड़े आनन्द से उसे काँधे पर उठा लेता है।"},{"book":"लूका","chapter":"15","verse":"6","text":"और घर में आकर मित्रों और पड़ोसियों को इकट्ठे करके कहता है, ‘मेरे साथ आनन्द करो, क्योंकि मेरी खोई हुई भेड़ मिल गई है।’"},{"book":"लूका","chapter":"15","verse":"7","text":"मैं तुम से कहता हूँ; कि इसी रीति से एक मन फिरानेवाले पापी के विषय में भी स्वर्ग में इतना ही आनन्द होगा, जितना कि निन्यानवे ऐसे धर्मियों के विषय नहीं होता, जिन्हें मन फिराने की आवश्यकता नहीं।"},{"book":"लूका","chapter":"15","verse":"8","text":"“या कौन ऐसी स्त्री होगी, जिसके पास दस चाँदी के सिक्के हों, और उनमें से एक खो जाए; तो वह दीया जलाकर और घर झाड़-बुहारकर जब तक मिल न जाए, जी लगाकर खोजती न रहे?"},{"book":"लूका","chapter":"15","verse":"9","text":"और जब मिल जाता है, तो वह अपने सखियों और पड़ोसिनों को इकट्ठा करके कहती है, कि ‘मेरे साथ आनन्द करो, क्योंकि मेरा खोया हुआ सिक्का मिल गया है।’"},{"book":"लूका","chapter":"15","verse":"10","text":"मैं तुम से कहता हूँ; कि इसी रीति से एक मन फिरानेवाले पापी के विषय में परमेश्वर के स्वर्गदूतों के सामने आनन्द होता है।”"},{"book":"लूका","chapter":"15","verse":"11","text":"फिर उसने कहा, “किसी मनुष्य के दो पुत्र थे।"},{"book":"लूका","chapter":"15","verse":"12","text":"उनमें से छोटे ने पिता से कहा ‘हे पिता, सम्पत्ति में से जो भाग मेरा हो, वह मुझे दे दीजिए।’ उसने उनको अपनी सम्पत्ति बाँट दी।"},{"book":"लूका","chapter":"15","verse":"13","text":"और बहुत दिन न बीते थे कि छोटा पुत्र सब कुछ इकट्ठा करके एक दूर देश को चला गया और वहाँ कुकर्म में अपनी सम्पत्ति उड़ा दी। (नीति. 29:3)"},{"book":"लूका","chapter":"15","verse":"14","text":"जब वह सब कुछ खर्च कर चुका, तो उस देश में बड़ा अकाल पड़ा, और वह कंगाल हो गया।"},{"book":"लूका","chapter":"15","verse":"15","text":"और वह उस देश के निवासियों में से एक के यहाँ गया, उसने उसे अपने खेतों में सूअर चराने के लिये15:15 सूअर चराने के लिये: विशेष रूप से “यहूदी” के लिये, यह एक बहुत ही छोटा काम था। भेजा।"},{"book":"लूका","chapter":"15","verse":"16","text":"और वह चाहता था, कि उन फलियों से जिन्हें सूअर खाते थे अपना पेट भरे; क्योंकि उसे कोई कुछ नहीं देता था।"},{"book":"लूका","chapter":"15","verse":"17","text":"जब वह अपने आपे में आया, तब कहने लगा, ‘मेरे पिता के कितने ही मजदूरों को भोजन से अधिक रोटी मिलती है, और मैं यहाँ भूखा मर रहा हूँ।"},{"book":"लूका","chapter":"15","verse":"18","text":"मैं अब उठकर अपने पिता के पास जाऊँगा और उससे कहूँगा कि पिता जी मैंने स्वर्ग के विरोध में और तेरी दृष्टि में पाप किया है। (भज. 51:4)"},{"book":"लूका","chapter":"15","verse":"19","text":"अब इस योग्य नहीं रहा कि तेरा पुत्र कहलाऊँ, मुझे अपने एक मजदूर के समान रख ले।’"},{"book":"लूका","chapter":"15","verse":"20","text":"“तब वह उठकर, अपने पिता के पास चला: वह अभी दूर ही था, कि उसके पिता ने उसे देखकर तरस खाया, और दौड़कर उसे गले लगाया, और बहुत चूमा।"},{"book":"लूका","chapter":"15","verse":"21","text":"पुत्र ने उससे कहा, ‘पिता जी, मैंने स्वर्ग के विरोध में और तेरी दृष्टि में पाप किया है; और अब इस योग्य नहीं रहा, कि तेरा पुत्र कहलाऊँ।’"},{"book":"लूका","chapter":"15","verse":"22","text":"परन्तु पिता ने अपने दासों से कहा, ‘झट अच्छे से अच्छा वस्त्र निकालकर उसे पहनाओ, और उसके हाथ में अंगूठी, और पाँवों में जूतियाँ पहनाओ,"},{"book":"लूका","chapter":"15","verse":"23","text":"और बड़ा भोज तैयार करो ताकि हम खाएँ और आनन्द मनाएँ।"},{"book":"लूका","chapter":"15","verse":"24","text":"क्योंकि मेरा यह पुत्र मर गया था, फिर जी गया है: खो गया था15:24 खो गया था: घर से दूर भटका हुआ था, और हम नहीं जानते कि वह कहाँ था।, अब मिल गया है।’ और वे आनन्द करने लगे।"},{"book":"लूका","chapter":"15","verse":"25","text":"“परन्तु उसका जेठा पुत्र खेत में था। और जब वह आते हुए घर के निकट पहुँचा, तो उसने गाने-बजाने और नाचने का शब्द सुना।"},{"book":"लूका","chapter":"15","verse":"26","text":"और उसने एक दास को बुलाकर पूछा, ‘यह क्या हो रहा है?’"},{"book":"लूका","chapter":"15","verse":"27","text":"उसने उससे कहा, ‘तेरा भाई आया है, और तेरे पिता ने बड़ा भोज तैयार कराया है, क्योंकि उसे भला चंगा पाया है।’"},{"book":"लूका","chapter":"15","verse":"28","text":"“यह सुनकर वह क्रोध से भर गया और भीतर जाना न चाहा: परन्तु उसका पिता बाहर आकर उसे मनाने लगा।"},{"book":"लूका","chapter":"15","verse":"29","text":"उसने पिता को उत्तर दिया, ‘देख; मैं इतने वर्ष से तेरी सेवा कर रहा हूँ, और कभी भी तेरी आज्ञा नहीं टाली, फिर भी तूने मुझे कभी एक बकरी का बच्चा भी न दिया, कि मैं अपने मित्रों के साथ आनन्द करता।"},{"book":"लूका","chapter":"15","verse":"30","text":"परन्तु जब तेरा यह पुत्र, जिसने तेरी सम्पत्ति वेश्याओं में उड़ा दी है, आया, तो उसके लिये तूने बड़ा भोज तैयार कराया।’"},{"book":"लूका","chapter":"15","verse":"31","text":"उसने उससे कहा, ‘पुत्र, तू सर्वदा मेरे साथ है; औरजो कुछ मेरा है वह सब तेरा ही है15:31 जो कुछ मेरा है वह सब तेरा ही है: सम्पत्ति का बँटवारा किया गया था, बड़े बेटे के लिये क्या वास्तविकता थी, वह सब कुछ का वारिस था और उसे इस्तेमाल करने का अधिकार था।।"},{"book":"लूका","chapter":"15","verse":"32","text":"परन्तु अब आनन्द करना और मगन होना चाहिए क्योंकि यह तेरा भाई मर गया था फिर जी गया है; खो गया था, अब मिल गया है।’”"}]}