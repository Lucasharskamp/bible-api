{"data":[{"book":"Luku","chapter":"24","verse":"1","text":"Ní kùtùkùtù òwúrọ̀ ọjọ́ ọ̀sẹ̀, àwọn obìnrin wá sí ibojì, wọ́n sì mú ìkunra olóòórùn dídùn ti wọ́n tí pèsè sílẹ̀ wá."},{"book":"Luku","chapter":"24","verse":"2","text":"Òkúta ti yí kúrò ní ẹnu ibojì."},{"book":"Luku","chapter":"24","verse":"3","text":"Nígbà tí wọ́n sì wọ inú rẹ̀, wọn kò rí òkú Jesu Olúwa."},{"book":"Luku","chapter":"24","verse":"4","text":"Bí wọ́n ti dààmú kiri níhà ibẹ̀, kíyèsi i, àwọn ọkùnrin méjì aláṣọ dídán dúró tì wọ́n."},{"book":"Luku","chapter":"24","verse":"5","text":"Nígbà tí ẹ̀rù ń bà wọ́n, tí wọ́n sì dojúbolẹ̀, àwọn angẹli náà bi wọ́n pé, “Èéṣe tí ẹ̀yin fi ń wá alààyè láàrín àwọn òkú?"},{"book":"Luku","chapter":"24","verse":"6","text":"Kò sí níhìn-ín yìí, ṣùgbọ́n ó jíǹde; ẹ rántí bí ó ti wí fún yín nígbà tí ó wà ní Galili."},{"book":"Luku","chapter":"24","verse":"7","text":"Pé, ‘A ó fi Ọmọ Ènìyàn lé àwọn ènìyàn ẹlẹ́ṣẹ̀ lọ́wọ́, a ó sì kàn án mọ́ àgbélébùú, ní ọjọ́ kẹta yóò sì jíǹde.’ ”"},{"book":"Luku","chapter":"24","verse":"8","text":"Wọ́n sì rántí ọ̀rọ̀ rẹ̀."},{"book":"Luku","chapter":"24","verse":"9","text":"Wọ́n sì padà ti ibojì wá, wọ́n sì ròyìn gbogbo nǹkan wọ̀nyí fún àwọn mọ́kànlá, àti fún gbogbo àwọn ìyókù."},{"book":"Luku","chapter":"24","verse":"10","text":"Maria Magdalene, àti Joanna, àti Maria ìyá Jakọbu, àti àwọn mìíràn pẹ̀lú wọn sì ni àwọn tí ó ròyìn nǹkan wọ̀nyí fún àwọn aposteli."},{"book":"Luku","chapter":"24","verse":"11","text":"Ọ̀rọ̀ wọ̀nyí sì dàbí ìsọkúsọ lójú wọn, wọn kò sì gbà wọ́n gbọ́."},{"book":"Luku","chapter":"24","verse":"12","text":"Nígbà náà ni Peteru dìde, ó súré lọ sí ibojì; nígbà tí ó sì bẹ̀rẹ̀, ó rí aṣọ àlà lọ́tọ̀ fúnra wọn, ó sì padà lọ sí ilé rẹ̀, ẹnu yà á sí ohun tí ó ṣe."},{"book":"Luku","chapter":"24","verse":"13","text":"Sì kíyèsi i, àwọn méjì nínú wọn ń lọ ní ọjọ́ náà sí ìletò kan tí a ń pè ní Emmausi, tí ó jìnnà sí Jerusalẹmu níwọ̀n ọgọ́ta ibùsọ̀."},{"book":"Luku","chapter":"24","verse":"14","text":"Wọ́n ń bá ara wọn sọ̀rọ̀ gbogbo nǹkan wọ̀nyí tí ó ṣẹlẹ̀."},{"book":"Luku","chapter":"24","verse":"15","text":"Ó sì ṣe, bí wọ́n ti ń bá ara wọn sọ̀rọ̀, tí wọ́n sì ń bá ara wọn jíròrò, Jesu tìkára rẹ̀ súnmọ́ wọn, ó sì ń bá wọn rìn lọ."},{"book":"Luku","chapter":"24","verse":"16","text":"Ṣùgbọ́n a rú wọn lójú, kí wọn má le mọ̀ ọ́n."},{"book":"Luku","chapter":"24","verse":"17","text":"Ó sì bi wọ́n pé, “Ọ̀rọ̀ kín ni ẹ̀yin ń bá ara yín sọ, bí ẹ̀yin ti ń rìn?”"},{"book":"Luku","chapter":"24","verse":"18","text":"Ọ̀kan nínú wọn, tí a ń pè ní Kileopa, sì dáhùn wí fún un pé, “Àlejò sá à ni ìwọ ní Jerusalẹmu, tí ìwọ kò sì mọ ohun tí ó ṣẹ̀ níbẹ̀ ní ọjọ́ wọ̀nyí?”"},{"book":"Luku","chapter":"24","verse":"19","text":"Ó sì bi wọ́n pé, “Kín ni?”"},{"book":"Luku","chapter":"24","verse":"20","text":"àti bí àwọn olórí àlùfáà àti àwọn alàgbà wa ti fi òun lé wọn lọ́wọ́ láti dá a lẹ́bi ikú, àti bí wọ́n ti kàn án mọ́ àgbélébùú."},{"book":"Luku","chapter":"24","verse":"21","text":"Bẹ́ẹ̀ ni òun ni àwa ti ní ìrètí pé, òun ni ìbá dá Israẹli ní ìdè. Àti pẹ̀lú gbogbo nǹkan wọ̀nyí, òní ni ó di ọjọ́ kẹta tí nǹkan wọ̀nyí ti ṣẹlẹ̀."},{"book":"Luku","chapter":"24","verse":"22","text":"Àwọn obìnrin kan pẹ̀lú nínú ẹgbẹ́ wa, tí wọ́n lọ si ibojì ní kùtùkùtù, sì wá yà wá lẹ́nu,"},{"book":"Luku","chapter":"24","verse":"23","text":"nígbà tí wọn kò sì rí òkú rẹ̀, wọ́n wá wí pé, àwọn rí ìran àwọn angẹli tí wọ́n wí pé, ó wà láààyè."},{"book":"Luku","chapter":"24","verse":"24","text":"Àti àwọn kan tí wọ́n wà pẹ̀lú wa lọ sí ibojì, wọ́n sì rí i gẹ́gẹ́ bí àwọn obìnrin náà ti wí, ṣùgbọ́n òun tìkára rẹ̀ ni wọn kò rí.”"},{"book":"Luku","chapter":"24","verse":"25","text":"Ó sì wí fún wọn pé, “Ẹ̀yin tí òye kò yé, tí ẹ sì yigbì ní àyà láti gba gbogbo èyí tí àwọn wòlíì ti wí gbọ́,"},{"book":"Luku","chapter":"24","verse":"26","text":"kò ha yẹ kí Kristi ó jìyà nǹkan wọ̀nyí kí ó sì wọ inú ògo rẹ̀ lọ.”"},{"book":"Luku","chapter":"24","verse":"27","text":"Ó sì bẹ̀rẹ̀ láti Mose àti gbogbo àwọn wòlíì wá, ó sì túmọ̀ nǹkan fún wọn nínú ìwé mímọ́ gbogbo nípa ti ara rẹ̀."},{"book":"Luku","chapter":"24","verse":"28","text":"Wọ́n sì súnmọ́ ìletò tí wọ́n ń lọ, ó sì ṣe bí ẹni pé yóò lọ sí iwájú."},{"book":"Luku","chapter":"24","verse":"29","text":"Wọ́n sì rọ̀ ọ́, pé, “Bá wa dúró: nítorí ó di ọjọ́ alẹ́, ọjọ́ sì kọjá tán.” Ó sì wọlé lọ, ó bá wọn dúró."},{"book":"Luku","chapter":"24","verse":"30","text":"Ó sì ṣe, bí ó ti bá wọn jókòó ti oúnjẹ, ó mú àkàrà, ó súre sí i, ó sì bù ú, ó sì fi fún wọn."},{"book":"Luku","chapter":"24","verse":"31","text":"Ojú wọn sì là, wọ́n sì mọ̀ ọ́n, ó sì nù mọ́ wọn ní ojú."},{"book":"Luku","chapter":"24","verse":"32","text":"Wọ́n sì bá ara wọn sọ pé, “Ọkàn wa kò ha gbiná nínú wa, nígbà tí ó ń bá wa sọ̀rọ̀ tí ó sì ń túmọ̀ ìwé mímọ́ fún wa!”"},{"book":"Luku","chapter":"24","verse":"33","text":"Wọ́n sì dìde ní wákàtí kan náà, wọ́n padà lọ sí Jerusalẹmu, wọ́n sì bá àwọn mọ́kànlá péjọ, àti àwọn tí ń bẹ lọ́dọ̀ wọn."},{"book":"Luku","chapter":"24","verse":"34","text":"Wọn si wí pé, “Olúwa jíǹde nítòótọ́, ó sì ti fi ara hàn fún Simoni!”"},{"book":"Luku","chapter":"24","verse":"35","text":"Àwọn náà sì ròyìn nǹkan tí ó ṣe ní ọ̀nà, àti bí ó ti di mí mọ̀ fún wọn ní bíbu àkàrà."},{"book":"Luku","chapter":"24","verse":"36","text":"Bí wọ́n sì ti ń sọ nǹkan wọ̀nyí Jesu tìkára rẹ̀ dúró láàrín wọn, ó sì wí fún wọn pé, “Àlàáfíà fún yín.”"},{"book":"Luku","chapter":"24","verse":"37","text":"Ṣùgbọ́n àyà fò wọ́n, wọ́n sì wárìrì, wọ́n ṣe bí àwọn rí ẹ̀mí kan."},{"book":"Luku","chapter":"24","verse":"38","text":"Ó sì wí fún wọn pé, “Èéṣe tí ara yín kò lélẹ̀? Èé sì ti ṣe tí èròkerò fi ń sọ nínú ọkàn yín?"},{"book":"Luku","chapter":"24","verse":"39","text":"Ẹ wo ọwọ́ mi àti ẹsẹ̀ mi, pé èmi tìkára mi ni! Ẹ dì mímú kí ẹ wò ó nítorí tí iwin kò ní ẹran àti egungun lára, bí ẹ̀yin ti rí tí èmi ní.”"},{"book":"Luku","chapter":"24","verse":"40","text":"Nígbà tí ó sì wí bẹ́ẹ̀ tan, ó fi ọwọ́ àti ẹsẹ̀ rẹ̀ hàn wọ́n."},{"book":"Luku","chapter":"24","verse":"41","text":"Nígbà tí wọn kò sì tí ì gbàgbọ́ fún ayọ̀, àti fún ìyanu, ó wí fún wọn pé, “Ẹ̀yin ní ohunkóhun jíjẹ níhìn-ín yìí?”"},{"book":"Luku","chapter":"24","verse":"42","text":"Wọ́n sì fún un ní ẹja tí a fi oyin sè."},{"book":"Luku","chapter":"24","verse":"43","text":"Ó sì gbà á, ó jẹ ẹ́ lójú wọn."},{"book":"Luku","chapter":"24","verse":"44","text":"Ó sì wí fún wọn pé, “Wọ̀nyí ni ọ̀rọ̀ tí mo sọ fún yín, nígbà tí èmí ti wà pẹ̀lú yín pé, a ní láti mú ohun gbogbo ṣẹ, tí a ti kọ nínú òfin Mose, àti nínú ìwé àwọn wòlíì, àti nínú Saamu, nípasẹ̀ mi.”"},{"book":"Luku","chapter":"24","verse":"45","text":"Nígbà náà ni ó ṣí wọn ní iyè, kí ìwé mímọ́ lè yé wọn."},{"book":"Luku","chapter":"24","verse":"46","text":"Ó sì wí fún wọn pé, “Bẹ́ẹ̀ ni a ti kọ̀wé rẹ̀, pé: kí Kristi jìyà, àti kí ó sì jíǹde ní ọjọ́ kẹta kúrò nínú òkú,"},{"book":"Luku","chapter":"24","verse":"47","text":"àti pé kí a wàásù ìrònúpìwàdà àti ìdáríjì ẹ̀ṣẹ̀ lórúkọ rẹ̀, ní orílẹ̀-èdè gbogbo, bẹ̀rẹ̀ láti Jerusalẹmu lọ."},{"book":"Luku","chapter":"24","verse":"48","text":"Ẹ̀yin sì ni ẹlẹ́rìí nǹkan wọ̀nyí."},{"book":"Luku","chapter":"24","verse":"49","text":"Èmi yóò rán ohun tí Baba mi ṣe ìlérí sí yín, ṣùgbọ́n ẹ jókòó ní ìlú Jerusalẹmu, títí a ó fífi agbára wọ̀ yín, láti òkè ọ̀run wá.”"},{"book":"Luku","chapter":"24","verse":"50","text":"Ó sì mú wọn jáde lọ títí wọ́n fẹ́rẹ̀ dé Betani, nígbà tí ó sì gbé ọwọ́ rẹ̀ sókè, ó súre fún wọn."},{"book":"Luku","chapter":"24","verse":"51","text":"Ó sì ṣe, bí ó ti ń súre fún wọn, ó yà kúrò lọ́dọ̀ wọn, a sì gbé e lọ sí ọ̀run."},{"book":"Luku","chapter":"24","verse":"52","text":"Wọ́n sì foríbalẹ̀ fún un, wọ́n sì padà lọ sí Jerusalẹmu pẹ̀lú ayọ̀ púpọ̀."},{"book":"Luku","chapter":"24","verse":"53","text":"Wọ́n sì wà ní tẹmpili nígbà gbogbo, wọ́n ń fi ìyìn, àti ìbùkún fún Ọlọ́run."}]}