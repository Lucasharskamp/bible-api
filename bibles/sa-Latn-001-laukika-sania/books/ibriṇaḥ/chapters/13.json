{"data":[{"book":"ibriṇaḥ","chapter":"13","verse":"1","text":"bhrātṛṣu prema tiṣṭhatu| atithisevā yuṣmābhi rna vismaryyatāṁ"},{"book":"ibriṇaḥ","chapter":"13","verse":"2","text":"yatastayā pracchannarūpeṇa divyadūtāḥ keṣāñcid atithayo'bhavan|"},{"book":"ibriṇaḥ","chapter":"13","verse":"3","text":"bandinaḥ sahabandibhiriva duḥkhinaśca dehavāsibhiriva yuṣmābhiḥ smaryyantāṁ|"},{"book":"ibriṇaḥ","chapter":"13","verse":"4","text":"vivāhaḥ sarvveṣāṁ samīpe sammānitavyastadīyaśayyā ca śuciḥ kintu veśyāgāminaḥ pāradārikāśceśvareṇa daṇḍayiṣyante|"},{"book":"ibriṇaḥ","chapter":"13","verse":"5","text":"yūyam ācāre nirlobhā bhavata vidyamānaviṣaye santuṣyata ca yasmād īśvara evedaṁ kathitavān, yathā, \"tvāṁ na tyakṣyāmi na tvāṁ hāsyāmi|\""},{"book":"ibriṇaḥ","chapter":"13","verse":"6","text":"ataeva vayam utsāhenedaṁ kathayituṁ śaknumaḥ, \"matpakṣe parameśo'sti na bheṣyāmi kadācana| yasmāt māṁ prati kiṁ karttuṁ mānavaḥ pārayiṣyati||\""},{"book":"ibriṇaḥ","chapter":"13","verse":"7","text":"yuṣmākaṁ ye nāyakā yuṣmabhyam īśvarasya vākyaṁ kathitavantaste yuṣmābhiḥ smaryyantāṁ teṣām ācārasya pariṇāmam ālocya yuṣmābhisteṣāṁ viśvāso'nukriyatāṁ|"},{"book":"ibriṇaḥ","chapter":"13","verse":"8","text":"yīśuḥ khrīṣṭaḥ śvo'dya sadā ca sa evāste|"},{"book":"ibriṇaḥ","chapter":"13","verse":"9","text":"yūyaṁ nānāvidhanūtanaśikṣābhi rna parivarttadhvaṁ yato'nugraheṇāntaḥkaraṇasya susthirībhavanaṁ kṣemaṁ na ca khādyadravyaiḥ| yatastadācāriṇastai rnopakṛtāḥ|"},{"book":"ibriṇaḥ","chapter":"13","verse":"10","text":"ye daṣyasya sevāṁ kurvvanti te yasyā dravyabhojanasyānadhikāriṇastādṛśī yajñavedirasmākam āste|"},{"book":"ibriṇaḥ","chapter":"13","verse":"11","text":"yato yeṣāṁ paśūnāṁ śoṇitaṁ pāpanāśāya mahāyājakena mahāpavitrasthānasyābhyantaraṁ nīyate teṣāṁ śarīrāṇi śibirād bahi rdahyante|"},{"book":"ibriṇaḥ","chapter":"13","verse":"12","text":"tasmād yīśurapi yat svarudhireṇa prajāḥ pavitrīkuryyāt tadarthaṁ nagaradvārasya bahi rmṛtiṁ bhuktavān|"},{"book":"ibriṇaḥ","chapter":"13","verse":"13","text":"ato hetorasmābhirapi tasyāpamānaṁ sahamānaiḥ śibirād bahistasya samīpaṁ gantavyaṁ|"},{"book":"ibriṇaḥ","chapter":"13","verse":"14","text":"yato 'trāsmākaṁ sthāyi nagaraṁ na vidyate kintu bhāvi nagaram asmābhiranviṣyate|"},{"book":"ibriṇaḥ","chapter":"13","verse":"15","text":"ataeva yīśunāsmābhi rnityaṁ praśaṁsārūpo balirarthatastasya nāmāṅgīkurvvatām oṣṭhādharāṇāṁ phalam īśvarāya dātavyaṁ|"},{"book":"ibriṇaḥ","chapter":"13","verse":"16","text":"aparañca paropakāro dānañca yuṣmābhi rna vismaryyatāṁ yatastādṛśaṁ balidānam īśvarāya rocate|"},{"book":"ibriṇaḥ","chapter":"13","verse":"17","text":"yūyaṁ svanāyakānām ājñāgrāhiṇo vaśyāśca bhavata yato yairupanidhiḥ pratidātavyastādṛśā lokā iva te yuṣmadīyātmanāṁ rakṣaṇārthaṁ jāgrati, ataste yathā sānandāstat kuryyu rna ca sārttasvarā atra yatadhvaṁ yatasteṣām ārttasvaro yuṣmākam iṣṭajanako na bhavet|"},{"book":"ibriṇaḥ","chapter":"13","verse":"18","text":"aparañca yūyam asmannimittiṁ prārthanāṁ kuruta yato vayam uttamamanoviśiṣṭāḥ sarvvatra sadācāraṁ karttum icchukāśca bhavāma iti niścitaṁ jānīmaḥ|"},{"book":"ibriṇaḥ","chapter":"13","verse":"19","text":"viśeṣato'haṁ yathā tvarayā yuṣmabhyaṁ puna rdīye tadarthaṁ prārthanāyai yuṣmān adhikaṁ vinaye|"},{"book":"ibriṇaḥ","chapter":"13","verse":"20","text":"anantaniyamasya rudhireṇa viśiṣṭo mahān meṣapālako yena mṛtagaṇamadhyāt punarānāyi sa śāntidāyaka īśvaro"},{"book":"ibriṇaḥ","chapter":"13","verse":"21","text":"nijābhimatasādhanāya sarvvasmin satkarmmaṇi yuṣmān siddhān karotu, tasya dṛṣṭau ca yadyat tuṣṭijanakaṁ tadeva yuṣmākaṁ madhye yīśunā khrīṣṭena sādhayatu| tasmai mahimā sarvvadā bhūyāt| āmen|"},{"book":"ibriṇaḥ","chapter":"13","verse":"22","text":"he bhrātaraḥ, vinaye'haṁ yūyam idam upadeśavākyaṁ sahadhvaṁ yato'haṁ saṁkṣepeṇa yuṣmān prati likhitavān|"},{"book":"ibriṇaḥ","chapter":"13","verse":"23","text":"asmākaṁ bhrātā tīmathiyo mukto'bhavad iti jānīta, sa ca yadi tvarayā samāgacchati tarhi tena sārddhaṁm ahaṁ yuṣmān sākṣāt kariṣyāmi|"},{"book":"ibriṇaḥ","chapter":"13","verse":"24","text":"yuṣmākaṁ sarvvān nāyakān pavitralokāṁśca namaskuruta| aparam itāliyādeśīyānāṁ namaskāraṁ jñāsyatha|"},{"book":"ibriṇaḥ","chapter":"13","verse":"25","text":"anugraho yuṣmākaṁ sarvveṣāṁ sahāyo bhūyāt| āmen|"}]}