{"data":[{"book":"Mahukunta","chapter":"6","verse":"1","text":"Isra’ilawa suka sāke yin mugayen ayyuka a gaban Ubangiji, sai ya ba da su ga Midiyawa shekara bakwai."},{"book":"Mahukunta","chapter":"6","verse":"2","text":"Da Midiyawa suka matsa musu sosai, sai Isra’ilawa suka yi wa kansu mafakai a rammukan duwatsu, kogona da kuma mafaka."},{"book":"Mahukunta","chapter":"6","verse":"3","text":"Duk lokacin da Isra’ilawa suka yi shuka sai Midiyawa da Amalekawa da waɗansu mutane daga gabashi sukan kai musu hari."},{"book":"Mahukunta","chapter":"6","verse":"4","text":"Sukan yi sansani a ƙasar sun lalatar da hatsi har zuwa Gaza kuma ba sa barin wani abu mai rai wa Isra’ila, ko tumaki ko shanu ko jakuna."},{"book":"Mahukunta","chapter":"6","verse":"5","text":"Sukan zo da dabbobinsu da tentinsu kamar tarin fāri. Yana da wuya a ƙidaya yawan mutanen da kuma raƙumansu; sukan mamaye ƙasar don su lalatar da ita."},{"book":"Mahukunta","chapter":"6","verse":"6","text":"Midiyawa suka talauce Isra’ilawa ƙwarai, har ya sa suka yi kuka ga Ubangiji don taimako."},{"book":"Mahukunta","chapter":"6","verse":"7","text":"Sa’ad da Isra’ilawa suka yi kuka ga Ubangiji saboda Midiyawa,"},{"book":"Mahukunta","chapter":"6","verse":"8","text":"sai ya aika musu da annabi, wanda ya ce, “Ga abin da Ubangiji, Allah na Isra’ila ya ce na fitar da ku daga Masar, daga ƙasar bauta."},{"book":"Mahukunta","chapter":"6","verse":"9","text":"Na ƙwace ku daga ikon Masarawa da kuma daga dukan hannuwan masu danniya. Na kore su a gabanku na kuma ba ku ƙasarsu."},{"book":"Mahukunta","chapter":"6","verse":"10","text":"Na ce muku, ‘Ni ne Ubangiji Allahnku; kada ku bauta allolin Amoriyawa, waɗanda kuke zama a ƙasarsu.’ Amma ba ku saurare ni ba.”"},{"book":"Mahukunta","chapter":"6","verse":"11","text":"Sai mala’ikan Ubangiji ya zo ya zauna a ƙarƙashin itacen oak a Ofra na Yowash mutumin Abiyezer, inda ɗansa Gideyon yake sussukar alkama a wurin matsin inabi don yă ɓoye daga Midiyawa."},{"book":"Mahukunta","chapter":"6","verse":"12","text":"Sa’ad da mala’ikan Ubangiji ya bayyana wa Gideyon, sai ya ce masa, “Ubangiji yana tare da kai, jarumi.”"},{"book":"Mahukunta","chapter":"6","verse":"13","text":"Gideyon ya ce, “Ranka yă daɗe, in Ubangiji yana tare da mu, me ya sa waɗannan abubuwa suka faru da mu? Ina dukan abubuwan al’ajabinsa waɗanda kakanninmu suka gaya mana game su sa’ad da suka ce, ‘Ashe, ba Ubangiji ne ya fitar da mu daga Masar ba?’ Amma yanzu Ubangiji ya rabu da mu ya kuma sa mu hannun Midiyawa.”"},{"book":"Mahukunta","chapter":"6","verse":"14","text":"Sai Ubangiji ya juya wajensa ya ce, “Ka je da ƙarfin da kake da shi ka ceci Isra’ila daga hannun Midiyawa. Ba Ni ne nake aikan ka ba?”"},{"book":"Mahukunta","chapter":"6","verse":"15","text":"Gideyon ya ce, “Amma Ubangiji,6.15 Ko kuwa Ranka yă daɗe yaya zan iya ceci Isra’ila? Kabilata ce marar ƙarfi duka a Manasse, kuma ni ne ƙarami a iyalina.”"},{"book":"Mahukunta","chapter":"6","verse":"16","text":"Ubangiji ya ce, “Zan kasance tare da kai, za ka kuwa fatattake dukan Midiyawa gaba ɗaya.”"},{"book":"Mahukunta","chapter":"6","verse":"17","text":"Gideyon ya ce, “In lalle na sami tagomashi a gabanka, to, ka ba ni wata alamar da ta nuna lalle kai kake magana da ni."},{"book":"Mahukunta","chapter":"6","verse":"18","text":"Ina roƙonka ka dakata har in komo in kawo maka hadayata in ajiye a gabanka.”"},{"book":"Mahukunta","chapter":"6","verse":"19","text":"Sai Gideyon ya shiga ciki, ya gyara ’yar akuya ya dafa, da garin efa ya yi burodi marar yisti. Da ya sa naman a kwando, romon kuma a tukunya, sai ya fito da su waje ya miƙa masa su a ƙarƙashin itacen oak."},{"book":"Mahukunta","chapter":"6","verse":"20","text":"Mala’ikan Allah ya ce masa, “Ka ɗauko naman da burodi marar yisti ka sa su a kan wannan dutse, ka zuba romon a kai.” Gideyon kuwa ya yi haka."},{"book":"Mahukunta","chapter":"6","verse":"21","text":"Da kan sandan da yake a hannunsa, mala’ikan Ubangiji ya taɓa naman da burodi marar yistin. Sai wuta ta fito daga dutsen ta cinye naman da burodin. Mala’ikan kuwa ya ɓace."},{"book":"Mahukunta","chapter":"6","verse":"22","text":"Sa’ad da Gideyon ya gane mala’ikan Ubangiji ne, sai ya ce, “Ya Ubangiji Mai Iko Duka! Na ga mala’ikan Ubangiji ido da ido.”"},{"book":"Mahukunta","chapter":"6","verse":"23","text":"Amma Ubangiji ya ce masa, “Salama! Kada ka ji tsoro, ba za ka mutu ba.”"},{"book":"Mahukunta","chapter":"6","verse":"24","text":"Saboda haka Gideyon ya gina wa Ubangiji bagade a can, ya kuma kira shi, Ubangiji Salama ne. Har wa yau bagaden yana a Ofra ta mutanen Abiyezer."},{"book":"Mahukunta","chapter":"6","verse":"25","text":"A wannan dare Ubangiji ya ce masa, “Ka ɗauki bijimi na biyu daga garken mahaifinka, wannan mai shekara bakwai.6.25 Ko kuwa Ka ɗauki balagaggen bijimi wanda ya yi girma daga garken mahaifinka Ka rushe bagaden mahaifinka na Ba’al ka sare ginshiƙin Ashera6.25 Wato, alamar alliya Ashera; a nan da kuma ko’ina a Mahukunta kusa da ita."},{"book":"Mahukunta","chapter":"6","verse":"26","text":"Sa’an nan ka gina bagade irin6.26 Ko kuwa ka gina da jerin duwatsu da ya dace wa Ubangiji Allahnka a kan wannan tudu. Ka yi amfani da itacen katakon ginshiƙin Ashera da ka sare, ka miƙa bijiman nan biyu hadaya ta ƙonawa.”"},{"book":"Mahukunta","chapter":"6","verse":"27","text":"Saboda haka Gideyon ya ɗebi bayinsa bakwai ya yi yadda Ubangiji ya ce masa. Amma saboda yana tsoron iyalinsa da mutanen gari, ya yi haka da dare a maimako da rana."},{"book":"Mahukunta","chapter":"6","verse":"28","text":"Da safe sa’ad da mutanen garin suka tashi, sai suka tarar an rushe bagaden Ba’al, tare da ginshiƙin Ashera da yake kusa da shi, duk an sare, bijimi na biyu kuma aka miƙa hadaya a kan sabon bagaden!"},{"book":"Mahukunta","chapter":"6","verse":"29","text":"Sai suka tambayi junansu, “Wa ya yi wannan?”"},{"book":"Mahukunta","chapter":"6","verse":"30","text":"Mutanen garin suka ce wa Yowash, “Ka kawo mana ɗanka. Dole yă mutu, domin ya rushe bagaden Ba’al, ya sare ginshiƙin Asheran da yake tsaye kusa da shi.”"},{"book":"Mahukunta","chapter":"6","verse":"31","text":"Amma Yowash ya ce wa taron da suka tayar masa, “Za ku yi hamayya domin Ba’al ne? Kuna ƙoƙari ku cece shi ne? Duk wanda ya yi faɗa saboda shi za a kashe shi kafin safe. In lalle Ba’al allah ne, zai kāre kansa sa’ad da wani ya rushe bagadensa.”"},{"book":"Mahukunta","chapter":"6","verse":"32","text":"Saboda haka a ranar suka kira Gideyon, “Yerub-Ba’al,”6.32 Yerub-Baal yana nufin bari Ba’al ya yi hamayya. suna cewa, “Bari Ba’al ya yi hamayya da shi,” domin ya rushe bagaden Ba’al."},{"book":"Mahukunta","chapter":"6","verse":"33","text":"To, dukan Midiyawa, Amalekawa da sauran mutanen gabashi suka haɗa ƙarfi suka ƙetare Urdun suka kafa sansani a Kwarin Yezireyel."},{"book":"Mahukunta","chapter":"6","verse":"34","text":"Sa’an nan Ruhun Ubangiji ya sauko wa Gideyon, ya kuma busa ƙaho, ya kira mutanen Abiyezer su bi shi."},{"book":"Mahukunta","chapter":"6","verse":"35","text":"Ya aika manzanni ko’ina a Manasse, yana kiransu su kintsa, haka ma Asher, Zebulun da Naftali, ta haka su ma suka haura su sadu da su."},{"book":"Mahukunta","chapter":"6","verse":"36","text":"Gideyon ya cewa Allah, “In za ka ceci Isra’ila ta hannuna yadda ka yi alkawari,"},{"book":"Mahukunta","chapter":"6","verse":"37","text":"to, zan shimfiɗa ulu a masussuka, inda safe akwai raɓa a kan ulun kaɗai, ƙasa kuwa a bushe, to, zan san cewa za ka ceci Isra’ila ta hannuna, yadda ka ce.”"},{"book":"Mahukunta","chapter":"6","verse":"38","text":"Abin da faru ke nan. Gideyon ya tashi da sassafe kashegari, ya matse ulun ya kakkaɓe raɓar, ruwan ya cika ƙwarya."},{"book":"Mahukunta","chapter":"6","verse":"39","text":"Sa’an nan Gideyon ya ce wa Allah, “Kada ka yi fushi da ni. Bari in ƙara yin wani gwaji kuma da ulun. A wannan lokaci ka sa ulun yă bushe, ƙasar kuma ta rufu da raɓa.”"},{"book":"Mahukunta","chapter":"6","verse":"40","text":"A wannan dare Allah ya yi haka. Ulun ne kaɗai yake a bushe, amma dukan ƙasar ta jiƙe da raɓa."}]}