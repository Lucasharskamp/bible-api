{"data":[{"book":"ପ୍ରେରିତ","chapter":"10","verse":"1","text":"କାଇସରିଆଦୁ ବାସାନି କର୍ଣ୍ଣିଲିୟ “ଇଟାଲିଦି ବାହିନି” ଦର୍‌ତି ରମିୟ ସୈନ୍ୟରି ସେନାପତି ମାର୍ହାନ୍‍ ।"},{"book":"ପ୍ରେରିତ","chapter":"10","verse":"2","text":"ୱାନ୍‌ ଅରେନ୍‌ ଦାର୍ମୁ ଲୋକୁ ମାର୍ହାନ୍‍ । ୱାନ୍‌ ମାରି ୱାନି ଇଲୁଦି ୱିଜେରେ ମାପୁରୁଙ୍ଗୁଁ ପାର୍‌ତନା କିଜିମାର୍ହାର୍‍ । ୱାନ୍‌ କାକୁର୍ତି ଜିହୁଦି ଲୋକାଦି ନେଗି ଉଣ୍ତିଙ୍ଗ୍‌ ନାଣ୍ତ ପାଣି କିଜି ମାର୍ହାନ୍‍ ମାରି ଦିନାମି ମାପୁରୁମାନୁ ପାର୍‌ତାନା କିଜିମାର୍ହାନ୍‍ ।"},{"book":"ପ୍ରେରିତ","chapter":"10","verse":"3","text":"ଅର୍‍ଲେନ୍‍ ୱେଡ଼ାରେନି ତିନ୍‍ ଗଣ୍ଟା ସମୟ୍‍ତୁ ୱାନ୍‌ ଉନ୍‍ଣ୍ତ୍ରି ଦର୍ସନତୁ ନେଗେନ୍ ସୁଡ଼ୁତାନ୍‌ ଜେ ମାପୁରୁଦି ଦୁତ୍‍ ୱାଜି ୱାନିଙ୍ଗ୍‌ କୁକ୍‍ସିନାନ୍‍, “କର୍ଣ୍ଣିଲିୟ ।”"},{"book":"ପ୍ରେରିତ","chapter":"10","verse":"4","text":"ୱାନ୍‌ ତିଲାଜି ଦୁତ୍‍ତି ତରିନ୍‌ ସୁଡ଼୍‌ଜି ଇର୍ହାନ୍‌, “ଏ ପ୍ରବୁ ଇନିକା ?”"},{"book":"ପ୍ରେରିତ","chapter":"10","verse":"5","text":"ଇଲେଇ ସିମୋନ ପିତର ଦର୍‌ତି ଅରେନ୍‌ ଲୋକ୍‌ତିଙ୍ଗ୍‌ କୁକ୍‍ସ ତାତେଙ୍ଗ୍‌ ଇଜି ଜପାଦୁ ଲୋକାଙ୍ଗ୍‌ ପକ୍‍ଆ ।"},{"book":"ପ୍ରେରିତ","chapter":"10","verse":"6","text":"ୱାନ୍‌ ସାମ୍‌ଦୁର୍‌ ପାଡ଼ି ବାସାଜିମାନି ସିମୋନ ଦର୍‌ତି ତଲ୍‍ପାଣିକିନିୱାନି ଇଲୁଦୁ ମାନାନ୍‌ ।”"},{"book":"ପ୍ରେରିତ","chapter":"10","verse":"7","text":"ଇକା ଇଜି ଦୁତ୍‍ ସର୍ହାନ୍‍ । କର୍ଣ୍ଣିଲିୟ ୱାନି ଇଲ୍‍ତି ରିଏର୍‌ ସାକର୍‌ ନି ସନ୍ୟ ପାଣିକିନିୱାରି ଲୋଇ ଅରେନ୍‌ ଦାର୍ମୁ ଲୋକାଙ୍ଗ୍‌ କୁକିସ୍‍ତାନ୍‍ ।"},{"book":"ପ୍ରେରିତ","chapter":"10","verse":"8","text":"ୱାନ୍‌ ୱାରିଙ୍ଗ୍‌ ୱିଜୁ ଗଟଣା ୱେର୍‌ସି ଜପାଦୁ ପକ୍‌ତାନ୍‌ ।"},{"book":"ପ୍ରେରିତ","chapter":"10","verse":"9","text":"ମାରିନାଣ୍ତିଙ୍ଗ୍‍ ମାଦ୍‌ଲାମ୍‌ ୱେଡ଼ାଦୁ ୱାର୍‌ ଜପାଦି ଲାକ୍‌ତୁ ଆନିୱାଲେ, ପିତର ପାର୍‌ତନା କିଦେଙ୍ଗ୍‌ ଇଜି ସାତ୍ ମୁସ୍‌କୁ ସର୍ହାମାର୍ହାନ୍‍ ।"},{"book":"ପ୍ରେରିତ","chapter":"10","verse":"10","text":"ୱାନ୍‌ ବାଙ୍ଗାଁ ସାଜି ଉଣ୍ତେଙ୍ଗ୍‌ ବଦା କିତାନ୍‌ ମାରି କାଦି ଆନି ସମୟ୍‍ତୁ ୱାନ୍‌ ଉଣ୍ତ୍ରି ଦର୍ସନ୍‍ ପୟ୍‌ତାନ୍‌ ।"},{"book":"ପ୍ରେରିତ","chapter":"10","verse":"11","text":"ୱାନ୍‌ ସୁଡ଼ୁତାନ୍‌, ବାଦଡ଼୍‍ ରେଆତାମାନାତ୍‍ ମାରି ଉଣ୍ତ୍ରି ପେରି ସାଦର୍‌ ନାଲ୍‍ଗି କନାଦାନ୍‍ ଡ଼ଆଇ ଆଜି ଦୁନିଆଦି ମୁସ୍‌କୁ ଆର୍‍ଜି ୱାଜିନାତ୍‍ ।"},{"book":"ପ୍ରେରିତ","chapter":"10","verse":"12","text":"ଆବେନୁ ଦୁନିଆଦି ବେସି ରକମ୍‌ତି ଜାତୁ, ଉଜ୍‍ନିକେଙ୍ଗ୍‌ ମାରି ବାଦଡ଼୍‌ତି ପଟିଙ୍ଗ୍‍ଁ ମାନେ ।"},{"book":"ପ୍ରେରିତ","chapter":"10","verse":"13","text":"ମାରି ୱାନ୍‌ ଉଣ୍ତ୍ରି ବଲ୍ ୱେର୍‍ଆନ୍‍, “ପିତର ! ନିଙ୍ଗ୍‍ଁଆ, ଡାକ୍‌ସ ତିନ୍‍ଆ !”"},{"book":"ପ୍ରେରିତ","chapter":"10","verse":"14","text":"ମାତର୍‌ ପିତର ଇର୍ହାନ୍‌, “ସିଲେ ପ୍ରବୁ, ନାନ୍ ଆଟ୍‍ଏ ! ନାନ୍ ଏସାଙ୍ଗ୍‍ ଇନି ତାଗ୍‌ଇକା ନି ଅପବିତ୍ର ଜିନିସ୍‌ ତିନ୍‌ଏ ।”"},{"book":"ପ୍ରେରିତ","chapter":"10","verse":"15","text":"ମାରି ଉଣ୍ତ୍ରି ଦେବା ୱାନ୍‌ ୱେର୍‍ଆନ୍‍; “ମାପୁରୁ ଆମାକା ପବିତ୍ର କିତାମାନାନ୍‍, ନିନ୍‌ ତାନିଙ୍ଗ୍‌ ଅପବିତ୍ର ଅଡ଼୍‍ବିମା ।”"},{"book":"ପ୍ରେରିତ","chapter":"10","verse":"16","text":"ମୁଜା ଇୟାୱାଜା ଆନି ୱେନ୍‌କା, ସାଦର୍‍ତିଙ୍ଗ୍‍ ମୁସ୍‌କୁପୁର୍‌ତୁ ପେର୍‌ଜି ଅଆୟ୍‍ ଆତାତ୍‌ ।"},{"book":"ପ୍ରେରିତ","chapter":"10","verse":"17","text":"ପିତର ୱାନି ଦର୍ସନ୍‍ତି ଅର୍ତ ମାଟା ଅଡ଼୍‍ବିଜି କାବା ଆତାନ୍‌ । ଇୟା ୱେଡ଼ାଦୁ, କର୍ଣ୍ଣିଲିୟ ଏମେୱାରିଙ୍ଗ୍‍ ପକ୍‍ତାମାର୍ହାନ୍‍, ୱାର୍‌ ସିମୋନତି ଇଲୁଦିଙ୍ଗ୍ଁ ପୟ୍‌ଜି ଗେଟ୍‍ ଲାକ୍‌ତୁ ନିର୍ହା ମାର୍ହାର୍‌ ।"},{"book":"ପ୍ରେରିତ","chapter":"10","verse":"18","text":"ୱାର୍‌ ୱେନ୍‌ବାତାର୍‌, “ସିମୋନ ପିତର ଦର୍‍ତିକାନ୍‍ ଇବେ ଅରେନ୍‌ କୁଡ଼ାଏନ୍‍ ମାନାନ୍‌ ନୋ ?”"},{"book":"ପ୍ରେରିତ","chapter":"10","verse":"19","text":"ପିତର ଆୟା ସାନ୍ଦି ଦର୍ସନ୍‍ତି ଅର୍ତ ବୁଜାଦେଙ୍ଗ୍‌ ଇଜି ସେସ୍ଟା କିଜିମାର୍ହାନ୍‍, ଆୟା ସମୟ୍‍ତୁ ଆତ୍ମା ଇର୍ହାତ୍‌, “ସୁଡ଼୍‌ଆ, ଇବେ ମୁଏର୍‌ ଲୋକୁ ନିଙ୍ଗିଁ ପୟ୍‍ଜିନାର୍‍ ।"},{"book":"ପ୍ରେରିତ","chapter":"10","verse":"20","text":"ତିଆର୍‌ ଆଜି ଆଡ୍‍ଗି ସାଙ୍ଗ୍ଆ ମାରି ୱାରିୱାଲେ ସନ୍‍ଡ୍ରେଙ୍ଗ୍‍ଁ ଇଜି ଅଡ଼୍‌ବିଏଣ୍‌ଗା, ଇରିଙ୍ଗ୍‌ ନାନ୍ ୱାରିଙ୍ଗ୍‍ଁ ପକ୍‍ତାମାନା ।”"},{"book":"ପ୍ରେରିତ","chapter":"10","verse":"21","text":"ପିତର ଆଡ୍‍ଗି ସଲ୍‍ସି ଆୟା ଲୋକାଙ୍ଗ୍‌ ଇର୍ହାନ୍‌, “ମିର୍‌ ଏମେୱାନିଙ୍ଗ୍‌ ପୟ୍‌ଜିନିଦେର୍‌, ନାନ୍ ଆକାନ୍‍ । ମିର୍‌ ଏନ୍ଦା ୱାତିମାନିଦେର୍‌ ?”"},{"book":"ପ୍ରେରିତ","chapter":"10","verse":"22","text":"ୱାର୍‌ ଇର୍ହାର୍‌, “ସେନାପତି କର୍ଣ୍ଣିଲିୟା ମାଙ୍ଗିଁ ପକ୍‍ତାମାନାନ୍‍ । ୱାନ୍‌ ଅରେନ୍‌ ଦାର୍ମୁଦି ଲୋକୁ । ୱାନ୍‌ ମାପୁରୁଙ୍ଗ୍‍ଁ ଆରାଦନା କିନାନ୍‌ ମାରି ଜିହୁଦିର୍‌ ୱିଜେରେ ୱାନିଙ୍ଗ୍‌ ମାନାନାର୍‌ । ନିଙ୍ଗିଁ ୱାନି ଇନ୍‌ଡ୍ର କୁକ୍‌ସି ଅସିନି ସିକିୟା ୱେନ୍‍ଡ୍ରେଙ୍ଗ୍‍ ଇଜି ମାପୁରୁଦି ଅରେନ୍‌ ପବିତ୍ର ଦୁତ୍‍ ୱାନିଙ୍ଗ୍‌ ଆଦେସ୍‌ ସିତାମାନାନ୍‌ ।”"},{"book":"ପ୍ରେରିତ","chapter":"10","verse":"23","text":"ପିତର ୱାରିଙ୍ଗ୍‌ ଲୋଇ କୁକ୍‌ସି ଅସି ଆୟା ନାଡ଼ା ଆବେ ତେବାଦେଙ୍ଗ୍‍ ଇଜି ବାତିଙ୍ଗ୍‍ ମାଲିତାର୍‍ ।"},{"book":"ପ୍ରେରିତ","chapter":"10","verse":"24","text":"ମାରିନାଣ୍ତିଙ୍ଗ୍‍ ୱାର୍‌ ସିସେରିଆଦୁ ଇତାର୍‌ । ଆବେ କର୍ଣ୍ଣିଲିୟ ୱାନି ପାଡ଼୍‍କାଦି ସଙ୍ଗ୍‌ ନି ନିଜେଦି ଲୋକାୱାଲେ ପିତରତିଙ୍ଗ୍‌ କାପ୍‌କିଜି ମାର୍ହାର୍‌ ।"},{"book":"ପ୍ରେରିତ","chapter":"10","verse":"25","text":"ପିତର ଲୋଇ ସନିୱାଲେ କର୍ଣ୍ଣିଲିୟ ୱାନିଙ୍ଗ୍‌ ତରାଜି ୱାନି ପାଦାମ୍‌ ଆଡ୍‍ଗି ଆର୍‍ଜି ମାଡ଼ିସ୍‌ କିତାନ୍‌ ।"},{"book":"ପ୍ରେରିତ","chapter":"10","verse":"26","text":"ମାତର୍‌ ପିତର ୱାନିଙ୍ଗ୍‌ ନିକ୍‍ସି ଇର୍ହାନ୍‌, “ନିଙ୍ଗ୍‍ଁଆ, ନାନ୍ ନିଜେ ଅରେନ୍‌ ଲୋକୁ ।”"},{"book":"ପ୍ରେରିତ","chapter":"10","verse":"27","text":"ପିତର କର୍ଣ୍ଣିଲିୟ ୱାଲେ ୱାର୍‍ଗିବୁ ୱାର୍‍ଗିବୁ ଇଲୁ ଲୋଇ ଡ଼ୁଗିତାର୍‍ ମାରି ଆବେ ନାଣ୍ତ ଲୋକାଙ୍ଗ୍‌ ଉଣ୍ତାନି ମାନିକା ସୁଡ଼ୁତାନ୍‌ ।"},{"book":"ପ୍ରେରିତ","chapter":"10","verse":"28","text":"ୱାନ୍‌ ୱାରିଙ୍ଗ୍‌ ଇର୍ହାନ୍‌, “ମିର୍‌ ନେଗେନ୍‌ କିଜି ନେସ୍‌ନିଦେର୍‌, ଅରେନ୍‌ ଜିହୁଦି ୱାନି ଦାର୍ମୁ ବିସ୍‌ବାସ୍‌ ଇସାବ୍‌ତାନ୍‌ ଅଣଜିହୁଦି ଲୋକା ୱାଲେ ମିସାବିଡ଼ା କିଦେଙ୍ଗ୍‌ ଆଟ୍‌ଏନ୍‌ । ମାତର୍‌ ମାପୁରୁ ନାଙ୍ଗିଁ ୱେର୍‌ତାମାନାନ୍‍, ଏଙ୍ଗ୍‍ଁ ତାଗ୍‌ଇକା ନି ଅପବିତ୍ର ଅଡ଼ବିନିକା ନେଗେତ୍‌ ସିଲେ ।"},{"book":"ପ୍ରେରିତ","chapter":"10","verse":"29","text":"ଆଦେଙ୍ଗ୍‌ ମିର୍‌ ଏସ୍ତିୱାଲେ ନାଙ୍ଗିଁ କୁକିସ୍‍କିତି, ନାନ୍ ଇନିକା ଅଡ଼୍‍ବିଏଣ୍ତା ୱାତା । ନାନ୍ ନେସ୍‌ତେଙ୍ଗ୍‌ ବଦା କିନା, ନିନ୍‌ ଏନ୍ଦା ନାଙ୍ଗିଁ କୁକିସ୍‍କିତି ?”"},{"book":"ପ୍ରେରିତ","chapter":"10","verse":"30","text":"କର୍ଣ୍ଣିଲିୟ ଇର୍ହାନ୍‌, “ମୁନ୍‌ଡ୍ରିଦିନ୍‌ ଆଗ୍‌ଡ଼ି ପୁରା ଇୟା ବେଡ଼ାଦୁ ୱେଡ଼ାରେନି ମୁନ୍‌ଡ୍ରି ଗଣ୍ଟା ସମୟତୁ ନାନ୍ ନା ଇଲୁଦୁ ପାର୍‌ତନା କିଜିମାର୍ହା । ଆୟାଦାପ୍ରେ ଅଡ଼ିନିଆଙ୍ଗିଁ ଆରାତି ଅରେନ୍‌ ଲୋକୁ ନା ଆଗ୍‌ଡ଼ି ନିଲ୍‍ସି ଇର୍ହାନ୍‌;"},{"book":"ପ୍ରେରିତ","chapter":"10","verse":"31","text":"କର୍ଣ୍ଣିଲିୟ ! ମାପୁରୁ ନି ପାର୍‌ତାନା ୱେର୍ହାମାନାନ୍‍ ମାରି ନିନ୍‌ କାକୁର୍ତି ଲୋକାଙ୍ଗ୍‌ ସେବା କିନିକା ସୁଡ଼ୁତା ମାନାନ୍‌ ।"},{"book":"ପ୍ରେରିତ","chapter":"10","verse":"32","text":"ସିମୋନ ପିତର ଦର୍‌ତି ଅରେନ୍‌ ଲୋକ୍‌ତିଙ୍ଗ୍‌ ତାତେଙ୍ଗ୍‌ ଇଜି ଜପାଦୁ ଲୋକାଙ୍ଗ୍‌ ପକ୍‍ଆ । ୱାନ୍‌ ସାମ୍‌ଦୁର୍‌ ପାଡ଼ି ତେବାତିମାନି ତଲ୍‍ପାଣି କିନି ସିମୋନ ଇଲୁଦୁ କୁଡ଼ାଏନ୍‍ ଆତାମାନାନ୍‌ ।"},{"book":"ପ୍ରେରିତ","chapter":"10","verse":"33","text":"ଆଦେଙ୍ଗ୍‌ ବେଗି ବେଗି ନାନ୍ ନିଙ୍ଗିଁ କୁକିସ୍‍କିତା ମାରି ନିନ୍‌ ଦୟାକିଜି ୱାତିମାନି । ପ୍ରବୁ ନିଙ୍ଗିଁ ଆମାକା କିଦେଙ୍ଗ୍‌ ଇଜି ସିକିୟା ସିତାମାନାନ୍‌, ଆକା ୱେନ୍‍ଡ୍ରେଙ୍ଗ୍‍ ମାପ୍‌ ୱିଜେରେ ଇଲେଇ ମାପୁରୁଦି ଆଗ୍‌ଡ଼ି ଉଣ୍ତାତାମାନାପ୍‍ ।”"},{"book":"ପ୍ରେରିତ","chapter":"10","verse":"34","text":"ପିତର ସିକିୟା ସିଦେଙ୍ଗ୍‍ ଆରାମ୍‌ କିଜି ଇର୍ହାନ୍‌, “ଇଲେଇ ନାନ୍ ବୁଜାଜିନା ଜେ ସତ୍‌ ତାନ୍‍ ମାପୁରୁ ୱିଜେରିଙ୍ଗ୍‍ ସାମାନ୍‍ତାନ୍‍ ସୁଣାନ୍‌ ।"},{"book":"ପ୍ରେରିତ","chapter":"10","verse":"35","text":"ଆମା ଇନି ଜାତିଦି ଆମା ଏମେ ଲୋକୁ ପ୍ରବୁଦି ପାର୍‌ତାନା କିତିଙ୍ଗ୍‍ଁ ମାରି ୱାନି ଆଗ୍‌ଡ଼ି ସତ୍‍ପାଣି କିତିଙ୍ଗ୍‍ଁ, ପ୍ରବୁ ୱାନିଙ୍ଗ୍‌ ଆସ୍‍ନାନ୍‍ ।"},{"book":"ପ୍ରେରିତ","chapter":"10","verse":"36","text":"ମିର୍‌ ନେସ୍‌ତିମାନିଦେର୍‌ ଜେ ମାପୁରୁ ଇସ୍ରାଏଲ୍‌ ଲୋକା ମାନୁ ଏମେ ବାକ୍ୟ ପକ୍‍ତାମାର୍ହାନ୍‍, ଆକାନେ ଜିସୁଦି ମାଣାନ୍‌ ୱେରାୟ୍‍ଆତିମାନି ସାନ୍ତିଦି ବାକ୍ୟ, ଇୟା ଜିସୁ କ୍ରିସ୍ତ ୱିଜେରି ପ୍ରବୁ ।"},{"book":"ପ୍ରେରିତ","chapter":"10","verse":"37","text":"ଜୋହନ ମନ୍‍ ଡ଼େପ୍‍ନି ମାରି ଡୁବନ୍‌ ସିନି କାବୁର୍‌ ୱେର୍‌ତି ୱେନ୍‌କା, ଗାଲିଲିଦାନ୍‌ ଆରାମ୍‌ କିଜି ୱିଜୁ ଇସ୍ରାଏଲ୍‌ ଦେସ୍‌ତୁ ଆମା ୱିଜୁ ଗଟନେଙ୍ଗ୍‍ଁ ଗଟାତାସର୍ହାତ୍‍, ଆକା ମିର୍‌ ନେସ୍‌ନିଦେର୍‌ ।"},{"book":"ପ୍ରେରିତ","chapter":"10","verse":"38","text":"ମିର୍‌ ନାଜରିତଦି ଜିସୁଦି ବିସୟ୍‌ତାନ୍‌ ମାରି ମାପୁରୁ ଏଣ୍ତେସ୍‌ ୱାନି ମୁସ୍‌କୁ ପବିତ୍ର ଆତ୍ମା ନି ସାକ୍ତି ସିତାମାର୍ହାନ୍‍, ଆକା ନେସ୍‌ନିଦେର୍‌ । ୱାନ୍‌ ୱିଜୁ ତରିନ୍‌ ସଲ୍‍ସି କାବାଆନି ପାଣି କିତାନ୍‌ । ସୟତାନ୍‍ତି ଅଦିକାର୍‍ତାନ୍‍ ମାନି ଲୋକାଙ୍ଗ୍‍ଗଁ ନେଗେନ୍‌ କିତାନ୍‌, ଇରିଙ୍ଗ୍‌ ମାପୁରୁ ୱାନି ୱାଲେ ମାର୍ହାନ୍‍ ।"},{"book":"ପ୍ରେରିତ","chapter":"10","verse":"39","text":"ଜିହୁଦିରି ଦେସ୍‌ତୁ ମାରି ଜିରୁସାଲାମ୍‍ତୁ ୱାନ୍‌ ଏମେ ୱିଜୁ ପାଣି କିତାନ୍‌, ମାପ୍‌ ଆୟାୱିଜୁଦି ସାକି । ତାନେୱେନ୍‌କା ୱାନିଙ୍ଗ୍‌ ୱାର୍‌ କ୍ରୁସଦୁ ଏକିସ୍‍କିଜି ଡାକ୍‍ତାର୍‍ ।"},{"book":"ପ୍ରେରିତ","chapter":"10","verse":"40","text":"ମାତର୍‌ ମାପୁରୁ ମୁନେନ୍‌ ଲୋଇ ୱାନିଙ୍ଗ୍‌ ସାତିମାଣାନ୍‌ ପୁନିଜିବନ୍‍ ସିଜି ନିକ୍‍ତାନ୍‍ ।"},{"book":"ପ୍ରେରିତ","chapter":"10","verse":"41","text":"ୱାନ୍‌ ୱିଜେରି ଲାକ୍‌ତୁ ସିଲେ, ମାତର୍‌ ମାପୁରୁଦି ବାସେଆତିମାନି ସାକି, ଅର୍ତାତ୍‍ ମା ଲାକ୍‌ତୁ ତରାୟ୍‍ଆତାନ୍‍ । ମାପୁରୁ ୱାନିଙ୍ଗ୍‌ ସାତି ମାଣାନ୍‌ ନିକ୍‍ତି ୱେନ୍‌କା ମାପ୍‌ ୱାନି ୱାଲେ ଉଟାପ୍‍ ତିର୍‍ଆପ୍‍ ।"},{"book":"ପ୍ରେରିତ","chapter":"10","verse":"42","text":"ଲୋକାମାନୁ ନେଗି କାବୁର୍‌ ପ୍ରଚାର୍‌ କିଦେଙ୍ଗ୍‌ ଇଜି ନି ମାପୁରୁ ଜେ ୱାନିଙ୍ଗ୍‌ ଜିନିମାନି ନି ସାତିୱାରି ବିଚାର୍‌କିନି ୱାଜା ନିଲ୍‍ପତାମାନାନ୍‍, ଇୟା ମାଟାଦି ସାକି ସିଦେଙ୍ଗ୍‍ ଇଜି ୱାନ୍‌ ମାଙ୍ଗିଁ ଆଦେସ୍‌ ସିତାମାନାନ୍‌ ।"},{"book":"ପ୍ରେରିତ","chapter":"10","verse":"43","text":"ୱିଜେରେ ବାବବାଦିର୍ ୱାନି ବିସୟ୍‌ତାନ୍‌ ଇୟା ସାକି ଇର୍ହାମାର୍ହାର୍‍, ଏନ୍‌ ୱାନିମାନୁ ବିସ୍‌ବାସ୍‌ କିନାନ୍‌, ୱାନି ଦର୍‌ତି ସାକ୍ତିଦୁ ୱାନି ପାପ୍‌ କେମା ଆନାତ୍‌ ।”"},{"book":"ପ୍ରେରିତ","chapter":"10","verse":"44","text":"ପିତର ସିକିୟା ସିନିୱାଲେ ଏମେକାର୍‌ ୱାନି ସିକିୟା ୱେନ୍‌ଜି ମାର୍ହାର୍‌, ଆୟା ୱିଜେରି ମୁସ୍‌କୁ ପବିତ୍ର ଆତ୍ମା ରେତାତାତ୍‍ ।"},{"book":"ପ୍ରେରିତ","chapter":"10","verse":"45","text":"ଅଣଜିହୁଦିରି ମୁସ୍‌କୁ ବା ମାପୁରୁ ୱାନି ପବିତ୍ର ଆତ୍ମାଦାନ୍‌ ସିନିମାନିକା ସୁଡ଼୍‌ଜି ପିତରତି ୱାଲେ ୱାତିମାର୍‌ଇ ଜପାଦି ଜିହୁଦି ବିସ୍‌ବାସ୍‌ସିର୍‍ କାବାଆତାର୍‌ ।"},{"book":"ପ୍ରେରିତ","chapter":"10","verse":"46","text":"ଇରିଙ୍ଗ୍‌ ଜିହୁଦି ବିସ୍‍ବାସିର୍‍ ୱାରିଙ୍ଗ୍‌ ମାପୁରୁଦି ଦନ୍ୟବାଦ୍‌ କିଜିମାନିକା ନି ଆଇ ବାସାଦାନ୍‍ ୱାର୍‍ଗିଜିମାନିକା ୱେର୍‌ଆର୍‌ । ପିତର ଇର୍ହାନ୍‌,"},{"book":"ପ୍ରେରିତ","chapter":"10","verse":"47","text":"“ମା ୱାଜା ଇୟା ଲୋକୁ ବା ପବିତ୍ର ଆତ୍ମା ପୟ୍‍ତାମାନାର୍‍ । ଡୁବନ୍‌ ଅତେଙ୍ଗ୍‌ ଇଜି ଏନ୍‌ ଇନିକା ୱାରିଙ୍ଗ୍‌ ବାଦା ସିଦେଙ୍ଗ୍‍ ଆଟ୍‌ନାନ୍‌ ?”"},{"book":"ପ୍ରେରିତ","chapter":"10","verse":"48","text":"ଆଦେଙ୍ଗ୍‌ ୱାନ୍‌ ୱାରିଙ୍ଗ୍‌ ଜିସୁ କ୍ରିସ୍ତଦି ଦର୍‌ତାନ୍‌ ଡୁବନ୍‌ ଅତେଙ୍ଗ୍‌ ଇଜି ଆଦେସ୍‌ ସିତାନ୍‌ । ତାନିୱେନ୍‌କା ୱାର୍‌ ୱାନିଙ୍ଗ୍‌ ମାରି ଏସ ଦିନ୍‌ ୱାରି ୱାଲେ ତେବାଦେଙ୍ଗ୍‍ ବାତିଙ୍ଗ୍‌ ମାଲିତାର୍‍ ।"}]}