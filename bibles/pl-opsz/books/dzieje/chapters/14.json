{"data":[{"book":"Dzieje","chapter":"14","verse":"1","text":"W Ikonium apostołowie również udali się do synagogi. Dzięki ich nauczaniu mnóstwo Żydów i pogan uwierzyło Jezusowi."},{"book":"Dzieje","chapter":"14","verse":"2","text":"Ale niektórzy Żydzi odrzucili dobrą nowinę i zbuntowali przeciwko nim także pogan."},{"book":"Dzieje","chapter":"14","verse":"3","text":"Mimo to Paweł i Barnaba zostali tam na dłużej i odważnie mówili o Panu. On zaś dokonywał przez nich wielu cudów, potwierdzając, że to, co mówią o Jego łasce, jest prawdą."},{"book":"Dzieje","chapter":"14","verse":"4","text":"Z tego powodu miasto podzieliło się: jedni byli po stronie żydowskich przywódców, drudzy—po stronie apostołów."},{"book":"Dzieje","chapter":"14","verse":"5","text":"Gdy jednak Paweł i Barnaba dowiedzieli się, że niektórzy poganie oraz Żydzi, wraz z miejscowymi przywódcami, chcą ich znieważyć a potem—obrzucając kamieniami—zabić,"},{"book":"Dzieje","chapter":"14","verse":"6","text":"szybko uciekli do miast Likaonii: do Listry i Derbe,"},{"book":"Dzieje","chapter":"14","verse":"7","text":"gdzie dalej głosili dobrą nowinę."},{"book":"Dzieje","chapter":"14","verse":"8","text":"W Listrze mieszkał pewien człowiek, który od urodzenia miał sparaliżowane nogi i nie mógł chodzić."},{"book":"Dzieje","chapter":"14","verse":"9","text":"Bardzo dokładnie słuchał słów Pawła. Ten zaś zauważył go i dostrzegł w nim wiarę potrzebną do uzdrowienia."},{"book":"Dzieje","chapter":"14","verse":"10","text":"Zawołał więc do niego:"},{"book":"Dzieje","chapter":"14","verse":"11","text":"Wtedy zgromadzone tłumy, na widok czynu Pawła, zaczęły krzyczeć po likaońsku:"},{"book":"Dzieje","chapter":"14","verse":"12","text":"Barnabę uznali za Zeusa, a Pawła za Hermesa, bo to on głównie przemawiał."},{"book":"Dzieje","chapter":"14","verse":"13","text":"Wtedy miejscowy kapłan świątyni Zeusa, położonej na peryferiach Listry, przyprowadził do bram miasta woły ustrojone girlandami kwiatów, aby razem z ludem złożyć je im w ofierze."},{"book":"Dzieje","chapter":"14","verse":"14","text":"Gdy Barnaba i Paweł spostrzegli, co się dzieje, na znak oburzenia rozdarli ubrania i wbiegli w tłum, krzycząc:"},{"book":"Dzieje","chapter":"14","verse":"15","text":"—Ludzie! Co robicie?! Tak samo jak wy, jesteśmy tylko ludźmi! Przynieśliśmy wam dobrą nowinę, abyście odwrócili się od tych martwych bożków i zwrócili się ku żywemu Bogu, który stworzył niebo, ziemię, morze oraz wszystko, co w nich jest."},{"book":"Dzieje","chapter":"14","verse":"16","text":"W przeszłości przyzwalał On wszystkim narodom chodzić własnymi drogami,"},{"book":"Dzieje","chapter":"14","verse":"17","text":"ale nigdy nie przestał dawać o sobie znać. Zawsze robił coś dobrego: zsyłał deszcze i dobre plony, dawał wam żywność i napełniał serca radością."},{"book":"Dzieje","chapter":"14","verse":"18","text":"Z trudem udało im się powstrzymać lud od złożenia im ofiary."},{"book":"Dzieje","chapter":"14","verse":"19","text":"Wkrótce jednak przybyli z Antiochii i Ikonium żydowscy przywódcy, którzy podburzyli tłumy. Wtedy obrzucono Pawła kamieniami i wywleczono go za miasto, sądząc, że nie żyje."},{"book":"Dzieje","chapter":"14","verse":"20","text":"Lecz gdy otoczyli go wierzący, podniósł się i powrócił do miasta. A następnego dnia udał się wraz z Barnabą do Derbe."},{"book":"Dzieje","chapter":"14","verse":"21","text":"Tam głosili dobrą nowinę i pozyskali wielu uczniów, po czym wrócili do Listry, Ikonium i Antiochii,"},{"book":"Dzieje","chapter":"14","verse":"22","text":"gdzie umacniali uczniów w wierze i zachęcali ich do ufania Jezusowi. Przypominali im też, że droga do królestwa Bożego prowadzi przez wiele cierpień."},{"book":"Dzieje","chapter":"14","verse":"23","text":"Wyznaczyli tam również starszych, którzy mieli być przywódcami poszczególnych kościołów, a powstrzymując się od posiłków i modląc się, powierzyli ich opiece Pana, któremu uwierzyli."},{"book":"Dzieje","chapter":"14","verse":"24","text":"Potem przez Pizydię przybyli z powrotem do Pamfilii."},{"book":"Dzieje","chapter":"14","verse":"25","text":"Dzielili się słowem Bożym w Perge, po czym udali się do Attalii."},{"book":"Dzieje","chapter":"14","verse":"26","text":"Stamtąd zaś popłynęli do Antiochii, w której rozpoczęli to dzieło, powierzone im dzięki łasce Boga."},{"book":"Dzieje","chapter":"14","verse":"27","text":"Gdy się tam znaleźli, zebrali wszystkich wierzących i opowiedzieli im o tym, co Bóg uczynił przez nich i jak otworzył poganom drzwi do wiary."},{"book":"Dzieje","chapter":"14","verse":"28","text":"I pozostali z tamtejszymi wierzącymi przez dłuższy czas."}]}