{"data":[{"book":"1 Korinth","chapter":"14","verse":"1","text":"Hanchu, nin rujûl rang tak chu lungkhamna hih ani. Rathatienga neinunpêkngei chunga han nin mulungngei ha dar roi, aliekin Pathien thurchi misîr theina neinunpêk hah rujûl roi."},{"book":"1 Korinth","chapter":"14","verse":"2","text":"Rietloi chonga chongpu ngei hah miriemngei kôm an chong nimaka Pathien kôm an chong ani, asikchu an chong hah tutên riet mak ngei. Anni ngei han Ratha sinthotheinân chongtak inthupngei ha an misîr ani."},{"book":"1 Korinth","chapter":"14","verse":"3","text":"Aniatachu Pathien thurchi misîrpu ngei han miriemngei kôm an misîr ania male sanna ngei, mohôkna ngei le phûkdâina ngei apêk ngâi."},{"book":"1 Korinth","chapter":"14","verse":"4","text":"Rietloi chonga chongpu ngei han chu anninanâk vai mâsôn an ta, aniatachu Pathien thurchi misîrpu ngei han chu koiindang pumpui an sinsiem ngâi."},{"book":"1 Korinth","chapter":"14","verse":"5","text":"Nin rêngin rietloi chongngeiin thurchi nin misîr rangin nangni ku nuom; hannirese Pathien chong phuong theina neinunpêk dôn rangin nangni ku nuom uol. Rietloi chong chu koiindang pumpuiin sinminsana an manna ranga rilminthâr thei an om no vângin chu Pathien thurchi misîrpu hah rietloi chonga thurchi misîrpu nêkin chu a lut uol ok ani."},{"book":"1 Korinth","chapter":"14","verse":"6","text":"Masikin atûn sûngsuokngei, keiman nin kôm juongin rietloi chong juong tho ronga, chongphuong mo, rietna mo, ratha chongphuong mo, minchuna chong mo, ku juong chôi nônchu nin ta rangin imo asena aom rang?"},{"book":"1 Korinth","chapter":"14","verse":"7","text":"Ringnadônloi miringhoi mangruongei theili mo, serânda mo an mût le an ât hah amiring ânthâr nônchu ilâ mo an minjûi khom ânthâr nônchu kho angin mo riet thei ani rang?"},{"book":"1 Korinth","chapter":"14","verse":"8","text":"Bekul khom hih a mûtpu'n a mût minthâr nônchu tumo râl kâp rangin ânthok rang?"},{"book":"1 Korinth","chapter":"14","verse":"9","text":"Ma angdên han, nangni khom chong rietbai lamin nin misîr nônchu, i roi mo nin misîr inmo riet thei ani ranga? Nin chongngei hah môk chochong ani rang!"},{"book":"1 Korinth","chapter":"14","verse":"10","text":"Rammuola hin chong jât tamtak aoma, hannoma inkhat luo asena boi reng om mak ngei."},{"book":"1 Korinth","chapter":"14","verse":"11","text":"Aniatachu achong omtie ki riet nônchu kei rangin chu ma chong mangpu ngei hah ramdangmingei nîng a ta, kei khom anni rangin ramdangmi nîng ki tih."},{"book":"1 Korinth","chapter":"14","verse":"12","text":"Ratha neinunpêkngei dôn rang nin ngâitui anghan jâttin nêka asatak koiindang sinmindingna ranga mang uol rang ngei ha man rangin pût ngêt roi."},{"book":"1 Korinth","chapter":"14","verse":"13","text":"Hanchu rietloi chonga chong ngâipu han a rilminthâr sa theina rangin chubaitho ngêt rese."},{"book":"1 Korinth","chapter":"14","verse":"14","text":"Masikin rietloi chonga ku chubaitho chu ka ratha'n chu a chubai ngâia, hannirese ki mindonna chu mahan kopna dôn mak."},{"book":"1 Korinth","chapter":"14","verse":"15","text":"Hanchu itak mo ko tho rang ani zoi? Ratha'n chubaitho ka ta, ki mindonna khomin chubaitho sa ki tih; Ka ratha'n lâtho ka ta, ka mindonnân khom lâtho sâng ka tih."},{"book":"1 Korinth","chapter":"14","verse":"16","text":"Pathien kôm, Ratha vaiin râisânchong ni rilin chu, mi papai ânsungngei han no chong omtie hah riet noni ngeia, inmo na râisânchongril hah “Amen” an ti thei rang?"},{"book":"1 Korinth","chapter":"14","verse":"17","text":"Pathien kôma na râisânchongril chubaithona han asân asa khom ni ti thei, nikhomsenla midangngei sanna chu nimak."},{"book":"1 Korinth","chapter":"14","verse":"18","text":"Nangni nêkin rietloi chong ka mang uol sikin Pathien chunga asân ka râiasân."},{"book":"1 Korinth","chapter":"14","verse":"19","text":"Hannirese koiindang inkhôma chu rietloi chongbâingei isâng tamtak misîr nêkin mingei an rietthei rang lamin minchuna chongbâingei rangnga misîr ki tih."},{"book":"1 Korinth","chapter":"14","verse":"20","text":"Sûngsuokngei, nin mindonna tieng chu nâi inpang no ungla; sietna tieng chu nâi inpang roi, nin mindonna tieng chu ulien ni roi."},{"book":"1 Korinth","chapter":"14","verse":"21","text":"Pathien lekhabungeia ma hih miziek ani:14:21: Isa 28:11-12"},{"book":"1 Korinth","chapter":"14","verse":"22","text":"Masikin rietloi chong thona neinunpêk hih iemloipungei rangin sînthona ania, iempungei rang nimak, hanchu Pathien thurchi chongphuongna neinunpêk chu iempungei rangin sînthona ania, iemloipungei rang nimak."},{"book":"1 Korinth","chapter":"14","verse":"23","text":"Hanchu, koiindang pumpui inkhômna han nin rêngin rietloi chongin chong ta ungla, male amolmangei senkhat aninônchu iemloipungei hong lût ta senla ngei, nin rêngin nin chângluk zoi nangni ti noni ngei mo?"},{"book":"1 Korinth","chapter":"14","verse":"24","text":"Aniatachu nin rêngin Pathien thurchi misîr ta ungla, iemloipungei aninônchu mi amolmangei, ahong lût ngei hah nin chong an rieta han an siet tie min riet atih. An chong rangâi han anni ngei ha jêk a ta,"},{"book":"1 Korinth","chapter":"14","verse":"25","text":"an mindonna inthupngei hah minlangin om atih, an sietnangei inphuong an ta, inbokin Pathien chubaimûk an ta, “Nin lâia Pathien aom tatak!” an ti rang."},{"book":"1 Korinth","chapter":"14","verse":"26","text":"Ka lâibungngei le sarnungei, ma hih ki tina abi chu ani. Nin inkhômin mi inkhatin minpâkna lâ, adangin minchuna chong, adangin Pathien renga chongphuong, male adangin rietloi chongngei le rilminthârna ngei nin dôn pak ngâi. Jâttin koiindang min sana rangin tho ngêt ni rese."},{"book":"1 Korinth","chapter":"14","verse":"27","text":"Tumakhatin rietloi chongin a chongin chu, inik mini, atamtakin inthum mini nisenla, inthâk senla ngeia male tumakhatin imo an ti ha rilminthâr ngêt ni rese."},{"book":"1 Korinth","chapter":"14","verse":"28","text":"Hannirese tute a rilminthâr thei an om nônchu koiindang inkhôma chu dâirek ngêt senla ama le Pathien kôm vai mang rese."},{"book":"1 Korinth","chapter":"14","verse":"29","text":"Pathien thurchi misîr ngei khom inik, inthum vaiin misîr senla ngei, midangin asadimin lei rangâi rese ngei."},{"book":"1 Korinth","chapter":"14","verse":"30","text":"Aniatachu ânsung ngei lâia han inkhat lamin chongphuong rang an omin chu a misîr masapu hah dâirek rese."},{"book":"1 Korinth","chapter":"14","verse":"31","text":"Mi nâmin an inchu theina rang le mohôka an om theina rangin inkhat inkhatin Pathien chong nin misîr thei."},{"book":"1 Korinth","chapter":"14","verse":"32","text":"Pathien thurchi misîr theina neinunpêk hah thurchi misîrpu jêkna nuoia aom rang ani."},{"book":"1 Korinth","chapter":"14","verse":"33","text":"Pathien'n injêl rangin mi nuom maka, minhoi rang le inngêi rangin mi nuom sikin."},{"book":"1 Korinth","chapter":"14","verse":"34","text":"koiindang inkhômngeia chu nupangngei hah an dâirek rang ani. An chong rang phal nimaka; Juda balamin ati anghan chong an jôm ngêt rang ani."},{"book":"1 Korinth","chapter":"14","verse":"35","text":"Imakhat riet nuom an dônnin chu insûnga an pasalngei rekel rese ngei. Nupang rangin chu Pathien koiindang inkhômna taka chong rang hih inzakpui om ani."},{"book":"1 Korinth","chapter":"14","verse":"36","text":"Pathien chong hi nangni renga suok ani thei rang mo? Aninônchu nin kôm vai mo ajuong tung?"},{"book":"1 Korinth","chapter":"14","verse":"37","text":"Tumakhatin Pathien thangtheipu mini, rathatienga neinunpêk dônnin mini an inbên chu nin kôma ko chong miziek hih Pumapa chongpêk ani ti lei riet ngêt rese."},{"book":"1 Korinth","chapter":"14","verse":"38","text":"Hannirese lunghâng a tho nônchu ama khom lunghâng tho no roi."},{"book":"1 Korinth","chapter":"14","verse":"39","text":"Masikin, ka lâibungngei le sarnungei, Pathien thurchi misîr hih asân lunghâng tho ungla rietloi chonga thurchi misîr ngei khom khap no roi."},{"book":"1 Korinth","chapter":"14","verse":"40","text":"Neinuntin hih asadimin le ani rang lam takin tho ngêt ni rese."}]}