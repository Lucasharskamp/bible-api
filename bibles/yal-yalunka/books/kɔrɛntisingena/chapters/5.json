{"data":[{"book":"Kɔrɛnti Singena","chapter":"5","verse":"1","text":"Nba, e a falama fa fala a muxuna ndee yanga suxuni ɛ tagi. Na yanga suxu kiin ɲaxu kati, hali dɛnkɛlɛyatarene mi na ɲɔxɔnna ligama. Muxuna nde bata a nga xuri tongo."},{"book":"Kɔrɛnti Singena","chapter":"5","verse":"2","text":"Hali na, ɛ mɔn ɛ wasoma! A yi lan nun, ɛ xa sunu na ma, muxun naxan na fe sifan ligaxi, ɛ yi na ba ɛ tagi."},{"book":"Kɔrɛnti Singena","chapter":"5","verse":"3","text":"Hali n gbindin mi ɛ fɛma koni n xaxili ɛ xɔn. Muxun naxan bata na fe sifan liga, n bata yelin na kanna yalagɛ alo n nɛma yi ɛ fɛma."},{"book":"Kɔrɛnti Singena","chapter":"5","verse":"4","text":"Ɛ na ɛ malan Marigi Yesu xinli, n fan xaxili ɛ xɔn ma, Marigi Yesu sɛnbɛn fan ɛ xɔn ma,"},{"book":"Kɔrɛnti Singena","chapter":"5","verse":"5","text":"na waxatini, ɛ na kanna kedi ɛ tagi, a lu Setana yii, alogo a fati bɛndɛn nafan feene xa kala, a niin yi kisi Marigin Fa Lɔxɔni."},{"book":"Kɔrɛnti Singena","chapter":"5","verse":"6","text":"Ɛ yɛtɛ matɔxɔn mi fan mumɛ! Ɛ mi a kolon ba, fa fala a “Buru rate sena5.6 buru rate sena: Lɛbɛnna na a ra naxan burun nagboma ayi.  ndedi nan buru fuɲin birin natema?”"},{"book":"Kɔrɛnti Singena","chapter":"5","verse":"7","text":"Nayi, ɛ yɛtɛ rasariɲan! Ɛ hakɛn ba ɛ tagi naxan luxi ɛ yɛ alo buru rate se fonna buru xunni. Ɛ lu alo buru nɛnɛn naxan mi basanxi se gbɛtɛ ra. Amasɔtɔ Alaa Muxu Sugandixin bata faxa en xa alo Halagi Tiin Dangu Lɔxɔn5.7 Halagi Tiin Dangu Lɔxɔn Sanla: Nabi Musaa waxatini, Ala fitina feen nafa nɛn Firawona yamaan ma, malekan yi fa e dii singene birin faxa kɔɛ kedenna ra. Koni, Isirayila kaane yi saraxa wunla xuya e banxine dɛ wudine ma, saya malekan yi dangu e xun ma. Na feen sanla ni ito ra. A mato Xɔrɔyaan 12.1-13 kui. saraxa yɛxɛɛna.5.7 A mato Xɔrɔyaan 13.7 nun 12.21 kui."},{"book":"Kɔrɛnti Singena","chapter":"5","verse":"8","text":"Nayi, en xa na sanla raba a kiini. En nama a liga buru rate se fonna ra naxan luxi alo maraɲaxun nun fe ɲaxina. Koni en xa a liga alo buru rate seen mi basanxi burun naxan na, sariɲanna nun ɲɔndini.5.8 A mato Xɔrɔyaan 12.15-20 nun Sariyane 16.3 kui."},{"book":"Kɔrɛnti Singena","chapter":"5","verse":"9","text":"N na a sɛbɛ nɛn ɛ ma n ma kɛdin kui, a ɛ nama ɛ nun yanga suxune malan."},{"book":"Kɔrɛnti Singena","chapter":"5","verse":"10","text":"Koni n mi a falaxi dunuɲa ito muxune xan ma fe ra, naxanye yanga suxuni, hanma milantenne hanma kansun tiine hanma suxure batune. Xa a yi na kii nin nun, fɔ ɛ mini dunuɲa yi feu!"},{"book":"Kɔrɛnti Singena","chapter":"5","verse":"11","text":"Iki, n na a sɛbɛma ɛ ma fa fala, muxun naxanye bata e yɛtɛ findi dɛnkɛlɛya muxune ra, koni e lu yanga suxuni, hanma milantenyana, hanma suxure batuna, hanma nafigiyana, hanma dɔlɔ minna hanma kansun tina. Hali ɛ nun ne nama ɛ yii malan donse dondeni."},{"book":"Kɔrɛnti Singena","chapter":"5","verse":"12","text":"Anu, n tan ma wali mi a ra, n yi dɛnkɛlɛyatarene makiti. Koni ɛ tan xa mi lan ɛ yi dɛnkɛlɛya yamaan muxune makiti ba?"},{"book":"Kɔrɛnti Singena","chapter":"5","verse":"13","text":"Ala nan dɛnkɛlɛyatarene kitine bolonma. A sɛbɛxi Kitabuni, a naxa, “Ɛ xa muxu ɲaxin kedi ɛ tagi.”5.13 Sariyane 17.7"}]}