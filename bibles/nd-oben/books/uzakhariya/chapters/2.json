{"data":[{"book":"UZakhariya","chapter":"2","verse":"1","text":"Ngaphakamisa amehlo, phambi kwami kwakulomuntu ophethe intambo yokulinganisa!"},{"book":"UZakhariya","chapter":"2","verse":"2","text":"Ngabuza ngathi, “Uya ngaphi na?”"},{"book":"UZakhariya","chapter":"2","verse":"3","text":"Ingilosi leyo eyayikhuluma lami yasisuka, kweza enye ingilosi iyihlangabeza"},{"book":"UZakhariya","chapter":"2","verse":"4","text":"yathi kuyo: “Gijima utshele ijaha leliyana uthi, ‘IJerusalema izakuba lidolobho elingelamiduli ngenxa yobunengi babantu lezifuyo phakathi kwalo."},{"book":"UZakhariya","chapter":"2","verse":"5","text":"Mina ngokwami ngizakuba ngumduli womlilo olizungezileyo,’ kutsho uThixo, ‘njalo ngizakuba yinkazimulo ngaphakathi kwalo.’"},{"book":"UZakhariya","chapter":"2","verse":"6","text":"Wozani! Wozani! Balekani kulelolizwe lasenyakatho,” kutsho uThixo, “ngoba ngilichithachithile kuyo yonke imimoya yomine yezulu,” kutsho uThixo."},{"book":"UZakhariya","chapter":"2","verse":"7","text":"“Woza, yeyi wena Ziyoni! Balekani lina elihlala eNdodakazini yaseBhabhiloni!”"},{"book":"UZakhariya","chapter":"2","verse":"8","text":"Ngoba lokhu kutshiwo nguThixo uSomandla, uthi: “Ngemva kokuba Olodumo esengithumile ukumelana lezizwe eziliphangileyo ngoba loba ngubani oke alithinte lina uthinta igugu lakhe"},{"book":"UZakhariya","chapter":"2","verse":"9","text":"ngempela ngizaphakamisela isandla sami kubo ukuze izigqili zabo zibaphange. Lapho-ke lizakwazi ukuthi uThixo uSomandla nguye ongithumileyo."},{"book":"UZakhariya","chapter":"2","verse":"10","text":"Memeza ujabule, we Ndodakazi yaseZiyoni. Ngoba ngiyeza, njalo ngizahlala phakathi kwenu,” kutsho uThixo."},{"book":"UZakhariya","chapter":"2","verse":"11","text":"“Izizwe ezinengi zizahlanganiswa loThixo ngalelolanga njalo zizakuba ngabantu bami. Ngizahlala phakathi kwenu njalo lizakwazi ukuthi uThixo uSomandla ungithumile kini."},{"book":"UZakhariya","chapter":"2","verse":"12","text":"UThixo uzamthatha uJuda njengelifa abe yisabelo sakhe elizweni elingcwele njalo uzaphinda ayikhethe iJerusalema."},{"book":"UZakhariya","chapter":"2","verse":"13","text":"Pholani lithule phambi kukaThixo, bantu lonke, ngoba uphakamile waphuma endaweni yakhe engcwele.”"}]}