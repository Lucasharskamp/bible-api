{"data":[{"book":"Jeremjáš","chapter":"42","verse":"1","text":"Potom přistoupili všecka knížata vojsk, i Jochanan syn Kareachův i Jazaniáš syn Hosaiášův, i všecken lid, od nejmenšího až do největšího,"},{"book":"Jeremjáš","chapter":"42","verse":"2","text":"A řekli Jeremiášovi proroku: Uslyš medle nás v ponížené prosbě naší, a modl se za nás Hospodinu Bohu svému, za všecken ostatek tento, nebo nás maličko zůstalo z mnohých, jakž oči tvé nás vidí,"},{"book":"Jeremjáš","chapter":"42","verse":"3","text":"Ať nám oznámí Hospodin Bůh tvůj cestu, po níž bychom jíti, a co činiti měli."},{"book":"Jeremjáš","chapter":"42","verse":"4","text":"Jimž řekl Jeremiáš prorok: Uslyšel jsem. Aj, já modliti se budu Hospodinu Bohu vašemu podlé slov vašich, a cožkoli vám odpoví Hospodin, oznámím vám; nezatajím před vámi slova."},{"book":"Jeremjáš","chapter":"42","verse":"5","text":"Oni zase řekli Jeremiášovi: Nechť jest Hospodin mezi námi svědkem pravým a věrným, jestliže podlé každého slova, pro něž poslal tě Hospodin Bůh tvůj k nám, tak se chovati nebudeme."},{"book":"Jeremjáš","chapter":"42","verse":"6","text":"Buď dobré aneb zlé, hlasu Hospodina Boha našeho, pro nejž tě vysíláme k němu, uposlechneme, aby nám dobře bylo, když uposlechneme hlasu Hospodina Boha našeho."},{"book":"Jeremjáš","chapter":"42","verse":"7","text":"Stalo se pak po přeběhnutí desíti dnů, když se stalo slovo Hospodinovo k Jeremiášovi,"},{"book":"Jeremjáš","chapter":"42","verse":"8","text":"Že povolal Jochanana syna Kareachova, a všech knížat vojsk, kteříž s ním byli, i všeho lidu, od nejmenšího až do největšího,"},{"book":"Jeremjáš","chapter":"42","verse":"9","text":"A řekl jim: Takto praví Hospodin Bůh Izraelský, k němuž jste mne poslali, abych rozprostíral poníženou prosbu vaši před oblíčejem jeho:"},{"book":"Jeremjáš","chapter":"42","verse":"10","text":"Jestliže navrátíce se, zůstanete v zemi této, zajisté že vzdělám vás, a nezkazím, anobrž vštípím vás, a nevypléním; neboť lituji toho zlého, kteréž jsem učinil vám."},{"book":"Jeremjáš","chapter":"42","verse":"11","text":"Nebojtež se krále Babylonského, jehož se bojíte, nebojte se ho, dí Hospodin; neboť s vámi jsem, abych vás vysvobozoval, a vytrhoval vás z ruky jeho."},{"book":"Jeremjáš","chapter":"42","verse":"12","text":"Nadto způsobím vám milost, aby se slitoval nad vámi, a dal se vám navrátiti do země vaší."},{"book":"Jeremjáš","chapter":"42","verse":"13","text":"Ale řeknete-li: Nezůstaneme v zemi této, neposlouchajíce hlasu Hospodina Boha svého,"},{"book":"Jeremjáš","chapter":"42","verse":"14","text":"A říkajíce: Nikoli, ale do země Egyptské vejdeme, kdež neuzříme boje, ani zvuku trouby neuslyšíme, a chleba lačněti nebudeme, pročež tam se osadíme:"},{"book":"Jeremjáš","chapter":"42","verse":"15","text":"Protož nyní slyštež slovo Hospodinovo, ostatkové Judští: Takto praví Hospodin zástupů, Bůh Izraelský: Jestliže vy zarputile na tom zůstanete, abyste vešli do Egypta, a vejdete-li, abyste tam pobyli,"},{"book":"Jeremjáš","chapter":"42","verse":"16","text":"Jistě stane se to, že meč, kteréhož se bojíte, tam v zemi Egyptské vás postihne, a hlad, jehož se obáváte, přijde na vás v Egyptě, a tam pomřete."},{"book":"Jeremjáš","chapter":"42","verse":"17","text":"Tak se stane všechněm těm mužům, kteříž uložili předce jíti do Egypta, aby tam byli pohostinu, že zhynou mečem, hladem a morem, a nezůstane z nich žádného, aniž kdo znikne toho zlého, kteréž já uvedu na ně."},{"book":"Jeremjáš","chapter":"42","verse":"18","text":"Nebo takto praví Hospodin zástupů, Bůh Izraelský: Jakož vylit jest hněv můj a prchlivost má na obyvatele Jeruzalémské, tak vylita bude prchlivost má na vás, když vejdete do Egypta, a budete k proklínání, a k užasnutí, a k zlořečení, a za útržku; nadto neuzříte více místa tohoto."},{"book":"Jeremjáš","chapter":"42","verse":"19","text":"K vámť mluví Hospodin, ó ostatkové Judští: Nevcházejte do Egypta. Jistotně vězte, (neboť se vám dnes osvědčuji),"},{"book":"Jeremjáš","chapter":"42","verse":"20","text":"Poněvadž jste se neupřímě ke mně měli v myšleních svých, poslavše mne k Hospodinu Bohu vašemu, řkouce: Modl se za nás Hospodinu Bohu našemu, a všecko, jakžť koli dí Hospodin Bůh náš, tak nám oznam, a učiníme,"},{"book":"Jeremjáš","chapter":"42","verse":"21","text":"Když pak oznamuji vám dnes, však neposloucháte hlasu Hospodina Boha vašeho hned v ničemž, pročež mne k vám poslal:"},{"book":"Jeremjáš","chapter":"42","verse":"22","text":"Protož pravím, vězte jistotně, že mečem, hladem a morem pomřete v tom místě, kamž se vám zachtělo jíti, abyste tam byli pohostinu."}]}