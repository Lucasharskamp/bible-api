{"data":[{"book":"Luka","chapter":"8","verse":"1","text":"Bangʼ mano, Yesu nowuotho kodhi e dala ka dala kod gwengʼ ka gwengʼ ka olando Injili mar pinyruoth Nyasaye. Jopuonjrene apar gariyo ne ni kode,"},{"book":"Luka","chapter":"8","verse":"2","text":"kaachiel gi mon moko mane osegol kuomgi jochiende kendo ochang tuochegi kaka Maria (mane iluongo ni Magdala) mane jochiende abiriyo osewuok kuome;"},{"book":"Luka","chapter":"8","verse":"3","text":"Joana chi Chuza, mane jatelo e od Herode gi Susana kod mon mamoko mathoth. Mon-gi nekonyogi ka gichiwonegi gigegi giwegi."},{"book":"Luka","chapter":"8","verse":"4","text":"Kane oyudo oganda maduongʼ chokore kendo ji ne biro ir Yesu moa e dala ka dala nogoyonegi ngero niya,"},{"book":"Luka","chapter":"8","verse":"5","text":"“Japur moro nodhi chwoyo kodhi. Kane oyudo ochwoyo kodhi, moko nolwar e yo mi nonyon-gi kendo winy mafuyo e kor polo nochamogi duto."},{"book":"Luka","chapter":"8","verse":"6","text":"Moko nolwar ewi lwanda mine gitwi kendo ne gitwo nikech ne gionge kod ngʼich."},{"book":"Luka","chapter":"8","verse":"7","text":"Kodhi moko nolwar e kind kudho, to ka kudhogo nodongo kod cham to ne githungʼo chamgo."},{"book":"Luka","chapter":"8","verse":"8","text":"Bende kothe moko nolwar e lowo maber. Ne gitwi kendo neginyago cham, nyadi mia moloyo kaka nochwoyo.”"},{"book":"Luka","chapter":"8","verse":"9","text":"Jopuonjre nopenje tiend ngerono."},{"book":"Luka","chapter":"8","verse":"10","text":"Nowacho niya, “Un osemiu rieko mar ngʼeyo gik mopondo mag pinyruoth Nyasaye, to ji mamoko awuoyonegi gi ngero, mondo omi,"},{"book":"Luka","chapter":"8","verse":"11","text":"“Ma e gima ngeroni nyiso: Kodhi en wach Nyasaye."},{"book":"Luka","chapter":"8","verse":"12","text":"Molwar e dir yo gin jogo mawinjo, to jachien biro kendo golo wach ei chunygi, mondo kik giyie ma wargi."},{"book":"Luka","chapter":"8","verse":"13","text":"Molwar e lwanda gin jogo ma rwako wach gi mor ka giwinje, to gionge gi tiendegi. Giyie kuom kinde moromo, to e kinde mag tem gipodho giaa."},{"book":"Luka","chapter":"8","verse":"14","text":"Kodhi molwar e dier kudho ochungo kar jogo mawinjo, to ka gidhiyo e yoregi, to parruok mar ngima, mwandu kod mor mar piny thungʼogi, ma ok gidong motegno."},{"book":"Luka","chapter":"8","verse":"15","text":"To kodhi manie lowo maber, ochungo kar jogo man-gi chuny malongʼo kendo maber, mawinjo wach, gikane, kendo gibedo modhil ma ginyag cham."},{"book":"Luka","chapter":"8","verse":"16","text":"“Onge ngʼato mamoko taya kendo umo gi atonga kata kete e bwo kitanda. Kar timo kamano, to okete ewi rachungi taya, mondo jogo madonjo one ler."},{"book":"Luka","chapter":"8","verse":"17","text":"Nimar onge gimoro mopandi ma ok nofweny, to bende onge gima lingʼ-lingʼ ma ok nongʼere kata noket e lela."},{"book":"Luka","chapter":"8","verse":"18","text":"Emomiyo paruru ahinya maber kaka uwinjo. Ngʼat man-go nomedne mi nobed gi gik mogundho; to ngʼat ma ongego kata mano moparo ni en-go nomaye.”"},{"book":"Luka","chapter":"8","verse":"19","text":"Koro min Yesu gi owetene nobiro mondo ginene, to ne ok ginyal sudo machiegni kode nikech oganda."},{"book":"Luka","chapter":"8","verse":"20","text":"Ngʼat moro nowachone Yesu niya, “Minu gi oweteni ochungʼ oko, gidwaro neni.”"},{"book":"Luka","chapter":"8","verse":"21","text":"Nodwoko niya, “Minwa kod owetena gin jogo mawinjo wach Nyasaye kendo timo.”"},{"book":"Luka","chapter":"8","verse":"22","text":"Chiengʼ moro Yesu nowacho ne jopuonjrene niya, “Wadhiuru loka nam komachielo.” Omiyo negidonjo ei yie kendo giwuok gidhi."},{"book":"Luka","chapter":"8","verse":"23","text":"Kane gikwangʼ, nindo notere. Eka ahiti mangʼongo notugore e nam, koro yieno ne opongʼ gi pi kendo ne gin e chandruok maduongʼ."},{"book":"Luka","chapter":"8","verse":"24","text":"Jopuonjre nodhi ire mochiewe, kagiwachone niya, “Ruoth, Ruoth, wabiro nimo!”"},{"book":"Luka","chapter":"8","verse":"25","text":"Nopenjo jopuonjrene niya, “Ere yie ma un-go?”"},{"book":"Luka","chapter":"8","verse":"26","text":"Negikwangʼ gichopo e gwengʼ miluongo ni Gerasi, man loka nam Galili."},{"book":"Luka","chapter":"8","verse":"27","text":"Kane Yesu owuok oko e dho wath, ngʼat moro man-gi jochiende moa e dalano noromo kode, kuom kinde mangʼeny ngʼatni ne pok orwako law kata dak ei ot, to nodak e dier liete."},{"book":"Luka","chapter":"8","verse":"28","text":"Kane oneno Yesu, noywak matek kendo nopodho piny e tiende, kogoyo koko gi dwol mamalo niya, “Yesu Wuod Nyasaye Man Malo Moloyo, angʼo milaro koda? Asayi, kik isanda!”"},{"book":"Luka","chapter":"8","verse":"29","text":"Nimar noyudo Yesu osechiko jachien marachno mondo owuog kuom ngʼatno. Kuom kinde mangʼeny nomake, to kata nosetwe lwetene, gi tiendene gi nyororo, kendo okete e bwo jarit, nosebedo kochodo nyororo kendo jochiende ne riembe nyaka e thim."},{"book":"Luka","chapter":"8","verse":"30","text":"Yesu nopenje niya, “Nyingi ngʼa?”"},{"book":"Luka","chapter":"8","verse":"31","text":"To negisiko gikwaye mondo kik ochikgi gidhiyo e Bur Matut Maonge Gikone."},{"book":"Luka","chapter":"8","verse":"32","text":"To kweth maduongʼ mag anguro ne kwayo e bath got kanyo. Jochiendego nosayo Yesu mondo oyie gidonji eigi, mi nomiyogi thuolo."},{"book":"Luka","chapter":"8","verse":"33","text":"Kane jochiendego nowuok oa ei ngʼatno, negidhiyo gidonjo ei angurogo, kendo kweth angurogo noringo matek koluwo aridiridi mochomo nam mi giduto ne githo ei pi."},{"book":"Luka","chapter":"8","verse":"34","text":"Kane jogo makwayo angurogo noneno gima nosetimore, negiringo mi gidhi gitero wach ne ji duto modak e dala kendo e gwengʼno."},{"book":"Luka","chapter":"8","verse":"35","text":"Mi ji nowuok mondo gine gino mosetimore. Kane gibiro ir Yesu, negiyudo ngʼatno ma yande jochiende nosewuok kuome, kobedo piny e tiend Yesu, korwakore kendo ka parone ni kare; mi luoro nomakogi."},{"book":"Luka","chapter":"8","verse":"36","text":"Jogo mane oneno gima notimore nonyiso ji kaka ngʼat mane nigi jochiende nochangi"},{"book":"Luka","chapter":"8","verse":"37","text":"Eka ji duto manie gwengʼ Gerasi duto nokwayo Yesu mondo odar odhi owegi, nikech luoro maduongʼ nomakogi. Omiyo nodonjo ei yie kendo noa kanyo."},{"book":"Luka","chapter":"8","verse":"38","text":"Ngʼat mane jochiende owuok kuome, nosaye mondo oyie odhi kode, to Yesu notame, kawachone niya,"},{"book":"Luka","chapter":"8","verse":"39","text":"“Dogi dala kendo inyis ji gik madongo ma Nyasaye osetimoni.” Omiyo ngʼatno nowuok odhi molando ne dala duto gik mangʼeny ma Yesu nosetimone."},{"book":"Luka","chapter":"8","verse":"40","text":"Koro kane Yesu odwogo, oganda norwake nimar negirite giduto."},{"book":"Luka","chapter":"8","verse":"41","text":"Eka ngʼato moro ma nyinge Jairo, jatich sinagogi, nobiro mogoyo chonge piny e tiend Yesu, kosaye mondo odhi ode,"},{"book":"Luka","chapter":"8","verse":"42","text":"nikech nyare achiel kende, nyako madirom ja-higni apar gariyo, ne tho."},{"book":"Luka","chapter":"8","verse":"43","text":"To dhako moro ne ni kanyo mane osebedo ka iye chwer kuom higni apar gariyo to onge ngʼat mane nyalo change."},{"book":"Luka","chapter":"8","verse":"44","text":"Nobiro gi yo katoke kendo nomulo riak lawe, kendo iye machwer nochok gikanyono."},{"book":"Luka","chapter":"8","verse":"45","text":"Yesu nopenjo niya, “En ngʼa momula?”"},{"book":"Luka","chapter":"8","verse":"46","text":"To Yesu nowacho niya, “Ngʼato moro omula; angʼeyo ma nikech teko osewuok kuoma.”"},{"book":"Luka","chapter":"8","verse":"47","text":"Bangʼ kane dhakono oneno ni ok onyal aa ma ok ofwenyore, nobiro ka otetni kendo nopodho e tiend Yesu. Nohulo e nyim ji duto gimomiyo nomule kendo kaka nochango sano sano."},{"book":"Luka","chapter":"8","verse":"48","text":"Eka nowachone niya, “Nyara, yieni osechangi. Dhi gi kwe.”"},{"book":"Luka","chapter":"8","verse":"49","text":"Kane oyudo Yesu pod wuoyo, ngʼato moro nobiro moa e od Jairo, ma jatend sinagogi, mowacho niya, “Nyari osetho, omiyo kik ichand japuonj kendo.”"},{"book":"Luka","chapter":"8","verse":"50","text":"Kane owinjo ma, Yesu nowachone Jairo niya, “Kik iluor, bed gi yie kendo obiro chango.”"},{"book":"Luka","chapter":"8","verse":"51","text":"Kane ochopo e od Jairo, ne ok oyie ni ngʼato moro amora mondo odonj kode makmana Petro, Johana gi Jakobo kod wuon nyathi gi min mare."},{"book":"Luka","chapter":"8","verse":"52","text":"Gie kindeno, ji duto ne goyo nduru kendo Yesu nowachonegi niya, “Weuru ywak nimar ok otho to onindo aninda.”"},{"book":"Luka","chapter":"8","verse":"53","text":"Neginyiere, nikech negingʼeyo ni osetho."},{"book":"Luka","chapter":"8","verse":"54","text":"To nomako lwet nyakono kendo nowacho niya, “Nyathina, chungi ia malo.”"},{"book":"Luka","chapter":"8","verse":"55","text":"Chunye noduogo, kendo nochungʼ oa malo gisano. Eka Yesu nowachonegi mondo gimiye gimoro ocham."},{"book":"Luka","chapter":"8","verse":"56","text":"Jonywolne nohum, to nomiyogi chik ni kik ginyis ngʼato moro amora gima nosetimore."}]}