{"data":[{"book":"Johannes","chapter":"13","verse":"1,2,3","text":"Kun pääsiäisjuhla lähestyi, Jeesus tiesi, että hän tulisi pian palaamaan Isän luo. Ilta-aterian aikana saatana oli saanut Juudas Iskariotin, Simonin pojan, uskomaan, että juuri sinä yönä tämän olisi paras toteuttaa suunnitelmansa kavaltaa Jeesus. Jeesus tiesi, että Isä oli antanut kaiken Poikansa käsiin ja että hän menisi kohta Jumalan luo, mistä oli tullutkin. Hän rakasti oppilaitaan loppuun asti."},{"book":"Johannes","chapter":"13","verse":"4","text":"Sen vuoksi hän nousi illallispöydästä, riisui viittansa ja kietoi pyyhkeen ympärilleen.13:4 Halvimpien orjien vaatetus."},{"book":"Johannes","chapter":"13","verse":"5","text":"Sitten hän kaatoi vettä pesuastiaan ja alkoi pestä oppilaidensa jalkoja ja kuivata niitä vyötäisillään olevaan pyyhkeeseen."},{"book":"Johannes","chapter":"13","verse":"6","text":"Kun tuli Simon Pietarin vuoro, tämä sanoi Jeesukselle: »Mestari, sinäkö peset minun jalkani?»"},{"book":"Johannes","chapter":"13","verse":"7","text":"Jeesus vastasi: »Nyt sinä et ymmärrä, miksi minä tämän teen, mutta kerran sen vielä ymmärrät.»"},{"book":"Johannes","chapter":"13","verse":"8","text":"Vieläkin Pietari vastusteli: »Ei, et ikinä sinä saa pestä minun jalkojani!»"},{"book":"Johannes","chapter":"13","verse":"9","text":"Silloin Pietari huudahti: »Mestari, pese sitten myös käteni ja pääni äläkä vain jalkoja!»"},{"book":"Johannes","chapter":"13","verse":"10","text":"Jeesus vastasi: »Sen, joka on kylpenyt, ei tarvitse kuin pestä pölyt jaloistaan ollakseen kokonaan puhdas. Sinä olet nyt puhdas – mutta kaikki teistä eivät ole.»"},{"book":"Johannes","chapter":"13","verse":"11","text":"Jeesus tiesi, kuka kavaltaisi hänet, ja sen vuoksi hän sanoi: »Kaikki teistä eivät ole puhtaita.»"},{"book":"Johannes","chapter":"13","verse":"12","text":"Pestyään oppilaidensa jalat Jeesus puki jälleen viitan ylleen, asettui pöydän ääreen ja kysyi: »Ymmärrättekö mitä äsken tein?"},{"book":"Johannes","chapter":"13","verse":"13","text":"Te kutsutte minua opettajaksi ja Herraksi ja teettekin siinä oikein."},{"book":"Johannes","chapter":"13","verse":"14","text":"Ja koska minä, teidän Herranne ja opettajanne, olen pessyt teidän jalkanne, teidänkin tulee pestä toinen toistenne jalat."},{"book":"Johannes","chapter":"13","verse":"15","text":"Olen antanut teille esimerkin: tehkää toisillenne niin kuin minä tein teille."},{"book":"Johannes","chapter":"13","verse":"16","text":"Kuinka totta onkaan, ettei palvelija ole isäntäänsä arvokkaampi. Samoin ei lähetti ole lähettäjäänsä tärkeämpi."},{"book":"Johannes","chapter":"13","verse":"17","text":"Nyt te tämän tiedätte – tehkää sen mukaan! Silloin olette onnelliset."},{"book":"Johannes","chapter":"13","verse":"18","text":"En sano tätä teistä kaikista. Tunnen teidät – itsehän teidät valitsin. Raamatussa sanotaan: ’Yksi kanssani aterialla olevista kavaltaa minut.’ Pian tämä toteutuu."},{"book":"Johannes","chapter":"13","verse":"19","text":"Puhun asiasta nyt, että te kaiken tapahtuessa uskoisitte, kuka minä olen."},{"book":"Johannes","chapter":"13","verse":"20","text":"Totuus on, että jos joku ottaa vastaan ihmisen, jonka minä olen lähettänyt, hän ottaa vastaan minut. Ja samalla hän ottaa vastaan Isän, joka on minut lähettänyt.»"},{"book":"Johannes","chapter":"13","verse":"21","text":"Nyt Jeesus oli sydänjuuriaan myöten järkyttynyt. Hän huudahti: »Totta se on – yksi teistä kavaltaa minut!»"},{"book":"Johannes","chapter":"13","verse":"22","text":"Hänen oppilaansa katsoivat toinen toisiaan kysellen mielessään, ketä Jeesus saattoi tarkoittaa."},{"book":"Johannes","chapter":"13","verse":"23","text":"Jeesuksen oppilaista se, joka oli hänelle läheisin13:23 Tarkoittaa todennäköisesti Johannesta, tämän evankeliumin kirjoittajaa., oli pöydässä hänen oikealla puolellaan ja nojasi päätään hänen rintaansa vasten.13:23 Aterialla oltaessa lojuttiin tuon ajan tavan mukaan pöydän ympärillä vasemmalla kyljellä kyynärpäähän nojaten."},{"book":"Johannes","chapter":"13","verse":"24","text":"Simon Pietari antoi merkkejä tälle oppilaalle, että hän kysyisi Jeesukselta, kuka tuon kauhean teon tekee."},{"book":"Johannes","chapter":"13","verse":"25","text":"Tämä kysyi hiljaa Jeesukselta: »Herra, kuka se on?»"},{"book":"Johannes","chapter":"13","verse":"26","text":"Jeesus vastasi niin että toiset eivät sitä kuulleet: »Se, jolle kastan leipäpalan.»13:26 Kunniavieraalle osoitettu kohteliaisuus."},{"book":"Johannes","chapter":"13","verse":"27","text":"Kun Juudas oli sen syönyt, saatana meni häneen. Jeesus sanoi Juudaalle: »Tee se nyt heti.»"},{"book":"Johannes","chapter":"13","verse":"28","text":"Kukaan muu aterialla olevista ei tiennyt, mitä Jeesus tarkoitti."},{"book":"Johannes","chapter":"13","verse":"29","text":"Koska Juudas hoiti yhteisiä varoja, jotkut arvelivat, että Jeesus käski hänen mennä ostamaan tarvikkeita pääsiäisjuhlaa varten tai antamaan rahaa köyhille."},{"book":"Johannes","chapter":"13","verse":"30","text":"Juudas lähti heti ulos pimeään yöhön."},{"book":"Johannes","chapter":"13","verse":"31","text":"Kun Juudas oli mennyt, Jeesus sanoi: »Minun aikani on nyt tullut. Pian on ympärilläni Jumalan kirkkaus, ja kaikki mitä minulle tapahtuu, koituu Jumalan kunniaksi."},{"book":"Johannes","chapter":"13","verse":"32","text":"Jumala antaa minulle oman kirkkautensa – ja tekee sen pian."},{"book":"Johannes","chapter":"13","verse":"33","text":"Rakkaat lapset, kuinka vähän minun lähtööni on enää aikaa. Sitten te ette voi tulla minun luokseni, vaikka etsittekin minua – niin kuin jo olen sanonut."},{"book":"Johannes","chapter":"13","verse":"34","text":"Sen vuoksi annan teille uuden käskyn: rakastakaa toisianne niin kuin minä rakastan teitä."},{"book":"Johannes","chapter":"13","verse":"35","text":"Siitä koko maailma tuntee teidät minun oppilaikseni, että rakastatte toisianne.»"},{"book":"Johannes","chapter":"13","verse":"36","text":"Simon Pietari sanoi: »Mestari, minne oikein menet?» Jeesus vastasi: »Nyt et voi tulla minun mukaani, mutta myöhemmin saat tulla perässäni.»"},{"book":"Johannes","chapter":"13","verse":"37","text":"»Miksi en voi tulla nyt?» Pietari kysyi. »Minähän olen valmis vaikka kuolemaan puolestasi.»"},{"book":"Johannes","chapter":"13","verse":"38","text":"Jeesus sanoi: »Kuolemaan puolestani? Ennen kuin kukko huomisaamuna kiekuu, olet jo kolmesti kieltänyt edes tuntevasi minua.»"}]}