{"data":[{"book":"Luke","chapter":"22","verse":"1","text":"Hanchu, cholboi vâipôl ruolhoi, Kalkânkût ruolhoi an iti hah anâi zoia."},{"book":"Luke","chapter":"22","verse":"2","text":"Ochaisingei le Balam minchupungeiin mipui an chi sikin inrûka Jisua that rang lam an roka."},{"book":"Luke","chapter":"22","verse":"3","text":"Ruoisi sômleinik ngei lâia Judas Iscariot an iti ngâi sûnga Soitan a lûta."},{"book":"Luke","chapter":"22","verse":"4","text":"Hanchu Ochaisingei le Inkhomin ulienngei kôm a sea, Jisua an sûr theina rang lam a vân kerengpuia."},{"book":"Luke","chapter":"22","verse":"5","text":"Anni han an râisân oka, sum pêk rangin an inkhâma."},{"book":"Luke","chapter":"22","verse":"6","text":"Hanchu, Judas a nuoma, mipui riet loi kâra minsûr rang chuminrên a rok zoi."},{"book":"Luke","chapter":"22","verse":"7","text":"Hanchu, cholboivâipôl ruolhoi, Kalkân kût khalâiot, belrite that rang ni a hong tunga."},{"book":"Luke","chapter":"22","verse":"8","text":"Jisua'n hi chong minchôiin Peter le John a tîra. “Se ungla eini sâk rang Kalkân kût va minsûk roi,” a tia"},{"book":"Luke","chapter":"22","verse":"9","text":"Hanchu a kôma, “Khonmo kin minsûk rang?” an tia."},{"book":"Luke","chapter":"22","verse":"10","text":"An kôma, “khopuilien nin lût lehan, mi inkhat bêla tui chôi tong nin ta, a lûtna ina jûipat roi."},{"book":"Luke","chapter":"22","verse":"11","text":"Hanchu, in pumapa kôma, ‘Minchupu'n ku ruoisingei leh Kalkân kût kin sâkna rang khâltan khonmo a ti?’ ti roi."},{"book":"Luke","chapter":"22","verse":"12","text":"Hanchu, chunginchuon khâltan inzar tak, neinun nâm omsai, nangni min mûng a ta, mahan minsûk roi,” a tipe ngeia."},{"book":"Luke","chapter":"22","verse":"13","text":"Hanchu an sea, Pumapa'n an kôma a ti lam angin jâtinrêng an mua, mahan kalkân kût an mintuo zoi ani."},{"book":"Luke","chapter":"22","verse":"14","text":"Hanchu, asâk zora ahong nîn chu a tîrton sômleinik ngei leh khalâi a ota."},{"book":"Luke","chapter":"22","verse":"15","text":"An kôma, “Ku tuong mân, hi Kalkân kût hih nangni sâkpui rang ku nuom sabak ani."},{"book":"Luke","chapter":"22","verse":"16","text":"Nangni ki ril, Pathien Rêngrama a tatakin ani mâka chu sâk khâi no ning,” a tia."},{"book":"Luke","chapter":"22","verse":"17","text":"Male, kilât a lâka, Pathien kôma râisânchong a ril zoiin chu an kôma, “Hihi lâk ungla buong roi."},{"book":"Luke","chapter":"22","verse":"18","text":"Nangni ki ril, Pathien Rêngram a juong tung mâka chu hi uain hih buong khâi no ning,” a tipe ngeia."},{"book":"Luke","chapter":"22","verse":"19","text":"Male, vâipôl a lâka, Pathien kôma râisânchong a ril zoiin chu a khoia, a pêk ngeia an kôma, “Hihi ka taksa, ninta ranga ipêk ani. Mi nin riettitna rangin tho ngâi roi” a tia."},{"book":"Luke","chapter":"22","verse":"20","text":"Ha angin, an sâk zoiin chu, kilât a lâka, “Hi kilât hih Pathien chongtung thar ki thisena sînthona, ninta ranga bun suok ani,” a tipe ngeia.22:20: miziek senkhata chu Jisua chongbâingei ommak Mahih ka taksa rachang 19, na le rachang 20 na.22:20: Jer 31:31-34"},{"book":"Luke","chapter":"22","verse":"21","text":"Hannisenla, en ta u, ni minsûr rangpu chu ka khalâi otpuipu hih ani."},{"book":"Luke","chapter":"22","verse":"22","text":"Pathien mintuo anghan, Miriem Nâipasal chu thîng a tih, ania, a minsûrpu chung chu ântak bah na!"},{"book":"Luke","chapter":"22","verse":"23","text":"Hanchu an lâia tutakin mo, ma anga tho rang ai ni rang ani zoi? tiin an inrekel inlôma."},{"book":"Luke","chapter":"22","verse":"24","text":"Hanchu, ruoisingei lâia a tutak mo alientaka be rang tiin inkhalna a oma."},{"book":"Luke","chapter":"22","verse":"25","text":"Jisua'n an kôma, “Jentail rêngngei chu an mingei chunga racham an neia, racham a nei ngei chu ‘mipui ngei mal’ an ti ngâia."},{"book":"Luke","chapter":"22","verse":"26","text":"22:26: Mat 23:11; Mk 9:35 22:25,26: Mat 20:25-27; Mk 10:42-44 Ania, nangni chu ha anghan nino tunui, nin lâia alientak chu nâipang uolin om senla, ruoipu rang chu tîrlâm angin om rese."},{"book":"Luke","chapter":"22","verse":"27","text":"22:27: Joh 13:12-15Tumo alien uol, bu nêk ranga insungpu mo, bukhalâi dôpu mo? Bu nêkpu nîng a tih. Ania, kei chu nin lâia tîrlâm angin ko oma.”"},{"book":"Luke","chapter":"22","verse":"28","text":"“Huong ranga methêmna ko tong kâra ni ompui ngei nin ni."},{"book":"Luke","chapter":"22","verse":"29","text":"Ka Pa'n racham ni pêk anghan, racham nangni pêk ki tih."},{"book":"Luke","chapter":"22","verse":"30","text":"22:30: Mat 19:28Ke Rêngrama ko dosânga sâk nan ta, nêk nan ta, Rêngsukmuna insungin Isreal jât sômleinik ngei chunga roijêk nin tih.”"},{"book":"Luke","chapter":"22","verse":"31","text":"“Simon, Simon, rangâi ta! Butak le arishi an jâp ngâi anga nangni minsîna asa le sie nangni kidik rangin Soitanin phalna a man zoi."},{"book":"Luke","chapter":"22","verse":"32","text":"Hannisenla, na taksônna ânsam loina rangin nangni ku chubai pe, ki tieng ni kîr tikin na lâibungngei ni mindet rang ani,” a tia."},{"book":"Luke","chapter":"22","verse":"33","text":"Peter'n a thuona, “Pumapa, no kôma intâng ina intâng rang le athi rang khomin kên phal,” a tia."},{"book":"Luke","chapter":"22","verse":"34","text":"Jisua'n, “Peter, nang ki ril, avienjân hin, voithum riet ngâi mu-ung ni ti mâka chu âr khuong no nih,” a tipea."},{"book":"Luke","chapter":"22","verse":"35","text":"Hanchu, Jisua'n an kôma, “Sumkok, choli, kekok, boia nangni ki tîr lâia han imo nin insama?” tiin a rekela, “Ite insam mak me” an tia."},{"book":"Luke","chapter":"22","verse":"36","text":"Jisua'n atûn chu, sumkok, choli, anei khomin chôi ta roi, khandai nei loi khomin a kâncholi zuor senla rochôk rese."},{"book":"Luke","chapter":"22","verse":"37","text":"22:37: Isa 53:12Nangni ki ril, Lekhabu'n, “Ama chu mi nunsiengei lâia telsa ani zoi” itia ku chung roi miziek hah, ku chunga ai tung indik rang ani."},{"book":"Luke","chapter":"22","verse":"38","text":"Ruoisingeiin a kôma, “Pumapa, en ta, hin khandai inik a om” an tia. Ahun a tipe ngeia."},{"book":"Luke","chapter":"22","verse":"39","text":"Hanchu, a tho ngâi lam angin, khopuilien a mâka, Olive muola a sea, ruoisingei khomin an jûia."},{"book":"Luke","chapter":"22","verse":"40","text":"Amun an tungin chu an kôma, “Huongna nin lût loina rangin chubai roi” a tipe ngeia."},{"book":"Luke","chapter":"22","verse":"41","text":"Hanchu, an kôm renga lunga dêngphâkna tena a vân thîna, khûkinbilin chubai a thoa."},{"book":"Luke","chapter":"22","verse":"42","text":"“O Pa, nu nuomin chu hi dengtheina kilât hih ko kôm renga khâi roh. Nikhomrese, keima racham ni loiin, na racham tak ni rese” a tia."},{"book":"Luke","chapter":"22","verse":"43","text":"Hanchu, vântîrton invân renga a kôma a juong inlâra, râtna a juong pêka."},{"book":"Luke","chapter":"22","verse":"44","text":"Ngâisiet inrikin, ningsiet uolin a chubaia, a rathan khom thisen angin pila a masara.22:44: Miziek senkhat ngei chu rachâng 43-44 dôn mak ngei."},{"book":"Luke","chapter":"22","verse":"45","text":"Hanchu, chubai thona renga inthoiin ruoisingei kôma a sea, sabeidonga a inin a va mu ngeia."},{"book":"Luke","chapter":"22","verse":"46","text":"An kôma, “Ithomo nin in? Inthoi ungla, huongna nin tâk loina rangin chubai roi,” a tipe ngeia."},{"book":"Luke","chapter":"22","verse":"47","text":"Jisua a la chong lâiin ruoisi sômleinik ngei lâia Judas hong tuong mipui an hong tunga, Jisua tum rangin a kôma a honga."},{"book":"Luke","chapter":"22","verse":"48","text":"Jisua'n a kôma, “Judas, Miriem Nâipasal hi atumin minsûr rang ni ti mo?” a tia."},{"book":"Luke","chapter":"22","verse":"49","text":"Hanchu, a kôma ruoisi om ngei han, neinun omtie an mûn chu a kôma, “Pumapa, kin khandai mang ni ung mo?” tiin an rekela."},{"book":"Luke","chapter":"22","verse":"50","text":"Hanchu an lâia inkhatin Ochai Inlaltak tîrlâm a chang tienga kuor a leng pea."},{"book":"Luke","chapter":"22","verse":"51","text":"Ania, Jisua'n “Ahun zoi” a tia. Ha mi kuor hah a tôna a mindam pe zoi."},{"book":"Luke","chapter":"22","verse":"52","text":"Hanchu, a kôma hong Ochaisingei, Biekin ulienngei, upangei, a sûr ranga hong ngei kôma Jisua'n, “Khandaingei, tôkmolngei ichôiin, puoloi sûr rang leh in-ang bangin nin hong na?"},{"book":"Luke","chapter":"22","verse":"53","text":"22:53: Luk 19:47; 21:37Nîngtin Biekina nin kôm ko oma, ni sûr rang ti mak cheia. Ania, ijîng rachamneinân roi ajêk lâi hih nin sin tho zora ani,” a tipe ngeia."},{"book":"Luke","chapter":"22","verse":"54","text":"Hanchu, Jisua an sûra, Ochai Inlaltak ina an tuonga, Peter'n alazanin a jûia."},{"book":"Luke","chapter":"22","verse":"55","text":"In khalâidung alâitak han mei an thoa, mei rihila insungruma mei uot ngei lâia han Peter khom a vân sunga."},{"book":"Luke","chapter":"22","verse":"56","text":"Nupang tîrlâm inkhatin mei kunga ânsung a mua, a mitjuoka, “Hi mi khom hih Jisua kôma om ngâi mi ani,” a tia"},{"book":"Luke","chapter":"22","verse":"57","text":"Peter'n, “Nupang, ama hah riet luo riet ngâi mu-ung” tiin a minlêma."},{"book":"Luke","chapter":"22","verse":"58","text":"Anangkan uola chu mi inkhatin Peter kôma, “Nang khom an lâia mi ni ni” a tia. Peter'n, “Miriem, kei chu ni mu-ung” tiin a thuona."},{"book":"Luke","chapter":"22","verse":"59","text":"Hanchu dârkârkhat suole chu midangin, “Ite okchâna boi riekin hi mi khom hih Jisua kôma om ngâi ani, Galilee mi ani sikin” ati ngita."},{"book":"Luke","chapter":"22","verse":"60","text":"Ania Peter'n, “Miriempa, ni ti ngei hah riet mu-ung” tiin a thuona. Harenghan a la chong lâi takin âr akhuong zoia."},{"book":"Luke","chapter":"22","verse":"61","text":"Hanchu Pumapa hah ânheia, Peter a en ngita. Hanchu, Peter'n Pumapa'n a kôma, “Avien jân âr akhuong mân voithum ni ipdel ni tih,” ai tipe hah a rietsuoka."},{"book":"Luke","chapter":"22","verse":"62","text":"Hanchu, Peter a jôkpaia, a chap ngungui zoi."},{"book":"Luke","chapter":"22","verse":"63","text":"Hanchu, a sûrngei han Jisua tusiem thonân an manga, an jêma."},{"book":"Luke","chapter":"22","verse":"64","text":"A mâi an hîp pea, “Ti roh, tumo nang a jêm?” tiin an rekela."},{"book":"Luke","chapter":"22","verse":"65","text":"A chunga demna chong tamtak an thoa."},{"book":"Luke","chapter":"22","verse":"66","text":"Hanchu, khuo avâr lehan, upangei, Ochaisingei, Balam minchupungei an intûpa, an roijêkna Jisua an hong tuonga,"},{"book":"Luke","chapter":"22","verse":"67","text":"a kôma, “Ni ril roh, Messiah nini mo?” an tia. Jisua'n, “Nangni ril khom inlang iem no tunui,” tiin a thuona."},{"book":"Luke","chapter":"22","verse":"68","text":"“Chong nangni rekel khom inlang ni thuon no tunui."},{"book":"Luke","chapter":"22","verse":"69","text":"Ania, atûn renga Miriem Nâipasal hih Râtinchung Pathien chang tieng insung a tih zoi” a tia."},{"book":"Luke","chapter":"22","verse":"70","text":"An rêngin, “Nônte Pathien Nâipasal mo na ni,” an tia. An kôma, “Ani mi nin ti zoi hate” tiin a thuona."},{"book":"Luke","chapter":"22","verse":"71","text":"Hanchu, “Ite rietpuipu dang nâng khâi mak me, eini rengin a ti ei riet zoi,” an tia."}]}