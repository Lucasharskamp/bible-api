{"data":[{"book":"امثال","chapter":"16","verse":"1","text":"انسان دل میں منصوبے باندھتا ہے، لیکن زبان کا جواب رب کی طرف سے آتا ہے۔"},{"book":"امثال","chapter":"16","verse":"2","text":"انسان کی نظر میں اُس کی تمام راہیں پاک صاف ہیں، لیکن رب ہی روحوں کی جانچ پڑتال کرتا ہے۔"},{"book":"امثال","chapter":"16","verse":"3","text":"جو کچھ بھی تُو کرنا چاہے اُسے رب کے سپرد کر۔ تب ہی تیرے منصوبے کامیاب ہوں گے۔"},{"book":"امثال","chapter":"16","verse":"4","text":"رب نے سب کچھ اپنے ہی مقاصد پورے کرنے کے لئے بنایا ہے۔ وہ دن بھی پہلے سے مقرر ہے جب بےدین پر آفت آئے گی۔"},{"book":"امثال","chapter":"16","verse":"5","text":"رب ہر مغرور دل سے گھن کھاتا ہے۔ یقیناً وہ سزا سے نہیں بچے گا۔"},{"book":"امثال","chapter":"16","verse":"6","text":"شفقت اور وفاداری گناہ کا کفارہ دیتی ہیں۔ رب کا خوف ماننے سے انسان بُرائی سے دُور رہتا ہے۔"},{"book":"امثال","chapter":"16","verse":"7","text":"اگر رب کسی انسان کی راہوں سے خوش ہو تو وہ اُس کے دشمنوں کو بھی اُس سے صلح کرانے دیتا ہے۔"},{"book":"امثال","chapter":"16","verse":"8","text":"انصاف سے تھوڑا بہت کمانا ناانصافی سے بہت دولت جمع کرنے سے کہیں بہتر ہے۔"},{"book":"امثال","chapter":"16","verse":"9","text":"انسان اپنے دل میں منصوبے باندھتا رہتا ہے، لیکن رب ہی مقرر کرتا ہے کہ وہ آخرکار کس راہ پر چل پڑے۔"},{"book":"امثال","chapter":"16","verse":"10","text":"بادشاہ کے ہونٹ گویا الٰہی فیصلے پیش کرتے ہیں، اُس کا منہ عدالت کرتے وقت بےوفا نہیں ہوتا۔"},{"book":"امثال","chapter":"16","verse":"11","text":"رب درست ترازو کا مالک ہے، اُسی نے تمام باٹوں کا انتظام قائم کیا۔"},{"book":"امثال","chapter":"16","verse":"12","text":"بادشاہ بےدینی سے گھن کھاتا ہے، کیونکہ اُس کا تخت راست بازی کی بنیاد پر مضبوط رہتا ہے۔"},{"book":"امثال","chapter":"16","verse":"13","text":"بادشاہ راست باز ہونٹوں سے خوش ہوتا اور صاف بات کرنے والے سے محبت رکھتا ہے۔"},{"book":"امثال","chapter":"16","verse":"14","text":"بادشاہ کا غصہ موت کا پیش خیمہ ہے، لیکن دانش مند اُسے ٹھنڈا کرنے کے طریقے جانتا ہے۔"},{"book":"امثال","chapter":"16","verse":"15","text":"جب بادشاہ کا چہرہ کِھل اُٹھے تو مطلب زندگی ہے۔ اُس کی منظوری موسمِ بہار کے تر و تازہ کرنے والے بادل کی مانند ہے۔"},{"book":"امثال","chapter":"16","verse":"16","text":"حکمت کا حصول سونے سے کہیں بہتر اور سمجھ پانا چاندی سے کہیں بڑھ کر ہے۔"},{"book":"امثال","chapter":"16","verse":"17","text":"دیانت دار کی مضبوط راہ بُرے کام سے دُور رہتی ہے، جو اپنی راہ کی پہرا داری کرے وہ اپنی جان بچائے رکھتا ہے۔"},{"book":"امثال","chapter":"16","verse":"18","text":"تباہی سے پہلے غرور اور گرنے سے پہلے تکبر آتا ہے۔"},{"book":"امثال","chapter":"16","verse":"19","text":"فروتنی سے ضرورت مندوں کے درمیان بسنا گھمنڈیوں کے لُوٹے ہوئے مال میں شریک ہونے سے کہیں بہتر ہے۔"},{"book":"امثال","chapter":"16","verse":"20","text":"جو کلام پر دھیان دے وہ خوش حال ہو گا، مبارک ہے وہ جو رب پر بھروسا رکھے۔"},{"book":"امثال","chapter":"16","verse":"21","text":"جو دل سے دانش مند ہے اُسے سمجھ دار قرار دیا جاتا ہے، اور میٹھے الفاظ تعلیم میں اضافہ کرتے ہیں۔"},{"book":"امثال","chapter":"16","verse":"22","text":"فہم اپنے مالک کے لئے زندگی کا سرچشمہ ہے، لیکن احمق کی اپنی ہی حماقت اُسے سزا دیتی ہے۔"},{"book":"امثال","chapter":"16","verse":"23","text":"دانش مند کا دل سمجھ کی باتیں زبان پر لاتا اور تعلیم دینے میں ہونٹوں کا سہارا بنتا ہے۔"},{"book":"امثال","chapter":"16","verse":"24","text":"مہربان الفاظ خالص شہد ہیں، وہ جان کے لئے شیریں اور پورے جسم کو تر و تازہ کر دیتے ہیں۔"},{"book":"امثال","chapter":"16","verse":"25","text":"ایسی راہ بھی ہوتی ہے جو دیکھنے میں تو ٹھیک لگتی ہے گو اُس کا انجام موت ہے۔"},{"book":"امثال","chapter":"16","verse":"26","text":"مزدور کا خالی پیٹ اُسے کام کرنے پر مجبور کرتا، اُس کی بھوک اُسے ہانکتی رہتی ہے۔"},{"book":"امثال","chapter":"16","verse":"27","text":"شریر کُرید کُرید کر غلط کام نکال لیتا، اُس کے ہونٹوں پر جُھلسانے والی آگ رہتی ہے۔"},{"book":"امثال","chapter":"16","verse":"28","text":"کج رَو آدمی جھگڑے چھیڑتا رہتا، اور تہمت لگانے والا دلی دوستوں میں بھی رخنہ ڈالتا ہے۔"},{"book":"امثال","chapter":"16","verse":"29","text":"ظالم اپنے پڑوسی کو ورغلا کر غلط راہ پر لے جاتا ہے۔"},{"book":"امثال","chapter":"16","verse":"30","text":"جو آنکھ مارے وہ غلط منصوبے باندھ رہا ہے، جو اپنے ہونٹ چبائے وہ غلط کام کرنے پر تُلا ہوا ہے۔"},{"book":"امثال","chapter":"16","verse":"31","text":"سفید بال ایک شاندار تاج ہیں جو راست باز زندگی گزارنے سے حاصل ہوتے ہیں۔"},{"book":"امثال","chapter":"16","verse":"32","text":"تحمل کرنے والا سورمے سے سبقت لیتا ہے، جو اپنے آپ کو قابو میں رکھے وہ شہر کو شکست دینے والے سے برتر ہے۔"},{"book":"امثال","chapter":"16","verse":"33","text":"انسان تو قرعہ ڈالتا ہے، لیکن اُس کا ہر فیصلہ رب کی طرف سے ہے۔"}]}