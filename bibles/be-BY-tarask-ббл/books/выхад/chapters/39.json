{"data":[{"book":"ВЫХАД","chapter":"39","verse":"1","text":"А з блакітнай, пурпуровай і чырванёнай воўны зрабілі яны службовую вопратку, дзеля слугаваньня ў сьвятыні; зрабілі таксама сьвяшчэнную вопратку Аарону, як загадаў Гасподзь Майсею."},{"book":"ВЫХАД","chapter":"39","verse":"2","text":"І зрабіў эфод з золата, з блакітнай, пурпуровай і чырванёнай воўны і з суканага вісону;"},{"book":"ВЫХАД","chapter":"39","verse":"3","text":"і распляскалі яны золата ў лісты і выцягнулі ніткі, каб выткаць іх паміж блакітнымі, пурпуровымі, чырванёнымі і вісонавымі ніткамі, умелаю працаю."},{"book":"ВЫХАД","chapter":"39","verse":"4","text":"І зрабілі ў яго нарамнікі злучальныя; на абодвух канцах сваіх ён быў зьвязаны."},{"book":"ВЫХАД","chapter":"39","verse":"5","text":"І пояс эфода, які паверсе яго, аднолькавага зь ім вырабу, зроблены быў з золата, з блакітнай, пурпуровай і чырванёнай воўны, як загадаў Гасподзь Майсею."},{"book":"ВЫХАД","chapter":"39","verse":"6","text":"І зрабілі камяні аніксавыя, уставіўшы іх у залатыя гнёзды і выразаўшы на іх імёны сыноў Ізраілевых, як выразаюць на пячатцы;"},{"book":"ВЫХАД","chapter":"39","verse":"7","text":"і паклаў ён іх на нарамнікі эфода, у памяць сыноў Ізраілевых, як загадаў Гасподзь Майсею."},{"book":"ВЫХАД","chapter":"39","verse":"8","text":"І зрабіў нагруднік умелаю працаю, такою самаю працаю, як эфод з золата, з блакітнай, пурпуровай і чырванёнай воўны і з суканага вісону;"},{"book":"ВЫХАД","chapter":"39","verse":"9","text":"ён быў чатырохкутны; яны зрабілі падвойны нагруднік у пядзю даўжыні і ў пядзю шырыні, падвойны ён быў;"},{"book":"ВЫХАД","chapter":"39","verse":"10","text":"і ўставілі ў яго ў чатыры рады камяні; побач: рубін, тапаз, смарагд, - гэта першы рад;"},{"book":"ВЫХАД","chapter":"39","verse":"11","text":"у другім радзе: карбункул, сапфір і адамант;"},{"book":"ВЫХАД","chapter":"39","verse":"12","text":"у трэцім радзе: карунд, агат і амэтыст;"},{"book":"ВЫХАД","chapter":"39","verse":"13","text":"у чацьвёртым радзе: хрызаліт, анікс і ясьпіс; і ўстаўлены яны ў залатыя гнёзды."},{"book":"ВЫХАД","chapter":"39","verse":"14","text":"Камянёў было па ліку імёнаў сыноў Ізраілевых; дванаццаць было іх, па ліку імёнаў іхніх, і на кожным зь іх выразана было, як на пячатцы, па адным імю, для дванаццаці плямёнаў."},{"book":"ВЫХАД","chapter":"39","verse":"15","text":"Да нагрудніка зрабілі тоўстыя ланцужкі вітага вырабу з чыстага золата;"},{"book":"ВЫХАД","chapter":"39","verse":"16","text":"і зрабілі два залатыя гнязды і два залатыя колцы і прымацавалі колцы да двух канцоў нагрудніка,"},{"book":"ВЫХАД","chapter":"39","verse":"17","text":"і ўклалі абодва пляцёныя ланцужкі з золата ў два колцы па канцах нагрудніка,"},{"book":"ВЫХАД","chapter":"39","verse":"18","text":"а два канцы двух ланцужкоў прымацавалі да двух гнёздаў і прымацавалі іх да нарамнікаў эфода з правага боку яго;"},{"book":"ВЫХАД","chapter":"39","verse":"19","text":"яшчэ зрабілі два колцы залатыя і прымацавалі іх да двух іншых канцоў нагрудніка, на тым баку, які трымаецца каля эфода ўсярэдзіне."},{"book":"ВЫХАД","chapter":"39","verse":"20","text":"І яшчэ зрабілі два колцы залатыя, і прымацавалі іх да двух нарамнікаў эфода спадыспаду, з правага боку яго, каля злучэньня яго над поясам эфода;"},{"book":"ВЫХАД","chapter":"39","verse":"21","text":"і прымацавалі нагруднік колцамі яго да колцаў эфода шнурком з блакітнай воўны, каб ён быў над поясам эфода, і каб не адставаў нагруднік ад эфода, як загадаў Гасподзь Майсею."},{"book":"ВЫХАД","chapter":"39","verse":"22","text":"І зрабіў верхнюю шату да эфода тканую, усю з блакітнай воўны,"},{"book":"ВЫХАД","chapter":"39","verse":"23","text":"і ў верхняй шаце прарэху, як у панцыры, і вакол яе абшыўку, каб ня дралася;"},{"book":"ВЫХАД","chapter":"39","verse":"24","text":"па прыполе верхняй шаты зрабілі яны яблыкі з блакітнай, пурпуровай і чырванёнай воўны;"},{"book":"ВЫХАД","chapter":"39","verse":"25","text":"і зрабілі бомкі з чыстага золата і павесілі бомкі паміж яблыкамі па прыполе верхняй шаты вакол:"},{"book":"ВЫХАД","chapter":"39","verse":"26","text":"бомку і яблык, бомку і яблык, па прыполе верхняй шаты вакол дзеля служэньня, як загадаў Гасподзь Майсею."},{"book":"ВЫХАД","chapter":"39","verse":"27","text":"І зрабілі Аарону і сынам ягоным хітоны зь вісону, тканыя,"},{"book":"ВЫХАД","chapter":"39","verse":"28","text":"і кідар зь вісону, і павязкі на галаву зь вісону, і сподняе ільняное адзеньне з суканага вісону,"},{"book":"ВЫХАД","chapter":"39","verse":"29","text":"і пояс з суканага вісону і з блакітнай, пурпуровай і чырванёнай воўны, узорыстага вырабу, як загадаў Гасподзь Майсею."},{"book":"ВЫХАД","chapter":"39","verse":"30","text":"І зрабілі паліраваную дошчачку, дыядэму сьвятыні, з чыстага золата, і накрэсьлілі на ёй пісьмёны, як выразаюць на пячатцы: «Сьвятыня Гасподняя»;"},{"book":"ВЫХАД","chapter":"39","verse":"31","text":"і прымацавалі да яе шнурок з блакітнай воўны, каб прывязаць яе да кідара зьверху, як загадаў Гасподзь Майсею."},{"book":"ВЫХАД","chapter":"39","verse":"32","text":"Так закончана была ўся работа для скініі сходу, і зрабілі сыны Ізраілевыя ўсё: як загадаў Гасподзь Майсею, так і зрабілі."},{"book":"ВЫХАД","chapter":"39","verse":"33","text":"І прынесьлі да Майсея скінію, покрыва і ўсе прылады яе, гачкі яе, брусы яе, жэрдкі яе, слупы яе і падножжы яе,"},{"book":"ВЫХАД","chapter":"39","verse":"34","text":"покрыва са скураў барановых чырвоных і покрыва са скураў сініх і заслону, каб захінаць,"},{"book":"ВЫХАД","chapter":"39","verse":"35","text":"каўчэг адкрыцьця і жэрдкі яго і века,"},{"book":"ВЫХАД","chapter":"39","verse":"36","text":"стол з усімі прыладамі яго і хлябы ахвяравальныя,"},{"book":"ВЫХАД","chapter":"39","verse":"37","text":"сьвяцільні з чыстага золата, лампады яго, лампады пастаўленыя на ім і ўсе прылады яго, і алей, каб асьвятляць,"},{"book":"ВЫХАД","chapter":"39","verse":"38","text":"залаты ахвярнік і алей памазаньня, і пахошчы, каб дыміць, і заслону на ўваход у скінію,"},{"book":"ВЫХАД","chapter":"39","verse":"39","text":"ахвярнік медны і медную рашотку да яго, жэрдкі яго і ўсе прылады яго, умывальнік і падножжа яго,"},{"book":"ВЫХАД","chapter":"39","verse":"40","text":"заслоны двара, слупы і падножжы, заслону да брамы двара, вяроўкі і калы і ўсе рэчы, якія належаць да слугаваньня ў скініі сходу,"},{"book":"ВЫХАД","chapter":"39","verse":"41","text":"вопратку службовую на служэньне ў сьвятыні, сьвяшчэнную вопратку Аарону сьвятару і вопратку сынам ягоным на сьвятадзейства."},{"book":"ВЫХАД","chapter":"39","verse":"42","text":"Як загадаў Гасподзь Майсею, так і зрабілі сыны Ізраілевыя ўсю гэтую працу."},{"book":"ВЫХАД","chapter":"39","verse":"43","text":"І ўбачыў Майсей усю працу, і вось, яны зрабілі яе: як загадаў Гасподзь, так і зрабілі. І дабраславіў іх Майсей."}]}