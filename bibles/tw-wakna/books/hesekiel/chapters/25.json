{"data":[{"book":"Hesekiel","chapter":"25","verse":"1","text":"Awurade asɛm baa me nkyɛn se:"},{"book":"Hesekiel","chapter":"25","verse":"2","text":"“Onipa ba, fa wʼani kyerɛ Amonfo so na hyɛ nkɔm tia wɔn."},{"book":"Hesekiel","chapter":"25","verse":"3","text":"Ka kyerɛ wɔn se, ‘Muntie Otumfo Awurade asɛm. Sɛɛ na Otumfo Awurade se: Esiane sɛ wokaa “Ɛhɛɛ” guu me kronkronbea so bere a woguu ho fi ne Israel asase bere a ɛdaa mpan, ne Yudafo bere a wɔkɔɔ nnommum mu"},{"book":"Hesekiel","chapter":"25","verse":"4","text":"nti, mede mo rebɛma nnipa a wofi Apuei fam na wɔde mo ayɛ wɔn de. Wɔbɛkyekye wɔn nsraban, asisi wɔn ntamadan wɔ mo mu; wobedi mo nnuaba na wɔanom mo nufusu."},{"book":"Hesekiel","chapter":"25","verse":"5","text":"Mɛdan Raba ayɛ no yoma adidibea na Amon ayɛ faako a nguan gye wɔn ahome. Afei mubehu sɛ mene Awurade no."},{"book":"Hesekiel","chapter":"25","verse":"6","text":"Na sɛɛ na Otumfo Awurade se: Esiane sɛ moabɔ mo nsam de mo anan apempem hɔ, na mode koma mu bɔne nyinaa adi ahurusi atia Israel asase nti,"},{"book":"Hesekiel","chapter":"25","verse":"7","text":"mɛteɛ me nsa atia mo na moayɛ asade ama amanaman no. Metwa mo afi amanaman no mu na matɔre mo ase wɔ nsase no so. Mɛsɛe mo na mubehu sɛ mene Awurade no.’ ”"},{"book":"Hesekiel","chapter":"25","verse":"8","text":"“Sɛɛ na Otumfo Awurade se: ‘Esiane sɛ Moab ne Seir kae se, “Monhwɛ, Yudafi ayɛ sɛ amanaman a aka no”"},{"book":"Hesekiel","chapter":"25","verse":"9","text":"nti, mebue Moab nkyɛn mu, afi nkurow a ɛdeda nʼahye so, Bet-Yesimot, Baal-Meon ne Kiriataim, a ɛyɛ asase no anuonyam."},{"book":"Hesekiel","chapter":"25","verse":"10","text":"Na mede Moab bɛka Amonfo ho ama nnipa a wɔwɔ Apuei fam de ayɛ wɔn de, sɛnea ɛbɛyɛ a wɔrenkae Amonfo wɔ amanaman no mu;"},{"book":"Hesekiel","chapter":"25","verse":"11","text":"na mɛtwe Moab aso. Na wobehu sɛ mene Awurade no.’ ”"},{"book":"Hesekiel","chapter":"25","verse":"12","text":"“Sɛɛ na Otumfo Awurade se: Esiane sɛ Edom tɔɔ were wɔ Yudafi so na ɔnam so dii fɔ no nti,"},{"book":"Hesekiel","chapter":"25","verse":"13","text":"nea Otumfo Awurade se ni: ‘Mɛteɛ me nsa atia Edom na makum ne mmarima ne ne mmoa, mɛma asase a ɛda Teman kosi Dedan ada mpan, na wɔbɛtotɔ wɔ afoa ano."},{"book":"Hesekiel","chapter":"25","verse":"14","text":"Me nkurɔfo Israelfo bɛyɛ nsa a mɛfa so atɔ Edom so were na wɔne no bedi no sɛnea mʼabufuw ne mʼabufuwhyew te; wobehu mʼaweretɔ, Otumfo Awurade asɛm ni.’ ”"},{"book":"Hesekiel","chapter":"25","verse":"15","text":"“Sɛɛ na Otumfo Awurade se: ‘Esiane sɛ Filistifo tɔɔ were, na wɔde koma mu nsusuw bɔne na ɛyɛɛ saa, na wɔde ɔtan a efi tete sɛee Yuda nti,"},{"book":"Hesekiel","chapter":"25","verse":"16","text":"sɛnea Otumfo Awurade se ni: Merebɛteɛ me nsa atia Filistifo, na matwa Keretifo no agu na masɛe wɔn a wɔaka wɔ mpoano hɔ no."},{"book":"Hesekiel","chapter":"25","verse":"17","text":"Mɛtɔ wɔn so were a ɛso na matwe wɔn aso wɔ mʼabufuwhyew mu. Na sɛ metɔ wɔn so were a, wobehu sɛ mene Awurade no.’ ”"}]}