{"data":[{"book":"Matayu","chapter":"24","verse":"1","text":"Yesu kalawiti Mnumba nkulu ya Mlungu, pakaweriti kankugenda zakuwi, wafundwa wakuwi wamgenderiti wamlanguziya majengu ga Numba nkulu ya Mlungu."},{"book":"Matayu","chapter":"24","verse":"2","text":"Yesu kawagambira, “Yina, muweza kugalola goseri aga! Nakaka nuwagambirani, kwahera hata libuwi limu halisigali panu pampindi pa libuwi limonga, kila libuwi haliwusiwi.”"},{"book":"Matayu","chapter":"24","verse":"3","text":"Yesu pakalivagiti palugongu lwa Mizeyituni, wafundwa wakuwi wamgenderiti kwa bada, su wamkosiya, “Gutugambiri, hashi vitwatira avi havilawili ndii? Na hashilawiri shishi kulanguziya ndo shipindi sha kwiza kwaku na shipindi sha upeleru pasipanu.”"},{"book":"Matayu","chapter":"24","verse":"4","text":"Yesu kawankula,"},{"book":"Matayu","chapter":"24","verse":"5","text":"Wantu wavuwa hawalawili na kulonga kila yumu, ndo Kristu Mlopoziya na hawawazyangi wantu wavuwa."},{"book":"Matayu","chapter":"24","verse":"6","text":"Hampikaniri kuusu ngondu pakwegera na visoweru vya ngondu, kumbiti namulihola. Toziya vitwatira mpaka vilawiri, kumbiti upeleru weni wankali kwiza."},{"book":"Matayu","chapter":"24","verse":"7","text":"Isi yimu hailikomangi na isi yimonga na ufalumi wumu hawulikomangi na ufalumi umonga. Panu na palii hapaweri na njala na malendemeru ga isi kila pahala."},{"book":"Matayu","chapter":"24","verse":"8","text":"Vitwatila vyoseri avi vilifana gambira kutama pakwanja pakulera mwana."},{"book":"Matayu","chapter":"24","verse":"9","text":"“Shakapanu hawawalaviyani su wawatabisiyi na kuwalaga. Isi zoseri haziwakalaliri toziya ya litawu lyaneni."},{"book":"Matayu","chapter":"24","verse":"10","text":"Mushipindi ashi wantu wavuwa hawaleki myoyu yawu, hawagambulikani weni kwa weni na kukalalirana weni kwa weni."},{"book":"Matayu","chapter":"24","verse":"11","text":"Hawalawili wambuyi wa upayira, pawapotuziya wantu wavuwa."},{"book":"Matayu","chapter":"24","verse":"12","text":"Su vitwatira vifaa ndiri havyongereki, mafiliru ga wantu wavuwa hauweri tisutisu."},{"book":"Matayu","chapter":"24","verse":"13","text":"Kumbiti muntu yakahepelera mpaka lupeleru hakalopoziwi."},{"book":"Matayu","chapter":"24","verse":"14","text":"Na Shisoweru Shiwagira sha Ufalumi wa Mlungu hashibwerwi pasipanu poseri muwukapitawu kwa wantu wa makabila goseri na upeleru hawizi."},{"book":"Matayu","chapter":"24","verse":"15","text":"“Su, hamuwoni ‘Shintu shidoda shashihalabisiya’ shakatakuliti Danieli mbuyi gwa Mlungu, shigoloka pahala pananagala.” Yakabetula kavimani mana yakuwi!"},{"book":"Matayu","chapter":"24","verse":"16","text":"Panu, yawawera Yudeya su watugili muvigongu."},{"book":"Matayu","chapter":"24","verse":"17","text":"Yakawera pashitwiku sha numba nakasuluka kutola shintu mnumba mwakuwi."},{"book":"Matayu","chapter":"24","verse":"18","text":"Yakaweriti kulirambu nakawuya kumbeli kutola nguwu yakuwi."},{"book":"Matayu","chapter":"24","verse":"19","text":"Shondi shondi wamawu yawawera na yinda na walii yawanoniziya mumashaka galii!"},{"book":"Matayu","chapter":"24","verse":"20","text":"Mumluwi Mlungu, su kutuga kwa mwenga nakuwera mashaka ga mpepu ama lishaka lya Kwoyera!"},{"book":"Matayu","chapter":"24","verse":"21","text":"Toziya mushipindi ashi hakuweri na uhushu mkulu ndoweni wankali kulawira, kwanjira kunyawa kwa pasipanu mpaka leru, wala hapeni ilawiri kayi."},{"book":"Matayu","chapter":"24","verse":"22","text":"Kumbiti Mlungu kagapunguriti kala shiyasi sha mashaka aga, mekatendi ndiri, kwahera muntu yoseri mekalikali. Toziya ya wantu yawasyagulitwi, Mlungu hakagapunguli mashaka aga."},{"book":"Matayu","chapter":"24","verse":"23","text":"“Su, muntu yoseri pakawagambirani, ‘Guloli Kristu Mlopoziya kapanu’ ama ‘Kapalii!’ Namjimira."},{"book":"Matayu","chapter":"24","verse":"24","text":"Hawalawili ashina Kristu wa upayira na wambuyi wa upayira, hawatendi mauzauza makulu na gakulikangasha su wawazyangi payiwezekana ata yawasyagulitwi na Mlungu."},{"book":"Matayu","chapter":"24","verse":"25","text":"Mpikanili! Nuwagambirani pamberi pa shipindi kwiza."},{"book":"Matayu","chapter":"24","verse":"26","text":"“Ama, pawawagambirani, ‘Mloli, ka kushiwala!’ Namgenda aku, ama pawalonga, ‘Mloli, kalififa panu!’ Namjimira."},{"book":"Matayu","chapter":"24","verse":"27","text":"Mwana gwa Muntu hakizi gambira gulangala gambira lumeta kulyera kulawa kwagulawa mshenji mpaka kwaguzyeta mshenji."},{"book":"Matayu","chapter":"24","verse":"28","text":"“Palii paweriti na shashifuwiti, ndo pawajojinika wandapu.”"},{"book":"Matayu","chapter":"24","verse":"29","text":"“Palaa palii, pa mashaka ga kutabisiya, mshenji haguweri ntiti, na lyezi haliweri ndiri na gulangala na ntondu hazituluki kulawa kulyera na likakala lya kumpindi halilibegizii."},{"book":"Matayu","chapter":"24","verse":"30","text":"Shakapanu, lilangaliru lya Mwana gwa Muntu halilawiri kulyera na wantu woseri wa pasipanu hawalili pawamwona Mwana gwa Muntu pakiza mumawundi ga kumpindi pamuhera na makakala makulu."},{"book":"Matayu","chapter":"24","verse":"31","text":"Mliru mkulu gwa mbalapi hagupikaniki na yomberi hakawatumi wantumintumi wa kumpindi wakuwi muwega za msheshi za pasipanu na hawawajojiniri wantu kulawa lupeleru lumu lwa pasipanu mpaka lupeleru lumonga lwa pasipanu."},{"book":"Matayu","chapter":"24","verse":"32","text":"“Mleki mtera gwa mkuyu guwafundi. Mitambi ya mitera payiyanja kutomola mahamba, muvimani kuwera shipindi sha kutowa vula shapakwegera."},{"book":"Matayu","chapter":"24","verse":"33","text":"Ntambu ira ayi mwenga pamwona vitwatira vyoseri avi, muvimani handa shipindi shapakwegera nentu."},{"book":"Matayu","chapter":"24","verse":"34","text":"Muliholi kuwera vitwatira vyoseri avi havilawili pamberi pa kuhowa wantu yawalikala vinu."},{"book":"Matayu","chapter":"24","verse":"35","text":"Kumpindi kwa Mlungu na pasipanu hazipiti, kumbiti visoweru vyaneni hapeni vipiti."},{"book":"Matayu","chapter":"24","verse":"36","text":"“Kwahera muntu yoseri yakavimana lishaka ama lisaa paviza, ama wantumintumi wa kumpindi kwa Mlungu ama Mwana. Tati gweka yakuwi ndo yakavimana."},{"book":"Matayu","chapter":"24","verse":"37","text":"Kwiza kwa Mwana gwa Muntu hakuweri gambira shilii shashilawiriti mushipindi sha Nuhu."},{"book":"Matayu","chapter":"24","verse":"38","text":"Mumashaka galii pamberi pa wantu kuhowa mumafuriku waweriti wankuliya na kulanda, wantu waweriti wankuwayuga na kuyugwa mpaka Nuhu pakingiriti mumtumbwi,"},{"book":"Matayu","chapter":"24","verse":"39","text":"wavimaniti ndiri hashilawiri shishi mpaka mafuliku pagiziti na kuwajola woseri. Ntambu ayi hayiweri pakiza Mwana gwa Muntu."},{"book":"Matayu","chapter":"24","verse":"40","text":"Shipindi ashi wantu wawili hawaweri mulirambu, yumu hakatolwi na yumonga hakalekwi."},{"book":"Matayu","chapter":"24","verse":"41","text":"Wadala wawili hawaweri wankusyaga usaka palwala, yumu hakatolwi na yumonga hakalekwi."},{"book":"Matayu","chapter":"24","verse":"42","text":"“Su gulikali weri, toziya guvimana ndiri lishaka lya kwiza Mtuwa gwenu."},{"book":"Matayu","chapter":"24","verse":"43","text":"Handa yakana numba mekavimani shipindi sha kwiza kwa mpoka, mekalikali masu na mekaleki ndiri mpoka kabomolangi numba yakuwi."},{"book":"Matayu","chapter":"24","verse":"44","text":"Su na mwenga viraa muweri kala, toziya Mwana gwa Muntu hakizi mulisaa lyagulimana ndiri.”"},{"book":"Matayu","chapter":"24","verse":"45","text":"“Yesu kendeleyiti kutakula, Ndo gaa ntumintumi yakaaminika na kana luhala, ndo mtuwa gwakuwi hakamtuli pampindi pa wantu wakuwi, kawapanani shiboga kwa shipindi shakuwi?"},{"book":"Matayu","chapter":"24","verse":"46","text":"Mbaka ntumintumi uliya mweni mtuwa gwakuwi pakiza hakamwoni kankutenda hangu."},{"book":"Matayu","chapter":"24","verse":"47","text":"Nukugambirani nakaka, katamtula ntumini ayu kagolokeri ulunda wakuwi woseri."},{"book":"Matayu","chapter":"24","verse":"48","text":"Kumbiti handa ndo ntumintumi kadoda, hakaligambiziyi mweni kuwera mtuwa gwakuwi hakashelewi kuwuya,"},{"book":"Matayu","chapter":"24","verse":"49","text":"na hakanji kuwakomanga wantumintumi wayaguwi na kanja kuliya na kulanda pamuhera na waloweru."},{"book":"Matayu","chapter":"24","verse":"50","text":"Shakapanu mtuwa gwakuwi ntumintumi ulii pakizaku lishaka lyankali kulimana na shipindi shakashimana ndiri."},{"book":"Matayu","chapter":"24","verse":"51","text":"Mtuwa hakamwazibu nentu na kumtula shipinga shimu na wafyangu. Aku hakalili na kugayagaya menu gakuwi.”"}]}