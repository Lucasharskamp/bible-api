{"data":[{"book":"Matthew","chapter":"8","verse":"1","text":"Jisuna chingthaktagi kumtharakpa matamda, yamlaba miyam amana Ibungogi tung injarammi."},{"book":"Matthew","chapter":"8","verse":"2","text":"Aduga ikhang khanghoudana kiningai oiba unsagi lainana naba nupa amana Ibungogi nakta laklaga Ibungoda khurumjaraduna hairak-i, “Ibungona yabirabadi, eibu Ibungona senghanbiba ngammi.”"},{"book":"Matthew","chapter":"8","verse":"3","text":"Maduda Ibungona khut tingthokladuna mahakpu soklaga hairak-i, “Eina yare, nahak sengjaro.” Khudak adumaktada mahakki laina adudagi mahak sengjare."},{"book":"Matthew","chapter":"8","verse":"4","text":"8:4 Levi 14:1-32 Adudagi Jisuna mangonda hairak-i, “Yeng-u, masi kanadasu haidokkanu, adubu purohitki manakta chattuna nasamak purohitta utcharu aduga mipum khudingna nahak phare haiba khangnanaba Moses-na katlu haiduna yathang piramba iratpot adu katcharu.”"},{"book":"Matthew","chapter":"8","verse":"5","text":"Jisuna Capernaum-da changba matamda lanmi chamagi makok amana Ibungogi nakta laktuna khurumjaraga pangbinaba haijarak-i,"},{"book":"Matthew","chapter":"8","verse":"6","text":"“Ibungo, eigi inai ama pangtha-sithabagi lainana naduna yamna wana yumda leihouri.”"},{"book":"Matthew","chapter":"8","verse":"7","text":"Maduda Jisuna mangonda hairak-i, “Eina laktuna mahakpu phahanbigani.”"},{"book":"Matthew","chapter":"8","verse":"8","text":"Adubu lanmi chamagi makok aduna hairak-i, “Ibungo, eigi yumda Ibungona lengbirakpa itik chajade. Adubu Ibungona anabadu phananaba yathang aduta pibiyu, aduga eigi inaigi anabadu phajagani."},{"book":"Matthew","chapter":"8","verse":"9","text":"Maramdi ei isamaksu mathak thongba phamnaibasinggi makhada leiba mini, aduga eigi ikhada eigi lanmising lei. Eina ‘Chatlu,’ hairaga makhoina chatli, aduga ‘Lak-u,’ hairaga makhoina lak-i. Aduga eina eigi inaisingda ‘Masi tou,’ hairaga makhoina madu tou-i.”"},{"book":"Matthew","chapter":"8","verse":"10","text":"Jisuna madu tabada ngakladuna mahakki tung illiba makhoising aduda hairak-i, “Eina nakhoida tasengnamak hairibasini, asigumna asuk yamna thajaba mi eina Israel leibakta keidoungeida thengnadri."},{"book":"Matthew","chapter":"8","verse":"11","text":"8:11 Luk 13:29  Eina nakhoida hairibasini madudi nongpok amadi nongchuptagi mi kayana laktuna swarga leibakta Abraham, Isaac amadi Jacob-ka loinana chaklen aduda phaminagani."},{"book":"Matthew","chapter":"8","verse":"12","text":"8:12 Mat 22:13; 25:30; Luk 13:28 Adubu swarga leibak adugi oipham thokpa mi kaya amadi mapan-gi amambada langthokkani; mapham aduda makhoina kapkani amasung maya krak-krak chikkani.”"},{"book":"Matthew","chapter":"8","verse":"13","text":"Adudagi Jisuna lanmi chamagi makok aduda hairak-i, “Nayumda hanjaro, nahakna thajabagi maramna nangonda madumak thoklagani.”"},{"book":"Matthew","chapter":"8","verse":"14","text":"Adudagi Jisuna Peter-gi yumda lakpa matamda Peter-gi manembok arum houduna nabadagi phamungda hiplamba adu ure."},{"book":"Matthew","chapter":"8","verse":"15","text":"Amasung Jisuna mahakki makhutta sokpada mahakki arum houramba adu phakhirammi; aduga mahakna phamungdagi hougattuna Ibungogi thougal toujare."},{"book":"Matthew","chapter":"8","verse":"16","text":"Adudagi numidangwairam oisillaklabada misingna sengdaba thawai changba mi mayam ama Jisugi nakta puraklammi; aduga Ibungogi wahei amana sengdaba thawaising adubu tanthoklammi amasung mahakna anaba mi pumnamakpu phahanbirammi."},{"book":"Matthew","chapter":"8","verse":"17","text":"8:17 Isei 53:4  Masi Tengban Mapugi wa phongdokpiba maichou Isaiah-na haikhiba, “Mahak masamakna eikhoigi anabasingbu pubire amasung eikhoigi lainasingbu louthokpire” haiba wa adu thungnabani."},{"book":"Matthew","chapter":"8","verse":"18","text":"Aduga Jisuna mahakki akoibada leiriba miyam adu uba matamda, mahakna mahakki tung-inbasing aduda pat adugi wangmada lanthoknanaba yathang pirammi."},{"book":"Matthew","chapter":"8","verse":"19","text":"Adudagi Wayel Yathanggi oja amana mahakki nakta laktuna hairak-i, “Oja Ibungo, nahakna chatpa mapham khudingda eihak tung injagani.”"},{"book":"Matthew","chapter":"8","verse":"20","text":"Maduda Jisuna mangonda hairak-i, “Lamhuisinggi makol lei, amadi ucheksinggi mahum lei, adubu Migi Machanupa8:20 Jisuna sijinnaba mahakki atoppa mingthol amani  adugidi makok ngathapham phaoba leite.”"},{"book":"Matthew","chapter":"8","verse":"21","text":"Aduga atoppa tung-inba amana Ibungoda hairak-i, “Ibungo, eina yumda hanna hanjaduna ipabu leiron chanjarukhige.”"},{"book":"Matthew","chapter":"8","verse":"22","text":"Maduda Jisuna mangonda hairak-i, “Eigi itung illu, aduga asibasingna makhoigi asibasingbu leiron chansanu.”"},{"book":"Matthew","chapter":"8","verse":"23","text":"Adudagi Jisuna hida kakhatle aduga mahakki tung-inbasing adusu mahakka loinana chatminnare."},{"book":"Matthew","chapter":"8","verse":"24","text":"Amasung ikhang khanghoudana pat aduda akanba nonglei nungsit ama lakle aduga ithak ipomna yeibadagi hi adu laksinlammi. Adubu Ibungodi tumduna leirammi."},{"book":"Matthew","chapter":"8","verse":"25","text":"Adudagi tung-inbasing aduna Ibungogi nakta laklaga mahakpu houdoktuna hairak-i, “Ibungo, eikhoibu kanbiyu, Eikhoi iraknaduna siba tare.”"},{"book":"Matthew","chapter":"8","verse":"26","text":"Maduda Jisuna makhoida hairak-i, “He thajaba watpasa, nakhoina karigi aduk yamna kiribano?” Aduga Ibungona hougattuna nungsit amadi ithak aduda lepnanaba yathang pirammi, aduga pumnamak adu pungtap tapthakhre."},{"book":"Matthew","chapter":"8","verse":"27","text":"Maduda tung-inbasing aduna ingak ngakladuna hairak-i, “Nungsit amadi ithaksing phaobana haiba illiba mahak asibu karamba mino.”"},{"book":"Matthew","chapter":"8","verse":"28","text":"Aduga Jisuna patki wangmada leiba Gadara-gi lamdamda thunglabada, mongphamdagi thoklakpa lai phattaba changba nupa anina mahakka thengnare. Makhoisingdu adukki matik yamna tamthirammi madudi mi kana amata lambi adu phaoraga chatpa ngamlamde."},{"book":"Matthew","chapter":"8","verse":"29","text":"Aduga khudak aduda makhoina asumna laorak-i, “He Tengban Mapugi Machanupa, nangna eikhoida kari touba pambage? Matam adu youdringeida nahakna eikhoibu ot-neinaba mapham asida laklibra?”"},{"book":"Matthew","chapter":"8","verse":"30","text":"Aduga mapham adudagi panglap laptana ok sanggu ama machinchak chaduna leirammi."},{"book":"Matthew","chapter":"8","verse":"31","text":"Maram aduna lai phattabasing aduna Jisuda haijarak-i, “Nahakna eikhoibu tanthoklabadi ok sanggu asigi manungda eikhoibu changhanbiyu.”"},{"book":"Matthew","chapter":"8","verse":"32","text":"Adudagi Jisuna makhoida hairak-i, “Chatlu.” Aduga makhoina thokkhiduna ok sanggu adugi manungda changkhre amasung ok sanggu apumba aduna angamba torban adudagi pat tamna thuna chenthakhiduna pat aduda iraknaduna sire."},{"book":"Matthew","chapter":"8","verse":"33","text":"Maduda ok sellambasing aduna chenkhiduna sahar aduda chatlaga lai phattaba changbasing aduda thokkhiba thoudok adu yaona wari pumnamaksing adu tamle."},{"book":"Matthew","chapter":"8","verse":"34","text":"Adudagi sahar adugi mi pumnamakna Jisubu unnanaba thorakle. Aduga makhoina Ibungobu uba matamda makhoigi lamdam adu thadoktuna chatpikhinaba haijarammi."}]}