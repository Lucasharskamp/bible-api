{"data":[{"book":"Luka","chapter":"20","verse":"1","text":"Litsuwa limwe Yesu hayang'ali yolangulitsa mne ing'anda ye Imulungu, na kuwapetela imbuli inoghile. Iwakulu we inambiko ne iwolangulitsa Ghamalaghitso ne iwabala wamtsila"},{"book":"Luka","chapter":"20","verse":"2","text":"wamghutsa, “Utulongele, kwe ukulu wachi kwotenda ipfinu pfino? Kuya yuhi yakwing'ile ukulu uno?”"},{"book":"Luka","chapter":"20","verse":"3","text":"Kawedika, “Na nene nitsowaghutsa imbuli imwe; nilongeleni,"},{"book":"Luka","chapter":"20","verse":"4","text":"ubatitso wa Yohane ulawa kulanga au kwe iwanu?”"},{"book":"Luka","chapter":"20","verse":"5","text":"Lekeni wawo welongetsa iwenyegho, na walonga, “Tung'alonga ulawa kulanga, katsotughutsa, ‘Ebali ng'amumtoghole bae Yohane?’"},{"book":"Luka","chapter":"20","verse":"6","text":"Na tung'alonga ulawa kwe iwanu, iwanu wose watsotutowa kwa ghamabwe, kwaapfila wose wamtoghola Yohane kughwa kakala nabii.”"},{"book":"Luka","chapter":"20","verse":"7","text":"Apfo wedika, “Ng'atumanyile bae ulawile kwani.”"},{"book":"Luka","chapter":"20","verse":"8","text":"Yesu kawalongela, “Na nene siwalongela bae kwe ukulu wachi notenda ipfinu pfino.”"},{"book":"Luka","chapter":"20","verse":"9","text":"Yesu kaghendelela kuwalongela iwanu imbuli ino. “Imunu yumwe tsakahanda sabibu mne mghunda wake. Keka iwakulima, kuya koka kukala mne isi ingi kwa matsuwa mengi."},{"book":"Luka","chapter":"20","verse":"10","text":"Msimu wa kuhuna haghupfikile, kamtuma imtumwa kwe iwakulima ili wamgholele ghamatunda gha mitsabibu. Lekeni iwakulima wala wamtowa na wamuwinga ghamoko ghaliyeka."},{"book":"Luka","chapter":"20","verse":"11","text":"Kamtuma imtumwa yungi. Ayo naye wamtowa na wamtendela pfinu pfa chinyala na kumuyitsa ghamoko ghaliyeka."},{"book":"Luka","chapter":"20","verse":"12","text":"Kamtuma na wa kadatu. Ayu naye wamlagha na kumuwinga."},{"book":"Luka","chapter":"20","verse":"13","text":"Kuya, yula yane mghunda kalonga, ‘Nitende choni? Nitsomtuma imwanangu iyanimnoghele. Ayu watsompfuka ghendo.’"},{"book":"Luka","chapter":"20","verse":"14","text":"Lekeni awala iwakulima hawamwonile, welongetsa iwenyegho, ‘Hayuno iyo muhala mghunda, leka tumkome na uhala wake uwe wetu!’"},{"book":"Luka","chapter":"20","verse":"15","text":"Apfo wamlapfa kunze mwa mghunda wa mitsabibu, wamkoma.”"},{"book":"Luka","chapter":"20","verse":"16","text":"Katsakutsa kuwakoma iwakulima awo, na kuweng'a iwanu wangi mghunda awo.”"},{"book":"Luka","chapter":"20","verse":"17","text":"Lekeni Yesu kawatsodolela tsinenge, kalonga, “Kuya Ghamaandiko Mahenzeluka ghano choni?"},{"book":"Luka","chapter":"20","verse":"18","text":"Imunu wowose iyokughwa mna libwe awo katsobeneka-beneka, ne imunu wowose litsomghwila litsomhonda ghendo.”"},{"book":"Luka","chapter":"20","verse":"19","text":"Iwolangulitsa Ghamalaghitso ne Watambika wakulu tsawabama wamghoghe Yesu bahala, kwaapfila wamanya ka imbuli ila walongighwa wawo. Lekeni tsawawapfuka iwanu."},{"book":"Luka","chapter":"20","verse":"20","text":"Apfo wakala wobama ichipindi chinoghile. Wawatuma iwanu iwetendile wanogha, wamghoghe Yesu kwa kumghutsa mbuli, ili wadahe kumghala kwe imkulu we undewa wa Roma."},{"book":"Luka","chapter":"20","verse":"21","text":"Iwanu awo wamghutsa, “Imlangulitsi, twomanya ghweghwe kwolonga na kwolangulitsa ipfinu pfinoghile, ng'aulola bae ukulu we imunu, lekeni kwolangulitsa inzila ye Imulungu kwe ukweli."},{"book":"Luka","chapter":"20","verse":"22","text":"Apfi pfinogha kumwing'a kodi Kaisari au ng'apfinoghile bae?”"},{"book":"Luka","chapter":"20","verse":"23","text":"Lekeni Yesu kamanya ukwiha kwawo, kawalongela,"},{"book":"Luka","chapter":"20","verse":"24","text":"“Nilanguseni isendi. Ina uhanga wa nani na taghwa lya nani?”"},{"book":"Luka","chapter":"20","verse":"25","text":"Apfo Yesu kawalongela, “Ipfinu pfa Kaisari mmwing'e Kaisari, ne ipfinu pfe Imulungu mwing'eni Imulungu.”"},{"book":"Luka","chapter":"20","verse":"26","text":"Ng'awadahile bae kumghogha kwe achila chialongile hambele he iwanu. Na wakangawala pfaawedike, wanyamala."},{"book":"Luka","chapter":"20","verse":"27","text":"Masadukayo iwalongagha kuduhu kutsilihuka. Wamwenga wamtsila Yesu na kumghutsa,"},{"book":"Luka","chapter":"20","verse":"28","text":"“Imlangulitsi, Musa tsakatwandikila. ‘Imunu ang'afiwa na ndughu yake yane mwehe, lekeni kahela imwana, imunu ayo yamkwele ipinga ayo, ili yamwelekele ndughu yake iwana.’"},{"book":"Luka","chapter":"20","verse":"29","text":"Tsakukala ne iwandughu saba. Wa mwanduso kakwela mwehe, naye kafa ng'alekile iwana bae."},{"book":"Luka","chapter":"20","verse":"30","text":"Na wa keli kamsola ipingayo, naye kafa ng'alekile iwana."},{"book":"Luka","chapter":"20","verse":"31","text":"Kuya wa kadatu kamkwela, na pfipfila wose saba, wafa ng'awalekile iwana bae."},{"book":"Luka","chapter":"20","verse":"32","text":"Mwiso ipinga yula naye kafa."},{"book":"Luka","chapter":"20","verse":"33","text":"Lelo mne litsuwa lya kutsilihuka kakuwa mwehe wa yuhi? Kwaapfila tsakakwelighwa na wose saba.”"},{"book":"Luka","chapter":"20","verse":"34","text":"Yesu kawalongela, “Iwanu wa ghamatsuwa ghano wokwela na kukwelighwa."},{"book":"Luka","chapter":"20","verse":"35","text":"lekeni awala iwasaghulighwe watsilihuke kulawa mne lifwa na wawe ne ugima, ng'awatsokwela bae wala kukwelighwa."},{"book":"Luka","chapter":"20","verse":"36","text":"Ng'awatsakufa keli bae, kwaapfila watsokuwa ka wamalaika. Nawo wa iwana we Imulungu kwaapfila watsilihuka kulawa mne lifwa."},{"book":"Luka","chapter":"20","verse":"37","text":"Lekeni, kulonga iwanu iwafile watsotsilihuka, hata Musa tsakalangusa apfo mne imbuli ya chibagho ichikwaka, baho hayalongile Imtwatsa ka Imulungu we Abrahamu, ne Imulungu we Isaka ne Imulungu wa Yakobu."},{"book":"Luka","chapter":"20","verse":"38","text":"Naye si Imulungu wa iwanu iwafile bae, lekeni yeye ka Imulungu wa wene ughima. Kwaapfila wose wokala waghima kuna yeye.”"},{"book":"Luka","chapter":"20","verse":"39","text":"Wangi we iwolangulitsa Ghamalaghitso walonga, “Imlangulitsi kulonga ghoya!”"},{"book":"Luka","chapter":"20","verse":"40","text":"Nawo ng'awadahile bae kumghutsa keli imbuli."},{"book":"Luka","chapter":"20","verse":"41","text":"Kuya Yesu kawalongela, “Angu pfii iwanu wolonga Kiristu ka Imwana we Daudi?"},{"book":"Luka","chapter":"20","verse":"42","text":"Kwaapfila Daudi imwenyegho kolonga mne ichitabu cha Tsaburi,"},{"book":"Luka","chapter":"20","verse":"43","text":"Mbaka niwatende iwanebe wako"},{"book":"Luka","chapter":"20","verse":"44","text":"Daudi kamkema ‘Imtwatsa,’ Pfii lelo yadahe kuwa imwanaghe?”"},{"book":"Luka","chapter":"20","verse":"45","text":"Ne iwanu wose hawakalile wamtegheletsa, Yesu kawalongela iwanang'ina wake,"},{"book":"Luka","chapter":"20","verse":"46","text":"“Mkale meso ne iwolangulitsa Ghamalaghitso, iwonoghelwa ukwanga kuno wapfala ghamaghwanda matali na kulamutsighwa mmasoko, na kukala mne ipfighoda pfili ambele mne tsing'anda tse ukulombela na mne ipfihungo."},{"book":"Luka","chapter":"20","verse":"47","text":"Iwebagha mna tsing'anda tse pfitsuka na kwe ung'enye wolomba kwe ichipindi chitali. Awano watsohighighwa ng'ani.”"}]}