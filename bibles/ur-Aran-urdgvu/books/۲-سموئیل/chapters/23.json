{"data":[{"book":"۲-سموئیل","chapter":"23","verse":"1","text":"درجِ ذیل داؤد کے آخری الفاظ ہیں:"},{"book":"۲-سموئیل","chapter":"23","verse":"2","text":"رب کے روح نے میری معرفت بات کی، اُس کا فرمان میری زبان پر تھا۔"},{"book":"۲-سموئیل","chapter":"23","verse":"3","text":"اسرائیل کے خدا نے فرمایا، اسرائیل کی چٹان مجھ سے ہم کلام ہوئی، ’جو انصاف سے حکومت کرتا ہے، جو اللہ کا خوف مان کر حکمرانی کرتا ہے،"},{"book":"۲-سموئیل","chapter":"23","verse":"4","text":"وہ صبح کی روشنی کی مانند ہے، اُس طلوعِ آفتاب کی مانند جب بادل چھائے نہیں ہوتے۔ جب اُس کی کرنیں بارش کے بعد زمین پر پڑتی ہیں تو پودے پھوٹ نکلتے ہیں۔‘"},{"book":"۲-سموئیل","chapter":"23","verse":"5","text":"یقیناً میرا گھرانا مضبوطی سے اللہ کے ساتھ ہے، کیونکہ اُس نے میرے ساتھ ابدی عہد باندھا ہے، ایسا عہد جس کا ہر پہلو منظم اور محفوظ ہے۔ وہ میری نجات تکمیل تک پہنچائے گا اور میری ہر آرزو پوری کرے گا۔"},{"book":"۲-سموئیل","chapter":"23","verse":"6","text":"لیکن بےدین خاردار جھاڑیوں کی مانند ہیں جو ہَوا کے جھونکوں سے اِدھر اُدھر بکھر گئی ہیں۔ کانٹوں کی وجہ سے کوئی بھی ہاتھ نہیں لگاتا۔"},{"book":"۲-سموئیل","chapter":"23","verse":"7","text":"لوگ اُنہیں لوہے کے اوزار یا نیزے کے دستے سے جمع کر کے وہیں کے وہیں جلا دیتے ہیں۔“"},{"book":"۲-سموئیل","chapter":"23","verse":"8","text":"درجِ ذیل داؤد کے سورماؤں کی فہرست ہے۔ جو تین افسر یوآب کے بھائی ابی شے کے عین بعد آتے تھے اُن میں یوشیب بشیبت تحکمونی پہلے نمبر پر آتا تھا۔ ایک بار اُس نے اپنے نیزے سے 800 آدمیوں کو مار دیا۔"},{"book":"۲-سموئیل","chapter":"23","verse":"9","text":"اِن تین افسروں میں سے دوسری جگہ پر اِلی عزر بن دودو بن اخوحی آتا تھا۔ ایک جنگ میں جب اُنہوں نے فلستیوں کو چیلنج دیا تھا اور اسرائیلی بعد میں پیچھے ہٹ گئے تو اِلی عزر داؤد کے ساتھ"},{"book":"۲-سموئیل","chapter":"23","verse":"10","text":"فلستیوں کا مقابلہ کرتا رہا۔ اُس دن وہ فلستیوں کو مارتے مارتے اِتنا تھک گیاکہ آخرکار تلوار اُٹھا نہ سکا بلکہ ہاتھ تلوار کے ساتھ جم گیا۔ رب نے اُس کی معرفت بڑی فتح بخشی۔ باقی دستے صرف لاشوں کو لُوٹنے کے لئے لوٹ آئے۔"},{"book":"۲-سموئیل","chapter":"23","verse":"11","text":"اُس کے بعد تیسری جگہ پر سمّہ بن اجی ہراری آتا تھا۔ ایک مرتبہ فلستی لحی کے قریب مسور کے کھیت میں اسرائیل کے خلاف لڑ رہے تھے۔ اسرائیلی فوجی اُن کے سامنے بھاگنے لگے،"},{"book":"۲-سموئیل","chapter":"23","verse":"12","text":"لیکن سمّہ کھیت کے درمیان تک بڑھ گیا اور وہاں لڑتے لڑتے فلستیوں کو شکست دی۔ رب نے اُس کی معرفت بڑی فتح بخشی۔"},{"book":"۲-سموئیل","chapter":"23","verse":"13-14","text":"ایک اَور جنگ کے دوران داؤد عدُلام کے غار کے پہاڑی قلعے میں تھا جبکہ فلستی فوج نے وادیٔ رفائیم میں اپنی لشکرگاہ لگائی تھی۔ اُن کے دستوں نے بیت لحم پر بھی قبضہ کر لیا تھا۔ فصل کا موسم تھا۔ داؤد کے تیس اعلیٰ افسروں میں سے تین اُس سے ملنے آئے۔"},{"book":"۲-سموئیل","chapter":"23","verse":"15","text":"داؤد کو شدید پیاس لگی، اور وہ کہنے لگا، ”کون میرے لئے بیت لحم کے دروازے پر کے حوض سے کچھ پانی لائے گا؟“"},{"book":"۲-سموئیل","chapter":"23","verse":"16","text":"یہ سن کر تینوں افسر فلستیوں کی لشکرگاہ پر حملہ کر کے اُس میں گھس گئے اور لڑتے لڑتے بیت لحم کے حوض تک پہنچ گئے۔ اُس سے کچھ پانی بھر کر وہ اُسے داؤد کے پاس لے آئے۔ لیکن اُس نے پینے سے انکار کر دیا بلکہ اُسے قربانی کے طور پر اُنڈیل کر رب کو پیش کیا"},{"book":"۲-سموئیل","chapter":"23","verse":"17","text":"اور بولا، ”رب نہ کرے کہ مَیں یہ پانی پیوں۔ اگر ایسا کرتا تو اُن آدمیوں کا خون پیتا جو اپنی جان پر کھیل کر پانی لائے ہیں۔“ اِس لئے وہ اُسے پینا نہیں چاہتا تھا۔ یہ اِن تین سورماؤں کے زبردست کاموں کی ایک مثال ہے۔"},{"book":"۲-سموئیل","chapter":"23","verse":"18-19","text":"یوآب بن ضرویاہ کا بھائی ابی شے مذکورہ تین سورماؤں پر مقرر تھا۔ ایک دفعہ اُس نے اپنے نیزے سے 300 آدمیوں کو مار ڈالا۔ تینوں کی نسبت اُس کی دُگنی عزت کی جاتی تھی، لیکن وہ خود اُن میں گنا نہیں جاتا تھا۔"},{"book":"۲-سموئیل","chapter":"23","verse":"20","text":"بِنایاہ بن یہویدع بھی زبردست فوجی تھا۔ وہ قبضئیل کا رہنے والا تھا، اور اُس نے بہت دفعہ اپنی مردانگی دکھائی۔ موآب کے دو بڑے سورما اُس کے ہاتھوں ہلاک ہوئے۔ ایک بار جب بہت برف پڑ گئی تو اُس نے ایک حوض میں اُتر کر ایک شیرببر کو مار ڈالا جو اُس میں گر گیا تھا۔"},{"book":"۲-سموئیل","chapter":"23","verse":"21","text":"ایک اَور موقع پر اُس کا واسطہ ایک دیو قامت مصری سے پڑا۔ مصری کے ہاتھ میں نیزہ تھا جبکہ اُس کے پاس صرف لاٹھی تھی۔ لیکن بِنایاہ نے اُس پر حملہ کر کے اُس کے ہاتھ سے نیزہ چھین لیا اور اُسے اُس کے اپنے ہتھیار سے مار ڈالا۔"},{"book":"۲-سموئیل","chapter":"23","verse":"22","text":"ایسی بہادری دکھانے کی بنا پر بِنایاہ بن یہویدع مذکورہ تین آدمیوں کے برابر مشہور ہوا۔"},{"book":"۲-سموئیل","chapter":"23","verse":"23","text":"تیس افسروں کے دیگر مردوں کی نسبت اُس کی زیادہ عزت کی جاتی تھی، لیکن وہ مذکورہ تین آدمیوں میں گنا نہیں جاتا تھا۔ داؤد نے اُسے اپنے محافظوں پر مقرر کیا۔"},{"book":"۲-سموئیل","chapter":"23","verse":"24","text":"ذیل کے آدمی بادشاہ کے 30 سورماؤں میں شامل تھے۔"},{"book":"۲-سموئیل","chapter":"23","verse":"25","text":"سمّہ حرودی، اِلیقہ حرودی،"},{"book":"۲-سموئیل","chapter":"23","verse":"26","text":"خلِص فلطی، تقوع کا عیرا بن عقیس،"},{"book":"۲-سموئیل","chapter":"23","verse":"27","text":"عنتوت کا ابی عزر، مبونی حوساتی،"},{"book":"۲-سموئیل","chapter":"23","verse":"28","text":"ضلمون اخوحی، مَہری نطوفاتی،"},{"book":"۲-سموئیل","chapter":"23","verse":"29","text":"حلِب بن بعنہ نطوفاتی، بن یمینی شہر جِبعہ کا اِتّی بن ریبی،"},{"book":"۲-سموئیل","chapter":"23","verse":"30","text":"بِنایاہ فِرعاتونی، نحلے جعس کا ہِدّی،"},{"book":"۲-سموئیل","chapter":"23","verse":"31","text":"ابی علبون عرباتی، عزماوت برحومی،"},{"book":"۲-سموئیل","chapter":"23","verse":"32-33","text":"اِلیَحبا سعلبونی، بنی یسین، یونتن بن سمّہ ہراری، اخی آم بن سرار ہراری،"},{"book":"۲-سموئیل","chapter":"23","verse":"34","text":"اِلی فلط بن احسبی معکاتی، اِلی عام بن اخی تُفل جلونی،"},{"book":"۲-سموئیل","chapter":"23","verse":"35","text":"حصرو کرملی، فعری اربی،"},{"book":"۲-سموئیل","chapter":"23","verse":"36","text":"ضوباہ کا اِجال بن ناتن، بانی جادی،"},{"book":"۲-سموئیل","chapter":"23","verse":"37","text":"صِلق عمونی، یوآب بن ضرویاہ کا سلاح بردار نحری بیروتی،"},{"book":"۲-سموئیل","chapter":"23","verse":"38","text":"عیرا اِتری، جریب اِتری"},{"book":"۲-سموئیل","chapter":"23","verse":"39","text":"اور اُوریاہ حِتّی۔ آدمیوں کی کُل تعداد 37 تھی۔"}]}