{"data":[{"book":"ПЕСЬНЯ","chapter":"4","verse":"1","text":"Якая прыгожая ты, каханая, прыгожая ты! Вочы твае - галубіцы пад кудзеркамі тваімі; твае валасы - нібы козак чародка, што зьбягае з гор Галаадскіх,"},{"book":"ПЕСЬНЯ","chapter":"4","verse":"2","text":"твае зубы - як стрыжаныя авечкі, што з купальні выходзяць, кожная зь іх прывяла двайнятак, і няма сярод іх бясплоднай;"},{"book":"ПЕСЬНЯ","chapter":"4","verse":"3","text":"як чырвоная стужка - губы твае, і любасныя твае вусны; як палавінкі граната - шчочкі твае пад кудзеркамі тваімі;"},{"book":"ПЕСЬНЯ","chapter":"4","verse":"4","text":"як Давідава вежа - шыя твая, узьнесеная ўгору, тысячай шчытоў увешаная, - а ўсе шчыты - дужых."},{"book":"ПЕСЬНЯ","chapter":"4","verse":"5","text":"Грудзі твае - як двайняткі юнае сарны, пасуцца яны між лілеямі."},{"book":"ПЕСЬНЯ","chapter":"4","verse":"6","text":"Пакуль не астыў яшчэ дзень, не паслаліся цені, я ўзыду на пагорак міравы, на гару фіміямную."},{"book":"ПЕСЬНЯ","chapter":"4","verse":"7","text":"Уся ты прыгожая, любасьць мая, і няма на табе заганы!"},{"book":"ПЕСЬНЯ","chapter":"4","verse":"8","text":"Са мною зь Лівана, нявеста, са мною зь Лівана прыйдзі! Зірні зь вяршыні Аманы, зь вяршыні Сэніра, з Хэрмона, ад ільвіных пячораў і з барсавых гор!"},{"book":"ПЕСЬНЯ","chapter":"4","verse":"9","text":"Паланіла ты сэрца маё, сястрыца, нявеста, паланіла ж ты сэрца маё адным паглядам вачэй, пацеркамі аднымі на шыйцы тваёй."},{"book":"ПЕСЬНЯ","chapter":"4","verse":"10","text":"Якія пяшчотныя ласкі твае, сястрыца, нявеста, о, як намнога ласкі твае лепшыя за віно, і водар мазяў тваіх лепшы за ўсе бальзамы!"},{"book":"ПЕСЬНЯ","chapter":"4","verse":"11","text":"Сотавы мёд цякучы - губы твае, нявеста, мёд, малако пад тваім языком, і водар адзежы тваёй, як духмянасьць Лівана."},{"book":"ПЕСЬНЯ","chapter":"4","verse":"12","text":"Зачынены сад, сястрыца, нявеста, зачынены сад, запячатаная крыніца:"},{"book":"ПЕСЬНЯ","chapter":"4","verse":"13","text":"зарасьнікі твае - гранатавы гай з сакавітымі пладамі, кіперы з нардамі,"},{"book":"ПЕСЬНЯ","chapter":"4","verse":"14","text":"нард і шафран, аер і карынка, расьліны духмяныя, міра, альяс і найлепшы бальсан;"},{"book":"ПЕСЬНЯ","chapter":"4","verse":"15","text":"калодзеж садоў - крыніца з жывою вадою, і крыніцы зь Лівана!"},{"book":"ПЕСЬНЯ","chapter":"4","verse":"16","text":"Паўстань, паўстань, вецер сіберны, прыйдзі вецер з поўдня, падзьмі, вецер, на сад мой, хай разьліецца водар яго! - Хай увойдзе мой любасны ў сад свой, хай скаштуе пладоў сакавітых."}]}