{"data":[{"book":"Jeremia","chapter":"10","verse":"1","text":"Hoort het woord, dat Jahweh tot u spreekt, huis van Israël!"},{"book":"Jeremia","chapter":"10","verse":"2","text":"Zo spreekt Jahweh: Leert de gebruiken der heidenen niet aan; Weest niet bevreesd voor hemeltekens, Omdat de heidenen er bang voor zijn."},{"book":"Jeremia","chapter":"10","verse":"3","text":"Wat de heidenen vrezen is louter waan, Een blok hout, in de bossen gekapt, Door den werkman met de bijl gehouwen,"},{"book":"Jeremia","chapter":"10","verse":"4","text":"Met zilver en goud overtrokken. Met spijkers en hamers slaat men ze vast, Opdat ze niet waggelen."},{"book":"Jeremia","chapter":"10","verse":"5","text":"Ze zijn als vogelverschrikkers op het veld, Die niet eens kunnen spreken; Altijd moet men ze dragen, Want ze kunnen niet gaan; Vreest ze niet: ze kunnen geen kwaad doen, Maar goed evenmin."},{"book":"Jeremia","chapter":"10","verse":"6","text":"Jahweh! Aan U is niemand gelijk, Gij alleen zijt groot; Groot en machtig is uw Naam:"},{"book":"Jeremia","chapter":"10","verse":"7","text":"Wie zou U niet vrezen, Koning der volken! Waarachtig, U alleen komt dit toe: Want onder alle wijzen der naties En in heel hun gebied Is niemand, die zich kan meten met U!"},{"book":"Jeremia","chapter":"10","verse":"8","text":"Allemaal zijn ze dom en dwaas, Die zich laten leiden door een nietig stuk hout,"},{"book":"Jeremia","chapter":"10","verse":"9","text":"Door plaatzilver uit Tarsjisj, Door goud uit Ofir gehaald. Het is allemaal werk van den smid, En werk van den gieter, Bekleed met paars en purper, Allemaal kunstenaars-maaksel."},{"book":"Jeremia","chapter":"10","verse":"10","text":"Maar Jahweh is de waarachtige God, De levende God, de eeuwige Koning; De aarde rilt van zijn toorn, De volken houden het voor zijn gramschap niet uit!"},{"book":"Jeremia","chapter":"10","verse":"11","text":"Dit moet ge hun zeggen: De goden, die hemel en aarde niet hebben gemaakt, Zullen van de aarde verdwijnen En van onder de hemel!"},{"book":"Jeremia","chapter":"10","verse":"12","text":"Maar Jahweh heeft de aarde gemaakt door zijn kracht, De wereld gegrond door zijn wijsheid, Door zijn verstand de hemel gespannen."},{"book":"Jeremia","chapter":"10","verse":"13","text":"Als Hij zijn donder laat rollen, En de wateren in de hemel doet bruisen, Als Hij de wolken omhoogtrekt van de grenzen der aarde, Zijn bliksems omsmeedt in regen, En de storm uit zijn schatkamers haalt:"},{"book":"Jeremia","chapter":"10","verse":"14","text":"Staan alle mensen verstomd en verbluft, Schaamt elke gieter zich over zijn beeld! Want zijn gietsel is leugen, Geen geest woont er in."},{"book":"Jeremia","chapter":"10","verse":"15","text":"Ze zijn maar een waan, een belachelijk maaksel, Die te gronde gaan, als hun tijd is gekomen."},{"book":"Jeremia","chapter":"10","verse":"16","text":"Neen, aan hen is Jakobs Deel niet gelijk, Want Hij is de Schepper van alles, En Israël is zijn stam en zijn erfdeel, Jahweh der heirscharen is zijn Naam!"},{"book":"Jeremia","chapter":"10","verse":"17","text":"Neem uw pak op van de grond, Benauwde veste; Want zo spreekt Jahweh:"},{"book":"Jeremia","chapter":"10","verse":"18","text":"Zie, deze keer slinger Ik weg De bewoners van het land; Ik ga ze in benauwing brengen, Opdat ze het boeten, En Mij mogen vinden."},{"book":"Jeremia","chapter":"10","verse":"19","text":"Wee mij, om mijn slagen, Mijn schrijnende wonde! En ik had nog gedacht: Dit lijden kan ik wel dragen."},{"book":"Jeremia","chapter":"10","verse":"20","text":"Mijn tent ligt vernield, al mijn koorden zijn stuk, Mijn kinderen en kudden zijn heen; Niemand meer, om mijn tent te spannen, Mijn zeildoek te hijsen."},{"book":"Jeremia","chapter":"10","verse":"21","text":"Ja, de herders waren zo dwaas, Om Jahweh niet te zoeken; Daarom hadden ze geen geluk, Is heel hun kudde verstrooid."},{"book":"Jeremia","chapter":"10","verse":"22","text":"Hoor, daar komt een geraas, Een geweldig dreunen uit het land van het noorden, Om van Juda’s steden een steppe te maken, Een jakhalzen-hol!"},{"book":"Jeremia","chapter":"10","verse":"23","text":"Jahweh, ik weet, dat de mens zijn eigen weg niet bepaalt, Geen wandelaar zijn eigen schreden kan richten."},{"book":"Jeremia","chapter":"10","verse":"24","text":"Tuchtig mij, Jahweh, maar niet ongenadig, Niet naar uw gramschap, om mij te vernielen."},{"book":"Jeremia","chapter":"10","verse":"25","text":"Neen, stort uw gramschap over de naties uit, die U niet kennen, Over de stammen, die uw Naam niet vereren: Want ze hebben Jakob verslonden en verteerd, Zijn dreven verwoest!"}]}