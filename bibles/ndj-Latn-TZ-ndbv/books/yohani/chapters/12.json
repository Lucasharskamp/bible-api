{"data":[{"book":"Yohani","chapter":"12","verse":"1","text":"Majuva sita lihungu lya Pasaka likali, Yesu kayenda Betaniya kwayikaleyi Lasalu, mweni Yesu amshukushili kufuma munjifwa."},{"book":"Yohani","chapter":"12","verse":"2","text":"Kula vamgolela filivi fya lumihi, mweni Malita aveli akuvatandila. Lasalu aveli yumu wa vala vavelili pamu na Yesu pamesa vakulya."},{"book":"Yohani","chapter":"12","verse":"3","text":"Maliya atolili nusu lita ya mafuta va kunungilila va nadu vatawukili nendu, kamumwayila Yesu mumawulu, kampukuta na fwili shaki. Nyumba yosi yanungilili mafuta vala."},{"book":"Yohani","chapter":"12","verse":"4","text":"Yudasi Sikaliyoti yaveli yumu wa vandundami va Yesu, mweni damshengeti Yesu, kadeta,"},{"book":"Yohani","chapter":"12","verse":"5","text":"“Ngiba mafuta ava vangahemishili kwa migwala ijala ya myesi tisa na kuvapa migwala ayi vagaju?”"},{"book":"Yohani","chapter":"12","verse":"6","text":"Awombili nawula kwa kuvatama vagaju ha, kumbi aveli mwifi. Aveli mvika mbiya na fipindi fitangalili aveli akuhija mbiya mula mumuhaku."},{"book":"Yohani","chapter":"12","verse":"7","text":"Yesu kadeta, “Mkotoo kumfwasha mawu ayu! Mumuleki agoli kwa lijuva lyangu lya kusikiwa."},{"book":"Yohani","chapter":"12","verse":"8","text":"Vagaju damuvi pamu nawu jola, lakini damuvi na nenga jola ha.”"},{"book":"Yohani","chapter":"12","verse":"9","text":"Vayawudi vatangalili vapikanili kucha Yesu kava Betaniya. Vayendili kumlola Yesu hela ha wuwula wula vakamloli Lasalu yashukushiwili na Yesu kufuma munjifwa."},{"book":"Yohani","chapter":"12","verse":"10","text":"Vatambika vakomi vagola njila ya kumuwulagha Lasalu wuwula."},{"book":"Yohani","chapter":"12","verse":"11","text":"Kwa nongwa ya Lasalu Vayawudi vatangalili vavalema vakomi vawu, vamjumila Yesu."},{"book":"Yohani","chapter":"12","verse":"12","text":"Chilawu yaki, lipinga lya vandu lyayisili mulihungu lya Pasaka vapikanila Yesu kava munjila kwisa Yelusalemu."},{"book":"Yohani","chapter":"12","verse":"13","text":"Vatola mitafya ya mikindu vayenda kumyanga, Pavalandusha kwa kuwomba, “Mumujumi Chapanga! Chapanga munemeli ayu yayisa kwa litawa lya Bambu. Chapanga munemeli mutwa wa Vayisilaeli.”"},{"book":"Yohani","chapter":"12","verse":"14","text":"Yesu pambeli kayipaka ngwada wa chihongu kumuwongu, kucha wuvawombili Mayandiku vang'alili."},{"book":"Yohani","chapter":"12","verse":"15","text":"“Ukotoo kutila mbwani ya Sayuni!"},{"book":"Yohani","chapter":"12","verse":"16","text":"Chipindi chila vandundami vaki vamanyili ha chilongu chila, lakini Yesu pajumiwili kala, vakumbukili chila chiyandikilwi kwa mweni na vandu vamgolela wuwula."},{"book":"Yohani","chapter":"12","verse":"17","text":"Lipinga lya vandu lyaveli pamu na Yesu pala pamkemeyi Lasalu kufuma musembi na kamshukusha kufuma munjifwa, vawombili milandu ya Yesu."},{"book":"Yohani","chapter":"12","verse":"18","text":"Lipinga lila lya vandu lyayisili, nongwa vosi vapikanishili kucha Yesu agolili chilangushilu chila."},{"book":"Yohani","chapter":"12","verse":"19","text":"Mafwalisayu vayiwombela, “Mkulola! Datuweshi kugola chindu ha! Mloli mlima wosi ukumkovekela.”"},{"book":"Yohani","chapter":"12","verse":"20","text":"Kwaveli Vagiliki vamu wa vala vafikili Yelusalemu kumluva Chapanga mulijuva lila."},{"book":"Yohani","chapter":"12","verse":"21","text":"Vala vamyendela Filipu, mwenikaya wa Betisayida kula Galilaya, vawomba, “Bambu, tukudayila kumlola Yesu.”"},{"book":"Yohani","chapter":"12","verse":"22","text":"Filipu kayenda, kamuwombela Andeleya, pambeli vosi vavili vayenda kumuwombela Yesu."},{"book":"Yohani","chapter":"12","verse":"23","text":"Yesu kavawombela, “Saa ya kujumiwa Mwana wa Mundu yifika kala!"},{"book":"Yohani","chapter":"12","verse":"24","text":"Nakaka nguvawombela, ngokwa ya mupunga yikusighala ngokwa hela hata payiponeka pasi pauganga pambeli yikusova. Mani payisova, yikulela fivelekwa fitangalili."},{"book":"Yohani","chapter":"12","verse":"25","text":"Vala yivautama unofu wawu davawuyaghamishi na vala yivatila ngalilu yau mumlima awu davayangi unofu wa jola."},{"book":"Yohani","chapter":"12","verse":"26","text":"Yadayila kungimbanikila, angovekeli ili pala pandiva nenga na vandumindumi vangu vavi. Tati wangu damtundamili mundu ayu.”"},{"book":"Yohani","chapter":"12","verse":"27","text":"“Ndima yangu yikalala ponopa ng'ombi liki? Wuli ng'ombi, ‘Tati ukotoo kujumisha chipindi achi mikiwa nenga’? Lakini ayi ndi nongwa yinyisilili ili mbiti muchipindi achi kuteshiwa."},{"book":"Yohani","chapter":"12","verse":"28","text":"Tati, lijumi litawa lyaku.”"},{"book":"Yohani","chapter":"12","verse":"29","text":"Lipinga lya vandu liwolukili pala lipikanila lishu lila, vamu vawomba, “Kudilima.” Vamu vawomba, “Makungu kaywanga na mweni!”"},{"book":"Yohani","chapter":"12","verse":"30","text":"Lakini Yesu kavawombela, “Lishu ali lipikanika kwanongwa ya nenga ha, lishu ali lipikana kwanongwa ya yumwi."},{"book":"Yohani","chapter":"12","verse":"31","text":"Hinapawu chipindi cha mlima awu kuhighiwa, mnakulongosha mlima awu dawushiwi."},{"book":"Yohani","chapter":"12","verse":"32","text":"Na nenga pabikuliwa kumbindi kwa Chapanga mumlima, dandivakweyi vandu vosi kwa nenga.”"},{"book":"Yohani","chapter":"12","verse":"33","text":"Adetili nawula kulangusha kucha dasovi kwa njifwa liki."},{"book":"Yohani","chapter":"12","verse":"34","text":"Topi, lipinga lila limuyangula, “Yufwi tupikanila kufuma mumalawu vetu kucha Kilistu dayikali jola. Dauweshi wuli kuwomba nakaka Mwana wa mundu akudayila kunyasuliwa? Na mwana wa mundoyu ghani?”"},{"book":"Yohani","chapter":"12","verse":"35","text":"Yesu kavawombela, “Lwengi luva pamu na yumwi kwa chipindi chitali ha. Muyendi yendi kukali na ngesha, ili lwisa lukotoo kuvagubika, kwanongwa yayendayenda mulwisa kamanya ng'odu kwayenda."},{"book":"Yohani","chapter":"12","verse":"36","text":"Pamuveyi na ngesha mujumili ili muva kala vana va lwengi.”"},{"book":"Yohani","chapter":"12","verse":"37","text":"Yesu agolili mihilu yosi pavalola, lakini veni vamjumilili ha,"},{"book":"Yohani","chapter":"12","verse":"38","text":"ili filongu fya detili mbuyi wa Chapanga Isaya ndafiwoneka,"},{"book":"Yohani","chapter":"12","verse":"39","text":"Vawesha ha kujumila, kwanongwa Isaya kawomba kandi,"},{"book":"Yohani","chapter":"12","verse":"40","text":"“Chapanga kawomba,"},{"book":"Yohani","chapter":"12","verse":"41","text":"Isaya ndakawomba filongu afi nongwa kaulola ukomi wa Yesu, kawomba milandu yaki."},{"book":"Yohani","chapter":"12","verse":"42","text":"Hata naha, vakomi va Vayawudi vatangalili ndavamjumila Yesu, lakini kwanongwa ya Mafwalisayu, vamuyitikila ng'odu pawelu pavatila davalekani na nyumba ya kudadavila ya Vayawudi."},{"book":"Yohani","chapter":"12","verse":"43","text":"Vadayila ukomi wa vandu pitu kujumiwa na Chapanga."},{"book":"Yohani","chapter":"12","verse":"44","text":"Pambeli Yesu kawomba kwa lishu likomi, “Mundu yajumila nenga, akujumila nenga hela ha, akumjumila na yula yanayishili."},{"book":"Yohani","chapter":"12","verse":"45","text":"Yanola nenga akumlola yula yanayishili wuwula."},{"book":"Yohani","chapter":"12","verse":"46","text":"Nenga nyisa pamlima kucha lwengi, ili yoyosi yajumili nenga akotoo kuyikala mulwisa."},{"book":"Yohani","chapter":"12","verse":"47","text":"Yangajila kupikana filongu fya nenga, nenga ngumuhigha ha, nongwa nyisa pamlima kuhigha ha, nyisa kuulowola."},{"book":"Yohani","chapter":"12","verse":"48","text":"Yivanema nenga na kukamula ng'odu filongu fyangu vana yumu wakuvahigha. Filongu fila fyang'ombilili dafivi muhigha lijuva lya mwishu."},{"book":"Yohani","chapter":"12","verse":"49","text":"Ayi nakaka, kwanongwa nenga ng'omba kwa uwesu wa nimweni baha ng'odu, Tati yanayishili ndi mweni yanayishili ng'ombi liki na nywangi liki."},{"book":"Yohani","chapter":"12","verse":"50","text":"Nenga manya kucha lilawu lyaki likuyegha unofu wa jola. Nenga nguwomba fila Tati fyanayishili ng'ombi.”"}]}