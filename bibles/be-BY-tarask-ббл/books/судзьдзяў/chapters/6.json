{"data":[{"book":"СУДЗЬДЗЯЎ","chapter":"6","verse":"1","text":"Сыны Ізраілевыя зноў пачалі ўчыняць ліхое перад вачыма Госпада, і аддаў іх Гасподзь у рукі Мадыяніцянам на сем гадоў."},{"book":"СУДЗЬДЗЯЎ","chapter":"6","verse":"2","text":"Цяжкая была рука ў Мадыяніцянаў над Ізраілем, і сыны Ізраілевыя зрабілі сабе ад Мадыяніцянаў цясьніны ў гарах і пячоры і ўмацаваньні."},{"book":"СУДЗЬДЗЯЎ","chapter":"6","verse":"3","text":"Калі пасее Ізраіль, прыйдуць Мадыяніцяне і Амалікіцяне, і жыхары ўсходу і ходзяць у іх;"},{"book":"СУДЗЬДЗЯЎ","chapter":"6","verse":"4","text":"і стаяць у іх намётамі, і зьнішчаюць створанае зямлёю да самай Газы, і не пакідаюць на пракорм Ізраілю ні авеякі, ні вала, ні асла."},{"book":"СУДЗЬДЗЯЎ","chapter":"6","verse":"5","text":"Бо яны прыходзілі з быдлам сваім і з намётамі сваімі, прыходзілі ў такім мностве, як саранча; ім і вярблюдам іхнім ня было ліку, і хадзілі па зямлі Ізраілевай, спусташаючы яе."},{"book":"СУДЗЬДЗЯЎ","chapter":"6","verse":"6","text":"І вельмі згалеў Ізраіль ад Мадыяніцянаў, і заенчылі сыны Ізраіля да Госпада."},{"book":"СУДЗЬДЗЯЎ","chapter":"6","verse":"7","text":"І калі заенчылі сыны Ізраілевыя да Госпада на Мадыяніцянаў,"},{"book":"СУДЗЬДЗЯЎ","chapter":"6","verse":"8","text":"паслаў Гасподзь прарока да сыноў Ізраілевых, і сказаў ім: так кажа Гасподзь Бог Ізраілеў: Я вывеў вас зь Егіпта, вывеў вас з дома рабства;"},{"book":"СУДЗЬДЗЯЎ","chapter":"6","verse":"9","text":"выбавіў вас з рукі Егіпцянаў і з рукі ўсіх прыгнятальнікаў вашых, прагнаў іх ад вас, і даў вам зямлю іхнюю,"},{"book":"СУДЗЬДЗЯЎ","chapter":"6","verse":"10","text":"і сказаў вам: «Я - Гасподзь Бог ваш; не шануйце божышчаў Амарэйскіх, у зямлі якіх вы жывяце»; але вы не паслухаліся голасу Майго."},{"book":"СУДЗЬДЗЯЎ","chapter":"6","verse":"11","text":"І прыйшоў анёл Гасподні і сеў у Офры пад дубам, які належаў Ёасу, наступцу Авіезэраваму: сын яго Гедэон малаціў тады пшаніцу ў чавільні, каб схавацца ад Мадыяніцянаў."},{"book":"СУДЗЬДЗЯЎ","chapter":"6","verse":"12","text":"І зьявіўся яму анёл Гасподні і сказаў яму: Гасподзь з табою, муж дужы!"},{"book":"СУДЗЬДЗЯЎ","chapter":"6","verse":"13","text":"Гедэон сказаў яму: гаспадару мой! калі Гасподзь з намі, дык чаму спасьцігла нас усё гэта? і дзе ўсе цуды Ягоныя, пра якія расказвалі нам бацькі нашыя, кажучы: «зь Егіпта вывеў нас Гасподзь»? цяпер пакінуў нас Гасподзь і аддаў нас у рукі Мадыяніцянам."},{"book":"СУДЗЬДЗЯЎ","chapter":"6","verse":"14","text":"Гасподзь, паглядзеўшы на яго, сказаў: ідзі з гэтаю сілаю тваёю і выратуй Ізраіля ад рукі Мадыяніцянаў; Я пасылаю цябе."},{"book":"СУДЗЬДЗЯЎ","chapter":"6","verse":"15","text":"Гедэон сказаў Яму: Госпадзе! як уратую я Ізраіля! вось, і род мой у племі Манасііным самы бедны, і я ў доме ў бацькі майго наймаладзейшы."},{"book":"СУДЗЬДЗЯЎ","chapter":"6","verse":"16","text":"І сказаў яму Гасподзь: Я буду з табою, і ты паб'еш Мадыяніцянаў, як аднаго чалавека."},{"book":"СУДЗЬДЗЯЎ","chapter":"6","verse":"17","text":"Гедэон сказаў Яму: калі я здабыў ласку перад вачамі Тваімі, дык зрабі мне азнаку, што Ты гаворыш са мною:"},{"book":"СУДЗЬДЗЯЎ","chapter":"6","verse":"18","text":"ня йдзі адгэтуль, пакуль я ня прыйду да цябе і не прынясу дарунку майго і не прапаную Табе. Ён сказаў: Я застануся, пакуль ты ня вернешся."},{"book":"СУДЗЬДЗЯЎ","chapter":"6","verse":"19","text":"Гедэон пайшоў і прыгатаваў казьляня і праснакоў з эфы мукі; мяса паклаў у кош, а ўзвар уліў у горшчык і прынёс да Яго пад дуб і прапанаваў."},{"book":"СУДЗЬДЗЯЎ","chapter":"6","verse":"20","text":"І сказаў яму анёл Божы: вазьмі мяса і праснакі, і пакладзі на гэты камень, і вылі ўзвар. Ён так і зрабіў."},{"book":"СУДЗЬДЗЯЎ","chapter":"6","verse":"21","text":"Анёл Гасподні, працягнуўшы канец жазла, якое было ў руцэ ў яго, дакрануўся да мяса і праснакоў; і выйшаў агонь з каменя і паеў мяса і праснакі; і анёл Гасподні зьнік з вачэй ягоных."},{"book":"СУДЗЬДЗЯЎ","chapter":"6","verse":"22","text":"І ўбачыў Гедэон, што гэта анёл Гасподні, і сказаў Гедэон: гора мне, Уладыка Госпадзе! бо я бачыў анёла Гасподняга твар у твар."},{"book":"СУДЗЬДЗЯЎ","chapter":"6","verse":"23","text":"Гасподзь сказаў яму: мір табе, ня бойся, не памрэш."},{"book":"СУДЗЬДЗЯЎ","chapter":"6","verse":"24","text":"І зладзіў там Гедэон ахвярнік Госпаду і назваў яго: Ягова Шалом. Ён яшчэ і сёньня ў Офры Авіезэравай."},{"book":"СУДЗЬДЗЯЎ","chapter":"6","verse":"25","text":"У тую ноч сказаў яму Гасподзь: вазьмі цяля са статку бацькі твайго і другое цяля сямігадовае, і развалі ахвярнік Ваала, які ў бацькі твайго, і сьсячы сьвяшчэннае дрэва, якое каля яго,"},{"book":"СУДЗЬДЗЯЎ","chapter":"6","verse":"26","text":"і пастаў ахвярнік Госпаду Богу твайму, на вяршыні скалы гэтай, у парадку, і вазьмі другое цяля і прынясі на цэласпаленьне на дровах з дрэва, якое сьсячэш."},{"book":"СУДЗЬДЗЯЎ","chapter":"6","verse":"27","text":"Гедэон узяў дзесяць чалавек з рабоў сваіх і зрабіў, як казаў яму Гасподзь; але як што зрабіць гэта ўдзень ён баяўся хатніх бацькі свайго і жыхароў горада, дык зрабіў уначы."},{"book":"СУДЗЬДЗЯЎ","chapter":"6","verse":"28","text":"Раніцай усталі жыхары горада, і вось, ахвярнік Ваалаў разбураны, і дрэва каля яго сьсечанае, і другое цяля прынесена на цэласпаленьне на ягоным ахвярніку."},{"book":"СУДЗЬДЗЯЎ","chapter":"6","verse":"29","text":"І гаварылі адзін аднаму: хто гэта зрабіў? Шукалі, распытвалі і сказалі: Гедэон, сын Ёасаў, зрабіў гэта."},{"book":"СУДЗЬДЗЯЎ","chapter":"6","verse":"30","text":"І сказалі жыхары горада Ёасу: выведзі сына твайго: ён мусіць памерці за тое, што разбурыў ахвярнік Ваала і сьсек дрэва, якое было каля яго."},{"book":"СУДЗЬДЗЯЎ","chapter":"6","verse":"31","text":"Ёас сказаў усім, што падступіліся да яго: ці вам заступацца за Ваала, ці вам абараняць яго? хто заступіцца за яго, той будзе аддадзены сьмерці гэтай самай раніцы; калі ён Бог, дык няхай сам заступіцца за сябе, бо ён разбурыў ахвярнік ягоны."},{"book":"СУДЗЬДЗЯЎ","chapter":"6","verse":"32","text":"І пачаў зваць яго з таго дня Ераваалам, бо сказаў: хай Ваал сам судзіцца зь ім за тое, што ён разбурыў ахвярнік ягоны."},{"book":"СУДЗЬДЗЯЎ","chapter":"6","verse":"33","text":"Тым часам усе Мадыяніцяне і Амалікіцяне і жыхары ўсходу сабраліся разам у даліне Ізрээльскай."},{"book":"СУДЗЬДЗЯЎ","chapter":"6","verse":"34","text":"І дух Гасподні агарнуў Гедэона; ён затрубіў у трубу, і пакліканы быў род Авіязэраў ісьці за ім."},{"book":"СУДЗЬДЗЯЎ","chapter":"6","verse":"35","text":"І паслаў паслоў па ўсім племі Манасііным, і яно азвалася ісьці за ім; паслаў таксама паслоў да Асіра, Завулона і Нэфталіма, і гэтыя пайшлі насустрач ім."},{"book":"СУДЗЬДЗЯЎ","chapter":"6","verse":"36","text":"І сказаў Гедэон Богу: калі Ты выратуеш Ізраіля рукою маёю, як казаў Ты,"},{"book":"СУДЗЬДЗЯЎ","chapter":"6","verse":"37","text":"дык вось, я пасьцялю ў гумне стрыжаную воўну: калі раса будзе толькі на воўне, а на ўсёй зямлі суха, дык буду ведаць, што выратуеш рукою маёю Ізраіля, як казаў Ты."},{"book":"СУДЗЬДЗЯЎ","chapter":"6","verse":"38","text":"Так і сталася: на другі дзень, устаўшы рана, ён пачаў выціскаць воўну і выціснуў з воўны расы цэлую чару вады."},{"book":"СУДЗЬДЗЯЎ","chapter":"6","verse":"39","text":"І сказаў Гедэор Богу: ня гневайся на мяне, калі яшчэ раз скажу і яшчэ толькі адзін раз учыню выпрабаваньне над воўнаю: хай будзе суха на адной толькі воўне, а на ўсёй зямлі хай будзе раса."},{"book":"СУДЗЬДЗЯЎ","chapter":"6","verse":"40","text":"Бог так і зрабіў у тую ноч: толькі на воўне было суха, а на ўсёй зямлі была раса."}]}