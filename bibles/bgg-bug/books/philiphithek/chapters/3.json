{"data":[{"book":"Philiphithek","chapter":"3","verse":"1","text":"Jong sha, gu ijakthek, nawaithek ro Ithong shii ò pha ji shii lubo rek bo. Gu è igobi shii nyie zey pha ji zey din pha ne gu buii anow, chiih-è gu rek chak arone nathek shii ne ragia rek ruii phro."},{"book":"Philiphithek","chapter":"3","verse":"2","text":"Hanyie è ji pha awie pha jithek shii rekpho shii, jithek pha chiiethek shii, hanyie è siu shii laig pha bangchiie rek pho wie è riig bo."},{"book":"Philiphithek","chapter":"3","verse":"3","text":"Hanyie è izai migiangkheg pha ji mua pha hì ne gethek ro, ithek asi ro, chiih-è gethek è airo Ragung è Hamangkhung-aphuii shii misiasia chiih-è gethek chai Masi Isu rog shii ò um pha ji shii sang ro. Gethek ne fuang pha migiangkheg pha ji shii ne migi arek ro."},{"book":"Philiphithek","chapter":"3","verse":"4","text":"Gu ne jithek pha zabthek shii migi shii rek mua pha de um phro. Nathek è hanyie jia yi fuang pha migiangkheg pha ji shii migi rek mua phro ne now arone, ji shii than phane gu ne muna chiang um ro."},{"book":"Philiphithek","chapter":"3","verse":"5","text":"3:5: Rom 11:1; Blk 23:6; 26:5Gune habda rey shii, gu shii ne migiangkheg muii. Gu ne Israelthek è giak pha, igang ifai Hebrew, Benjamin jad ro. Jewish Iphey è yao ne, nya ruii dang shii, gu ne Pharisi,"},{"book":"Philiphithek","chapter":"3","verse":"6","text":"3:6: Blk 8:3; 22:4; 26:9-11chiih-è gu è charch shii diigchiao phi pha ji shii bajo miegriie. Iphey pha muyungthek ji nuii ne branthek ne giang re arone, gu ne ichiig oi ro."},{"book":"Philiphithek","chapter":"3","verse":"7","text":"Jishii jithek pha manathek shii gu è phua rone tham pha ji ne thuh gu tham shii Masi chiang adubo rey dun ro."},{"book":"Philiphithek","chapter":"3","verse":"8","text":"Jithek pha mana ji asi bie pha, nyie yi mana gunchid pha gu Ithong Masi Isu pha khani chiang è, gu ne zab ne adubo tham dun ro. Ai chiang è gu ne zab thoh muii; gu ne zab shii izea-ikho duiine now muii, nyieliieshii gu ne Masi shii yang mua"},{"book":"Philiphithek","chapter":"3","verse":"9","text":"chiih-è ai rog shii zab ò rek mua. Gu ne guilum ne giangthek oi ro, jithek pha ichua ne Iphey nuii pha ji è mua ro. Gu shii thuh giang um pha ji ne Masi shii migi ji è phi, giang ji ne Hamangkhung-aphuii è thog ruii chiih-è migi chiang è ro."},{"book":"Philiphithek","chapter":"3","verse":"10","text":"Zab gu è yang pha ji ne Masi shii thieg bo chiih-è airo hòi pha blu shii than mua chiih-è airo diigchiaothek shii thang bo chiih-è airo iy pha ji shii ai duiine rey bo."},{"book":"Philiphithek","chapter":"3","verse":"11","text":"Luthong ji è gui ne iy pha ji ne chai è hòi ruii phro."},{"book":"Philiphithek","chapter":"3","verse":"12","text":"Gu ne zab yang ge dinne zab khriig sha rone ayao ro. Gu ne nyie yi Isu Masi è awailum ne gu shii yangjong pha lasen ji yang pha bidiang ramuii ro."},{"book":"Philiphithek","chapter":"3","verse":"13","text":"Ji chak, gu ijakthek, gu ne yangjong rone izai anow ro; 3:13: asi; giak jigizey shii um thuh de asi. mana jia ne gu è rek, jimagunde, gu iidoh shii um pha ji bia srane nyie yi ibi um pha ji thog pha gu ne bajo bidiang rek."},{"book":"Philiphithek","chapter":"3","verse":"14","text":"Nyie yi Hamangkhung-aphuii è chai lakhung shii Masi Isu chiang è ho pha, jieg ji mua pha gu ne miang ran ro."},{"book":"Philiphithek","chapter":"3","verse":"15","text":"Zab gethek ne hanyie yi luruak iweg pho ne ò now bo. Jishii nathek gai yi yoh now um arone, Hamangkhung-aphuii è ji nathek shii sang rab phi phro."},{"book":"Philiphithek","chapter":"3","verse":"16","text":"Jishii, ji ne yangne, cho gethek ne ò khohthek shii thuh thog pha gethek nuii luagieng pha ji shii ibi lua haro."},{"book":"Philiphithek","chapter":"3","verse":"17","text":"Gu shii nuii bo, gu ijakthek, gathek è nathek chiang khriig pha miiriig hanyie è luagieng pha ji shii wie yoi bo."},{"book":"Philiphithek","chapter":"3","verse":"18","text":"Gu è hì ne dohbi hà blebbleb yaojong, chiih-è thuh gu ne miegkhothek rog shii yao din: Ichiih ne bajo hanyie ro chaithek ne Masi bai hà iy dun pha ji shii bajo suang rab ne ruii ro."},{"book":"Philiphithek","chapter":"3","verse":"19","text":"Ithek ne thumuluii hà jong ruii phro, nyieliieshii ithek ro hamangkhung-aphuii ne ithek ro siu è chid pha ji ro. Ithek ne ithek è nyie wo chid pha ji shii wiangwe rek, chiih-è ithek ne ichiih sohjambling è re pha mana jia ji shii now bie ro."},{"book":"Philiphithek","chapter":"3","verse":"20","text":"Jishii, gethek, ne hamangkhung pha bran ro, chiih-è gethek ne gethek ro Ragiapho, hamangkhung è wuii ruii pha Ithong Isu Masi yang ne khan phro."},{"book":"Philiphithek","chapter":"3","verse":"21","text":"Ai ne, blu è zab pha manathek awairo khoh pha iliing shii yie mua pha ji è khoh ne gethek ro zia iy pha siu shii lai ruii ne ithek shii awairo biisiiethek siu duiine rab ruii phro."}]}