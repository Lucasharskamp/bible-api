{"data":[{"book":"1 Tasaloniiqee","chapter":"1","verse":"1","text":"Phaawulos, Silwaanosii fi Xiimotewos irraa,"},{"book":"1 Tasaloniiqee","chapter":"1","verse":"2","text":"Nu kadhannaa keenya keessatti maqaa keessan dhoofnee yeroo hunda waaʼee hunda keessaniitiif Waaqa ni galateeffanna."},{"book":"1 Tasaloniiqee","chapter":"1","verse":"3","text":"Nu hojii amantii keessanii, dadhabbii jaalala keessanii fi obsa abdii keessanii kan Gooftaa keenya Yesuus Kiristoositti qabdan sana Waaqa keenyaa fi Abbaa keenya duratti ittuma fufnee ni yaadanna."},{"book":"1 Tasaloniiqee","chapter":"1","verse":"4","text":"Yaa obboloota Waaqaan jaallatamtan, nu akka inni isin filate beeknaatii;"},{"book":"1 Tasaloniiqee","chapter":"1","verse":"5","text":"wangeelli keenya humnaan, Hafuura Qulqulluu fi amansiisa guddaan malee dubbii afaanii qofaan gara keessan hin dhufneetii. Nu isiniif jennee akkamitti akka isin gidduu jiraanne ni beektu."},{"book":"1 Tasaloniiqee","chapter":"1","verse":"6","text":"Isinis fakkeenya keenyaa fi fakkeenya Gooftaa duukaa buutaniirtu; utuma dhiphina guddaa keessa jirtanuus gammachuu Hafuurri Qulqulluun isinii kennuun dubbicha fudhattaniirtu."},{"book":"1 Tasaloniiqee","chapter":"1","verse":"7","text":"Kanaanis amantoota Maqedooniyaa fi Akaayaa jiran hundaaf fakkeenya taatanii jirtan."},{"book":"1 Tasaloniiqee","chapter":"1","verse":"8","text":"Dubbiin Gooftaa isin biraa baʼee Maqedooniyaa fi Akaayaa qofatti hin dhagaʼamne; amantiin isin Waaqatti qabdanis lafa hunda gaʼeera. Kanaafuu waaʼee isaa homaa dubbachuu nu hin barbaachisu;"},{"book":"1 Tasaloniiqee","chapter":"1","verse":"9","text":"isin simannaa akkamii akka nuu gootan isaanuu ni dubbatuutii. Isaan akkamitti akka isin Waaqa jiraataa fi Waaqa dhugaa tajaajiluuf jettanii waaqota tolfamoo irraa gara Waaqaatti deebitanis ni himu;"},{"book":"1 Tasaloniiqee","chapter":"1","verse":"10","text":"akkasumas Ilma isaa isa inni warra duʼan keessaa kaase jechuunis Yesuus isa dheekkamsa dhufu jalaa nu baasu sana akka samii irraa eeggattan ni himu."}]}