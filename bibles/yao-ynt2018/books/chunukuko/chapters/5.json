{"data":[{"book":"Chunukuko","chapter":"5","verse":"1","text":"Nipele nachiweni chitabu mu nkono wa kunlyo wa jwelejo jwakutama pa chitengu cha umwenye, chilembekwe nkati ni paasa pakwe ni kuugalikwa kwakulimba ni imatilo saba.Iundo"},{"book":"Chunukuko","chapter":"5","verse":"2","text":"Sooni nammweni katumetume jwa kwinani jwali ni machili ali nkuŵilanga kwakunyanyisya achitiji, “Ana ŵaani ŵakuŵajilwa kumatukula imatilo ni kuchiunukula chitabu?”"},{"book":"Chunukuko","chapter":"5","verse":"3","text":"Nambo nganapagwa mundu kwinani namose pa chilambo, namose paasi chilambo, juŵakombwele kuchiugula chitabu cho atamuno kuchilola chachilembekwe nkati mwakwe."},{"book":"Chunukuko","chapter":"5","verse":"4","text":"None nalisile nnope ligongo nganapagwa mundu juŵawoneche kuti jwakuŵajilwa kuchiugula chitabu atamuno kuchilola chachilembekwe nkati mwakwe."},{"book":"Chunukuko","chapter":"5","verse":"5","text":"Nipele jumo jwa achachekulu ŵala ŵasalile, “Nkalila. Nnole! Lisimba lya lukosyo lwa Yuda, uŵelesi u che Daudi, ŵelewo ampundile Shetani ni kuŵajilwa kukutula imatilo saba ni kuchiugula chitabu.”"},{"book":"Chunukuko","chapter":"5","verse":"6","text":"Nipele nammweni Mwanangondolo ajimi chiŵandi ni chitengu cha umwenye pasikati ja yepanganyikwe yejumi ncheche ni achachekulu. Nombejo ŵaoneche nti jwammulajikwe, jwana misengo saba ni meeso saba, yaikulosya Mbumu saba sya Akunnungu syasitumikwe mchilambo chose."},{"book":"Chunukuko","chapter":"5","verse":"7","text":"Mwanangondolo ŵajawile ni kuchijigala chitabu chila ku nkono wa kunlyo wa ŵelewo ŵakutama pa chitengu cha umwenye chila."},{"book":"Chunukuko","chapter":"5","verse":"8","text":"Paŵachijigele chitabu chila, yepanganyikwe yejumi ncheche ila, pamo ni achachekulu ishilini na nne ŵala ŵagonile manguku paujo pa Mwanangondolo. Kila mundu akwete ching'wenyeng'wenye ni mbale sya sahabu syasigumbele ubani, gele ni mapopelo ga ŵandu ŵa Akunnungu."},{"book":"Chunukuko","chapter":"5","verse":"9","text":"Nombewo ŵajimbile lujimbo lwa sambano achitiji:"},{"book":"Chunukuko","chapter":"5","verse":"10","text":"Mwatesile aŵe ŵambopesi mu umwenye wa Akunnungu kuti ŵatumichile,"},{"book":"Chunukuko","chapter":"5","verse":"11","text":"Ni panapundile kulola, nagapilikene maloŵe ga achikatumetume ŵa kwinani ŵajinji nnope ŵangakuŵalanjika. Ŵajimi kuchisyungula chitengu cha umwenye pamo ni yepanganyikwe yejumi ncheche ila ni achachekulu ŵala."},{"book":"Chunukuko","chapter":"5","verse":"12","text":"Ŵajimbaga kwa liloŵe lyekulungwa:"},{"book":"Chunukuko","chapter":"5","verse":"13","text":"Naipilikene yepanganyikwe yose yaili kwinani ni pachilambo ni paasi pachilambo ni mu bahali ni yose yaili mwelemo naipilikene ilinkwimba:"},{"book":"Chunukuko","chapter":"5","verse":"14","text":"Ni yepanganyikwe yejumi ncheche yo yatite, “Eloo!” Ni achachekulu ŵala ŵagonile manguku ni kwapopelela Mwanangondolo."}]}