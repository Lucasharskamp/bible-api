{"data":[{"book":"1 తెస్సలోనిక పత్రిక","chapter":"5","verse":"1","text":"సోదరులారా, కాలాలను సమయాలను గూర్చి నేను మీకు రాయనక్కరలేదు."},{"book":"1 తెస్సలోనిక పత్రిక","chapter":"5","verse":"2","text":"రాత్రి పూట దొంగ ఎలా వస్తాడో ప్రభువు దినం కూడా అలానే వస్తుందని మీకు బాగా తెలుసు."},{"book":"1 తెస్సలోనిక పత్రిక","chapter":"5","verse":"3","text":"ప్రజలు “అంతా ప్రశాంతంగా భద్రంగా ఉంది. భయమేమీ లేదు,” అని చెప్పుకుంటూ ఉన్నప్పుడు గర్భవతికి నొప్పులు వచ్చినట్టుగా వారి మీదికి నాశనం అకస్మాత్తుగా వస్తుంది కనుక వారు ఏ విధంగానూ తప్పించుకోలేరు."},{"book":"1 తెస్సలోనిక పత్రిక","chapter":"5","verse":"4","text":"సోదరులారా, ఆ రోజు దొంగలాగా మీ మీదికి రావడానికి మీరేమీ చీకటిలో ఉన్నవారు కాదు."},{"book":"1 తెస్సలోనిక పత్రిక","chapter":"5","verse":"5","text":"మీరంతా వెలుగు సంతానం, పగటి సంతానం. మనం రాత్రి సంతానం కాదు. చీకటి సంతానమూ కాదు."},{"book":"1 తెస్సలోనిక పత్రిక","chapter":"5","verse":"6","text":"కాబట్టి ఇతరుల్లాగా నిద్ర పోకుండా, అప్రమత్తంగా, మెలకువగా ఉందాం."},{"book":"1 తెస్సలోనిక పత్రిక","chapter":"5","verse":"7","text":"నిద్రపోయే వారు రాత్రుళ్ళు నిద్రపోతారు. తాగి మత్తెక్కేవారు రాత్రుళ్ళే మత్తుగా ఉంటారు."},{"book":"1 తెస్సలోనిక పత్రిక","chapter":"5","verse":"8","text":"విశ్వాసులమైన మనం పగటి వాళ్ళం కాబట్టి మనలను మనం అదుపులో ఉంచుకుందాము. విశ్వాసం, ప్రేమను కవచంగా, రక్షణ కొరకైన ఆశాభావాన్ని శిరస్త్రాణంగా ధరించుకుందాం."},{"book":"1 తెస్సలోనిక పత్రిక","chapter":"5","verse":"9","text":"ఎందుకంటే మన ప్రభువైన యేసు క్రీస్తు ద్వారా దేవుడు రక్షణ పొందడానికే మనలను నియమించాడు గానీ ఉగ్రతను ఎదుర్కోడానికి కాదు."},{"book":"1 తెస్సలోనిక పత్రిక","chapter":"5","verse":"10","text":"మనం మెలకువగా ఉన్నా నిద్రపోతూ ఉన్నా తనతో కలసి జీవించడానికే ఆయన మన కోసం చనిపోయాడు."},{"book":"1 తెస్సలోనిక పత్రిక","chapter":"5","verse":"11","text":"కాబట్టి మీరు ఇప్పుడు చేస్తున్నట్టుగానే ఒకరినొకరు ఆదరించుకోండి, క్షేమాభివృద్ధి కలగజేసుకోండి."},{"book":"1 తెస్సలోనిక పత్రిక","chapter":"5","verse":"12","text":"సోదరులారా, మీ మధ్య ప్రయాసపడుతూ ప్రభువులో మీకు నాయకత్వం వహిస్తూ మీకు బుద్ధి చెబుతూ ఉన్నవారిని గౌరవించండి."},{"book":"1 తెస్సలోనిక పత్రిక","chapter":"5","verse":"13","text":"వారు చేస్తున్న పనిని బట్టి వారిని ప్రేమతో ఎంతో ఘనంగా ఎంచుకోవాలని బతిమాలుతున్నాం. ఒకరితో మరొకరు శాంతి భావనతో ఉండండి."},{"book":"1 తెస్సలోనిక పత్రిక","chapter":"5","verse":"14","text":"సోదరులారా, మీకు మా ఉపదేశం ఏమిటంటే, సోమరులను హెచ్చరించండి. ధైర్యం లేక కుంగిపోయిన వారికి ధైర్యం చెప్పండి. బలహీనులకు సహాయం చేయండి. అందరి పట్లా సహనం కలిగి ఉండండి."},{"book":"1 తెస్సలోనిక పత్రిక","chapter":"5","verse":"15","text":"ఎవరూ కీడుకు ప్రతి కీడు ఎవరికీ చేయకుండా చూసుకోండి. మీరు ఒకరి పట్ల మరొకరూ, ఇంకా మనుషులందరి పట్లా ఎప్పుడూ మేలైన దానినే చేయడానికి తీవ్ర ప్రయత్నం చెయ్యండి."},{"book":"1 తెస్సలోనిక పత్రిక","chapter":"5","verse":"16","text":"ఎప్పుడూ సంతోషంగా ఉండండి."},{"book":"1 తెస్సలోనిక పత్రిక","chapter":"5","verse":"17","text":"ఎప్పుడూ ప్రార్థన చేస్తూ ఉండండి."},{"book":"1 తెస్సలోనిక పత్రిక","chapter":"5","verse":"18","text":"ప్రతి విషయంలోనూ దేవునికి కృతజ్ఞతాస్తుతులు చెల్లించండి. ఇలా చేయడం యేసు క్రీస్తులో మీ విషయంలో దేవుని ఉద్దేశం."},{"book":"1 తెస్సలోనిక పత్రిక","chapter":"5","verse":"19","text":"దేవుని ఆత్మను ఆర్పవద్దు."},{"book":"1 తెస్సలోనిక పత్రిక","chapter":"5","verse":"20","text":"ప్రవచించడాన్ని నిర్లక్ష్యం చేయవద్దు."},{"book":"1 తెస్సలోనిక పత్రిక","chapter":"5","verse":"21","text":"అన్నిటినీ పరిశీలించి శ్రేష్ఠమైన దాన్ని పాటించండి."},{"book":"1 తెస్సలోనిక పత్రిక","chapter":"5","verse":"22","text":"ప్రతి విధమైన కీడుకూ దూరంగా ఉండండి."},{"book":"1 తెస్సలోనిక పత్రిక","chapter":"5","verse":"23","text":"శాంతి ప్రదాత అయిన దేవుడు మిమ్మల్ని సంపూర్ణంగా పవిత్ర పరచు గాక! మీ ఆత్మా ప్రాణమూ శరీరమూ మన ప్రభువైన యేసుక్రీస్తు రాకలో నిందారహితంగా సంపూర్ణంగా ఉంటాయి గాక!"},{"book":"1 తెస్సలోనిక పత్రిక","chapter":"5","verse":"24","text":"మిమ్మల్ని పిలిచినవాడు నమ్మదగినవాడు కాబట్టి ఆయన అలా చేస్తాడు."},{"book":"1 తెస్సలోనిక పత్రిక","chapter":"5","verse":"25","text":"సోదరులారా, మా కోసం ప్రార్థన చేయండి."},{"book":"1 తెస్సలోనిక పత్రిక","chapter":"5","verse":"26","text":"పవిత్రమైన ముద్దుపెట్టుకుని సోదరులందరికీ వందనాలు తెలియజేయండి."},{"book":"1 తెస్సలోనిక పత్రిక","chapter":"5","verse":"27","text":"సోదరులందరికీ ఈ ఉత్తరాన్ని చదివి వినిపించాలని ప్రభువు పేర మీకు ఆదేశిస్తున్నాను."},{"book":"1 తెస్సలోనిక పత్రిక","chapter":"5","verse":"28","text":"మన ప్రభువైన యేసు క్రీస్తు కృప మీకు తోడై ఉండు గాక!"}]}