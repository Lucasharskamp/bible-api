{"data":[{"book":"1 karinthinaḥ","chapter":"10","verse":"1","text":"he bhrātaraḥ, asmatpitṛpuruṣānadhi yūyaṁ yadajñātā na tiṣṭhateti mama vāñchā, te sarvve meghādhaḥsthitā babhūvuḥ sarvve samudramadhyena vavrajuḥ,"},{"book":"1 karinthinaḥ","chapter":"10","verse":"2","text":"sarvve mūsāmuddiśya meghasamudrayo rmajjitā babhūvuḥ"},{"book":"1 karinthinaḥ","chapter":"10","verse":"3","text":"sarvva ekam ātmikaṁ bhakṣyaṁ bubhujira ekam ātmikaṁ peyaṁ papuśca"},{"book":"1 karinthinaḥ","chapter":"10","verse":"4","text":"yataste'nucarata ātmikād acalāt labdhaṁ toyaṁ papuḥ so'calaḥ khrīṣṭaeva|"},{"book":"1 karinthinaḥ","chapter":"10","verse":"5","text":"tathā satyapi teṣāṁ madhye'dhikeṣu lokeṣvīśvaro na santutoṣeti hetoste prantare nipātitāḥ|"},{"book":"1 karinthinaḥ","chapter":"10","verse":"6","text":"etasmin te 'smākaṁ nidarśanasvarūpā babhūvuḥ; ataste yathā kutsitābhilāṣiṇo babhūvurasmābhistathā kutsitābhilāṣibhi rna bhavitavyaṁ|"},{"book":"1 karinthinaḥ","chapter":"10","verse":"7","text":"likhitamāste, lokā bhoktuṁ pātuñcopaviviśustataḥ krīḍitumutthitā itayanena prakāreṇa teṣāṁ kaiścid yadvad devapūjā kṛtā yuṣmābhistadvat na kriyatāṁ|"},{"book":"1 karinthinaḥ","chapter":"10","verse":"8","text":"aparaṁ teṣāṁ kaiścid yadvad vyabhicāraḥ kṛtastena caikasmin dine trayoviṁśatisahasrāṇi lokā nipātitāstadvad asmābhi rvyabhicāro na karttavyaḥ|"},{"book":"1 karinthinaḥ","chapter":"10","verse":"9","text":"teṣāṁ kecid yadvat khrīṣṭaṁ parīkṣitavantastasmād bhujaṅgai rnaṣṭāśca tadvad asmābhiḥ khrīṣṭo na parīkṣitavyaḥ|"},{"book":"1 karinthinaḥ","chapter":"10","verse":"10","text":"teṣāṁ kecid yathā vākkalahaṁ kṛtavantastatkāraṇāt hantrā vināśitāśca yuṣmābhistadvad vākkalaho na kriyatāṁ|"},{"book":"1 karinthinaḥ","chapter":"10","verse":"11","text":"tān prati yānyetāni jaghaṭire tānyasmākaṁ nidarśanāni jagataḥ śeṣayuge varttamānānām asmākaṁ śikṣārthaṁ likhitāni ca babhūvuḥ|"},{"book":"1 karinthinaḥ","chapter":"10","verse":"12","text":"ataeva yaḥ kaścid susthiraṁmanyaḥ sa yanna patet tatra sāvadhāno bhavatu|"},{"book":"1 karinthinaḥ","chapter":"10","verse":"13","text":"mānuṣikaparīkṣātiriktā kāpi parīkṣā yuṣmān nākrāmat, īśvaraśca viśvāsyaḥ so'tiśaktyāṁ parīkṣāyāṁ patanāt yuṣmān rakṣiṣyati, parīkṣā ca yad yuṣmābhiḥ soḍhuṁ śakyate tadarthaṁ tayā saha nistārasya panthānaṁ nirūpayiṣyati|"},{"book":"1 karinthinaḥ","chapter":"10","verse":"14","text":"he priyabhrātaraḥ, devapūjāto dūram apasarata|"},{"book":"1 karinthinaḥ","chapter":"10","verse":"15","text":"ahaṁ yuṣmān vijñān matvā prabhāṣe mayā yat kathyate tad yuṣmābhi rvivicyatāṁ|"},{"book":"1 karinthinaḥ","chapter":"10","verse":"16","text":"yad dhanyavādapātram asmābhi rdhanyaṁ gadyate tat kiṁ khrīṣṭasya śoṇitasya sahabhāgitvaṁ nahi? yaśca pūpo'smābhi rbhajyate sa kiṁ khrīṣṭasya vapuṣaḥ sahabhāgitvaṁ nahi?"},{"book":"1 karinthinaḥ","chapter":"10","verse":"17","text":"vayaṁ bahavaḥ santo'pyekapūpasvarūpā ekavapuḥsvarūpāśca bhavāmaḥ, yato vayaṁ sarvva ekapūpasya sahabhāginaḥ|"},{"book":"1 karinthinaḥ","chapter":"10","verse":"18","text":"yūyaṁ śārīrikam isrāyelīyavaṁśaṁ nirīkṣadhvaṁ| ye balīnāṁ māṁsāni bhuñjate te kiṁ yajñavedyāḥ sahabhāgino na bhavanti?"},{"book":"1 karinthinaḥ","chapter":"10","verse":"19","text":"ityanena mayā kiṁ kathyate? devatā vāstavikī devatāyai balidānaṁ vā vāstavikaṁ kiṁ bhavet?"},{"book":"1 karinthinaḥ","chapter":"10","verse":"20","text":"tannahi kintu bhinnajātibhi rye balayo dīyante ta īśvarāya tannahi bhūtebhyaeva dīyante tasmād yūyaṁ yad bhūtānāṁ sahabhāgino bhavathetyahaṁ nābhilaṣāmi|"},{"book":"1 karinthinaḥ","chapter":"10","verse":"21","text":"prabhoḥ kaṁsena bhūtānāmapi kaṁsena pānaṁ yuṣmābhirasādhyaṁ; yūyaṁ prabho rbhojyasya bhūtānāmapi bhojyasya sahabhāgino bhavituṁ na śaknutha|"},{"book":"1 karinthinaḥ","chapter":"10","verse":"22","text":"vayaṁ kiṁ prabhuṁ sparddhiṣyāmahe? vayaṁ kiṁ tasmād balavantaḥ?"},{"book":"1 karinthinaḥ","chapter":"10","verse":"23","text":"māṁ prati sarvvaṁ karmmāpratiṣiddhaṁ kintu na sarvvaṁ hitajanakaṁ sarvvam apratiṣiddhaṁ kintu na sarvvaṁ niṣṭhājanakaṁ|"},{"book":"1 karinthinaḥ","chapter":"10","verse":"24","text":"ātmahitaḥ kenāpi na ceṣṭitavyaḥ kintu sarvvaiḥ parahitaśceṣṭitavyaḥ|"},{"book":"1 karinthinaḥ","chapter":"10","verse":"25","text":"āpaṇe yat krayyaṁ tad yuṣmābhiḥ saṁvedasyārthaṁ kimapi na pṛṣṭvā bhujyatāṁ"},{"book":"1 karinthinaḥ","chapter":"10","verse":"26","text":"yataḥ pṛthivī tanmadhyasthañca sarvvaṁ parameśvarasya|"},{"book":"1 karinthinaḥ","chapter":"10","verse":"27","text":"aparam aviśvāsilokānāṁ kenacit nimantritā yūyaṁ yadi tatra jigamiṣatha tarhi tena yad yad upasthāpyate tad yuṣmābhiḥ saṁvedasyārthaṁ kimapi na pṛṣṭvā bhujyatāṁ|"},{"book":"1 karinthinaḥ","chapter":"10","verse":"28","text":"kintu tatra yadi kaścid yuṣmān vadet bhakṣyametad devatāyāḥ prasāda iti tarhi tasya jñāpayituranurodhāt saṁvedasyārthañca tad yuṣmābhi rna bhoktavyaṁ| pṛthivī tanmadhyasthañca sarvvaṁ parameśvarasya,"},{"book":"1 karinthinaḥ","chapter":"10","verse":"29","text":"satyametat, kintu mayā yaḥ saṁvedo nirddiśyate sa tava nahi parasyaiva|"},{"book":"1 karinthinaḥ","chapter":"10","verse":"30","text":"anugrahapātreṇa mayā dhanyavādaṁ kṛtvā yad bhujyate tatkāraṇād ahaṁ kuto nindiṣye?"},{"book":"1 karinthinaḥ","chapter":"10","verse":"31","text":"tasmād bhojanaṁ pānam anyadvā karmma kurvvadbhi ryuṣmābhiḥ sarvvameveśvarasya mahimnaḥ prakāśārthaṁ kriyatāṁ|"},{"book":"1 karinthinaḥ","chapter":"10","verse":"32","text":"yihūdīyānāṁ bhinnajātīyānām īśvarasya samājasya vā vighnajanakai ryuṣmābhi rna bhavitavyaṁ|"},{"book":"1 karinthinaḥ","chapter":"10","verse":"33","text":"ahamapyātmahitam aceṣṭamāno bahūnāṁ paritrāṇārthaṁ teṣāṁ hitaṁ ceṣṭamānaḥ sarvvaviṣaye sarvveṣāṁ tuṣṭikaro bhavāmītyanenāhaṁ yadvat khrīṣṭasyānugāmī tadvad yūyaṁ mamānugāmino bhavata|"}]}