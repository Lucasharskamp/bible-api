{"data":[{"book":"Esta","chapter":"5","verse":"1","text":"Chiengʼ mar adek Esta norwako lawe mar duongʼ kaka mikach ruoth mochungʼ e laru maiye mar dala ruoth, kama omanyore gi ot maduongʼ ma ruoth bedoe; Ruoth ne oyudo obedo e kome mar duongʼ e ot, kama omanyore gi dhoot."},{"book":"Esta","chapter":"5","verse":"2","text":"Kane oneno ruoth madhako miluongo ni Esta ma mikache kochungʼ e laru, nomor kode mi otingʼone ludhe mar dhahabu mane ni e lwete. Omiyo Esta nodhi momulo wi luth."},{"book":"Esta","chapter":"5","verse":"3","text":"Eka ruoth nopenjo Esta niya, “En angʼo? En angʼo midwaro kwayo? Kwa akwaya kata obed mana nus mar pinya, to ibiro miyi.”"},{"book":"Esta","chapter":"5","verse":"4","text":"Esta nodwoko ruoth niya, “Ka ihera kendo ineno ni ber miya gima akwayo, to yie ibi gi Haman e nyasi maselosonu.”"},{"book":"Esta","chapter":"5","verse":"5","text":"Ruoth nowacho mondo okel Haman piyo, mondo mi watim gima Esta okwayo."},{"book":"Esta","chapter":"5","verse":"6","text":"Kane onwangʼo gimadho divai, ruoth nochako openjo Esta niya, “Koro angʼo midwaro kwayo? Ibiro miyigo. En angʼo mikwayo? Kata obed nus mar pinya to oyieni mondo ikawe.”"},{"book":"Esta","chapter":"5","verse":"7","text":"Eka Esta nodwoko niya, Kwayona gi dwarona ema:"},{"book":"Esta","chapter":"5","verse":"8","text":"Ka ruoth otimona ngʼwono kendo ihera kendo ka iyie mondo itim kwayona, to yie mondo ruoth gi Haman mondo obi e nyasi ma kiny nalosnu. Eka abiro dwoko ruoth penjoneno."},{"book":"Esta","chapter":"5","verse":"9","text":"Haman nowuok kanyo kamor kendo ka chunye opongʼ gi ilo. To kane oneno Modekai e dhoranga ruoth ka ok ochungʼ ne kata nyiso luor e nyime, mirima nomake nikech Modekai."},{"book":"Esta","chapter":"5","verse":"10","text":"Kata kamano, Haman nomako chunye mi nodhi dala."},{"book":"Esta","chapter":"5","verse":"11","text":"Haman nosungorenegi kaka en-gi mwandu mathoth, gi yawuowi mangʼeny, to gi kaka ruoth osemiye duongʼ moloyo jotelo gi jodongo mamoko."},{"book":"Esta","chapter":"5","verse":"12","text":"Haman nomedo wacho niya, “To ok mano kende, an kenda ema Esta mikach ruoth oluonga mondo adhi gi ruoth e nyasine moloso, to kiny bende oseluonga mondo wadhi gi ruoth."},{"book":"Esta","chapter":"5","verse":"13","text":"To magi duto ok miya mor kapod aneno ja-Yahudi ma Modekai kobet e dhoranga ruoth.”"},{"book":"Esta","chapter":"5","verse":"14","text":"Jaode ma Zeresh gi osiepene duto nongʼadone rieko niya, “Gur yath ma borne oromo fut piero abiriyo gabich mi liere ji, kendo ikwa ruoth gokinyi mondo oneg Modekai kolier kanyo. Eka mondo idhi uchiem gi ruoth ka imor.” Parono nomoro Haman, mi nogero gima inegogo ji koliergi."}]}