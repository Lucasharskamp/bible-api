{"data":[{"book":"Walumi","chapter":"16","verse":"1","text":"Nolonda mumjuwe lumbu jetu Foibe, mtazaji wa kibumbila cha wanhu wamtogole Yesu ako Kenkela."},{"book":"Walumi","chapter":"16","verse":"2","text":"Nowapula mumbokele kwa twaga da Mndewa, kamba viilondigwa kwa wanhu wa Imulungu, mumtaze kila kinhu kiyolonda kulawa kumwenu, kwavija kawataza wanhu wengi na vivija kumwangu niye."},{"book":"Walumi","chapter":"16","verse":"3","text":"Walamuseni Pilisila na mkasano wake Akula, wasang'hanaji wayangu kwa kuilumba na Yesu Kilisito."},{"book":"Walumi","chapter":"16","verse":"4","text":"Wao wauhonza ugima wao mbuli yangu. Nowagwaa nhogolwa ng'hani siyo niye niiyeka, lakini vivija vibumbila va wanhu haweli Wayahudi wamtogole Yesu."},{"book":"Walumi","chapter":"16","verse":"5","text":"Nowalamusa kibumbila cha wanhu wamtogole Yesu oiting'hana mzikae zao."},{"book":"Walumi","chapter":"16","verse":"6","text":"Mulamuseni Malia yawasang'hanile kwa kuiyoha."},{"book":"Walumi","chapter":"16","verse":"7","text":"Vivija mulamuseni Anduloniko na Yunia, Wayahudi wayangu wagodekigwe na niye. Wao wajuwika ng'hani na watumigwa na wanongolela kumtogola Kilisito."},{"book":"Walumi","chapter":"16","verse":"8","text":"Mulamuseni Ampiliato mbwigangu inimnogela kwa kuilumba na Mndewa."},{"book":"Walumi","chapter":"16","verse":"9","text":"Vivija mulamuseni Ulibano, msang'hanaji miyetu mwiisang'hano ya Kilisito, vivija nomulamusa mbwigangu inimnogela Sitaku."},{"book":"Walumi","chapter":"16","verse":"10","text":"Mulamuseni Apele, ija sang'hano yake kwa Kilisito yoneka kuwa inoga. Ndamusileni wanhu wose weli mng'anda ya Alisitobulo."},{"book":"Walumi","chapter":"16","verse":"11","text":"Nomulamusa Helodiani, Muyahudi miyangu, na wanhu wamtogole Yesu mng'anda ya Nalikisi."},{"book":"Walumi","chapter":"16","verse":"12","text":"Ndamusileni watwanzi iwomsang'hanila ng'hani Mndewa, Tulufena na Tulufosa na mbwigangu Pelisi, yamsang'hanile ng'hani Mndewa."},{"book":"Walumi","chapter":"16","verse":"13","text":"Ndamusileni Lufo, yasaguligwe na Mndewa, na mamake yanitendile mwanage siku zose."},{"book":"Walumi","chapter":"16","verse":"14","text":"Ndamusileni Asunikilito na Fulegoni na Helime na Patuloba na Helima na wanhu wamtogole Yesu weli hamoja nao."},{"book":"Walumi","chapter":"16","verse":"15","text":"Ndamusileni Filologo na Yulia, na Nelea na lumbu jake, na Olimpa na wanhu wose wa Imulungu weli hamoja nao."},{"book":"Walumi","chapter":"16","verse":"16","text":"Muilamuse kwa nzila ilagusa moinogela. Vibumbila vose va wanhu wamtogole Yesu Kilisito vowalamusa."},{"book":"Walumi","chapter":"16","verse":"17","text":"Ndugu zangu nowapula ng'hani, muiteganye na wanhu owatenda muigole na kuwatenda muikwale, kwa kugalema mafundizo gamufunzigwe. Kaleni kutali nao!"},{"book":"Walumi","chapter":"16","verse":"18","text":"Kwavija wose otenda kamba vivo hawamsang'hanila Mndewa wetu Kilisito, lakini osang'hana mbuli ya zinda zao. Kwa mbuli zao zaumulile na ulonzi wa kutewenza owavizila wanhu hawaujuwile uvizi awo choni."},{"book":"Walumi","chapter":"16","verse":"19","text":"Kila munhu kahulika vimumtegeleze Mndewa, avo nowadeng'helela ng'hani, nolonda muwe na nzewele ya kujuwa ganogile, lakini sikumulongigwe kwa kutenda nzambi."},{"book":"Walumi","chapter":"16","verse":"20","text":"Nayo Imulungu yogala tindiwalo hakawa kumuhonda Mwenembago yeli hasi mmagulu genu."},{"book":"Walumi","chapter":"16","verse":"21","text":"Timoseo msang'hanaji miyangu, kowalamusa, vivija Lukio na Yasoni na Sosipateli na Wayahudi wayangu owalamusa."},{"book":"Walumi","chapter":"16","verse":"22","text":"Na niye Telitio, nyandike baluwa ino, nowalamusa kwa twaga da Mndewa."},{"book":"Walumi","chapter":"16","verse":"23","text":"Na Gayo, mwenekae wangu na kibumbila cha wanhu wose wamtogole Yesu oiting'hanaga mng'anda yake, kowalamusa. Vivija Elasito mwikaji wa sente za buga dino na miyage Kwalito, owalamusa."},{"book":"Walumi","chapter":"16","verse":"24","text":"Ng'hekewa ya Mndewa wetu Yesu Kilisito ikale na mweye mose. Ona."},{"book":"Walumi","chapter":"16","verse":"25","text":"Tumtogole Imulungu, yodaha kuwagangamiza mna Imbuli Inogile iniwapetele mbuli ya Yesu Kilisito, kwa kugubula ukweli ukalile ufisigwe miyaka heleketwaa."},{"book":"Walumi","chapter":"16","verse":"26","text":"Lakini sambi ukweli awo ugubuligwa kubitila maandiko ga watula ndagu wa Imulungu, na kwa lagizo da Imulungu yelibule uhelelo, ulagusigwa kwa wanhu wa isi zose ili wose watogole na kutegeleza."},{"book":"Walumi","chapter":"16","verse":"27","text":"Imulungu yaiyeka yeli na nzewele, siku zose yagweleligwe ukulu kubitila Yesu Kilisito! Ona."}]}