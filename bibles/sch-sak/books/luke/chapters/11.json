{"data":[{"book":"Luke","chapter":"11","verse":"1","text":"Sûnkhat chu Jisua'n, mun inkhata chubai a thoa. A zoiin chu, a ruoisi inkhatin, “Pumapa, John'n a ruoisingei chubai tho a minchu ngei ngâi angin keini khom chubai tho mi minchu roh,” a tia."},{"book":"Luke","chapter":"11","verse":"2","text":"Hanchu, Jisua'n an kôma, “Chubai nin thoa anîn chu hi ang hin ti roi:"},{"book":"Luke","chapter":"11","verse":"3","text":"Nîngtin kin sâk rang anâng ngei11:3: kin sâk rang anâng; aninônchu nangtûka kin sâk rang. mi pêk roh."},{"book":"Luke","chapter":"11","verse":"4","text":"Kin sietnangei mi ngâidam roh,"},{"book":"Luke","chapter":"11","verse":"5","text":"Hanchu, Jisua'n a ruoisingei kôma, “Tumakhatin, jânchima a malpa ina se senla, ‘Mal, vâipôl tâpthum ni lei sem roh."},{"book":"Luke","chapter":"11","verse":"6","text":"Ka malpa khuola a honga, ite man sâk rang lak nei mu-unga!’” ti senla."},{"book":"Luke","chapter":"11","verse":"7","text":"A malpan in sûng renga, “Ni hong jêl khâi no roh, inkhâr ka kal zoia, ka nâingei leh kin jâl kêng ani zoi. Inthoiin ite nang pêk thei khâi no ning!” ti ta senla."},{"book":"Luke","chapter":"11","verse":"8","text":"Hanchu, a mal ni nia, inthoiin nang a hong pêk no nâka, inzak loia ne ngênrît sikin inthoiin nu nuom dôr nang hong pêk a tih, a tia."},{"book":"Luke","chapter":"11","verse":"9","text":"“Masikin nangni ki ti, zong roi, ipêk nîng nin tih, rok roi man nin tih, tôk roi inkhâr mo-ong pe nîng nin tih."},{"book":"Luke","chapter":"11","verse":"10","text":"Asikchu, tutu a zong kai chu ipêk nîng an ta, a rok kaiin chu man an ta, a tôk kai chu inkhâr mo-ong pe nîng an tih."},{"book":"Luke","chapter":"11","verse":"11","text":"Nangni lâia pangei hin, nin nâingeiin ngâ nangni zong rese ngei, murûl pêk ung mo?"},{"book":"Luke","chapter":"11","verse":"12","text":"Nôn chu, ârtui nangni zong rese ngei, âinuvet pêk ung mo?"},{"book":"Luke","chapter":"11","verse":"13","text":"Nangni misaloi ngeiin luo, nin nâingei neinun sa pêkna chang nin rietin te, nin Pa invâna omin vângin chu a nâingei idôra mo Ratha Inthieng ai pêk ok rang na! a zongpu murdi chu” a tia."},{"book":"Luke","chapter":"11","verse":"14","text":"Hanchu, Jisua'n ramkhori chong theiloi inkhat a rujûlpaia, a jôk suole chu miriem chong theiloi hah a chong thei zoia. Mipuingei han an kamâm sabaka."},{"book":"Luke","chapter":"11","verse":"15","text":"11:15: Mat 9:34; 10:25Ania, mi senkhatin chu, ramkhori rêngpa, Beelzebul kêng, rujûlpai theina ranak a pêk ani, an tia."},{"book":"Luke","chapter":"11","verse":"16","text":"11:16: Mat 12:38; 16:1; Mk 8:11Senkhatin chu ama min ôkna rangin, Pathien renga sininkhel sin rangin an tia."},{"book":"Luke","chapter":"11","verse":"17","text":"Ania, Jisua'n an mindonna a rieta, masikin an kôma, “Kho ram khom insena anni le anni indoi kai chu ram an tih, insûngkuo khom anni le anni indoi kai chu inmang an tih."},{"book":"Luke","chapter":"11","verse":"18","text":"Soitan rêngram khom pâl sinin anni le anni an indoiin te, inmo ânding ranga? Inmo, Beelzebulin rachamneina a pêka ramkhoringei a rujûlpai ngei ni nan ti thei,” a tipe ngeia."},{"book":"Luke","chapter":"11","verse":"19","text":"Ma anga Beelzebul sika ku rujûlpai ngâi anin le, nin nûkjûi ngeiin tu sikin mo an rujûlpai ngâi? Anni han nin dikloi ani iti nangni an minthâr ani."},{"book":"Luke","chapter":"11","verse":"20","text":"Hanchu, Pathien rachama ramkhoringei ka rujûlpai ngâi anin chu, Pathien Rêngram nin kôma ajuongtung tatak ani zoi a minthâr ani."},{"book":"Luke","chapter":"11","verse":"21","text":"“Mi râtin râlrovo kipa, a in a ngâkin chu, a neinuntin mojôkin a om ngâi."},{"book":"Luke","chapter":"11","verse":"22","text":"Ania ama nêka rât uolin a hong doia, a menên chu, ân tûngna râlrovo nâm a lâk pea, a neinun ai lâk pe khom a sem minzar ngâi."},{"book":"Luke","chapter":"11","verse":"23","text":"11:23: Mk 9:40 Tutu keima tienga kop loi kai chu midoi ania, tutu ni mintûp pui loi kai chu a chekminchâi ani.”"},{"book":"Luke","chapter":"11","verse":"24","text":"Ratha saloi hah, mi sûng renga a jôkpaia anîn chu, tui boina rama inngam mun rokin a chai titira, a man loi tena chu, “Ki ina kîrnôk ki tih” a tia."},{"book":"Luke","chapter":"11","verse":"25","text":"A hongkîr nôkin chu, in phiet min saia cherêl diem a mua."},{"book":"Luke","chapter":"11","verse":"26","text":"Hanchu a se nôka, ratha saloi dang sari, ama nêka puoloi uol a hong tuonga, an lûta, an om ngâi. Masikin ma miriem omdân anûka hah chu a motona nêkin a siet uol ngâi."},{"book":"Luke","chapter":"11","verse":"27","text":"Jisua'n ha chong hah a misîr zoiin chu, mipui lâi renga nupang inkhat a hêta, “Nupang nang a vonga nang a donsûinu chu satvur ani,” a tia."},{"book":"Luke","chapter":"11","verse":"28","text":"Jisua'n a thuona, “Pathien chong rieta a jôm ngei chu satvur anni uol,” a tipea."},{"book":"Luke","chapter":"11","verse":"29","text":"Mipuingeiin an ûmhur lâiin Jisua'n, atûnlai mingei hih idôra siet mo anni zoi? Sininkhêl an zonga, hannisenla, Jonah minsinna pênna chu ite minsinna dang ipêk ni no nih."},{"book":"Luke","chapter":"11","verse":"30","text":"11:30: Jon 3:4 Nineveh, khuo mingei ranga dêipu Jonah minsinna ai ni anga han atûnlâi mingei rangin chu, Miriem Nâipasal hih minsinna nîng a tih."},{"book":"Luke","chapter":"11","verse":"31","text":"Roijêk Nîn chu Thang tienga Rêngnu Sheba lân ding a ta, atûnlâi mingei theiloimintum a tih. Rêng Solomon vârna rangâi rang pielin ram latak renga a hong sikin. Nangni ki ril Rêng Solomon nêka lien uol hin a om."},{"book":"Luke","chapter":"11","verse":"32","text":"Roijêk Nîn chu Nineveh mingei khom hong inding an ta, theiloi nangni min tum an tih. Jonah chong a rila an sietna renga an insîr sikin. Nangni ki ril Jonah nêka lien uol hin a om, a tia."},{"book":"Luke","chapter":"11","verse":"33","text":"Tutên, châti mockokin, thupin bêl nuoia dar ngâi mak, a darna muna kêng an dar ngâi, mi a lût murdi'n avâr an mu theina rangin."},{"book":"Luke","chapter":"11","verse":"34","text":"Nin mitngei hi nin takpuma meivâr ang ani. Nin mit avârin chu, nin takpum khom a vâr iema, nin mit a sieta anîn chu nin takpum khom a jîngkhap ani."},{"book":"Luke","chapter":"11","verse":"35","text":"Masikin, singthei roi, nin vâr ajîng loina rangin."},{"book":"Luke","chapter":"11","verse":"36","text":"Hanchu, châtiin, nangni ai êlminvâr iem ngâi anga han nin takpum abâk ajîngna boi riekin, nin pumin vâr iem a tih."},{"book":"Luke","chapter":"11","verse":"37","text":"Hanchu, Jisua a chong zoiin chu, Pharisee inkhatin ama leh bu nêk rangin a siela, male a sea, bu nêk rangin ânsunga."},{"book":"Luke","chapter":"11","verse":"38","text":"Pharisee han, Jisua kut rusûk loia khalâi a ot a mûn chu a kamâm oka."},{"book":"Luke","chapter":"11","verse":"39","text":"Hanchu, Pumapa'n a kôma, “Nangni Phariseengei, kilât le bukhêng apêntieng nin minsâia, ania, nin sûng tieng chu huongna le sietna sip ani."},{"book":"Luke","chapter":"11","verse":"40","text":"Mo ngei, apêntienga sinpu, Pathien'n asûng tieng khom ai sin nimak mo?"},{"book":"Luke","chapter":"11","verse":"41","text":"Ni kilât le bukhênga om hah inriengngei pêk inla hanchu, neinuntin inthieng let a tih.”"},{"book":"Luke","chapter":"11","verse":"42","text":"“Nangni Phariseengei nin chung ântak bah na! nin neinun manvâng, lêngmesêr, chimu murdi, sômakhat Pathien nin pêka, hannisenla, indikna le lungkhamna chu nin seleta, ha tak hah kêng nin sintum, adangngei khom selet uol loiin."},{"book":"Luke","chapter":"11","verse":"43","text":"Nangni Phariseengei nin chung ântak bah na! Inkhom ina sukmun asa nin midita, bazar muna mingei nangni an jâ nin rangâi minluta."},{"book":"Luke","chapter":"11","verse":"44","text":"Nin chung ântak bah na! Thân muruo sîntholoi mîn riet loia a chunga an lôn ang hah nin ni,” a tia."},{"book":"Luke","chapter":"11","verse":"45","text":"Hanchu, Balam minchupu lâia inkhatin, a kôma, “Minchupu, ma ni ti hah keini khom mi na êrona kêng” a tia."},{"book":"Luke","chapter":"11","verse":"46","text":"Jisua'n a thuona, “Nangni, Balam minchupungei khom nin chung ântak, mi chunga pêl ântak, puok rik nan bânga, a pêlpui rangin chu nin kutmitin le luo tôn mak chei."},{"book":"Luke","chapter":"11","verse":"47","text":"Nin chung ântak bah na! Nin richibul ngeiin an ithat dêipungei thân nin sinsiema."},{"book":"Luke","chapter":"11","verse":"48","text":"Nin richibul ngeiin dêipungei an lei that hah nangnin khom nin pompui minennân an thânngei nin sinsiema."},{"book":"Luke","chapter":"11","verse":"49","text":"Masikin, Pathien vârnân, Dêipungei le Thangtheingei tîr ka ta, senkhatngei that an ta, senkhatngei dûk mintong an tih,” a tia."},{"book":"Luke","chapter":"11","verse":"50","text":"Masikin rammuol insieng renga dêipungei an lei that sikin, atûnlâi mingei hih dûk mintong nîng an tih."},{"book":"Luke","chapter":"11","verse":"51","text":"11:51: Aph 4:8; 2 Rich 24:20,21 Abel an that renga Zakariah dênin, ama vâng chu mâichâm le Muninthieng kâra that ani. Nangni ki ti, masik piela han atûnlâi mingei dûk mintong nîng an tih."},{"book":"Luke","chapter":"11","verse":"52","text":"Balam minchupungei khom nin chung ântak bah na! Rietna inkhâr in ongna chabi nin vonga, nangni lak lût no tunuia, a lût rang a nuomngei tena nin khapa."},{"book":"Luke","chapter":"11","verse":"53","text":"Hanchu, Jisua'n ha mun a mâkin chu, Balam minchupungei le Phariseengeiin an dema chong rekel tamtak an rekela."},{"book":"Luke","chapter":"11","verse":"54","text":"Thuonna minchâi a neia sûr theina rangin an muruong chien ani."}]}