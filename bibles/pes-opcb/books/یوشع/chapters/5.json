{"data":[{"book":"یوشع","chapter":"5","verse":"1","text":"در سمت غربی رود اردن، اموری‌ها و در امتداد ساحل دریای مدیترانه کنعانی‌ها سکونت داشتند. پادشاهان آنها وقتی شنیدند که خداوند به خاطر بنی‌اسرائیل راه خشکی از میان رود اردن پدید آورده تا از آن عبور کنند، سخت ترسیدند و جرأت مقابله با اسرائیل را از دست دادند."},{"book":"یوشع","chapter":"5","verse":"2","text":"در این موقع خداوند به یوشع فرمود: «کاردها از سنگ چخماق بساز و این نسل دوم بنی‌اسرائیل را ختنه کن.»"},{"book":"یوشع","chapter":"5","verse":"3","text":"پس یوشع کاردها از سنگ چخماق ساخت و همۀ مردان اسرائیل را در «جِبعه هاعَرَلوت» ختنه کرد."},{"book":"یوشع","chapter":"5","verse":"4-5","text":"دلیل این کار این بود که تمام مردانی که به سن جنگیدن رسیده بودند و موقع بیرون آمدن از مصر ختنه شده بودند، همگی در بیابان مرده بودند و پسران آنها که پس از خروج از مصر متولد شده بودند، ختنه نشده بودند."},{"book":"یوشع","chapter":"5","verse":"6","text":"قوم اسرائیل چهل سال در بیابان سرگردان بودند تا اینکه تمام مردانی که هنگام بیرون آمدن از مصر به سن جنگیدن رسیده بودند، مردند. آنها چون خداوند را اطاعت نکردند، او هم قسم خورد که نگذارد وارد سرزمینی شوند که وعدهٔ آن را به اجدادشان داده بود زمینی که شیر و عسل در آن جاری است."},{"book":"یوشع","chapter":"5","verse":"7","text":"پس یوشع پسرانی را که بزرگ شده بودند و می‌بایست جای پدران خود را بگیرند، ختنه کرد."},{"book":"یوشع","chapter":"5","verse":"8","text":"پس از انجام عمل ختنه، همه در اردوگاه به استراحت پرداختند تا بهبود یابند."},{"book":"یوشع","chapter":"5","verse":"9","text":"سپس خداوند به یوشع فرمود: «امروز ننگ مصر را از روی شما برداشتم.» جایی که اسرائیلی‌ها ختنه شدند، جلجال5‏:9 «جلجال» در عبری به معنی «غلتیدن» است. نامیده شد و تا به امروز به همان نام باقی است."},{"book":"یوشع","chapter":"5","verse":"10","text":"هنگامی که قوم اسرائیل در جلجال واقع در دشت اریحا اردو زده بودند، شب چهاردهم ماه، عید پِسَح را جشن گرفتند."},{"book":"یوشع","chapter":"5","verse":"11","text":"روز بعد به خوردن محصولات سرزمینی که وارد آن شده بودند پرداختند و از گندم آنجا نان فطیر پختند."},{"book":"یوشع","chapter":"5","verse":"12","text":"پس از آن، نان آسمانی که به «مَنّا» معروف بود متوقف گردید و دیگر هرگز دیده نشد! قوم اسرائیل پس از آن برای خوراک، از محصولات سرزمین کنعان استفاده می‌کردند."},{"book":"یوشع","chapter":"5","verse":"13","text":"روزی یوشع که به شهر اریحا نزدیک شده بود، چشمش به مردی شمشیر به دست افتاد. یوشع به سوی او رفت و پرسید: «دوست هستی یا دشمن؟»"},{"book":"یوشع","chapter":"5","verse":"14","text":"آن مرد به یوشع گفت: «من سردار لشکر خداوند هستم.» یوشع روی بر زمین نهاد و سجده کرده، گفت: «هر امری داری به بنده‌ات بفرما.»"},{"book":"یوشع","chapter":"5","verse":"15","text":"او به یوشع گفت: «کفشهایت را درآور، زیرا جایی که ایستاده‌ای مقدّس است.» یوشع اطاعت کرد."}]}