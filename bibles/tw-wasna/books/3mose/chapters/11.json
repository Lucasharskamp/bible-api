{"data":[{"book":"3 Mose","chapter":"11","verse":"1","text":"Afei, Awurade ka kyerɛɛ Mose ne Aaron sɛ,"},{"book":"3 Mose","chapter":"11","verse":"2","text":"“Monka nkyerɛ Israelfoɔ no sɛ, ‘yei ne mmoa a mobɛtumi awe wɔ asase so mmoa no mu."},{"book":"3 Mose","chapter":"11","verse":"3","text":"Motumi we aboa biara a ne tɔte mu apae na ɔpu wesa no."},{"book":"3 Mose","chapter":"11","verse":"4","text":"“ ‘Monnnwe mmoa a ɛdidi so yi. Yoma, ɛfiri sɛ, ɔpu wesa nanso ne tɔte mu mpaeɛ;"},{"book":"3 Mose","chapter":"11","verse":"5","text":"Atwaboa, ɛfiri sɛ, ɔpu wesa nanso ne tɔte mu mpaeɛ."},{"book":"3 Mose","chapter":"11","verse":"6","text":"Adanko, ɛfiri sɛ, ɔpu wesa nanso ne tɔte mu mpaeɛ."},{"book":"3 Mose","chapter":"11","verse":"7","text":"Ɔprako, ɛfiri sɛ, ne tɔte mu apae nanso ɔmpu nwesa."},{"book":"3 Mose","chapter":"11","verse":"8","text":"Monnnwe wɔn nam anaa mommfa mo nsa nka wɔn funu; wɔyɛ akyiwadeɛ nnuane ma mo."},{"book":"3 Mose","chapter":"11","verse":"9","text":"“ ‘Monni nsuomnam biara a ɛwɔ ntɛtɛ ne abon a ɛfiri nsubɔntene anaa ɛpo mu;"},{"book":"3 Mose","chapter":"11","verse":"10","text":"nanso nsuomnam a aka no deɛ, mokyi."},{"book":"3 Mose","chapter":"11","verse":"11","text":"Ɛnsɛ sɛ mowe wɔn nam anaa mode mo nsa ka wɔn afunu."},{"book":"3 Mose","chapter":"11","verse":"12","text":"Meti mu bio sɛ, nsuomnam biara a ɛnni ntɛtɛ anaa abon no, mokyi."},{"book":"3 Mose","chapter":"11","verse":"13","text":"“ ‘Nnomaa a mokyi no korakora nso ne: ɔkɔdeɛ, ne ɔkɔrewa ne ɔkomfufuo,"},{"book":"3 Mose","chapter":"11","verse":"14","text":"ɔkompete (wɔn ahodoɔ nyinaa), ɔsansa,"},{"book":"3 Mose","chapter":"11","verse":"15","text":"anene (wɔn ahodoɔ nyinaa),"},{"book":"3 Mose","chapter":"11","verse":"16","text":"sohori, anadwokorɔma, ɛpo so akorɔma, akorɔma (wɔn ahodoɔ nyinaa),"},{"book":"3 Mose","chapter":"11","verse":"17","text":"ɔpatuo, ɛserɛ so patuo, patukɛseɛ,"},{"book":"3 Mose","chapter":"11","verse":"18","text":"bakanoma, nantwinoma, opete,"},{"book":"3 Mose","chapter":"11","verse":"19","text":"asukɔnkɔn (wɔn ahodoɔ nyinaa), asɔkwaa ne apan."},{"book":"3 Mose","chapter":"11","verse":"20","text":"“ ‘Ntuboa a wɔnante no, ɛnsɛ sɛ wɔwe"},{"book":"3 Mose","chapter":"11","verse":"21","text":"agye wɔn a wɔhuri;"},{"book":"3 Mose","chapter":"11","verse":"22","text":"ntutummɛ ahodoɔ nyinaa, nketekyire, ne mmɛbɛ nyinaa motumi we."},{"book":"3 Mose","chapter":"11","verse":"23","text":"Nanso mmoawa a wɔtu na wɔwɔ nan ɛnan no deɛ, mokyi."},{"book":"3 Mose","chapter":"11","verse":"24","text":"“ ‘Obiara a ɔde nsa bɛka wɔn funu no mpo ho bɛgu fi kɔsi anwummerɛ"},{"book":"3 Mose","chapter":"11","verse":"25","text":"na amonom hɔ ara, ɛsɛ sɛ onii no si ne ntoma na ɔtwe ne ho firi nnipa mu kɔsi anwummerɛ de kyerɛ sɛ, ne ho agu fi."},{"book":"3 Mose","chapter":"11","verse":"26","text":"“ ‘Obiara a ɔde ne nsa bɛka aboa biara a ne tɔte mu mpae nwieeɛ anaa aboa a ɔmpu nnwesa no, wagu ne ho fi."},{"book":"3 Mose","chapter":"11","verse":"27","text":"Aboa biara a ne nan yɛ ɛnan na ɔnam ne mmɔwerɛ so no, mokyiri ne nam. Obiara a ɔde ne nsa bɛka aboa a ɔte saa funu no ho agu fi kɔsi anwummerɛ; ɛyɛ mo akyiwadeɛ."},{"book":"3 Mose","chapter":"11","verse":"28","text":"Obiara a ɔbɛfa saa aboa no funu no, ɛsɛ sɛ ɔsi ne ntoma na ne ho nnte ara kɔsi anwummerɛ."},{"book":"3 Mose","chapter":"11","verse":"29","text":"“ ‘Mmoa a wɔwea fam a wɔn ho nte no nie: Kɔkɔbo, okusie, akura,"},{"book":"3 Mose","chapter":"11","verse":"30","text":"efiewura, ɔmampam, ɔkoterɛ, srɛ so koterɛ, abosomakoterɛ."},{"book":"3 Mose","chapter":"11","verse":"31","text":"Obiara a ɔde ne nsa bɛka wɔn mu bi funu no ho bɛyɛ fi kɔsi anwummerɛ"},{"book":"3 Mose","chapter":"11","verse":"32","text":"na biribiara a wɔn funu no ho bɛka no nso ho bɛgu fi, sɛ ɛyɛ dua, ntoma, kuntu, kotokuo; biribiara a wɔn ho bɛka no, wɔmfa ngu nsuo mu nkɔsi anwummerɛ. Ɛno akyi, wɔtumi de di dwuma bio."},{"book":"3 Mose","chapter":"11","verse":"33","text":"Kukuo biara a ebi bɛtɔ mu no, deɛ ɛwɔ mu biara ho bɛgu fi enti ɛsɛ sɛ wɔbɔ saa kukuo no."},{"book":"3 Mose","chapter":"11","verse":"34","text":"Nsuo a wɔde bɛhohoro nneɛma a ɛho nte wɔ kukuo no mu no, sɛ ebi ka aduane bi a, ɛgu aduane no ho fi. Na nsã biara a ɛwɔ kukuo a ɛho agu fi no mu no nso ho gu fi saa ara."},{"book":"3 Mose","chapter":"11","verse":"35","text":"Sɛ aboa biara a ne ho agu fi funu ka fononoo a wɔde ɛboɔ anwono a, na ɛno nso ho agu fi enti ɛsɛ sɛ wɔbubu guo."},{"book":"3 Mose","chapter":"11","verse":"36","text":"Sɛ aboa no te hwe asutire anaa abura bi a nsuo wɔ mu mu a, nsuo no ho nguu fi, na mmom, onipa a ɔbɛyi aboa no ho agu fi."},{"book":"3 Mose","chapter":"11","verse":"37","text":"Na sɛ aboa no funu ka aduane a wɔbɛdua no afuom a, ɛho nguu fi,"},{"book":"3 Mose","chapter":"11","verse":"38","text":"nanso sɛ wɔfɔ aba no na efunu no te tɔ so a, aba no ho agu fi."},{"book":"3 Mose","chapter":"11","verse":"39","text":"“ ‘Sɛ yadeɛ bi kum aboa a wɔama wo ho kwan sɛ we ne nam a, obi a ɔde ne nsa bɛka ne funu no no ho gu fi kɔsi anwummerɛ."},{"book":"3 Mose","chapter":"11","verse":"40","text":"Saa ara nso na onipa a ɔbɛwe ne ɛnam no bɛsi ne ntoma na ne ho agu fi akɔsi anwummerɛ."},{"book":"3 Mose","chapter":"11","verse":"41","text":"“ ‘Monnnwe mmoa a wɔwea fam no ɛnam."},{"book":"3 Mose","chapter":"11","verse":"42","text":"Wɔn a wɔtwe wɔn ho ase fa wɔn afuru so ne wɔn a wɔnam wɔn nan ɛnan so nyinaa ka ho. Monnnwe wɔn a wɔwɔ nan bebree na wɔwea no nam nso, ɛfiri sɛ, wɔn ho agu fi."},{"book":"3 Mose","chapter":"11","verse":"43","text":"Mfa wo ho nka wɔn na wo ho angu fi."},{"book":"3 Mose","chapter":"11","verse":"44","text":"Mene Awurade wo Onyankopɔn. Momma mo ho nte wɔ saa nneɛma yi nyinaa ho na monyɛ kronkron, ɛfiri sɛ, meyɛ kronkron. Yei enti, mommfa mo nsa nkɔka mmoa a wɔwea fam yi mu biara mfa ngu mo ho fi."},{"book":"3 Mose","chapter":"11","verse":"45","text":"Mene Awurade a meyii mo firii Misraim de mo bɛyɛɛ mo Onyankopɔn no. Ɛno enti, ɛsɛ sɛ moyɛ kronkron, ɛfiri sɛ, meyɛ kronkron."},{"book":"3 Mose","chapter":"11","verse":"46","text":"“ ‘Yei ne mmara a ɛfa mmoa, nnomaa, nsuomnam ne wɔn a wɔwea asase so no ho."},{"book":"3 Mose","chapter":"11","verse":"47","text":"Yei ne nsonsonoeɛ a ɛda mmoa a wɔn ho te a ɛsɛ sɛ wɔwe wɔn ɛnam ne wɔn a wɔn ho nte a ɛnsɛ sɛ wɔwe wɔn ɛnam wɔ mmoa a wɔwɔ asase so no ntam.’ ”"}]}