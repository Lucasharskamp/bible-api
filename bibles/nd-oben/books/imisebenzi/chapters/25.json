{"data":[{"book":"Imisebenzi","chapter":"25","verse":"1","text":"Ngemva kwensuku ezintathu efikile esifundeni uFestasi, wasuka eKhesariya waya eJerusalema"},{"book":"Imisebenzi","chapter":"25","verse":"2","text":"lapho abaphristi abakhulu labakhokheli bamaJuda bema phambi kwakhe beneka amacala kaPhawuli."},{"book":"Imisebenzi","chapter":"25","verse":"3","text":"Bamcela ngokuphangisa uFestasi, ukuba abenzele umusa, abalethele uPhawuli eJerusalema, ngoba babeceba ukumcathamela bambulale endleleni."},{"book":"Imisebenzi","chapter":"25","verse":"4","text":"UFestasi waphendula wathi, “UPhawuli uvalelwe eKhesariya, njalo mina ngokwami Ngiya khona masinyane."},{"book":"Imisebenzi","chapter":"25","verse":"5","text":"Akuthi abanye abakhokheli bakini bahambe lami bafike bamethese amacala khonale, nxa kukhona akonileyo.”"},{"book":"Imisebenzi","chapter":"25","verse":"6","text":"Esehlale insuku eziyisificaminwembili loba ezilitshumi labo, wehlela eKhesariya, kwathi ngosuku olulandelayo wangenisa inkundla wathi kalethwe uPhawuli phambi kwakhe."},{"book":"Imisebenzi","chapter":"25","verse":"7","text":"Esefikile uPhawuli amaJuda ayebuyile evela eJerusalema ambuthanela, ethula amacala amanengi esabekayo ngaye, kodwa engelabufakazi ngawo."},{"book":"Imisebenzi","chapter":"25","verse":"8","text":"UPhawuli wasezivikela wathi, “Angenzanga lutho oluphikisa umlayo wamaJuda kumbe ukudumaza ithempeli, kumbe oluphikisa uKhesari.”"},{"book":"Imisebenzi","chapter":"25","verse":"9","text":"UFestasi wayefuna ukwenzela amaJuda umusa, wathi kuPhawuli, “Uyavuma na ukuya eJerusalema ukuthi ngiyekuthonisela khona amacala la?”"},{"book":"Imisebenzi","chapter":"25","verse":"10","text":"Waphendula uPhawuli wathi, “Khathesi sengisiyakuma phambi kwenkundla kaKhesari, lapho engifanele ukuthonisiswa khona. Kangonanga lutho kumaJuda, njengoba lawe usazi kakuhle."},{"book":"Imisebenzi","chapter":"25","verse":"11","text":"Kodwa, nxa ngilecala lokwenza loba yini efanele ukufa kangali ukubulawa. Kodwa nxa lawomacala engiwetheswa ngamaJuda la engasiqiniso, kakho olelungelo lokunginikela kuwo. Ngilidlulisela kuKhesari!”"},{"book":"Imisebenzi","chapter":"25","verse":"12","text":"UFestasi esehlanganise amakhanda lomphakathi wakhe, wathi, “Usulidlulisele kuKhesari. Uzakuya-ke kuKhesari!”"},{"book":"Imisebenzi","chapter":"25","verse":"13","text":"Sekuyizinsuku ezimbalwa ngemva kwalokho iNkosi u-Agripha loBhenikhe bafika eKhesariya ukuyaqinisa ubudlelwano laye uFestasi."},{"book":"Imisebenzi","chapter":"25","verse":"14","text":"Njengoba babezachitha insuku ezinengi khona, uFestasi wakhuluma leNkosi ngendaba kaPhawuli. Wathi, “Kulendoda lapha eyatshiywa nguFelikhe iyisibotshwa."},{"book":"Imisebenzi","chapter":"25","verse":"15","text":"Ngathi ngiseJerusalema, abaphristi abakhulu labadala bamaJuda bayimangalela ngamacala athile, bacela ukuthi ibulawe."},{"book":"Imisebenzi","chapter":"25","verse":"16","text":"Ngabatshela ukuthi kakusimkhuba wamaRoma ukunikela umuntu engakahlanganiswa labamangaleli bakhe, waphiwa ithuba lokuzivikela kulawo macala abambeka wona."},{"book":"Imisebenzi","chapter":"25","verse":"17","text":"Bathi sebefikile lapha behamba lami, ngahle ngalingenisa icala, kodwa inkundla ngayihlanganisa ngosuku olulandelayo, ngathi indoda leyo kayingeniswe."},{"book":"Imisebenzi","chapter":"25","verse":"18","text":"Sebephakamile ukuba bakhulume, kabasambekanga lawomacala engangiwakhumbula."},{"book":"Imisebenzi","chapter":"25","verse":"19","text":"Kodwa, kulezinto ezithile ababephikisana ngazo laye mayelana lenkolo yabo langenye indoda eyafayo ethiwa nguJesu, uPhawuli athi yena iyaphila."},{"book":"Imisebenzi","chapter":"25","verse":"20","text":"Ngisuke ngadideka ukuthi ngizicubungule njani izindaba ezinjalo; yikho ngimbuzile ukuthi angavuma yini ukuya eJerusalema ayethonisiswa khona ngamacala la."},{"book":"Imisebenzi","chapter":"25","verse":"21","text":"Kuthe uPhawuli esethe ucela icala lakhe limiswe liyoqunywa nguMbusi oMkhulu, ngathi kagcinwe entolongweni ngize ngimdlulisele kuKhesari.”"},{"book":"Imisebenzi","chapter":"25","verse":"22","text":"U-Agripha wasesithi kuFestasi, “Ngifuna ukuthi kengiyizwe mina ngokwami indoda leyo.”"},{"book":"Imisebenzi","chapter":"25","verse":"23","text":"Kusisa u-Agripha loBhenikhe bafika ngodumo olukhulu bangena emthethwandaba lezikhulu zakhona ezaziwayo kanye labakhokheli bedolobho. UFestasi wathi uPhawuli kalethwe."},{"book":"Imisebenzi","chapter":"25","verse":"24","text":"UFestasi wasesithi, “Nkosi Agripha, lani lonke elikhona lathi lapha, liyayibona indoda le! Sonke isizwe samaJuda eJerusalema lakhona lapha eKhesariya senza isikhalazo kimi bememeza ukuthi kayisafanelanga ukuthi ibe ilokhu iphila."},{"book":"Imisebenzi","chapter":"25","verse":"25","text":"Ngafumana ukuthi kwakungelalutho alwenzayo olufanele ukufa, kodwa ngenxa yokuthi wacela ukudluliselwa kuMbusi oMkhulu, ngakhetha ukuthi ngimdlulisele eRoma."},{"book":"Imisebenzi","chapter":"25","verse":"26","text":"Kodwa kakulalutho olubambekayo engizalulobela uMhlekazi ngaye. Ngakho sengimlethe lapha phambi kwenu lonke, ikakhulu phambi kwakho wena Nkosi Agripha, ukuze kuthi ngemva kokumhlola hlezi ngithole ulutho engingaluloba."},{"book":"Imisebenzi","chapter":"25","verse":"27","text":"Ngibona kungaba liphutha elikhulu ukuthumela isibotshwa ngingacacanga ngamacala esiwetheswayo.”"}]}