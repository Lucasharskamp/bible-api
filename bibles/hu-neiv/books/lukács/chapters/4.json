{"data":[{"book":"Lukács","chapter":"4","verse":"1","text":"Jézus Szentlélekkel telve visszatért a Jordántól, és a Lélek indítására a pusztában volt"},{"book":"Lukács","chapter":"4","verse":"2","text":"negyven napig, miközben kísértette az ördög. Nem evett semmit azokban a napokban, de amikor azok elmúltak, megéhezett."},{"book":"Lukács","chapter":"4","verse":"3","text":"És az ördög ezt mondta neki: „Ha Isten Fia vagy, mondd ennek a kőnek, hogy változzék kenyérré.“"},{"book":"Lukács","chapter":"4","verse":"4","text":"Jézus így válaszolt neki: „Meg van írva, hogy »nemcsak kenyérrel él az ember, hanem Istennek minden igéjével.«“"},{"book":"Lukács","chapter":"4","verse":"5","text":"Majd felvitte őt az ördög egy nagy, magas hegyre, megmutatta neki egy szempillantás alatt a föld minden országát,"},{"book":"Lukács","chapter":"4","verse":"6","text":"és ezt mondta neki: „Neked adom mindezt a hatalmat és ezek dicsőségét, mert nekem adatott, és annak adom, akinek akarom."},{"book":"Lukács","chapter":"4","verse":"7","text":"Azért, ha engem imádsz, mindez a tied lesz.“"},{"book":"Lukács","chapter":"4","verse":"8","text":"Jézus így válaszolt neki: „Távozz tőlem, sátán! Meg van írva: »Az Urat, a te Istenedet imádd, és csak neki szolgálj!«“"},{"book":"Lukács","chapter":"4","verse":"9","text":"Aztán Jeruzsálembe vitte őt, és a templom párkányára állította, és ezt mondta neki: „Ha Isten Fia vagy, vesd le magad innen,"},{"book":"Lukács","chapter":"4","verse":"10","text":"mert meg van írva:"},{"book":"Lukács","chapter":"4","verse":"11","text":"és tenyerükön hordozzanak,"},{"book":"Lukács","chapter":"4","verse":"12","text":"Jézus így válaszolt neki: „Megmondatott: »Ne kísértsd az Urat, a te Istenedet!«“"},{"book":"Lukács","chapter":"4","verse":"13","text":"Amikor az ördög minden kísértést elvégzett, eltávozott tőle egy időre."},{"book":"Lukács","chapter":"4","verse":"14","text":"Jézus visszatért a Lélek erejével Galileába, és híre ment az egész környéken."},{"book":"Lukács","chapter":"4","verse":"15","text":"Tanított a zsinagógáikban, és mindenki dicsőítette."},{"book":"Lukács","chapter":"4","verse":"16","text":"Amikor Názáretbe ment, ahol felnevelkedett, szokása szerint szombatnapon a zsinagógába ment, és felállt felolvasni."},{"book":"Lukács","chapter":"4","verse":"17","text":"Ézsaiás próféta könyvét adták neki, és amikor kinyitotta a könyvet, felkereste azt a helyet, ahol ez volt megírva:"},{"book":"Lukács","chapter":"4","verse":"18","text":"„Az Úr Lelke van rajtam,"},{"book":"Lukács","chapter":"4","verse":"19","text":"hogy hirdessem az Úr kedves esztendejét!“"},{"book":"Lukács","chapter":"4","verse":"20","text":"És behajtva a könyvet, visszaadta a szolgának, és leült. A zsinagógában mindenkinek a szeme rajta függött."},{"book":"Lukács","chapter":"4","verse":"21","text":"Ő pedig így szólt hozzájuk: „Ma teljesedett be ez az Írás fületek hallatára!“"},{"book":"Lukács","chapter":"4","verse":"22","text":"És mindnyájan bizonyságot tettek róla, és álmélkodtak a kegyelem igéin, amelyek ajkáról fakadtak, és ezt mondták: „Nem József fia ez?“"},{"book":"Lukács","chapter":"4","verse":"23","text":"Ő ezt mondta nekik: „Bizonyára azt a közmondást mondjátok nekem: Orvos, gyógyítsd meg magad! Amit hallottunk, hogy Kapernaumban történt, itt a te házadban is cselekedd meg!“"},{"book":"Lukács","chapter":"4","verse":"24","text":"Majd így folytatta: „Bizony mondom nektek, hogy egy próféta sem elfogadott a maga hazájában."},{"book":"Lukács","chapter":"4","verse":"25","text":"Igazán mondom nektek: Illés idejében sok özvegyasszony volt Izraelben, amikor az ég három esztendeig és hat hónapig be volt zárva, úgyhogy az egész tartományban nagy éhség volt,"},{"book":"Lukács","chapter":"4","verse":"26","text":"és közülük senkihez sem küldetett Illés, csak a szidóni Sareptába az özvegyasszonyhoz."},{"book":"Lukács","chapter":"4","verse":"27","text":"Elizeus próféta idejében sok bélpoklos volt Izraelben, de azok közül egy sem tisztult meg, csak a szír Naamán.“"},{"book":"Lukács","chapter":"4","verse":"28","text":"Ennek hallatán harag töltött el mindenkit a zsinagógában."},{"book":"Lukács","chapter":"4","verse":"29","text":"Felkeltek, kiűzték őt a városon kívül, és annak a hegynek a szélére vitték, amelyen az ő városuk épült, hogy onnan letaszítsák."},{"book":"Lukács","chapter":"4","verse":"30","text":"Ő azonban átment közöttük, és eltávozott."},{"book":"Lukács","chapter":"4","verse":"31","text":"Elment Kapernaumba, Galilea városába, és tanította őket szombatnapon."},{"book":"Lukács","chapter":"4","verse":"32","text":"Azok csodálkoztak a tanításán, mert szavának hatalma volt."},{"book":"Lukács","chapter":"4","verse":"33","text":"A zsinagógában pedig volt egy tisztátalan ördögi lélektől megszállt ember, aki fennhangon így kiáltott:"},{"book":"Lukács","chapter":"4","verse":"34","text":"„Mi közünk hozzád názáreti Jézus? Azért jöttél, hogy elpusztíts minket. Ismerlek téged, hogy ki vagy: az Isten Szentje!“"},{"book":"Lukács","chapter":"4","verse":"35","text":"Jézus rászólt: „Némulj meg, és menj ki belőle!“ És az ördög középre vetette, kiment belőle, és nem ártott neki semmit."},{"book":"Lukács","chapter":"4","verse":"36","text":"Mindnyájukat félelem szállta meg, és így szóltak egymáshoz: „Milyen beszéd ez, hogy hatalommal és erővel parancsol a tisztátalan lelkeknek, és azok kimennek?“"},{"book":"Lukács","chapter":"4","verse":"37","text":"És elterjedt a híre mindenütt a környéken."},{"book":"Lukács","chapter":"4","verse":"38","text":"A zsinagógából eltávozva Simon házába ment. Simon anyósa pedig nagy lázban feküdt, és szóltak neki érdekében."},{"book":"Lukács","chapter":"4","verse":"39","text":"Jézus mellé állt, ráparancsolt a lázra, és az elhagyta őt. Ő pedig azonnal felkelt, és szolgált nekik."},{"book":"Lukács","chapter":"4","verse":"40","text":"Napnyugtakor mindenki hozzá vitte különféle bajban szenvedő betegét, ő pedig mindegyikre rátette kezét, meggyógyította őket."},{"book":"Lukács","chapter":"4","verse":"41","text":"Sokakból ördögök is kimentek, és ezt kiáltozták: „Te vagy a Krisztus, az Isten Fia!“ De ő rájuk parancsolt, nem engedte őket szólni, mivel tudták, hogy ő a Krisztus."},{"book":"Lukács","chapter":"4","verse":"42","text":"Napfölkeltekor elindult, és egy puszta helyre ment. De a sokaság megkereste őt, hozzá mentek, marasztalták, hogy ne menjen el tőlük."},{"book":"Lukács","chapter":"4","verse":"43","text":"Ő pedig ezt mondta nekik: „Más városokban is hirdetnem kell Isten országát, mert ez a küldetésem.“"},{"book":"Lukács","chapter":"4","verse":"44","text":"És prédikált Galilea zsinagógáiban."}]}