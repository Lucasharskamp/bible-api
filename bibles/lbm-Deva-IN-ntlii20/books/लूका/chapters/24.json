{"data":[{"book":"लूका","chapter":"24","verse":"1","text":"पर हप्ता को पहिलो दिन ख बड़ो भुन्सारो हि बाईयां सुगन्धित अत्तर अऊर मसाला ख जो उन्न तैयार करी होती, ले क कब्र पर आयी।"},{"book":"लूका","chapter":"24","verse":"2","text":"जो गोटा कब्र को द्वार पर ढक्यो हुयो होतो उन्न ओख सरक्यो हुयो पायो,"},{"book":"लूका","chapter":"24","verse":"3","text":"जब हि अन्दर गयी तब प्रभु यीशु को लाश नहीं देख्यो।"},{"book":"लूका","chapter":"24","verse":"4","text":"जब हि या बात सी उलझन म पड़ी होती त देख्यो, अचानक दोय पुरुष सफेद उज्वल कपड़ा पहिन्यो हुयो उन्को जवर आय क खड़ो भयो।"},{"book":"लूका","chapter":"24","verse":"5","text":"जब बाईयां डर क जमीन को तरफ मुंह झुकायी हुयी होती, त उन पुरुषों न उन्को सी कह्यो, “तुम जीन्दो ख मरयो हुयो म कहालीकि ढूंढय हय?"},{"book":"लूका","chapter":"24","verse":"6","text":"२४:६ मत्ती १६:२१; १७:२२,२३; २०:१८,१९; मरकुस ८:३१; ९:३१; १०:३३,३४; लूका ९:२२; १८:३१-३३ऊ इत नहाय, पर जीन्दो भय गयो हय। याद करो कि ओन गलील म रहतो हुयो तुम सी कह्यो होतो,"},{"book":"लूका","chapter":"24","verse":"7","text":"‘जरूरी हय कि मय आदमी को बेटा पापियों को हाथ सी पकड़वायो जाऊं, अऊर क्रूस पर चढ़ायो जाऊं, अऊर तीसरो दिन जीन्दो होऊं।’”"},{"book":"लूका","chapter":"24","verse":"8","text":"तब ओकी बाते उन्ख याद आयी,"},{"book":"लूका","chapter":"24","verse":"9","text":"अऊर कब्र सी लौट क उन्न उन ग्यारा चेलावों ख, अऊर दूसरों सब ख, या सब बाते कह्य सुनायी।"},{"book":"लूका","chapter":"24","verse":"10","text":"जिन्न प्रेरितों सी या बाते कहीं हि मरियम मगदलीनी अऊर योअन्ना अऊर याकूब की माय मरियम अऊर उन्को संग की दूसरी बाईयां भी होती।"},{"book":"लूका","chapter":"24","verse":"11","text":"पर या बाते उन्ख फालतु की लगी, अऊर उन्न उन्को विश्वास नहीं करी।"},{"book":"लूका","chapter":"24","verse":"12","text":"तब पतरस उठ क कब्र पर दौड़त गयो, अऊर झुक क केवल कपड़ा पड़्यो देख्यो, अऊर जो भयो होतो ओको सी अचम्भा करतो हुयो अपनो घर चली गयो।"},{"book":"लूका","chapter":"24","verse":"13","text":"उच दिन उन्म सी दोय लोग इम्माऊस नाम को एक गांव क जाये रह्यो होतो, जो यरूशलेम सी कोयी ग्यारा किलोमीटर की दूरी पर होतो।"},{"book":"लूका","chapter":"24","verse":"14","text":"हि इन सब बातों पर जो भयी होती, आपस म बातचीत करतो जाय रह्यो होतो,"},{"book":"लूका","chapter":"24","verse":"15","text":"अऊर जब हि आपस म बातचीत अऊर चर्चा कर रह्यो होतो, त यीशु आस पास आय क उन्को संग होय गयो।"},{"book":"लूका","chapter":"24","verse":"16","text":"पर उन्की आंखी असी बन्द कर दी होती कि ओख पहिचान नहीं सक्यो।"},{"book":"लूका","chapter":"24","verse":"17","text":"यीशु न उन्को सी पुच्छ्यो, “या का बाते आय, जो तुम चलतो चलतो आपस म करय हय?”"},{"book":"लूका","chapter":"24","verse":"18","text":"यो सुन क उन्म सी क्लियोपास नाम को एक आदमी न कह्यो, “का तय यरूशलेम म अकेलो यात्री हय, जो नहीं जानय कि इन दिनो म उन्म का का भयो हय?”"},{"book":"लूका","chapter":"24","verse":"19","text":"ओन उन्को सी पुच्छ्यो, “कौन सी बाते?”"},{"book":"लूका","chapter":"24","verse":"20","text":"अऊर मुख्य याजकों अऊर हमरो मुखिया न ओख पकड़वाय दियो कि ओको पर मृत्यु की आज्ञा दियो जाये; अऊर ओख क्रूस पर चढ़वायो।"},{"book":"लूका","chapter":"24","verse":"21","text":"पर हम्ख आशा होती कि योच इस्राएल लोगों ख छुटकारा देयेंन। हि सब बात को अलावा या घटना ख भयो तीसरो दिन हय,"},{"book":"लूका","chapter":"24","verse":"22","text":"अऊर हम म सी कुछ बाईयों न भी हम्ख आश्चर्य म डाल दियो हय, जो भुन्सारे ख कब्र पर गयी होती;"},{"book":"लूका","chapter":"24","verse":"23","text":"अऊर जब यीशु को लाश नहीं पायो त यो कहत आयी कि हम न स्वर्गदूतों को दर्शन पायो, जिन्न कह्यो कि ऊ जीन्दो हय।"},{"book":"लूका","chapter":"24","verse":"24","text":"तब हमरो संगियों म सी कुछ एक कब्र पर गयो, अऊर जसो बाईयों न कह्यो होतो वसोच पायो; पर ओख नहीं देख्यो।”"},{"book":"लूका","chapter":"24","verse":"25","text":"तब यीशु न उन्को सी कह्यो, “हे निर्बुद्धियों, अऊर भविष्यवक्तावों की सब बातों पर विश्वास करनो म मतिमन्द लोगों!"},{"book":"लूका","chapter":"24","verse":"26","text":"का जरूरी नहीं होतो कि मसीह यो दु:ख उठाय क अपनी महिमा म सिरन लग्यो?”"},{"book":"लूका","chapter":"24","verse":"27","text":"तब ओन मूसा सी अऊर सब भविष्यवक्तावों सी सुरूवात कर क् पूरो पवित्र शास्त्र म सी अपनो बारे म लिख्यो बातों को मतलब, उन्ख समझाय दियो।"},{"book":"लूका","chapter":"24","verse":"28","text":"इतनो म हि ऊ गांव को जवर पहुंच्यो जित हि जाय रह्यो होतो, अऊर ओको ढंग सी असो जान पड़्यो कि ऊ आगु बढ़न चाहवय हय।"},{"book":"लूका","chapter":"24","verse":"29","text":"पर उन्न यो कह्य क ओख बिनती कर क् रोक्यो, “हमरो संग रह, कहालीकि शाम भय गयी हय अऊर दिन अब डुब रह्यो हय।” तब ऊ उन्को संग रहन लायी अन्दर गयो।"},{"book":"लूका","chapter":"24","verse":"30","text":"जब ऊ उन्को संग जेवन करन बैठ्यो, त ओन रोटी लेय क परमेश्वर ख धन्यवाद करयो अऊर ओख तोड़ क उन्ख देन लग्यो।"},{"book":"लूका","chapter":"24","verse":"31","text":"तब उन्की आंखी खुल गयी; अऊर उन्न ओख पहिचान लियो, अऊर ऊ उन्की आंखी सी लूक गयो।"},{"book":"लूका","chapter":"24","verse":"32","text":"उन्न आपस म कह्यो, “जब ऊ रस्ता म हम सी बाते करत होतो अऊर पवित्र शास्त्र को मतलब हम्ख समझावत होतो, त का हमरो मन म उत्सुक नहीं होय रह्यो होतो?”"},{"book":"लूका","chapter":"24","verse":"33","text":"हि उच समय उठ क यरूशलेम ख फिर सी गयो, अऊर उन ग्यारा चेलावों अऊर उन्को संगियों ख एक संग जमा पायो।"},{"book":"लूका","chapter":"24","verse":"34","text":"हि कहत होतो, “प्रभु सच म जीन्दो भयो हय, अऊर शिमोन पतरस ख दिखायी दियो हय!”"},{"book":"लूका","chapter":"24","verse":"35","text":"अऊर हि दोयी रस्ता को अपनो अनुभव ख अऊर यो कि रोटी तोड़तो समय उन्न यीशु ख कसो पहिचान्यो गयो होतो, बतावन लग्यो।"},{"book":"लूका","chapter":"24","verse":"36","text":"जब हि या बाते कहतच रह्यो होतो कि ऊ अचानक उन्को बीच म आय खड़ो भयो, अऊर उन्को सी कह्यो, “तुम्ख शान्ति मिले।”"},{"book":"लूका","chapter":"24","verse":"37","text":"पर हि घबराय गयो अऊर डर गयो, अऊर समझ्यो कि हम कोयी भूत ख देख रह्यो हंय।"},{"book":"लूका","chapter":"24","verse":"38","text":"ओन उन्को सी कह्यो, “कहाली डरय हय? अऊर तुम्हरो मन म कहालीकि सक आवय हंय?"},{"book":"लूका","chapter":"24","verse":"39","text":"मोरो हाथ अऊर मोरो पाय ख देखो कि मय उच आय। मोख छूय क देखो, कहालीकि भूत की हड्डी मांस नहीं होवय जसो मोर म देखय हय।”"},{"book":"लूका","chapter":"24","verse":"40","text":"यो कह्य क ओन उन्ख अपनो हाथ पाय दिखायो।"},{"book":"लूका","chapter":"24","verse":"41","text":"तब खुशी को मारे उन्ख अभी भी विश्वास नहीं होय रह्यो होतो, अऊर हि अचम्भा करत होतो, त ओन उन्को सी पुच्छ्यो, “का इत तुम्हरो जवर कुछ जेवन हय?”"},{"book":"लूका","chapter":"24","verse":"42","text":"उन्न ओख भुजी हुयी मच्छी को टुकड़ा दियो।"},{"book":"लूका","chapter":"24","verse":"43","text":"ओन टुकड़ा ख उन्को आगु खायो।"},{"book":"लूका","chapter":"24","verse":"44","text":"तब ओन उन्को सी कह्यो, “या मोरी ऊ बाते हंय, जो मय न तुम्हरो संग रहतो हुयो तुम सी कहीं होती कि जरूरी हय कि जितनी बाते मूसा कि व्यवस्था अऊर भविष्यवक्तावों अऊर भजनों की किताब म मोरो बारे म लिख्यो हंय, सब पूरी होय।”"},{"book":"लूका","chapter":"24","verse":"45","text":"तब ओन धर्म शास्त्र जानन लायी उन्की बुद्धि खोल दियो,"},{"book":"लूका","chapter":"24","verse":"46","text":"अऊर ओन कह्यो, “यो लिख्यो हय कि मसीह दु:ख उठायेंन, अऊर तीसरो दिन मरयो हुयो म सी जीन्दो होयेंन,"},{"book":"लूका","chapter":"24","verse":"47","text":"अऊर यरूशलेम सी ले क सब भाषा को लोगों म पाप करनो बन्द करे अऊर परमेश्वर उन्को पापों ख माफ करेंन, यो प्रचार ओकोच नाम सी करयो जायेंन।"},{"book":"लूका","chapter":"24","verse":"48","text":"तुम इन पूरी बातों को गवाह हय।"},{"book":"लूका","chapter":"24","verse":"49","text":"२४:४९ प्रेरितों १:४जेकी प्रतिज्ञा मोरो बाप न नहीं करी हय, मय ओख तुम पर ऊपर सी उतारू अऊर जब तक स्वर्ग सी सामर्थ नहीं पावों, तब तक तुम योच नगर म रुक्यो रहो।”"},{"book":"लूका","chapter":"24","verse":"50","text":"तब ऊ उन्ख बैतनिय्याह गांव तक बाहेर ले गयो, अऊर अपनो हाथ उठाय क उन्ख आशीर्वाद दियो;"},{"book":"लूका","chapter":"24","verse":"51","text":"अऊर उन्ख आशीर्वाद देतो हुयो ऊ उन्को सी अलग भय गयो अऊर स्वर्ग पर उठाय लियो गयो।"},{"book":"लूका","chapter":"24","verse":"52","text":"तब हि ओकी आराधना कर क् बड़ो खुशी सी यरूशलेम ख लौट गयो;"},{"book":"लूका","chapter":"24","verse":"53","text":"अऊर हि लगातार मन्दिर म हाजीर होय क परमेश्वर को धन्यवाद करत होतो।"}]}