{"data":[{"book":"Ekyamateeka Olwokubiri","chapter":"30","verse":"1","text":"Emikisa n’ebikolimo ebyo byonna bye nkutegeezezza, bwe binaakutuukangako n’ojjukiranga ng’oli eyo mu nsi ezo zonna Mukama Katonda wo gy’anaabanga akusaasaanyizza,"},{"book":"Ekyamateeka Olwokubiri","chapter":"30","verse":"2","text":"n’okyuka n’odda eri Mukama Katonda wo, n’omugonderanga, n’abaana bo bonna, n’omutima gwo gwonna, n’emmeeme yo yonna, nga bwe nkulagira leero,"},{"book":"Ekyamateeka Olwokubiri","chapter":"30","verse":"3","text":"kale Mukama Katonda wo anaakusaasiranga n’akuzza mu mbeera yo ennungi eneekweyagazanga, ng’akuwumbyewumbye okukuggya eyo gy’anaabanga akusaasaanyirizza."},{"book":"Ekyamateeka Olwokubiri","chapter":"30","verse":"4","text":"Newaakubadde onoobanga owaŋŋangusiriddwa mu nsi esinga okubeera ey’ewala ennyo wansi w’eggulu, Mukama Katonda wo anaakukuŋŋaanyangayo, n’akuggyayo n’akukomyawo."},{"book":"Ekyamateeka Olwokubiri","chapter":"30","verse":"5","text":"Mukama Katonda wo anaakukomyangawo mu nsi bajjajjaabo gye baafuna, naawe onoogifunanga. Alikugaggawaza era n’akwaza nnyo okukira bajjajjaabo."},{"book":"Ekyamateeka Olwokubiri","chapter":"30","verse":"6","text":"Mukama Katonda wo alikomola omutima gwo, n’omutima gwa bazzukulu bo, bw’otyo oyagalanga Mukama Katonda wo n’omutima gwo gwonna, n’emmeeme yo yonna, olyoke obeerenga omulamu."},{"book":"Ekyamateeka Olwokubiri","chapter":"30","verse":"7","text":"Mukama Katonda wo aliteeka ebikolimo ebyo byonna ku balabe bo ne ku abo abanaakuyigganyanga."},{"book":"Ekyamateeka Olwokubiri","chapter":"30","verse":"8","text":"Bw’otyo n’oddamu okugonderanga Mukama Katonda ng’okwata amateeka ge, ge nkulagira leero."},{"book":"Ekyamateeka Olwokubiri","chapter":"30","verse":"9","text":"Bw’atyo Mukama Katonda wo alikugaggawaza mu buli kintu kyonna ky’onookolanga, mu bibala eby’omubiri gwo, ne mu bibala eby’ebisolo byo, ne mu bibala eby’ettaka lyo. Mukama alisanyuka nnyo okukugaggawazanga n’obeeranga bulungi, nga bwe kyamusanyusanga okugaggawazanga bajjajjaabo,"},{"book":"Ekyamateeka Olwokubiri","chapter":"30","verse":"10","text":"ng’ogondeddenga Mukama Katonda wo, n’okwatanga amateeka ge n’ebiragiro bye ebiwandiikiddwa mu Kitabo eky’Amateeka kino, n’odda eri Mukama Katonda wo n’omukyukiranga n’omutima gwo gwonna, n’emmeeme yo yonna."},{"book":"Ekyamateeka Olwokubiri","chapter":"30","verse":"11","text":"Etteeka lye nkulagira leero terisaana kukukaluubirira, kubanga terikuli wala nnyo."},{"book":"Ekyamateeka Olwokubiri","chapter":"30","verse":"12","text":"Teriri mu ggulu, n’okugamba ne kikugambisa nti, “Ani anaatulinnyirayo mu ggulu n’atulireeterayo tulyoke tuliwulire tuligonderenga?”"},{"book":"Ekyamateeka Olwokubiri","chapter":"30","verse":"13","text":"So teriri mitala wa nnyanja, olyoke ogambe nti, “Ani anaatusomokera ennyanja, alituleetere tuwulire bye ligamba, tuligondere?”"},{"book":"Ekyamateeka Olwokubiri","chapter":"30","verse":"14","text":"Nedda, ekigambo kiri kumpi ddala ne w’oli, kiri mu kamwa ko ne mu mutima gwo, olyoke okigondere."},{"book":"Ekyamateeka Olwokubiri","chapter":"30","verse":"15","text":"Kale laba, olwa leero ntadde mu maaso go obulamu n’okufa."},{"book":"Ekyamateeka Olwokubiri","chapter":"30","verse":"16","text":"Kubanga nkulagira leero okwagalanga Mukama Katonda wo, okutambuliranga mu makubo ge, awamu n’okukwatanga amateeka ge n’okugobereranga ebiragiro bye byonna. Bw’onookolanga bw’otyo ojjanga kuba mulamu era oyale, ne Mukama Katonda wo anaakuwanga omukisa ng’oli mu nsi gy’oyingira okugifuna."},{"book":"Ekyamateeka Olwokubiri","chapter":"30","verse":"17","text":"Naye omutima gwo bwe gunaakyamanga n’otowulira, era bw’onoosendebwasendebwanga okusinzanga bakatonda abalala n’okubaweerezanga,"},{"book":"Ekyamateeka Olwokubiri","chapter":"30","verse":"18","text":"mbalangirira leero nti, Mugenda kuzikirizibwa; era temuliwangaala mu nsi gy’ogenda okusomokera omugga Yoludaani okugiyingira okugifuna."},{"book":"Ekyamateeka Olwokubiri","chapter":"30","verse":"19","text":"Ku lunaku lwa leero nkoowoola eggulu n’ensi nga be bajulirwa bange, ku mmwe, abategedde nga ntadde mu maaso gammwe, obulamu n’okufa; n’emikisa n’ebikolimo. Kale nno londawo obulamu, olyoke obeerenga mulamu, ggwe n’ezzadde lyo:"},{"book":"Ekyamateeka Olwokubiri","chapter":"30","verse":"20","text":"ng’oyagalanga Mukama Katonda wo, ng’owuliranga eddoboozi lye, era nga weekwatira ddala ku ye. Kubanga Mukama bwe bulamu bwo n’okuwangaala; alyoke akuwenga emyaka mingi mu nsi Mukama gye yalayirira okugiwa bajjajjaabo: Ibulayimu, ne Isaaka, ne Yakobo."}]}