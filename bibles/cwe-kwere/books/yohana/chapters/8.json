{"data":[{"book":"Yohana","chapter":"8","verse":"1","text":"Mbali Yesu kahita kuna ulugongo lwa Mizaituni."},{"book":"Yohana","chapter":"8","verse":"2","text":"Siku isondelele imitootondo nani, Yesu kahita kaidi muna ikaye ya Mulungu. Wanhu wose wamuhitila, nayo kakala hasi, kandusa kuwafundiza."},{"book":"Yohana","chapter":"8","verse":"3","text":"Wafundiza Malagilizo na Mafalisayo wamgala mwanamke yoyagwiligwe ugoni. Maabaho wamwika mwanamke iyo hagati."},{"book":"Yohana","chapter":"8","verse":"4","text":"Wamulongela Yesu, “Mfundiza, mwanamke ino kagwiligwa ugoni."},{"book":"Yohana","chapter":"8","verse":"5","text":"Muna Yamalagilizo, Musa kachilongela kuwa mwanamke fana ino kolondeka yatowigwe na mabwe mbaka yadanganike. Lelo weye kwolongaze?”"},{"book":"Yohana","chapter":"8","verse":"6","text":"Wauza vino muladi wangeze Yesu muladi wapate chimu cha kumshitaka. Mbali Yesu kaidulika hasi, kandika muna ditimbwisi kwa chidole chake."},{"book":"Yohana","chapter":"8","verse":"7","text":"Nawo viwagendelele kumuuza, kenuka, kawalongela, “Munhu yoyose yelibule uhasanyi vimwili na yawe wa mwanduso kumtowa dibwe.”"},{"book":"Yohana","chapter":"8","verse":"8","text":"Maabaho kaidulika hasi kaidi, kandika muna ditimbwisi."},{"book":"Yohana","chapter":"8","verse":"9","text":"Wanhu waja viwahulike ivo, wasegela imwe-imwe, kwandusila walala. Yesu kasigala, na mwanamke ija kakala kema haja haja."},{"book":"Yohana","chapter":"8","verse":"10","text":"Yesu kenuka, kamuuza mwanamke ija, “Wakulihi wanhu waja wowakugwilile? Habule hata imwe yoyakutaguse?”"},{"book":"Yohana","chapter":"8","verse":"11","text":"Mwanamke ija kamwidika, “Mndewa, habule munhu yoyanitaguse.”"},{"book":"Yohana","chapter":"8","verse":"12","text":"Yesu kawalongela kaidi Mafalisayo, “Niye ni bung'hulo da isi. Munhu yoyose yoyonisondelela niye kezakuwa na bung'hulo na hezagenda muna ulwiza.”"},{"book":"Yohana","chapter":"8","verse":"13","text":"Mafalisayo wamulongela, “Weye kwoilavila ukalangama wako mwenyewo, kwa ivo chiulonga siyo kweli.”"},{"book":"Yohana","chapter":"8","verse":"14","text":"Yesu kawedika, “Hata one nihailavila ukalangama mwenyewo, ukalangama wangu ni wa kweli, kwaviya nimanya kunilawile na kunihita. Mbali mweye hamumanyile kunilawile hebu kunihita."},{"book":"Yohana","chapter":"8","verse":"15","text":"Mwotagusa fana wanhu viwotagusa. Niye simtagusa munhu yoyose."},{"book":"Yohana","chapter":"8","verse":"16","text":"Mbali nahatagusa, notagusa viilondeka, kwaviya sitagusa niidumwe. Tata yanhumile kahamwe na niye."},{"book":"Yohana","chapter":"8","verse":"17","text":"Yandikigwa muna Yamalagilizo yenu kuwa, ukalangama wa wanhu waidi ni wa kweli."},{"book":"Yohana","chapter":"8","verse":"18","text":"Niye noilavila ukalangama mwenyewo, na Tata yoyanitumile iviya konilavila ukalangama.”"},{"book":"Yohana","chapter":"8","verse":"19","text":"Maabaho wamuuza, “Tati yako kakulihi?”"},{"book":"Yohana","chapter":"8","verse":"20","text":"Yesu kalonga mbuli zino zose viyakalile kofundiza mwiikaye ya Mulungu, muna ichiheleto cha ngama. Wala habule munhu yangwilile, kwaviya lusita lwake lukala lung'hali halunafika."},{"book":"Yohana","chapter":"8","verse":"21","text":"Yesu kawalongela kaidi, “Niye nohita, na mweye mwizanizahila, na mwizadanganika muna uhasanyi wenu. Hamudaha kuhita hanhu honihita.”"},{"book":"Yohana","chapter":"8","verse":"22","text":"Walangulizi wa Wayahudi walonga, “Kalonga kuwa hachidaha kuhita hanhu hoyohita. Vino kolonda yaikome mwenyewo?”"},{"book":"Yohana","chapter":"8","verse":"23","text":"Mbali Yesu kawedika, “Mweye mwa wanhu wa isi ino yili hasi, mbali niye nilawa uchanyha. Mweye ni wa isi ino mbali niye siyo wa isi ino."},{"book":"Yohana","chapter":"8","verse":"24","text":"Nimulongelani kuwa mwizadanganika muna uhasanyi wenu. One hamutogole kuwa ‘Niye Niiyo’ mwizadanganika muna uhasanyi wenu.”"},{"book":"Yohana","chapter":"8","verse":"25","text":"Wamuuza, “Weye iyo yelihi?”"},{"book":"Yohana","chapter":"8","verse":"26","text":"Ninayo mengi ya kulonga kusonhela mweye na kuwatagusa. Mbali ija yoyanhumile ni kweli, na niye nowalongela wanhu wa isi ino yaja yoniyahulike kumwake muhala.”"},{"book":"Yohana","chapter":"8","verse":"27","text":"Hawamanyile kuwa Yesu kakala kowalongela mbuli za Tati yake."},{"book":"Yohana","chapter":"8","verse":"28","text":"Ivo Yesu kawalongela, “Vondamumwinule Mwana wa Munhu mumsalaba, baho mwizavimanya kuwa Niye Niiyo. Iviya mwizamanya kuwa niye sitenda chochose kwa udahi wangu, mbali nolonga chiyanifundize Tati yangu."},{"book":"Yohana","chapter":"8","verse":"29","text":"Nayo yoyanhumile kahamwe na niye, hanilekile niidumwe bule kwaviya siku zose notenda yaja yoyomnogeza yeye.”"},{"book":"Yohana","chapter":"8","verse":"30","text":"Wanhu wengi wowamuhulike Yesu viyolonga yayo, wamtogola."},{"book":"Yohana","chapter":"8","verse":"31","text":"Yesu kawalongela Wayahudi wowamtogole “One muhayamha mafundizo yangu, mwizakuwa wanahina wangu kweli."},{"book":"Yohana","chapter":"8","verse":"32","text":"Maabaho mwizaumanya ukweli, na ukweli wizamwikani mwiilegehe.”"},{"book":"Yohana","chapter":"8","verse":"33","text":"Wamwidika, “Cheye ni wazukulu wa Bulahimu. Hachinawahi kuwa watumwa kwa munhu yoyose. Vilihi kwochilongela chizailegeha?”"},{"book":"Yohana","chapter":"8","verse":"34","text":"Yesu kawalongela, “Nomulongelani kweli, munhu yoyose yoyotenda uhasanyi ni mtumwa wa uhasanyi."},{"book":"Yohana","chapter":"8","verse":"35","text":"Mtumwa si munhu wa mwiikaye siku zose, mbali mwana ni munhu wa mwiikaye siku zose."},{"book":"Yohana","chapter":"8","verse":"36","text":"One Mwana yahamtendani mwiilegehe, mwizailegeha kweli kweli."},{"book":"Yohana","chapter":"8","verse":"37","text":"Novimanya mweye mwa wazukulu wa Bulahimu. Mbali mwolonda kunikoma kwaviya hamtogola mafundizo yangu."},{"book":"Yohana","chapter":"8","verse":"38","text":"Nowalongela chiya Tati yangu choyanilaguse, mbali mweye mwotenda chiya tati yenu chayawalongele.”"},{"book":"Yohana","chapter":"8","verse":"39","text":"Wamwidika, “Tati yetu ni Bulahimu.”"},{"book":"Yohana","chapter":"8","verse":"40","text":"Niye nimulongelani kweli yoniihulike kwa Mulungu, mbali lelo mwolonda kunikoma. Bulahimu hatendile ivo bule."},{"book":"Yohana","chapter":"8","verse":"41","text":"Mbali mweye mwotenda vinhu ivitendigwe na tati yenu.”"},{"book":"Yohana","chapter":"8","verse":"42","text":"Yesu kawalongela, “One Mulungu yawile Tati yenu, muhanilondile niye kwaviya nilawa kwa Mulungu, na sambi na hano. Sizile kwa udahi wangu mbali yeye iyo yanitumile."},{"book":"Yohana","chapter":"8","verse":"43","text":"Habali hamuvimanya yano yonilonga? Kwaviya mweye hamudaha kutegeleza mbuli zangu."},{"book":"Yohana","chapter":"8","verse":"44","text":"Mweye mwa wana wa tati yenu Mwihi, kwa ivo mwolonda kutenda wihi fana tati yenu. Kusongela mwanduso yeye kakala mkomaji, wala hailumba na kweli, kwaviya mwabule kweli mgati mmwake. Viyovwiza koilagusa kuwa yeye ni mvwizi na ni tata wa uvwizi."},{"book":"Yohana","chapter":"8","verse":"45","text":"Niye kwaviya nowalongelani kweli, hamunitogola."},{"book":"Yohana","chapter":"8","verse":"46","text":"Vino kuna munhu yoyose yoyodaha kulava ukalangama kuwa niye nina uhasanyi? One nihawalongela kweli, habali mweye hamunitogola bule?"},{"book":"Yohana","chapter":"8","verse":"47","text":"Munhu yeli wa Mulungu kohulika chiya choyolonga Mulungu. Mweye hamumuhulika bule kwaviya siyo wa Mulungu.”"},{"book":"Yohana","chapter":"8","verse":"48","text":"Wayahudi wamuuza Yesu, “Vino hachilongile goya kulonga weye ni msamaliya na kuna chinyamkela?”"},{"book":"Yohana","chapter":"8","verse":"49","text":"Yesu kawedika, “Niye nabule chinyamkela. Nomtunhiza Tati yangu, mbali mweye hamunitunhiza bule."},{"book":"Yohana","chapter":"8","verse":"50","text":"Niye siizahilila utunhizo mwenyewo. Kauko yoyouzahila, nayo niiyo msemi."},{"book":"Yohana","chapter":"8","verse":"51","text":"Nowalongela kweli, munhu yoyose yokwamha mafundizo yangu, hezadanganika ng'o!”"},{"book":"Yohana","chapter":"8","verse":"52","text":"Maabaho Wayahudi wamulongela Yesu, “Lelo chovimanya kuwa weye kuna chinyamkela! Bulahimu kadanganika na iviya walotezi wadanganika, mbali weye koolonga munhu yokwamha mafundizo yako hezadanganika ng'o!"},{"book":"Yohana","chapter":"8","verse":"53","text":"Weye vino koitenda kwa mkulu kufosa tati yetu Bulahimu? Yeye na walotezi wa Mulungu wadanganika. Vino weye koitenda kwa yelihi?”"},{"book":"Yohana","chapter":"8","verse":"54","text":"Yesu kawedika, “Nahaitogoza mwenyewo, ukulu wangu siyo chinhu bule. Tati yangu, iyo yomulonga ni Mulungu wenu, iyo yonitunhiza."},{"book":"Yohana","chapter":"8","verse":"55","text":"Mweye hamummanyile bule, mbali niye nimmanya. One nihalonga simmanyile bule, nokuwa mvwizi fana mweye. Mbali niye nimmanya na iviya noyamha mbuli yake."},{"book":"Yohana","chapter":"8","verse":"56","text":"Tati yenu Bulahimu kadenelela yaniwone, nayo kaniwona, kadeng'helela.”"},{"book":"Yohana","chapter":"8","verse":"57","text":"Wayahudi wamulongela Yesu, “Weye ung'hali kufikiza miyaka malongo matano, vino kumuwona Bulahimu?”"},{"book":"Yohana","chapter":"8","verse":"58","text":"Yesu kawedika, “Nowalongela kweli, Bulahimu yang'hali hanakwelekwa, niye nabaha.”"},{"book":"Yohana","chapter":"8","verse":"59","text":"Baho wadondola mabwe, walonda wamtowe Yesu. Mbali Yesu kaifisa na kalawa hanze ya Mwiikaye ya Mulungu."},{"book":"Yohana","chapter":"8","verse":"1","text":"Mbali Yesu kahita kuna ulugongo lwa Mizaituni."},{"book":"Yohana","chapter":"8","verse":"2","text":"Siku isondelele imitootondo nani, Yesu kahita kaidi muna ikaye ya Mulungu. Wanhu wose wamuhitila, nayo kakala hasi, kandusa kuwafundiza."},{"book":"Yohana","chapter":"8","verse":"3","text":"Wafundiza Malagilizo na Mafalisayo wamgala mwanamke yoyagwiligwe ugoni. Maabaho wamwika mwanamke iyo hagati."},{"book":"Yohana","chapter":"8","verse":"4","text":"Wamulongela Yesu, “Mfundiza, mwanamke ino kagwiligwa ugoni."},{"book":"Yohana","chapter":"8","verse":"5","text":"Muna Yamalagilizo, Musa kachilongela kuwa mwanamke fana ino kolondeka yatowigwe na mabwe mbaka yadanganike. Lelo weye kwolongaze?”"},{"book":"Yohana","chapter":"8","verse":"6","text":"Wauza vino muladi wangeze Yesu muladi wapate chimu cha kumshitaka. Mbali Yesu kaidulika hasi, kandika muna ditimbwisi kwa chidole chake."},{"book":"Yohana","chapter":"8","verse":"7","text":"Nawo viwagendelele kumuuza, kenuka, kawalongela, “Munhu yoyose yelibule uhasanyi vimwili na yawe wa mwanduso kumtowa dibwe.”"},{"book":"Yohana","chapter":"8","verse":"8","text":"Maabaho kaidulika hasi kaidi, kandika muna ditimbwisi."},{"book":"Yohana","chapter":"8","verse":"9","text":"Wanhu waja viwahulike ivo, wasegela imwe-imwe, kwandusila walala. Yesu kasigala, na mwanamke ija kakala kema haja haja."},{"book":"Yohana","chapter":"8","verse":"10","text":"Yesu kenuka, kamuuza mwanamke ija, “Wakulihi wanhu waja wowakugwilile? Habule hata imwe yoyakutaguse?”"},{"book":"Yohana","chapter":"8","verse":"11","text":"Mwanamke ija kamwidika, “Mndewa, habule munhu yoyanitaguse.”"},{"book":"Yohana","chapter":"8","verse":"12","text":"Yesu kawalongela kaidi Mafalisayo, “Niye ni bung'hulo da isi. Munhu yoyose yoyonisondelela niye kezakuwa na bung'hulo na hezagenda muna ulwiza.”"},{"book":"Yohana","chapter":"8","verse":"13","text":"Mafalisayo wamulongela, “Weye kwoilavila ukalangama wako mwenyewo, kwa ivo chiulonga siyo kweli.”"},{"book":"Yohana","chapter":"8","verse":"14","text":"Yesu kawedika, “Hata one nihailavila ukalangama mwenyewo, ukalangama wangu ni wa kweli, kwaviya nimanya kunilawile na kunihita. Mbali mweye hamumanyile kunilawile hebu kunihita."},{"book":"Yohana","chapter":"8","verse":"15","text":"Mwotagusa fana wanhu viwotagusa. Niye simtagusa munhu yoyose."},{"book":"Yohana","chapter":"8","verse":"16","text":"Mbali nahatagusa, notagusa viilondeka, kwaviya sitagusa niidumwe. Tata yanhumile kahamwe na niye."},{"book":"Yohana","chapter":"8","verse":"17","text":"Yandikigwa muna Yamalagilizo yenu kuwa, ukalangama wa wanhu waidi ni wa kweli."},{"book":"Yohana","chapter":"8","verse":"18","text":"Niye noilavila ukalangama mwenyewo, na Tata yoyanitumile iviya konilavila ukalangama.”"},{"book":"Yohana","chapter":"8","verse":"19","text":"Maabaho wamuuza, “Tati yako kakulihi?”"},{"book":"Yohana","chapter":"8","verse":"20","text":"Yesu kalonga mbuli zino zose viyakalile kofundiza mwiikaye ya Mulungu, muna ichiheleto cha ngama. Wala habule munhu yangwilile, kwaviya lusita lwake lukala lung'hali halunafika."},{"book":"Yohana","chapter":"8","verse":"21","text":"Yesu kawalongela kaidi, “Niye nohita, na mweye mwizanizahila, na mwizadanganika muna uhasanyi wenu. Hamudaha kuhita hanhu honihita.”"},{"book":"Yohana","chapter":"8","verse":"22","text":"Walangulizi wa Wayahudi walonga, “Kalonga kuwa hachidaha kuhita hanhu hoyohita. Vino kolonda yaikome mwenyewo?”"},{"book":"Yohana","chapter":"8","verse":"23","text":"Mbali Yesu kawedika, “Mweye mwa wanhu wa isi ino yili hasi, mbali niye nilawa uchanyha. Mweye ni wa isi ino mbali niye siyo wa isi ino."},{"book":"Yohana","chapter":"8","verse":"24","text":"Nimulongelani kuwa mwizadanganika muna uhasanyi wenu. One hamutogole kuwa ‘Niye Niiyo’ mwizadanganika muna uhasanyi wenu.”"},{"book":"Yohana","chapter":"8","verse":"25","text":"Wamuuza, “Weye iyo yelihi?”"},{"book":"Yohana","chapter":"8","verse":"26","text":"Ninayo mengi ya kulonga kusonhela mweye na kuwatagusa. Mbali ija yoyanhumile ni kweli, na niye nowalongela wanhu wa isi ino yaja yoniyahulike kumwake muhala.”"},{"book":"Yohana","chapter":"8","verse":"27","text":"Hawamanyile kuwa Yesu kakala kowalongela mbuli za Tati yake."},{"book":"Yohana","chapter":"8","verse":"28","text":"Ivo Yesu kawalongela, “Vondamumwinule Mwana wa Munhu mumsalaba, baho mwizavimanya kuwa Niye Niiyo. Iviya mwizamanya kuwa niye sitenda chochose kwa udahi wangu, mbali nolonga chiyanifundize Tati yangu."},{"book":"Yohana","chapter":"8","verse":"29","text":"Nayo yoyanhumile kahamwe na niye, hanilekile niidumwe bule kwaviya siku zose notenda yaja yoyomnogeza yeye.”"},{"book":"Yohana","chapter":"8","verse":"30","text":"Wanhu wengi wowamuhulike Yesu viyolonga yayo, wamtogola."},{"book":"Yohana","chapter":"8","verse":"31","text":"Yesu kawalongela Wayahudi wowamtogole “One muhayamha mafundizo yangu, mwizakuwa wanahina wangu kweli."},{"book":"Yohana","chapter":"8","verse":"32","text":"Maabaho mwizaumanya ukweli, na ukweli wizamwikani mwiilegehe.”"},{"book":"Yohana","chapter":"8","verse":"33","text":"Wamwidika, “Cheye ni wazukulu wa Bulahimu. Hachinawahi kuwa watumwa kwa munhu yoyose. Vilihi kwochilongela chizailegeha?”"},{"book":"Yohana","chapter":"8","verse":"34","text":"Yesu kawalongela, “Nomulongelani kweli, munhu yoyose yoyotenda uhasanyi ni mtumwa wa uhasanyi."},{"book":"Yohana","chapter":"8","verse":"35","text":"Mtumwa si munhu wa mwiikaye siku zose, mbali mwana ni munhu wa mwiikaye siku zose."},{"book":"Yohana","chapter":"8","verse":"36","text":"One Mwana yahamtendani mwiilegehe, mwizailegeha kweli kweli."},{"book":"Yohana","chapter":"8","verse":"37","text":"Novimanya mweye mwa wazukulu wa Bulahimu. Mbali mwolonda kunikoma kwaviya hamtogola mafundizo yangu."},{"book":"Yohana","chapter":"8","verse":"38","text":"Nowalongela chiya Tati yangu choyanilaguse, mbali mweye mwotenda chiya tati yenu chayawalongele.”"},{"book":"Yohana","chapter":"8","verse":"39","text":"Wamwidika, “Tati yetu ni Bulahimu.”"},{"book":"Yohana","chapter":"8","verse":"40","text":"Niye nimulongelani kweli yoniihulike kwa Mulungu, mbali lelo mwolonda kunikoma. Bulahimu hatendile ivo bule."},{"book":"Yohana","chapter":"8","verse":"41","text":"Mbali mweye mwotenda vinhu ivitendigwe na tati yenu.”"},{"book":"Yohana","chapter":"8","verse":"42","text":"Yesu kawalongela, “One Mulungu yawile Tati yenu, muhanilondile niye kwaviya nilawa kwa Mulungu, na sambi na hano. Sizile kwa udahi wangu mbali yeye iyo yanitumile."},{"book":"Yohana","chapter":"8","verse":"43","text":"Habali hamuvimanya yano yonilonga? Kwaviya mweye hamudaha kutegeleza mbuli zangu."},{"book":"Yohana","chapter":"8","verse":"44","text":"Mweye mwa wana wa tati yenu Mwihi, kwa ivo mwolonda kutenda wihi fana tati yenu. Kusongela mwanduso yeye kakala mkomaji, wala hailumba na kweli, kwaviya mwabule kweli mgati mmwake. Viyovwiza koilagusa kuwa yeye ni mvwizi na ni tata wa uvwizi."},{"book":"Yohana","chapter":"8","verse":"45","text":"Niye kwaviya nowalongelani kweli, hamunitogola."},{"book":"Yohana","chapter":"8","verse":"46","text":"Vino kuna munhu yoyose yoyodaha kulava ukalangama kuwa niye nina uhasanyi? One nihawalongela kweli, habali mweye hamunitogola bule?"},{"book":"Yohana","chapter":"8","verse":"47","text":"Munhu yeli wa Mulungu kohulika chiya choyolonga Mulungu. Mweye hamumuhulika bule kwaviya siyo wa Mulungu.”"},{"book":"Yohana","chapter":"8","verse":"48","text":"Wayahudi wamuuza Yesu, “Vino hachilongile goya kulonga weye ni msamaliya na kuna chinyamkela?”"},{"book":"Yohana","chapter":"8","verse":"49","text":"Yesu kawedika, “Niye nabule chinyamkela. Nomtunhiza Tati yangu, mbali mweye hamunitunhiza bule."},{"book":"Yohana","chapter":"8","verse":"50","text":"Niye siizahilila utunhizo mwenyewo. Kauko yoyouzahila, nayo niiyo msemi."},{"book":"Yohana","chapter":"8","verse":"51","text":"Nowalongela kweli, munhu yoyose yokwamha mafundizo yangu, hezadanganika ng'o!”"},{"book":"Yohana","chapter":"8","verse":"52","text":"Maabaho Wayahudi wamulongela Yesu, “Lelo chovimanya kuwa weye kuna chinyamkela! Bulahimu kadanganika na iviya walotezi wadanganika, mbali weye koolonga munhu yokwamha mafundizo yako hezadanganika ng'o!"},{"book":"Yohana","chapter":"8","verse":"53","text":"Weye vino koitenda kwa mkulu kufosa tati yetu Bulahimu? Yeye na walotezi wa Mulungu wadanganika. Vino weye koitenda kwa yelihi?”"},{"book":"Yohana","chapter":"8","verse":"54","text":"Yesu kawedika, “Nahaitogoza mwenyewo, ukulu wangu siyo chinhu bule. Tati yangu, iyo yomulonga ni Mulungu wenu, iyo yonitunhiza."},{"book":"Yohana","chapter":"8","verse":"55","text":"Mweye hamummanyile bule, mbali niye nimmanya. One nihalonga simmanyile bule, nokuwa mvwizi fana mweye. Mbali niye nimmanya na iviya noyamha mbuli yake."},{"book":"Yohana","chapter":"8","verse":"56","text":"Tati yenu Bulahimu kadenelela yaniwone, nayo kaniwona, kadeng'helela.”"},{"book":"Yohana","chapter":"8","verse":"57","text":"Wayahudi wamulongela Yesu, “Weye ung'hali kufikiza miyaka malongo matano, vino kumuwona Bulahimu?”"},{"book":"Yohana","chapter":"8","verse":"58","text":"Yesu kawedika, “Nowalongela kweli, Bulahimu yang'hali hanakwelekwa, niye nabaha.”"},{"book":"Yohana","chapter":"8","verse":"59","text":"Baho wadondola mabwe, walonda wamtowe Yesu. Mbali Yesu kaifisa na kalawa hanze ya Mwiikaye ya Mulungu."}]}