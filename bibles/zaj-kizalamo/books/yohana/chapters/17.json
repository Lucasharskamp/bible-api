{"data":[{"book":"YOHANA","chapter":"17","verse":"1","text":"Yesu viyamambukize kulonga gano, kalola uchana kuulanga, kalonga, “Tata, kipigiti kivika. Umuyenzi Mwanago, giladi Mwana yakuyenzi gweye."},{"book":"YOHANA","chapter":"17","verse":"2","text":"Kwavija kumgwelela udaho mwa wanhu wose, awo yondayawagwelele ugima wa digunge, wanhu awo yuumgwelele."},{"book":"YOHANA","chapter":"17","verse":"3","text":"Na ugima wa digunge uwo uno, wakutange gweye Mulungu wiyeka uli wa ikweli, na wamtange Yesu Kilisto yuumtumile."},{"book":"YOHANA","chapter":"17","verse":"4","text":"Nikugalila yenzi muulumwengu mkuimambukiza sang'hano yuungwelele niitende."},{"book":"YOHANA","chapter":"17","verse":"5","text":"Avo, Tata, uniyenzi haulongozi wako na yenzi kamba iija inikalile nayo kipigiti vinikalile nagwe kipigiti ulumwengu haunalumbigwa."},{"book":"YOHANA","chapter":"17","verse":"6","text":"“Nikutenda gweye twaga jako ditangigwe na awo yuungwelele kulawa muulumwengu. Wakala wanhu zako, kungwelela nie, na waigoga mbuli yako."},{"book":"YOHANA","chapter":"17","verse":"7","text":"Sambisambi wavitanga kamba vinhu vose vuungwelele vilawa kumwako."},{"book":"YOHANA","chapter":"17","verse":"8","text":"Niwagwelela mbuli zuungwelele nie, na wazibokela. Wavitanga kamba nie nilawa kumwako, na watogola kamba gweye iyo unhumile."},{"book":"YOHANA","chapter":"17","verse":"9","text":"“Nowatambikila. Siutambikila ulumwengu, ila awo yuungwelele, kwavija wano wanhu zako."},{"book":"YOHANA","chapter":"17","verse":"10","text":"Wose inilinao nie, wako gweye, na wose uulinao gweye, wangu nie. Na nie mhata yenzi kubitila hewo."},{"book":"YOHANA","chapter":"17","verse":"11","text":"Na sambisambi sili muulumwengu tena, ila hewo wa muulumwengu. Nie nokwiza kumwako. Tata Ung'alile! Wemilize na twaga jako, twaga diungwelele nie, giladi wawe kinhu kimwe kamba nie na gweye vituli kinhu kimwe."},{"book":"YOHANA","chapter":"17","verse":"12","text":"Kipigiti vinikalile na hewo, niwemiliza na mhiko za twaga jako, twaga diungwelele nie. Niwakikiwiza, na haduhu hata imwe yapotele, ila ija imwe yalumbiligwe kupotela, giladi Nyandiko Zing'alile zivikile."},{"book":"YOHANA","chapter":"17","verse":"13","text":"Na sambisambi nokwiza kumwako, ila nozilonga mbuli zino kipigiti ning'hali muulumwengu, giladi ndeng'helelo yangu imeme mgati yao."},{"book":"YOHANA","chapter":"17","verse":"14","text":"Niwagwelela mbuli yako, na ulumwengu uwehila, kwavija hewo sio wa ulumwengu, kamba vija nie vinili sio wa ulumwengu."},{"book":"YOHANA","chapter":"17","verse":"15","text":"Sikupula gweye uwalave muulumwengu, ila kinilonda kumwako uwemilize kulawa ha Mwenembago."},{"book":"YOHANA","chapter":"17","verse":"16","text":"Hewo sio wa ulumwengu, kamba vija nie vinili sio wa ulumwengu."},{"book":"YOHANA","chapter":"17","verse":"17","text":"Wang'alize na kweli yako. Mbuli yako iyo kweli."},{"book":"YOHANA","chapter":"17","verse":"18","text":"Kamba gweye vuunhumile nie muulumwengu, na nie niwatuma hewo muulumwengu."},{"book":"YOHANA","chapter":"17","verse":"19","text":"Noing'aliza sama yao, giladi na hewo vivija wang'alizwe kwelikweli."},{"book":"YOHANA","chapter":"17","verse":"20","text":"“Siwatambikila wano weiyeka, ila vivija awo wondawanitogole kubitila usenga kulawa mwa wano."},{"book":"YOHANA","chapter":"17","verse":"21","text":"Nowatambikila giladi wose wawe kinhu kimwe. Tata! Kamba gweye vuuli mgati yangu nie na nie vinili mgati yako gweye, na hewo vivija wawe mgati yetu tweye, giladi ulumwengu utogole kamba gweye iyo unhumile."},{"book":"YOHANA","chapter":"17","verse":"22","text":"Niwagwelela yenzi kamba iija yuungwelele nie, giladi wawe kinhu kimwe kamba vija gweye na nie vituli kinhu kimwe."},{"book":"YOHANA","chapter":"17","verse":"23","text":"Nie na mgati yao na gweye kwa mgati yangu, giladi wawe kinhu kimwe kabisa, na ulumwengu uvitange kamba gweye iyo unhumile, na kuwanogela kamba vuuninogele nie."},{"book":"YOHANA","chapter":"17","verse":"24","text":"“Tata! Nolonda wano yuungwelele wakale hamoja na nie haja hondanikale, giladi wayone yenzi yangu yuungwelele, kwavija gweye kuninogela nie songela ulumwengu haunalumbigwa."},{"book":"YOHANA","chapter":"17","verse":"25","text":"Tata Ulibule Uzenzeleganye! Ulumwengu haukutanga, ila nie nikutanga, na wano wakutanga kamba gweye iyo unhumile."},{"book":"YOHANA","chapter":"17","verse":"26","text":"Nie iyo niditendile waditange twaga jako, na nogendelela kutenda avo, giladi vija vuuninogele nie uwanogele na hewo, avo na nie vivija niwe mgati yao.”"}]}