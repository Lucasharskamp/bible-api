{"data":[{"book":"1 Peter","chapter":"3","verse":"1","text":"Wo tan ginɛe, wo fan xa wo yɛtɛ magoro wo xa mɔrie bɛ, alako wo xa mɔri danxaniyataree xa nɔ danxaniyade wo tan e xa ginɛe wali ki saabui ra, hali wo mu sese fala e bɛ,"},{"book":"1 Peter","chapter":"3","verse":"2","text":"e xa wo xa marasɛniyɛnyi nun yaragaaxui gbansan to."},{"book":"1 Peter","chapter":"3","verse":"3","text":"Ginɛe, wo naxa kata wo yɛtɛ rayabude xunmasee ra, alɔ xun dɛnbɛ, tulirasoe xɛɛma daaxi, xa na mu dugi tofanyie."},{"book":"1 Peter","chapter":"3","verse":"4","text":"Ginɛe xa tofanyi xa findi bɔɲɛ fanyi nan na. Tofanyi nan na ki naxan mu kanama. Na nan tide gbo Ala bɛ."},{"book":"1 Peter","chapter":"3","verse":"5","text":"Singe ra ginɛ sɛniyɛnxie nu na ki nɛ. E xaxili nu tixi Ala ra, e e yɛtɛ magoroxi e xa mɔrie bɛ,"},{"book":"1 Peter","chapter":"3","verse":"6","text":"alɔ Sara naxan nu Iburahima xui rabatuma, a nu fa a xili «n marigi». Wo findixi a tan nan bɔnsɔɛ ra, xa wo fe fanyi raba, wo mu tin gaaxui yo xa wo xaxili ya iso."},{"book":"1 Peter","chapter":"3","verse":"7","text":"Wo tan fan, xɛmɛe, wo nun wo xa ginɛe, wo xa lu lanyi kui. Wo xa wo bore fahaamu. Xɛmɛ xa a kolon a a sɛnbɛ gbo a xa ginɛ bɛ. Xɛmɛe xa ginɛe binya barima wo birin nan kɛ keren tongoma, naxan findi kisi ra, Ala naxan fima a xa fonisireya kui. Wo xa wo xa ginɛe binya, alako Ala xa wo xa maxandi suxu."},{"book":"1 Peter","chapter":"3","verse":"8","text":"Wo xa lan wo bore ma, wo xa wo bore fahaamu. Ngaxakerenya xanunteya xa lu wo tagi. Wo kinikini wo bore ma, wo man xa wo yɛtɛ magoro wo bore bɛ."},{"book":"1 Peter","chapter":"3","verse":"9","text":"Wo naxa fe ɲaaxi ɲɔxɔ fe ɲaaxi ra, wo naxa konbi ɲɔxɔ konbi ra. Wo lan nɛ wo xa duba wo bore bɛ, barima wo xilixi na nan ma, alako wo xa dubɛ sɔtɔ kɛ ra. A sɛbɛxi Kitaabui kui,"},{"book":"1 Peter","chapter":"3","verse":"10","text":"«Naxan wama simaya ɲɔxunmɛ xɔn ma,"},{"book":"1 Peter","chapter":"3","verse":"11","text":"A xa gbilen fe ɲaaxi fɔxɔ ra."},{"book":"1 Peter","chapter":"3","verse":"12","text":"barima Marigi ya tixi tinxintɔɛe nan na,"},{"book":"1 Peter","chapter":"3","verse":"13","text":"Nde nɔma wo tɔɔrɔde xa fe fanyi rabafe bara wo bɔɲɛ suxu?"},{"book":"1 Peter","chapter":"3","verse":"14","text":"Hali wo tɔɔrɔ tinxinyi xa fe ra, wo hɛɛri nan sɔtɔma. Wo naxa gaaxu fe ya ra duniɲa mixie gaaxuma naxan ya ra, wo bɔɲɛ naxa ifu."},{"book":"1 Peter","chapter":"3","verse":"15","text":"Kɔnɔ wo xa Ala xa Mixi Sugandixi findi wo Marigi ra wo bɔɲɛ kui. Wo xa fata a xa fe tagi rabade mixie bɛ wo laxi wo xa kisi ra fe naxan ma,"},{"book":"1 Peter","chapter":"3","verse":"16","text":"kɔnɔ wo xa na masenyi ti dɔyindɔyin binyɛ kui. Wo xa na raba bɔɲɛ fiixɛ ra alako wo yaxui naxee wo tɔɔɲɛgɛma Ala xa Mixi Sugandixi xa fe ra, e xa lu yaagi kui."},{"book":"1 Peter","chapter":"3","verse":"17","text":"Xa Ala a ragirima, a fisa i xa tɔɔrɔ fe fanyi xa fe ra, dinɛ i xa tɔɔrɔ fe ɲaaxi xa fe ra."},{"book":"1 Peter","chapter":"3","verse":"18","text":"Isa tinxintɔɛ fan faxa nɛ kerenyi ra tinxintaree xa yunubie xa fe ra, alako a xa wo maso Ala ra. E naxa a fate faxa, kɔnɔ Ala Xaxili naxa a nii ragbilen a ma."},{"book":"1 Peter","chapter":"3","verse":"19","text":"Ala Xaxili siga nɛ kawandi tide mixie bɛ naxee nu na geeli kui laaxira, naxee singe nu bara tondi Ala xui ratinmɛde."},{"book":"1 Peter","chapter":"3","verse":"20","text":"Ala nu na e mamɛfe Annabi Nuha nu kunkui banbanma tɛmui naxɛ. Mixi solomasaxan gbansan nan kisi kunkui kui ye ma."},{"book":"1 Peter","chapter":"3","verse":"21","text":"Na fe bara findi misaali ra danxaniyatɔɛ xunxa fe ra, naxan mixi rakisima yi waxati Ala xa Mixi Sugandixi Isa xa marakeli saabui ra. Na xunxafe ye xɔɔra, a mu nɔxɔɛ bama mixi fate, kɔnɔ a findima natɛ tongoe nan na Ala mabiri."},{"book":"1 Peter","chapter":"3","verse":"22","text":"Isa bara te Ala yirefanyi ma ariyanna. Malekɛe, ɲinnɛe, nun sɛnbɛmae birin na a xa yaamari bun ma."}]}