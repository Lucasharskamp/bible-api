{"data":[{"book":"1 Natim","chapter":"5","verse":"1","text":"Nhaachacherache ashulhupalhe, nansho mwaalhoheke thoko chineera inyu wo waalhoha athumwaninyu. Mwaalhoheke ashimirawo thoko chinaalhoha inyu achihima inyu,"},{"book":"1 Natim","chapter":"5","verse":"2","text":"mwaalhoheke manyopani olhupalhe thoko chinaalhoha inyu anumwaninyu ni imialhi thoko ashirokorinyu, wo haamirelha ishenye, wo ukhalha makhalhelho orera."},{"book":"1 Natim","chapter":"5","verse":"3","text":"Mwaalhoheke manyanankhwelhi o ikeekhene."},{"book":"1 Natim","chapter":"5","verse":"4","text":"Nansho manyanankhwelhi ari ni iyari, ashaana ama uchuulhu, apangeke thoko Nlhuku chinothanana awe. Yeyo inokhalha phi iphiro yo waalhiva manyanaangoro ni manyaapwiiya aya inonteelhiha Nlhuku."},{"book":"1 Natim","chapter":"5","verse":"5","text":"Anankhwelhi o ikeekhene, ahiri ni ntu o waalhelha, yayo anonkhulhuvelha Nlhuku anlhapelhaka uhiyu ni uthana wiira oopuwelhiye."},{"book":"1 Natim","chapter":"5","verse":"6","text":"Nansho anankhwelhi anokhalha wo wiipuha, yayo anokhalha thoko ahokhwa, inakhalhaka akumi."},{"book":"1 Natim","chapter":"5","verse":"7","text":"Mwaalhehereke attu wiira apangeke yayo, ahiwe aalhaphachiya."},{"book":"1 Natim","chapter":"5","verse":"8","text":"Yakhalhaka ntu khanaalhoha amuchi awe, athepaka attu o uwannyawe, yoyo horuna nrima awe, ni unanara umpwaha ntu hinapisha nrima wo urumelhelha."},{"book":"1 Natim","chapter":"5","verse":"9","text":"Nhaalhakelhe machina a anankhwelhi ariyoothe yaahikhalhe aphiyenlhe malhipa o iyaakha makhumi sita. Tho yaari opani o nlhopwana mmoka,"},{"book":"1 Natim","chapter":"5","verse":"10","text":"ni ayo ahimiecheshiye ukhalha o rera nrima, aalhenlhe achishaana aya rata, aapochenre alheto unupani waya, aavanhe maashi o ukhucha attu a Nlhuku, aakavinhe attu aahuva ni ekuminhe upanga chittu choombone."},{"book":"1 Natim","chapter":"5","verse":"11","text":"Nhaalhakelhe machina a anankhwelhi imialhi, ukhalhawaya iruttu chaya chakelhiyaka ikhwilhu, anoothanana uthelhiya tho nkayanhiya Kuristo,"},{"book":"1 Natim","chapter":"5","verse":"12","text":"nkayeehukumulha ukhalhawaya ahohiya nrima waarumelhelha aya katashi vawo."},{"book":"1 Natim","chapter":"5","verse":"13","text":"Anankhwelhi thoko yayo phi nochokholha weetakacha wo uhikhalha ni maana mmanupani. Wo uthepa anowiittucha waapa attu ni wiihelhahelha nkittu nhiri mwawaya, olhumachaka chittu chihaathananiya aya wulhumacha."},{"book":"1 Natim","chapter":"5","verse":"14","text":"Paahi etu, kinoona wiira, manyanankhwelhi imialhi ahiiyeke athelhiyeke, aayareke ashaana ni ulhelha inupa chaya, ahiwe aavaha amalhaponi ihu nipesha no unulhumelha chittu cho uhilhoka."},{"book":"1 Natim","chapter":"5","verse":"15","text":"Ukhalhawaya anankhwelhi akina ahomalha uwonya ni unttwara Nakare."},{"book":"1 Natim","chapter":"5","verse":"16","text":"Nansho yakhalhaka opani anrumelhenlhe Kuristo ahaana alhoko aya arii anankhwelhi o ikekhiaye, yayo phi nophwanelhiya waalhelha, mena kuhiwe uhiya ntheko upangiye ni nlhoko wa attu anrumelhenlhe Kuristo, ikhalhe wiira nlhoko wa attu anrumelhenlhe Kuristo apangeke ntheko wo waalhelha manyanankhwelhi ahiri ni ittu menamena."},{"book":"1 Natim","chapter":"5","verse":"17","text":"Ashulhupalhe anaaholhelha rata nlhoko wa attu anonrumelhelha Kuristo ahophwanelhiya uvahiya mahalha velhi, athepaka ayo amminda uhimiacha ni weettuchiha attu."},{"book":"1 Natim","chapter":"5","verse":"18","text":"Ukhalhawaya Malhove Matakatifu aneera, “Nhinttuke mwannama uwano vanolhimihiya awe.” Ni chiichammo etu “Anamitheko ahophwanelhiya malhivo.”"},{"book":"1 Natim","chapter":"5","verse":"19","text":"Nhipochere milhatu cha ashulhupalhe anoholhelha nlhoko wa attu anrumelhenlhe Kuristo, chaahiwihiyeke ni uhimiecheshiya ni attu elhi ama araru."},{"book":"1 Natim","chapter":"5","verse":"20","text":"Mwaamukeke vaattuni attu anowonya, attu akina ayo yooveke."},{"book":"1 Natim","chapter":"5","verse":"21","text":"Kinoulheherani mmiholho wa Nlhuku ni wa Kuristo Yesu ni wo minepa o wiirimu chithanlhiye, wiira nvarechesheke malhehero alha, mena nhihukumulhe wo ichimwa ama ummweha wiitho ntu riyoothe wo kila nlhatu unowiiheriya inyu."},{"book":"1 Natim","chapter":"5","verse":"22","text":"Nhaakuvihe ummaha ntu ntheko wo uholhelha nlhoko wa attu anrumelhenlhe Kuristo. Nhikavihe uwonya wa attu akina, mwiichinanelheke mwaanene nhinanarihiye."},{"book":"1 Natim","chapter":"5","verse":"23","text":"Nhiwurie maashiru nansho mmwurieke idivai vakani wo nlhatu no nthunkwa ninyu ukhalhawaya ninouweriani venchi."},{"book":"1 Natim","chapter":"5","verse":"24","text":"Uwonya wa attu akina unowoonia mwaari ata ahinaya uhukumulhiya. Nansho uwonya wa attu akina unowa woonia vanohalha aya uhukumulhiya."},{"book":"1 Natim","chapter":"5","verse":"25","text":"Chiichammo etu, meetelho oombone anowoonia mwaari, ata ayo ahinoonia ayo khanooria wiivitha."}]}