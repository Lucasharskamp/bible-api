{"data":[{"book":"ቴስሎንቄ ዓሶም 1","chapter":"5","verse":"1","text":"ታ ዒሾንሦ! ታ ሚሾንሦ! ዬይ ባካ ማዓንዳ ዎዶ''ና ሌዖና ዛሎ'' ዒንሢም ታ ፃኣፓኒ ኮዑዋሴ።"},{"book":"ቴስሎንቄ ዓሶም 1","chapter":"5","verse":"2","text":"ዓይጎሮ ጌዔቴ ጎዳ ሙካንዳ ኬላ'' ዉሲ ዹሚና ሙካሢጉዲ ማዓንዳሢ ዒንሢ ዒ'ንሢ ቶኦኪና ኮሺ'' ዔራኔ።"},{"book":"ቴስሎንቄ ዓሶም 1","chapter":"5","verse":"3","text":"ዓሳ፦ «ዔኤቢ ባኣሴ፥ ኮሺኬ» ጌይ ማላንቴ ባይሲንታ ዔርቲባኣንቴ ጎጲንዶ ሾይቺ ዓርቃሢጉዲ ዔያቶይዳ ሙካንዳኔ፤ ዎይቴቴያ ዔያታ ቶላ''ዓኬ።"},{"book":"ቴስሎንቄ ዓሶም 1","chapter":"5","verse":"4","text":"ዒንሢ ጋዓንቴ ታ ዒሾንሦ! ታ ሚሾንሦ! ዹሚዳቱዋኣሢሮ ዬና ኬሌላ ዉሲጉዲ ዔርቱዋንቴ ዒንሢ ኮይላ'' ሙካዓኬ።"},{"book":"ቴስሎንቄ ዓሶም 1","chapter":"5","verse":"5","text":"ዎይቲ ጌዔቴ ዒንሢ ቢያሢ ፖዒም ማዔ ዓሲ፤ ሓሣ ሮኦሪም ማዔ ዓሲኬ። ኑኡኒ ዋንቶ ሃሣ ዹሞሮ ማዔ ዓሲቱዋሴ።"},{"book":"ቴስሎንቄ ዓሶም 1","chapter":"5","verse":"6","text":"ዬያሮ ኑኡኒ ጴጪ፥ ኑና ኑ ዔሪ ዎይሣ ዓሲ ማዓንዳኣፓዓቴም ሓንጎዋቶጉዲ ኑ ጊንዒባኣቴ ቃራኬ።"},{"book":"ቴስሎንቄ ዓሶም 1","chapter":"5","verse":"7","text":"ጊንዓ ዓሳ ዹሚና ጊንዓኔ፤ ማሢንታ ዓሳኣ ዹሚና ማሢንታኔ፤"},{"book":"ቴስሎንቄ ዓሶም 1","chapter":"5","verse":"8","text":"ኑኡኒ ጋዓንቴ ፖዒም ማዔ ዓሲታሢሮ ኑና ኑ ዔሪ ዎይሢ፥ ኮይሳ ናንጊ ኑ ናንጎም፤ ፆኦሲ ጉሙርቂሢና ናሹሞና ዖልዚሮ ዳዳ ማኣዖ ዓንጎጉዲ ኑ ማይንቲ፥ ዻቂንቶኮ ሃጊ ማዓንዳ ዎዞ''ዋ ቶኦካ ዓጎ ዖሎ ቆኦቦ''ጉዲ ኑ ዓጎም፤"},{"book":"ቴስሎንቄ ዓሶም 1","chapter":"5","verse":"9","text":"ፆኦሲ ኑና ማሊ ዔኤሌ''ሢ ሜቶ ኑም ዒንጋኒቱዋንቴ ኑ ጎዳሢ ዬሱስ ኪሪስቶሴ ዛሎ''ና ዻቂንታ ኑ ዴንቃንዳጉዲኬ።"},{"book":"ቴስሎንቄ ዓሶም 1","chapter":"5","verse":"10","text":"ኪሪስቶሴ ኑ ጋይቴ ሓይቄሢ ሼምፔና ኑ ዓኣቴያ ሓይቄቴያ ዒዛና ዎላ'' ኑ ናንጋንዳጉዲኬ።"},{"book":"ቴስሎንቄ ዓሶም 1","chapter":"5","verse":"11","text":"ዬያሮ ሃሢ ዒንሢ ማዻ ጎይፆ ፔቴ''ይ ባጋሢ ዶዲሺ ዔቂሲሢና ዎሊ ማኣዱ''ዋቴ።"},{"book":"ቴስሎንቄ ዓሶም 1","chapter":"5","verse":"12","text":"ታ ዒሾንሦ! ታ ሚሾንሦ! ዒንሢ ባኣኮ''ይዳ ማዾ''ና ላቢ''ንታዞንሢ፥ ጎዳ ዬሱሴ ዛሎ''ና ዒንሢኮ ሱኡጎ ማዔዞንሢና ዞራ ዓሶ ዒንሢ ቦንቻንዳጉዲ ኑ ዒንሢ ሺኢቃኔ፤"},{"book":"ቴስሎንቄ ዓሶም 1","chapter":"5","verse":"13","text":"ዔያታ ማዻ ማዾ''ሮ ቦንቺ፥ ሃሣ ዔያቶ ናሽካያ ማዑዋቴ፤ ዒንሢያ ዎላ'' ኮሺ ናንጉዋቴ።"},{"book":"ቴስሎንቄ ዓሶም 1","chapter":"5","verse":"14","text":"ታ ዒሾንሦ! ታ ሚሾንሦ! ማዾ ማዹዋ፥ ቤልፃዻ ዓሶ ጎሩዋቴ፤ ዒጊጫ ዓሶ ዶዲሹዋቴ፤ ላቢ''ንታ ዓሶዋ ማኣዱ''ዋቴ፤ ዓሲ ቢያና ጊቢ'' ዳንዳዒ ናንጉዋቴ።"},{"book":"ቴስሎንቄ ዓሶም 1","chapter":"5","verse":"15","text":"ዒንሢ ባኣካ''ፓ ዖኦኒያ ባጋሢም ፑርታ ማዼ ዛላ ፑርታ ማሁዋጉዲ ዒንሢና ዔሩዋቴ፤ ዬያይዳፓ ፔቴ''ሢ ባጋሢም ኮሺ ማዻኒ ማሎንጎ፤ ዬያጉዲ ሜሌ'' ዓሲማኣ ቢያ ኮሺ ማዻኒ ዶዶንጎ።"},{"book":"ቴስሎንቄ ዓሶም 1","chapter":"5","verse":"16","text":"ቢያ ዎዴ ዎዛዹዋቴ፤"},{"book":"ቴስሎንቄ ዓሶም 1","chapter":"5","verse":"17","text":"ሓሹ''ዋዖ ቢያ ዎዴ ፆኦሲ ሺኢቁዋቴ፤"},{"book":"ቴስሎንቄ ዓሶም 1","chapter":"5","verse":"18","text":"ቢያ ባኣዚ''ና ፆኦሲ ጋላቱዋቴ፤ ዓይጎሮ ጌዔቴ ዒንሢ ዬሱስ ኪሪስቶሴና ማዒ ናንጋኣና ፆኦዛሢ ዒንሢዳፓ ኮዓሢ ዬያታሢሮኬ።"},{"book":"ቴስሎንቄ ዓሶም 1","chapter":"5","verse":"19","text":"ዓያና ጌኤሺኮ ማዾ'' ዱኡኪ ባይዚፖቴ፤"},{"book":"ቴስሎንቄ ዓሶም 1","chapter":"5","verse":"20","text":"ፆኦሲ ማሊሢ ኬኤዚንታ ዎዶ''ና ቦሂፖቴ፤"},{"book":"ቴስሎንቄ ዓሶም 1","chapter":"5","verse":"21","text":"ቢያ ባኮ ዛጊ ዔሩዋቴ፥ ኮሺ ማዔ ባኮ ዔኩዋቴ፤"},{"book":"ቴስሎንቄ ዓሶም 1","chapter":"5","verse":"22","text":"ዓይጎዋ ፑርታ ባኣዚ''ፓ ቢያ ሃኩዋቴ።"},{"book":"ቴስሎንቄ ዓሶም 1","chapter":"5","verse":"23","text":"ኮዦ ፆኦዛሢ፡ ዒ ፔኤሮ ዒንሢ ፔኤም ዱማሶንጎ፤ ዒንሢኮ ዓያኖ፥ ዒንሢኮ ሼምፓሢ፥ ዒንሢኮ ዑፆ ቢያ ኑ ጎዳሢ ዬሱስ ኪሪስቶሴ ሙካ ኬሎ''ም ቦሂሳ ባኣዚ'' ባኣያ ማሂ ዒዚ ካፖንጎ።"},{"book":"ቴስሎንቄ ዓሶም 1","chapter":"5","verse":"24","text":"ዒንሢ ዔኤሌ''ሢ ጉሙርቂንታያ ማዔሢሮ ዬያ ቢያ ባኮ ዒ ማዻንዳኔ።"},{"book":"ቴስሎንቄ ዓሶም 1","chapter":"5","verse":"25","text":"ታ ዒሾንሦ! ታ ሚሾንሦ! ኑማኣ ሺኢቁዋቴ።"},{"book":"ቴስሎንቄ ዓሶም 1","chapter":"5","verse":"26","text":"ዎሊኮ ጌርሲንሢጉዲ ሄርቂ ሄርቂ ኪሪስቶሴ ጉሙርቃ ዓሶም «ኮሺዳ?» ጌዔኔ፥ ጎዑዋቴ።"},{"book":"ቴስሎንቄ ዓሶም 1","chapter":"5","verse":"27","text":"ሃይ ኪኢታ'' ኪሪስቶሴ ጉሙርቃ ዓሶም ቢያ ናባቢንታንዳጉዲ ጎዳ ሱ'ንፆና ታ ዒንሢ ሺኢቃኔ።"},{"book":"ቴስሎንቄ ዓሶም 1","chapter":"5","verse":"28","text":"ጎዳ ዬሱስ ኪሪስቶሴኮ ኮሹሞ ዒንጊፃ ዒንሢና ማዖንጎ።"}]}