{"data":[{"book":"ایوب","chapter":"24","verse":"1","text":"چرا خدای قادر مطلق زمانی برای دادرسی تعیین نمی‌کند؟ تا کی خداشناسان منتظر باشند و مجازات شریران را نبینند؟"},{"book":"ایوب","chapter":"24","verse":"2","text":"امواج ظلم ما را فرو گرفته است. خدانشناسان زمینها را غصب می‌کنند و گله‌ها را می‌دزدند؛"},{"book":"ایوب","chapter":"24","verse":"3","text":"حتی از الاغهای یتیمان نیز نمی‌گذرند و دار و ندار بیوه‌زنان را به گرو می‌گیرند."},{"book":"ایوب","chapter":"24","verse":"4","text":"حق فقرا را پایمال می‌سازند و فقرا از ترس، خود را پنهان می‌کنند."},{"book":"ایوب","chapter":"24","verse":"5","text":"فقرا مانند خرهای وحشی، برای سیر کردن شکم خود و فرزندانشان، در بیابانها جان می‌کنند؛"},{"book":"ایوب","chapter":"24","verse":"6","text":"علفهای هرز بیابان را می‌خورند و دانه‌های انگور بر زمین افتادهٔ تاکستانهای شریران را جمع می‌کنند."},{"book":"ایوب","chapter":"24","verse":"7","text":"نه لباسی دارند و نه پوششی، و تمام شب را برهنه در سرما می‌خوابند."},{"book":"ایوب","chapter":"24","verse":"8","text":"از بی‌خانمانی به غارها پناه می‌برند و در کوهستان از باران خیس می‌شوند."},{"book":"ایوب","chapter":"24","verse":"9","text":"ستمگران بچه‌های یتیم را از بغل مادرانشان می‌ربایند و از فقرا در مقابل قرضشان، بچه‌هایشان را به گرو می‌گیرند."},{"book":"ایوب","chapter":"24","verse":"10","text":"فقرا ناچارند لخت و عریان بگردند و با شکم گرسنه بافه‌های بدکاران را برایشان حمل کنند،"},{"book":"ایوب","chapter":"24","verse":"11","text":"در آسیابها روغن زیتون بگیرند بدون آنکه مزه‌اش را بچشند، و در حالی که از تشنگی عذاب می‌کشند با لگد کردن انگور، عصارهٔ آن را بگیرند."},{"book":"ایوب","chapter":"24","verse":"12","text":"فریاد مظلومان در حال مرگ از شهر به گوش می‌رسد. دردمندان داد می‌زنند و کمک می‌خواهند، ولی خدا به داد ایشان نمی‌رسد."},{"book":"ایوب","chapter":"24","verse":"13","text":"شریران بر ضد نور قیام کرده‌اند و از درستکاری بویی نبرده‌اند."},{"book":"ایوب","chapter":"24","verse":"14-15","text":"آنان آدمکشانی هستند که صبح زود برمی‌خیزند تا فقیران و نیازمندان را بکشند و منتظر شب می‌مانند تا دزدی و زنا کنند. می‌گویند: «در تاریکی کسی ما را نخواهد دید.» صورتهای خود را می‌پوشانند تا کسی آنها را نشناسد."},{"book":"ایوب","chapter":"24","verse":"16","text":"شبها به خانه‌ها دستبرد می‌زنند و روزها خود را پنهان می‌کنند، زیرا نمی‌خواهند با روشنایی سروکار داشته باشند."},{"book":"ایوب","chapter":"24","verse":"17","text":"شب تاریک برای آنها همچون روشنایی صبح است، زیرا با ترسهای تاریکی خو گرفته‌اند."},{"book":"ایوب","chapter":"24","verse":"18","text":"اما آنها همچون کف روی آب، به‌زودی از روی زمین ناپدید خواهند شد! ملک آنها نفرین شده است و زمین آنها محصولی ندارد."},{"book":"ایوب","chapter":"24","verse":"19","text":"مرگ آنها را می‌بلعد، آن گونه که خشکی و گرما برف را آب می‌کند."},{"book":"ایوب","chapter":"24","verse":"20","text":"حتی مادر شخصِ گناهکار او را از یاد می‌برد. کرمها او را می‌خورند و دیگر هیچ‌کس او را به یاد نمی‌آورد. ریشهٔ گناهکاران کنده خواهد شد،"},{"book":"ایوب","chapter":"24","verse":"21","text":"چون به زنان بی‌فرزند که پسری ندارند تا از ایشان حمایت کند، ظلم می‌نمایند و به بیوه‌زنان محتاج کمک نمی‌کنند."},{"book":"ایوب","chapter":"24","verse":"22","text":"خدا با قدرت خویش ظالم را نابود می‌کند؛ پس هر چند آنها ظاهراً موفق باشند، ولی در زندگی امیدی ندارند."},{"book":"ایوب","chapter":"24","verse":"23","text":"ممکن است خدا بگذارد آنها احساس امنیت کنند، ولی همیشه مواظب کارهای ایشان است."},{"book":"ایوب","chapter":"24","verse":"24","text":"برای مدت کوتاهی کامیاب می‌شوند، اما پس از لحظه‌ای مانند همهٔ کسانی که از دنیا رفته‌اند، از بین می‌روند و مثل خوشه‌های گندم بریده می‌شوند."},{"book":"ایوب","chapter":"24","verse":"25","text":"آیا کسی می‌تواند بگوید که حقیقت غیر از این است؟ آیا کسی می‌تواند ثابت کند که حرفهای من اشتباه است؟"}]}