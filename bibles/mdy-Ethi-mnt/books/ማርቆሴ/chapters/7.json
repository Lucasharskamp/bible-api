{"data":[{"book":"ማርቆሴ","chapter":"7","verse":"1","text":"ፔርሴ ዓሶና ዬሩሳላሜፓ ሙኬ ፔቴ'' ፔቴ'' ሙሴ ዔርዜ ዎጎ ዔርዛ ዓሶና ዬሱሴ ኮራ ቡኬኔ።"},{"book":"ማርቆሴ","chapter":"7","verse":"2","text":"ዬሱሴኮ ጊንፆ ሃንታዞንሢዳፓ ፔቴ'' ፔቴ''ዞንሢ ሙሴ ዎጋ'' ዓይሣ ጎይፆ ጌኤሽኪባኣ ኩቺና ሙዓንቴ ዔያታ ዛጌኔ።"},{"book":"ማርቆሴ","chapter":"7","verse":"3","text":"ፔርሴ ዓሶንታ ሓሣ ዓቴ'' ዓይሁዶ ዓሳ' ጪማ ዔያቶኮ ኬሴ'' ዎጎ ካፒፆና ኩጮ ፔኤኮ ኮሺ'' ማስቲባኣዖ ሙኡዚ'' ሙዑዋሴ።"},{"book":"ማርቆሴ","chapter":"7","verse":"4","text":"ዬያጉዲ ቦኦካፓ ማዓዖዋ ማስቱዋዖ ሙዑዋሴ፤ ሓሣ ዑሺ ዑሽኮ ሜሄ፥ ዖቲ፥ ጎንጊ፥ ሻኣላ''፤ ዬያ ቢያ ማስኮ ባኣዚ''ና ዬያ ማላ ሜሌ'' ሚርጌ ዎጌ ዔያታ ካፓኔ።"},{"book":"ማርቆሴ","chapter":"7","verse":"5","text":"ዬያሮ ፔርሴ ዓሶና ሙሴ ዔርዜ ዎጎ ዔርዛ ዓሶና፦ «ኔኤኮ ጊንፆ ሓንታዞንሢ ዓይጎሮ ጪማ ኬሴ'' ዎጎኮ ዑሣ ዓኣዻይ? ዓይጎሮ ዔያታ ኩጮ ማስቱዋዖ ሙዓይ?» ሂዚ ጌዒ ዬሱሴ ዖኦጬኔ።"},{"book":"ማርቆሴ","chapter":"7","verse":"6","text":"ዒዚ ዔያቶም ማሓዖ፦ «ዒንሢ ዓሲ ዓኣፒም ሄርሺንቲሮ ማዻ ዓሳ! ዒሲያሴ ጎዖ ፆኦሲ ማሊፆ ኬኤዛሢ ዒንሢ ዛሎ'' ኬኤዛዖ፦"},{"book":"ማርቆሴ","chapter":"7","verse":"7","text":"ዔያታ ዓሲ ዎጌ ዔርዚ ዔርዚ"},{"book":"ማርቆሴ","chapter":"7","verse":"8","text":"«ዬያሮ ዒንሢ ፆኦሲ ዓይሢፆ ሓሺ'' ዓሲ ዎጌ ካፓኔ።»"},{"book":"ማርቆሴ","chapter":"7","verse":"9","text":"ላሚ ዬሱሴ ዔያቶም ሂዚ ጌዔኔ፦ «ዒንሢኮ ዎጎ ዒንሢ ካፓኒ ጌዒ ፆኦሲ ዓይሢፆ ዒንሢ ሚርጌና ቦሂ ሓሻ''ኔ፤"},{"book":"ማርቆሴ","chapter":"7","verse":"10","text":"ሙሴ ‹ዓዶና ዒንዶና ቦንቼ፤ ዓዶና ዒንዶና ጫሽኬሢ ዎዎዺንቶንጎ› ጋዓኔ።"},{"book":"ማርቆሴ","chapter":"7","verse":"11","text":"ጋዓንቴ ፔቴ'' ዓሲ ዓዶና ዒንዶና ማኣዶንዶሢ ሃሺ'' ዒንሢም፦ ‹ዓዶና ዒንዶናም ማዾንዶ ባኮ ዛሎ'' ቢያ ፆኦሲም ታ ዒንጎ ባኣዚ'' ዒንጌኔ› ጋዓዛ፥"},{"book":"ማርቆሴ","chapter":"7","verse":"12","text":"ዬይ ዓሢ ዓዶና ዒንዶና ማኣዱዋጉዲ ዒንሢ ዓይሣኔ፤"},{"book":"ማርቆሴ","chapter":"7","verse":"13","text":"ሂዲፆና ዒንሢ ዒንሢኮ ዔርዚፆ ካፓኒ ጌዒ ፆኦሲኮ ቃኣሎ'' ሓሻ''ኔ፤ ሓሣ ዬያጉዴ ባኣዚ'' ሚርጌ ዒንሢ ማዻኔ።»"},{"book":"ማርቆሴ","chapter":"7","verse":"14","text":"ዬሱሴ ዴሮ'' ፔ ባንሢ ላሚ ዔኤሊ'' ሂዚ ጌዔኔ፦ «ቢያሢ ዒንሢ ኮሺ'' ዋይዙዋቴ፤"},{"book":"ማርቆሴ","chapter":"7","verse":"15","text":"ዓሲ ኪንሢና ዓኣያ ማሃ ባኣዚ'' ዓሲዳፓ ኬስካ ባኣዚ'' ማዓንዳኣፓዓቴም ዙልካፓ ጌላ ባኣዚ'' ዓሲ ኪንሢና ዓኣያ ማሁዋሴ።»"},{"book":"ማርቆሴ","chapter":"7","verse":"17","text":"ዬካፓ ዬሱሴ ዴሮ'' ሃሺ'' ኬኤፆ ጌላዛ ዒዛኮ ጊንፆ ሓንታ ናኣታ'' ዬኖ ጌይፄሎኮ ቡሊ''ፆ ኬኤዛንዳጉዲ ዖኦጬኔ።"},{"book":"ማርቆሴ","chapter":"7","verse":"18","text":"ዒዚያ ዔያቶም ሂዚ ጌዒ ማሄኔ፦ «ዒንሢያ ሃሣ ዬያ ዔሩዋዓዳ? ዙልካፓ ዓሲኮ ዻንጋና ጎጲ ጌላ ባኣዚ'' ዓሲ ኪንሢና ዓኣያ ማሁዋኣሢ ዒንሢም ዔርቱዓዳ?"},{"book":"ማርቆሴ","chapter":"7","verse":"19","text":"ዓይጎሮ ጌዔቶ ዻንጎና ጎጶ ጌሌዜላ ዙሎ'' ጊንሣ ኬስካኣፓዓቴም ዒና ባንሢ ጌሉዋሴ።» ዬያሮ ዬሱሴ ሙኡዚ'' ቢያ ሙዒንታኒ ዳንዳዓያ ማዔሢ ኬኤዜኔ።"},{"book":"ማርቆሴ","chapter":"7","verse":"20","text":"ዬሱሴ ላሚ ሂዚ ጌዔኔ፦ «ዓሲ ኪንሢና ዓኣያ ማሃ ባኣዚ'' ዓሲዳፓ ኬስካ ባኣዚ''ኬ፤"},{"book":"ማርቆሴ","chapter":"7","verse":"21","text":"ዓሲኮ ጋርሲ ዒናፓ ኬስካ ፑርታ ባኣዚ''፦ ኮይሱዋ ጎይሢና ዞኦስካ ኮኦሚሢ፥ ዉሱሞ፥ ዓሲ ዎዺሢ፥"},{"book":"ማርቆሴ","chapter":"7","verse":"22","text":"ዓኒ ሃሣ ማቾ ማዒባኣያና ላሂሢ፥ ታዻቆ ጌዒሢ፥ ፑርቱሞ፥ ጌሺሢ፥ ፔ ሼኔና ሓንቲሢ፥ ቂኢሩሞ፥ ፑሽኪሢ፥ ዖቶርሞ፥ ማሊሢ ባይሱሞኬ።"},{"book":"ማርቆሴ","chapter":"7","verse":"23","text":"ዓካሪ፡ ዬይ ፑርቶ ባካ ጉቤ ዓሲ ዒኔፓ ኬስኪ ዓሲ ጎማሳኔ።»"},{"book":"ማርቆሴ","chapter":"7","verse":"24","text":"ዬካፓ ዬሱሴ ዔቂ ፂሮሴ ካታሞ ኮይሎይዳ ዓኣ ጉርዳ ዴንዲ ፔቴ'' ዓሲ ማኣሪ ጌላዖ ዒኢካ ዒ ዓኣሢ ዖኦኒያ ዔሩዋጉዲ ኮዔኔ፤ ጋዓንቴ ዒ ዓኣሺንታኒ ዳንዳዒባኣሴ።"},{"book":"ማርቆሴ","chapter":"7","verse":"25","text":"ናይስኬና ዒዞኮ ፑርታ ዓያናና ዓርቂንቴ ላኣሊስኬና ዬሱሴ ዒኢካ ዓኣሢ ዋይዚ ዑኬና ሙካዖ ቶካ'' ዒዛኮ ሎኦሜኔ።"},{"book":"ማርቆሴ","chapter":"7","verse":"26","text":"ላኣሌላ ሶኦሪያ ዓጪዳ ፖኖቄ ጌይንታ ቤስካ ሾይንቴ ጊሪኬ ዜርፃፓ ማዔያኬ፤ ዒዛ ዒዞኮ ናዔሎይዳፓ ፑርቶ ዓያኖ ዬሱሴ ኬሳ''ንዳጉዲ ሺኢቄኔ።"},{"book":"ማርቆሴ","chapter":"7","verse":"27","text":"ዬሱሴ ጋዓንቴ፦ «ናኣቶ ሙዖ ዔኪ ካናቶም ዒንጊሢ ኮይሱዋሴ፤ ሂንዳ ቤርታዺ ናኣታ'' ሙዒ ሚሽኮንጎ» ዒዞም ጌዔኔ።"},{"book":"ማርቆሴ","chapter":"7","verse":"28","text":"ዒዛ፦ «ጎኔኬ ጎዳሢዮ፤ ያዺ ማዔቶዋ ካናታ ጎንጎ ዴማ'' ናኣቶይዳፓ ዲኢኔሢ ሙሙዓያቱዓዳ» ጌዒ ዒዛም ማሄኔ።"},{"book":"ማርቆሴ","chapter":"7","verse":"29","text":"ዬያሮ ዬሱሴ፦ «ዬያ ኔ ጌይፆና ፑርቶ ዓያና'' ኔኤኮ ናዔሎይዳፓ ኬስኬኔ፤ ማኣሪ ማዒ ዓኣዼ» ዒዞም ጌዔኔ።"},{"book":"ማርቆሴ","chapter":"7","verse":"30","text":"ዒዛ ማኣሪ ማዒ ሙካንቴ ፑርቶ ዓያና'' ናዔሎይዳፓ ኬስኬሢሮ ናዔላ ኮሺ ሻኣሎ''ይዳ ላሂ ዓኣንቴ ዛጌኔ።"},{"book":"ማርቆሴ","chapter":"7","verse":"31","text":"ዬሱሴ ፂሮሴ ዓጫ''ፓ ኬስካዖ ሲዶና ጌይንታ ዓጮ''ና ታጶ ካታሞ ጌይንታ ዓጮ''ይዴና ጌዒ ጌሊላ ባዞ'' ሙኬኔ።"},{"book":"ማርቆሴ","chapter":"7","verse":"32","text":"ዒማ''ና ዒኢካ ዒዛ ባንሢ ዋይዚና ዻንጋና ባይቄ ዓሲ ዓሳ ዔኪ ሙካዖ ዬሱሴ ዒዛ ዑፃ ኩጮ ጌሣንዳጉዲ ሺኢቄኔ።"},{"book":"ማርቆሴ","chapter":"7","verse":"33","text":"ዬሱሴ ዓሶ ባኣካ''ፓ ዓሢ ዱማሲ ኬሳ''ዖ ዓሢኮ ዋዮይዳ ኬኤሎ'' ዳኬኔ፤ ሓሣ ጩቺያ ጩቲ'' ዒዛኮ ዒንዲርዞ ካኣሜኔ።"},{"book":"ማርቆሴ","chapter":"7","verse":"34","text":"ዬማፓ ዬሱሴ ሌካ ጫሪንጮ ባንሢ ዛጊ፥ ሚጪንቲ «ዪይያ!» ጋዓዖ፦ «ዔፓታ» ጌዔኔ። ዬኖ ጌይፃ «ቡሊ''ንቴ» ጌይሢኬ።"},{"book":"ማርቆሴ","chapter":"7","verse":"35","text":"ዬማ ጋዓኣና ዓሢኮ ዋዮና ዒንዲርዞና ቡሊ''ንቴም ሜታባኣያ ጌኤሺ'' ጌስቲሢ ዓርቄኔ።"},{"book":"ማርቆሴ","chapter":"7","verse":"36","text":"ዬሱሴ ዬያ ዖኦማኣ ኬኤዙዋጉዲ ዓሶ ዓይሤኔ፤ ጋዓንቴ ዔያቶም ኬኤዙዋጉዲ ዓይሤሢዳፓ ባሼ ዔያታ ኬኤዜኔ።"},{"book":"ማርቆሴ","chapter":"7","verse":"37","text":"ዬያ ዋይዜሢ ቢያ ሚርጌና «ሃያጉዴ ባኣዚ''» ጌዒ ዲቃቲ ሄርሺሢና፦ «ጉቤ ባኣዚ'' ኮሺ ማዻኔ፥ ዋያ ባይቄሢ ዋይዛንዳጉዲ፤ ዻንጋ ባይቄሢያ ጌስታንዳጉዲ ማሃኔ» ጌዔኔ።"}]}