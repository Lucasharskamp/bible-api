{"data":[{"book":"ЕЗЭКІІЛЯ","chapter":"12","verse":"1","text":"І было мне слова Гасподняе:"},{"book":"ЕЗЭКІІЛЯ","chapter":"12","verse":"2","text":"сыне чалавечы! ты жывеш сярод дому мяцежнага; у іх ёсьць вочы, каб бачыць, а ня бачаць; у іх ёсьць вушы, каб слухаць, а ня чуюць; бо яны - мяцежны дом."},{"book":"ЕЗЭКІІЛЯ","chapter":"12","verse":"3","text":"А ты, сыне чалавечы, падрыхтуй сабе патрэбнае для перасяленьня, і сярод дня перасяляйся на вачах у іх, і перасяляйся зь месца твайго ў іншае месца на вачах у іх; магчыма, яны ўразумеюць, хоць яны - дом мяцежны;"},{"book":"ЕЗЭКІІЛЯ","chapter":"12","verse":"4","text":"і рэчы твае вынесі, як рэчы, патрэбныя пры перасяленьні, удзень, на вачах у іх, і сам выйдзі ўвечары на вачах у іх, як выходзяць для перасяленьня."},{"book":"ЕЗЭКІІЛЯ","chapter":"12","verse":"5","text":"На вачах у іх праламі сабе дзіру ў сьцяне, і вынесі празь яе."},{"book":"ЕЗЭКІІЛЯ","chapter":"12","verse":"6","text":"На вачах у іх вазьмі ношку на плечы, упоцемках вынесі яе, твар твой захіні, каб ня бачыць зямлі; бо Я паставіў цябе азнакаю дому Ізраілеваму."},{"book":"ЕЗЭКІІЛЯ","chapter":"12","verse":"7","text":"І зрабіў я, як было мне загадана; рэчы мае, як рэчы, патрэбныя пры перасяленьні, вынес удзень, а ўвечары праламаў сабе рукою дзірку ў сьцяне, упоцемках вынес ношку і падняў на плечы на вачах у іх."},{"book":"ЕЗЭКІІЛЯ","chapter":"12","verse":"8","text":"І было мне слова Гасподняе раніцай:"},{"book":"ЕЗЭКІІЛЯ","chapter":"12","verse":"9","text":"сыне чалавечы! ці не казаў табе дом Ізраілеў, дом мяцежны: што ты робіш?"},{"book":"ЕЗЭКІІЛЯ","chapter":"12","verse":"10","text":"Скажы ім: так кажа Гасподзь Бог: гэта - прадвесьце таму, хто ўзначальвае ў Ерусаліме, і ўсяму дому Ізраілеваму, які там."},{"book":"ЕЗЭКІІЛЯ","chapter":"12","verse":"11","text":"Скажы: я азнака вам; што раблю я, тое будзе зь імі, - на перасяленьне, у палон пойдуць яны."},{"book":"ЕЗЭКІІЛЯ","chapter":"12","verse":"12","text":"І той, хто ўзначальвае, які сярод іх, упоцемках падыме ношку на плечы і выйдзе. Сьцяну праломяць, каб выправіць яго празь яе; ён захіне твар свой, так што ня ўбачыць вачыма зямлі гэтай."},{"book":"ЕЗЭКІІЛЯ","chapter":"12","verse":"13","text":"І раскіну на яго сетку Маю, і будзе злоўлены ў цянёты Мае, і завяду яго ў Вавілон, у зямлю Халдэйскую, але ён ня ўбачыць яе, і там памрэ."},{"book":"ЕЗЭКІІЛЯ","chapter":"12","verse":"14","text":"А ўсіх, што вакол яго, спаборнікаў ягоных і ўсё войска ягонае разьвею па ўсіх вятрах, і агалю ўсьлед ім меч."},{"book":"ЕЗЭКІІЛЯ","chapter":"12","verse":"15","text":"І ўведаюць, што Я - Гасподзь, калі расьсею іх па народах і разьвею іх па землях."},{"book":"ЕЗЭКІІЛЯ","chapter":"12","verse":"16","text":"Але невялікую лічбу іх Я захаваю ад меча, голаду і пошасьці, каб яны расказалі народам, да якіх пойдуць, пра ўсе свае гідоты: і ўведаюць, што Я - Гасподзь."},{"book":"ЕЗЭКІІЛЯ","chapter":"12","verse":"17","text":"І было мне слова Гасподняе:"},{"book":"ЕЗЭКІІЛЯ","chapter":"12","verse":"18","text":"сыне чалавечы! хлеб твой еж з трапятаньнем, і ваду тваю пі з дрыжаньнем і смуткам."},{"book":"ЕЗЭКІІЛЯ","chapter":"12","verse":"19","text":"І скажы народу зямлі: так кажа Гасподзь Бог пра жыхароў Ерусаліма, пра зямлю Ізраілевую: яны хлеб свой будуць есьці і ваду сваю будуць піць у маркоце, бо зямля яго будзе пазбаўлена шчадротаў за няпраўды ўсіх, хто жыве на ёй."},{"book":"ЕЗЭКІІЛЯ","chapter":"12","verse":"20","text":"І будуць спустошаны населеныя гарады, і зямля зробіцца пустою, і ўведаеце, што Я - Гасподзь."},{"book":"ЕЗЭКІІЛЯ","chapter":"12","verse":"21","text":"І было мне слова Гасподняе:"},{"book":"ЕЗЭКІІЛЯ","chapter":"12","verse":"22","text":"сыне чалавечы! якая прымаўка ў вас, у зямлі Ізраілевай: «шмат дзён пройдзе, і ўсякая прарочая ўява зьнікне»?"},{"book":"ЕЗЭКІІЛЯ","chapter":"12","verse":"23","text":"Таму скажы ім; так кажа Гасподзь Бог: зьнішчу гэтую прымаўку, і ня будуць ужо ўжываць такой прымаўкі ў Ізраіля; але скажы ім: блізкія дні, калі збудзецца кожная ўява прарочая."},{"book":"ЕЗЭКІІЛЯ","chapter":"12","verse":"24","text":"Бо ўжо не застанецца марнай ніякая ўява прарочая, і ніводнае прадвесьце ня будзе ілжывым у доме Ізраілевым."},{"book":"ЕЗЭКІІЛЯ","chapter":"12","verse":"25","text":"Бо Я Гасподзь кажу, збудзецца і ня будзе адкладзена; у вашыя дні, мяцежны дом, Я прамовіў слова, і выканаю яго, кажа Гасподзь Бог."},{"book":"ЕЗЭКІІЛЯ","chapter":"12","verse":"26","text":"І было мне слова Гасподняе:"},{"book":"ЕЗЭКІІЛЯ","chapter":"12","verse":"27","text":"сыне чалавечы! вось, дом Ізраілеў кажа: «прарочая ўява, якую бачыў ён, збудзецца пасьля многіх дзён, і ён прарочыць пра далёкія часіны»."},{"book":"ЕЗЭКІІЛЯ","chapter":"12","verse":"28","text":"Таму скажы ім: так кажа Гасподзь Бог: ніводнае з слоў Маіх ужо ня будзе адкладзена, але слова, якое Я скажу, збудзецца, кажа Гасподзь Бог."}]}