{"data":[{"book":"Luqaas","chapter":"24","verse":"1","text":"Guyyaa jalqaba torban sanaa ganama barii, dubartoonni sun urgooftuu qopheessan sana fudhatanii gara awwaalaa dhaqan."},{"book":"Luqaas","chapter":"24","verse":"2","text":"Isaanis dhagaa sana balbala awwaalaa irraa gara galfamee argan;"},{"book":"Luqaas","chapter":"24","verse":"3","text":"yommuu seenanitti garuu reeffa Gooftaa Yesuus hin arganne."},{"book":"Luqaas","chapter":"24","verse":"4","text":"Utuma isaan waaʼee kanaa dinqisiifachaa jiranuu, namoonni uffata caccalaqqisaa uffatan lama isaan bira dhadhaabatan."},{"book":"Luqaas","chapter":"24","verse":"5","text":"Dubartoonni sunis sodaatanii mataa buusanii lafa ilaalan; namoonni sun garuu akkana isaaniin jedhan; “Isin maaliif warra duʼan keessa isa jiraataa barbaaddu?"},{"book":"Luqaas","chapter":"24","verse":"6","text":"Inni as hin jiru; kaʼeera! Waan inni yeroo isin wajjin Galiilaa turetti isinitti hime sana yaadadhaa."},{"book":"Luqaas","chapter":"24","verse":"7","text":"‘Ilmi Namaa dabarfamee harka cubbamootaatti ni kennama; ni fannifama; guyyaa sadaffaatti immoo ni kaafama’ jedhee tureetii.”"},{"book":"Luqaas","chapter":"24","verse":"8","text":"Dubartoonnis dubbii isaa yaadatan."},{"book":"Luqaas","chapter":"24","verse":"9","text":"Isaanis yommuu iddoo awwaalaatii deebiʼanitti waan kana hunda barattoota kudha tokkottii fi namoota hafan hundatti himan."},{"book":"Luqaas","chapter":"24","verse":"10","text":"Warri waan kana ergamootatti himanis Maariyaam ishee Magdalaa, Yohaanaa, Maariyaam haadha Yaaqoobii fi dubartoota biraa warra isaan wajjin turanii dha."},{"book":"Luqaas","chapter":"24","verse":"11","text":"Isaan garuu sababii dubbichi oduu sobaa itti fakkaateef dubartoota sana hin amanne."},{"book":"Luqaas","chapter":"24","verse":"12","text":"Taʼus Phexros kaʼee gara awwaala sanaatti fiige. Yommuu gad jedhee ilaalettis huccuu quncee talbaa irraa hojjetame qofa arge; innis waan arge sana dinqifachaa deebiʼe."},{"book":"Luqaas","chapter":"24","verse":"13","text":"Guyyuma sana isaan keessaa namoonni lama ganda Emaaʼuus jedhamu dhaqaa turan; Emaaʼuusis Yerusaalem irraa gara kiiloo meetira kudha tokkoo fagaata."},{"book":"Luqaas","chapter":"24","verse":"14","text":"Isaanis waaʼee waan taʼe sana hundaa walitti dudubbachaa turan."},{"book":"Luqaas","chapter":"24","verse":"15","text":"Utuma isaan walitti dudubbachaa fi wajjin haasaʼaa jiranuus Yesuus mataan isaa itti dhiʼaatee isaan wajjin deemuu jalqabe."},{"book":"Luqaas","chapter":"24","verse":"16","text":"Garuu akka isaan isa hin hubanneef iji isaanii qabamee ture."},{"book":"Luqaas","chapter":"24","verse":"17","text":"Innis, “Wanni isin dudubbachaa deemtan kun maali?” jedhee isaan gaafate."},{"book":"Luqaas","chapter":"24","verse":"18","text":"Isaan keessaa namichi Qileyoophaa jedhamu tokko immoo deebisee, “Waan gidduu kana achitti taʼe kan hin beekne ati Yerusaalemiif keessummaadhaa?” jedheen."},{"book":"Luqaas","chapter":"24","verse":"19","text":"Innis, “Maal faatu taʼe?” jedhee gaafate."},{"book":"Luqaas","chapter":"24","verse":"20","text":"Luboonni hangafoonnii fi bulchitoonni keenya akka duuti itti muramuuf dabarsanii isa kennan; isa fannisanis."},{"book":"Luqaas","chapter":"24","verse":"21","text":"Nu garuu namni Israaʼelin furu isa jennee abdannee turre. Kana irratti immoo erga wanni kun hundi taʼee harʼa guyyaa sadaffaa dha."},{"book":"Luqaas","chapter":"24","verse":"22","text":"Akkasumas dubartoota keenya keessaa tokko tokko nu dinqisiisaniiru; isaanis barii barraaqaan gara awwaala sanaa dhaqanii,"},{"book":"Luqaas","chapter":"24","verse":"23","text":"reeffa isaa achii dhaban. Dubartoonni sunis deebiʼanii akka ergamoonni isaanitti mulʼatanii, Yesuus jiraataa taʼuu isaa isaanitti himan nutti odeessan."},{"book":"Luqaas","chapter":"24","verse":"24","text":"Warra nu wajjin turan keessaas namoonni tokko tokko gara awwaalaa dhaqanii akka wanni sun akkuma dubartoonni nutti odeessan sana taʼe argan; isa garuu hin argine.”"},{"book":"Luqaas","chapter":"24","verse":"25","text":"Innis akkana isaaniin jedhe; “Isin yaa warra hin hubannee fi warra waan raajonni dubbatan hunda amanuuttis mataa jabaattan!"},{"book":"Luqaas","chapter":"24","verse":"26","text":"Kiristoos24:26yookaan Masiihichi waan kana hundaan dhiphatee ergasii immoo ulfina isaatti galuu hin qabu turee?”"},{"book":"Luqaas","chapter":"24","verse":"27","text":"Innis Musee fi raajota hunda irraa jalqabee waan Katabbiiwwan Qulqulluu hunda keessatti waaʼee isaa dubbatame isaaniif ibse."},{"book":"Luqaas","chapter":"24","verse":"28","text":"Yommuu ganda dhaqaa turan sanatti dhiʼaatanittis Yesuus waan darbee deemu of fakkeesse."},{"book":"Luqaas","chapter":"24","verse":"29","text":"Isaan garuu, “Sababii galgalaaʼuu gaʼee fi dukkanaaʼaa jiruuf, nu bira buli” jedhanii jabeessanii isa kadhatan. Innis isaan bira buluuf gore."},{"book":"Luqaas","chapter":"24","verse":"30","text":"Innis yommuu isaan wajjin maaddiitti dhiʼaatetti buddeena fuudhee, eebbisee, caccabsees isaaniif kenne."},{"book":"Luqaas","chapter":"24","verse":"31","text":"Iji isaanii ni baname; isas ni beekan; innis ija isaanii duraa dhokate."},{"book":"Luqaas","chapter":"24","verse":"32","text":"Isaanis, “Yeroo inni karaatti nu wajjin dubbachaa turee fi yeroo inni Katabbiiwwan Qulqulluu nuu ibsaa ture sana, garaan keenya nu keessatti bobaʼaa hin turree?” jedhanii wal gaafatan."},{"book":"Luqaas","chapter":"24","verse":"33","text":"Yeruma sanas kaʼanii Yerusaalemitti deebiʼan; achitti immoo barattoota kudha tokkoo fi namoota isaan wajjin turan sana walitti qabamanii argan."},{"book":"Luqaas","chapter":"24","verse":"34","text":"Warri walitti qabaman sunis, “Dhugumaan Gooftaan duʼaa kaʼeera; Simoonittis mulʼateera” jechaa turan."},{"book":"Luqaas","chapter":"24","verse":"35","text":"Namoonni lamaan sunis waan karaa irratti taʼe hundumaa fi yeroo Yesuus buddeena caccabse sana akkamitti akka isa beekan odeessan."},{"book":"Luqaas","chapter":"24","verse":"36","text":"Utuu isaan waan kana dudubbachaa jiranuu, Yesuus mataan isaa isaan gidduu dhaabatee, “Nagaan isiniif haa taʼu” jedheen."},{"book":"Luqaas","chapter":"24","verse":"37","text":"Isaan garuu waan ekeraa argan seʼanii naʼan; ni sodaatanis."},{"book":"Luqaas","chapter":"24","verse":"38","text":"Innis akkana isaaniin jedhe; “Maaliif sodaattu? Mamiinis maaliif garaa keessan keessatti uumama?"},{"book":"Luqaas","chapter":"24","verse":"39","text":"Akka anuma mataa koo taʼe mee harka koo fi miilla koo ilaalaa! Qaqqabadhaatii na ilaalaa; ekeraan foonii fi lafee hin qabu; ani garuu akkuma isin argitan kana foonii fi lafee qaba.”"},{"book":"Luqaas","chapter":"24","verse":"40","text":"Innis waan kana dubbatee harka isaatii fi miilla isaa isaanitti argisiise."},{"book":"Luqaas","chapter":"24","verse":"41","text":"Utuma isaan sababii gammachuutii fi sababii dinqifannaatiif amma illee hin amanin, “Isin waan nyaatamu asii qabduu?” jedhee isaan gaafate."},{"book":"Luqaas","chapter":"24","verse":"42","text":"Isaanis qurxummii waadame kennaniif;"},{"book":"Luqaas","chapter":"24","verse":"43","text":"innis fudhatee fuuluma isaanii duratti nyaate."},{"book":"Luqaas","chapter":"24","verse":"44","text":"Innis, “Yeroo ani isin bira turetti, ‘Wanni seera Musee keessatti, kitaabota raajotaatii fi kitaaba faarfannaa keessatti waaʼee koo barreeffame hundi raawwatamuu qaba’ jedhee isinitti hime sun isa kana” jedheen."},{"book":"Luqaas","chapter":"24","verse":"45","text":"Innis akka isaan Katabbiiwwan Qulqulluu hubataniif qalbii isaanii baneef."},{"book":"Luqaas","chapter":"24","verse":"46","text":"Akkanas isaaniin jedhe; “Wanni barreeffame akkana jedha; ‘Kiristoos ni dhiphata; guyyaa sadaffaatti immoo warra duʼan keessaa ni kaʼa;"},{"book":"Luqaas","chapter":"24","verse":"47","text":"maqaa isaatiinis qalbii jijjiirrachuunii fi dhiifamni cubbuu Yerusaalemii jalqabee saba hundatti ni lallabama.’"},{"book":"Luqaas","chapter":"24","verse":"48","text":"Isinis dhuga baatota waan kanaa ti."},{"book":"Luqaas","chapter":"24","verse":"49","text":"Kunoo ani waan Abbaan koo waadaa isinii gale sana isiniif nan erga; isin garuu hamma olii humna uffattanitti magaalaa Yerusaalem keessa turaa.”"},{"book":"Luqaas","chapter":"24","verse":"50","text":"Innis achii baasee hamma Biitaaniyaatti isaan geesse; harka isaa lamaanis ol kaafatee isaan eebbise."},{"book":"Luqaas","chapter":"24","verse":"51","text":"Utuma isaan eebbisaa jiruus isaan dhiisee samiitti ol fudhatame."},{"book":"Luqaas","chapter":"24","verse":"52","text":"Isaanis isaaf sagadanii gammachuu guddaadhaan Yerusaalemitti deebiʼan."},{"book":"Luqaas","chapter":"24","verse":"53","text":"Yeroo hundas mana qulqullummaa keessatti Waaqa galateeffachaa turan."}]}