{"data":[{"book":"Methiu","chapter":"4","verse":"1","text":"Chiihphado Ibuii è chuajan yi pha Ragung è Isu shii balimuang hà noh dun."},{"book":"Methiu","chapter":"4","verse":"2","text":"Sawi Inaithek nane ibiuthek nyie de achie pha rai ne, Isu ne chi-iyiy dun."},{"book":"Methiu","chapter":"4","verse":"3","text":"Chiihphado Ibuii è aishii wuii srane yao, “Na Hamangkhung-aphuii pha Dufuii arone, hì pha lubao shii yung srane iweb rey yi bo.”"},{"book":"Methiu","chapter":"4","verse":"4","text":"Jishii Isu è chang, “Jigigam shii yao, ‘Tharothamang ne iweb ji è asieng bie, jishii Hamangkhung-aphuii ro zab miyaothek pha miyaogam de chiid ro.’”"},{"book":"Methiu","chapter":"4","verse":"5","text":"Chiihphado Ibuii è Isu shii So Rajan pha Jerusalem hà noh dun, aishii Misiahò pha zab è giu shii riu yi,"},{"book":"Methiu","chapter":"4","verse":"6","text":"4:6: Chng 91:11,12chiih-è aishii yao, “Na Hamangkhung-aphuii pha Dufuii arone, nawai shii buzam chiih mage bo,” Jigigam shii yao,"},{"book":"Methiu","chapter":"4","verse":"7","text":"Isu è chang, “Jishii jigigam shii de yao, ‘Nawai Hamangkhung-aphuii Ithong shii achai rabo.’”"},{"book":"Methiu","chapter":"4","verse":"8","text":"Chiihphado ibuii è Isu shii bajo giu phiing hà noh srane ithek ro bajobohthek nane sohjambling pha zab nuruiithek riig yi."},{"book":"Methiu","chapter":"4","verse":"9","text":"Ibuii è yao, “Na è gu shii lagiungniing ne misiasia arone.” “Zab hìthek gu na shii phi ruii phro.”"},{"book":"Methiu","chapter":"4","verse":"10","text":"Chiihphado Isu è chang, “Dun dun bo, Sakhathong! Jigigam shii yao, ‘Nawai Ithong, Hamangkhung-aphuii shii ilab rek ne misiasia bie bo!’”"},{"book":"Methiu","chapter":"4","verse":"11","text":"Chiihphado ibuii è Isu shii thoh marui; chiih-è hamangkhliiethek wuii srane aishii nong phi."},{"book":"Methiu","chapter":"4","verse":"12","text":"Isu è Jon ne phatheg hà chab muii rone yoi mage shii, ai Galili hà wuii dun."},{"book":"Methiu","chapter":"4","verse":"13","text":"4:13: Jon 2:12 Ai Nazareth hà arai, jimagunde, Zebulun nane Naphthali pha soh Galili khabang pha Khaphernaum thawun hà rai pha wuii dun."},{"book":"Methiu","chapter":"4","verse":"14","text":"Ji ne chaig Aijaya miyao marui pha ji izai rey yi pha rek ro:"},{"book":"Methiu","chapter":"4","verse":"15","text":"“Zebulun pha soh nane Naphthali pha soh,"},{"book":"Methiu","chapter":"4","verse":"16","text":"Igiia hà rai pha bran de"},{"book":"Methiu","chapter":"4","verse":"17","text":"Jipha ishak è Isu awai mua ji jao ne yua: “Nawaithek layog re-è khed bo, nyieliieshii hamangkhung pha Sajathua ne inui sha ro!”"},{"book":"Methiu","chapter":"4","verse":"18","text":"Isu è Galili pha khabang ring shii lua mage shii, ai è ù uapho khuiinothek nyi shii doh, Simon (Phithar rone ho) chiih-è ai ikhuii Andrew yi, chiug re-è ù zum ramuii."},{"book":"Methiu","chapter":"4","verse":"19","text":"Isu è ithek shii yao, “Gu rog shii wuii bo, gu è nasa shii bran zum pha yua phi pha ro.”"},{"book":"Methiu","chapter":"4","verse":"20","text":"Khthiie isa de awai sa ro chiugthek thiichiih thoh marui srane ai idoh wuii dun."},{"book":"Methiu","chapter":"4","verse":"21","text":"Ai ji è wuii dun shii Zebedi ro dufuiithek Jems nane Jon khuiinothek nyi shii doh. Ai de run shii awaisa aphuii Zebedi rog shii chiugthek saro ne rai iang. Isu è ithek shii de ho,"},{"book":"Methiu","chapter":"4","verse":"22","text":"chiih-è khthiie ithek de awaisa ro run nane aphuii shii thoh marui, chiih-è ai rog shii wuii dun."},{"book":"Methiu","chapter":"4","verse":"23","text":"Isu è zab pha Galili hà wuii ne, Jewish misiahòthek shii yua, Sajathua pha chiang re-è Mua Wie ji yao, ne hanyie shii miiriie nane radthek um pha bran shii gang rek phi."},{"book":"Methiu","chapter":"4","verse":"24","text":"Ji è rek phi pha airo muathek chiang ne Syria pha zab soh shii yoi dun. Ji-è hanyie radpho, zab pha miiriie è diigpho nane nyie arek muluii pho shii: Ibuiithek um pha bran; chiih-è lai khi-ègthek, chiih-è siugpho zab aishii nohthog, chiih-è ai è ithek shii gang phi."},{"book":"Methiu","chapter":"4","verse":"25","text":"Galili re-è chiih-è thawunthek sua re-è, chiih-è Jerusalem, Juda, Jordan pha gai soh phothek de bajo ibrogthek de idoh luagieng."}]}