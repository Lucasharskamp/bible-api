{"data":[{"book":"Ezekiyel","chapter":"39","verse":"1","text":"“Ɗan mutum, ka yi annabci a kan Gog ka ce, ‘Ga abin da Ubangiji Mai Iko Duka yana cewa ina gāba da kai, ya Gog, babban sarkin39.1 Ko kuwa Gog, sarkin Rosh, Meshek da Tubal."},{"book":"Ezekiyel","chapter":"39","verse":"2","text":"Zan juya ka in kuma ja ka. Zan kawo ka daga can arewa in aike ka don ka fāɗa wa duwatsun Isra’ila."},{"book":"Ezekiyel","chapter":"39","verse":"3","text":"Sa’an nan zan karya bakan da take a hannun hagunka, in sa kibiyoyin da suke a hannun damanka su fāɗi."},{"book":"Ezekiyel","chapter":"39","verse":"4","text":"A kan duwatsun Isra’ila za ka fāɗi, kai da sojojinka da kuma al’ummai da suke tare da kai. Zan bayar da kai ka zama abinci ga tsuntsaye da namun jeji masu cin nama."},{"book":"Ezekiyel","chapter":"39","verse":"5","text":"Za ka mutu a fili, gama haka ni na faɗa, in ji Ubangiji Mai Iko Duka."},{"book":"Ezekiyel","chapter":"39","verse":"6","text":"Zan aika da wuta a kan Magog da kuma a kan waɗanda suke zama lafiya a bakin teku, za su kuwa san cewa ni ne Ubangiji."},{"book":"Ezekiyel","chapter":"39","verse":"7","text":"“ ‘Zan sanar da sunana mai tsarki a cikin mutanena Isra’ila. Ba zan ƙara bari a ɓata sunana mai tsarki ba, kuma al’ummai za su san cewa Ni Ubangiji Mai Tsarki ne a cikin Isra’ila."},{"book":"Ezekiyel","chapter":"39","verse":"8","text":"Yana zuwa! Tabbatacce zai faru, in ji Ubangiji Mai Iko Duka. Ranar da na yi magana ke nan."},{"book":"Ezekiyel","chapter":"39","verse":"9","text":"“ ‘Sa’an nan waɗanda suke zama a garuruwan Isra’ila za su fita su tattara makamai su hura wuta da su su kuma ƙone su, manya da ƙanana garkuwoyi, bakkuna da kibiyoyi, kulake da māsu. Shekara bakwai za su yi amfani da su don hura wuta."},{"book":"Ezekiyel","chapter":"39","verse":"10","text":"Ba za su yi wahalar zuwa jeji don neman itacen hura wuta ba, domin za su yi amfani da makamai don hura wuta. Za su kuma washe waɗanda suka washe su ganima, in ji Ubangiji Mai Iko Duka."},{"book":"Ezekiyel","chapter":"39","verse":"11","text":"“ ‘A ranar zan yi wa Gog makabarta a cikin Isra’ila, a kwarin waɗanda suke tafiya wajen gabashin Teku. Za tă tare hanyar matafiya, domin za a binne Gog da dukan mutanensa a can. Ta haka za a kira wurin Kwarin Haman Gog.39.11 Haman Gog yana nufin mutanen Gog."},{"book":"Ezekiyel","chapter":"39","verse":"12","text":"“ ‘Watanni bakwai gidan Isra’ila zai yi ta binne su don a tsarkake ƙasar."},{"book":"Ezekiyel","chapter":"39","verse":"13","text":"Dukan mutanen ƙasar za su binne su, kuma ranar da za a ɗaukaka ni za tă zama ranar tuni a gare su, in ji Ubangiji Mai Iko Duka."},{"book":"Ezekiyel","chapter":"39","verse":"14","text":"“ ‘Za a ɗauki mutane kullum don tsabtacce ƙasar. Waɗansu za su ratsa ƙasar, ƙari da waɗannan, waɗansu za su binne gawawwakin da suka ragu a ƙasar. A ƙarshen watanni bakwai ɗin za su fara bincikensu."},{"book":"Ezekiyel","chapter":"39","verse":"15","text":"Yayinda suke ratsa ƙasar, in waninsu ya ga ƙashin mutum, zai kafa shi kamar alama a gefe sai masu haƙa kabari sun binne shi a Kwarin Haman Gog."},{"book":"Ezekiyel","chapter":"39","verse":"16","text":"Akwai wani garin da ake kira Hamona39.16 Hamona yana nufin jama’a. zai kasance a can. Ta haka za su tsabtacce ƙasar.’"},{"book":"Ezekiyel","chapter":"39","verse":"17","text":"“Ɗan mutum, ga abin da Ubangiji Mai Iko Duka yana cewa, ka gayyato kowane irin tsuntsu da dukan namun jeji, ‘Ku taru ku kuma zo wuri ɗaya daga ko’ina don hadayar da nake shirya muku, babbar hadaya a kan duwatsun Isra’ila. A can za ku ci nama ku kuma sha jini."},{"book":"Ezekiyel","chapter":"39","verse":"18","text":"Za ku ci naman manyan mutane ku kuma sha jinin sarakunan duniya sai ka ce an yanka raguna da ’yan tumaki, awaki da bijimai, dukansu turkakkun dabbobi daga Bashan."},{"book":"Ezekiyel","chapter":"39","verse":"19","text":"A hadayar da nake shirya muku, za ku ci kitse sai kun ƙoshi ku kuma sha jini sai kun bugu."},{"book":"Ezekiyel","chapter":"39","verse":"20","text":"A teburina za ku ci iya ƙoshiyarku da naman jama’a da kuma mahaya, manyan mutane da sojoji na kowane iri,’ in ji Ubangiji Mai Iko Duka."},{"book":"Ezekiyel","chapter":"39","verse":"21","text":"“Zan nuna ɗaukakata a cikin al’ummai, kuma dukan al’ummai za su ga hukuncin da zan yi da kuma hannu mai nauyin da zan ɗora a kansu."},{"book":"Ezekiyel","chapter":"39","verse":"22","text":"Daga wannan rana zuwa gaba gidan Isra’ila zai san cewa ni ne Ubangiji Allahnsu."},{"book":"Ezekiyel","chapter":"39","verse":"23","text":"Al’ummai kuma za su san cewa mutanen Isra’ila sun tafi zaman bauta saboda zunubinsu, domin sun yi rashin aminci gare ni. Saboda haka na kawar da fuskata daga gare su na miƙa su ga abokan gābansu, suka kuwa mutu ta takobi."},{"book":"Ezekiyel","chapter":"39","verse":"24","text":"Na yi da su gwargwadon rashin tsabtarsu da laifofinsu, na kuma kawar da fuskata daga gare su."},{"book":"Ezekiyel","chapter":"39","verse":"25","text":"“Saboda haka ga abin da Ubangiji Mai Iko Duka yana cewa zan komo da Yaƙub daga zaman bauta39.25 Ko kuwa yanzu mai da nasarar Yaƙub zan kuma yi wa dukan Isra’ila jinƙai, zan kuma yi kishi saboda sunana mai tsarki."},{"book":"Ezekiyel","chapter":"39","verse":"26","text":"Za su manta da kunyar da suka sha da dukan rashin amincin da suka nuna mini sa’ad da suke zama lafiya a ƙasarsu inda ba wanda zai tsorata su."},{"book":"Ezekiyel","chapter":"39","verse":"27","text":"Sa’ad da na komo da su daga al’ummai na kuma tattara su daga ƙasashen abokan gābansu, zan nuna kaina mai tsarki ta wurinsu a gaban al’ummai masu yawa."},{"book":"Ezekiyel","chapter":"39","verse":"28","text":"Sa’an nan za su san cewa ni ne Ubangiji Allahnsu, gama ko da yake na tura su zaman bauta a cikin al’ummai, zan tattara su zuwa ƙasarsu, ba tare da barin wani a baya ba."},{"book":"Ezekiyel","chapter":"39","verse":"29","text":"Ba zan ƙara kawar da fuskata daga gare su, gama zan zuba Ruhuna a kan gidan Isra’ila, in ji Ubangiji Mai Iko Duka.”"}]}