{"data":[{"book":"Dunuɲa Fɔlɔna","chapter":"50","verse":"1","text":"Yusufu yi a yiin bira a baba kɔɛ, a a sunbu, a wuga."},{"book":"Dunuɲa Fɔlɔna","chapter":"50","verse":"2","text":"Na xanbi Yusufu yi yamarin fi seribane ma a e xa senna raso a baba fatini alogo a nama kun. E yi na liga Isirayila ra"},{"book":"Dunuɲa Fɔlɔna","chapter":"50","verse":"3","text":"xii tonge naanin e namunna kiini. Misiran kaane yi a saya feen liga xii tonge solofere bun."},{"book":"Dunuɲa Fɔlɔna","chapter":"50","verse":"4","text":"Saya feen to ba a ra, Yusufu yi a fala Misiran Mangana yamaan xa, a naxa, “Xa n nɔɛ maxandini ito sɔtɔdeni ɛ sabun na, n bata ɛ maxandi ɛ n ma falan nadangu Misiran Mangan ma."},{"book":"Dunuɲa Fɔlɔna","chapter":"50","verse":"5","text":"N baba n nakɔlɔ nɛn, a yi a fala, a naxa, ‘N fa faxama nɛn. I n maluxunma gaburun nan na n naxan gexi Kanan bɔxɔni.’ N waxi siga feni n xa sa n baba maluxun. Na waxatini n fama.”"},{"book":"Dunuɲa Fɔlɔna","chapter":"50","verse":"6","text":"Misiran Mangan yi a yabi, a naxa, “Siga, i sa i baba maluxun alo a i rakɔlɔxi kii naxan yi.”"},{"book":"Dunuɲa Fɔlɔna","chapter":"50","verse":"7","text":"Yusufu yi siga a baba maluxundeni e nun Misiran Mangan bundɔxɔne nun Misiran kuntigine"},{"book":"Dunuɲa Fɔlɔna","chapter":"50","verse":"8","text":"nun Yusufu a denbayaan nun a fafaxakedenne nun a babaa denbayana. Dii ɲɔrɛne nun xuruseene gbansan yi lu Gosen bɔxɔni."},{"book":"Dunuɲa Fɔlɔna","chapter":"50","verse":"9","text":"Yusufu nun wontorone nun e ragi muxune birin yi siga. Na yamaan yi gbo han!"},{"book":"Dunuɲa Fɔlɔna","chapter":"50","verse":"10","text":"E to Atadi lonna yiren li, Yurudɛn xuden kidi ma, e yi wuga gbeen ti e yi saya feene raba sɔxɔlɛni. Yusufu yi sunu a baba ɲan feen na han xii solofere."},{"book":"Dunuɲa Fɔlɔna","chapter":"50","verse":"11","text":"Kanan kaane yi na saya feen to naxan ligaxi Atadi lonna ma. E yi a fala, e naxa, “Misiran kaane saya fe gbeen nan ligama.” Nanara, e yi na yiren xili sa “Misiran Saya Fena” Yurudɛn baan kidi ma."},{"book":"Dunuɲa Fɔlɔna","chapter":"50","verse":"12","text":"Yaxuba feen naxan yamari a diine ma, e yi na liga."},{"book":"Dunuɲa Fɔlɔna","chapter":"50","verse":"13","text":"A diine yi a xali Kanan bɔxɔni, e sa a maluxun Makipelaa xɛɛn faran yinla ra, Iburahima xɛɛn naxan sara Eferon Xiti kaan ma alogo na xa findi muxu maluxunden na Mamire dɛxɔn ma."},{"book":"Dunuɲa Fɔlɔna","chapter":"50","verse":"14","text":"E to yelin a baba maluxunɲɛ, Yusufu nun a tadane nun muxun naxanye birin siga a matideni a baba maluxundeni, ne yi xɛtɛ Misiran bɔxɔn ma."},{"book":"Dunuɲa Fɔlɔna","chapter":"50","verse":"15","text":"Yusufu tadane to a to e baba bata faxa, e yi a fala, e naxa, “Xa Yusufu fa keli en xili ma, en fe ɲaxin naxan birin ligaxi a ra, a a gbeen ɲɔxɔma nɛn en na.”"},{"book":"Dunuɲa Fɔlɔna","chapter":"50","verse":"16","text":"Na waxatini e yi siga a faladeni Yusufu xa, e naxa, “I baba yamarini ito nan fi nxu ma benun a xa faxa,"},{"book":"Dunuɲa Fɔlɔna","chapter":"50","verse":"17","text":"a naxa, ‘Ɛ ito fala Yusufu xa: N bata i maxandi, diɲa i tadane gbalo feen ma e nun e hakɛna, bayo e bata fe ɲaxin liga i ra. N bata i maxandi, iki nxu tan i fafe a Ala a walikɛne hakɛne mafelu.’ ” E to na falane ti Yusufu xa, a yi wuga."},{"book":"Dunuɲa Fɔlɔna","chapter":"50","verse":"18","text":"A tadane yi bira a bun ma, e a fala, e naxa, “Nxu tan ni i ra i ya konyine.”"},{"book":"Dunuɲa Fɔlɔna","chapter":"50","verse":"19","text":"Yusufu yi a fala e xa, a naxa, “Hali ɛ nama gaxu. N tan xa mi Ala ra."},{"book":"Dunuɲa Fɔlɔna","chapter":"50","verse":"20","text":"Ɛ lanxi a ma nɛn ɛ xa fe ɲaxin liga n na, koni Ala yi a maxɛtɛ fe faɲin na alogo feene xa rakamali, nii wuyaxin yi ratanga."},{"book":"Dunuɲa Fɔlɔna","chapter":"50","verse":"21","text":"Iki hali ɛ mi gaxu. N na ɛ makoon birin fanma nɛn e nun ɛ diine.” A fala kɛndɛne yi e bɔɲɛn sa."},{"book":"Dunuɲa Fɔlɔna","chapter":"50","verse":"22","text":"Yusufu yi dɔxɔ Misiran yi, a tan nun a denbayana. A yi ɲɛɛ kɛmɛ ɲɛɛ fu sɔtɔ siimayaan na."},{"book":"Dunuɲa Fɔlɔna","chapter":"50","verse":"23","text":"Yusufu Efirami a diine to nɛn. A yi a yixɛtɛn naaninden to. Manase a dii Makiri a diine, ne birin yi sa a sanna fari e bari waxatin naxan yi."},{"book":"Dunuɲa Fɔlɔna","chapter":"50","verse":"24","text":"Yusufu yi a fala a tadane xa, a naxa, “N fan fa faxama nɛn, koni Ala ɛ malima nɛn yati! A fama nɛn ɛ tongodeni Misiran yi, a ɛ xali na bɔxɔni a dɛnaxan layirin tongo Iburahima nun Isiyaga nun Yaxuba xa.”"},{"book":"Dunuɲa Fɔlɔna","chapter":"50","verse":"25","text":"Yusufu yi Isirayila a diine rakɔlɔ, a a fala, a naxa, “Ala ɛ malima nɛn yati! Na waxatini, ɛ nɛma kelɛ be, ɛ n xɔnne xali.”"},{"book":"Dunuɲa Fɔlɔna","chapter":"50","verse":"26","text":"Yusufu faxa a ɲɛɛ kɛmɛ ɲɛɛ fuun nan ma. E yi a senna raso a fatini alogo a nama kun, e yi a binbin sa gɛmɛ kankiraan kui Misiran yamanani."}]}