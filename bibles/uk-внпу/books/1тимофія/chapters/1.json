{"data":[{"book":"1 Тимофія","chapter":"1","verse":"1","text":"Павло, апостол Христа Ісуса, за наказом Бога, нашого Спасителя, та Христа Ісуса, нашої надії."},{"book":"1 Тимофія","chapter":"1","verse":"2","text":"Тимофієві, моєму справжньому синові у вірі."},{"book":"1 Тимофія","chapter":"1","verse":"3","text":"Ідучи до Македонії, я заохотив тебе залишитися в Ефесі, щоб ти наказав декому не поширювати іншого вчення"},{"book":"1 Тимофія","chapter":"1","verse":"4","text":"й не звертати уваги на міфи та нескінченні родоводи, що заохочують більше до пустих суперечок, аніж до Божої місії, яка через віру."},{"book":"1 Тимофія","chapter":"1","verse":"5","text":"Мета ж цієї настанови – любов, що походить із чистого серця, доброї совісті та нелицемірної віри."},{"book":"1 Тимофія","chapter":"1","verse":"6","text":"Деякі віддалилися від цього та повернулися до пустих балачок,"},{"book":"1 Тимофія","chapter":"1","verse":"7","text":"бажаючи стати вчителями Закону. Вони не розуміють ні того, що кажуть, ні того, на чому так твердо наполягають."},{"book":"1 Тимофія","chapter":"1","verse":"8","text":"Ми знаємо, що Закон добрий, якщо застосовувати його належно."},{"book":"1 Тимофія","chapter":"1","verse":"9","text":"Знаємо й те, що Закон існує не для праведника, а для беззаконних і непокірних, нечестивих і грішних, безбожних і світських, вбивць батька та вбивць матері, вбивць людей,"},{"book":"1 Тимофія","chapter":"1","verse":"10","text":"для розпусників, гомосексуалістів, работорговців, брехунів, лжесвідків та будь-кого іншого, що противиться здоровому вченню"},{"book":"1 Тимофія","chapter":"1","verse":"11","text":"згідно з Доброю Звісткою слави блаженного Бога, що була мені довірена."},{"book":"1 Тимофія","chapter":"1","verse":"12","text":"Я дякую Христу Ісусу, нашому Господу, Який зміцнив мене, бо визнав мене вірним і призначив Собі на служіння,"},{"book":"1 Тимофія","chapter":"1","verse":"13","text":"хоча раніше я був богохульником, переслідувачем і жорстокою людиною. Але мені було виявлено милість, адже я діяв так через нерозуміння, у невірі."},{"book":"1 Тимофія","chapter":"1","verse":"14","text":"А благодать нашого Господа надмірно пролилась на мене разом із вірою та любов’ю, які є в Христі Ісусі."},{"book":"1 Тимофія","chapter":"1","verse":"15","text":"Правдиве це твердження та гідне всякого прийняття: Христос Ісус прийшов у світ спасти грішників, з яких я – найперший."},{"book":"1 Тимофія","chapter":"1","verse":"16","text":"Але саме через це мені було виявлено милість, щоб на мені, найпершому з грішників, Христос Ісус показав усе Своє довготерпіння, як приклад для тих, хто має повірити в Нього для вічного життя."},{"book":"1 Тимофія","chapter":"1","verse":"17","text":"Тож вічному Царю – нетлінному, невидимому та єдиному Богу – нехай буде честь і слава навіки-віків! Амінь."},{"book":"1 Тимофія","chapter":"1","verse":"18","text":"Тимофію, сину, передаю тобі цю настанову згідно з пророцтвами, сказаними про тебе раніше, щоб ти через них вів добру боротьбу,"},{"book":"1 Тимофія","chapter":"1","verse":"19","text":"маючи віру та добре сумління, яке деякі відкинули, через що їхня віра зазнала руйнування1:19 Тут Павло використовує аналогію з човном, який розбивається об скали.."},{"book":"1 Тимофія","chapter":"1","verse":"20","text":"Серед них Гіменей та Олександр, котрих я передав сатані, щоб вони навчилися не хулити Бога."}]}