{"data":[{"book":"Firistoci","chapter":"1","verse":"1","text":"Ubangiji ya kira Musa ya yi masa magana daga cikin Tentin Sujada ya ce,"},{"book":"Firistoci","chapter":"1","verse":"2","text":"“Yi magana da Isra’ilawa ka ce musu, ‘Duk sa’ad da waninku ya kawo hadaya ga Ubangiji, ku kawo hadayarku ta dabba daga garkenku ta shanu ko kuwa daga tumakinku."},{"book":"Firistoci","chapter":"1","verse":"3","text":"“ ‘In hadaya ta ƙonawar daga shanu ne, sai yă miƙa namiji marar lahani. Dole yă kawo shi a ƙofar Tentin Sujada don yă zama yardajje ga Ubangiji."},{"book":"Firistoci","chapter":"1","verse":"4","text":"Zai ɗibiya hannunsa a kan hadaya ta ƙonawar, za a kuwa karɓa a madadinsa don a yi kafara dominsa."},{"book":"Firistoci","chapter":"1","verse":"5","text":"Zai yanka ɗan bijimin a gaban Ubangiji, Haruna kuwa da ’ya’yansa maza firist, za su kawo jinin su kuma yafa shi a kan bagaden a kowane gefe a mashigin Tentin Sujada."},{"book":"Firistoci","chapter":"1","verse":"6","text":"Zai feɗe hadaya ta ƙonawar, yă yayyanka shi gunduwa-gunduwa."},{"book":"Firistoci","chapter":"1","verse":"7","text":"’Ya’yan Haruna maza waɗanda suke firistoci za su hura wuta a bagade, su kuma shirya itace a kan wutar."},{"book":"Firistoci","chapter":"1","verse":"8","text":"Sa’an nan ’ya’yan Haruna maza waɗanda suke firistoci za su shirya gunduwa-gunduwar haɗe da kan da kuma kitsen a kan itace mai cin wuta wanda yake a kan bagaden."},{"book":"Firistoci","chapter":"1","verse":"9","text":"Zai wanke kayan cikin da kuma ƙafafun da ruwa, firist ɗin kuwa zai ƙone dukan waɗannan a kan bagade. Hadaya ce ta ƙonawa, hadaya ce kuma wadda aka yi da wuta, mai daɗin ƙanshi ga Ubangiji."},{"book":"Firistoci","chapter":"1","verse":"10","text":"“ ‘In hadaya ta ƙonawar daga garke ne, ko na tumaki, ko na awaki, zai miƙa namiji ne marar lahani."},{"book":"Firistoci","chapter":"1","verse":"11","text":"Zai yanka shi a gefen arewa na bagaden a gaban Ubangiji, ’ya’yan Haruna firistoci kuwa za su yayyafa jinin dabbar a bagaden a kowane gefe."},{"book":"Firistoci","chapter":"1","verse":"12","text":"Zai yanka shi gunduwa-gunduwa, firist kuwa zai shirya su haɗe da kan, da kuma kitsen a kan itace mai cin wutar da yake a kan bagade."},{"book":"Firistoci","chapter":"1","verse":"13","text":"Zai wanke kayan cikin da kuma ƙafafun da ruwa, firist ɗin kuwa zai ƙone dukan waɗannan a kan bagade. Hadaya ce ta ƙonawa, hadaya ce kuma wadda aka yi da wuta, mai daɗin ƙanshi ga Ubangiji."},{"book":"Firistoci","chapter":"1","verse":"14","text":"“ ‘In hadaya ga Ubangiji ɗin, hadaya ta ƙonawa ta tsuntsaye ce, zai miƙa kurciya ko ’yar tattabara."},{"book":"Firistoci","chapter":"1","verse":"15","text":"Firist zai kawo ta bagade, yă murɗe wuyan tsuntsun yă ƙone shi a kan bagade; zai tsiyaye jininsa tsuntsun a gefen bagaden."},{"book":"Firistoci","chapter":"1","verse":"16","text":"Amma zai ɗauki kayan cikin tsuntsun da gashin yă zubar da su a gefen bagaden a wajen gabas a wurin zuba toka."},{"book":"Firistoci","chapter":"1","verse":"17","text":"Zai tsaga shi biyu a tsaka, amma ba zai raba shi ba. Firist ɗin zai ɗibiya shi a bisa itacen da yake bisa bagaden, yă ƙone shi. Hadaya ce ta ƙonawa, hadaya ce kuma wadda aka yi da wuta, mai daɗin ƙanshi ga Ubangiji."}]}