{"data":[{"book":"Masenyi Dɔnxɔɛ","chapter":"16","verse":"1","text":"Abiba kike ra, wo xa Sayamalekɛ Dangi Sali raba wo Marigi Alatala xa fe ra, barima na kike kui, wo Marigi Alatala wo ramini Misira ra kɔɛ nan na."},{"book":"Masenyi Dɔnxɔɛ","chapter":"16","verse":"2","text":"Wo sɛrɛxɛ naxee bama wo Marigi Alatala bɛ Sayamalekɛ Dangi Sali lɔxɔɛ, e tongoma xuruse nan ya ma: yɛxɛɛ, si, xa na mu a ra ninge. Na sɛrɛxɛ bama Alatala xili matɔxɔde nɛ."},{"book":"Masenyi Dɔnxɔɛ","chapter":"16","verse":"3","text":"Wo naxa taami lɛbini daaxi don na sali xi solofere bun ma. Wo lan wo xa taami lɛbinitare nan don naxan findi kinikini taami ra. Na nan wo ratuma lɔxɔɛ ma wo gbataxi mini Misira bɔxi ra lɔxɔɛ naxɛ. Na a niyama nɛ wo mu nɛɛmu wo mini lɔxɔɛ ma Misira bɔxi ra."},{"book":"Masenyi Dɔnxɔɛ","chapter":"16","verse":"4","text":"Na xi solofere bun ma, a mu lan lɛbini siya xa to wo xɔnyi, wo xa bɔxi birin ma. Wo sɛrɛxɛ naxan bama a xi singe nunmare ra, na mu lan a xa lu han gɛɛsɛgɛ."},{"book":"Masenyi Dɔnxɔɛ","chapter":"16","verse":"5","text":"Na Sayamalekɛ Dangi Sali sɛrɛxɛ mu lan a xa raba yire birin, wo Marigi Alatala wo rasabatixi dɛnnaxɛ."},{"book":"Masenyi Dɔnxɔɛ","chapter":"16","verse":"6","text":"Wo a bama yire keren peti nɛ, wo Marigi Alatala xili matɔxɔde sɛniyɛnxi. Na sɛrɛxɛ bama nunmare nan na soge goro tɛmui, wo mini waxati naxan ma Misira bɔxi ra."},{"book":"Masenyi Dɔnxɔɛ","chapter":"16","verse":"7","text":"Wo sube ɲinma nɛ, wo a don yire wo Marigi Alatala dɛnnaxɛ sugandixi. Kuye na iba, wo fa siga wo xɔnyi."},{"book":"Masenyi Dɔnxɔɛ","chapter":"16","verse":"8","text":"Xi senni bun ma, wo taami lɛbinitare nan donma. A xi solofere lɔxɔɛ wo malanyi belebele raba wo Marigi Alatala xa binyɛ bun ma. Wo naxa wali yo raba na lɔxɔɛ."},{"book":"Masenyi Dɔnxɔɛ","chapter":"16","verse":"9","text":"Wo na mɛngi xaba fɔlɔ, wo lɔxɔxun solofere nan kɔntima,"},{"book":"Masenyi Dɔnxɔɛ","chapter":"16","verse":"10","text":"wo fa Lɔxunyie Sali raba wo Marigi Alatala bɛ. Wo Marigi Alatala barakɛ naxan fixi wo ma wo sɔtɔse ra, wo xa nde ba wo ɲanige ra na barakɛ bɛrɛ ra."},{"book":"Masenyi Dɔnxɔɛ","chapter":"16","verse":"11","text":"Wo sɛɛwama nɛ wo Marigi Alatala ra yire a dɛnnaxɛ sugandixi a xili falafe ra, wo tan nun wo xa die, wo xa konyie, Lewikae naxee na wo xɔnyi, xɔɲɛe, kiridie, a nun kaaɲɛ ginɛe."},{"book":"Masenyi Dɔnxɔɛ","chapter":"16","verse":"12","text":"Wo xa ratu konyi nan nu na wo ra Misira bɔxi ma. Wo lan nɛ wo xa yi sɛriyɛ raɲɛrɛ a raɲɛrɛ ki ma."},{"book":"Masenyi Dɔnxɔɛ","chapter":"16","verse":"13","text":"Wo na gɛ wo xa sansie bɔnbɔde lɔnyi ma, wo naxa wɛni bogi fan bundu, wo xa Bage Ti Sali raba xi solofere bun ma."},{"book":"Masenyi Dɔnxɔɛ","chapter":"16","verse":"14","text":"Wo xa sɛɛwa na sali kui, wo tan, wo xa die, wo xa konyie, Lewikae, xɔɲɛe, kiridie, a nun kaaɲɛ ginɛe naxee na wo xɔnyi."},{"book":"Masenyi Dɔnxɔɛ","chapter":"16","verse":"15","text":"Wo yi sali rabama xi solofere nan bun ma wo Marigi Alatala bɛ a na dɛnnaxɛ sugandi, barima wo Marigi Alatala barakɛ sama nɛ wo xa xɛ wali nun wo xa wali birin ma, wo fa sɛɛwa ki fanyi ra."},{"book":"Masenyi Dɔnxɔɛ","chapter":"16","verse":"16","text":"Ɲɛ yo ɲɛ, xɛmɛ naxan birin na wo ya ma, e lan nɛ e xa ti e Marigi Alatala ya i sanya saxan, yire a dɛnnaxɛ sugandixi: Taami Lɛbinitare Sali, Lɔxunyie Sali, a nun Bage Ti Sali. Wo mu lan wo xa siga Alatala ma wo yi igeli ra."},{"book":"Masenyi Dɔnxɔɛ","chapter":"16","verse":"17","text":"Wo keren keren ma fama sɛrɛxɛ nan na wo nɔxi naxan na, wo Marigi Alatala naxan fixi wo ma barakɛ ra."},{"book":"Masenyi Dɔnxɔɛ","chapter":"16","verse":"18","text":"Taae birin kui, wo Marigi Alatala dɛnnaxɛ fixi wo ma, bɔnsɔɛ yo bɔnsɔɛ, wo kiitisae nan sugandima, e xa ɲama makiiti tinxinyi kui."},{"book":"Masenyi Dɔnxɔɛ","chapter":"16","verse":"19","text":"Wo naxa tɔɔɲɛgɛ kiiti sa de, wo man naxa ti mixi yo xɔn ma. Wo naxa tin fe nde xa wo madaxu, barima se nɔma nɔndi falɛe findide nɛ dɔnxui ra, e nɔndi mafindi wule ra."},{"book":"Masenyi Dɔnxɔɛ","chapter":"16","verse":"20","text":"Wo lanma wo xa kiiti tinxinxi yati nan sa, alako wo xa simaya sɔtɔ, wo man xa nɔ bɔxi masɔtɔde wo Marigi Alatala dɛnnaxɛ fixi wo ma."},{"book":"Masenyi Dɔnxɔɛ","chapter":"16","verse":"21","text":"Wo mu lan wo xa Aseri wuri masolixi ti sɛrɛxɛbade fɛ ma, wo dɛnnaxɛ yailanxi wo Marigi Alatala bɛ."},{"book":"Masenyi Dɔnxɔɛ","chapter":"16","verse":"22","text":"Wo naxa gɛmɛ ti kuye ra, barima wo Marigi Alatala na fe mɔɔli xɔnxi."}]}