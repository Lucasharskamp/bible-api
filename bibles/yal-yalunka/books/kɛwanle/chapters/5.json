{"data":[{"book":"Kɛwanle","chapter":"5","verse":"1","text":"Xɛmɛna nde yi na naxan yi xili Ananiyasi, a ɲaxanla fan yi xili Safira. Na fan yi e bɔxɔna nde mati,"},{"book":"Kɛwanle","chapter":"5","verse":"2","text":"a yi a saren fɔxɔ kedenna ramara a yɛtɛ xa. A ɲaxanla fan yi na kolon. A siga a dɔnxɛn na xɛrane yɛɛ ra."},{"book":"Kɛwanle","chapter":"5","verse":"3","text":"Piyɛri yi a fala a xa, a naxa, “Ananiyasi, nanfera i tinxi Setana yi so i bɔɲɛni, han i wulen fala Alaa Nii Sariɲanxin xa? Nanfera i bɔxɔn saren fɔxɔ kedenna ramaraxi i yii?"},{"book":"Kɛwanle","chapter":"5","verse":"4","text":"Benun i xa na xɛɛ bɔxɔn mati waxatin naxan yi, i gbeen xa mi yi a ra ba? I to a mati i sagoon xa mi yi a gbetin na ba? Nanfera nayi, i fe sifani ito ligaxi? I mi wulen falaxi muxune xan xa de, fɔ Ala.”"},{"book":"Kɛwanle","chapter":"5","verse":"5","text":"Ananiyasi ito mɛ waxatin naxan yi, a bira, a faxa. Naxanye birin na mɛ, ne yi gaxu."},{"book":"Kɛwanle","chapter":"5","verse":"6","text":"Banxulanne yi keli, e yi a kasangen, e sa a maluxun."},{"book":"Kɛwanle","chapter":"5","verse":"7","text":"Awa waxatidi danguxina, a ɲaxanla fan yi fa, koni feen naxan ligaxi, a munma yi na mɛ singen."},{"book":"Kɛwanle","chapter":"5","verse":"8","text":"Piyɛri yi a fala a xa, a naxa, “A fala n xa, ɛ bɔxɔn saraxi xasabini ito nan na ba?” Ɲaxanla yi a yabi, a naxa, “Ɔn, a saren yatin nan ito ra.”"},{"book":"Kɛwanle","chapter":"5","verse":"9","text":"Nayi, Piyɛri yi a fala a xa, a naxa, “Nanfera ɛ nun i ya xɛmɛn lanxi a ma ɛ xa Marigina Nii Sariɲanxin bunba? I ya xɛmɛn maluxun muxune san xuiin ni i ra dɛɛn na, e i fan xalima nɛn iki sa!”"},{"book":"Kɛwanle","chapter":"5","verse":"10","text":"A yi bira Piyɛri bun ma, a faxa keden na! Banxulanne yi fa, e yi ɲaxanla fan li faxaxi, e yi a tongo, e sa a maluxun a xɛmɛn dɛxɔn ma."},{"book":"Kɛwanle","chapter":"5","verse":"11","text":"Dɛnkɛlɛya yamaan nun muxun naxanye birin na feen mɛ, gaxu gbeen yi ne suxu."},{"book":"Kɛwanle","chapter":"5","verse":"12","text":"Xɛrane yi taxamaseri wuyaxi nun kabanako fe wuyaxi liga yamaan tagi. Dɛnkɛlɛya muxune birin yi e malanma Sulemani a Gagene nan bun ma."},{"book":"Kɛwanle","chapter":"5","verse":"13","text":"Muxu yo mi susu a masoɛ e ra. Hali na, yamaan yi e xili faɲin falama."},{"book":"Kɛwanle","chapter":"5","verse":"14","text":"Koni muxu wuyaxi yi lu sɛ e fari, xɛmɛn nun ɲaxanla naxanye dɛnkɛlɛya Marigin ma."},{"book":"Kɛwanle","chapter":"5","verse":"15","text":"Nayi, muxune yi lu fɛ furetɔne ra, e yi e sa e sa seene nun dagine ma kirane xɔn ma alogo Piyɛri dangumatɔɔn nininna xa e li."},{"book":"Kɛwanle","chapter":"5","verse":"16","text":"Yama gbeen yi malan, sa keli Yerusalɛn rabilinna taane yi. E fa e furetɔne ra e nun ɲinan ɲaxine naxanye tɔrɔma. E keden kedenna birin yi kɛndɛya."},{"book":"Kɛwanle","chapter":"5","verse":"17","text":"Saraxarali Kuntigi Singen nun a muxun naxanye yi findixi Saduse muxune ra, ne yi xɛrane maxɔxɔlɔn han e yi keli e xili ma."},{"book":"Kɛwanle","chapter":"5","verse":"18","text":"E yi xɛrane suxu, e yi e sa kasoon na."},{"book":"Kɛwanle","chapter":"5","verse":"19","text":"Koni Marigina malekan yi fa kaso banxin dɛɛn nabi kɔɛɛn na. A yi e ramini, a yi a fala e xa,"},{"book":"Kɛwanle","chapter":"5","verse":"20","text":"a naxa, “Ɛ siga, ɛ sa ti Ala Batu Banxini, Yesu dunuɲa yi gidi kiin naxan yitaxi ɛ ra, ɛ na feene birin yɛba yamaan xa.”"},{"book":"Kɛwanle","chapter":"5","verse":"21","text":"E to na mɛ, e yi so Ala Batu Banxini subaxani, e xaranna ti fɔlɔ."},{"book":"Kɛwanle","chapter":"5","verse":"22","text":"Koni e na lixina, kantan muxune mi xɛrane to. E yi xɛtɛ, e sa a fala bonne xa, e naxa,"},{"book":"Kɛwanle","chapter":"5","verse":"23","text":"“Nxu kasoon lixi balanxi nɛn ken, kantan muxune tixi dɛɛn na, koni nxu to dɛɛn nabi, muxu yo mi yi na kui!”"},{"book":"Kɛwanle","chapter":"5","verse":"24","text":"Ala Batu Banxin kantan muxune kuntigin nun saraxarali kuntigine ito mɛxina, e yi kui fu xɛrane fe yi, e naxa, “Nanfe ligaxi e ra?”"},{"book":"Kɛwanle","chapter":"5","verse":"25","text":"Nba, xɛmɛna nde yi so, a yi a fala e xa, a naxa, “Ɛ fa a mato, ɛ xɛmɛn naxanye saxi kasoon na, e sa tixi Ala Batu Banxin kui, yamaan xarandeni!”"},{"book":"Kɛwanle","chapter":"5","verse":"26","text":"Kantan muxune kuntigin nun a muxune yi keli, e sa fa xɛrane ra. Koni e mi fa xɛrane karahan, amasɔtɔ e yi gaxuxi e magɔlɔn feen na yamaan xɔn."},{"book":"Kɛwanle","chapter":"5","verse":"27","text":"E faxina xɛrane ra, e yi e ti kitisa yamaan yɛtagi. Saraxarali Kuntigi Singen yi e maxɔdin,"},{"book":"Kɛwanle","chapter":"5","verse":"28","text":"a naxa, “Nxu mi yi ɛ yamari nun, a ɛ nama fa yamaan xaran xɛmɛni ito xinli ba? Koni a mato, ɛ bata Yerusalɛn taan birin nafe ɛ xaranni ito ra. Ɛ waxi a xɔn ma, ɛ xa xɛmɛni ito faxa feen sa nxu xun ma!”"},{"book":"Kɛwanle","chapter":"5","verse":"29","text":"Piyɛri nun xɛraan bonne yi e yabi, e naxa, “A fɛrɛ mi na fɔ nxu xa Alaa falan nan suxu dangu muxune gbee falan na."},{"book":"Kɛwanle","chapter":"5","verse":"30","text":"En benbane Ala bata Yesu rakeli sayani, ɛ naxan gbangban wudin ma, ɛ yi a faxa."},{"book":"Kɛwanle","chapter":"5","verse":"31","text":"Ala mɔn yi a rate kore, a yi a dɔxɔ a yiifanna ma, a yi a findi Mangan na e nun Marakisi Tiin na alogo Isirayila kaane xa nɔ e xun xanbi soɛ e hakɛne yi, e yulubine yi xafari."},{"book":"Kɛwanle","chapter":"5","verse":"32","text":"Feni itoe serene nan nxu tan na. Ala bata a Nii Sariɲanxin naxan fi a falan suxu muxune ma, na feene seren nan na fan na.”"},{"book":"Kɛwanle","chapter":"5","verse":"33","text":"E ito mɛxina, e bɔɲɛn yi te kati, han xɛrane faxa xɔnla yi e suxu!"},{"book":"Kɛwanle","chapter":"5","verse":"34","text":"Koni Gamaliyɛli naxan findixi Farisi muxuna5.34 Farisi muxune: Yahudiyane nan yi muxuni itoe ra naxanye lan ma fe yi a ra, e xa dinan suxu kii kedenni. E tan nan e sɔbɛ so Nabi Musaa sariyan suxun ma dangu Yahudiyan bonne ra. E mɔn yi e benbane namunne suxuma kii xɔdɛxɛni. E tan yi laxi malekane ra. E mɔn yi laxi a ra a muxune kelima nɛn sayani. nde ra, na yi na yi. Sariya karamɔxɔn nan yi a ra naxan yi binyaxi yamaan birin xɔn. Na yi keli, a ti kitisa yamaan tagi, a yi yamarin fi, a xɛrane xa ramini singe."},{"book":"Kɛwanle","chapter":"5","verse":"35","text":"Na danguxina, a yi a fala kitisane xa, a naxa, “Isirayila kaane, ɛ muxuni itoe fe liga ɛ yeren ma."},{"book":"Kɛwanle","chapter":"5","verse":"36","text":"Waxati danguxina nde yi, xɛmɛna nde yi xili Tudasi, na a yɛtɛ findi nɛn muxu gbeena nde ra, muxu kɛmɛ naanin ɲɔxɔn yi bira a fɔxɔ ra. Koni muxune a faxa nɛn. A fɔxɔrabirane birin yi xuya ayi, a fe yi lu fuu."},{"book":"Kɛwanle","chapter":"5","verse":"37","text":"Na danguxina, Yudasi Galile kaan fan yi keli muxune birin xili sɛbɛ waxatini, a yi ti ganla nde yɛɛ ra murutɛ xinla ma. Koni muxune yi a fan faxa, a fɔxɔrabirane fan yi xuya ayi."},{"book":"Kɛwanle","chapter":"5","verse":"38","text":"Nanara, n xa a fala ɛ xa iki, ɛ muxuni itoe lu na, ɛ e beɲin, e xa siga. Amasɔtɔ xa e feene nun e wanle fataxi muxune nan na, e kalama nɛn."},{"book":"Kɛwanle","chapter":"5","verse":"39","text":"Koni xa a fataxi Ala nan na, ɛ mi e nɔɛ mumɛ! Na ma, ɛ a liga ki faɲi alogo a nama liga alo ɛ Ala nan yɛngɛma.” E yi tin a maxadi xuiin ma."},{"book":"Kɛwanle","chapter":"5","verse":"40","text":"E yi xɛrane xili banxini, e yi e bulan, e yi tɔnna dɔxɔ a e nama fa falan ti Yesu xinla ra. E yi e beɲin."},{"book":"Kɛwanle","chapter":"5","verse":"41","text":"Xɛrane sɛwaxin yi keli kitisa yamaan fɛma bayo Ala bata na binyen fi e ma a e xa ɲaxankata Yesu xinla fe ra."},{"book":"Kɛwanle","chapter":"5","verse":"42","text":"E yi lu yamaan xaranɲɛ, e Yesu Alaa Muxu Sugandixina fe xibarun nali Ala Batu Banxin nun muxune konne yi lɔxɔ yo lɔxɔ."}]}