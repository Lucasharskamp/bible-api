{"data":[{"book":"Mark","chapter":"7","verse":"1","text":"Nia Pharisee mono gau haga donudonu haganoho ne lloomoi i Jerusalem, ga dagabuli mai gi baahi o Jesus,"},{"book":"Mark","chapter":"7","verse":"2","text":"ga gidee bolo hunu gau i ana dama agoago e miami hagalee tono nadau lima, di hai deenei le e hagalee hiihai ginai nia Pharisee bolo nia daangada gi heia."},{"book":"Mark","chapter":"7","verse":"3","text":"(Idimaa, nia Pharisee mo digau o Jew ala i golo, le e daudali nia agoago o nadau maadua mai i mua. Digaula hagalee miami, go di maa hua digaula guu tono nadau lima gi humalia."},{"book":"Mark","chapter":"7","verse":"4","text":"Digaula hagalee gai nia mee ala e gaamai i nia gowaa huihui mee maa nia maa digi gaugau lia. Gei digaula e daudali nadau haganoho e logo ala ne daahi mai i mua, be di hai dela e tono ai nia ibu, mono baalanga miami, mono boolo mmee, mo nadau hada kiikii.)"},{"book":"Mark","chapter":"7","verse":"5","text":"Malaa, nia Pharisee mo digau haga donudonu haganoho ga heeu gi Jesus, “Meenei, au dama agoago le e aha, ala hagalee daudali di hai o tadau maadua mai i mua i di nadau miami ge hagalee tono nadau lima i mua?”"},{"book":"Mark","chapter":"7","verse":"6","text":"Jesus ga helekai gi digaula, “E donu hua go nia mee a Isaiah ala ne hagi aga godou huaidu, ge ala guu hihi boloo,"},{"book":"Mark","chapter":"7","verse":"7","text":"E balumee go di nadau hai daumaha mai gi di Au,"},{"book":"Mark","chapter":"7","verse":"8","text":"“Goodou guu kili gi daha nia haganoho a God, gu haga dahidamee hua nia agoago o nia daangada.”"},{"book":"Mark","chapter":"7","verse":"9","text":"Jesus ga duudagi adu hua, “E donu, idimaa, goodou e oho nia haganoho a God, gei goodou e hagalabagau hua go godou agoago."},{"book":"Mark","chapter":"7","verse":"10","text":"Idimaa, Moses gu helekai boloo,"},{"book":"Mark","chapter":"7","verse":"11","text":"“Gei goodou e agoago bolo maa tangada dana mee i golo belee hagamaamaa dono damana be go dono dinana, gei mee gu helekai bolo di mee deelaa la di Corban (dono hadinga boloo, di mee ni God),"},{"book":"Mark","chapter":"7","verse":"12","text":"gei mee e humalia hua ma ga hagalee hagamaamaa dono damana be dono dinana."},{"book":"Mark","chapter":"7","verse":"13","text":"Godou agoago beenei ala e hagadele gi nia daangada le e tono gi daha nia helekai a God. E logo nia mee beenei i golo e hai go goodou.”"},{"book":"Mark","chapter":"7","verse":"14","text":"Jesus ga gahi mai labelaa digau dogologo aalaa, ga helekai, “Goodou huogodoo, hagalongo gii donu."},{"book":"Mark","chapter":"7","verse":"15","text":"Deai dahi mee i daha e ulu gi lodo tangada, ga haga milimilia a mee ai. Go nia mee hua ala e loomoi i lodo o mee ala e haga milimilia a mee."},{"book":"Mark","chapter":"7","verse":"16","text":"[Tangada ono dalinga i golo, gi hagalongo.”]"},{"book":"Mark","chapter":"7","verse":"17","text":"Gei Jesus ga hagatanga gi daha mo digau dogologo, ga ulu gi lodo di hale, ana dama agoago ga heeu gi Jesus tadinga di ala kai deelaa."},{"book":"Mark","chapter":"7","verse":"18","text":"Jesus ga helekai gi digaula, “Goodou e de kabemee i digau ala i golo! Goodou digi iloo? Di mee e hana gi oo lodo e haga milimilia goe ai."},{"book":"Mark","chapter":"7","verse":"19","text":"Idimaa, di mee deenei hagalee hana gi lodo do manawa, e hana hua gi lodo do dinae, gaa lawa, ga ulu gi daha mo do huaidina.” (Telekai deenei, Jesus gu haga modongoohia bolo nia meegai huogodoo le e humalia dono gai.)"},{"book":"Mark","chapter":"7","verse":"20","text":"Gei Mee ga helekai, “Di mee dela e hanimoi gi daha mo lodo tangada, deelaa di mee e haga milimilia tangada."},{"book":"Mark","chapter":"7","verse":"21","text":"Idimaa, mai di manawa o tangada e loomoi ai nia maanadu huaidu, e dagi a mee gi nia mee huaidu, gaiaa, daaligi dangada gii made,"},{"book":"Mark","chapter":"7","verse":"22","text":"hai be di manu, hagagailaa, mono huaidu ala i golo, halahalau, hagalee langaadia i di huaidu, dubua, maanga, hagamuamua mo tee hagalongo."},{"book":"Mark","chapter":"7","verse":"23","text":"Aanei nia mee huaidu e daamada aga i lodo tangada ala e haga milimilia tangada.”"},{"book":"Mark","chapter":"7","verse":"24","text":"Jesus ga hagatanga, gaa hana gi tenua hoohoo gi di waahale Tyre. Gei Mee ga hanadu, ga ulu adu gi lodo di hale, e de hiihai bolo nia daangada gi iloo bolo Ia gu i golo, gei e deemee di ngala."},{"book":"Mark","chapter":"7","verse":"25","text":"Di ahina dana dama ahina iai di hagataalunga huaidu i ono lodo ga iloo bolo Jesus i di gowaa deelaa, ga limalima dono hanadu, gaa bala ia gi lala gi nia babaewae Jesus."},{"book":"Mark","chapter":"7","verse":"26","text":"Mee di ahina tuadimee, ne haanau i Phoenicia i Syria. Gei mee gaa dangi gi Jesus gi haga bagia di hagataalunga huaidu gi daha mo dana dama ahina."},{"book":"Mark","chapter":"7","verse":"27","text":"Gei Jesus ga helekai, “Gidaadou e haangai nia dama i mua, hagalee humalia di kili tagangudu o nia dama gi nia paana.”"},{"book":"Mark","chapter":"7","verse":"28","text":"Gei di ahina ga helekai, “Meenei, e donu, gei nia paana i lala teebele e gai nia mee dubu i nia dama.”"},{"book":"Mark","chapter":"7","verse":"29","text":"Jesus ga helekai, “Idimaa goe gu helekai beenaa, hana gi doo hale, di hagataalunga huaidu la guu hana gi daha mo dau dama ahina.”"},{"book":"Mark","chapter":"7","verse":"30","text":"Di ahina gaa hana hua gi dono hale, ga gidee ia dana dama ahina e moe i hongo di hada kii, di hagataalunga huaidu gu de igolo."},{"book":"Mark","chapter":"7","verse":"31","text":"Jesus ga hagatanga i nia henua o Tyre, e hana laa lodo Sidon gi di Tai o Galilee, mo laa lodo tenua go Decapolis.7.31 Decapolis: Di ingoo deenei dono hadinga i nnelekai Greek boloo, “nia waahale e madangaholu”"},{"book":"Mark","chapter":"7","verse":"32","text":"Gei nia daangada ga laha mai gi Mee di nadau daane longoduli ge deemee di leelee, gaa dangi gi Jesus gi dugu ina dono lima gi hongo o mee."},{"book":"Mark","chapter":"7","verse":"33","text":"Gei Jesus gaa lahi a mee gi daha mo nia daangada, gaa wanga ono madaalima gi lodo nia dalinga o maa, gaa bui ana haawale, gaa bili gi tolole o taane deelaa."},{"book":"Mark","chapter":"7","verse":"34","text":"Gei mee gaa mmada gi di langi, gaa dogi gi nua mo di helekai adu gi taane deelaa, “Ephphatha”, dono hadinga bolo “Maahuge!”"},{"book":"Mark","chapter":"7","verse":"35","text":"Gei nia dalinga o maa gu maahuge, gu longono, gei dono holole guu mee di leelee."},{"book":"Mark","chapter":"7","verse":"36","text":"Gei Jesus gaa bule gi digaula, bolo hudee hagi anga ina di mee deenei gi nia daangada. Gei digaula koia ne maaloo dangihi di nadau hagadele di maa."},{"book":"Mark","chapter":"7","verse":"37","text":"Gei digau ala ne longono, gu goboina huoloo, ga helekai, “Ana mee huogodoo ala ne hai, guu gila humalia huoloo! Mee ne hai tangada longoduli ge deemee di leelee gi longono, gi leelee!”"}]}