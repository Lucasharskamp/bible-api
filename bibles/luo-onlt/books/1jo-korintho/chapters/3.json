{"data":[{"book":"1 Jo-Korintho","chapter":"3","verse":"1","text":"Jowetena, ne ok anyal wuoyo kodu kaka joma nigi Roho, to mana kaka jopiny ma pod mana nyithindo mayom kuom Kristo."},{"book":"1 Jo-Korintho","chapter":"3","verse":"2","text":"Ne apidhou gi chak, to ok gi chiemo motegno nikech ne pok ubedo moikore ni chamo chiemo motegno. Kata sani pok uikorune."},{"book":"1 Jo-Korintho","chapter":"3","verse":"3","text":"Donge pod un mana jopiny ka nyiego kod dhawo ni e kindu? Donge mano nyiso ni un jopiny kendo utimo timbe machalre gi timbe mag dhano?"},{"book":"1 Jo-Korintho","chapter":"3","verse":"4","text":"Nikech ka ngʼato wacho niya, “An ngʼat Paulo,” to ngʼat machielo to oramo niya, “An ngʼat Apolo,” to donge koro un ji ajia?"},{"book":"1 Jo-Korintho","chapter":"3","verse":"5","text":"Uparo ni Apolo to en ngʼa? Koso Paulo to en ngʼa? Gin mana jotich manomiyo uyie mana kaka Ruoth nomiyo ngʼato ka ngʼato tichne mondo otim."},{"book":"1 Jo-Korintho","chapter":"3","verse":"6","text":"An ne achwoyo, to Apolo noolo pi, to Nyasaye ema nomiyo gidongo."},{"book":"1 Jo-Korintho","chapter":"3","verse":"7","text":"Omiyo ngʼat mochwoyo kata ngʼat moolo pi ok en gimoro, makmana Nyasaye, mamiyo gik moko dongo."},{"book":"1 Jo-Korintho","chapter":"3","verse":"8","text":"Jachwoyo gi jaol pi nigi thoro machalre, kendo ngʼato ka ngʼato kuomgi noyud pokne kaluwore gi tichne."},{"book":"1 Jo-Korintho","chapter":"3","verse":"9","text":"Nikech waduto wan jotich kaachiel kod Nyasaye; un to un puoth Nyasaye kendo ot ma Nyasaye gero."},{"book":"1 Jo-Korintho","chapter":"3","verse":"10","text":"Kuom ngʼwono ma Nyasaye osemiya, ne aketo mise kaka jagedo molony, kendo koro ngʼat machielo ema gedo e miseno. To ngʼato ka ngʼato nyaka ged kotangʼ."},{"book":"1 Jo-Korintho","chapter":"3","verse":"11","text":"Nikech onge ngʼama nyalo keto mise machielo mopogore gi mano moseketi, ma en Yesu Kristo."},{"book":"1 Jo-Korintho","chapter":"3","verse":"12","text":"Ka ngʼato ogedo e miseni kotiyo gi dhahabu kata gi fedha kata gi kite ma nengogi tek; kata gi bao, kata gi lum, kata gi saka,"},{"book":"1 Jo-Korintho","chapter":"3","verse":"13","text":"to tich jagedo ka jagedo nonenre kaka chal, nikech tich ngʼato nongʼere malongʼo Chiengʼ Ngʼado Bura. Chiengʼno, nofweny tich mar ngʼato ka ngʼato gi mach, nikech mach ema notemgo tich mane ngʼato ka ngʼato otiyo."},{"book":"1 Jo-Korintho","chapter":"3","verse":"14","text":"Ka gima ne ngʼato ogero notony ma ok owangʼ e mach, to noyud michne."},{"book":"1 Jo-Korintho","chapter":"3","verse":"15","text":"To ka tich ngʼato owangʼ e mach, to ok noyud michne. En owuon to norese, to norese mana ka ngʼat matony aa e mach maliel."},{"book":"1 Jo-Korintho","chapter":"3","verse":"16","text":"Donge ungʼeyo ni un uwegi un e hekalu mar Nyasaye, kendo ni Roho mar Nyasaye odak eiu?"},{"book":"1 Jo-Korintho","chapter":"3","verse":"17","text":"Ka ngʼato oketho hekalu mar Nyasaye, to Nyasaye biro tieke, nikech hekalu mar Nyasaye ler, to un e hekaluno."},{"book":"1 Jo-Korintho","chapter":"3","verse":"18","text":"Kik uwuondru. Ka ngʼato kuomu paro ni oriek e tiengʼni gi rieko mar pinyni, to onego olokre ngʼama ofuwo eka odok mariek."},{"book":"1 Jo-Korintho","chapter":"3","verse":"19","text":"Nikech rieko mar pinyni en fuwo e nyim Nyasaye kaka ondiki niya, “Omako joma riek gi riekogi giwegi”3:19 Ayu 5:13;"},{"book":"1 Jo-Korintho","chapter":"3","verse":"20","text":"kendo mana kaka ondiki niya, “Jehova Nyasaye ongʼeyo pach joma riek ni onge tich.”3:20 Zab 94:11"},{"book":"1 Jo-Korintho","chapter":"3","verse":"21","text":"Kuom mano, kik ngʼato sungre kuom dhano! Gik moko duto gin mau."},{"book":"1 Jo-Korintho","chapter":"3","verse":"22","text":"Bed ni en Paulo kata Apolo, kata Kefa, kata piny, kata ngima, kata tho, kata gik ndalogi, kata gik mantiere, kata gik moko mabiro giduto gin mau."},{"book":"1 Jo-Korintho","chapter":"3","verse":"23","text":"Un to un mag Kristo, to Kristo en mar Nyasaye."}]}