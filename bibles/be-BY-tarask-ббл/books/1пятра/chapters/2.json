{"data":[{"book":"1 ПЯТРА","chapter":"2","verse":"1","text":"Дык вось, адклаўшы ўсякую злосьць і ўсякае падступства і крывадушнасьць і зайздрасьць і ўсякае ліхаслоўе,"},{"book":"1 ПЯТРА","chapter":"2","verse":"2","text":"быццам толькі што народжаныя немаўляты, палюбеце чыстае малако слова, каб ад яго ўзрасьлі вы дзеля выратаваньня;"},{"book":"1 ПЯТРА","chapter":"2","verse":"3","text":"бо вы паспыталі, які Гасподзь добры."},{"book":"1 ПЯТРА","chapter":"2","verse":"4","text":"Прыступаючы да Яго, каменя жывога, людзьмі адкінутага, але Богам выбранага, каштоўнага,"},{"book":"1 ПЯТРА","chapter":"2","verse":"5","text":"і самі, як жывыя камяні, будуйце зь сябе дом духоўны, сьвятарства сьвятое, каб прыносіць духоўныя ахвяры, любасныя Богу празь Ісуса Хрыста."},{"book":"1 ПЯТРА","chapter":"2","verse":"6","text":"Бо сказана ў Пісаньні: «вось, я кладу ў Сыёне камень кутні выбраны, каштоўны; і хто веруе ў Яго, не пасаромеецца»."},{"book":"1 ПЯТРА","chapter":"2","verse":"7","text":"Дык вось Ён вам, вернікам, - каштоўнасьць, а тым, хто ня веруе, «камень, які адкінулі будаўнікі, але які зрабіўся галавою вугла», «камень спатыканьня і камень спакусы»,"},{"book":"1 ПЯТРА","chapter":"2","verse":"8","text":"на якім яны спатыкаюцца, не ўпакорваючыся слову, дзеля чаго яны і пакінуты."},{"book":"1 ПЯТРА","chapter":"2","verse":"9","text":"Але вы - род выбраны, царскае сьвятарства, народ сьвяты, людзі набытыя, каб абвяшчаць дасканаласьць Таго, Хто выклікаў вас зь цемры ў цудоўнае Сваё сьвятло;"},{"book":"1 ПЯТРА","chapter":"2","verse":"10","text":"колісь не народ, а сёньня народ Божы; колісь непамілаваныя, а сёньня памілаваныя."},{"book":"1 ПЯТРА","chapter":"2","verse":"11","text":"Любасныя, прашу вас! як прышэльцаў і вандроўнікаў, пазьбягаць цялесных пахацінстваў, што паўстаюць супроць душы,"},{"book":"1 ПЯТРА","chapter":"2","verse":"12","text":"і жыць дабрадзейна сярод язычнікаў, каб яны за тое, за што клянуць вас, як ліхадзеяў, пабачыўшы добрыя дзеі вашыя, уславілі Бога ў дзень адведзінаў."},{"book":"1 ПЯТРА","chapter":"2","verse":"13","text":"Дык вось, упакорвайцеся ўсякаму людзкому начальству, дзеля Госпада: хай тое цару, як найвышэйшай уладзе,"},{"book":"1 ПЯТРА","chapter":"2","verse":"14","text":"хай тое намесьнікам, як ад яго пасыланым на пакараньне злачынцаў і на заахвочваньне дабрачынцаў, -"},{"book":"1 ПЯТРА","chapter":"2","verse":"15","text":"бо такая ёсьць воля Божая, каб мы, робячы дабро, замыкалі вусны невуцтву неразумных людзей, -"},{"book":"1 ПЯТРА","chapter":"2","verse":"16","text":"як вольныя, а ня як тыя, што карыстаюцца воляю, каб прыхаваць зло, а як рабы Божыя."},{"book":"1 ПЯТРА","chapter":"2","verse":"17","text":"Усіх шануйце, братэрства любеце, Бога бойцеся, цара паважайце."},{"book":"1 ПЯТРА","chapter":"2","verse":"18","text":"Слугі, - з поўным страхам скарайцеся гаспадарам, ня толькі добрым і лагодным, але і суровым."},{"book":"1 ПЯТРА","chapter":"2","verse":"19","text":"Бо гэта спадобнае Богу, калі хто па сумленьні перад Богам, церпіць нягоды, пакутуючы несправядліва."},{"book":"1 ПЯТРА","chapter":"2","verse":"20","text":"Бо якая хвала, што вы церпіце, калі вас б'юць за правіны? А калі, робячы дабро і пакутуючы, церпіце, гэта даспадобы Богу,"},{"book":"1 ПЯТРА","chapter":"2","verse":"21","text":"Бо вы на тое пакліканы; бо і Хрыстос пацярпеў за нас, пакінуўшы нам прыклад, каб мы ішлі сьлядамі Ягонымі:"},{"book":"1 ПЯТРА","chapter":"2","verse":"22","text":"«Ня ўчыніў Ён ніякага грэху, і ня было падступства ў вуснах Ягоных»;"},{"book":"1 ПЯТРА","chapter":"2","verse":"23","text":"і калі Яго ліхасловілі, Ён не ліхасловіў наўзаем: пакутуючы, не пагражаў; а аддаваў гэта Судзьдзі Справядліваму;"},{"book":"1 ПЯТРА","chapter":"2","verse":"24","text":"Ён грахі нашыя Сам узьнёс Целам Сваім на дрэва, каб мы, адцураўшыся грахоў, жылі дзеля праўды: ранамі Ягонымі вы ацаліліся."},{"book":"1 ПЯТРА","chapter":"2","verse":"25","text":"Бо вы былі як авечкі заблуджаныя без пастуха; але вярнуліся сёньня да Пастыра і Ахавальніка душ вашых."}]}