{"data":[{"book":"ማቲዎሴ","chapter":"18","verse":"1","text":"ዬኖና ዬሱሴኮ ጊንፆ ሃንታዞንሢ ዬሱሴ ኮራ ሙካዖ፦ «ጫሪንጮ ካኣቱሞይዳ ቢያፓ ባሼሢ ዖናዳይ?» ጌይ ዒዛ ዖኦጬኔ።"},{"book":"ማቲዎሴ","chapter":"18","verse":"2","text":"ዬሱሴ ፔቴ'' ዻካ'' ናይ ዔኤሊ'' ዔያቶኮ ባኣካ'' ዔቂሳዖ፦"},{"book":"ማቲዎሴ","chapter":"18","verse":"3","text":"«ጎኔ ታ ዒንሢም ጋዓኔ፤ ዒና'' ዒንሢኮ ላኣሚንቲባኣቶ ሃሣ ዻካ'' ናይጉዲ ዒንሢ ማዒባኣቶ ጫሪንጮ ካኣቱሞይዳ ፔቴ''ታዖ ዒንሢ ጌላዓኬ።"},{"book":"ማቲዎሴ","chapter":"18","verse":"4","text":"ሓይማ ናዖጉዲ ፔና ሂርኪዳሢ ጫሪንጮ ካኣቱሞይዳ ዼኤፒ ማዓንዳኔ።"},{"book":"ማቲዎሴ","chapter":"18","verse":"5","text":"ሃይማጉዴ ናዖ ታ ሱንፆና ቦንቺ ዔካሢ ታናኣ ዔካኔ።"},{"book":"ማቲዎሴ","chapter":"18","verse":"6","text":"ታና ጉሙርቃዞንሢ፥ ሃንሢ ዻኮ''ንሢዳፓ ፔቴ''ማ ዻቢሻ ዓሲ ዼኤፒ ዎንሢ ሹቺ ባቃና'' ቱኪ'' ባዞ'' ቁልባ ኬኤሪንቲ ሃይቄቶ ቃራ ማዓንዳኔ» ጌዔኔ።"},{"book":"ማቲዎሴ","chapter":"18","verse":"7","text":"ሃሣ ዬሱሴ ኬኤዛዖ፦ «ዓሲ ጌሺ፥ ጎሜ ማዺሻኒ ዳንዳዓ ባኣዚ''ና ኩሜ'' ሃኖ'' ዓጬ''ሎም ባዴዔ! ዎይቴቴያ ጌሺ ዻቢሻ ባኣዚ'' ሙኩዋዖ ዓታዓኬ፤ ጋዓንቴ ጌሺ ዻቢሻኒ ማዻ ዬያ ዓሢም ባዴዔ!"},{"book":"ማቲዎሴ","chapter":"18","verse":"8","text":"ዬያሮ ኔኤኮ ኩጫ ሃሣ ቶካ ዻቢሺ ጎሜ ማዺሳያ ማዔቴ ቲቂ ኔጊዳፓ ኬኤሬ፤ ላምዖ ኩቺና ሃሣ ላምዖ ቶኪና ዓኣዖ ናንጊና ባይቁዋ ታሞይዳ ኔ ኬኤሪንታስካፓ ጉንዖ ሃሣ ዎቦ ዓሲ ማዒ ናንጊና ናንጎይዳ ጌሊፃ ኔኤም ኮሺኬ።"},{"book":"ማቲዎሴ","chapter":"18","verse":"9","text":"ዓኣፓ ኔኤኮ ኔና ዻቢሺ ጎሞ ማዺሻዞ ማዔቶ ኬሲ'' ኔጊዳፓ ኬኤሬ፤ ላምዖ ዓኣፒ ኔኤኮ ዓኣንቴ ጋኣናኣሜ ታሞይዳ ኔ ኬኤሪንታስካፓ ፔቴ'' ዓኣፒና ማዒ ናንጊና ናንጎይዳ ጌሊፃ ኔኤም ኮሺኬ።"},{"book":"ማቲዎሴ","chapter":"18","verse":"10","text":"«ሃንሢ፥ ዻኮ''ንሢዳፓ ፔቴ''ማታዖ ዒንሢ ቦሁዋጉዲ ዒንሢና ዔሩዋቴ፤ ጫሪንጮይዳ ዓኣ ዔያቶም ጊኢጊንቴ ኪኢታንቻ ጫሪንጫ ዓኣ፥ ታ ዓዳሢ ቤርታ ቢያ ኬሊ'' ዓኣኔ። ["},{"book":"ማቲዎሴ","chapter":"18","verse":"11","text":"ዓሲኮ ናዓሢ ሙኬሢ ባይቄሢ ዴንቂ ዻቂሻኒኬ]» ጌዔኔ።"},{"book":"ማቲዎሴ","chapter":"18","verse":"12","text":"ሓሣ ዬሱሴ ኬኤዛዖ፦ «ዒንሢም ዓይጎ ማላይ? ፔቴ'' ዓሲኮ ፄኤታ ማራይ ዓኣዖ ዔያቶይዳፓ ፔቴ'' ባይቄቴ ታዞጲታሞ ታዞጶ ሄንቃ ዹኮ''ይዳ ሃሺ'' ባይቄ ማራዓሢ ኮዓኒ ዓኣዹዋዓዳ?"},{"book":"ማቲዎሴ","chapter":"18","verse":"13","text":"ጎኔ ታ ዒንሢም ጋዓኔ፤ ዬያ ማራዓሢ ዴንቄ ዎዶ''ና ባይቂባኣ ታዞጲታሚ'' ታዞጶንሢዳፓ ባሼ ባይቂ ጴዼሢሮ ሚርጌና ዒ ዎዛዻኔ።"},{"book":"ማቲዎሴ","chapter":"18","verse":"14","text":"ዬያጉዲ ጫሪንጮይዳ ዓኣ፥ ዒንሢኮ ዓዳሢ ሃንሢ ዻኮ''ንሢዳፓ ፔቴ''ማታዖ ባይቃንዳጉዲ ኮዑዋሴ» ጌዔኔ።"},{"book":"ማቲዎሴ","chapter":"18","verse":"15","text":"ዬካፓ ዬሱሴ፦ «ታና ጉሙርቃዞንሢዳፓ ፔቴ''፥ ኔኤኮ ዒሾ ማዓይ ኔኤም ዻቤቶ ኔኤና ዒዛና ሌሊ ማዒጋፓ ዒ ዻቤ ጎይፆ ኬኤዜ፤ ኔ ጋዓሢ ዒ ዋይዜቶ ጊንሣ ዒንሢኮ ፔቱሞ ዎንዳሲጉዲ ኔ ማሄኔ ጌይሢኬ።"},{"book":"ማቲዎሴ","chapter":"18","verse":"16","text":"ኔኤም ዒ ዋይዚባኣቶ ጌኤሲ ላምዖ፤ ሃሣ ሃይሦ ዓሲ ማርካቶና ጎናዻሢሮ ላምዖ ሓንጎ ሃይሦ ዓሲ ዔኪ ዒዛ ኮይላ'' ዴንዴ።"},{"book":"ማቲዎሴ","chapter":"18","verse":"17","text":"ዔያታ ጋዓሢያ ዒ ዋይዛዓ ጌዔቶ ሺኢጲፆ ማኣሮ ዓሶም ኬኤዜ፤ ሃሣ ሺኢጲፆ ማኣሮሲያ ዋይዞ ዒፄቶ ኪሪስቶሴ ጉሙርቁዋ ዓሲ ሃሣ ጎሜ ዓሲ ማሂ ዒዛ ዛጌ» ጌዔኔ።"},{"book":"ማቲዎሴ","chapter":"18","verse":"18","text":"ሓሣ ዒ ኬኤዛዖ፦ «ጎኔ ታ ዒንሢም ጋዓኔ፤ ሳዖይዳ ዒንሢ ‹ያዺ ማዖም› ጌዔ ባካ ጫሪንጫ ዒማዺ ማዓንዳኔ፤ ሳዖይዳ ዒንሢ ‹ማዖፓ› ጌዔ ባካ ጫሪንጮይዳኣ ማዑዋያ ማዓንዳኔ።"},{"book":"ማቲዎሴ","chapter":"18","verse":"19","text":"«ሃሣ ታ ዒንሢም ጋዓኔ፦ ዒንሢ ላምዖ ማዒ ሳዖይዳ ፔቱሞና ዓይጎ ባኣዚ''ያ ሺኢቄቶ ጫሪንጫ ዓኣ ታ ዓዳሢ ዒንሢም ኩንሣንዳኔ።"},{"book":"ማቲዎሴ","chapter":"18","verse":"20","text":"ዓይጎሮ ጌዔቶ ላምዖ ሃሣ ሃይሦ ማዒ ታ ሱንፆና ዒንሢ ቡኪንታ ቤዛ ቢያ ታ ዒንሢኮ ባኣካ'' ማዓንዳኔ» ጌዔኔ።"},{"book":"ማቲዎሴ","chapter":"18","verse":"21","text":"ዬማ''ና ጴፂሮሴ ዬሱሴ ባንሢ ሙካዖ፦ «ጎዳሢዮ! ኔና ጉሙርቃ፥ ፔቴ'' ታ ዒሻሢ ታኣም ዻቤቶ ዓኣፒኒ ማይንቲ ታ ዒዛም ዓቶም ጎዖንዶይ? ላንካይ ሄላ''ንዳኣና ጎዖንዶሞ?» ጌዒ ዖኦጬኔ።"},{"book":"ማቲዎሴ","chapter":"18","verse":"22","text":"ዬሱሴ ማሃዖ፦ «ላንካይታሚ'' ማይንቲ ላንካይ ሄላ''ንዳኣና ማዓንዳኣፓዓቴም ላንካይ ማይንቲ ሌሊ ‹ዓቶም› ጌዔ ታ ኔና ጎዑዋሴ፤"},{"book":"ማቲዎሴ","chapter":"18","verse":"23","text":"ዬያሮ ጫሪንጮ ካኣቱማ ፔኤኮ ማዻ ዓሶ ኮራ ዓኣ ሚኢሾ ዛጋኒ ኮዔ ካኣቲስኬያ ማላኔ፤"},{"book":"ማቲዎሴ","chapter":"18","verse":"24","text":"ዬይ ካኣታ''ሢ ሚኢሾ ዛጎ'' ዓርቄ ዎዶ''ና ሺያ ዓሲ ፔቴ'' ሌዔ ማዾ ማዼም ዒንጎ ሚኢሼ ጉዴያ ባይዜ፥ ጋሌና ዓኣ፥ ዒዛኮ ማዻ ዓሲ ዓርቂንቲ ሙኬኔ።"},{"book":"ማቲዎሴ","chapter":"18","verse":"25","text":"ዬይ ማዻ ዓሢ ጋሎ'' ጪጋኒ ዳንዳዒባኣሢሮ ካኣታ''ሢ ዒዛንታ ዒዛኮ ማቾንታ ናኣቶ''ንታ ዓኣ ባካኣ ቢያ ሻንቺንቴም ጋላ'' ጪጊንታንዳጉዲ ዓይሤኔ።"},{"book":"ማቲዎሴ","chapter":"18","verse":"26","text":"ማዻሢ ጋዓንቴ ካኣታሢኮ ቶካ ሎኦማዖ፦ ‹ታ ጎዳሢዮ! ሃዳራ፥ ታ ኔኤም ጋሎ'' ቢያ ጪጋንዳኔ፤ ዻካ'' ኬሊ'' ታኣም ማሌ› ጌዒ ሺኢቄኔ።"},{"book":"ማቲዎሴ","chapter":"18","verse":"27","text":"ጎዳሢ ዒዛ ሚጪንታዖ ዒዛኮ ዓኣ ጋሎ'' ሃሺ''፥ ማሂ ዳኬኔ።"},{"book":"ማቲዎሴ","chapter":"18","verse":"28","text":"«ጋዓንቴ ዬይ ዓሢ ዬካፓ ኬስኪ ዓኣዻንቴ ፄኤታ ሹቺ ቢራ ዒዛይዳፓ ታልዔ፥ ዒዛና ዎላ'' ማዻ ዓሲስኬያ ዴንቃዖ ፖኦሪንዶ ዓሢኮ ጩኡሊ'' ዓርቂ ‹ኔ ታኣኮ ታልዔ ቢሮ'' ታኣም ጪጌ!› ጌዔኔ።"},{"book":"ማቲዎሴ","chapter":"18","verse":"29","text":"ዬይ ዒዛኮ ላጋሢ ቶካ ዒዛኮ ሎኦማዖ ‹ሃዳራ፥ ታ ኔኤም ጋሎ'' ጪጋንዳኔ፤ ዻካ'' ኬሊ'' ታኣም ማሌ› ጌዒ ሺኢቄኔ፤"},{"book":"ማቲዎሴ","chapter":"18","verse":"30","text":"ታልዔሢ ጋዓንቴ ዬያ ዋይዞ ዒፃዖ ጋሎ'' ጪጋንዳያ ሄላ''ንዳኣና ዔኪ ዓኣዺ ቱኡሲ'' ማርካ ቱኪ''ሴኔ።"},{"book":"ማቲዎሴ","chapter":"18","verse":"31","text":"ሜሌ'' ዬያ ዓሢና ማዻ ላጎንሢ ዬያ ዛጌ ዎዶ''ና ሚርጌና ዖያዖ ዴንዲ ማዺንቴ ባኮ ቢያ ዔያቶኮ ካኣታ''ሢም ኬኤዜኔ።"},{"book":"ማቲዎሴ","chapter":"18","verse":"32","text":"ዔያቶኮ ካኣታ''ሢ ዬያ ማዻ ዓሢ ዔኤሊ''ሳዖ፦ ‹ኔኤኒ ሃይ ፑርታሢ! ኔ ታና ሺኢቄሢሮ ኔኤኮ ዓኣ ጋሎ'' ቢያ ታ ኔኤም ሃሼ''ኔ፤"},{"book":"ማቲዎሴ","chapter":"18","verse":"33","text":"ዓካሪ ታኣኒ ኔኤኮ ጋሎ'' ኔኤም ሃሼ''ሢጉዲ ኔኤኒ ኔ ላጋሢ ማዔ፥ ማዻሢም ጋሎ'' ሃሻ''ንዳያ ኮይሱዋዓዳ?›"},{"book":"ማቲዎሴ","chapter":"18","verse":"34","text":"ጋዓዖ፥ ጎዳሢ ዒዛይዳ ጎሪ''ንቴስካፓ ቤርታ ሃሼ'' ጋሎ'' ቢያ ጪጋንዳኣና ቱኪ'' ዒዛ ሜታሳንዳጉዲ ቱካ'' ዓሶም ዓኣሢ ዒንጌኔ።"},{"book":"ማቲዎሴ","chapter":"18","verse":"35","text":"«ዓካሪ ዒንሢ ፔቴ'' ፔቴ''ሢ ታና ጉሙርቃ፥ ዒንሢኮ ዒጊኖንሢም ዒናፓ ዓቶም ጌዒባኣቶ ጫሪንጮይዳ ዓኣ ታ ዓዳሢ ዒንሢም ዓቶም ጋዓዓኬ» ጌዔኔ።"}]}