{"data":[{"book":"ADA","chapter":"29","verse":"1","text":"Yakuba ka sila mira ka wa telebɔ jamana rɔ."},{"book":"ADA","chapter":"29","verse":"2","text":"A seni yɔrɔ do rɔ, a ka kɔlɔn do yen wula rɔ. Saa kuru sawa lani tɛrɛ kɔlɔn da la. Wo ye laminna kɔlɔn wo le rɔ. Kɔlɔn wo da tuunni kabakurun mɛn na, wo ka bon tɛrɛ kosɛbɛ."},{"book":"ADA","chapter":"29","verse":"3","text":"Kolofen kɔnɔmadenilu ii wa ii la saa bɛɛ ladɛn tuma mɛn na, ii ri kabakurun makurukuru ka a labɔ kɔlɔn da la, ka saa ii lamin. Saa wa ban ii minna tuma mɛn na, ii ri kabakurun makurukuru ka kɔlɔn da latunun a la ikɔ."},{"book":"ADA","chapter":"29","verse":"4","text":"Yakuba ka kolofen kɔnɔmadenilu maɲininka ko: «N badenmailu, ai bɔni mi?» Ii ka a jabi: «An bɔni Haran de.»"},{"book":"ADA","chapter":"29","verse":"5","text":"Yakuba ka a fɔ ko: «Ai ka Laban lɔn wa, Nakɔri mamaren?» Ii ka a jabi: «An ka a lɔn.»"},{"book":"ADA","chapter":"29","verse":"6","text":"Yakuba ka ii maɲininka ko: «Tana tɛ a la ye?» Ii ka a fɔ ko: «Tana si tɛ a la ye. I ma a denmuso Rasɛli yen? A natɔla a la saailu ri.»"},{"book":"ADA","chapter":"29","verse":"7","text":"Yakuba ka a fɔ ko: «Ai ɲa lɔ. Tele ka jan fɔlɔ, saailu ladɛn waati ma se fɔlɔ. Ai ye saailu lamin ka wa ii ri bin dɔɔn diya.»"},{"book":"ADA","chapter":"29","verse":"8","text":"Kolofen kɔnɔmadenilu ka a jabi: «An ti se wo kɛla, fɔɔ saa bɛɛ wa ban nala fɔlɔ. Ii wa na, an di kabakurun makurukuru ka a bɔ kɔlɔn da la ka saailu lamin.»"},{"book":"ADA","chapter":"29","verse":"9","text":"Yakuba ye kumala kolofen kɔnɔmadenilu fɛ tuma mɛn na, Rasɛli nara a fa la saailu ri. Ale le tɛrɛ ii kɔnɔmaden de."},{"book":"ADA","chapter":"29","verse":"10","text":"Yakuba ka a barincɛ Laban denmuso Rasɛli ni a la saailu yen tuma mɛn na, a wara kabakurun makurukuru ka a bɔ kɔlɔn da la, ka a barincɛ la saailu lamin."},{"book":"ADA","chapter":"29","verse":"11","text":"Yakuba ka Rasɛli sunbu ka sɛwa kosɛbɛ fɔɔ ka kasi."},{"book":"ADA","chapter":"29","verse":"12","text":"A ka a fɔ Rasɛli yɛ ko: a ye a fa dɔɔmuso Rebeka den de ri. Rasɛli borimantɔ wara wo fɔ a fa yɛ."},{"book":"ADA","chapter":"29","verse":"13","text":"Laban ka a dɔɔmuso dencɛ Yakuba la ko mɛn tuma mɛn na, a ka a bori ka wa a kɔfɛ. A seni a tɔrɔfɛ, a ka a bolo mininminin a kan ma ka a sunbu, ka wa a ri lu ma. Yakuba ka dantɛɛli kɛ Laban yɛ."},{"book":"ADA","chapter":"29","verse":"14","text":"Laban ka kuma wo mɛn tuma mɛn na, a ka a jabi: «An bɛɛ ye buruju kelen de ri jɔ!» Yakuba ka karo kelen kɛ Laban tɔrɔfɛ."},{"book":"ADA","chapter":"29","verse":"15","text":"Lon do rɔ, Laban ka a fɔ Yakuba yɛ ko: «N badenma le i ri fewu, kɔni wo bɛɛ ni a ta, i ma kan ka baara kɛ n yɛ ni n ma i sara. I sara ka kan ka kɛ mɛn di, i ye wo fɔ n yɛ.»"},{"book":"ADA","chapter":"29","verse":"16","text":"Wo ka a tɛrɛn, denmuso fila ye Laban bolo. Kɔrɔmamɔɔ tɔɔ ko Leya. A dɔɔmuso tɔɔ ko Rasɛli."},{"book":"ADA","chapter":"29","verse":"17","text":"Leya ɲakisɛ tɛrɛ ye kenɲi, kɔni Rasɛli kenɲi ɲa bɛɛ ma."},{"book":"ADA","chapter":"29","verse":"18","text":"Rasɛli diyara Yakuba yɛ kosɛbɛ. Wo rɔ, a ka Laban jabi: «N di san wɔrɔnwula kɛ baara la i yɛ yan, kosa i ri i denmuso filana Rasɛli di n ma.»"},{"book":"ADA","chapter":"29","verse":"19","text":"Laban ka a fɔ ko: «N wa a di ile ma, wo ka fisa a dini ri mɔɔ gbɛrɛ ma. To n tɔrɔfɛ yan.»"},{"book":"ADA","chapter":"29","verse":"20","text":"Wo rɔ, Yakuba ka san wɔrɔnwula kɛ baara la Rasɛli sɔrɔn kanma, kɔni Rasɛli ladiyaɲɛ kosɔn san wɔrɔnwula wo kɛra a ɲana ikomin tele dando"},{"book":"ADA","chapter":"29","verse":"21","text":"San wɔrɔnwula dafanin, Yakuba ka a fɔ Laban yɛ ko: «N muso di n ma sisen. Waati mɛn fɔni, wo ra dafa. N ye a fɛ an ye dɛn.»"},{"book":"ADA","chapter":"29","verse":"22","text":"Nba, Laban ka a siiɲɔɔ bɛɛ kili ka tibili ba kɛ,"},{"book":"ADA","chapter":"29","verse":"23","text":"kɔni su wo rɔ, a ka a denmuso Leya ta ka wa a di Yakuba ma. Yakuba ni Leya dɛnda."},{"book":"ADA","chapter":"29","verse":"24","text":"Laban ka a la jɔnmuso do di Leya ma ka a kɛ a la jɔn di. Jɔnmuso wo tɔɔ ko Silipa."},{"book":"ADA","chapter":"29","verse":"25","text":"Duusagbɛni, Yakuba ka Leya le yen ye! A wara a fɔ Laban yɛ ko: «I nɔ nfen de kɛla n na ɲin ten? N ka baara kɛ i yɛ Rasɛli le sɔrɔn ko rɔ. Nfenna i ra n janfa?»"},{"book":"ADA","chapter":"29","verse":"26","text":"Laban ka a jabi: «Ka dɔɔmamɔɔ furu kɔrɔmuso ɲɛ, wo tɛ kɛla an wara yan."},{"book":"ADA","chapter":"29","verse":"27","text":"I sabari ka lɔɔkun ɲin dafa Leya la kɔɲɔ bon na. Wo wa tamin, n di Rasɛli fanan di i ma. Wo rɔ, i ri san wɔrɔnwula gbɛrɛ kɛ n yɛ.»"},{"book":"ADA","chapter":"29","verse":"28","text":"Yakuba sɔnda wo ma. A ka lɔɔkun wo dafa Leya fɛ. Wo taminni, Laban ka a denmuso Rasɛli fanan di a ma."},{"book":"ADA","chapter":"29","verse":"29","text":"Laban ka a la jɔnmuso Bilaha di Rasɛli ma ka a kɛ a la jɔnmuso ri."},{"book":"ADA","chapter":"29","verse":"30","text":"Yakuba ni Rasɛli dɛnda. Rasɛli diyara a yɛ ka tamin Leya kan. Yakuba ka san wɔrɔnwula kɛ baarala Laban yɛ ikɔ tuunni."},{"book":"ADA","chapter":"29","verse":"31","text":"Allabatala ka a yen ko Leya ma duman Yakuba yɛ kosɛbɛ, tuma mɛn na, a ka den sɔrɔn nɔɔya Leya yɛ, kɔni Rasɛli tɛrɛ ye densɔrɔnbali le ri."},{"book":"ADA","chapter":"29","verse":"32","text":"Leya ka kɔnɔ ta ka dencɛ sɔrɔn. A ka a fɔ ko: «Allabatala ra n na tɔrɔya yen. N di diya n cɛɛ yɛ sisen.» Wo le rɔ, a ka den tɔɔ la ko Rubɛn29.32 Rubɛn kɔrɔ ye le ko «i ɲa lɔ, dencɛ le»."},{"book":"ADA","chapter":"29","verse":"33","text":"A ka kɔnɔ ta ikɔ tuunni ka dencɛ sɔrɔn. A ka a fɔ ko: «Allabatala ra a mɛn ko n ma duman n cɛɛ yɛ. Wo rɔ, a ra den ɲin fanan di n ma.» Wo le rɔ, a ka den wo tɔɔ la ko Simeyɔn29.33 Simeyɔn kɔrɔ ye le ko Alla ye n kan mɛnna."},{"book":"ADA","chapter":"29","verse":"34","text":"Leya ka kɔnɔ ta ikɔ tuunni ka dencɛ sɔrɔn. A ka a fɔ ko: «Sisen kɔni, n cɛɛ ri i fasa n ma, ka a masɔrɔn n da dencɛ sawa sɔrɔn a yɛ.» Wo le rɔ, a ka den wo tɔɔ la ko Lebi29.34 Lebi kɔrɔ ye le ko masidi."},{"book":"ADA","chapter":"29","verse":"35","text":"A ka kɔnɔ ta ikɔ tuunni ka dencɛ sɔrɔn. A ka a fɔ ko: «Sisen, n di Allabatala tando.» Wo le rɔ, a ka den wo tɔɔ la ko Yahuda29.35 Yahuda kɔrɔ ye le ko bato. Wo kɔ, a ka den sɔrɔn madooya."}]}