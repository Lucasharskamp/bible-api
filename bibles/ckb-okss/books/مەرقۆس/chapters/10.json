{"data":[{"book":"مەرقۆس","chapter":"10","verse":"1","text":"ئینجا عیسا ئەوێی بەجێهێشت و هاتە هەرێمی یەهودیا و ئەوبەری ڕووباری ئوردون. دیسان خەڵک لێی کۆبوونەوە، وەک نەریتی خۆی فێری دەکردن."},{"book":"مەرقۆس","chapter":"10","verse":"2","text":"هەندێک فەریسی هاتن و بۆ تاقیکردنەوە پرسیاریان لێی کرد: «ئایا دروستە مێرد ژنەکەی تەڵاق بدات؟»"},{"book":"مەرقۆس","chapter":"10","verse":"3","text":"وەڵامی دایەوە: «موسا فەرمانی چی پێ کردوون؟»"},{"book":"مەرقۆس","chapter":"10","verse":"4","text":"گوتیان: «موسا ڕێی داوە پیاو تەڵاقنامە بنووسێت و لە ژنەکەی جودا ببێتەوە.»"},{"book":"مەرقۆس","chapter":"10","verse":"5","text":"بەڵام عیسا پێی فەرموون: «لەبەر دڵڕەقیتان ئەم ڕاسپاردەیەی بۆ نووسین."},{"book":"مەرقۆس","chapter":"10","verse":"6","text":"بەڵام لە سەرەتای بەدیهێنانەوە، خودا ﴿بە نێر و مێ بەدیهێنان.﴾10‏:6 پەیدابوون 1‏:27.‏‏"},{"book":"مەرقۆس","chapter":"10","verse":"7","text":"﴿لەبەر ئەوە پیاو دایک و باوکی خۆی بەجێدەهێڵێت و بە ژنەکەیەوە دەنووسێت،"},{"book":"مەرقۆس","chapter":"10","verse":"8","text":"ئیتر هەردووکیان دەبنە یەک جەستە.﴾10‏:8 پەیدابوون 2‏:24.‏‏ کەواتە چیتر دوو نین، بەڵکو یەک جەستەن."},{"book":"مەرقۆس","chapter":"10","verse":"9","text":"لەبەر ئەوە ئەوەی خودا بە یەکتری گەیاندووە، با مرۆڤ جیای نەکاتەوە.»"},{"book":"مەرقۆس","chapter":"10","verse":"10","text":"لە ماڵەوەش، قوتابییەکان دیسان لەم بارەیەوە لێیان پرسی."},{"book":"مەرقۆس","chapter":"10","verse":"11","text":"پێی فەرموون: «ئەوەی ژنەکەی تەڵاق بدات و یەکێکی دیکە بهێنێت، ئەوا داوێنپیسی بەرامبەر دەکات."},{"book":"مەرقۆس","chapter":"10","verse":"12","text":"ئەگەر ژن مێردەکەی تەڵاق بدات و مێرد بە یەکێکی دیکە بکات، ئەوا داوێنپیسی دەکات.»"},{"book":"مەرقۆس","chapter":"10","verse":"13","text":"خەڵکی منداڵیان هێنایە لای عیسا تاوەکو دەستیان لەسەر دابنێت10‏:13 مەبەست لە دەست لەسەر دانان، بەرەکەتدارکردنە.‏، بەڵام قوتابییەکان سەرزەنشتیان کردن."},{"book":"مەرقۆس","chapter":"10","verse":"14","text":"کە عیسا ئەمەی بینی، تووڕە بوو، پێی فەرموون: «لێگەڕێن منداڵان بێنە لام، ڕێیان لێ مەگرن، چونکە شانشینی خودا هی وەک ئەمانەیە."},{"book":"مەرقۆس","chapter":"10","verse":"15","text":"ڕاستیتان پێ دەڵێم: ئەوەی وەک منداڵێک شانشینی خودا قبوڵ نەکات، هەرگیز ناچێتە ناویەوە.»"},{"book":"مەرقۆس","chapter":"10","verse":"16","text":"منداڵەکانیشی لە باوەش کرد، دەستی لەسەر دانان و بەرەکەتی پێدان."},{"book":"مەرقۆس","chapter":"10","verse":"17","text":"کاتێک عیسا خەریک بوو دەڕۆیشت، پیاوێک بە پەلە بەرەو ڕووی هات، کڕنۆشی بۆ برد و لێی پرسی: «مامۆستای باش، چی بکەم تاکو ژیانی هەتاهەتایی بە میرات وەربگرم؟»"},{"book":"مەرقۆس","chapter":"10","verse":"18","text":"عیسا پێی فەرموو: «بۆچی بە باش ناوم دەبەیت؟ بێجگە لە خودا کەس باش نییە."},{"book":"مەرقۆس","chapter":"10","verse":"19","text":"ڕاسپاردەکان دەزانیت: ﴿مەکوژە، داوێنپیسی مەکە، مەدزە، شایەتی درۆ مەدە، فێڵ مەکە، ڕێزی دایک و باوکت بگرە.﴾10‏:19 دەرچوون 20‏:12 و دواوتار 5‏:16‏،20‏‏.‏»"},{"book":"مەرقۆس","chapter":"10","verse":"20","text":"ئەویش پێی گوت: «مامۆستا، لە منداڵییەوە هەموو ئەم ڕاسپاردانەم بەجێگەیاندووە.»"},{"book":"مەرقۆس","chapter":"10","verse":"21","text":"عیسا سەیری کرد و خۆشیویست، پێی فەرموو: «شتێکت کەمە، بڕۆ هەرچیت هەیە هەمووی بفرۆشە و بیدە بە هەژاران، بەمە گەنجینەیەکت لە ئاسماندا دەبێت، ئینجا وەرە دوام بکەوە.»"},{"book":"مەرقۆس","chapter":"10","verse":"22","text":"بەم قسەیە دڵی خورپەی کرد، بە دڵتەنگییەوە ڕۆیشت، چونکە سامانێکی زۆری هەبوو."},{"book":"مەرقۆس","chapter":"10","verse":"23","text":"عیسا سەیری دەوروپشتی کرد و بە قوتابییەکانی فەرموو: «چوونە ناو شانشینی خودا بۆ دەوڵەمەند چەند زەحمەتە!»"},{"book":"مەرقۆس","chapter":"10","verse":"24","text":"قوتابییەکان لە قسەکانی سەرسام بوون، بەڵام عیسا دیسان پێی فەرموون: «کوڕینە، چوونە ناو شانشینی خودا چەند زەحمەتە!"},{"book":"مەرقۆس","chapter":"10","verse":"25","text":"ئاسانترە وشترێک بە کونی دەرزییەکەوە بچێت لەوەی دەوڵەمەندێک بچێتە ناو شانشینی خوداوە.»"},{"book":"مەرقۆس","chapter":"10","verse":"26","text":"جا زیاتر سەرسام بوون و بە یەکتریان گوت: «کەواتە کێ دەتوانێت ڕزگاری بێت؟»"},{"book":"مەرقۆس","chapter":"10","verse":"27","text":"عیساش سەیری کردن و فەرمووی: «لەلای مرۆڤ مەحاڵە، بەڵام لەلای خودا نا، چونکە لەلای خودا هەموو شتێک دەبێت.»"},{"book":"مەرقۆس","chapter":"10","verse":"28","text":"پەترۆس دەستی بە قسە کرد و گوتی: «ئەوەتا ئێمە وازمان لە هەموو شتێک هێناوە و دوات کەوتووین.»"},{"book":"مەرقۆس","chapter":"10","verse":"29","text":"عیسا فەرمووی: «ڕاستیتان پێ دەڵێم: کەس نییە ماڵ، برا، خوشک، دایک، باوک، منداڵ یان کێڵگەی لە پێناوی من و مزگێنییەکەم بەجێهێشتبێت،"},{"book":"مەرقۆس","chapter":"10","verse":"30","text":"ئێستا لەم دنیایە سەد ئەوەندە وەرنەگرێتەوە لە ماڵ، برا، خوشک، دایک، منداڵ و کێڵگە لەگەڵ چەوسانەوە، لەو دنیاش ژیانی هەتاهەتایی."},{"book":"مەرقۆس","chapter":"10","verse":"31","text":"بەڵام زۆر لە یەکەمینەکان دەبنە دواهەمین و دواهەمینەکانیش دەبنە یەکەمین.»"},{"book":"مەرقۆس","chapter":"10","verse":"32","text":"بە ڕێگاوە بەرەو ئۆرشەلیم سەردەکەوتن، عیسا پێشیان کەوتبوو، قوتابییەکانیش سەرسام ببوون، ئەوانەی دوای دەکەوتن دەترسان. دیسان دوازدە قوتابییەکەی جیا کردەوە و دەستی کرد بە باسکردنی ئەو شتانەی کە بەسەری دێت."},{"book":"مەرقۆس","chapter":"10","verse":"33","text":"فەرمووی: «ئەوا بۆ ئۆرشەلیم سەردەکەوین، کوڕی مرۆڤ دەدرێتە دەست کاهینانی باڵا و مامۆستایانی تەورات، بڕیاری مردنی دەدەن، دەیدەنە دەست ناجولەکەکان،"},{"book":"مەرقۆس","chapter":"10","verse":"34","text":"گاڵتەی پێ دەکەن و تفی لێدەکەن و بە قامچی لێی دەدەن و دەیکوژن. دوای سێ ڕۆژ هەڵدەستێتەوە.»"},{"book":"مەرقۆس","chapter":"10","verse":"35","text":"یاقوب و یۆحەنای کوڕەکانی زەبدی هاتنە لای و پێیان گوت: «مامۆستا، دەمانەوێت هەرچی داوای دەکەین بۆمان بکەیت.»"},{"book":"مەرقۆس","chapter":"10","verse":"36","text":"ئەویش پێی فەرموون: «چیتان دەوێت بۆتان بکەم؟»"},{"book":"مەرقۆس","chapter":"10","verse":"37","text":"وەڵامیان دایەوە: «کاتێک لەسەر تەختی شکۆمەندییەکەت دانیشتیت، پێمان ڕەوا ببینە یەکێکمان لەلای ڕاستت و یەکێکمان لەلای چەپت دابنیشین.»"},{"book":"مەرقۆس","chapter":"10","verse":"38","text":"بەڵام عیسا پێی فەرموون: «نازانن داوای چی دەکەن. ئایا دەتوانن ئەو جامە بخۆنەوە کە من دەیخۆمەوە؟ ئایا دەتوانن بەو ئازارەدا تێبپەڕن کە من پێیدا تێدەپەڕم10‏:38 مەبەستی لە لەخاچدانە.‏؟»"},{"book":"مەرقۆس","chapter":"10","verse":"39","text":"وەڵامیان دایەوە: «دەتوانین.»"},{"book":"مەرقۆس","chapter":"10","verse":"40","text":"بەڵام دانیشتن لەلای ڕاست و چەپمەوە، هی من نییە تاکو بیبەخشم. ئەو شوێنانە هی ئەو کەسانەیە کە بۆیان ئامادە کراون.»"},{"book":"مەرقۆس","chapter":"10","verse":"41","text":"کاتێک دە قوتابییەکەی دیکە قسەکانی یاقوب و یۆحەنایان بیستەوە، لێیان تووڕە بوون،"},{"book":"مەرقۆس","chapter":"10","verse":"42","text":"بەڵام عیسا بانگی کردن و پێی فەرموون: «دەزانن ئەوانەی بە سەرۆکی نەتەوەکانی دیکە دادەنرێن وەک میر فەرمانڕەواییان بەسەردا دەکەن و گەورەکانیان دەسەڵاتیان بەسەردا دەسەپێنن."},{"book":"مەرقۆس","chapter":"10","verse":"43","text":"بەڵام لەنێو ئێوەدا ئاوا نابێت، بەڵکو ئەوەی دەیەوێت لەنێوتاندا پایەی بەرز بێت، با ببێتە خزمەتکارتان."},{"book":"مەرقۆس","chapter":"10","verse":"44","text":"ئەوەش کە دەیەوێ لەنێوتاندا ببێتە یەکەم، با ببێتە بەندەی هەمووتان،"},{"book":"مەرقۆس","chapter":"10","verse":"45","text":"چونکە تەنانەت کوڕی مرۆڤیش نەهاتووە تاکو خزمەت بکرێت، بەڵکو خزمەت بکات و ژیانی خۆی بەخت بکات بۆ کڕینەوەی خەڵکێکی زۆر.»"},{"book":"مەرقۆس","chapter":"10","verse":"46","text":"ئینجا گەیشتنە شاری ئەریحا. لەو کاتەی خۆی و قوتابییەکانی و خەڵکێکی زۆر لە شارەکە هاتنە دەرەوە، سواڵکەرێکی نابینا بە ناوی بارتیماوس کە بە واتای کوڕی تیماوس دێت، لەسەر ڕێگا دانیشتبوو."},{"book":"مەرقۆس","chapter":"10","verse":"47","text":"کە بیستی ئەوە عیسای ناسیرەییە، هاواری کرد: «عیسای کوڕی داود، بەزەییت پێمدا بێتەوە!»"},{"book":"مەرقۆس","chapter":"10","verse":"48","text":"زۆر کەس ئەویان سەرزەنشت کرد تاکو بێدەنگ بێت. بەڵام زۆر بەرزتر هاواری دەکرد: «کوڕی داود، بەزەییت پێمدا بێتەوە!»"},{"book":"مەرقۆس","chapter":"10","verse":"49","text":"عیسا ڕاوەستا و فەرمووی: «بانگی بکەن.»"},{"book":"مەرقۆس","chapter":"10","verse":"50","text":"ئیتر کەواکەی فڕێدا و هەستا و هاتە لای عیسا."},{"book":"مەرقۆس","chapter":"10","verse":"51","text":"عیسا لێی پرسی: «چیت دەوێ بۆت بکەم؟»"},{"book":"مەرقۆس","chapter":"10","verse":"52","text":"عیساش پێی فەرموو: «بڕۆ! باوەڕەکەت تۆی چاککردەوە.» دەستبەجێ بینایی بۆ گەڕایەوە و بە ڕێگادا دوای عیسا کەوت."}]}