{"data":[{"book":"2 Atesalonika","chapter":"1","verse":"1","text":"Paulo, Silivano ndi Timoteyo."},{"book":"2 Atesalonika","chapter":"1","verse":"2","text":"Chisomo ndi mtendere kwa inu kuchokera kwa Mulungu Atate ndi Ambuye Yesu Khristu."},{"book":"2 Atesalonika","chapter":"1","verse":"3","text":"Ife tiyenera kuyamika Mulungu nthawi zonse chifukwa cha inu abale. Ndipo tiyenera kutero chifukwa chikhulupiriro chanu chikukulirakulirabe, ndiponso chikondi chimene aliyense wa inu ali nacho pa mnzake chikuchulukirachulukirabe."},{"book":"2 Atesalonika","chapter":"1","verse":"4","text":"Nʼchifukwa chake, timayankhula monyadira mʼmipingo yonse ya Mulungu za kupirira kwanu ndi chikhulupiriro chanu pakati pa masautso onse ndi mayesero amene mukudutsamo."},{"book":"2 Atesalonika","chapter":"1","verse":"5","text":"Zonsezi zikutsimikiza kuti Mulungu amaweruza molungama. Zotsatira zake ndi zakuti mudzatengedwa kukhala oyenera kulowa mu ufumu wa Mulungu umene mukuwuvutikira."},{"book":"2 Atesalonika","chapter":"1","verse":"6","text":"Mulungu ndi wolungama ndipo adzalanga amene amakusautsaniwo"},{"book":"2 Atesalonika","chapter":"1","verse":"7","text":"ndikukupatsani mpumulo amene mukusautsidwa, pamodzi ndi ifenso. Izi zidzachitika Ambuye Yesu akadzaoneka mʼmalawi amoto kuchokera kumwamba pamodzi ndi angelo ake amphamvu."},{"book":"2 Atesalonika","chapter":"1","verse":"8","text":"Iye adzalanga amene sadziwa Mulungu ndi amene samvera Uthenga Wabwino wa Ambuye athu Yesu."},{"book":"2 Atesalonika","chapter":"1","verse":"9","text":"Adzalangidwa ndi chiwonongeko chamuyaya ndipo sadzaonanso nkhope ya Ambuye ndi ulemerero wamphamvu zake"},{"book":"2 Atesalonika","chapter":"1","verse":"10","text":"pa tsiku limene iye adzabwera kudzalemekezedwa mwa oyera mtima ndi kuyamikidwa ndi onse amene anakhulupirira. Inu mudzakhala nawo mʼgulumo chifukwa munakhulupirira umboni wathu."},{"book":"2 Atesalonika","chapter":"1","verse":"11","text":"Nʼchifukwa chake timakupemphererani nthawi zonse, kuti Mulungu wathu akusandutseni oyenera mayitanidwe ake, ndi kuti mwa mphamvu zake akwaniritse cholinga chanu chilichonse chabwino ndi chilichonse chochitika mwachikhulupiriro."},{"book":"2 Atesalonika","chapter":"1","verse":"12","text":"Ife timapempherera zimenezi kuti dzina la Ambuye athu Yesu lilemekezedwe mwa inu, ndi inu mulemekezedwe mwa Iyeyo. Zonsezi zidzachitika chifukwa cha chisomo cha Mulungu wathu ndi Ambuye Yesu Khristu."}]}