{"data":[{"book":"Vatongi","chapter":"15","verse":"1","text":"Mushure mechinguva, panguva yokukohwa gorosi, Samusoni akatora mbudzana akaenda kundoshanyira mukadzi wake. Akati, “Ndinoda kupinda mumba nomukadzi wangu.” Asi baba vomukadzi wake havana kumutendera kupinda."},{"book":"Vatongi","chapter":"15","verse":"2","text":"Baba vomukadzi wake vakati, “Ndakanga ndine chokwadi chaizvo kuti unomuvenga kwazvo zvokuti ndakamupa kushamwari yako. Ko, mununʼuna wake haana kunaka kukunda iye here? Chimutora iye panzvimbo yake.”"},{"book":"Vatongi","chapter":"15","verse":"3","text":"Samusoni akati kwaari, “Panguva ino ndine mvumo yokuti nditsive kuvaFiristia; ndichavaitira zvakaipa chaizvo.”"},{"book":"Vatongi","chapter":"15","verse":"4","text":"Saka akabuda akandobata makava mazana matatu akaasunganidza miswe yawo achiita maviri maviri. Ipapo akaisa zhenje pakati pemiswe miviri miviri yacho."},{"book":"Vatongi","chapter":"15","verse":"5","text":"Akatungidza mazhenje akaregedza makava akapinda muzviyo zvavaFiristia zvakanga zvimire. Akapisa zviyo zvakanga zvakohwewa nezvakanga zvimire mumunda, pamwe chete neminda yemizambiringa neyemiorivhi."},{"book":"Vatongi","chapter":"15","verse":"6","text":"VaFiristia pavakabvunza kuti, “Ndianiko aita izvi?” vakaudzwa kuti, “NdiSamusoni, mukuwasha womuTimina, nemhaka yokuti mukadzi wake akapiwa kushamwari yake.”"},{"book":"Vatongi","chapter":"15","verse":"7","text":"Samusoni akati kwavari, “Sezvo maita kudai, ini handitombomiri kusvikira ndakutsivai.”"},{"book":"Vatongi","chapter":"15","verse":"8","text":"Akavarwisa zvakasimba uye akauraya vazhinji vavo. Ipapo akaburuka akandogara mubako redombo reEtami."},{"book":"Vatongi","chapter":"15","verse":"9","text":"VaFiristia vakakwidza vakandodzika musasa wavo muJudha, vakapararira kusvika pedyo neRehi."},{"book":"Vatongi","chapter":"15","verse":"10","text":"Varume veJudha vakavabvunza vakati, “Mauyireiko kuzorwa nesu?”"},{"book":"Vatongi","chapter":"15","verse":"11","text":"Ipapo varume zviuru zvitatu vaibva kuJudha vakaburuka kubako reEtami vakandoti kuna Samusoni, “Ko, haunzwi here kuti vaFiristia vanotitonga? Chiiko chawatiitira?”"},{"book":"Vatongi","chapter":"15","verse":"12","text":"Ivo vakati kwaari, “Tauya kuzokusunga kuti tikuise kuvaFiristia.”"},{"book":"Vatongi","chapter":"15","verse":"13","text":"Ivo vakati, “Hongu, isu tichangokusunga bedzi tigokuisa mumaoko avo. Hatikuurayi isu.” Saka vakamusunga namabote matsva maviri vakamutungamirira kuruware."},{"book":"Vatongi","chapter":"15","verse":"14","text":"Akati aswedera kuRehi, vaFiristia vakauya kwaari vachidanidzira. Mweya waJehovha wakauya paari nesimba. Mabote akanga ari mumaoko ake akaita sorushinda, uye zvisungo zvikadonha mumaoko ake."},{"book":"Vatongi","chapter":"15","verse":"15","text":"Akawana rushaya rutsva rwembongoro, akarubata akauraya varume chiuru."},{"book":"Vatongi","chapter":"15","verse":"16","text":"Ipapo Samusoni akati,"},{"book":"Vatongi","chapter":"15","verse":"17","text":"Akati apedza kutaura, akakanda rushaya kure; uye nzvimbo iyoyo ikanzi Ramati Rehi."},{"book":"Vatongi","chapter":"15","verse":"18","text":"Nokuti akanga ava nenyota chaizvo, akadanidzira kuna Jehovha akati, “Mapa muranda wenyu kukunda kukuru. Zvino ndofira pano nenyota here ndigowira mumaoko avasina kudzingiswa?”"},{"book":"Vatongi","chapter":"15","verse":"19","text":"Ipapo Mwari akazarura mukaha muRehi, mvura ikabuda mauri. Samusoni akati anwa, simba rake rakadzoka maari uye akamutsiridzwazve. Saka tsime iro rakanzi Eni Hakore, uye richirimo muRehi."},{"book":"Vatongi","chapter":"15","verse":"20","text":"Samusoni akatungamirira vaIsraeri kwamakore makumi maviri mumazuva avaFiristia."}]}