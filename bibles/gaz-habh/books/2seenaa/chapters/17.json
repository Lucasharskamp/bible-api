{"data":[{"book":"2 Seenaa","chapter":"17","verse":"1","text":"Yehooshaafaax ilmi Aasaa iddoo abbaa isaa mootii taʼe; Israaʼelittis ni cime."},{"book":"2 Seenaa","chapter":"17","verse":"2","text":"Innis magaalaawwan Yihuudaa kanneen jabeeffamanii ijaaraman hunda keessa loltoota ni qubachiise; Yihuudaa fi magaalaawwan Efreem kanneen abbaan isaa Aasaan qabatee ture keessas loltoota magaalaa eegan ni kaaʼe."},{"book":"2 Seenaa","chapter":"17","verse":"3","text":"Sababii Yehooshaafaax bara dargaggummaa isaa keessa karaa abbaan isaa Daawit jiraachaa ture irra deddeebiʼeef Waaqayyo isa wajjin ture. Inni Baʼaal duukaa hin buune;"},{"book":"2 Seenaa","chapter":"17","verse":"4","text":"waan Israaʼeloonni hojjetan duukaa buʼuu dhiisee Waaqa abbootii isaa duukaa buʼuudhaan ajaja isaa ni eege."},{"book":"2 Seenaa","chapter":"17","verse":"5","text":"Waaqayyos harka isaa jalatti mootummaa cimsee ni dhaabe; akka inni qabeenyaa fi ulfina guddaa qabaatuufis Yihuudoonni hundi Yehooshaafaaxiif kennaa fidaa turan."},{"book":"2 Seenaa","chapter":"17","verse":"6","text":"Garaan isaas karaa Waaqayyootiif banamaa ture; kana malees iddoowwan sagadaa kanneen gaarran irraatii fi siidaawwan Aasheeraa Yihuudaa keessaa ni balleesse."},{"book":"2 Seenaa","chapter":"17","verse":"7","text":"Bara mootummaa isaa keessaa waggaa sadaffaatti akka isaan magaalaawwan Yihuudaa keessatti barsiisaniif qondaaltota isaa jechuunis Ben-Haayil, Obaadiyaa, Zakkaariyaas, Naatnaaʼelii fi Miikaayaasin ni erge."},{"book":"2 Seenaa","chapter":"17","verse":"8","text":"Lewwonni tokko tokko isaan wajjin turan; jarris: Shemaaʼiyaa, Netaaniyaa, Zebaadiyaa, Asaaheel, Shemiiraamoot, Yoonaataan, Adooniyaa, Xoobbiyyahuu fi Xoob-Adooniyaa feʼa. Luboonni immoo Eliishaamaa fi Yehooraam turan."},{"book":"2 Seenaa","chapter":"17","verse":"9","text":"Isaanis Kitaaba Seera Waaqayyoo fuudhanii deemanii guutummaa Yihuudaa keessatti ni barsiisan; magaalaawwan Yihuudaa hunda keessas deemanii saba ni barsiisan."},{"book":"2 Seenaa","chapter":"17","verse":"10","text":"Sababii sodaachisni Waaqayyoo mootummoota biyyoota naannoo Yihuudaa jiran irra buʼeef isaan Yehooshaafaax wajjin wal hin lolle."},{"book":"2 Seenaa","chapter":"17","verse":"11","text":"Filisxeemonni tokko tokko kennaawwanii fi meetii akka gibiraatti fidanii Yehooshaafaaxiif ni kennan; Araboonni immoo bushaayee jechuunis korbeeyyii hoolaa kuma torbaa fi dhibba torbaa fi korbeeyyii reʼee kuma torbaa fi dhibba torba fidaniif."},{"book":"2 Seenaa","chapter":"17","verse":"12","text":"Yehooshaafaaxis ittuma caalchisee jabaachaa ni deeme; Yihuudaa keessattis daʼannoowwanii fi magaalaawwan miʼa itti kuusan ni ijaare;"},{"book":"2 Seenaa","chapter":"17","verse":"13","text":"inni mankuusaalee baayʼee magaalaawwan Yihuudaa keessaa qaba ture. Loltoota muuxannoo qabanis Yerusaalem keessa turse."},{"book":"2 Seenaa","chapter":"17","verse":"14","text":"Haalli isaan itti maatii maatiidhaan hiriiranis kana:"},{"book":"2 Seenaa","chapter":"17","verse":"15","text":"isatti aanee Yehohaanaan ajajjichi loltoota 280,000 wajjin;"},{"book":"2 Seenaa","chapter":"17","verse":"16","text":"isatti aanee immoo Amaasiyaa ilma Zikrii kan tajaajila Waaqayyootiif jedhee of kenne loltoota 200,000 wajjin."},{"book":"2 Seenaa","chapter":"17","verse":"17","text":"Gosa Beniyaam keessaa:"},{"book":"2 Seenaa","chapter":"17","verse":"18","text":"isatti aanee immoo Yehoozaabaad namoota lolaaf qophaaʼan 180,000 wajjin hiriire."},{"book":"2 Seenaa","chapter":"17","verse":"19","text":"Isaan kunneen namoota inni magaalaawwan guutummaa Yihuudaa keessatti jabeeffamanii ijaaraman keessa qubachiiseen alatti warra mooticha tajaajilaa turanii dha."}]}