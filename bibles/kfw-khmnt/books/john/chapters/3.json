{"data":[{"book":"John","chapter":"3","verse":"1","text":"Pharisee ka-eii Jihudi ngai lamkakei araming Nicodemus inti miring inkhat aleiom."},{"book":"John","chapter":"3","verse":"2","text":"Hiwa miringpa in zaanna Jisu diang aheiwa-ah aleiti, “Rabbi, keini'n kinjet khachu Pathian diangnga inphut kajuo ocha kha na eii; Pathian in ama kha inruoipuimak inchu, tuteii inkhat innum nang itho inlak chuon ngaihi thomatornunu.”"},{"book":"John","chapter":"3","verse":"3","text":"Jisu'n amadiang aleimasang, “Inthiangnga Kei'n nangdiang kitihi eii: tu ka-ang in woikhat inneitharmak inchu, ama'n Pathian Rengram kha mumaneii nuni.” 3:3. woikhat; emakli chungtiang makheiya."},{"book":"John","chapter":"3","verse":"4","text":"Nicodemus in amadiang aleiti, “Angtho tholi upa ka-ejei miring khan inneithar sikme?” “Anu wonsuungnga woikhat inlet-ah luutli juo-inneirit thaniabe?”"},{"book":"John","chapter":"3","verse":"5","text":"Jisu'n aleimasang, “Kei'n inthiangnga nangdiang kitihi eii, tu ka-ang in tuiya khat-um Ratha-ah inneitharmak inchu, ama'n Pathian Rengram kha luuttheinuni."},{"book":"John","chapter":"3","verse":"6","text":"Taksa ah inneikha taksa eii, halli Ratha ah inneikha ratha eii."},{"book":"John","chapter":"3","verse":"7","text":"Kei'n nangdiang kinatihi nang ngakmaro, nang woikhat na-inneitharsik eii. 3:7. woikhat; emakli chungtiang makheiya."},{"book":"John","chapter":"3","verse":"8","text":"Thiraang khan araangnazoot rei araang; halli nang in arasa kha najet, takkha humakheiya kaheiwame emakli huntiangme isi nang in jetmakche. Ratha ah innei miring rakip ngaikha khawa ka-ang eii.”"},{"book":"John","chapter":"3","verse":"9","text":"Nicodemus in amadiang aheimasang, “Hiwahi angtho tholia ethei sikme?”"},{"book":"John","chapter":"3","verse":"10","text":"Jisu'n amadiang aleimasang, “Nang Israel ngai ocha na-epumma hiwa ngaihi nilajetmakbe?"},{"book":"John","chapter":"3","verse":"11","text":"kei'n inthiangnga nangnidiang kitihi eii, keini'n kin-ijetkha kinril khat-um kin imukhan sakhi eii; takkha keini sakhi kha nangni'n leimakchu."},{"book":"John","chapter":"3","verse":"12","text":"Kei'n manmasituolla kitho chuon ngaikha nangnidiang kariljei halli nangni'n ngamnamakchu, Marwaanna kaom jarra karil inle angtho thoa ningngamnasik me?"},{"book":"John","chapter":"3","verse":"13","text":"Tuteii inkhat-um chungtiang kalla marwaanna kasi ommu takkha marwaan makheiya kajuochum Miring Sapa khabit eii.” 3:13. Hi chonghi alam 21 makheiya lei injomritna cha."},{"book":"John","chapter":"3","verse":"14","text":"Moses in neelramma sumsen maruul kha ikadomsaang angnga, Miring Sapa kha-um inkadom saangsik eii, Teelna 21:9"},{"book":"John","chapter":"3","verse":"15","text":"khachu Amadiang ka-ngamna rakip in hektik kaboi ringna inmunasik eii."},{"book":"John","chapter":"3","verse":"16","text":"Ajarchu Pathian in manmasituol kha hituk aminriang khachu Asapa inkhatbit kha ama'n anapeii, amadiang kangamnatak miring khan thina mununi takkha kumsoot ringna kha amusik eii."},{"book":"John","chapter":"3","verse":"17","text":"Pathian in Asapa kha manmasituol chong katansik ijuotir emak, takkha manmasituol kakatansik ijuotir kha eii."},{"book":"John","chapter":"3","verse":"18","text":"Amadiang ngamna kanei mi ngaichu chongtan omnuni; takkha amadiang ngamna keneimak mi ngaichu chong atansuojei, ajarchu Pathian Sapa inkhatbit ramingkha ngamnamu."},{"book":"John","chapter":"3","verse":"19","text":"Chongtan kha hiwahi ejei, khachu War kha manmasituolla ajuojei, takkha mi ngai inchu akaziing kha war neek-ah inleimanuom, ajarchu inmani chuontho ngaikha leidikmak."},{"book":"John","chapter":"3","verse":"20","text":"Chuon kadikmak katho ngai'n war kha inleimatir, ajarchu inmani kadikmak chuonkha inlarte intia wardiang heiwamu."},{"book":"John","chapter":"3","verse":"21","text":"Takkha akadik katho ngai'n inmani itho chuon ngaikha Pathian kinjuiya kintho eii tia malarnasik ah wardiang inheiwa."},{"book":"John","chapter":"3","verse":"22","text":"Hiwa thengnga, Jisu khat-um asiamruoi ngai'n Judea ramsuungnga inleisi, khawakhan ama'n apha bongkhat inmanile aleiomma khat-um baptize aleitho."},{"book":"John","chapter":"3","verse":"23","text":"John um Aenon inti Salim le innai munkhan baptize aleimintho, ajarchu khawa munkhan tui katamtak aleiom. Mipui ngai'n amadiang inheiwa halli ama'n baptize aleimintho."},{"book":"John","chapter":"3","verse":"24","text":"Ajarchu khawa phakhan John mikhumna ah laleidamu. Matt 14:13; Mk 6:16; Luk 3:19,20"},{"book":"John","chapter":"3","verse":"25","text":"Khawa jarra John siamruoi ngaili Jihudi ngai'n3:25. Jihudi; manuscript lekkhat achu Jihudi lekkhat tia injia. biaklam dungjuiya insuthiangna jarra murruolsiak inlei-intho."},{"book":"John","chapter":"3","verse":"26","text":"Khantia inmani'n John diang inheiwa ah inleiti, “Rabbi, nang in ama jarra nileiril, Jordan raaltiang makheiya nangle inruoi miring pakha hin baptize aminthoa om, halli miring rakip amadiang insi.”"},{"book":"John","chapter":"3","verse":"27","text":"John in aleimasang, “Marwaanna inphut injuopeii elekleiya tu inkhat innum iteii mutheinunu."},{"book":"John","chapter":"3","verse":"28","text":"‘Kei Christa kha emong, takkha keichu ama matiang najuotir kha ka-eii, kei'n kitihi’ nangni ningpumtak in kei sakhi ning ejei. Jn 1:20"},{"book":"John","chapter":"3","verse":"29","text":"Moinu kha moipa ta-eii; moipa sappui pa'n a-ngirra moipa rasa kha arangaiya ajetpha khan arok. Hinthoa kei rokna kha huui tungjei."},{"book":"John","chapter":"3","verse":"30","text":"Ama chu kheella aloksik eii takkha keichu kajuosiinsik eii.”"},{"book":"John","chapter":"3","verse":"31","text":"Chungtiang Makheiya kajuo ama'n mi rakip neek-ah alokwiai. Nuoipil chungnga kaom mikha nuoipilchung mi eii, khat-um nuoipilchung jarra ama'n aril, takkha marwaanna inphut kajuo ama'n mi rakip neek-ah alok."},{"book":"John","chapter":"3","verse":"32","text":"Ama'n imujei khat-um ijet ngaikha aril, kha e-innum ama sakhi kha tuteii innum leikeiluutmu."},{"book":"John","chapter":"3","verse":"33","text":"Takkha ama sakhi kakeiluut miring khan Pathian hi adik tia jetnabi ada."},{"book":"John","chapter":"3","verse":"34","text":"Pathian ijuotir miring khan Pathian chong ngaikha aril, ajarchu Pathian in Ratha kha akasip-ah apeii."},{"book":"John","chapter":"3","verse":"35","text":"Apa khan Asapa kha aminriang halli angrakip ngaikha ama kutchungnga ranak apejei. Matt 11:27; Luk 10:22"},{"book":"John","chapter":"3","verse":"36","text":"Asapa diang ngamna kanei miring khan hektik kaboi ringna kha amujei; Asapa kajuimak mi ngaikha ringna mununu, takkha Pathian raangna nuoiya inomsik eii."}]}