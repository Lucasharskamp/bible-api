{"data":[{"book":"1 AbaseKhorinte","chapter":"8","verse":"1","text":"Mayelana lokudla okunikelwe ezithombeni: Siyakwazi ukuthi sonke silolwazi. Ulwazi luyakhukhumeza, kodwa uthando luyakha."},{"book":"1 AbaseKhorinte","chapter":"8","verse":"2","text":"Umuntu ocabanga ukuthi wazi ulutho kakazi lutho njengoba efanele ukwazi."},{"book":"1 AbaseKhorinte","chapter":"8","verse":"3","text":"Kodwa umuntu othanda uNkulunkulu, uNkulunkulu uyamazi lowomuntu."},{"book":"1 AbaseKhorinte","chapter":"8","verse":"4","text":"Ngakho-ke, mayelana lokudla okunikelwe ezithombeni: Siyakwazi ukuthi “Isithombe kasisilutho emhlabeni” kanye lokuthi “UNkulunkulu munye kuphela kakho omunye.”"},{"book":"1 AbaseKhorinte","chapter":"8","verse":"5","text":"Ngoba lanxa kulabonkulunkulu abatshiwoyo, langabe ezulwini loba emhlabeni (njengoba impela kulabonkulunkulu abanengi lamakhosi amanengi),"},{"book":"1 AbaseKhorinte","chapter":"8","verse":"6","text":"kodwa kithi kuloNkulunkulu oyedwa kuphela, uYise, okwavela kuye izinto zonke njalo okunguye esimphilelayo; njalo kuleNkosi eyodwa kuphela, uJesu Khristu, izinto zonke zeza ngaye njalo esiphila ngaye."},{"book":"1 AbaseKhorinte","chapter":"8","verse":"7","text":"Kodwa akusimuntu wonke okwaziyo lokhu. Abanye abantu balokhu bejayele izithombe kuze kuthi lapho besidla ukudla okunjalo, bacabange ukuthi kunikelwe esithombeni njalo njengoba isazela sabo sibuthakathaka, siyangcoliswa."},{"book":"1 AbaseKhorinte","chapter":"8","verse":"8","text":"Kodwa ukudla akusisondezi eduzane loNkulunkulu; kasilahlekelwa yilutho nxa singadli, njalo kasizuzi lutho nxa sisidla."},{"book":"1 AbaseKhorinte","chapter":"8","verse":"9","text":"Kodwa qaphelani ukuba ukusebenza kwamalungelo enu akubi yisikhubekiso kwababuthakathaka."},{"book":"1 AbaseKhorinte","chapter":"8","verse":"10","text":"Ngoba nxa umuntu olesazela esibuthakathaka ebona lina elilalolulwazi lisidla ethempelini lesithombe, kambe kazukuba lesibindi sokudla okunikelwe ezithombeni na?"},{"book":"1 AbaseKhorinte","chapter":"8","verse":"11","text":"Ngakho umzalwane lo, uKhristu amfelayo, uchithwa yikwazi kwenu."},{"book":"1 AbaseKhorinte","chapter":"8","verse":"12","text":"Nxa lisenza isono kubazalwane benu kanje lilimaza isazela sabo esibuthakathaka, lenza isono kuKhristu."},{"book":"1 AbaseKhorinte","chapter":"8","verse":"13","text":"Ngakho-ke, nxa engikudlayo kusenza umzalwane wami awele esonweni, angiyikudla inyama futhi, ukuze ngingamwisi."}]}