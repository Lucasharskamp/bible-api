{"data":[{"book":"1 Athamaki","chapter":"6","verse":"1","text":"Mwaka-inĩ wa magana mana na mĩrongo ĩnana, thuutha wa andũ a Isiraeli kuuma bũrũri wa Misiri, o mwaka-inĩ wa ĩna wa Solomoni gũthamakĩra Isiraeli, mweri-inĩ wa Zivu, naguo nĩguo mweri wa keerĩ-rĩ,6:1 Mweri wa Zivu nĩguo mweri wa keerĩ wa Kĩyahudi, na nĩguo mweri wa ĩtano kũringana na mĩeri ya rĩu. Solomoni akĩambĩrĩria gwaka hekarũ ya Jehova."},{"book":"1 Athamaki","chapter":"6","verse":"2","text":"Hekarũ ĩrĩa Mũthamaki Solomoni aakĩire Jehova yarĩ na ũraihu wa mĩkono mĩrongo ĩtandatũ,6:2 nĩ ta mita 27 na wariĩ wa mĩkono mĩrongo ĩĩrĩ,6:2 nĩ ta mita 9 na ũraihu wa na igũrũ wa mĩkono mĩrongo ĩtatũ.6:2 nĩ ta mita ikũmi na ithatũ na nuthu (13:5)"},{"book":"1 Athamaki","chapter":"6","verse":"3","text":"Gĩthaku kĩa mwena wa mbere wa nyũmba ĩyo nene ya hekarũ nĩkĩongereire wariĩ wa hekarũ, nakĩo kĩarĩ kĩa mĩkono mĩrongo ĩĩrĩ,6:3 nĩ ta mita 9 na gĩgacomoka mĩkono ikũmi6:3 nĩ ta mita inya na nuthu (4:5) kuuma na mwena wa mbere wa hekarũ."},{"book":"1 Athamaki","chapter":"6","verse":"4","text":"Nake agĩakĩra hekarũ ndirica ngundeeru cia na igũrũ."},{"book":"1 Athamaki","chapter":"6","verse":"5","text":"Nĩaakithirie tũnyũmba twa mĩena-inĩ, tũgĩthiũrũrũkĩria hekarũ yothe tũnyiitanĩte na thingo cia nyũmba ĩrĩa nene ya hekarũ na cia handũ-harĩa-haamũre ha na thĩinĩ."},{"book":"1 Athamaki","chapter":"6","verse":"6","text":"Ngoroba ya thĩ mũno yarĩ na wariĩ wa mĩkono ĩtano,6:6 nĩ ta mita igĩrĩ na robo (2.25) na ya gatagatĩ yarĩ na wariĩ wa mĩkono ĩtandatũ,6:6 nĩ ta mita igĩrĩ na robo ithatũ (2.75) na ya gatatũ yarĩ na wariĩ wa mĩkono mũgwanja.6:6 nĩ ta mita 3 Nĩathondekire mbako ithiũrũrũkĩirie mwena wa na nja wa hekarũ, nĩgeetha mbaũ iria ndungu cia mwako itigatoonyio thingo-inĩ cia hekarũ."},{"book":"1 Athamaki","chapter":"6","verse":"7","text":"Hekarũ ĩgĩakwo-rĩ, mahiga marĩa maicũhĩirio kware no mo maahũthĩrirwo, na gũtiarĩ nyondo, kana ithanwa, kana kĩndũ kĩngĩ gĩa kĩgera kĩaiguirwo hau mwako-inĩ wa hekarũ hĩndĩ ĩrĩa yothe yaakagwo."},{"book":"1 Athamaki","chapter":"6","verse":"8","text":"Mũromo wa gũtoonya ngoroba ya thĩ warĩ mwena wa gũthini wa hekarũ; ningĩ nĩ haarĩ na ngathĩ ya kwambata ngoroba ya gatagatĩ na kuuma hau ĩgathiĩ ngoroba ya gatatũ."},{"book":"1 Athamaki","chapter":"6","verse":"9","text":"Nĩ ũndũ ũcio agĩaka hekarũ na akĩmĩrĩkia, akĩmĩgita na mĩgamba na mbaũ cia mĩtarakwa."},{"book":"1 Athamaki","chapter":"6","verse":"10","text":"Na nĩakĩrĩire tũnyũmba twa rwere tũthiũrũkĩirie hekarũ, ũraihu wa o kamwe warĩ mĩkono ĩtano6:10 nĩ ta mita igĩrĩ na robo (2.25) kũraiha na igũrũ, natuo twanyiitithanĩtio na hekarũ na mĩgamba ya mĩtarakwa."},{"book":"1 Athamaki","chapter":"6","verse":"11","text":"Kiugo kĩa Jehova nĩgĩakinyĩire Solomoni, akĩĩrwo atĩrĩ:"},{"book":"1 Athamaki","chapter":"6","verse":"12","text":"“Ha ũhoro wa hekarũ ĩno ũraaka-rĩ, ũngĩrũmĩrĩra uuge wakwa wa kũrũmĩrĩrwo, na ũrũmie mawatho makwa mothe, o na ũmenyerere maathani makwa na ũmathĩkagĩre, nĩngakũhingĩria kĩĩranĩro kĩrĩa ndaaheire thoguo Daudi."},{"book":"1 Athamaki","chapter":"6","verse":"13","text":"Na nĩngatũũrania na andũ a Isiraeli, na ndigatiganĩria andũ akwa a Isiraeli.”"},{"book":"1 Athamaki","chapter":"6","verse":"14","text":"Nĩ ũndũ ũcio Solomoni agĩaka hekarũ na akĩmĩrĩkia."},{"book":"1 Athamaki","chapter":"6","verse":"15","text":"Nake akĩhumbĩra thingo cia thĩinĩ na mbaũ cia mĩtarakwa, ciarĩtwo kuuma thĩ ya hekarũ nginya igũrũ, nakuo thĩ ya hekarũ gũkĩarwo mbaũ cia mũthengera."},{"book":"1 Athamaki","chapter":"6","verse":"16","text":"Mwena wa thuutha wa hekarũ akĩgayania mĩkono mĩrongo ĩĩrĩ6:16 nĩ ta mita 9 na mbaũ cia mĩtarakwa kuuma thĩ nginya igũrũ, nĩgeetha hekarũ-inĩ hagĩe handũ haamũre thĩinĩ, hatuĩke Harĩa-Hatheru-Mũno."},{"book":"1 Athamaki","chapter":"6","verse":"17","text":"Ũraihu wa nyũmba ĩrĩa nene yarĩ mbere ya kanyũmba kau warĩ wa mĩkono mĩrongo ĩna6:17 nĩ ta mita 18 kũraiha."},{"book":"1 Athamaki","chapter":"6","verse":"18","text":"Hekarũ thĩinĩ kwahumbĩrĩtwo na mbaũ cia mĩtarakwa, ciicũhĩtio magemio mahaana tũbũũthũ na mahũa macanũku. Indo ciothe ciarĩ cia mĩtarakwa; gũtiarĩ ihiga o na rĩmwe rĩonekaga."},{"book":"1 Athamaki","chapter":"6","verse":"19","text":"Thĩinĩ wa handũ-harĩa-haamũre, hekarũ thĩinĩ nĩathondekire handũ ha kũigĩrĩra ithandũkũ rĩa kĩrĩkanĩro kĩa Jehova."},{"book":"1 Athamaki","chapter":"6","verse":"20","text":"Hau thĩinĩ haamũre, ũraihu waho warĩ mĩkono mĩrongo ĩĩrĩ,6:20 nĩ ta mita 9 na wariĩ wa mĩkono mĩrongo ĩĩrĩ, na mĩkono mĩrongo ĩĩrĩ kũraiha na igũrũ. Nake nĩagemirie mwena wa thĩinĩ na thahabu therie,6:20 Thahabu yarũgamagĩrĩra riiri wa Ngai. na ningĩ akĩgemia kĩgongona kĩu na mbaũ cia mĩtarakwa."},{"book":"1 Athamaki","chapter":"6","verse":"21","text":"Solomoni aahumbĩrire hekarũ thĩinĩ na thahabu therie, na agĩkĩrania irengeeri cia thahabu mbere ya itoonyero rĩa hau thĩinĩ haamũre harĩa haagemetio na thahabu."},{"book":"1 Athamaki","chapter":"6","verse":"22","text":"Nĩ ũndũ ũcio akĩgemia thĩinĩ guothe na thahabu. Ningĩ nĩagemirie kĩgongona kĩrĩa kĩarĩ thĩinĩ wa handũ-harĩa-haamũre na thahabu."},{"book":"1 Athamaki","chapter":"6","verse":"23","text":"Hau thĩinĩ haamũre, agĩthondeka makerubi meerĩ na mbaũ cia mĩtamaiyũ, ikerubi o rĩmwe rĩarĩ rĩa mĩkono ikũmi6:23 nĩ ta mita inya na nuthu (4:5) kũraiha na igũrũ."},{"book":"1 Athamaki","chapter":"6","verse":"24","text":"Ikerubi rĩa mbere rĩarĩ na ithagu rĩa mĩkono ĩtano6:24 nĩ ta mita igĩrĩ na robo (2.25) kũraiha, na rĩu rĩngĩ mĩkono ĩtano; ũguo nĩ kuuga mĩkono ikũmi kuuma mũthia wa ithagu rĩmwe nginya mũthia wa ithagu rĩrĩa rĩngĩ."},{"book":"1 Athamaki","chapter":"6","verse":"25","text":"Ikerubi rĩa keerĩ o narĩo rĩarĩ rĩa mĩkono ikũmi; makerubi macio meerĩ nĩmaiganaine na makahaanana."},{"book":"1 Athamaki","chapter":"6","verse":"26","text":"Ũraihu wa o ikerubi rĩmwe warĩ wa mĩkono ikũmi."},{"book":"1 Athamaki","chapter":"6","verse":"27","text":"Nĩaigire makerubi macio kanyũmba ga thĩinĩ mũno ka hekarũ, matambũrũkĩtie mathagu mamo. Ithagu rĩa ikerubi rĩmwe rĩaturumĩte rũthingo rũmwe, narĩo ithagu rĩa ikerubi rĩu rĩngĩ rĩgaturuma rũthingo rũu rũngĩ. Na mathagu mamo magaturumanĩra gatagatĩ ga kanyũmba."},{"book":"1 Athamaki","chapter":"6","verse":"28","text":"Nĩaagemirie makerubi macio na thahabu."},{"book":"1 Athamaki","chapter":"6","verse":"29","text":"Thingo-inĩ iria ciathiũrũrũkĩirie hekarũ, thĩinĩ wa tũnyũmba twa thĩinĩ na twa na nja, agĩicũhia magemio ma makerubi, na ma mĩtĩ ya mĩtende, na ma mahũa macanũku."},{"book":"1 Athamaki","chapter":"6","verse":"30","text":"Ningĩ akĩhumbĩra thĩ ya tũnyũmba twa thĩinĩ na twa nja ya hekarũ na thahabu."},{"book":"1 Athamaki","chapter":"6","verse":"31","text":"Narĩo itoonyero rĩa hau thĩinĩ haamũre agĩthondeka mĩrango ya mbaũ cia mĩtamaiyũ, nacio buremu ciayo ciarĩ na mĩena ĩtano."},{"book":"1 Athamaki","chapter":"6","verse":"32","text":"Na mĩrango-ini yeerĩ ya mbaũ cia mĩtamaiyũ agĩicũhia magemio ma makerubi, na ma mĩtĩ ya mĩtende na ma mahũa macanũku, na akĩgemia makerubi na mĩtĩ ya mĩtende na thahabu hũũre."},{"book":"1 Athamaki","chapter":"6","verse":"33","text":"O ũndũ ũmwe nĩathondekire buremu irĩ na mĩena ĩna cia mĩtamaiyũ cia itoonyero rĩa nyũmba ĩrĩa nene."},{"book":"1 Athamaki","chapter":"6","verse":"34","text":"Ningĩ agĩthondeka mĩrango ĩĩrĩ ya mbaũ cia mĩthengera, o mũrango warĩ na icunjĩ igĩrĩ ciekũnjaga wahingũrwo."},{"book":"1 Athamaki","chapter":"6","verse":"35","text":"Nĩacũhirie makerubi, na mĩtĩ ya mĩtende, na mahũa macanũku igũrũ rĩa mĩrango ĩyo, na akĩmĩgemia na thahabu hũũre ĩigananĩirie wega maicũhio-inĩ macio."},{"book":"1 Athamaki","chapter":"6","verse":"36","text":"Na nĩaakire nja ya thĩinĩ na mĩhari ĩtatũ ya mahiga maicũhie na mũhari ũngĩ ũmwe wa mĩgamba mĩicũhie ya mĩtarakwa."},{"book":"1 Athamaki","chapter":"6","verse":"37","text":"Mũthingi wa hekarũ ĩyo ya Jehova wakirwo mwaka wa ĩna wa mweri wa Zivu."},{"book":"1 Athamaki","chapter":"6","verse":"38","text":"Mwaka-inĩ wa ikũmi na ũmwe mweri-inĩ wa Bulu, nĩguo mweri wa ĩnana,6:38 Mweri wa Bulu nĩguo mweri wa ĩnana wa Kĩyahudi, na nĩguo mweri wa ikũmi kũringana na mĩeri ya rĩu. nĩguo hekarũ yarĩkire hamwe na maũndũ mayo mothe kũringana na ũrĩa yerĩtwo yakwo. Aikarire ihinda rĩa mĩaka mũgwanja akĩmĩaka."}]}