{"data":[{"book":"UMalaki","chapter":"3","verse":"1","text":"“Ngizathuma isithunywa sami esizangilungisela indlela. Kuzakuthi masinyane uThixo elimdingayo uzakuza ethempelini lakhe; isithunywa sesivumelwano, elisilangazelelayo sizakuza,” kutsho uThixo uSomandla."},{"book":"UMalaki","chapter":"3","verse":"2","text":"Kodwa ngubani na ongalumela usuku lokuza kwaso? Ngubani ongema nxa eqhamuka na? Ngoba sizakuba njengomlilo womcengi wensimbi kumbe njengesepa yomgezisi."},{"book":"UMalaki","chapter":"3","verse":"3","text":"Sizahlala njengomcengi lomhlambululi wesiliva; sizahlambulula abaLevi sibacenge njengesiliva legolide. Kulapho-ke uThixo azakuba lawo amadoda azaletha iminikelo ngokulunga,"},{"book":"UMalaki","chapter":"3","verse":"4","text":"kuthi-ke iminikelo kaJuda leyeJerusalema yamukeleke kuThixo, njengezinsukwini ezedlulayo, njengeminyakeni yekadeni."},{"book":"UMalaki","chapter":"3","verse":"5","text":"“Ngakho ngizasondela kini ukuzakwahlulela. Ngizaphangisa ukufakaza okubi ngezangoma, ngeziphingi, labafungela amanga, lalabo abadlelezela izisebenzi ngomholo wazo, labo abancindezela abafelokazi lezintandane, abangahluleli kuhle abezizweni, kodwa abangangesabiyo mina,” kutsho uThixo uSomandla."},{"book":"UMalaki","chapter":"3","verse":"6","text":"“Mina Thixo kangiguquki. Ngalokho lina, bazukulu bakaJakhobe, kalibhujiswanga."},{"book":"UMalaki","chapter":"3","verse":"7","text":"Kulokhu kwasukela esikhathini sabokhokho benu laphambuka emilayweni yami kalaze layigcina. Buyani kimi, lami ngizabuya kini,” kutsho uThixo uSomandla."},{"book":"UMalaki","chapter":"3","verse":"8","text":"Umuntu angamphanga uNkulunkulu na? Lina liyangiphanga."},{"book":"UMalaki","chapter":"3","verse":"9","text":"Liphiwe isiqalekiso, isizwe sakini sonke ngoba liyangiphanga."},{"book":"UMalaki","chapter":"3","verse":"10","text":"Lethani konke okwetshumi esiphaleni ukuze kube lokudla endlini yami.” Uthi uThixo uSomandla, “Ngilingani kulokhu libone ingabe kangikuwavula amasango ezulu ngithulule izibusiso elizaze liswele ukuthi lizithele ngaphi."},{"book":"UMalaki","chapter":"3","verse":"11","text":"Ngizaxotsha izibungu ukuze zingadli amabele enu, lamavini emasimini enu kawayikukhithiza izithelo zawo,” kutsho uThixo uSomandla."},{"book":"UMalaki","chapter":"3","verse":"12","text":"“Lapho izizwe zonke zizakuthi libusisiwe, ngoba elenu lizakuba yilizwe elibukekayo,” kutsho uThixo uSomandla."},{"book":"UMalaki","chapter":"3","verse":"13","text":"Uthi uThixo, “Selikhuluma amazwi abuhlungu ngami."},{"book":"UMalaki","chapter":"3","verse":"14","text":"Lithe lina, ‘Kakusizi ngalutho ukukhonza uNkulunkulu. Sazuzani ngokulandela izimiso zakhe, saziphatha njengabalilayo phambi kukaThixo uSomandla na?"},{"book":"UMalaki","chapter":"3","verse":"15","text":"Kodwa manje isiqholo sithi singobusisiweyo. Ngeqiniso izigangi ziyaphumelela, kanye lalabo abamhwedelayo uNkulunkulu kabenziwa lutho.’ ”"},{"book":"UMalaki","chapter":"3","verse":"16","text":"Kwathi labo ababemesaba uThixo bakhulumisana, uThixo walalela, wezwa. Umqulu wencwadi yesikhumbuzo walotshwa phambi kwakhe mayelana lalabo ababemesaba uThixo ababehlonipha ibizo lakhe."},{"book":"UMalaki","chapter":"3","verse":"17","text":"Uthi uThixo uSomandla, “Bazakuba ngabami, ngosuku mhla ngibenza inotho yami eligugu. Ngizabayekela, njengoba indoda yayibe lesihawu ixolele indodana yayo eyincedisayo."},{"book":"UMalaki","chapter":"3","verse":"18","text":"Njalo lizawubona umahluko phakathi kwabalungileyo lababi, phakathi kwalabo abamkhonzayo uNkulunkulu lalabo abangamkhonziyo.”"}]}