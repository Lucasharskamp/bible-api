{"data":[{"book":"Dommarboken","chapter":"12","verse":"1","text":"Och Efraims män samlades och gick över till Tsafon och de sade till Jiftach: ”Varför gick du över och stred mot Ammons söner utan att kalla på oss att gå med dig? Ditt hus ska vi bränna över dig i eld.”"},{"book":"Dommarboken","chapter":"12","verse":"2","text":"Och Jiftach sade till dem: ”Jag och mitt folk var i stor strid med Ammons söner och när jag ropade på er räddade ni mig inte från deras hand."},{"book":"Dommarboken","chapter":"12","verse":"3","text":"Och när jag såg att ni inte kom till min undsättning lade jag min själ (mitt liv) i min (egen) hand och gick över mot Ammons söner, och Herren (Jahve) gav dem i min hand. Varför har ni kommit upp mot mig för att strida mot mig idag?” [Striden med Ammons söner pågick under en längre tid innan Jiftach först tog på sig uppgiften att strida mot dem. Därför kan man med fog undra varför Efraims män kommer nu, när de inte kommit tidigare.]"},{"book":"Dommarboken","chapter":"12","verse":"4","text":"Och Jiftach samlade alla Gileads män och stred mot Efraim och Gileads män slog Efraim eftersom de sade: ”Ni giladiter är flyktingar från Efraim mitt i Efraim och mitt i Manasse.”"},{"book":"Dommarboken","chapter":"12","verse":"5","text":"Och giladiterna tog Jordans vadställen [Dom 3:28] mot Efraim och det blev så att när någon av Efraims flyktingar sade: ”Låt oss gå över”, sade Gileads män till honom: ”Är du en efraimit?” Om han sade: ”Nej,”"},{"book":"Dommarboken","chapter":"12","verse":"6","text":"då sade de till honom: ”Säg, jag ber dig, Shibbolet” [hebreiska ordet betyder flod/bäck], och han sade: ”Sibbolet” eftersom han inte kunde uttala det rätt [jmf Matt 26:73], då tog de fast honom och slog honom vid Jordans vadställen. Och vid den tiden föll från Efraim 42 000. [Detta är ett fruktansvärt inbördeskrig.]"},{"book":"Dommarboken","chapter":"12","verse":"7","text":"Och Jiftach dömde Israel sex år. Sedan dog giladiten Jiftach och blev begravd i Gileads städer. [Hebreiskan har inte ”i en av” utan bara ”i” Gileads städer, anledningen till pluralformen är troligtvis att författaren inte vet exakt vilken stad det är, se även 1 Mos 13:12.]"},{"book":"Dommarboken","chapter":"12","verse":"8","text":"Och efter honom dömde Ivtsan från Betlehem Israel."},{"book":"Dommarboken","chapter":"12","verse":"9","text":"Och han hade 30 söner. Och 30 döttrar sände han utomlands och 30 döttrar förde han från utlandet till sina söner. Och han dömde Israel sju år."},{"book":"Dommarboken","chapter":"12","verse":"10","text":"Och Ivtsan dog och blev begravd i Betlehem."},{"book":"Dommarboken","chapter":"12","verse":"11","text":"Och efter honom dömde zevoluniten Elon Israel. Och han dömde Israel i tio år."},{"book":"Dommarboken","chapter":"12","verse":"12","text":"Och sevoluniten Elon dog och han blev begravd i Ajalon i Zevoluns land."},{"book":"Dommarboken","chapter":"12","verse":"13","text":"Och efter honom dömde Avdon, Hallels son, piratoniten, Israel."},{"book":"Dommarboken","chapter":"12","verse":"14","text":"Och han hade 40 söner och 30 sonsöner som red på 70 åsneföl [jmf Dom 10:4]. Och han dömde Israel 8 år."},{"book":"Dommarboken","chapter":"12","verse":"15","text":"Och Avdon, Hallels son, piratoniten, dog och han blev begravd i Piraton i Efraims land i amalekiternas bergsbygd."}]}