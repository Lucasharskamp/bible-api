{"data":[{"book":"Spreuken","chapter":"10","verse":"1","text":"Spreuken van Salomon. Een verstandig kind is een vreugde voor zijn vader; Een kind, dat niet oppast, bezorgt zijn moeder verdriet."},{"book":"Spreuken","chapter":"10","verse":"2","text":"Oneerlijk verkregen rijkdom zal niet baten, Alleen de rechtvaardigheid redt uit de dood."},{"book":"Spreuken","chapter":"10","verse":"3","text":"Jahweh zal een rechtvaardige geen honger doen lijden, Maar de begeerlijkheid der bozen wijst Hij af."},{"book":"Spreuken","chapter":"10","verse":"4","text":"Een vadsige hand kweekt armoe, De hand der vlijtigen maakt rijk."},{"book":"Spreuken","chapter":"10","verse":"5","text":"Wie in de zomer voorraad opdoet, is wijs; Wie in de oogsttijd slaapt, wordt beschaamd."},{"book":"Spreuken","chapter":"10","verse":"6","text":"Zegen rust op het hoofd van den rechtvaardige, Maar geweld zal het gezicht der bozen bedekken"},{"book":"Spreuken","chapter":"10","verse":"7","text":"De nagedachtenis van den rechtvaardige wordt gezegend, De naam der bozen vervloekt."},{"book":"Spreuken","chapter":"10","verse":"8","text":"Wie wijs is van harte, neemt voorschriften aan; Wie dwaze dingen zegt, komt ten val."},{"book":"Spreuken","chapter":"10","verse":"9","text":"Hij gaat veilig, die onberispelijk wandelt; Maar wie zich op dwaalwegen waagt, wordt betrapt."},{"book":"Spreuken","chapter":"10","verse":"10","text":"Wie een oogje toedoet, veroorzaakt droefheid; Wie vrijmoedig terechtwijst, sticht vrede."},{"book":"Spreuken","chapter":"10","verse":"11","text":"Een bron van leven is de mond van den rechtvaardige, De mond der bozen verbergt geweld."},{"book":"Spreuken","chapter":"10","verse":"12","text":"De haat verwekt twist, Maar de liefde bedekt alle overtredingen."},{"book":"Spreuken","chapter":"10","verse":"13","text":"Op de lippen van een wijze vindt men wijsheid, Op de rug van een onverstandig mens dient de stok."},{"book":"Spreuken","chapter":"10","verse":"14","text":"Wijzen houden de kennis voor zich, Maar de mond van een dwaas is een dreigend onheil."},{"book":"Spreuken","chapter":"10","verse":"15","text":"Het bezit is voor den rijke een sterke burcht, De armoede voor de behoeftigen een ongeluk."},{"book":"Spreuken","chapter":"10","verse":"16","text":"Wat een rechtvaardige verdient, strekt ten leven; Maar de winst van een boze tot zonde."},{"book":"Spreuken","chapter":"10","verse":"17","text":"Wie de tucht in ere houdt, betreedt de weg ten leven; Wie vermaningen in de wind slaat, verdwaalt."},{"book":"Spreuken","chapter":"10","verse":"18","text":"Eerlijke lippen houden hatelijkheden binnen; Wie lasterpraatjes verspreidt, is een dwaas."},{"book":"Spreuken","chapter":"10","verse":"19","text":"In een vloed van woorden wordt licht een fout begaan; Wijs dus hij, die zijn lippen opeenknijpt!"},{"book":"Spreuken","chapter":"10","verse":"20","text":"Het fijnste zilver is de tong van een rechtvaardige, Het hart der bozen is weinig waard."},{"book":"Spreuken","chapter":"10","verse":"21","text":"De lippen van een rechtvaardige kunnen velen leiden, Maar de bozen gaan aan hun onverstand dood."},{"book":"Spreuken","chapter":"10","verse":"22","text":"Het is de zegen van Jahweh, die rijk maakt; Eigen beslommering voegt er niets aan toe."},{"book":"Spreuken","chapter":"10","verse":"23","text":"Voor den dwaze is kwaaddoen een genot, Voor een man van inzicht het betrachten van wijsheid."},{"book":"Spreuken","chapter":"10","verse":"24","text":"Wat de boze ducht, dat overkomt hem; Wat een rechtvaardige verlangt, wordt hem geschonken."},{"book":"Spreuken","chapter":"10","verse":"25","text":"Steekt er een storm op, dan is de boze verdwenen; Maar de rechtvaardige staat blijvend vast."},{"book":"Spreuken","chapter":"10","verse":"26","text":"Azijn voor de tanden en rook voor de ogen, DÃ t is de luiaard voor wie hem een boodschap laat doen."},{"book":"Spreuken","chapter":"10","verse":"27","text":"Het ontzag voor Jahweh verlengt het leven, Maar de jaren der bozen zijn kort."},{"book":"Spreuken","chapter":"10","verse":"28","text":"De hoop der rechtvaardigen eindigt in vreugde, De verwachting der bozen loopt uit op niets."},{"book":"Spreuken","chapter":"10","verse":"29","text":"Jahweh is een steun voor wie onberispelijk wandelen, Maar een verschrikking voor allen, die kwaad doen."},{"book":"Spreuken","chapter":"10","verse":"30","text":"De rechtvaardige zal in der eeuwigheid niet wankelen, De bozen zullen de aarde niet blijven bewonen."},{"book":"Spreuken","chapter":"10","verse":"31","text":"De mond van een rechtvaardige brengt wijsheid voort, Maar een sluwe tong wordt uitgerukt."},{"book":"Spreuken","chapter":"10","verse":"32","text":"De lippen van een rechtvaardige weten wat welgevallig is, Maar de mond der bozen heeft slinkse streken."}]}