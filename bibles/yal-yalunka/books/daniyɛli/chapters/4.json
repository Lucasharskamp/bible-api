{"data":[{"book":"Daniyɛli","chapter":"4","verse":"1","text":"N tan Nebukadanesari, n yi bɔɲɛ xunbenla nun ɲaxunna nin n ma mangaya banxini."},{"book":"Daniyɛli","chapter":"4","verse":"2","text":"N yi xiye sa naxan n magaxuxi. Miriyane yi soma n yi n ma saden ma, n xaxinla fe toone yi n kuisan han!"},{"book":"Daniyɛli","chapter":"4","verse":"3","text":"Nanara, n bata yamarin fi, e xa fa Babilɔn fekolonne ra n fɛma alogo e xa n ma xiyen bunna fala n xa."},{"book":"Daniyɛli","chapter":"4","verse":"4","text":"Woyimɛne nun ɲinan kanne nun yiimatone nun kɔmɔ kanne faxina, n yi n ma xiyen yɛba e xa, koni e sese mi nɔ a bunna falɛ n xa."},{"book":"Daniyɛli","chapter":"4","verse":"5","text":"A raɲanna, Daniyɛli fan yi fa n fɛma naxan mɔn yi xili Belitisasari naxan xili luxi alo n ma ala xinla. Ala sariɲanxine niina a tan yi. N yi n ma xiyen yɛba a xa,"},{"book":"Daniyɛli","chapter":"4","verse":"6","text":"n naxa, “Belitisasari, woyimɛne kuntigina, n na a kolon fa fala ala sariɲanxine niina i tan yi. Wundo fe yo mi xɔdɔxɔ i tan yii. Fe toone bunna fala n xa, n xiye saxi naxanye ra.”"},{"book":"Daniyɛli","chapter":"4","verse":"7","text":"“Awa, n xaxinla toon naxan tixi, na ni i ra, n to yi saxi n ma saden ma, n yi n yɛɛ rakoɲinma, n yi a to:"},{"book":"Daniyɛli","chapter":"4","verse":"8","text":"Na wudin yi gbo,"},{"book":"Daniyɛli","chapter":"4","verse":"9","text":"A ɲɔxɔndene yi fan,"},{"book":"Daniyɛli","chapter":"4","verse":"10","text":"N xaxinla tooni,"},{"book":"Daniyɛli","chapter":"4","verse":"11","text":"Na yi sɔnxɔ fangan na,"},{"book":"Daniyɛli","chapter":"4","verse":"12","text":"Koni ɛ xa a dungin nun a salenne lu bɔxɔni"},{"book":"Daniyɛli","chapter":"4","verse":"13","text":"A adamadi xaxinla maxɛtɛma nɛn,"},{"book":"Daniyɛli","chapter":"4","verse":"14","text":"Marakantan muxune nan sariyani ito ragidixi,"},{"book":"Daniyɛli","chapter":"4","verse":"15","text":"“N tan Manga Nebukadanesari, n xiyen naxan sa, na nan na ra. Awa, i tan Belitisasari, i xa n xiyen bunna fala n xa, bayo n ma bɔxɔn fe kolonne, ne sese mi nɔxi a bunna falɛ n xa. Koni i tan nɔɛ bayo ala sariɲanxine niina i tan yi.”"},{"book":"Daniyɛli","chapter":"4","verse":"16","text":"Awa, Daniyɛli naxan xili Belitisasari, na yi a raxunbeli waxatidi, a miriyane yi a kuisan. Mangan yi a fala, a naxa, “Belitisasari, xiyen nun a bunna nama i kuisan.” Belitisasari yi a yabi, a naxa, “N kanna, a yi lan nun, xiyen xa findi i yaxune gbeen na, a bunna yi lu i sangaɲɔxɔne xa."},{"book":"Daniyɛli","chapter":"4","verse":"17","text":"I wudi bili gbeen toxi gboɛ, a maxɔdɔxɔ ayi, naxan konden texi han kuye, naxan yi toma bɔxɔn danna birin yi,"},{"book":"Daniyɛli","chapter":"4","verse":"18","text":"naxan ɲɔxɔndene fan, naxan bogi wuya, naxan daliseen birin baloma, burunna subene e sama naxan bun ma, xɔline e tɛɛn sama naxan yiine yi.”"},{"book":"Daniyɛli","chapter":"4","verse":"19","text":"“Ee! Mangana! Na wudin ni i tan na. Bayo, i bata gbo i findi sɛnbɛ kanna ra. I ya gboon bata te han kuye e nun i ya nɔɔn bata dunuɲa danna birin li."},{"book":"Daniyɛli","chapter":"4","verse":"20","text":"I tan mangan mɔn yi kantan ti sariɲanxine keden to godɛ keli kuye, a naxa, ‘Ɛ wudini ito rabira, ɛ a kala, koni ɛ dungin nun a salenne lu bɔxɔni. Koni ɛ a maxidi wure yɔlɔnxɔnna nun sulan yɔlɔnxɔnni xɛɛn ma sɛxɛn xɔrɛ ra. A xa yikun xiila ra. A xa lu burunna subene xɔn ma han ɲɛɛ solofere yi dangu a xun ma.’ ”"},{"book":"Daniyɛli","chapter":"4","verse":"21","text":"“Ee! Mangana! N xa a yɛba i xa Ala Matexin naxan nagidixi n kanna mangan ma."},{"book":"Daniyɛli","chapter":"4","verse":"22","text":"I kedima nɛn adamadiine tagi, i sa i damakɛ burunna subene yɛ. I i dɛgema sɛxɛn nan na alo ɲingene. I mɔn yikunma xiila ra nɛn ɲɛɛ solofere bun ma, han i yi a kolon a Ala Matexin nan nɔɔn nabama adamadiine mangayaan xun na. A mangayaan fima muxun ma naxan na a kɛnɛn."},{"book":"Daniyɛli","chapter":"4","verse":"23","text":"Wudi dungin nun a salenne lu feen yamarin fan bunna na, a i ya mangayaan naxɛtɛma i ma nɛn i na a kolon, a nɔɔn naxan yi, na kuye."},{"book":"Daniyɛli","chapter":"4","verse":"24","text":"Nanara, Mangana, n ma maxadin xa rafan i ma: Danna sa i yulubine ra, i xa tinxin. I ya tantanne lu na, i xa kininkinin tɔrɔ muxune ma. Yanyina nde yi, i luyɛ bɔɲɛ xunbenli nɛn.”"},{"book":"Daniyɛli","chapter":"4","verse":"25","text":"Na feen birin yi kamali Manga Nebukadanesari ma."},{"book":"Daniyɛli","chapter":"4","verse":"26","text":"Kike fu nun firin to dangu, a yi a masiga tima manga banxin sangansoon kɔɛ ra Babilɔn yi,"},{"book":"Daniyɛli","chapter":"4","verse":"27","text":"Mangan yi a fala, a naxa, “Babilɔn gbo de! N tan nan a tixi manga yigiyaden na n sɛnbɛn fangan na n ma xunnayerenna nun n ma binyen xa!”"},{"book":"Daniyɛli","chapter":"4","verse":"28","text":"Falan mɔn yi mangan dɛni singen, fala xuina nde yi keli kuye, a naxa, “Manga Nebukadanesari, falani ito tima i tan xa. Mangayaan sɛnbɛn bata ba i yii to."},{"book":"Daniyɛli","chapter":"4","verse":"29","text":"I kedima nɛn muxune tagi, i sa i damakɛ burunna subene tagi, i yi sɛxɛn don alo ɲingene, ɲɛɛ solofere bun ma han i na a kolon waxatin naxan yi a Ala Matexin nan nɔɔn nabama adamadiine mangayaan fari. A a so muxe yi naxan na a kɛnɛn.”"},{"book":"Daniyɛli","chapter":"4","verse":"30","text":"Na waxatin yɛtɛni, na fala xuiin yi kamali Manga Nebukadanesari xili ma, a yi kedi adamadiine yɛ, a sɛxɛn don alo ɲingene. A fatin yi yikun xiila ra, han a xunsɛxɛn yi mini alo singbin xabena. A san xanle yi kuya ayi alo xɔliin gbeena."},{"book":"Daniyɛli","chapter":"4","verse":"31","text":"Waxatin naxan saxi na danna to a li, n tan Nebukadanesari, n yi n yɛɛn nate kuye, n xaxinla yi xɛtɛ n ma. N na Ala Matexin batu, n yi a tantun, n yi a binya naxan na yi habadan! Naxan ma nɔɔn findixi habadan nɔɔn na e nun naxan ma mangayaan ligama mayixɛtɛ nun mayixɛtɛ xun na."},{"book":"Daniyɛli","chapter":"4","verse":"32","text":"Sese mi dunuɲa muxune sɛnbɛn na Ala yɛɛ ra yi. Naxan na a kɛnɛn, a na nan ligama maleka ganla ra e nun muxune bɔxɔn ma. Muxu yo mi na naxan a yiin yɛɛ ratiyɛ, a a fala, a naxa, “I nanfe ligama?”"},{"book":"Daniyɛli","chapter":"4","verse":"33","text":"Na waxatin yɛtɛni, n xaxinla yi xɛtɛ n ma, n ma mangayaan xunnayerenna nun n ma nɔɔn mirinna fan yi xɛtɛ n ma. N ma maxadi tiine nun n ma muxu gbeene mɔn yi n xili, n dɔxɔ n ma mangaya gbɛdɛni. N ma gboon yi siga xun masɛ."},{"book":"Daniyɛli","chapter":"4","verse":"34","text":"Iki, n tan Nebukadanesari, n na a batuma, n na a yite, n na a binya, kore xɔnna mangana yoona a xa a kɛwanla birin yi, a kirane tinxin. A nɔɛ muxune magodɛ nɛn naxanye e yɛtɛ yitema."}]}