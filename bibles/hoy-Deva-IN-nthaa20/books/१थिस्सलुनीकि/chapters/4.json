{"data":[{"book":"१ थिस्सलुनीकि","chapter":"4","verse":"1","text":"इदुरसाटी हे वार्टुरा अदिक आकतींगेरा, नाव नीम से विनती माळतेव अदिक नीमी प्रभु यीशु मसीह दा समझुसतेव कि ह्यांग नीव नाम से योग्य चाल नळोद अदिक परमेश्वर उक खुश माळोद कलतीर, अदिक ह्यांग नीव नळुतीर भी, हांग अच अदिक भी वाळुस्तेला होगी."},{"book":"१ थिस्सलुनीकि","chapter":"4","verse":"2","text":"यतिकी नीव जान्सतीर कि नाव प्रभु यीशु उन अधिकार देल नीमी याता-याता शिक्षागोळ कोटेव."},{"book":"१ थिस्सलुनीकि","chapter":"4","verse":"3","text":"परमेश्वर उन इच्छा ईद आद कि नीव पवित्र बन्सी: अर्थात व्यभिचार देल उळ्दकु ईरी,"},{"book":"१ थिस्सलुनीकि","chapter":"4","verse":"4","text":"अदिक नीम दा टु हर ऊंद मंळसा अक ईद जान्स पायजे कि तान-तान हिंग्स उन सांगुळ पवित्रता अदिक आदर इन सांगुळ व्यवहार माळोद आद ईद नीमी कलु पायजे,"},{"book":"१ थिस्सलुनीकि","chapter":"4","verse":"5","text":"अदिक ईद क्याल्सा अभिलाषा देल ईला, अदिक ना आ गैरयहूदीगोळ घाई जो परमेश्वर उक जान्सालुर,"},{"book":"१ थिस्सलुनीकि","chapter":"4","verse":"6","text":"कि ईद मात दा याऊ तान सहकर्मी वार्ट उक ठगुसबाळुल, अदिक आऊन फायदा नेगुबाळी, यतिकी प्रभु ईव सप्पा मातगोळ बदला ताकोमावाळा आन; ह्यांग कि नाव पयले अच नीम से अंदेव अदिक चितुस देव भी."},{"book":"१ थिस्सलुनीकि","chapter":"4","verse":"7","text":"यतिकी परमेश्वर नामी अशुध्द दा ईरोरसाटी ईला, लेकीन पवित्र आगोर साटी कारदान."},{"book":"१ थिस्सलुनीकि","chapter":"4","verse":"8","text":"ईद कारण जो ईद शिक्षा अक नकार्सतान, आव मंळसा अक ईला लेकीन परमेश्वर उक नकार्सतान, जो तान पवित्र आत्मा नीमी कोळतान."},{"book":"१ थिस्सलुनीकि","chapter":"4","verse":"9","text":"लेकीन भाईचारा अन प्यार इन बारा दा ईद जरूरी हैलेच कि ना नीम हात्‍ती येनारा लिख्साईन, यतिकी आपस दा प्यार ईटोद नीव खुद अच परमेश्वर देल कलतीर;"},{"book":"१ थिस्सलुनीकि","chapter":"4","verse":"10","text":"अदिक पुरा मकिदुनिया नोर सप्पा वार्टुर आकतींगेर सांगुळ हिंग प्यार माळतीर. लेकीन हे वार्टुरा अदिक आकतींगेरा, नाव नीमी समझुसतेव कि यक्कुल अच वाळुस्तेला होगी,"},{"book":"१ थिस्सलुनीकि","chapter":"4","verse":"11","text":"अदिक ह्यांग नाव नीमी आग्या कोटेव, हांग अच शांती देल जीवन जीऊसोद अदिक तान-तान क्याल्सा माळली अदिक तान-तान कय देल कमुसोद कोशिश माळी;"},{"book":"१ थिस्सलुनीकि","chapter":"4","verse":"12","text":"ताकी व्हार्यावाळेर से आदर प्राप्त माळी, अदिक नीमी यातोदु वस्तु उन कमी आगबाळुल."},{"book":"१ थिस्सलुनीकि","chapter":"4","verse":"13","text":"हे वार्टुरा अदिक आकतींगेरा, नाव चाहसालेव कि नीव आंदुर बारा दा जो सोतकु आर, अग्यानी ईरी; हिंग आगबाळुल कि नीव दुसरा अन घाई शोक माळी यारी आशा हैलेच."},{"book":"१ थिस्सलुनीकि","chapter":"4","verse":"14","text":"यतिकी अगर नाव विश्वास माळतेव कि यीशु सोत्‍तुन अदिक जित्‍ता भी आदुन, रा हांग अच परमेश्वर आंदरी भी जो यीशु मा विश्वास माळतेला सोत्‍तुर, यीशु उन सांगुळ जित्‍ता माळ्यान."},{"book":"१ थिस्सलुनीकि","chapter":"4","verse":"15","text":"४:१५ १ कुरिन्थि १५:५१,५२यतिकी जो प्रभु नामी कलस्यान नाव प्रभु उन वचन इन अनुसार नीम से ईद अनतेव कि नाव जो जित्‍ता आयेव अदिक प्रभु उन बरासताका ताका उळ्दकु ईत्‍तेव, सोत्तुर देल मुंद वाळुसतीदिल."},{"book":"१ थिस्सलुनीकि","chapter":"4","verse":"16","text":"यतिकी प्रभु खुद अच स्वर्ग टु ईळदान; आ समय ललकार, अदिक प्रधान स्वर्गदूत उन शब्द केळ बंदीत, अदिक परमेश्वर उन तुरही उदकु आदीत; अदिक जो मसीह दा विश्वास माळतेला सोतार, आंदुर पयले जित्‍ता माळकु आदार."},{"book":"१ थिस्सलुनीकि","chapter":"4","verse":"17","text":"आग नाव जो जित्‍ता अदिक उळ्दकु ईत्‍तेव आंदुर सांगुळ बादलगोळ मा नेगुकु आदेव कि हवा दा प्रभु उन सांगुळ सिकुल; अदिक ईद रीति देल नाव हमेशा प्रभु उन सांगुळ ईत्‍तेव."},{"book":"१ थिस्सलुनीकि","chapter":"4","verse":"18","text":"ईद प्रकार इव मातगोळ देल आबुर दाबुरी प्रोत्साहित माळतोगी."}]}