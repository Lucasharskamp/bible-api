{"data":[{"book":"۱-کُرِنتِھیوں","chapter":"15","verse":"1","text":"بھائیو، مَیں آپ کی توجہ اُس خوش خبری کی طرف دلاتا ہوں جو مَیں نے آپ کو سنائی، وہی خوش خبری جسے آپ نے قبول کیا اور جس پر آپ قائم بھی ہیں۔"},{"book":"۱-کُرِنتِھیوں","chapter":"15","verse":"2","text":"اِسی پیغام کے وسیلے سے آپ کو نجات ملتی ہے۔ شرط یہ ہے کہ آپ وہ باتیں جوں کی توں تھامے رکھیں جس طرح مَیں نے آپ تک پہنچائی ہیں۔ بےشک یہ بات اِس پر منحصر ہے کہ آپ کا ایمان لانا بےمقصد نہیں تھا۔"},{"book":"۱-کُرِنتِھیوں","chapter":"15","verse":"3","text":"کیونکہ مَیں نے اِس پر خاص زور دیا کہ وہی کچھ آپ کے سپرد کروں جو مجھے بھی ملا ہے۔ یہ کہ مسیح نے پاک نوشتوں کے مطابق ہمارے گناہوں کی خاطر اپنی جان دی،"},{"book":"۱-کُرِنتِھیوں","chapter":"15","verse":"4","text":"پھر وہ دفن ہوا اور تیسرے دن پاک نوشتوں کے مطابق جی اُٹھا۔"},{"book":"۱-کُرِنتِھیوں","chapter":"15","verse":"5","text":"وہ پطرس کو دکھائی دیا، پھر بارہ شاگردوں کو۔"},{"book":"۱-کُرِنتِھیوں","chapter":"15","verse":"6","text":"اِس کے بعد وہ ایک ہی وقت پانچ سَو سے زیادہ بھائیوں پر ظاہر ہوا۔ اُن میں سے بیشتر اب تک زندہ ہیں اگرچہ چند ایک انتقال کر چکے ہیں۔"},{"book":"۱-کُرِنتِھیوں","chapter":"15","verse":"7","text":"پھر یعقوب نے اُسے دیکھا، پھر تمام رسولوں نے۔"},{"book":"۱-کُرِنتِھیوں","chapter":"15","verse":"8","text":"اور سب کے بعد وہ مجھ پر بھی ظاہر ہوا، مجھ پر جو گویا قبل از وقت پیدا ہوا۔"},{"book":"۱-کُرِنتِھیوں","chapter":"15","verse":"9","text":"کیونکہ رسولوں میں میرا درجہ سب سے چھوٹا ہے، بلکہ مَیں تو رسول کہلانے کے بھی لائق نہیں، اِس لئے کہ مَیں نے اللہ کی جماعت کو ایذا پہنچائی۔"},{"book":"۱-کُرِنتِھیوں","chapter":"15","verse":"10","text":"لیکن مَیں جو کچھ ہوں اللہ کے فضل ہی سے ہوں۔ اور جو فضل اُس نے مجھ پر کیا وہ بےاثر نہ رہا، کیونکہ مَیں نے اُن سب سے زیادہ جاں فشانی سے کام کیا ہے۔ البتہ یہ کام مَیں نے خود نہیں بلکہ اللہ کے فضل نے کیا ہے جو میرے ساتھ تھا۔"},{"book":"۱-کُرِنتِھیوں","chapter":"15","verse":"11","text":"خیر، یہ کام مَیں نے کیا یا اُنہوں نے، ہم سب اُسی پیغام کی منادی کرتے ہیں جس پر آپ ایمان لائے ہیں۔"},{"book":"۱-کُرِنتِھیوں","chapter":"15","verse":"12","text":"اب مجھے یہ بتائیں، ہم تو منادی کرتے ہیں کہ مسیح مُردوں میں سے جی اُٹھا ہے۔ تو پھر آپ میں سے کچھ لوگ کیسے کہہ سکتے ہیں کہ مُردے جی نہیں اُٹھتے؟"},{"book":"۱-کُرِنتِھیوں","chapter":"15","verse":"13","text":"اگر مُردے جی نہیں اُٹھتے تو مطلب یہ ہوا کہ مسیح بھی نہیں جی اُٹھا۔"},{"book":"۱-کُرِنتِھیوں","chapter":"15","verse":"14","text":"اور اگر مسیح جی نہیں اُٹھا تو پھر ہماری منادی عبث ہوتی اور آپ کا ایمان لانا بھی بےفائدہ ہوتا۔"},{"book":"۱-کُرِنتِھیوں","chapter":"15","verse":"15","text":"نیز ہم اللہ کے بارے میں جھوٹے گواہ ثابت ہوتے۔ کیونکہ ہم گواہی دیتے ہیں کہ اللہ نے مسیح کو زندہ کیا جبکہ اگر واقعی مُردے نہیں جی اُٹھتے تو وہ بھی زندہ نہیں ہوا۔"},{"book":"۱-کُرِنتِھیوں","chapter":"15","verse":"16","text":"غرض اگر مُردے جی نہیں اُٹھتے تو پھر مسیح بھی نہیں جی اُٹھا۔"},{"book":"۱-کُرِنتِھیوں","chapter":"15","verse":"17","text":"اور اگر مسیح نہیں جی اُٹھا تو آپ کا ایمان بےفائدہ ہے اور آپ اب تک اپنے گناہوں میں گرفتار ہیں۔"},{"book":"۱-کُرِنتِھیوں","chapter":"15","verse":"18","text":"ہاں، اِس کے مطابق جنہوں نے مسیح میں ہوتے ہوئے انتقال کیا ہے وہ سب ہلاک ہو گئے ہیں۔"},{"book":"۱-کُرِنتِھیوں","chapter":"15","verse":"19","text":"چنانچہ اگر مسیح پر ہماری اُمید صرف اِسی زندگی تک محدود ہے تو ہم انسانوں میں سب سے زیادہ قابلِ رحم ہیں۔"},{"book":"۱-کُرِنتِھیوں","chapter":"15","verse":"20","text":"لیکن مسیح واقعی مُردوں میں سے جی اُٹھا ہے۔ وہ انتقال کئے ہوؤں کی فصل کا پہلا پھل ہے۔"},{"book":"۱-کُرِنتِھیوں","chapter":"15","verse":"21","text":"چونکہ انسان کے وسیلے سے موت آئی، اِس لئے انسان ہی کے وسیلے سے مُردوں کے جی اُٹھنے کی بھی راہ کھلی۔"},{"book":"۱-کُرِنتِھیوں","chapter":"15","verse":"22","text":"جس طرح سب اِس لئے مرتے ہیں کہ وہ آدم کے فرزند ہیں اُسی طرح سب زندہ کئے جائیں گے جو مسیح کے ہیں۔"},{"book":"۱-کُرِنتِھیوں","chapter":"15","verse":"23","text":"لیکن جی اُٹھنے کی ایک ترتیب ہے۔ مسیح تو فصل کے پہلے پھل کی حیثیت سے جی اُٹھ چکا ہے جبکہ اُس کے لوگ اُس وقت جی اُٹھیں گے جب وہ واپس آئے گا۔"},{"book":"۱-کُرِنتِھیوں","chapter":"15","verse":"24","text":"اِس کے بعد خاتمہ ہو گا۔ تب ہر حکومت، اختیار اور قوت کو نیست کر کے وہ بادشاہی کو خدا باپ کے حوالے کر دے گا۔"},{"book":"۱-کُرِنتِھیوں","chapter":"15","verse":"25","text":"کیونکہ لازم ہے کہ مسیح اُس وقت تک حکومت کرے جب تک اللہ تمام دشمنوں کو اُس کے پاؤں کے نیچے نہ کر دے۔"},{"book":"۱-کُرِنتِھیوں","chapter":"15","verse":"26","text":"آخری دشمن جسے نیست کیا جائے گا موت ہو گی۔"},{"book":"۱-کُرِنتِھیوں","chapter":"15","verse":"27","text":"کیونکہ اللہ کے بارے میں کلامِ مُقدّس میں لکھا ہے، ”اُس نے سب کچھ اُس (یعنی مسیح) کے پاؤں کے نیچے کر دیا۔“ جب کہا گیا ہے کہ سب کچھ مسیح کے ماتحت کر دیا گیا ہے، تو ظاہر ہے کہ اِس میں اللہ شامل نہیں جس نے سب کچھ مسیح کے ماتحت کیا ہے۔"},{"book":"۱-کُرِنتِھیوں","chapter":"15","verse":"28","text":"جب سب کچھ مسیح کے ماتحت کر دیا گیا تب فرزند خود بھی اُسی کے ماتحت ہو جائے گا جس نے سب کچھ اُس کے ماتحت کیا۔ یوں اللہ سب میں سب کچھ ہو گا۔"},{"book":"۱-کُرِنتِھیوں","chapter":"15","verse":"29","text":"اگر مُردے واقعی جی نہیں اُٹھتے تو پھر وہ لوگ کیا کریں گے جو مُردوں کی خاطر بپتسمہ لیتے ہیں؟ اگر مُردے جی نہیں اُٹھیں گے تو پھر وہ اُن کی خاطر کیوں بپتسمہ لیتے ہیں؟"},{"book":"۱-کُرِنتِھیوں","chapter":"15","verse":"30","text":"اور ہم بھی ہر وقت اپنی جان خطرے میں کیوں ڈالے ہوئے ہیں؟"},{"book":"۱-کُرِنتِھیوں","chapter":"15","verse":"31","text":"بھائیو، مَیں روزانہ مرتا ہوں۔ یہ بات اُتنی ہی یقینی ہے جتنی یہ کہ آپ ہمارے خداوند مسیح عیسیٰ میں میرا فخر ہیں۔"},{"book":"۱-کُرِنتِھیوں","chapter":"15","verse":"32","text":"اگر مَیں صرف اِسی زندگی کی اُمید رکھتے ہوئے اِفسس میں وحشی درندوں سے لڑا تو مجھے کیا فائدہ ہوا؟ اگر مُردے جی نہیں اُٹھتے تو اِس قول کے مطابق زندگی گزارنا بہتر ہو گا کہ ”آؤ، ہم کھائیں پئیں، کیونکہ کل تو مر ہی جانا ہے۔“"},{"book":"۱-کُرِنتِھیوں","chapter":"15","verse":"33","text":"فریب نہ کھائیں، بُری صحبت اچھی عادتوں کو بگاڑ دیتی ہے۔"},{"book":"۱-کُرِنتِھیوں","chapter":"15","verse":"34","text":"پورے طور پر ہوش میں آئیں اور گناہ نہ کریں۔ آپ میں سے بعض ایسے ہیں جو اللہ کے بارے میں کچھ نہیں جانتے۔ یہ بات مَیں آپ کو شرم دلانے کے لئے کہتا ہوں۔"},{"book":"۱-کُرِنتِھیوں","chapter":"15","verse":"35","text":"شاید کوئی سوال اُٹھائے، ”مُردے کس طرح جی اُٹھتے ہیں؟ اور جی اُٹھنے کے بعد اُن کا جسم کیسا ہو گا؟“"},{"book":"۱-کُرِنتِھیوں","chapter":"15","verse":"36","text":"بھئی، عقل سے کام لیں۔ جو بیج آپ بوتے ہیں وہ اُس وقت تک نہیں اُگتا جب تک کہ مر نہ جائے۔"},{"book":"۱-کُرِنتِھیوں","chapter":"15","verse":"37","text":"جو آپ بوتے ہیں وہ وہی پودا نہیں ہے جو بعد میں اُگے گا بلکہ محض ایک ننگا سا دانہ ہے، خواہ گندم کا ہو یا کسی اَور چیز کا۔"},{"book":"۱-کُرِنتِھیوں","chapter":"15","verse":"38","text":"لیکن اللہ اُسے ایسا جسم دیتا ہے جیسا وہ مناسب سمجھتا ہے۔ ہر قسم کے بیج کو وہ اُس کا خاص جسم عطا کرتا ہے۔"},{"book":"۱-کُرِنتِھیوں","chapter":"15","verse":"39","text":"تمام جانداروں کو ایک جیسا جسم نہیں ملا بلکہ انسانوں کو اَور قسم کا، مویشیوں کو اَور قسم کا، پرندوں کو اَور قسم کا، اور مچھلیوں کو اَور قسم کا۔"},{"book":"۱-کُرِنتِھیوں","chapter":"15","verse":"40","text":"اِس کے علاوہ آسمانی جسم بھی ہیں اور زمینی جسم بھی۔ آسمانی جسموں کی شان اَور ہے اور زمینی جسموں کی شان اَور۔"},{"book":"۱-کُرِنتِھیوں","chapter":"15","verse":"41","text":"سورج کی شان اَور ہے، چاند کی شان اَور، اور ستاروں کی شان اَور، بلکہ ایک ستارہ شان میں دوسرے ستارے سے فرق ہے۔"},{"book":"۱-کُرِنتِھیوں","chapter":"15","verse":"42","text":"مُردوں کا جی اُٹھنا بھی ایسا ہی ہے۔ جسم فانی حالت میں بویا جاتا ہے اور لافانی حالت میں جی اُٹھتا ہے۔"},{"book":"۱-کُرِنتِھیوں","chapter":"15","verse":"43","text":"وہ ذلیل حالت میں بویا جاتا ہے اور جلالی حالت میں جی اُٹھتا ہے۔ وہ کمزور حالت میں بویا جاتا ہے اور قوی حالت میں جی اُٹھتا ہے۔"},{"book":"۱-کُرِنتِھیوں","chapter":"15","verse":"44","text":"فطرتی جسم بویا جاتا ہے اور روحانی جسم جی اُٹھتا ہے۔ جہاں فطرتی جسم ہے وہاں روحانی جسم بھی ہوتا ہے۔"},{"book":"۱-کُرِنتِھیوں","chapter":"15","verse":"45","text":"پاک نوشتوں میں بھی لکھا ہے کہ پہلے انسان آدم میں جان آ گئی۔ لیکن آخری آدم زندہ کرنے والی روح بنا۔"},{"book":"۱-کُرِنتِھیوں","chapter":"15","verse":"46","text":"روحانی جسم پہلے نہیں تھا بلکہ فطرتی جسم، پھر روحانی جسم ہوا۔"},{"book":"۱-کُرِنتِھیوں","chapter":"15","verse":"47","text":"پہلا انسان زمین کی مٹی سے بنا تھا، لیکن دوسرا آسمان سے آیا۔"},{"book":"۱-کُرِنتِھیوں","chapter":"15","verse":"48","text":"جیسا پہلا خاکی انسان تھا ویسے ہی دیگر خاکی انسان بھی ہیں، اور جیسا آسمان سے آیا ہوا انسان ہے ویسے ہی دیگر آسمانی انسان بھی ہیں۔"},{"book":"۱-کُرِنتِھیوں","chapter":"15","verse":"49","text":"یوں ہم اِس وقت خاکی انسان کی شکل و صورت رکھتے ہیں جبکہ ہم اُس وقت آسمانی انسان کی شکل و صورت رکھیں گے۔"},{"book":"۱-کُرِنتِھیوں","chapter":"15","verse":"50","text":"بھائیو، مَیں یہ کہنا چاہتا ہوں کہ خاکی انسان کا موجودہ جسم اللہ کی بادشاہی کو میراث میں نہیں پا سکتا۔ جو کچھ فانی ہے وہ لافانی چیزوں کو میراث میں نہیں پا سکتا۔"},{"book":"۱-کُرِنتِھیوں","chapter":"15","verse":"51","text":"دیکھو مَیں آپ کو ایک بھید بتاتا ہوں۔ ہم سب وفات نہیں پائیں گے، لیکن سب ہی بدل جائیں گے۔"},{"book":"۱-کُرِنتِھیوں","chapter":"15","verse":"52","text":"اور یہ اچانک، آنکھ جھپکتے میں، آخری بِگل بجتے ہی رونما ہو گا۔ کیونکہ بِگل بجنے پر مُردے لافانی حالت میں جی اُٹھیں گے اور ہم بدل جائیں گے۔"},{"book":"۱-کُرِنتِھیوں","chapter":"15","verse":"53","text":"کیونکہ لازم ہے کہ یہ فانی جسم بقا کا لباس پہن لے اور مرنے والا جسم ابدی زندگی کا۔"},{"book":"۱-کُرِنتِھیوں","chapter":"15","verse":"54","text":"جب اِس فانی اور مرنے والے جسم نے بقا اور ابدی زندگی کا لباس پہن لیا ہو گا تو پھر وہ کلام پورا ہو گا جو پاک نوشتوں میں لکھا ہے کہ"},{"book":"۱-کُرِنتِھیوں","chapter":"15","verse":"55","text":"اے موت، تیری فتح کہاں رہی؟"},{"book":"۱-کُرِنتِھیوں","chapter":"15","verse":"56","text":"موت کا ڈنک گناہ ہے اور گناہ شریعت سے تقویت پاتا ہے۔"},{"book":"۱-کُرِنتِھیوں","chapter":"15","verse":"57","text":"لیکن خدا کا شکر ہے جو ہمیں ہمارے خداوند عیسیٰ مسیح کے وسیلے سے فتح بخشتا ہے۔"},{"book":"۱-کُرِنتِھیوں","chapter":"15","verse":"58","text":"غرض، میرے پیارے بھائیو، مضبوط بنے رہیں۔ کوئی چیز آپ کو ڈانواں ڈول نہ کر دے۔ ہمیشہ خداوند کی خدمت جاں فشانی سے کریں، یہ جانتے ہوئے کہ خداوند کے لئے آپ کی محنت مشقت رائیگاں نہیں جائے گی۔"}]}