{"data":[{"book":"Johannes","chapter":"19","verse":"1","text":"Så tog Pilatus Jesus och lät honom bli hårt pryglad (piskad med fyrtio slag). [Romarna utdelade tre typer av straff, i ökad grad av grymhet: slag, piskning och hård prygling. Det sistnämnda var det straff Jesus utsattes för. I piskan var ben och metallbitar fastbundna som rev upp huden ända in till benen. Det var inte ovanligt att offret dog under detta straff.]"},{"book":"Johannes","chapter":"19","verse":"2","text":"Soldaterna vred (flätade) ihop en krans (krona) av törne och satte den på hans huvud, och klädde honom i en purpurröd [konungslig] mantel."},{"book":"Johannes","chapter":"19","verse":"3","text":"Sedan gick de fram till honom och sade: ”Länge leve (frid, var hälsad), judarnas konung!” och slog honom gång på gång [i ansiktet] med handflatorna."},{"book":"Johannes","chapter":"19","verse":"4","text":"Pilatus gick ut igen och sade till dem: ”Se här, jag för ut honom till er så att ni förstår att jag inte hittar något att anklaga honom för.”"},{"book":"Johannes","chapter":"19","verse":"5","text":"Jesus kom ut, klädd i törnekronan och den purpurfärgade manteln."},{"book":"Johannes","chapter":"19","verse":"6","text":"När nu översteprästerna och vakterna såg honom ropade de högt: ”Korsfäst! Korsfäst!” Pilatus sade till dem: ”Ta honom ni och korsfäst honom, för jag hittar inget brottsligt att anklaga honom för.”"},{"book":"Johannes","chapter":"19","verse":"7","text":"Judarna svarade honom: ”Vi har en lag, och enligt vår lag måste han dö, för han har gjort sig till Guds Son.”"},{"book":"Johannes","chapter":"19","verse":"8","text":"När nu Pilatus hörde detta blev han ännu mer oroad (rädd)."},{"book":"Johannes","chapter":"19","verse":"9","text":"Han gick tillbaka in i palatset och frågade Jesus: ”Varifrån är du [Vilken värld tillhör du]?”"},{"book":"Johannes","chapter":"19","verse":"10","text":"Då sade Pilatus till honom: ”Vägrar du tala med mig? Vet du inte att jag har auktoritet (makt) att antingen frisläppa dig eller korsfästa dig?”"},{"book":"Johannes","chapter":"19","verse":"11","text":"Jesus svarade: ”Du skulle inte ha någon auktoritet över mig över huvud taget, om den inte vore given från ovan. Därför är den som överlämnat mig till dig [Judas, Kaifas, eller judarna] skyldig till mer (en större) synd.”"},{"book":"Johannes","chapter":"19","verse":"12","text":"Från den stunden försökte Pilatus (letade han gång på gång förtvivlat efter en utväg för) att frige Jesus, men de judiska ledarna ropade: ”Friger du honom är du inte Caesars (kejsarens) vän! Den som gör sig själv till konung sätter sig upp mot Caesar (kejsaren).”"},{"book":"Johannes","chapter":"19","verse":"13","text":"När Pilatus hörde detta tal förde han ut Jesus och satte sig ner på domarsätet, på en plats som kallades ”den stenlagda plattformen”, på hebreiska Gabbata."},{"book":"Johannes","chapter":"19","verse":"14","text":"Nu var det förberedelse inför påskhögtiden [då påskalammet, den ettåriga baggen, undersöktes så det var felfritt och sedan slaktades, se 2 Mos 12:2], omkring sjätte timmen. Han sade till de judiska ledarna: ”Se, här är er konung!”"},{"book":"Johannes","chapter":"19","verse":"15","text":"Men de ropade högt: ”Bort med honom, bort med honom! Korsfäst honom!”"},{"book":"Johannes","chapter":"19","verse":"16","text":"Då överlämnade han honom till dem för att bli korsfäst, och de tog Jesus med sig,"},{"book":"Johannes","chapter":"19","verse":"17","text":"och han bar sitt kors på väg ut till en plats som kallades Skallen (gr. Kranion), på hebreiska Golgata [på latin Calvaria]."},{"book":"Johannes","chapter":"19","verse":"18","text":"Där korsfäste de honom, och med honom två andra, en på var sida med Jesus i mitten."},{"book":"Johannes","chapter":"19","verse":"19","text":"Pilatus lät också göra en skylt (inskription, anslag) [på latin ”titulus”, innehöll den dömdes namn och vilket brott han begått] och satte den på korset. På den stod det skrivet:"},{"book":"Johannes","chapter":"19","verse":"20","text":"Många av de judiska invånarna i Jerusalem läste skylten, för platsen där Jesus korsfästes var nära staden, och den var skriven på hebreiska [judarnas och landets officiella språk], latin [Romarrikets officiella språk] och grekiska [det gemensamma språket inom hela romerska riket]."},{"book":"Johannes","chapter":"19","verse":"21","text":"Då sade judarnas överstepräster till Pilatus: ”Skriv inte judarnas Konung. Skriv i stället: Den här mannen sade att han var judarnas konung.”"},{"book":"Johannes","chapter":"19","verse":"22","text":"Pilatus svarade: ”Vad jag har skrivit, det har jag skrivit.”"},{"book":"Johannes","chapter":"19","verse":"23","text":"När nu soldaterna hade korsfäst Jesus, tog de hans kläder [ytter- och innerplagg] och delade dem i fyra delar, en del för varje soldat. De tog också hans tunika (långt skjortliknande underklädesplagg). Den hade inga sömmar utan var vävd i ett stycke uppifrån och ner."},{"book":"Johannes","chapter":"19","verse":"24","text":"Så de sade till varandra: ”Låt oss inte dela den utan kasta lott om vem som får den.” Detta skedde för att Skriften skulle fullbordas: ”De delade mina kläder mellan sig, och kastade lott om min klädnad.” [En profetia från Ps 22:19.] Så soldaterna gjorde detta."},{"book":"Johannes","chapter":"19","verse":"25","text":"Vid Jesu kors stod [följande kvinnor]: hans mor [Maria], hans mors syster [troligtvis Salome, Sebedeus fru, Jakob och Johannes mor], Maria, Klopas fru, och Maria från Magdala."},{"book":"Johannes","chapter":"19","verse":"26","text":"När Jesus såg sin mor och bredvid henne den lärjunge som han älskade [Johannes], sade han till sin mor: ”Kära kvinna, se [här är] din son.”"},{"book":"Johannes","chapter":"19","verse":"27","text":"Sedan sade han till lärjungen: ”Se, [här är] din mor.” Från den stunden tog lärjungen henne in till sitt hem. [Johannes tog hand om och försörjde Jesu mor.]"},{"book":"Johannes","chapter":"19","verse":"28","text":"Efter detta visste Jesus att allt nu (redan) var fullbordat. För att Skriften skulle uppfyllas, sade han: ”Jag är törstig.” [Ps 22:16; Ps 69:22.]"},{"book":"Johannes","chapter":"19","verse":"29","text":"Ett kärl fullt med surt vin stod där [ett billigt ättikvin som antagligen tillhörde soldaterna som korsfäste Jesus], och de fäste en svamp indränkt i det sura vinet runt en isopstjälk [ca 0,5 m lång stjälk] och förde den till hans mun. [Ett knippe av isop användes när påskalammets blod ströks på dörrposten, se 2 Mos 12:22. Tidigare hade Jesus nekat att ta emot vin blandat med galla/myrra för att lindra smärtan, se Matt 27:34; Mark 15:23.]"},{"book":"Johannes","chapter":"19","verse":"30","text":"När nu Jesus [därför, se vers 28] hade tagit emot det sura vinet sade han: ”Det är fullbordat [priset är helt och fullt betalt, för att aldrig mer behöva betalas]!” Sedan böjde han ner huvudet och gav upp andan [överlämnade sin ande]."},{"book":"Johannes","chapter":"19","verse":"31","text":"Eftersom det var förberedelsedag, och för att förhindra att kropparna skulle hänga på korsen på sabbaten, för det var en stor sabbatsdag (högsabbat) [vilket den första dagen i det osyrade brödets högtid är, se 3 Mos 23:7], beordrade de judiska ledarna Pilatus att benen skulle krossas [för att påskynda deras död] så att de kunde ta bort kropparna."},{"book":"Johannes","chapter":"19","verse":"32","text":"Soldaterna kom och krossade benen på den förste och sedan den andre som var korsfäst med honom."},{"book":"Johannes","chapter":"19","verse":"33","text":"När de kom till Jesus och såg att han redan var död, krossade de inte hans ben,"},{"book":"Johannes","chapter":"19","verse":"34","text":"men en av soldaterna stack in ett spjut i hans sida, och genast kom (strömmade) blod och vatten ut."},{"book":"Johannes","chapter":"19","verse":"35","text":"Den som har sett (erfarit, varit med som ögonvittne) ger sitt bevis (vittnesbörd) för att ni också ska kunna välja att tro. [Johannes själv var med och såg korsfästelsen.] Hans vittnesbörd är sant, och han vet att han talar sanning."},{"book":"Johannes","chapter":"19","verse":"36","text":"Detta skedde för att Skriften skulle fullbordas:"},{"book":"Johannes","chapter":"19","verse":"37","text":"På ett annat skriftställe står det också:"},{"book":"Johannes","chapter":"19","verse":"38","text":"Efter detta frågade Josef från Arimatea Pilatus om lov att få ta ner Jesu kropp. Josef var en Jesu lärjunge, fast i hemlighet av rädsla för de judiska ledarna. Pilatus tillät det. Då gick han och tog ner Jesu kropp."},{"book":"Johannes","chapter":"19","verse":"39","text":"Nikodemus, som hade kommit till Jesus på natten, följde också med honom dit med en blandning av myrra och aloe, drygt trettio kilo. [Ordagrant hundra romerska ”litra”, där en ”litra” motsvarade 325 gram. En väldig mängd, tillräckligt mycket för en kunglig begravning, se 2 Krön 16:14. Johannes gör det tydligt att Jesus verkligen var en kung.]"},{"book":"Johannes","chapter":"19","verse":"40","text":"Sedan tog de Jesu kropp och lindade in den i linnedukar med de välluktande kryddorna, så som judarna brukar förbereda en kropp för begravning."},{"book":"Johannes","chapter":"19","verse":"41","text":"Nu fanns det en trädgård intill den plats där han hade blivit korsfäst, och i trädgården fanns en ny grav (större grav byggd som ett monument, en minnesplats), där ännu ingen hade blivit lagd."},{"book":"Johannes","chapter":"19","verse":"42","text":"Där lade de Jesus, eftersom det var judarnas förberedelsedag och graven låg nära. [Sabbaten började klockan sex på kvällen, och då fick inget arbete utföras, så de hade inte mycket tid på sig att förbereda kroppen och begrava den.]"}]}