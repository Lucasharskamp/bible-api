{"data":[{"book":"2. Petrův","chapter":"2","verse":"1","text":"V Božím lidu se vyskytli i lživí proroci, jako se objeví i mezi vámi lživí učitelé. Vymyslí různé bludné nauky o Bohu. Dokonce budou zapírat Pána, který je vykoupil, ale tím na sebe přivodí rychlý a hrozný pád."},{"book":"2. Petrův","chapter":"2","verse":"2","text":"Mnoho lidí se dá strhnout jejich zhoubným učením a tím zhanobí cestu pravdy."},{"book":"2. Petrův","chapter":"2","verse":"3","text":"Ve své hrabivosti vám budou namlouvat různé výmysly, aby z vás těžili. Ale soud je jim v patách a jejich zkáza je blízká."},{"book":"2. Petrův","chapter":"2","verse":"4","text":"Vždyť Bůh neušetřil ani anděly, kteří proti němu zhřešili, ale uvrhl je do temného vězení, kde očekávají den soudu."},{"book":"2. Petrův","chapter":"2","verse":"5","text":"Neušetřil ani svět před potopou; zachránil jenom kazatele spravedlnosti Noeho a sedm jiných."},{"book":"2. Petrův","chapter":"2","verse":"6","text":"Také města Sodomu a Gomoru obrátil v popel a odsoudil k zániku jako výstražný příklad do budoucnosti pro bezbožné."},{"book":"2. Petrův","chapter":"2","verse":"7-8","text":"Zachránil však zbožného Lota, muže, který se trápil nad nemravným životem svých současníků."},{"book":"2. Petrův","chapter":"2","verse":"9-10","text":"Pán totiž dovede ochránit zbožné lidi, kteří se octli v pokušení, ale hříšné potrestá v den soudu – zvláště pak ty, kteří propadají svým hříšným vášním a pohrdají každou autoritou. Takoví lživí učitelé jsou pyšní, samolibí, opovážliví a nebojí se ani nadpozemských bytostí."},{"book":"2. Petrův","chapter":"2","verse":"11","text":"Přesto andělé, nesrovnatelně mocnější a silnější, je nekritizují a nehaní před Pánem."},{"book":"2. Petrův","chapter":"2","verse":"12","text":"Tito falešní učitelé jednají podle svých tělesných popudů. Stejně jako nerozumná zvířata, přírodou určená k polapení a záhubě, čeká i tyto falešné učitele stejný konec. Vysmívají se tomu, čemu nerozumějí;"},{"book":"2. Petrův","chapter":"2","verse":"13","text":"jejich hříšnost je přivede do záhuby a za svou špatnost budou pykat. Tito lidé uspokojují den za dnem jen svoji pudovost, jsou samá skvrna a hanba, když se s nimi sejdete u stolu, jsou nevázaně poživační."},{"book":"2. Petrův","chapter":"2","verse":"14","text":"Jejich pohled na ženu je vždy plný smyslnosti a jejich touha po hříchu je nenasytná. Svádějí slabé lidi a propadli hrabivosti. Jsou to zplozenci prokletí."},{"book":"2. Petrův","chapter":"2","verse":"15","text":"Opustili správnou cestu a zbloudili jako Bileám, syn Beórův, kterého ovládla představa, že by mohl získat peníze vykonáním nešlechetného činu."},{"book":"2. Petrův","chapter":"2","verse":"16","text":"Byl však usvědčen z chystané špatnosti: němá oslice promluvila lidským hlasem a zabránila mu v nemoudrém jednání."},{"book":"2. Petrův","chapter":"2","verse":"17","text":"Tito lživí učitelé jsou neužiteční jako studně bez jediné kapky vody, nestálí jako mraky po vichřici; jsou určeni ke zkáze ve věčné temnotě."},{"book":"2. Petrův","chapter":"2","verse":"18","text":"Mluví nadutě o nesmyslných věcech a svou nemravností a nízkými vášněmi svádějí zpět do hříchu ty, kteří se rozhodli s hříchem skoncovat."},{"book":"2. Petrův","chapter":"2","verse":"19","text":"Slibují jim svobodu, ale sami jsou otrocky oddáni svým zvrácenostem. Vždyť člověk je otrokem toho, čemu podléhá."},{"book":"2. Petrův","chapter":"2","verse":"20","text":"Jestliže tedy ti, kdo poznáním Pána a Spasitele Ježíše Krista unikli svodům světa, znovu se do nich zapletou a podlehnou jim, dočkají se toho, že jejich konce budou horší než začátky."},{"book":"2. Petrův","chapter":"2","verse":"21","text":"Pro takové by bylo lepší, kdyby tu pravou cestu vůbec nepoznali, než když se po jejím poznání od Božího poselství odvrátili."},{"book":"2. Petrův","chapter":"2","verse":"22","text":"Na ně se hodí staré přísloví: „Pes se vrací k tomu, co vyzvracel“ a „Umyté prase se znovu válí v blátě.“"}]}