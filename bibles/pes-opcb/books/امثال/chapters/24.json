{"data":[{"book":"امثال","chapter":"24","verse":"1","text":"به اشخاص شریر حسادت نورز و آرزو نکن که با آنها دوست شوی،"},{"book":"امثال","chapter":"24","verse":"2","text":"زیرا تمام فکر و ذکر آنها این است که به مردم ظلم کنند."},{"book":"امثال","chapter":"24","verse":"3","text":"خانه با حکمت بنا می‌شود و با فهم استوار می‌گردد،"},{"book":"امثال","chapter":"24","verse":"4","text":"اتاقهایش با دانایی از اسباب نفیس و گرانبها پر می‌شود."},{"book":"امثال","chapter":"24","verse":"5","text":"آدم دانا و فهمیده از قدرت زیاد برخوردار است و دائم به قدرت خویش می‌افزاید."},{"book":"امثال","chapter":"24","verse":"6","text":"پیروزی در جنگ بستگی به تدابیر خوب و مشورت زیاد دارد."},{"book":"امثال","chapter":"24","verse":"7","text":"نادان نمی‌تواند به حکمت دست یابد؛ وقتی موضوع مهمی مورد بحث قرار می‌گیرد، او حرفی برای گفتن ندارد."},{"book":"امثال","chapter":"24","verse":"8","text":"کسی که دائم نقشه‌های پلید در سر بپروراند، عاقبت رسوا خواهد شد."},{"book":"امثال","chapter":"24","verse":"9","text":"نقشه‌های آدم جاهل گناه‌آلود است و کسی که دیگران را مسخره می‌کند مورد نفرت همهٔ مردم می‌باشد."},{"book":"امثال","chapter":"24","verse":"10","text":"اگر نتوانی سختیهای زندگی را تحمل کنی، آدم ضعیفی هستی."},{"book":"امثال","chapter":"24","verse":"11","text":"از نجات دادن کسی که به ناحق به مرگ محکوم شده است کوتاهی نکن."},{"book":"امثال","chapter":"24","verse":"12","text":"نگو که از جریان بی‌خبر بوده‌ای، زیرا خدایی که جان تو در دست اوست و از دل تو آگاه است، می‌داند که تو از همه چیز باخبر بوده‌ای. او هر کسی را مطابق اعمالش جزا خواهد داد."},{"book":"امثال","chapter":"24","verse":"13-14","text":"پسرم، همان‌طور که خوردن عسل کام تو را شیرین می‌کند، همچنان کسب حکمت برای جان تو شیرین خواهد بود. کسی که حکمت بیاموزد آیندهٔ خوبی در انتظارش خواهد بود و امیدهایش بر باد نخواهد رفت."},{"book":"امثال","chapter":"24","verse":"15","text":"ای شریر، در کمین خانۀ شخص عادل نباش و منزلی را که او در آن زندگی می‌کند، تاراج نکن،"},{"book":"امثال","chapter":"24","verse":"16","text":"زیرا عادل حتی اگر هفت بار هم بیفتد، باز برخواهد خاست، اما شریران گرفتار بلا شده، سرنگون خواهند شد."},{"book":"امثال","chapter":"24","verse":"17","text":"وقتی دشمنت دچار مصیبتی می‌شود شادی نکن و هنگامی که می‌افتد دلشاد نشو،"},{"book":"امثال","chapter":"24","verse":"18","text":"زیرا ممکن است خداوند این کار تو را نپسندد و از مجازات او دست بردارد!"},{"book":"امثال","chapter":"24","verse":"19","text":"به سبب بدکاران خودت را ناراحت نکن و به آنها حسادت نورز،"},{"book":"امثال","chapter":"24","verse":"20","text":"زیرا شخص بدکار آینده‌ای ندارد و چراغش خاموش خواهد شد."},{"book":"امثال","chapter":"24","verse":"21","text":"پسرم، از خداوند و پادشاه بترس و با کسانی که بر ضد ایشان شورش می‌کنند همدست نشو،"},{"book":"امثال","chapter":"24","verse":"22","text":"کیست که بداند خداوند یا پادشاه چه بلایی بر سر چنین کسان خواهد آورد؟"},{"book":"امثال","chapter":"24","verse":"23","text":"قاضی نباید در داوری از کسی طرفداری کند."},{"book":"امثال","chapter":"24","verse":"24","text":"هر که به مجرم بگوید: «تو بی‌گناهی»، مورد لعنت و نفرت همهٔ مردم واقع خواهد شد،"},{"book":"امثال","chapter":"24","verse":"25","text":"ولی آنکه گناهکار را محکوم کند سعادت و برکت نصیبش خواهد گردید."},{"book":"امثال","chapter":"24","verse":"26","text":"جواب صادقانه مانند بوسهٔ دوست دلچسب است."},{"book":"امثال","chapter":"24","verse":"27","text":"اول کسب و کاری داشته باش بعد خانه و خانواده تشکیل بده."},{"book":"امثال","chapter":"24","verse":"28","text":"علیه همسایهٔ خود شهادت دروغ نده و سخنان نادرست درباره‌اش بر زبان نیاور."},{"book":"امثال","chapter":"24","verse":"29","text":"نگو: «هر چه بر سرم آورده تلافی خواهم کرد.»"},{"book":"امثال","chapter":"24","verse":"30","text":"از کنار مزرعهٔ شخص تنبل و کم‌عقل گذشتم؛"},{"book":"امثال","chapter":"24","verse":"31","text":"همه جا خار روییده بود، علفهای هرز زمین را پوشانده و دیوار مزرعه فرو ریخته بود."},{"book":"امثال","chapter":"24","verse":"32","text":"با دیدن این منظره به فکر فرو رفتم و این درس را آموختم:"},{"book":"امثال","chapter":"24","verse":"33","text":"کمی خواب بیشتر، کمی چُرت بیشتر، کمی دست رو دست گذاشتن و استراحت بیشتر،"},{"book":"امثال","chapter":"24","verse":"34","text":"و فقر و تنگدستی همچون راهزنی مسلح به سراغ تو خواهد آمد."}]}