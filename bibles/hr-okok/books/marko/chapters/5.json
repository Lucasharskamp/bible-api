{"data":[{"book":"Marko","chapter":"5","verse":"1","text":"Doploviše na drugu obalu jezera, u geraski5:1 U nekim rukopisima gadarski ili gergezenski kraj. Vidjeti: Matej 8:28 i Luka 8:26. kraj."},{"book":"Marko","chapter":"5","verse":"2","text":"Tek što je Isus izišao iz lađice, istrćao je pred njega s groblja neki čovjek opsjednut nečistim duhom."},{"book":"Marko","chapter":"5","verse":"3","text":"Stanovao je u grobnicama, a nitko ga više nije mogao svezati, čak ni lancem."},{"book":"Marko","chapter":"5","verse":"4","text":"Često su ga okivali u lance, ali on bi uvijek rastrgao lance i smrskao okove u komadiće. Nitko ga nije mogao ukrotiti."},{"book":"Marko","chapter":"5","verse":"5","text":"Danju i noću bez prestanka je lutao grobljima i gorom vrišteći i udarajući sebe kamenjem."},{"book":"Marko","chapter":"5","verse":"6","text":"Ugledavši Isusa izdaleka, pritrči mu i padne ničice pred njim."},{"book":"Marko","chapter":"5","verse":"7","text":"Zavrišti i prodorno vikne: “Što hoćeš od mene, Isuse, Sine najuzvišenijeg Boga? Zaklinjem te Bogom, ne muči me!”"},{"book":"Marko","chapter":"5","verse":"8","text":"Isus mu, naime, bijaše zapovjedio: “Izlazi iz toga čovjeka, nečisti duše!”"},{"book":"Marko","chapter":"5","verse":"9","text":"Zatim ga upita: “Kako se zoveš?”"},{"book":"Marko","chapter":"5","verse":"10","text":"Preklinjao ga je da ih ne potjera iz onoga kraja."},{"book":"Marko","chapter":"5","verse":"11","text":"A ondje je na obronku paslo veliko krdo svinja."},{"book":"Marko","chapter":"5","verse":"12","text":"“Pošalji nas onim svinjama da uđemo u njih”, zamole ga nečisti duhovi."},{"book":"Marko","chapter":"5","verse":"13","text":"On im to dopusti. Nečisti duhovi iziđu i uđu u svinje, na što cijelo krdo od kojih dvije tisuće svinja jurne niz strmi obronak i utopi se u jezeru."},{"book":"Marko","chapter":"5","verse":"14","text":"Svinjari pobjegnu u obližnje gradove i sela i razglase putem novost, pa ljudi pođu vidjeti što se dogodilo."},{"book":"Marko","chapter":"5","verse":"15","text":"Dođu Isusu i ugledaju čovjeka koji bijaše opsjednut cijelom legijom kako sjedi obučen i pri zdravoj pameti te se uplaše."},{"book":"Marko","chapter":"5","verse":"16","text":"A kad su očevici ispričali što se dogodilo s opsjednutim i sa svinjama,"},{"book":"Marko","chapter":"5","verse":"17","text":"ljudi počnu zaklinjati Isusa da ode iz njihova kraja."},{"book":"Marko","chapter":"5","verse":"18","text":"On se vrati u lađu, a čovjek koji je bio opsjednut zamoli ga da mu dopusti poći s njime."},{"book":"Marko","chapter":"5","verse":"19","text":"Ali mu Isus to nije dopustio. “Idi kući svojima”, reče mu on, “i ispričaj im koliko ti je milosrđe Bog iskazao.”"},{"book":"Marko","chapter":"5","verse":"20","text":"Čovjek se zaputi u Dekapolis5:20 Deset gradova. toga kraja govoreći ljudima o svemu što mu je Isus učinio. I svi su se divili."},{"book":"Marko","chapter":"5","verse":"21","text":"Kad je Isus doplovio na drugu stranu jezera, okupi se oko njega na obali silno mnoštvo. On je stajao uz more."},{"book":"Marko","chapter":"5","verse":"22","text":"Pristupi mu jedan od nadstojnika mjesne sinagoge, imenom Jair, te padne pred njim ničice"},{"book":"Marko","chapter":"5","verse":"23","text":"preklinjući ga da mu iscijeli kćerkicu. “Na samrti je”, reče on. “Molim te, dođi i položi na nju ruke da ozdravi i da živi.”"},{"book":"Marko","chapter":"5","verse":"24","text":"Isus pođe s njim, ali se oko njega natisnulo mnoštvo."},{"book":"Marko","chapter":"5","verse":"25","text":"Među ljudima bila je žena koja je bolovala od krvarenja već dvanaest godina."},{"book":"Marko","chapter":"5","verse":"26","text":"Mnogo je pretrpjela od brojnih liječnika i potrošila je na njih sve što je imala, ali nije ozdravila. Stanje joj se, naprotiv, pogoršalo."},{"book":"Marko","chapter":"5","verse":"27","text":"Slušala je o Isusu pa mu se približi straga kroz mnoštvo i dotakne njegov ogrtač."},{"book":"Marko","chapter":"5","verse":"28","text":"Mislila je: “Dodirnem li samo njegovu odjeću, ozdravit ću!”"},{"book":"Marko","chapter":"5","verse":"29","text":"I zaista, krv joj smjesta prestane teći i ona na svojemu tijelu osjeti da je ozdravila."},{"book":"Marko","chapter":"5","verse":"30","text":"Isus je odmah osjetio da je iz njega izišla sila pa se okrenu prema mnoštvu i upita: “Tko mi je dotaknuo odjeću?”"},{"book":"Marko","chapter":"5","verse":"31","text":"Učenici mu rekoše: “Toliko se mnoštvo tiska oko tebe, a ti pitaš tko te je dotaknuo!”"},{"book":"Marko","chapter":"5","verse":"32","text":"Ali Isus je pogledom tražio onu koja je to učinila."},{"book":"Marko","chapter":"5","verse":"33","text":"A žena, uplašena i dršćući jer je znala što joj se dogodilo, priđe mu i padne pred njim ničice te mu sve po istini ispriča."},{"book":"Marko","chapter":"5","verse":"34","text":"On joj reče: “Kćeri, tvoja te vjera iscijelila. Pođi u miru i budi iscijeljena od svoje bolesti!”"},{"book":"Marko","chapter":"5","verse":"35","text":"Dok je Isus još to govorio, stigli su iz Jairova doma s viješću. “Kći ti je umrla. Nema smisla da dalje mučiš Učitelja.”"},{"book":"Marko","chapter":"5","verse":"36","text":"Ali Isus se nije obazirao na to što su rekli, već se obrati Jairu: “Ne boj se! Samo vjeruj!”"},{"book":"Marko","chapter":"5","verse":"37","text":"Isus ne dopusti nikome da ga prati osim Petru, Jakovu i Ivanu."},{"book":"Marko","chapter":"5","verse":"38","text":"Kad su stigli do kuće nadstojnika sinagoge, Isus vidje da ljudi viču, plaču i nariču u sav glas."},{"book":"Marko","chapter":"5","verse":"39","text":"On uđe i reče im: “Što toliko naričete i plačete? Dijete nije umrlo, nego samo spava!”"},{"book":"Marko","chapter":"5","verse":"40","text":"Mnoštvo ga počne ismijavati, ali on ih sve potjera van."},{"book":"Marko","chapter":"5","verse":"41","text":"Uhvati ju za ruku i reče joj: “Talita kum!” (što znači: “Ustani, djevojčice!”)."},{"book":"Marko","chapter":"5","verse":"42","text":"Djevojčica je imala dvanaest godina. Ona smjesta ustane i počne hodati. Roditelji ostanu zapanjeni."},{"book":"Marko","chapter":"5","verse":"43","text":"Isus im zapovjedi da nikome ne govore što se dogodilo i reče im da joj daju jesti."}]}