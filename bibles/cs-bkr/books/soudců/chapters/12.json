{"data":[{"book":"Soudců","chapter":"12","verse":"1","text":"Shromáždili se pak muži Efraim, a přešedše k straně půlnoční, řekli k Jefte: Proč jsi vyšel k boji proti Ammonitským, a nepovolal jsi nás, abychom šli s tebou? Dům tvůj i tebe ohněm spálíme."},{"book":"Soudců","chapter":"12","verse":"2","text":"K nimž řekl Jefte: Nesnáz jsem měl já a lid můj s Ammonitskými velikou; tedy povolal jsem vás, ale nevysvobodili jste mne z ruky jejich."},{"book":"Soudců","chapter":"12","verse":"3","text":"Protož vida, že jste mne nevysvobodili, odvážil jsem se života svého, a táhl jsem proti Ammonitským, i dal je Hospodin v ruku mou. Ale proč jste dnes přišli ke mně? Zdali abyste bojovali proti mně?"},{"book":"Soudců","chapter":"12","verse":"4","text":"Tedy shromáždil Jefte všecky muže Galádské, a bojoval s Efraimem. I porazili muži Galád Efraimské, nebo pravili poběhlci Efraimští: Vy Galádští jste u prostřed Efraima a u prostřed Manassesa."},{"book":"Soudců","chapter":"12","verse":"5","text":"Odjali Galádští též i brody Jordánské Efraimským. A bylo, že když kdo z utíkajících Efraimských řekl: Nechať přejdu, řekli jemu muži Galádští: Jsi-li Efratejský? Jestliže řekl: Nejsem,"},{"book":"Soudců","chapter":"12","verse":"6","text":"Tedy řekli jemu: Rci hned Šibolet. I řekl: Sibolet, aniž dobře mohl vyřknouti toho. Tedy pochytíce jej, zamordovali ho u brodu Jordánského. I padlo toho času z Efraima čtyřidceti a dva tisíce."},{"book":"Soudců","chapter":"12","verse":"7","text":"Soudil pak Jefte Izraele šest let; a umřel Jefte Galádský, a pochován jest v jednom z měst Galádských."},{"book":"Soudců","chapter":"12","verse":"8","text":"Potom soudil po něm Izraele Abesam z Betléma."},{"book":"Soudců","chapter":"12","verse":"9","text":"A měl třidceti synů a třidceti dcer, kteréž rozevdal od sebe, a třidceti žen přivedl od jinud synům svým. I soudil Izraele sedm let."},{"book":"Soudců","chapter":"12","verse":"10","text":"A umřev Abesam, pochován jest v Betlémě."},{"book":"Soudců","chapter":"12","verse":"11","text":"Po něm pak soudil Izraele Elon Zabulonský; ten soudil Izraele deset let."},{"book":"Soudců","chapter":"12","verse":"12","text":"I umřel Elon Zabulonský, a pochován jest v Aialon, v zemi Zabulon."},{"book":"Soudců","chapter":"12","verse":"13","text":"Potom soudil Izraele Abdon syn Hellelův Faratonský."},{"book":"Soudců","chapter":"12","verse":"14","text":"Ten měl čtyřidceti synů a třidceti vnuků, kteříž jezdili na sedmdesáti mezcích; i soudil Izraele osm let."},{"book":"Soudců","chapter":"12","verse":"15","text":"Umřev pak Abdon syn Hellelův Faratonský, pohřben jest v Faraton, v zemi Efraim na hoře Amalechitské."}]}