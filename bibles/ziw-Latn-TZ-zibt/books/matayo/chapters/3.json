{"data":[{"book":"Matayo","chapter":"3","verse":"1","text":"Mazuwa ayo Yohana Mta kubatiza alaila kwe nyika ya Yudeya na kukonga kulonga."},{"book":"Matayo","chapter":"3","verse":"2","text":"Agamba, “Kweileni masa yenyu, kwaviya Useuta wa kwembingu wi hajihi!”"},{"book":"Matayo","chapter":"3","verse":"3","text":"Yohana nuyo mntu alongagwa ni muwoni Isaya akagamba,"},{"book":"Matayo","chapter":"3","verse":"4","text":"Suche za Yohana zadamanyagwa kwa mazoya ya ngamiya, mwe chigudi chakwe avalaga msipi udamanywe kwa nchingo. Nkande yakwe nani sije na uchi."},{"book":"Matayo","chapter":"3","verse":"5","text":"Elo wantu kulaila ntendele zose za Yudeya wambasaga Yohana kulaila Yelusalemu na kolongo dyose dyo mto Yolodani."},{"book":"Matayo","chapter":"3","verse":"6","text":"Weze weile amasa yawo, niyo awabatiza mo mto Yolodani."},{"book":"Matayo","chapter":"3","verse":"7","text":"Yohana eze awone Mafalisayo na Masadukayo walozize wakeza chani awabatize, awagamba, “Nyuwe welekwa wa nyoka! Ni yuhi awagambileni mwadaha mwenege nkanto ya Chohile akunga aigale kwenyu?"},{"book":"Matayo","chapter":"3","verse":"8","text":"Elo lagisani kwa ntendwa zedi kugamba mweila masa yenyu."},{"book":"Matayo","chapter":"3","verse":"9","text":"Naho msekufanyanya kugamba mwadaha mwegombele mkagamba Bulahimu ni tati yetu. Nawagambilani kugamba Chohile adaha kuguha mayuwe yano nakuyatenda welekwa wa Bulahimu!"},{"book":"Matayo","chapter":"3","verse":"10","text":"Hoya imalanywa kale kukanta masina ye miti, chila mti haukweleka matunda yedi naukantwe na kudulwa mo moto."},{"book":"Matayo","chapter":"3","verse":"11","text":"Miye nawabatizani kwa mazi kulagisa kugamba mweila masa, yudya neze umo haheza miye nawabatizeni kwa Muye Ukukile na kwa moto. Ni mkulu kujinka miye, naho sikuwagila kwinula vilatu vyakwe."},{"book":"Matayo","chapter":"3","verse":"12","text":"Ana lungo mo mkono wakwe kuhetela nkande zoseni. Ngano yakwe naike mwe digulu, mna mahofya nayoke mo moto haukusila.”"},{"book":"Matayo","chapter":"3","verse":"13","text":"Chipindi icho Yesu niyo eza kulaila Galilaya kubula mo mto wa Yolodani chani abatizwe ni Yohana."},{"book":"Matayo","chapter":"3","verse":"14","text":"Mna Yohana nakonga amchinde akamgamba, “Miye nuyo hungwa nibatize niweye,” “mna kwiza kwangu!”"},{"book":"Matayo","chapter":"3","verse":"15","text":"Mna Yesu amhitula, “Leka vitende ivyo haluse. Mwe isila ino nachidamanye vyoseni viwoneke vyedi kwa Chohile.” Ivyo Yohana azumila."},{"book":"Matayo","chapter":"3","verse":"16","text":"Aho Yesu eze abatizwe, afosa mwa mazi. Niyo imbingu yagubuka, na kuwona Muye wa Chohile ukasela saviya suwamanga nakumlangaza."},{"book":"Matayo","chapter":"3","verse":"17","text":"Niyo izwi dyalonga kulaila kwe imbingu, “Yuno nuyo mwanangu akuniwagila hungisa.”"}]}