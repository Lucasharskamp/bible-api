{"data":[{"book":"احبار","chapter":"15","verse":"1","text":"رب نے موسیٰ اور ہارون سے کہا،"},{"book":"احبار","chapter":"15","verse":"2","text":"”اسرائیلیوں کو بتانا کہ اگر کسی مرد کو جریان کا مرض ہو تو وہ خارج ہونے والے مائع کے سبب سے ناپاک ہے،"},{"book":"احبار","chapter":"15","verse":"3","text":"چاہے مائع بہتا رہتا ہو یا رُک گیا ہو۔"},{"book":"احبار","chapter":"15","verse":"4","text":"جس چیز پر بھی مریض لیٹتا یا بیٹھتا ہے وہ ناپاک ہے۔"},{"book":"احبار","chapter":"15","verse":"5-6","text":"جو بھی اُس کے لیٹنے کی جگہ کو چھوئے یا اُس کے بیٹھنے کی جگہ پر بیٹھ جائے وہ اپنے کپڑے دھو کر نہا لے۔ وہ شام تک ناپاک رہے گا۔"},{"book":"احبار","chapter":"15","verse":"7","text":"اِسی طرح جو بھی ایسے مریض کو چھوئے وہ اپنے کپڑے دھو کر نہا لے۔ وہ شام تک ناپاک رہے گا۔"},{"book":"احبار","chapter":"15","verse":"8","text":"اگر مریض کسی پاک شخص پر تھوکے تو یہی کچھ کرنا ہے اور وہ شخص شام تک ناپاک رہے گا۔"},{"book":"احبار","chapter":"15","verse":"9","text":"جب ایسا مریض کسی جانور پر سوار ہوتا ہے تو ہر چیز جس پر وہ بیٹھ جاتا ہے ناپاک ہے۔"},{"book":"احبار","chapter":"15","verse":"10","text":"جو بھی ایسی چیز چھوئے یا اُسے اُٹھا کر لے جائے وہ اپنے کپڑے دھو کر نہا لے۔ وہ شام تک ناپاک رہے گا۔"},{"book":"احبار","chapter":"15","verse":"11","text":"جس کسی کو بھی مریض اپنے ہاتھ دھوئے بغیر چھوئے وہ اپنے کپڑے دھو کر نہا لے۔ وہ شام تک ناپاک رہے گا۔"},{"book":"احبار","chapter":"15","verse":"12","text":"مٹی کا جو برتن ایسا مریض چھوئے اُسے توڑ دیا جائے۔ لکڑی کا جو برتن وہ چھوئے اُسے خوب دھویا جائے۔"},{"book":"احبار","chapter":"15","verse":"13","text":"جسے اِس مرض سے شفا ملی ہے وہ سات دن انتظار کرے۔ اِس کے بعد وہ تازہ پانی سے اپنے کپڑے دھو کر نہا لے۔ پھر وہ پاک ہو جائے گا۔"},{"book":"احبار","chapter":"15","verse":"14","text":"آٹھویں دن وہ دو قمریاں یا دو جوان کبوتر لے کر ملاقات کے خیمے کے دروازے پر رب کے سامنے امام کو دے۔"},{"book":"احبار","chapter":"15","verse":"15","text":"امام اُن میں سے ایک کو گناہ کی قربانی کے طور پر اور دوسرے کو بھسم ہونے والی قربانی کے طور پر چڑھائے۔ یوں وہ رب کے سامنے اُس کا کفارہ دے گا۔"},{"book":"احبار","chapter":"15","verse":"16","text":"اگر کسی مرد کا نطفہ خارج ہو جائے تو وہ اپنے پورے جسم کو دھو لے۔ وہ شام تک ناپاک رہے گا۔"},{"book":"احبار","chapter":"15","verse":"17","text":"ہر کپڑا یا چمڑا جس سے نطفہ لگ گیا ہو اُسے دھونا ہے۔ وہ بھی شام تک ناپاک رہے گا۔"},{"book":"احبار","chapter":"15","verse":"18","text":"اگر مرد اور عورت کے ہم بستر ہونے پر نطفہ خارج ہو جائے تو لازم ہے کہ دونوں نہا لیں۔ وہ شام تک ناپاک رہیں گے۔"},{"book":"احبار","chapter":"15","verse":"19","text":"ماہواری کے وقت عورت سات دن تک ناپاک ہے۔ جو بھی اُسے چھوئے وہ شام تک ناپاک رہے گا۔"},{"book":"احبار","chapter":"15","verse":"20","text":"اِس دوران جس چیز پر بھی وہ لیٹتی یا بیٹھتی ہے وہ ناپاک ہے۔"},{"book":"احبار","chapter":"15","verse":"21-23","text":"جو بھی اُس کے لیٹنے کی جگہ کو چھوئے یا اُس کے بیٹھنے کی جگہ پر بیٹھ جائے وہ اپنے کپڑے دھو کر نہا لے۔ وہ شام تک ناپاک رہے گا۔"},{"book":"احبار","chapter":"15","verse":"24","text":"اگر مرد عورت سے ہم بستر ہو اور اُسی وقت ماہواری کے دن شروع ہو جائیں تو مرد خون لگنے کے باعث سات دن تک ناپاک رہے گا۔ جس چیز پر بھی وہ لیٹتا ہے وہ ناپاک ہو جائے گی۔"},{"book":"احبار","chapter":"15","verse":"25","text":"اگر کسی عورت کو ماہواری کے دن چھوڑ کر کسی اَور وقت کئی دنوں تک خون آئے یا خون ماہواری کے دنوں کے بعد بھی جاری رہے تو وہ ماہواری کے دنوں کی طرح اُس وقت تک ناپاک رہے گی جب تک خون رُک نہ جائے۔"},{"book":"احبار","chapter":"15","verse":"26","text":"جس چیز پر بھی وہ لیٹتی یا بیٹھتی ہے وہ ناپاک ہے۔"},{"book":"احبار","chapter":"15","verse":"27","text":"جو بھی ایسی چیز کو چھوئے وہ اپنے کپڑے دھو کر نہا لے۔ وہ شام تک ناپاک رہے گا۔"},{"book":"احبار","chapter":"15","verse":"28","text":"خون کے رُک جانے پر عورت مزید سات دن انتظار کرے۔ پھر وہ پاک ہو گی۔"},{"book":"احبار","chapter":"15","verse":"29","text":"آٹھویں دن وہ دو قمریاں یا دو جوان کبوتر لے کر ملاقات کے خیمے کے دروازے پر امام کے پاس آئے۔"},{"book":"احبار","chapter":"15","verse":"30","text":"امام اُن میں سے ایک کو گناہ کی قربانی کے لئے اور دوسرے کو بھسم ہونے والی قربانی کے لئے چڑھائے۔ یوں وہ رب کے سامنے اُس کی ناپاکی کا کفارہ دے گا۔"},{"book":"احبار","chapter":"15","verse":"31","text":"لازم ہے کہ اسرائیلیوں کو ایسی چیزوں سے دُور رکھا جائے جن سے وہ ناپاک ہو جائیں۔ ورنہ میرا وہ مقدِس جو اُن کے درمیان ہے اُن سے ناپاک ہو جائے گا اور وہ ہلاک ہو جائیں گے۔"},{"book":"احبار","chapter":"15","verse":"32","text":"لازم ہے کہ اِس قسم کے معاملوں سے ایسے نپٹو جیسے بیان کیا گیا ہے۔ اِس میں وہ مرد شامل ہے جو جریان کا مریض ہے اور وہ جو نطفہ خارج ہونے کے باعث ناپاک ہے۔"},{"book":"احبار","chapter":"15","verse":"33","text":"اِس میں وہ عورت بھی شامل ہے جس کے ماہواری کے ایام ہیں اور وہ مرد جو ناپاک عورت سے ہم بستر ہو جاتا ہے۔“"}]}