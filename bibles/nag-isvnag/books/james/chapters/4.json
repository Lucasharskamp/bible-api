{"data":[{"book":"James","chapter":"4","verse":"1","text":"Apuni khan majot te kot pora lorai jhagara khan ulai? Etu apuni khan majot te jhagara kori bole itcha thaka pora nohoi?"},{"book":"James","chapter":"4","verse":"2","text":"Apuni itcha kore, kintu napai. Apuni thogai kene morai, kintu napai. Apuni lorai aru jhagara kore. Apuni etu napai kelemane apuni namange."},{"book":"James","chapter":"4","verse":"3","text":"Apuni mange kintu apuni napai, kelemane apuni bhal pora namange, apuni nijor laga itcha nimite he kore."},{"book":"James","chapter":"4","verse":"4","text":"Biswas te nathaka khan! Apuni najane naki prithibi logote sathi kori thaka to Isor laga bhirodh te ase? Etu nimite kun manu prithibi logote sathi kori kene thakibo tai Isor laga dushman ase."},{"book":"James","chapter":"4","verse":"5","text":"Pobitro kotha te, “Etu Atma amikhan laga bhitor te thaki bole diya to bisi lalchi kori ase” eneka likha to eku motlob nai naki?4.5 Exo. 20:5; 34:14; Zec. 8:2"},{"book":"James","chapter":"4","verse":"6","text":"Kintu Isor pora anugraha bisi diye, Isor kotha te koi ase, “Phutani kora manu ke Isor pora hatai diye, kintu kun nomro hoi kene thaka, taike anugrah diye.4.6 Pro. 3:34”"},{"book":"James","chapter":"4","verse":"7","text":"Isor logote sob rakhidi bhi. Aru bhoot ke rukhabi, titia tai apuni pora polai jabo."},{"book":"James","chapter":"4","verse":"8","text":"Isor usorte ahibi, aru Tai bhi apuni laga usorte ahibo. Paapi manu khan, apuni khan laga hath aru duita mon thaka khan bhi nijor mon sapha kori lobi4.8 Zec. 1:3; Mal. 3:7."},{"book":"James","chapter":"4","verse":"9","text":"Mon bhitor pora bikhai kene bisi dukh kori kene kandi bhi! Apuni laga hasi to dukh te bodli koribi aru khushi thaka to chinta te bodli kori lobi."},{"book":"James","chapter":"4","verse":"10","text":"Probhu laga usorte nijorke chutu koribi, aru Tai apuni ke uthai dibo4.10 Psa. 147:6."},{"book":"James","chapter":"4","verse":"11","text":"Bhai khan ekjon-ekjon laga biya kotha nokoribi. Kun manu tai laga bhai bhirodh te kotha kore aru niyom laga bhirodh te kotha kori kene, tai nijor pora niyom ke bisar kori loise. Kintu jodi apuni niyom ke bisar kore, apuni niyom mani thaka nohoi, kintu ekjon bisar kora manu ase."},{"book":"James","chapter":"4","verse":"12","text":"Kanun diya aru bisar kora ekjon he ase. Isor he ase kun apnikhan ke bacha bole pare aru khotom bhi kori bole pare. Kintu apuni kun ase, kun nijor laga usorte thaka manu ke bisar kore?"},{"book":"James","chapter":"4","verse":"13","text":"Etiya huni bhi, apuni kun eneka koi, “Aji nohoile kali amikhan etu jagate jabo, aru olop saal ta te thakibo, aru kaam koribo, aru poisa kamabo.”"},{"book":"James","chapter":"4","verse":"14","text":"Apuni khan kun aha kali ki hobole ase najane, apuni laga jibon to ki ase? Kelemane apuni ekta dhuwa nisena ase kuntu olop deri nimite ulai aru pichete harai jai4.14 Pro. 27:1."},{"book":"James","chapter":"4","verse":"15","text":"Hoile bhi, apuni eneka kobole lage, “Jodi Probhu itcha kore, titia amikhan etu koribo.”"},{"book":"James","chapter":"4","verse":"16","text":"Kintu etiya apuni ki kaam khan kori bole bhabona ase, eitu khan nimite phutani kori ase. Eitu khan sob to paap he ase."},{"book":"James","chapter":"4","verse":"17","text":"Kun manu bhal kaam kori bole jane, hoile bhi tai etu nakore, titia tai nimite etu paap ase."}]}