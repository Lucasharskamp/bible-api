{"data":[{"book":"Numeri","chapter":"2","verse":"1","text":"Yehova anati kwa Mose ndi Aaroni:"},{"book":"Numeri","chapter":"2","verse":"2","text":"“Aisraeli azimanga misasa yawo mozungulira tenti ya msonkhano motalikira pangʼono. Munthu aliyense amange pamene pali mbendera ya fuko lake.”"},{"book":"Numeri","chapter":"2","verse":"3","text":"Kummawa, kotulukira dzuwa, magulu a msasa wa Yuda amange pamene pali mbendera yawo. Mtsogoleri wa Ayudawo ndi Naasoni mwana wa Aminadabu."},{"book":"Numeri","chapter":"2","verse":"4","text":"Chiwerengero cha gulu lake lankhondo ndi 74,600."},{"book":"Numeri","chapter":"2","verse":"5","text":"Fuko la Isakara lidzamanga pafupi ndi Yuda. Mtsogoleri wa gulu la Isakara ndi Netanieli mwana wa Zuwara."},{"book":"Numeri","chapter":"2","verse":"6","text":"Chiwerengero cha gulu lake lankhondo ndi 54,400."},{"book":"Numeri","chapter":"2","verse":"7","text":"Lotsatira lidzakhala fuko la Zebuloni. Mtsogoleri wa gulu la Zebuloni ndi Eliabu mwana wa Heloni."},{"book":"Numeri","chapter":"2","verse":"8","text":"Chiwerengero cha gulu lake lankhondo ndi 57,400."},{"book":"Numeri","chapter":"2","verse":"9","text":"Anthu onse aamuna mʼmisasa ya Yuda, chiwerengero chawo ndi 186,400 monga mwa magulu awo. Iwowo ndiwo aziyamba kusamuka."},{"book":"Numeri","chapter":"2","verse":"10","text":"Kummwera kudzakhala magulu a msasa wa Rubeni pamene pali mbendera yawo. Mtsogoleri wa gulu la Rubeni ndi Elizuri mwana wa Sedeuri."},{"book":"Numeri","chapter":"2","verse":"11","text":"Chiwerengero cha gulu lake lankhondo ndi 46,500."},{"book":"Numeri","chapter":"2","verse":"12","text":"Fuko la Simeoni lidzamanga pafupi ndi Rubeni. Mtsogoleri wa gulu la Simeoni ndi Selumieli mwana wa Zurisadai."},{"book":"Numeri","chapter":"2","verse":"13","text":"Chiwerengero cha gulu lake lankhondo ndi 59,300."},{"book":"Numeri","chapter":"2","verse":"14","text":"Lotsatira lidzakhala fuko la Gadi. Mtsogoleri wa gulu la Gadi ndi Eliyasafu mwana wa Deuweli."},{"book":"Numeri","chapter":"2","verse":"15","text":"Chiwerengero cha gulu lake lankhondo ndi 45,650."},{"book":"Numeri","chapter":"2","verse":"16","text":"Anthu onse aamuna mu msasa wa Rubeni, chiwerengero chawo monga mwa magulu awo, ndi 151,450. Iwowo azikhala achiwiri posamuka."},{"book":"Numeri","chapter":"2","verse":"17","text":"Tsono tenti ya msonkhano ndi msasa wa Alevi zidzakhala pakati pa misasayo. Iwo adzasamuka monga momwe anamangira misasa yawo, aliyense pa malo ake pamene pali mbendera yake."},{"book":"Numeri","chapter":"2","verse":"18","text":"Kumadzulo kudzakhala magulu a msasa wa Efereimu pamene pali mbendera yawo. Mtsogoleri wa Aefereimuwo ndi Elisama mwana wa Amihudi."},{"book":"Numeri","chapter":"2","verse":"19","text":"Chiwerengero cha gulu lake lankhondo ndi 40,500."},{"book":"Numeri","chapter":"2","verse":"20","text":"Fuko la Manase lidzakhala pafupi ndi Efereimu. Mtsogoleri wa Amanase ndi Gamalieli mwana wa Pedazuri."},{"book":"Numeri","chapter":"2","verse":"21","text":"Chiwerengero cha gulu lake lankhondo ndi 32,200."},{"book":"Numeri","chapter":"2","verse":"22","text":"Lotsatira lidzakhala fuko la Benjamini. Mtsogoleri wa Abenjamini ndi Abidani mwana wa Gideoni."},{"book":"Numeri","chapter":"2","verse":"23","text":"Chiwerengero cha gulu lake lankhondo ndi 35,400."},{"book":"Numeri","chapter":"2","verse":"24","text":"Anthu onse aamuna mu msasa wa Efereimu, chiwerengero chawo ndi 108,100 monga mwa magulu awo. Iwowo azikhala achitatu posamuka."},{"book":"Numeri","chapter":"2","verse":"25","text":"Kumpoto kudzakhala msasa wa magulu a Dani pamene pali mbendera yawo. Mtsogoleri wa Adani ndi Ahiyezeri mwana wa Amisadai."},{"book":"Numeri","chapter":"2","verse":"26","text":"Chiwerengero cha gulu lake lankhondo ndi 62,700."},{"book":"Numeri","chapter":"2","verse":"27","text":"Fuko la Aseri lidzamanga pafupi ndi iwowo. Mtsogoleri wa Aaseri ndi Pagieli mwana wa Okirani."},{"book":"Numeri","chapter":"2","verse":"28","text":"Chiwerengero cha gulu lake lankhondo ndi 41,500."},{"book":"Numeri","chapter":"2","verse":"29","text":"Lotsatira lidzakhala fuko la Nafutali. Mtsogoleri wa Anafutali ndi Ahira mwana wa Enani."},{"book":"Numeri","chapter":"2","verse":"30","text":"Chiwerengero cha gulu lake lankhondo ndi 53,400."},{"book":"Numeri","chapter":"2","verse":"31","text":"Anthu onse aamuna mu msasa wa Dani chiwerengero chawo ndi 157,600. Iwo azidzanyamuka pomaliza, ndi mbendera zawo."},{"book":"Numeri","chapter":"2","verse":"32","text":"Amenewa ndi Aisraeli monga mwa mabanja a makolo awo. Chiwerengero cha Aisraeli onse mʼmisasa chinali 603,550, mwa magulu awo."},{"book":"Numeri","chapter":"2","verse":"33","text":"Koma Alevi sanawawerenge pamodzi ndi Aisraeli enawo monga momwe Yehova analamulira Mose."},{"book":"Numeri","chapter":"2","verse":"34","text":"Choncho Aisraeli anachita zonse zomwe Yehova analamulira Mose. Umo ndi momwe amamangira misasa yawo pamene panali mbendera zawo, ndipo ankasamuka monga mwa mafuko a makolo awo."}]}