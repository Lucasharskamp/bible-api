{"data":[{"book":"Matayo","chapter":"14","verse":"1","text":"Mna ikipindi acho Mndewa Helode kakala mkulu wa isi ya Galilaya, viyazihulike mbuli za Yesu,"},{"book":"Matayo","chapter":"14","verse":"2","text":"kawalongela wasang'hanaji zake, “Munhu ino ayo Yohana Mbatizaji, kazilibuka kulawa kwa wafile, lekaavo kana udahi wa kutenda unzonza.”"},{"book":"Matayo","chapter":"14","verse":"3","text":"Kwavija Helode ayo yalagize Yohana yagogigwe na yagodekigwe. Katenda avo mbuli ya Helodiya mwehe wa Filipo, mdodo wake."},{"book":"Matayo","chapter":"14","verse":"4","text":"Kwavija Yohana Mbatizaji kamulongela Helode, “Havinogile gweye kumsola Helodiya!”"},{"book":"Matayo","chapter":"14","verse":"5","text":"Helode kalonda kumkoma Yohana, lakini kawadumba wanhu, kwavija wamtogola Yohana kamba mtula ndagu wa Mulungu."},{"book":"Matayo","chapter":"14","verse":"6","text":"Mna isiku ya kukumbuka kuvumbuka kwa Helode, mndele wa Helodiya kavina mgameso ga wanhu. Helode kanogelwa ng'hani,"},{"book":"Matayo","chapter":"14","verse":"7","text":"mbaka kaiduila, “Nokugwaa chochose chondaupule!”"},{"book":"Matayo","chapter":"14","verse":"8","text":"Kwa kufunzigwa na mamake, kalonga, “Nigwelele sambi baha pala da Yohana Mbatizaji mditanda!”"},{"book":"Matayo","chapter":"14","verse":"9","text":"Mndewa kona usungu, lakini kwavija kakala yaiduile mgameso ga wanhu wagonekigwe, avo kalagiza wamgwelele."},{"book":"Matayo","chapter":"14","verse":"10","text":"Kalagiza Yohana yakanhigwe pala ako mkifungo."},{"book":"Matayo","chapter":"14","verse":"11","text":"Pala jake digaligwa mditanda, wamgwelela mndele ayo, nayo kamgalila mamake."},{"book":"Matayo","chapter":"14","verse":"12","text":"Wanahina zake Yohana wachola kulusola lukuli lwake, waluzika, abaho wachola kumulongela Yesu."},{"book":"Matayo","chapter":"14","verse":"13","text":"Yesu viyagahulike gago, kasegela hanhu aho kwa ngalawa, kachola hanhu heliduhu wanhu. Wanhu viwahulike, walawa mmabuga gao wamkweleleza kwa magulu."},{"book":"Matayo","chapter":"14","verse":"14","text":"Yesu viyahumuluke mwiingalawa, kaluwona lunhu mkulu lwa wanhu, kawonela bazi, kawahonya wanhu wakalile watamu."},{"book":"Matayo","chapter":"14","verse":"15","text":"Viivikile ichungulo wanahina zake wamcholela, wamulongela, “Hano hatwili twa kuluwala na zuwa dohonga, waleke wanhu wachole kuna ivijiji wakagule lujo.”"},{"book":"Matayo","chapter":"14","verse":"16","text":"Yesu kawedika, “Habali wachole? Mweye wagweleleni lujo!”"},{"book":"Matayo","chapter":"14","verse":"17","text":"Awo wamwidika “Tunago magate matano na somba wabili.”"},{"book":"Matayo","chapter":"14","verse":"18","text":"Yesu kawalongela, “Ngalileni hano.”"},{"book":"Matayo","chapter":"14","verse":"19","text":"Kawalongela wanhu wakale hasi mna gamajani. Abaho kasola magate matano na waja iwasomba wabili. Kalola uchanha kamgwaa nhogolwa Mulungu, kagabanzula gaja gamagate kawagwaa wanahina zake wawagolele wanhu."},{"book":"Matayo","chapter":"14","verse":"20","text":"Wanhu wose waja na kwiguta. Abaho wanahina zake wadondola magate gasigale na iwasomba na kumemeza vigelo longo na vibili."},{"book":"Matayo","chapter":"14","verse":"21","text":"Wahaleka watwanzi na wana, wambigalo waiyeka wadile wakala kamba elufu tano."},{"book":"Matayo","chapter":"14","verse":"22","text":"Yesu viyakalile kowalaga wanhu, kawalongela wanahina zake wengile mwiingalawa wamulongolele wachole mwambu wa lamba."},{"book":"Matayo","chapter":"14","verse":"23","text":"Viyamambukize kuwalaga wanhu, kakwela yaiyeka kukigongo kumpula Mulungu. Viivikile ichungulo kakala kuko yaiyeka."},{"book":"Matayo","chapter":"14","verse":"24","text":"Kipindi acho ngalawa ikala hagati ya lamba, kuno yozoligwa na ng'humbi, kwavija beho dikala doisung'ha."},{"book":"Matayo","chapter":"14","verse":"25","text":"Nzogolo zikwika, Yesu kawagendela kuno kotembela uchanha mgamazi."},{"book":"Matayo","chapter":"14","verse":"26","text":"Wanahina zake viwamone kotembela uchanha mgamazi, wadumba walonga, “Mzimu!” na wakemelela kwa bwembwe."},{"book":"Matayo","chapter":"14","verse":"27","text":"Bahaja Yesu kawalongela, “Gangamaleni! Iyo nene! Sekemudumbe!”"},{"book":"Matayo","chapter":"14","verse":"28","text":"Petulo kamulongela, “Mndewa, kamba ayo gweye, longa nize kumwako kwa kutembela uchanha mgamazi.”"},{"book":"Matayo","chapter":"14","verse":"29","text":"Yesu kamwidika, “Izo!” Petulo kahumuluka mwiingalawa, kasonga kutembela uchanha mgamazi kumcholela Yesu."},{"book":"Matayo","chapter":"14","verse":"30","text":"Lakini viyone beho kadumba na kasonga kudidimila, kakemelela, “Mndewa, mhonye!”"},{"book":"Matayo","chapter":"14","verse":"31","text":"Bahaja Yesu kagolosa mkono wake kamgoga, kamulongela, “Gweye utamanila kidogo! Habali kokona shaka?”"},{"book":"Matayo","chapter":"14","verse":"32","text":"Viwakwelile mwiingalawa, beho najo dinyamala tuluu."},{"book":"Matayo","chapter":"14","verse":"33","text":"Wanahina wakalile mwiingalawa wamtambikila Yesu, walonga, “Kweli gweye kwa Mwana wa Mulungu!”"},{"book":"Matayo","chapter":"14","verse":"34","text":"Waloka umwambu wa lamba na kuvika isi ya Genesaleti."},{"book":"Matayo","chapter":"14","verse":"35","text":"Wanhu viwamone Yesu wamjuwa. Avo wazibwililisa mbuli zake mvijiji vili mmabehi, wanhu wamgalila Yesu waja wakalile watamu."},{"book":"Matayo","chapter":"14","verse":"36","text":"Wampula yawaleke watamu wakwase mhindo ya kiwalo chake, na wose wakwasile wahona."}]}