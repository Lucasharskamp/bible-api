{"data":[{"book":"ቆሮንቶሴ ዓሶም 1","chapter":"3","verse":"1","text":"ታ ዒሾንሦ ታ ሚሾንሦ! ጎኔ ኬኤዞያታቴ ታኣኒ ዒንሢ ዔርዜሢ ሃጊ ዒንሢ ኪሪስቶሴ ጉሙርቂፆና ዶዲባኣ፥ ናይ ማዔያ ሃሣ ሃያ ዓጮ'' ማሊፆና ዓኣ ዓሲ ማሂ ማዓንዳኣፓዓቴም ዶዲ ዓያናና ዓኣ ዓሲ ማሂ ታ ዒንሢ ዔርዛኒ ዳንዳዒባኣሴ።"},{"book":"ቆሮንቶሴ ዓሶም 1","chapter":"3","verse":"2","text":"ዶዲ ሙኡዚ'' ሙዓኒ ዳንዳዑዋያ ዒንሢ ማዔሢሮ ታ ዒንሢ ዑሼሢ ዲኢቂ ማዓንዳኣፓዓቴም ዶዲ ሙኡዚ'' ታ ዒንሢ ሙኡዚ''ባኣሴ፤ ሃሢታቴያ ዒንሢ ዶዲ ሙኡዚ'' ሃጊ ሙዓኒ ዳንዳዑዋያኬ።"},{"book":"ቆሮንቶሴ ዓሶም 1","chapter":"3","verse":"3","text":"ዎይቲ ጌዔቴ ሃሢያ ዒንሢ ሃያ ዓጮ'' ዓሶ ማሊፆና ዓኣያኬ፤ ዎሊ ዒንሢ ቂኢራያና ማርማያናታሢሮ ሃያ ዓጮ'' ዓሶ ማሊፆና ዓኣኔ ጌይሢቱዋዓዳ? ፆኦሲ ዓሲ ማዒፃ ዒንሢኮ ዓቴም ሃያ ዓጮ'' ዓሶ ዒንሢ ማዒባኣዓዳ?"},{"book":"ቆሮንቶሴ ዓሶም 1","chapter":"3","verse":"4","text":"ዒንሢዳፓ ፔቴ''ሢ፦ «ታ ጳውሎሴ ዓሲኬ» ጋዓዛ፥ ባጋሢ ሃሣ፦ «ታኣኒ ዓጲሎሴ ዓሲኬ» ጌይፆና ዒንሢ ፆኦሲ ዓሲ ማዒፆ ሃሺ'' ሃያ ዓጮ'' ዓሲ ማዒባኣዓዳ?"},{"book":"ቆሮንቶሴ ዓሶም 1","chapter":"3","verse":"5","text":"ዓካሪ ዓጲሎሴንታ ጳውሎሴንታ ዓይጎዳይ? ዔያታ ዒንሢ ኪሪስቶሴ ጉሙርቃንዳጉዲ ማሄ ፆኦሲም ማዻ ዓሶኬ፤ ዔያታ ፔቴ'' ፔቴ''ሢ ማዻሢ ጎዳ ዔያቶ ማዻንዳጉዲ ዓይሤ ጎይፆኬ፤"},{"book":"ቆሮንቶሴ ዓሶም 1","chapter":"3","verse":"6","text":"ዜርፆ ታ ዱኡቄኔ፤ ዓጲሎሴ ዋኣፆ ዑሼ''ኔ፤ ባቃልሲ ዑጊሴሢ ጋዓንቴ ፆኦሲኬ።"},{"book":"ቆሮንቶሴ ዓሶም 1","chapter":"3","verse":"7","text":"ዬያሮ ዼኤፖ ማዾ'' ማዼሢ ባቃሎ'' ዑጊሴ፥ ፆኦዛሢ ማዓንዳኣፓዓቴም ዱኡቄሢንታ ዋኣፆ ዑሼ''ሢንታቱዋሴ።"},{"book":"ቆሮንቶሴ ዓሶም 1","chapter":"3","verse":"8","text":"ዜርፆ ዱኡቄሢና ዋኣፆ ዑሼ''ሢና ሄኮኬ፤ ዬያታ ፔቴ'' ፔቴ''ሢ ፔኤኮ ማዾ''ጉዴያ ማዼ ዛሎ'' ዒንጎ ባኮ ዔካንዳኔ።"},{"book":"ቆሮንቶሴ ዓሶም 1","chapter":"3","verse":"9","text":"ዓይጎሮ ጌዔቴ ኑኡኒ ፆኦሲም ዎላ'' ማዻዞንሢኬ፤ ዒንሢ ጋዓንቴ ፆኦሲኮ ጎዦና ማኣሮና ማዓያኬ።"},{"book":"ቆሮንቶሴ ዓሶም 1","chapter":"3","verse":"10","text":"ፆኦሲ ታኣም ዒንጌ ኮሹሞ ዒንጊፆጉዴያ ኮሺ'' ዔራ፥ ማኣሪ ማዣ፥ ሃኣሚጉዲ ቦኦኮሎ ታ ቦኦኮልቄኔ፤ ባጋሢ ታኣኒ ቦኦኮልቄሢዳ ማኣሮ ማዣኔ፤ ጋዓንቴ ፔቴ'' ፔቴ''ሢ ዎማይዲ ዔሪ ማዣንዳቴያ ኮሺ'' ዔራኒ ኮይሳኔ።"},{"book":"ቆሮንቶሴ ዓሶም 1","chapter":"3","verse":"11","text":"ዓይጎሮ ጌዔቴ ፔቴ''ና ቦኦኮልቂንቴማፓ ዓታዛ ዖኦኒያ ሜሌ'' ጊዳ'' ቦኦኮልቃኒ ዳንዳዑዋሴ፤ ዬይ ቦኦኮላሢ ዬሱስ ኪሪስቶሴታሢሮኬ።"},{"book":"ቆሮንቶሴ ዓሶም 1","chapter":"3","verse":"12","text":"ዬያ ቦኦኮላሢዳ ዎርቄና ማዔቴያ ቢራ ዓንጊና ሃሣ ኮሺ'' ሚዛጲ ሹቺናኣ ማዖም ሚሢና ሃሣ ማኣቲና ማዔቴያ ሃውሊ''ና ማዣይ ዓኣቶ፦"},{"book":"ቆሮንቶሴ ዓሶም 1","chapter":"3","verse":"13","text":"ፔቴ'' ፔቴ''ሢ ዓይጎና ማዤቴያ ዔርታንዳ ዎጌ ኬሊ'' ሙካንዳኔ፤ ዬና ኬላ'' ፔቴ'' ፔቴ'' ዓሳ ማኣሮ ማዤሢ ዓይጎናታቴያ ታሚዳ ዓጊንቲ ዛጊንታንዳሢሮ ዱማዺ ዔርታንዳኔ።"},{"book":"ቆሮንቶሴ ዓሶም 1","chapter":"3","verse":"14","text":"ማኣሮ ማዤ ዓሢኮ ማዻ'' ታሞና ሙይንቱዋዖ ዶዲ ዓቴቴ ዬይ ዓሢ ፔ ማዾ'' ዛሎ'' ዒንጎ ባኮ ዔካንዳኔ።"},{"book":"ቆሮንቶሴ ዓሶም 1","chapter":"3","verse":"15","text":"ማዻ'' ታሚና ሙይንቲ ባይቄ ዓሢ ጋዓንቴ ማዻ ዛሎ'' ዒንጎንዶ ባኮይዳፓ ዓታንዳኔ፤ ዬይ ያዺ ማዔቴያ ዓሢ ታማ'' ጋውሌንቴ ዓቴያጉዲ ማዒ ዻቃንዳኔ።"},{"book":"ቆሮንቶሴ ዓሶም 1","chapter":"3","verse":"16","text":"ዒንሢ ዒንሢ ቶኦኪና ፆኦሲኮ ጌኤሺ ማኣሪ ሃሣ ፆኦሲኮ ዓያና ዒንሢዳ ናንጋያታሢ ዒንሢ ዔሩዋዓዳ?"},{"book":"ቆሮንቶሴ ዓሶም 1","chapter":"3","verse":"17","text":"ዓካሪ ዓሲ ፆኦሲኮ ጌኤዦ ማኣሮ ሻሄቴ ፆኦሲ ዒዛ ዓሢ ባይዛንዳኔ፤ ዓይጎሮ ጌዔቴ ፆኦሲኮ ጌኤዦ ማኣራ ዒዛም ዱማዼያታሢሮኬ፤ ዬይ ጌኤዦ፥ ዱማዼ ማኣራ ዒንሢኬ።"},{"book":"ቆሮንቶሴ ዓሶም 1","chapter":"3","verse":"18","text":"ዖኦኒያ ፔና ጌሾፓ፤ ሃያ ዓጮ'' ዔራቶ ጎይፆና ዔራ ማሂ ፔና ዛጋ ዓሲ ዓኣቶ ፆኦሲኮ ጎኔ ዔራቶ ዴንቃኒ ፔና ዔኤያ ማሂ ዛጎንጎ።"},{"book":"ቆሮንቶሴ ዓሶም 1","chapter":"3","verse":"19","text":"ዓይጎሮ ጌዔቴ ሃያ ዓጮ'' ዔራታ'' ፆኦሲ ቤርታ ዔኤያቶታሢሮኬ፤ ዬይያ፦"},{"book":"ቆሮንቶሴ ዓሶም 1","chapter":"3","verse":"20","text":"ዬያጉዲ ሃሣ፦"},{"book":"ቆሮንቶሴ ዓሶም 1","chapter":"3","verse":"21","text":"ዬያሮ ቢያ ባካ ዒንሢሮ ማዔሢሮ ዓይጎ ዓሲያ ፔ ማዻ ባኣዚ''ና ሄርሺንቶፓ።"},{"book":"ቆሮንቶሴ ዓሶም 1","chapter":"3","verse":"22","text":"ጳውሎሴ፥ ዓጲሎሴ፥ ጴፂሮሴ፥ ሃይ ዓጫ''፥ ናንጋ፥ ሃይባ''፥ ሃሢ ዓኣ ባኮ ማዔቴያ ሃጊ ሙካንዳ ባካ ቢያ ዒንሢሮኬ።"},{"book":"ቆሮንቶሴ ዓሶም 1","chapter":"3","verse":"23","text":"ዒንሢ ጋዓንቴ ኪሪስቶሴሮኬ፤ ኪሪስቶሴ ሃሣ ፆኦሲሮኬ።"}]}