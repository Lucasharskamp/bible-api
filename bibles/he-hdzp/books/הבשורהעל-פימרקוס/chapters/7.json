{"data":[{"book":"הבשורה על-פי מרקוס","chapter":"7","verse":"1","text":"יום אחד באו אחדים מהפרושים והסופרים אל ישוע כדי לחקור את מעשיו."},{"book":"הבשורה על-פי מרקוס","chapter":"7","verse":"2","text":"הם הבחינו בכך שכמה מתלמידיו של ישוע אינם נוטלים ידיים לפני הארוחה, כפי שנהוג במסורת היהודית."},{"book":"הבשורה על-פי מרקוס","chapter":"7","verse":"3","text":"(במסורת היהודית של אז, במיוחד אצל הפרושים, נהגו ליטול ידיים עד למרפק לפני כל ארוחה."},{"book":"הבשורה על-פי מרקוס","chapter":"7","verse":"4","text":"גם בשובם מן השוק עליהם ליטול ידיים לפני שהם נוגעים באוכל. זוהי רק דוגמה אחת ממנהגים רבים שהם מקיימים מאות שנים. דוגמה נוספת היא הכשרת סירים, מחבתות וכלים.)"},{"book":"הבשורה על-פי מרקוס","chapter":"7","verse":"5","text":"הם שאלו את ישוע: ”מדוע התלמידים שלך אינם שומרים את מסורת אבותינו הדורשת נטילת ידיים לפני הארוחה?“"},{"book":"הבשורה על-פי מרקוס","chapter":"7","verse":"6-7","text":"”צבועים שכמוכם!“ ענה להם ישוע. ”הנביא ישעיהו תיאר אתכם נכונה כשאמר:7‏.6‏-7 ז 5 ישעיהו כט 13"},{"book":"הבשורה על-פי מרקוס","chapter":"7","verse":"8","text":"”אתם מתעלמים ממצוותיו של אלוהים, ובמקומם אתם ממציאים מצוות ומנהגים למיניהם."},{"book":"הבשורה על-פי מרקוס","chapter":"7","verse":"9","text":"ביטלתם את מצוות אלוהים כדי שתוכלו לקיים את המסורת שהמצאתם בעצמכם!"},{"book":"הבשורה על-פי מרקוס","chapter":"7","verse":"10","text":"קחו למשל את המצווה ’כבד את אביך ואת אמך‘. משה אמר שכל מקלל אביו ואמו מות יומת!"},{"book":"הבשורה על-פי מרקוס","chapter":"7","verse":"11","text":"ואילו אתם אומרים שמותר לאדם להתעלם מצרכי הוריו העניים, אם הוא מבטיח לתרום לעבודת אלוהים את אשר הוא חייב לתת להוריו."},{"book":"הבשורה על-פי מרקוס","chapter":"7","verse":"12-13","text":"כך אתם מפרים את מצוות אלוהים כדי לקיים את המסורת שהמצאתם אתם. זוהי רק דוגמה אחת מתוך רבות.“"},{"book":"הבשורה על-פי מרקוס","chapter":"7","verse":"14","text":"ישוע אסף סביבו שנית את כל הקהל ואמר: ”הקשיבו אלי כולכם והשתדלו להבין:"},{"book":"הבשורה על-פי מרקוס","chapter":"7","verse":"15-16","text":"לא מה שנכנס אל גופכם מטמא אתכם, אלא מה שיוצא מתוכו. כל מי שיש לו אוזניים שישמע!“"},{"book":"הבשורה על-פי מרקוס","chapter":"7","verse":"17","text":"לאחר שעזבו את הקהל והגיעו הביתה, שאלו התלמידים את ישוע למה התכוון במשל שסיפר."},{"book":"הבשורה על-פי מרקוס","chapter":"7","verse":"18","text":"”מה, גם אתם אינכם מבינים?“ שאל ישוע בתימהון. ”האם אינכם מבינים כי האוכל שאתם אוכלים אינו מטמא אתכם?"},{"book":"הבשורה על-פי מרקוס","chapter":"7","verse":"19","text":"הרי האוכל אינו בא במגע עם הלב; האוכל עובר דרך מערכת העיכול.“"},{"book":"הבשורה על-פי מרקוס","chapter":"7","verse":"20","text":"ישוע הוסיף ואמר: ”המחשבות הן המטמאות את האדם."},{"book":"הבשורה על-פי מרקוס","chapter":"7","verse":"21","text":"כי מקרב לב האדם יוצאות מחשבות רעות של ניאוף, גניבה, רצח,"},{"book":"הבשורה על-פי מרקוס","chapter":"7","verse":"22","text":"בגידה, רדיפת בצע, רשעות, רמאות, פריצות, קנאה, הוצאת־דיבה, גאווה, ניבול־פה וכדומה."},{"book":"הבשורה על-פי מרקוס","chapter":"7","verse":"23","text":"כל הדברים הנתעבים האלה יוצאים מתוך לב האדם, והם המטמאים והמרחיקים אותנו מאלוהים.“"},{"book":"הבשורה על-פי מרקוס","chapter":"7","verse":"24","text":"ישוע עזב את הגליל והלך לאזור צור וצידון. הוא ניסה להסתיר את דבר בואו, אך לא עלה בידו. כמו תמיד נפוצו השמועות על בואו במהירות."},{"book":"הבשורה על-פי מרקוס","chapter":"7","verse":"25","text":"לאישה אחת הייתה בת אחוזת שד. כאשר שמעה האישה על בואו של ישוע באה אליו, נפלה לרגליו"},{"book":"הבשורה על-פי מרקוס","chapter":"7","verse":"26","text":"והתחננה לפניו שיגרש את השד מבתה (היא הייתה אישה יוונית שנולדה בפניקיה הסורית)."},{"book":"הבשורה על-פי מרקוס","chapter":"7","verse":"27","text":"”תחילה עלי לעזור לבני עמי – היהודים“, ענה לה ישוע. ”אין זה צודק לקחת את לחמם של הילדים ולהשליכו לכלבים.“"},{"book":"הבשורה על-פי מרקוס","chapter":"7","verse":"28","text":"”נכון, אדוני“, ענתה האישה. ”אולם גם גורי הכלבים מקבלים תחת השולחן את השאריות והפירורים מצלחות הילדים.“"},{"book":"הבשורה על-פי מרקוס","chapter":"7","verse":"29","text":"ישוע אמר לה: ”בגלל תשובתך בתך נרפאה; לכי לביתך ותראי שהשד יצא ממנה.“"},{"book":"הבשורה על-פי מרקוס","chapter":"7","verse":"30","text":"האישה הלכה לביתה ומצאה את בתה הקטנה שוכבת רגועה על מיטתה לאחר שיצא ממנה השד."},{"book":"הבשורה על-פי מרקוס","chapter":"7","verse":"31","text":"מצור הלך ישוע לצידון, ומשם חזר לים הכינרת דרך אזור עשר הערים."},{"book":"הבשורה על-פי מרקוס","chapter":"7","verse":"32","text":"ההמון הביא אליו איש חרש ואילם, וכולם התחננו לפניו שישים את ידיו על האיש וירפא אותו."},{"book":"הבשורה על-פי מרקוס","chapter":"7","verse":"33","text":"ישוע הרחיק את החרש־אילם מההמון, הכניס את אצבעותיו לאוזני האיש, לאחר מכן ירק על אצבעותיו ונגע בלשונו של האילם."},{"book":"הבשורה על-פי מרקוס","chapter":"7","verse":"34","text":"ישוע נשא את עיניו לשמים, נאנח וקרא: ”אפתח“ (”היפתח!“)."},{"book":"הבשורה על-פי מרקוס","chapter":"7","verse":"35","text":"מיד נפתחו אוזני האיש והוא שמע. גם לשונו הותרה והוא היה מסוגל לדבר ולשמוע היטב."},{"book":"הבשורה על-פי מרקוס","chapter":"7","verse":"36-37","text":"ישוע ביקש מהנוכחים שלא להפיץ את הדבר. אולם ככל שהרבה להזהירם, כך הם הרבו לספר לאחרים, כי מעשיו הדהימו אותם כל כך. שוב ושוב קראו האנשים בהתרגשות: ”ראו איזה מעשים נפלאים ונהדרים; הוא אפילו מסוגל לרפא חרשים־אילמים!“"}]}