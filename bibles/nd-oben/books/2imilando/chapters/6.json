{"data":[{"book":"2 ImiLando","chapter":"6","verse":"1","text":"USolomoni wasesithi, “UThixo usetshilo ukuthi uzahlala eyezini elimnyama,"},{"book":"2 ImiLando","chapter":"6","verse":"2","text":"sengikwakhele ithempeli elimangalisayo, indawo yakho ozahlala kuyo kuze kube nininini.”"},{"book":"2 ImiLando","chapter":"6","verse":"3","text":"Ibandla lonke lako-Israyeli lisemi khonapho, inkosi yaphenduka yababusisa."},{"book":"2 ImiLando","chapter":"6","verse":"4","text":"Yasisithi:"},{"book":"2 ImiLando","chapter":"6","verse":"5","text":"‘Kusukela ngelanga engakhupha ngalo abantu bami eGibhithe, akuladolobho engalikhethayo laloba kusiphi isizwana sako-Israyeli, ukuba iBizo lami lakhelwe ithempeli khona, njalo angikhethanga loba ngubani ukuba abe ngumkhokheli wabantu bami bako-Israyeli."},{"book":"2 ImiLando","chapter":"6","verse":"6","text":"Kodwa khathesi sengikhethe iJerusalema ukuba iBizo lami libe khonale, njalo sengikhethe uDavida ukuba abuse abantu bami bako-Israyeli.’"},{"book":"2 ImiLando","chapter":"6","verse":"7","text":"Ubaba uDavida wayetshiseka enhliziyweni yakhe ukuba akhele iBizo likaThixo ithempeli, uNkulunkulu ka-Israyeli."},{"book":"2 ImiLando","chapter":"6","verse":"8","text":"Kodwa uThixo wathi kubaba uDavida, ‘Wenza kuhle ngokuba lesifiso sokungakhela ithempeli leBizo lami enhliziyweni yakho."},{"book":"2 ImiLando","chapter":"6","verse":"9","text":"Lanxa kunjalo, kayisuwe ozakwakha ithempeli, kodwa indodana yakho eyinyama yakho legazi lakho, yiyo ezakwakhela iBizo lami ithempeli.’"},{"book":"2 ImiLando","chapter":"6","verse":"10","text":"UThixo usigcinile isithembiso asenzayo. Sengiyinkosi esikhundleni sikababa uDavida njalo khathesi sengihlezi esihlalweni sobukhosi sika-Israyeli njengokuthembisa kukaThixo, njalo sengakhele iBizo likaThixo, uNkulunkulu ka-Israyeli ithempeli."},{"book":"2 ImiLando","chapter":"6","verse":"11","text":"Kulapho engibeke khona ibhokisi, phakathi kwalo kulesivumelwano sikaThixo asenza labantu bako-Israyeli.”"},{"book":"2 ImiLando","chapter":"6","verse":"12","text":"USolomoni wasesima phambi kwe-alithari likaThixo phambi kwalo lonke ibandla lako-Israyeli welula izandla zakhe."},{"book":"2 ImiLando","chapter":"6","verse":"13","text":"Wayenze isitubhu sethusi, ubude baso buzingalo ezinhlanu, lobubanzi baso buzingalo ezinhlanu njalo buzingalo ezintathu ukuyaphezulu, sona wayesimise phakathi laphakathi kweguma elingaphandle. Wema phezu kwesitubhu waseguqa phambi kwalo lonke ibandla lako-Israyeli waphakamisela izandla zakhe ezulwini."},{"book":"2 ImiLando","chapter":"6","verse":"14","text":"Wasesithi:"},{"book":"2 ImiLando","chapter":"6","verse":"15","text":"Usigcinile isithembiso sakho encekwini yakho uDavida ongubaba; ngomlomo wakho uthembisile njalo ngesandla sakho ukugcwalisile lokho njengoba kunjalo lamuhla."},{"book":"2 ImiLando","chapter":"6","verse":"16","text":"Ngakho Thixo, Nkulunkulu ka-Israyeli, gcinela inceku yakho uDavida ubaba isithembiso owasenza kuye usithi, ‘Kawuyikuswela umuntu ozakuma phambi kwami esihlalweni sobukhosi buka-Israyeli, nxa amadodana akho ezahamba ngokomthetho wami phambi kwami, njengalokhu okwenzileyo wena.’"},{"book":"2 ImiLando","chapter":"6","verse":"17","text":"Ngakho khathesi, Thixo, Nkulunkulu ka-Israyeli, kaligcwaliseke ilizwi lesithembiso owalikhuluma kuDavida inceku yakho."},{"book":"2 ImiLando","chapter":"6","verse":"18","text":"Kambe uNkulunkulu uzahlala labantu emhlabeni na? Amazulu, kanye lamazulu aphezulu kakhulu, kawakulingani. Pho lisilela kanganani lelithempeli engilakhileyo!"},{"book":"2 ImiLando","chapter":"6","verse":"19","text":"Kodwa-ke akuzwe umkhuleko wenceku yakho lokucela kwayo umusa, Oh Thixo Nkulunkulu wami. Zwana ukukhala lokukhuleka kwenceku yakho phambi kwakho."},{"book":"2 ImiLando","chapter":"6","verse":"20","text":"Ebusuku lemini amehlo akho kakhangele lindlu, yona eyindawo owathi iBizo lakho lizakuba kuyo. Akuzwe umkhuleko wenceku yakho ngalindawo."},{"book":"2 ImiLando","chapter":"6","verse":"21","text":"Akulalele ukucela kwenceku yakho lokwabantu bakho bako-Israyeli nxa bekhuleka bekhangele kule indawo. Akuzwe ezulwini, lona eliyindawo yakho yokuhlala; ukuze uthi ungezwa, uthethelele."},{"book":"2 ImiLando","chapter":"6","verse":"22","text":"Nxa umuntu angonela umakhelwane wakhe, afungiswe, abesefunga isifungo phambi kwe-alithari lakho kulelithempeli,"},{"book":"2 ImiLando","chapter":"6","verse":"23","text":"zwana usezulwini, uthethelele. Zahlulele izinceku zakho, uyigwebe leyo elecala ngalokho ekwenzileyo, njalo uyidedele engonanga uyiphe umvuzo ofanele ukuba msulwa kwayo."},{"book":"2 ImiLando","chapter":"6","verse":"24","text":"Kuthi lapho abantu bakho bako-Israyeli behlulwe yizitha ngoba bonile kuwe, akuthi lapho bephenduka befakaza ibizo lakho, bekhuleka njalo becela phambi kwakho kulelithempeli,"},{"book":"2 ImiLando","chapter":"6","verse":"25","text":"zwana usezulwini uthethelele izono zabantu bakho bako-Israyeli ubabuyisele elizweni owabapha lona kanye laboyise."},{"book":"2 ImiLando","chapter":"6","verse":"26","text":"Akuthi nxa emazulwini kuvalekile lingasani izulu ngoba abantu bakho bonile kuwe, njalo bathi nxa bekhuleka bekhangele kulindawo befakaza ibizo lakho betshiya izono zabo ngoba ubajezisile,"},{"book":"2 ImiLando","chapter":"6","verse":"27","text":"zwana usezulwini uthethelele izono zenceku zakho, abantu bakho u-Israyeli. Bafundise indlela eqondileyo yokuphila uthumele izulu elizweni owalinika abantu bakho ukuba libe yilifa labo."},{"book":"2 ImiLando","chapter":"6","verse":"28","text":"Nxa kufika indlala loba isifo elizweni, loba ingumane loba isikhwekhwe, intethe loba isikhongwane, loba izitha zibavimbezela loba kukuyiphi imizi yabo, loba kufika incithakalo kumbe umkhuhlane bani,"},{"book":"2 ImiLando","chapter":"6","verse":"29","text":"kuthi lanxa umkhuleko kumbe isicelo sisenziwa ngomunye wabantu bakho bako-Israyeli, ngulowo lalowo ebona inhlupheko lezinsizi zakhe njalo ephakamisela izandla zakhe kulelithempeli,"},{"book":"2 ImiLando","chapter":"6","verse":"30","text":"lalela usezulwini, okuyindawo yakho yokuhlala. Thethelela, wenzele umuntu munye ngamunye lokho okuhambelana lezenzo zakhe, ngoba wena uyazazi inhliziyo zabo (futhi nguwe wedwa owazi inhliziyo zabantu),"},{"book":"2 ImiLando","chapter":"6","verse":"31","text":"ukuze bakwesabe bahambe ezindleleni zakho besaphila elizweni owalipha okhokho bethu."},{"book":"2 ImiLando","chapter":"6","verse":"32","text":"Akuthi owezizweni ongasuye omunye wabantu bakho bako-Israyeli kodwa evela elizweni elikhatshana ngenxa yodumo lwebizo lakho lesandla sakho esilamandla lengalo yakho elulekileyo, nxa esiza ekhuleka ekhangele kulelithempeli,"},{"book":"2 ImiLando","chapter":"6","verse":"33","text":"umuzwe usezulwini, lona eliyindawo yakho yokuhlala, umenzele owezizweni loba kuyini akucela kuwe, ukuze kuthi abantu bonke emhlabeni balazi ibizo lakho bakwesabe, njengalokhu abantu bakho bako-Israyeli bekwenza, ukuze bazi ukuthi lindlu engiyakhileyo ngeyeBizo lakho."},{"book":"2 ImiLando","chapter":"6","verse":"34","text":"Nxa abantu bakho bephuma besiya empini ukuyakulwa lezitha zabo, loba kungaphi lapho obathuma khona, njalo kuthi nxa bekhuleka kuwe bekhangele lelidolobho olikhethileyo kanye lalelithempeli engilakhele iBizo lakho,"},{"book":"2 ImiLando","chapter":"6","verse":"35","text":"uzwe usezulwini imikhuleko yabo lokuncenga kwabo, ubamele wena."},{"book":"2 ImiLando","chapter":"6","verse":"36","text":"Nxa bonile phambi kwakho, ngoba kakho ongoniyo njalo uze ubathukuthelele ubanikele ezitheni zabo ezibathumba zibase elizweni elikhatshana loba eliseduzane,"},{"book":"2 ImiLando","chapter":"6","verse":"37","text":"kuthi nxa bengaguquka ezinhliziyweni zabo besemazweni abayabe bethunjelwe kuwo, baphenduke bakuncenge besemazweni abathunjelwa khona bathi, ‘Sonile, senza okungalunganga lokubi,’"},{"book":"2 ImiLando","chapter":"6","verse":"38","text":"loba nxa bephendukela kuwe ngezinhliziyo zabo zonke langemiphefumulo yabo elizweni njalo bekhuleka bekhangele elizweni owalinika oyise, edolobheni owalikhethayo lasethempelini engilakhele iBizo lakho;"},{"book":"2 ImiLando","chapter":"6","verse":"39","text":"ngakho wena osezulwini, endaweni yakho yokuhlala, akuzwe imikhuleko yabo lokuncenga kwabo, ubamele. Njalo ubathethelele abantu bakho, bona abakoneleyo."},{"book":"2 ImiLando","chapter":"6","verse":"40","text":"Ngakho-ke, Nkulunkulu wami sengathi amehlo akho angavuleka lezindlebe zakho zilalele imikhuleko eyenziwa kule indawo."},{"book":"2 ImiLando","chapter":"6","verse":"41","text":"Ngakho phakama, Oh Thixo Nkulunkulu,"},{"book":"2 ImiLando","chapter":"6","verse":"42","text":"Oh Thixo Nkulunkulu, ungafulatheli ogcotshiweyo wakho."}]}