{"data":[{"book":"Titu","chapter":"3","verse":"1","text":"Podsjećaj ih da se pokoravaju poglavarima i vlastima, da budu poslušni i spremni na svako dobro djelo."},{"book":"Titu","chapter":"3","verse":"2","text":"Neka ni o komu ružno ne govore, neka se ne svađaju i neka budu popustljivi, vrlo blagi prema svima."},{"book":"Titu","chapter":"3","verse":"3","text":"I mi smo nekoć bili nerazumni, nepokorni, zalutali u ropstvo raznih požuda i grešnih naslada. Živjeli smo u zlu i zavisti. Mrzili smo druge i oni su mrzili nas."},{"book":"Titu","chapter":"3","verse":"4","text":"Ali tada nam je Bog, naš Spasitelj, iskazao svoju dobrotu i ljubav."},{"book":"Titu","chapter":"3","verse":"5","text":"Spasio nas je, ali ne zbog dobrih djela koja smo činili, nego zbog svojega milosrđa. Oprao nas je od grijeha i dao nam da se rodimo u novi život po Svetome Duhu"},{"book":"Titu","chapter":"3","verse":"6","text":"kojega je na nas obilno izlio zbog onoga što je za nas učinio Isus Krist, Spasitelj naš."},{"book":"Titu","chapter":"3","verse":"7","text":"Opravdao nas je svojom milošću i učinio baštinicima vječnoga života kojemu se nadamo."},{"book":"Titu","chapter":"3","verse":"8","text":"Sve što sam ti rekao je istina. Hoću da to uporno tvrdiš da se oni koji su povjerovali Bogu posvete vršenju djela ljubavi. To je svima dobro i korisno."},{"book":"Titu","chapter":"3","verse":"9","text":"Kloni se budalastih prepirki oko rodoslovlja, svađa i ispraznih rasprava o židovskim zakonima jer je to posve nekorisno i nevrijedno."},{"book":"Titu","chapter":"3","verse":"10","text":"Izaziva li tko među vama razdor, dvaput ga opomeni. Ako ne posluša, nemojte više ništa s njim imati"},{"book":"Titu","chapter":"3","verse":"11","text":"jer je pokvaren i griješi te tako sam sebe osuđuje."},{"book":"Titu","chapter":"3","verse":"12","text":"Kanim k tebi poslati Artemu ili Tihika. Čim stigne, požuri k meni u Nikopol jer sam ondje odlučio zimovati."},{"book":"Titu","chapter":"3","verse":"13","text":"Učini sve što možeš za pravnika Zenu i Apolona na putu. Pobrini se da imaju sve što im treba."},{"book":"Titu","chapter":"3","verse":"14","text":"Jer naši ljudi ne bi smjeli živjeti neplodnim životom. Moraju naučiti prednjačiti djelima ljubavi prema ljudima u potrebi."},{"book":"Titu","chapter":"3","verse":"15","text":"Svi koji su sa mnom pozdravljaju vas. Pozdravi vjernike koji nas vole."}]}