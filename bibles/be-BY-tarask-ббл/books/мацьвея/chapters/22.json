{"data":[{"book":"МАЦЬВЕЯ","chapter":"22","verse":"1","text":"І ў адказ Ісус зноў прамовіў да іх у прытчах, кажучы:"},{"book":"МАЦЬВЕЯ","chapter":"22","verse":"2","text":"падобнае Царства Нябеснае на чалавека-цара, які справіў вясельле сыну свайму"},{"book":"МАЦЬВЕЯ","chapter":"22","verse":"3","text":"і паслаў рабоў сваіх клікаць запрошаных на вясельле; і не хацелі прыйсьці."},{"book":"МАЦЬВЕЯ","chapter":"22","verse":"4","text":"Зноў паслаў іншых рабоў, сказаўшы: скажэце запрошаным: «вось я прыгатаваў абед мой, цяляты мае і што ўкормлена, заколата, і ўсё гатова; прыходзьце на вясельле»."},{"book":"МАЦЬВЕЯ","chapter":"22","verse":"5","text":"Але яны, ня даўшы ўвагі, пайшлі, хто на поле сваё, а хто да гандлю свайго."},{"book":"МАЦЬВЕЯ","chapter":"22","verse":"6","text":"Астатнія ж, схапіўшы рабоў ягоных, зьняважылі і забілі іх."},{"book":"МАЦЬВЕЯ","chapter":"22","verse":"7","text":"І пачуўшы, цар той угневаўся, і, паслаўшы войскі свае, вынішчыў забойцаў тых і горад іхні спаліў."},{"book":"МАЦЬВЕЯ","chapter":"22","verse":"8","text":"Тады кажа ён рабам сваім: вясельле гатова, а запрошаныя ня былі вартыя."},{"book":"МАЦЬВЕЯ","chapter":"22","verse":"9","text":"Дык вось, ідзеце на ростані і ўсіх, каго спаткаеце, клічце на вясельле."},{"book":"МАЦЬВЕЯ","chapter":"22","verse":"10","text":"І рабы тыя, выйшаўшы на дарогі, сабралі ўсіх, каго толькі знайшлі, і благіх і добрых; і напоўнілася вясельле бяседнікамі."},{"book":"МАЦЬВЕЯ","chapter":"22","verse":"11","text":"Цар, увайшоўшы паглядзець на бяседнікаў, убачыў там чалавека, апранутага не ў вясельныя строі,"},{"book":"МАЦЬВЕЯ","chapter":"22","verse":"12","text":"і кажа яму: дружа! як ты ўвайшоў сюды не ў вясельных строях? А той маўчаў."},{"book":"МАЦЬВЕЯ","chapter":"22","verse":"13","text":"Тады сказаў цар слугам: зьвязаўшы яму рукі і ногі, вазьмеце яго і выкіньце ў цемру вонкавую: там будзе плач і скрыгат зубоў;"},{"book":"МАЦЬВЕЯ","chapter":"22","verse":"14","text":"бо шмат пакліканых, ды мала выбраных."},{"book":"МАЦЬВЕЯ","chapter":"22","verse":"15","text":"Тады фарысэі пайшлі і дамаўляліся, як падлавіць Яго на слове."},{"book":"МАЦЬВЕЯ","chapter":"22","verse":"16","text":"І пасылаюць да Яго вучняў сваіх зь ірадыянамі, кажучы: Настаўнік! мы ведаем, што Ты справядлівы, і шляху Божаму праўдзіва вучыш, і не стараешся дагадзіць каму-небудзь, бо не глядзіш на абліччы;"},{"book":"МАЦЬВЕЯ","chapter":"22","verse":"17","text":"дык вось скажы нам: як Табе здаецца? ці дазваляецца даваць падатак кесару, ці не?"},{"book":"МАЦЬВЕЯ","chapter":"22","verse":"18","text":"Але Ісус, убачыўшы зламыснасьць іхнюю, сказаў: што спакушаеце Мяне, крывадушнікі?"},{"book":"МАЦЬВЕЯ","chapter":"22","verse":"19","text":"пакажэце Мне манету, якою плаціцца падатак. Яны прынесьлі Яму дынар."},{"book":"МАЦЬВЕЯ","chapter":"22","verse":"20","text":"І кажа ім: чыя гэта выява і надпіс?"},{"book":"МАЦЬВЕЯ","chapter":"22","verse":"21","text":"І кажуць Яму: кесаравы. Тады кажа ім: дык аддавайце кесарава кесару, а Божае Богу."},{"book":"МАЦЬВЕЯ","chapter":"22","verse":"22","text":"Пачуўшы гэта, яны зьдзівіліся і пакінуўшы Яго, пайшлі."},{"book":"МАЦЬВЕЯ","chapter":"22","verse":"23","text":"У той дзень падступіліся да Яго садукеі, якія кажуць, што няма ўваскрэсеньня, і спыталіся ў Яго:"},{"book":"МАЦЬВЕЯ","chapter":"22","verse":"24","text":"Настаўнік! Майсей сказаў: «калі хто памрэ, ня маючы дзяцей, хай возьме брат ягоны жонку ягоную і адродзіць семя брату свайму»."},{"book":"МАЦЬВЕЯ","chapter":"22","verse":"25","text":"Было ў нас сем братоў: першы, ажаніўшыся, памёр і, ня маючы дзяцей, пакінуў жонку сваю брату свайму;"},{"book":"МАЦЬВЕЯ","chapter":"22","verse":"26","text":"гэтак сама і другі, і трэйці, нават да сёмага;"},{"book":"МАЦЬВЕЯ","chapter":"22","verse":"27","text":"а пасьля ўсіх памерла і жонка."},{"book":"МАЦЬВЕЯ","chapter":"22","verse":"28","text":"Дык вось, ва ўваскрэсеньні, катораму зь сямёх будзе яна за жонку? бо ўсе мелі яе?"},{"book":"МАЦЬВЕЯ","chapter":"22","verse":"29","text":"Ісус сказаў ім у адказ: памыляецеся, ня ведаючы Пісаньняў, ні сілы Божай;"},{"book":"МАЦЬВЕЯ","chapter":"22","verse":"30","text":"бо ва ўваскрэсеньні ні жэняцца, ні выходзяць замуж, а жывуць, як анёлы Божыя на нябёсах."},{"book":"МАЦЬВЕЯ","chapter":"22","verse":"31","text":"А пра ўваскрэсеньне мёртвых ці ня чыталі вы сказанага вам Богам:"},{"book":"МАЦЬВЕЯ","chapter":"22","verse":"32","text":"«Я Бог Абрагама, і Бог Ісаака, і Бог Якава»? Бог ня ёсьць Бог мёртвых, а жывых»."},{"book":"МАЦЬВЕЯ","chapter":"22","verse":"33","text":"І пачуўшы, люд зьдзіўляўся з вучэньня Ягонага."},{"book":"МАЦЬВЕЯ","chapter":"22","verse":"34","text":"А фарысэі, пачуўшы, што Ён прывёў садукеяў у маўчаньне, сабраліся разам."},{"book":"МАЦЬВЕЯ","chapter":"22","verse":"35","text":"І спытаўся адзін зь іх, законьнік, спакушаючы Яго і кажучы:"},{"book":"МАЦЬВЕЯ","chapter":"22","verse":"36","text":"Настаўнік! якая запаведзь найбольшая ў законе?"},{"book":"МАЦЬВЕЯ","chapter":"22","verse":"37","text":"Ісус жа сказаў яму: «палюбі Госпада Бога твайго ўсім сэрцам тваім, і ўсёю душою тваёю, і ўсім разуменьнем тваім»;"},{"book":"МАЦЬВЕЯ","chapter":"22","verse":"38","text":"гэта найбольшая і першая запаведзь;"},{"book":"МАЦЬВЕЯ","chapter":"22","verse":"39","text":"а другая падобная да яе: «палюбі блізкага твайго, як самога сябе»;"},{"book":"МАЦЬВЕЯ","chapter":"22","verse":"40","text":"на гэтых дзьвюх запаведзях грунтуецца ўвесь закон і прарокі."},{"book":"МАЦЬВЕЯ","chapter":"22","verse":"41","text":"Калі ж сабраліся фарысэі, спытаўся ў іх Ісус:"},{"book":"МАЦЬВЕЯ","chapter":"22","verse":"42","text":"што вы думаеце пра Хрыста? чый Ён сын? Кажуць Яму: Давідаў."},{"book":"МАЦЬВЕЯ","chapter":"22","verse":"43","text":"Кажа ім: як жа Давід, з натхненьня, Госпадам Яго называе, калі кажа:"},{"book":"МАЦЬВЕЯ","chapter":"22","verse":"44","text":"«Сказаў Гасподзь Госпаду майму: сядзі праваруч ад Мяне, пакуль пакладу ворагаў Тваіх у падножжа ног Тваіх»?"},{"book":"МАЦЬВЕЯ","chapter":"22","verse":"45","text":"Дык вось, калі Давід называе Яго Госпадам, як жа Ён сын яму?"},{"book":"МАЦЬВЕЯ","chapter":"22","verse":"46","text":"І ніхто ня мог адказаць Яму ні слова; і не адважваўся ўжо ніхто з таго дня дапытвацца ў Яго."}]}