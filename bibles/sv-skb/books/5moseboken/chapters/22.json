{"data":[{"book":"5 Moseboken","chapter":"22","verse":"1","text":"Om du ser att din broders oxe eller får är på villovägar, ignorera det inte [göm dig inte och låtsas att du inte ser], du ska vara angelägen om (se till) att föra tillbaks dem till din broder [2 Mos 23:4-5]."},{"book":"5 Moseboken","chapter":"22","verse":"2","text":"Om din broder inte är en nära släkting och du inte känner honom, ska du föra dem till ditt hus och de ska vara där till dess din broder kommer och frågar efter dem, då ska du ge tillbaks dem till honom."},{"book":"5 Moseboken","chapter":"22","verse":"3","text":"Så ska du göra med hans åsna, och så ska du göra med hans mantel, och så ska du göra med alla din broders förlorade tillhörigheter, som han har tappat bort och som du har återfunnit, ignorera det inte (du får inte gömma dig själv)."},{"book":"5 Moseboken","chapter":"22","verse":"4","text":"Om du ser din broders åsna eller oxe falla på vägen, ignorera det inte [göm dig inte och låtsas att du inte ser], du ska vara angelägen om (se till) att hjälpa honom resa upp det igen."},{"book":"5 Moseboken","chapter":"22","verse":"5","text":"En kvinna ska inte bära manskläder, inte heller ska en man bära kvinnokläder, för den som gör detta är en styggelse för Herren (Jahve) din Gud (Elohim)."},{"book":"5 Moseboken","chapter":"22","verse":"6","text":"Om ett fågelbo råkar komma i din väg, i något träd eller på marken, med ungar eller ägg, och fågelmamman sitter på ungarna eller på äggen (har ungarna under sina vingar eller ruvar på äggen) ska du inte ta fågelmamman med ungarna."},{"book":"5 Moseboken","chapter":"22","verse":"7","text":"Du ska skicka iväg fågelmamman, men ungarna kan du ta för dig själv, för att det ska gå väl för dig och dina dagar ska bli många."},{"book":"5 Moseboken","chapter":"22","verse":"8","text":"När du bygger ett nytt hus ska du göra ett räcke för ditt tak, så att du inte drar blod över ditt hus om någon faller ner därifrån."},{"book":"5 Moseboken","chapter":"22","verse":"9","text":"Du ska inte beså din vingård med två sorters frön, då förlorar du fröets fyllighet, som du har sått, tillsammans med tillväxten i vingården."},{"book":"5 Moseboken","chapter":"22","verse":"10","text":"Du ska inte plöja med en oxe och en åsna tillsammans. [Om två djur drar plogen gemensamt ska det vara antingen två oxar eller två åsnor, inte en av varje.]"},{"book":"5 Moseboken","chapter":"22","verse":"11","text":"Du ska inte bära blandat tyg, ull och linne tillsammans. [När man gör tyg ska det vara rent ylletyg eller rent linnetyg.]"},{"book":"5 Moseboken","chapter":"22","verse":"12","text":"Du ska göra åt dig tvinnade tofsar på de fyra hörnen av din klädnad som du täcker dig själv med."},{"book":"5 Moseboken","chapter":"22","verse":"13","text":"Om en man tar sig en hustru och går in till henne och hatar henne,"},{"book":"5 Moseboken","chapter":"22","verse":"14","text":"och anklagar henne för att vara en lättsinnig kvinna och kallar henne för elaka saker och säger: ”Jag tog denna kvinna och när jag gick in till henne fann jag inte hennes tecken på jungfrulighet”,"},{"book":"5 Moseboken","chapter":"22","verse":"15","text":"då ska ungmöns far och hennes mor föra fram tecknen på ungmöns jungfrulighet till de äldste i stadens port."},{"book":"5 Moseboken","chapter":"22","verse":"16","text":"Ungmöns far ska säga till de äldste: ”Jag gav min dotter till denna man som hustru och han hatar henne,"},{"book":"5 Moseboken","chapter":"22","verse":"17","text":"och han anklagar henne för att vara en lättsinnig kvinna och säger: ’Jag fann inte i din dotter hennes tecken på jungfrulighet’, men detta är tecknen på min dotters jungfrulighet” och de ska sprida ut plaggen framför de äldste i staden."},{"book":"5 Moseboken","chapter":"22","verse":"18","text":"De äldste i staden ska ta mannen och tukta honom."},{"book":"5 Moseboken","chapter":"22","verse":"19","text":"De ska bötfälla honom med 100 shekel silver och ge dem till ungmöns far eftersom han har kallat en jungfru i Israel för elaka saker, och hon ska vara hans hustru och han får inte förskjuta henne i hela sitt liv (ordagrant alla dagar)."},{"book":"5 Moseboken","chapter":"22","verse":"20","text":"Men om det är sant att man inte finner ungmöns tecken på jungfrulighet,"},{"book":"5 Moseboken","chapter":"22","verse":"21","text":"då ska man föra ut ungmön framför dörren till hennes fars hus, och stadens män ska stena henne med stenar så att hon dör, eftersom hon har gjort lättsinniga saker i Israel och uppfört sig som en sköka i sin fars hus. Så ska du ta bort ondskan från din mitt."},{"book":"5 Moseboken","chapter":"22","verse":"22","text":"Om en man ertappas då han ligger med en gift kvinna som har en make, då ska de båda dö. Mannen som låg med kvinnan och kvinnan. Så ska du ta bort ondskan från Israel. [Joh 8:2-10]"},{"book":"5 Moseboken","chapter":"22","verse":"23","text":"Om det finns en ungmö som är en jungfru som är trolovad med en man, och en annan man finner henne i staden och ligger med henne,"},{"book":"5 Moseboken","chapter":"22","verse":"24","text":"då ska båda föras ut till stadens port och ni ska stena dem med stenar så att de dör. Ungmön därför att hon inte ropade när hon var i staden och mannen eftersom han har förödmjukat sin nästas hustru. Så ska du ta bort ondskan från din mitt."},{"book":"5 Moseboken","chapter":"22","verse":"25","text":"Men om mannen som finner ungmön som är trolovad ute på fältet, och mannen övermannar henne och ligger med henne, då ska endast våldtäktsmannen (mannen som låg med henne) dö."},{"book":"5 Moseboken","chapter":"22","verse":"26","text":"Mot ungmön ska du inte göra något, för det finns ingenting i ungmön som är värt döden. Utan som när en man reser sig mot sin granne och slår ihjäl honom, så är det också i detta fall,"},{"book":"5 Moseboken","chapter":"22","verse":"27","text":"eftersom han fann henne ute på fältet och den trolovade ungmön ropade, men det fanns ingen som kunde rädda henne. [Ingen hörde hennes rop ute på fältet.]"},{"book":"5 Moseboken","chapter":"22","verse":"28","text":"Om en man finner en ungmö som är en jungfru som inte är trolovad och övermannar henne och ligger med henne, och man finner dem,"},{"book":"5 Moseboken","chapter":"22","verse":"29","text":"då ska mannen som låg med henne ge ungmöns far 50 shekel silver och hon ska vara hans hustru, eftersom han har förödmjukat henne. Han får inte förskjuta henne i hela sitt liv (ordagrant alla dagar). [2 Mos 22:16-17]"},{"book":"5 Moseboken","chapter":"22","verse":"30","text":"En man ska inte ta sin fars [tidigare] hustru och ska inte avtäcka sin fars nakenhet. [3 Mos 18:7-8; 20:11]"}]}