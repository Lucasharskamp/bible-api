{"data":[{"book":"1 ЦІМАФЕЯ","chapter":"4","verse":"1","text":"Дух жа ясна кажа, што апошнім часам адступяцца некаторыя ад веры, слухаючы духаў спакусьнікаў і вучэньняў дэманскіх,"},{"book":"1 ЦІМАФЕЯ","chapter":"4","verse":"2","text":"праз крывадушнасьць ашуканцаў, што спалілі сумленьне сваё,"},{"book":"1 ЦІМАФЕЯ","chapter":"4","verse":"3","text":"якія забараняюць браць шлюб і есьці тое, што Бог стварыў, каб веруючыя і тыя, што ўведалі ісьціну, елі з падзякаю."},{"book":"1 ЦІМАФЕЯ","chapter":"4","verse":"4","text":"Бо кожнае стварэньне Божае - добрасьць, і нішто ня можа асуджацца, калі прымаецца з падзякаваньнем,"},{"book":"1 ЦІМАФЕЯ","chapter":"4","verse":"5","text":"бо асьвячаецца словам Божым і малітваю."},{"book":"1 ЦІМАФЕЯ","chapter":"4","verse":"6","text":"Унушаючы гэта братам, будзеш добры слуга Ісуса Хрыста, кормлены словамі веры і добрым вучэньнем, якому ты пасьледаваў."},{"book":"1 ЦІМАФЕЯ","chapter":"4","verse":"7","text":"А недарэчных і бабскіх баек цурайся, а ўдасканальвай сябе ў пабожнасьці;"},{"book":"1 ЦІМАФЕЯ","chapter":"4","verse":"8","text":"бо цялеснае практыкаваньне мала карысьці дае, а пабожнасьць на ўсё прыдатная, бо мае заруку жыцьця цяперашняга і будучага."},{"book":"1 ЦІМАФЕЯ","chapter":"4","verse":"9","text":"Слова гэта слушнае і ўсякага даверу вартае."},{"book":"1 ЦІМАФЕЯ","chapter":"4","verse":"10","text":"Бо мы на тое і працуем і паганьбеньне церпім, што надзею маем на Бога жывога, Які ёсьць Збаўца ўсіх людзей, а найперш веруючых."},{"book":"1 ЦІМАФЕЯ","chapter":"4","verse":"11","text":"Прапаведуй гэта і вучы."},{"book":"1 ЦІМАФЕЯ","chapter":"4","verse":"12","text":"Ніхто хай не пагарджае маладосьцю тваёю; але будзь узорам веруючым у слове, у жыцьці, у любові, у духу, у веры, у чысьціні."},{"book":"1 ЦІМАФЕЯ","chapter":"4","verse":"13","text":"Пакуль ня прыйду, займайся чытаньнем, настаўленьнем, вучэньнем."},{"book":"1 ЦІМАФЕЯ","chapter":"4","verse":"14","text":"Не заняхайвай добраснага ў табе дару, які дадзены табе паводле прароцтва з ускладаньнем рук сьвятарства."},{"book":"1 ЦІМАФЕЯ","chapter":"4","verse":"15","text":"Пра гэта турбуйся, гэтага не занядбай, каб посьпех твой усім быў відавочны."},{"book":"1 ЦІМАФЕЯ","chapter":"4","verse":"16","text":"Пранікай у сябе і ў вучэньне, займайся гэтым пастаянна; бо, так паводзячыся, і сябе ўратуеш і слухачоў тваіх."}]}