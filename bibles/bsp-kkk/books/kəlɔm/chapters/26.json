{"data":[{"book":"Kəlɔm","chapter":"26","verse":"1","text":"Kɔ MARIKI oloku Musa kɔ Elasar, wan wərkun wəka wəloŋnɛ Aruna:"},{"book":"Kəlɔm","chapter":"26","verse":"2","text":"«Nəlɔm aka kəloŋkanɛ ka Yisrayel fəp, kəyɛfɛ arkun aŋɛ ŋasɔtɔ meren wəco mɛrəŋ (20) haŋ ŋacepər ti, dəwɔlɔ kɔ dəwɔlɔ afum fəp aŋɛ ŋantam kəsutɛnɛnɛ Yisrayel mɔ.»"},{"book":"Kəlɔm","chapter":"26","verse":"3","text":"Dəndo dətɛgbərɛ ta Mohab nde kəŋgbɔkɔ ka Yurdɛn kəsək nde pəntɛfərɛnɛ kɔ Yeriko mɔ, Musa kɔ Elasar ŋaloku aka Yisrayel:"},{"book":"Kəlɔm","chapter":"26","verse":"4","text":"«Nəlɔm arkun fəp kəyɛfɛ meren wəco mɛrəŋ (20) haŋ pəcepər ti,» pəmɔ tɔkɔ MARIKI osom ti Musa kɔ aka Yisrayel aŋɛ ŋancwur Misira mɔ."},{"book":"Kəlɔm","chapter":"26","verse":"5","text":"Kusuŋka ka Ruben wan wəcɔkɔ-cɔkɔ ka Yakuba, nkɛ kor ka yuruya ya Henok, kɔ ya Palu yowur mɔ,"},{"book":"Kəlɔm","chapter":"26","verse":"6","text":"yuruya ya Hecərɔŋ kɔ ya Karmi."},{"book":"Kəlɔm","chapter":"26","verse":"7","text":"Ŋa ŋanayɔnɛ aka cor ca Ruben: Aŋɛ analɔm ŋa dacɔ mɔ, ŋanabəp wul wəco maŋkəlɛ kɔ maas, masar camət-mɛrəŋ kɔ wəco maas (43.730)."},{"book":"Kəlɔm","chapter":"26","verse":"8","text":"Wan ka Palu ɔyɔnɛ Eliyab,"},{"book":"Kəlɔm","chapter":"26","verse":"9","text":"papa ka Nemuyel, Dataŋ kɔ Abiram. Dataŋ kɔ Abiram abeki mɛrǝŋ aka kəloŋkanɛ ka aYisrayel akaŋɛ ŋanayeŋkǝr Musa kɔ Aruna sǝbomp. Ŋa ŋanasolɛ afum masar mɛrǝŋ wǝco kǝcamǝt (250) a Kore ntɛ ŋanacəmɛ MARIKI dɛbəkəc mɔ."},{"book":"Kəlɔm","chapter":"26","verse":"10","text":"Kɔ antɔf ŋɛwani kusu kɔ ŋemer Dataŋ, Abiram kɔ nkɔn Kore. Dɔsɔk dadɔkɔ dɔ kəloŋkanɛ kɔn kəfi fəp, ntɛ nɛnc dɛnacɔf afum masar mɛrəŋ kɔ wəco kəcamət mɔ (250). Kɔ tɔyɔnɛ alpəs akɔ tɛgbɛkərɛ."},{"book":"Kəlɔm","chapter":"26","verse":"11","text":"Mba awut a Kore ŋanafi fɛ dɔsɔk dadɔkɔ."},{"book":"Kəlɔm","chapter":"26","verse":"12","text":"Kusuŋka ka Simeyɔŋ dəcor kɔ dəcor: Yuruya ya Nemuyel, ya Yamin, kɔ ya Yakin"},{"book":"Kəlɔm","chapter":"26","verse":"13","text":"kor ka Serah kɔ ka Sawul."},{"book":"Kəlɔm","chapter":"26","verse":"14","text":"Cor ca Simeyɔŋ cənabəp arkun wul wəco mɛrəŋ kɔ mɛrəŋ, masar mɛrəŋ (22.200)."},{"book":"Kəlɔm","chapter":"26","verse":"15","text":"Kusuŋka ka Kad, dəcor kɔ dəcor: Cifiyɔn, Haki kɔ Suni kɔ yuruya yaŋan,"},{"book":"Kəlɔm","chapter":"26","verse":"16","text":"Osni kɔ Eri kɔ yuruya yaŋan,"},{"book":"Kəlɔm","chapter":"26","verse":"17","text":"Arod kɔ Areli kɔ yuruya yaŋan."},{"book":"Kəlɔm","chapter":"26","verse":"18","text":"Afum aŋɛ analɔm kusuŋka ka Kad dacɔ mɔ, ŋanabəp arkun wul wəco maŋkəlɛ, kɔ masar kəcamət (40.500)."},{"book":"Kəlɔm","chapter":"26","verse":"19","text":"Yuruya ya Yuda: Er kɔ Onan, mba Er kɔ Onan ŋanafi atɔf ŋa Kanaŋ."},{"book":"Kəlɔm","chapter":"26","verse":"20","text":"Kusuŋka ka Yuda kɔ kaŋkɛ dəcor kɔ dəcor: Kor ka Sela, ka Pɛrɛc kɔ ka Serah kɔ yuruya yaŋan."},{"book":"Kəlɔm","chapter":"26","verse":"21","text":"Cor ca Pɛrɛc cɔ cancɛ: Kor ka Hecərɔŋ kɔ ka Hamul kɔ yuruya yaŋan."},{"book":"Kəlɔm","chapter":"26","verse":"22","text":"Cor ca Yuda cɔ cancɛ, afum aŋɛ analɔm ŋa dacɔ mɔ ŋanabəp arkun wul wəco camət-mɛrəŋ kɔ camət-tin, masar kəcamət (76.500)."},{"book":"Kəlɔm","chapter":"26","verse":"23","text":"Yuruya ya Isakar yɔ yayɛ dəcor kɔ dəcor: Kor ka Tola kɔ ka Puwa kɔ yuruya yaŋan,"},{"book":"Kəlɔm","chapter":"26","verse":"24","text":"kor ka Yasub kɔ ka Simrɔŋ kɔ yuruya yaŋan."},{"book":"Kəlɔm","chapter":"26","verse":"25","text":"Cor ca Isakar cənayi cacɔkɔ, afum aŋɛ analɔm ŋa dacɔ mɔ ŋanabəp arkun wul wəco camət-tin kɔ maŋkəlɛ, masar maas (64.300)."},{"book":"Kəlɔm","chapter":"26","verse":"26","text":"Yuruya ya Sabulon yɔ yayɛ dəcor kɔ dəcor: Kor ka Sered, ka Elon kɔ ka Yalel, kɔ yuruya yaŋan."},{"book":"Kəlɔm","chapter":"26","verse":"27","text":"Cor ca Sabulon cənayi cacɔkɔ, afum aŋɛ analɔm ŋa dacɔ mɔ ŋanabəp arkun wul wəco camət-tin, masar kəcamət (60.500)."},{"book":"Kəlɔm","chapter":"26","verse":"28","text":"Yuruya ya Isifu yɔ yayɛ dəcor kɔ dəcor: Kor ka Manase kɔ ka Efrayim."},{"book":"Kəlɔm","chapter":"26","verse":"29","text":"Yuruya ya Manase yɔ yayɛ: Kor ka Makir kɔ ka Kalad. Makir ɛnakom Kalad, kɔ yuruya ya Kalad ŋa sɔ ŋanayɔnɛ cor cəlɔma."},{"book":"Kəlɔm","chapter":"26","verse":"30","text":"Cor ca Kalad cɔ cancɛ: Kor ka Yeser kɔ ka Helek,"},{"book":"Kəlɔm","chapter":"26","verse":"31","text":"kor ka Asriyel kɔ ka Sɛkɛm,"},{"book":"Kəlɔm","chapter":"26","verse":"32","text":"kor ka Semida kɔ ka Hefer."},{"book":"Kəlɔm","chapter":"26","verse":"33","text":"Mba Celofad wan ka Hefer ɛnasɔtɔ fɛ wan wərkun, mɛnɛ awut aran. Mewe ma awut ɔn aran mɔ mamɛ: Mala, Noha, Hokəla, Milka kɔ Tirsa."},{"book":"Kəlɔm","chapter":"26","verse":"34","text":"Cor ca Manase cənayi cacɔkɔ, afum aŋɛ analɔm ŋa dacɔ mɔ ŋanabəp arkun wul wəco kəcamət kɔ mɛrəŋ, masar camət-mɛrəŋ (52.700)."},{"book":"Kəlɔm","chapter":"26","verse":"35","text":"Yuruya ya Efrayim yɔ yayɛ dəcor kɔ dəcor: Kor ka Sutela, kor ka Beker kɔ ka Tahan kɔ yuruya yaŋan."},{"book":"Kəlɔm","chapter":"26","verse":"36","text":"Kor ka Sutela kɔ kaŋkɛ: Eran kɔ yuruya yɔn."},{"book":"Kəlɔm","chapter":"26","verse":"37","text":"Cor ca Efrayim cɔ cancɛ, afum aŋɛ analɔm ŋa dacɔ mɔ ŋanabəp arkun wul wəco maas kɔ mɛrəŋ, masar kəcamət (32.500). Yuruya ya Isifu yɔ yayɔkɔ dəcor kɔ dəcor."},{"book":"Kəlɔm","chapter":"26","verse":"38","text":"Yuruya ya Beŋyamin yɔ yayɛ dəcor kɔ dəcor: Kor ka Bela, ka Asbel kɔ ka Ahiram kɔ yuruya yaŋan."},{"book":"Kəlɔm","chapter":"26","verse":"39","text":"Kor ka Sufam kɔ ka Hufam kɔ yuruya yaŋan."},{"book":"Kəlɔm","chapter":"26","verse":"40","text":"Yuruya ya Bela ŋanayɔnɛ Ardu kɔ Naman."},{"book":"Kəlɔm","chapter":"26","verse":"41","text":"Yuruya ya Beŋyamin yɔ yayɔkɔ dəcor kɔ dəcor. Afum aŋɛ analɔm ŋa dacɔ mɔ ŋanabəp arkun wul wəco maŋkəlɛ kɔ kəcamət, masar camət-tin (45.600)."},{"book":"Kəlɔm","chapter":"26","verse":"42","text":"Yuruya ya Dan yɔ yayɛ dəcor kɔ dəcor: Kor ka Suham. Cor ca Dan cənayi cacɔkɔ dəcor kɔ dəcor."},{"book":"Kəlɔm","chapter":"26","verse":"43","text":"Afum aŋɛ analɔm nde cor ca Suham mɔ ŋanabəp arkun wul wəco camət-tin kɔ maŋkəlɛ, masar maŋkəlɛ (64.400)."},{"book":"Kəlɔm","chapter":"26","verse":"44","text":"Yuruya ya Asɛr dəcor kɔ dəcor: Kor ka Yimna, ka Yiswi kɔ ka Beriya."},{"book":"Kəlɔm","chapter":"26","verse":"45","text":"Yuruya ya Beriya: Kor ka Heber kɔ ka Malkiyel kɔ yuruya yaŋan."},{"book":"Kəlɔm","chapter":"26","verse":"46","text":"Tewe ta wan wəran wəka Asɛr tɛnayɔnɛ Serah."},{"book":"Kəlɔm","chapter":"26","verse":"47","text":"Yuruya ya Asɛr yɛnayi yayɔkɔ dəcor kɔ dəcor: Afum aŋɛ analɔm ŋa dacɔ mɔ ŋanabəp arkun wul wəco kəcamət kɔ maas, masar maŋkəlɛ (53.400)."},{"book":"Kəlɔm","chapter":"26","verse":"48","text":"Yuruya ya Naftali dəcor kɔ dəcor: Kor ka Yacel kɔ ka Kuni,"},{"book":"Kəlɔm","chapter":"26","verse":"49","text":"kor ka Yecer kɔ ka Silem."},{"book":"Kəlɔm","chapter":"26","verse":"50","text":"Cor ca Naftali cənayi cacɔkɔ dəcor kɔ dəcor, afum aŋɛ analɔm ŋa dacɔ mɔ ŋanabəp arkun wul wəco maŋkəlɛ kɔ kəcamət, masar maŋkəlɛ (45.400)."},{"book":"Kəlɔm","chapter":"26","verse":"51","text":"Afum aŋɛ analɔm aka Yisrayel dacɔ ŋanabəp afum wul masar camət-tin kɔ pin, masar camət-mɛrəŋ kɔ wəco maas (601.730)."},{"book":"Kəlɔm","chapter":"26","verse":"52","text":"Kɔ MARIKI oloku Musa:"},{"book":"Kəlɔm","chapter":"26","verse":"53","text":"«Kəyer ŋa kɔ ander atɔf, ŋɔyɔnɛ kɛ kəŋan tɔkɔ ŋalanɛnɛ afum mɔ."},{"book":"Kəlɔm","chapter":"26","verse":"54","text":"Afum akɔ ŋandenaŋkanɛ kəla mɔ, məsɔŋ ŋa kɛ nkɛ kənaŋkanɛ kəbɛk mɔ, akɔ ŋampicɛ afum mɔ, məsɔŋ ŋa kɛ nkɛ kəmpicɛ mɔ, andesɔŋ nwɛ o nwɛ kɛ kɔn tɔkɔ alanɛnɛ afum aŋɛ alɔm mɔ."},{"book":"Kəlɔm","chapter":"26","verse":"55","text":"Mba yampuŋpuŋ y'andekot kəyer nu atɔf, andeyer nu kɛ dəcusuŋka kɔ dəcusuŋka."},{"book":"Kəlɔm","chapter":"26","verse":"56","text":"Yampuŋpuŋ y'andekot kəyer kɛ akɔ ŋala kɔ akɔ ŋampicɛ mɔ.»"},{"book":"Kəlɔm","chapter":"26","verse":"57","text":"Afum aŋɛ ŋ'analɔm kusuŋka ka Lewy dəcor kɔ dəcor: Kor ka Kerson, kor ka Kehat kɔ ka Merari."},{"book":"Kəlɔm","chapter":"26","verse":"58","text":"Cusuŋka cancɛ cəyɔ cor cəfɛt cəlɔma: Kor ka Libni, ka Hebərɔŋ, ka Mali, ka Musi kɔ ka Kore. Kehat nkɔn okom Amram."},{"book":"Kəlɔm","chapter":"26","verse":"59","text":"Tewe ta wəran ka Amram tɛnayɔnɛ Yokɛbɛd wan wəran wəka Lewy. Anakom kɔ ntɛ Lewy ɛnayi Misira mɔ. Yokɛbɛd oŋkomsɛ Amram: Aruna, Musa, kɔ Miriyam wəkirɛ kəŋan."},{"book":"Kəlɔm","chapter":"26","verse":"60","text":"Awut a Aruna ŋayɔnɛ Nadab, Abihu, Elasar, kɔ Itamar."},{"book":"Kəlɔm","chapter":"26","verse":"61","text":"Nadab kɔ Abihu ŋa ŋanafi ntɛ ŋanamentərnɛ fɔr ya MARIKI kiriŋ ŋacɔfɛ kɔ suray nsɛ antɔpusɛ MARIKI mɔ."},{"book":"Kəlɔm","chapter":"26","verse":"62","text":"ALewy arkun aŋɛ analɔm aYisrayel dacɔ, aŋɛ ŋanayɔ ŋof ŋin ŋacepər ti mɔ, ŋanabəp wul wəco mɛrəŋ kɔ maas (23.000). Kəlɔm kəŋan kǝnadeŋərnɛ fɛ kəlɔm ka aka Yisrayel dacɔ, bawo anasɔŋ fɛ aka Lewy kɛ aka Yisrayel dacɔ."},{"book":"Kəlɔm","chapter":"26","verse":"63","text":"Afum aŋɛ ŋɔ Musa kɔ Elasar wəloŋnɛ ŋanalɔm nde aranta ŋowosu ŋa Mohab, dəndo kəŋgbɔkɔ ka Yurdɛn kəsək, nde pǝntɛfərnɛ kɔ dare da Yeriko mɔ."},{"book":"Kəlɔm","chapter":"26","verse":"64","text":"AYisrayel aŋɛ dacɔ, ali fum wəkin ɛnayi fɛ di ntɛ Musa kɔ Aruna wəloŋnɛ ŋanalɔm aka Yisrayel cɔkɔ-cɔkɔ nde dətɛgbərɛ ta Sinayi mɔ."},{"book":"Kəlɔm","chapter":"26","verse":"65","text":"Teta aŋɛ ŋanafi mɔ, MARIKI ɛnaloku: «Ŋandefi dətɛgbərɛ, ali wəkin ɔfɔdeyi doru, mɛnɛ Kalɛb wan ka Yefune, kɔ Yosuwe wan ka Nun.»"}]}