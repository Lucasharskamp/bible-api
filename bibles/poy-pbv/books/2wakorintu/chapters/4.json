{"data":[{"book":"2 Wakorintu","chapter":"4","verse":"1","text":"Su, kwa lusungu lyakuwi Mlungu, katupanana lihengu ali tulitendi, na hapeni tuwuyi kumbeli."},{"book":"2 Wakorintu","chapter":"4","verse":"2","text":"Tuvileka nakamu vitwatira vyoseri vya soni na vya bada. Tulikala kayi ndiri muupayira, ama kwa kushipotoziya shisoweru sha Mlungu, kumbiti twankufunda unakaka pota na kufifa kuwalangawaziya wantu ntambu yatuwera. Shakapanu womberi hawavimani mumyoyu mwawu kuwera twenga tutakula nakaka."},{"book":"2 Wakorintu","chapter":"4","verse":"3","text":"Handa Shisoweru Shiwagira shatushibwera shilififa, su shilififa hera kwa walii wawagamira."},{"book":"2 Wakorintu","chapter":"4","verse":"4","text":"Womberi wamini ndiri toziya Shetani mlungu gwa pasipanu, katula luwindu mumahala gawu nuwawona lupalahera ulangala wa Shisoweru Shiwagira sha ukwisa wa Kristu, yakalifaniti nakamu na Mlungu kwa ntambu zyoseri."},{"book":"2 Wakorintu","chapter":"4","verse":"5","text":"Toziya tulibwera ndiri twaweni, kumbiti tumubwera Yesu Kristu yakawera Mtuwa na twenga tuwera wantumintumi wenu toziya ya Yesu."},{"book":"2 Wakorintu","chapter":"4","verse":"6","text":"Mlungu ulaa ayu yakalongiti, “Ulangala na ulangaliri kulawa muluwindu,” Ndo yakalangalira myoyu ya twenga na kutupanana ulangala wa kuvimana ukwisa wa Mlungu musheni sha Yesu Kristu."},{"book":"2 Wakorintu","chapter":"4","verse":"7","text":"Kumbiti twenga yatuwera na luhanja alu, tuwera gambira vyombu vya utapaka, su iwoneki pota na kufifa kuwera likakala ali likulu lilawa ndiri kwa twenga, kumbiti lilawa kwa Mlungu."},{"book":"2 Wakorintu","chapter":"4","verse":"8","text":"Wega zyoseri tufintirwa, kumbiti tuyonerwa ndiri, tuwera na lyoga, kumbiti tuwuya ndiri kumbeli,"},{"book":"2 Wakorintu","chapter":"4","verse":"9","text":"twana wangondu wavuwa, kumbiti Mlungu katuleka ndiri pota na utanga, tembera tugusiwa pasi, kumbiti tutenduwa ndiri."},{"book":"2 Wakorintu","chapter":"4","verse":"10","text":"Mashaka goseri tutola howa ya Yesu munshimba mwetu, su ukomu wakuwi Yesu viraa ulanguziwi munshimba zyetu."},{"book":"2 Wakorintu","chapter":"4","verse":"11","text":"Shipindi shatulikala, mashaka goseri tulavilwa kuhowa kwajili ya Yesu, su ukomu wakuwi Yesu ulanguziwi munshimba zyetu zyazihowa."},{"book":"2 Wakorintu","chapter":"4","verse":"12","text":"Su kuhowa kutenda lihengu mngati mwa twenga, kumbiti ukomu utenda lihengu mngati mwa mwenga."},{"book":"2 Wakorintu","chapter":"4","verse":"13","text":"Malembu Mananagala galonga, “Njimiriti, su ntakuliti.” Na twenga viraa, patuwera na rohu iraa ayi ya njimiru, twenga viraa tutakula toziya tujimira."},{"book":"2 Wakorintu","chapter":"4","verse":"14","text":"Nakaka tuvimana kuwera Mlungu, ndo yakamzyusiyiti Mtuwa Yesu, viraa vilii hakatuzyukisiyi twenga pamuhera na Yesu na kututula pamuhera na mwenga kulongolu kwakuwa."},{"book":"2 Wakorintu","chapter":"4","verse":"15","text":"Goseri aga ndo kwa mota ya mwenga, ata manemu ga Mlungu pagawafikira wantu nentu na nentu, mayagashii kwa Mlungu gongereki nentu, wantu wampanani ukwisa Mlungu."},{"book":"2 Wakorintu","chapter":"4","verse":"16","text":"Toziya ayi hapeni tuwuyi kumbeli, ata handa nshimba zyetu zihowa, kumbiti rohu zya twenga zitendwa zyasyayi kila lishaka."},{"book":"2 Wakorintu","chapter":"4","verse":"17","text":"Ntabika zyatutabika ndidini hera na zya katepu hera, kumbiti hayitupanani ukwisa wa mashaka goseri yauwongereka nentu."},{"book":"2 Wakorintu","chapter":"4","verse":"18","text":"Su natuvilola vilii vyaviwoneka, kumbiti tuviloli hweri vintu vyaviwoneka ndiri. Toziya vyaviwoneka vilikala katepu hera, kumbiti vilii vyaviwoneka ndiri vyankulikala mashaka goseri."}]}