{"data":[{"book":"2 Wakolinto","chapter":"9","verse":"1","text":"Silondigwa kuwandikila mbuli ya sang'hano ya kuwataza wanhu wa Imulungu."},{"book":"2 Wakolinto","chapter":"9","verse":"2","text":"Nowajuwa vimuwamba kuwataza wanhu, niye niigodela mbuli ayo kwa wanhu wa Makedonia. Niwalongela toka mwaka ubitile mweye wanhu wa Akaya muitanda kulava, moyo wenu wa kulava uwatenda wanhu bwando watende vivo."},{"book":"2 Wakolinto","chapter":"9","verse":"3","text":"Avo nowatuma ndugu wano, ili kuigoda kwetu mbuli ya mweye sikukuwe mulomo wiiyeka. Lakini muitande kuwataza, kamba viniwalongele wao motenda."},{"book":"2 Wakolinto","chapter":"9","verse":"4","text":"Kwavija kamba naheza na munhu wa Makedonia na twahawavika hamuitandile, baho siye togwa kinyala kwavija tuigodela ng'hani mweye. Na mweye vivija mogwa kinyala kwavija tuwatamanila ng'hani!"},{"book":"2 Wakolinto","chapter":"9","verse":"5","text":"Avo nigesa vinoga kuwapula ndugu wano wanongolele kwiza kumwenu, waitande nhunza yenu ng'hulu yumulongile moilava. Baho yolagusa kuwa nhunza ayo yolavigwa kwa kulonda mweye wenyego, siyo kwa kunanahizigwa."},{"book":"2 Wakolinto","chapter":"9","verse":"6","text":"Kumbukeni, munhu yohanda kidogo kosenga kidogo. Munhu yohanda vingi kosenga vingi."},{"book":"2 Wakolinto","chapter":"9","verse":"7","text":"Kila munhu kamba viyagesile muumoyo wake yalave kija kiyalinacho, siyo kwa moyo hamgwazo hebu kunanahizigwa, kwavija Imulungu komnogela munhu yolava kinhu kuno moyo kwatu!"},{"book":"2 Wakolinto","chapter":"9","verse":"8","text":"Avo Imulungu kodaha kuwagwaa vingi ng'hani kubanza vija vimulonda, siku zose mpate kila kinhu kimulonda, avo muvisang'hanile kwa kila sang'hano inogile."},{"book":"2 Wakolinto","chapter":"9","verse":"9","text":"Kamba vigalonga Maandiko Gang'alile,"},{"book":"2 Wakolinto","chapter":"9","verse":"10","text":"Nayo Imulungu yomgwaa mbeyu mulimaji na ndiya, vivija kowagwaa mweye mbeyu zimulonda, na kozitenda zote, zikule na zilele ng'hani mbuli ya kulava kwenu kwa mizoyo yenu inogile."},{"book":"2 Wakolinto","chapter":"9","verse":"11","text":"Kowatenda muwe wagoli siku zose kwa kila kinhu, mudahe kuwa na moyo unogile kipindi chose, ili wanhu wamgwee nhogolwa Imulungu mbuli ya nhunza zenu ziwabokele kubitila siye."},{"book":"2 Wakolinto","chapter":"9","verse":"12","text":"Kwavija sang'hano ino yumutenda siyo tu yowataza wanhu wa Imulungu, lakini vivija yowatenda wanhu bwando wamgwee nhogolwa ng'hani Imulungu."},{"book":"2 Wakolinto","chapter":"9","verse":"13","text":"Kwa mbuli zinogile zilagusigwa kwa sang'hano yenu ino, wanhu bwando omgwaa nhogolwa Imulungu mbuli ya kuigoga kwenu Mbuli Inogile ya Kilisito yumuitogola, na mizoyo yenu inogile ya kulava vinhu venu kumwao na kwa wanhu wose wayagwe."},{"book":"2 Wakolinto","chapter":"9","verse":"14","text":"Avo mizoyo yao yowanogela na owapulila mweye mbuli ya ng'hekewa ng'hulu iyawagwelele Imulungu."},{"book":"2 Wakolinto","chapter":"9","verse":"15","text":"Tumgwee nhogolwa Imulungu mbuli ya nhunza yake iswelile ulonzi wa kuisimulila!"}]}