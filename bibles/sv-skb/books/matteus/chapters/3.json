{"data":[{"book":"Matteus","chapter":"3","verse":"1","text":"Vid den tiden (de dagarna) träder Johannes Döparen [öppet] fram och predikar i Judéens öken [ödsliga vildmark]"},{"book":"Matteus","chapter":"3","verse":"2","text":"och säger: ”Omvänd er (ångra er) [tänk hela tiden annorlunda från och med nu], för himmelriket är nära (himlarnas kungarike har närmat sig).”"},{"book":"Matteus","chapter":"3","verse":"3","text":"För han är den som omtalas genom profeten Jesaja som [som profeten Jesaja syftar på när han] säger:"},{"book":"Matteus","chapter":"3","verse":"4","text":"Johannes bar kläder (en mantel) av kamelhår och hade ett läderbälte om livet. [Han påminde om profeten Elia, se 2 Kung 1:8. Senare i Matteusevangeliet kopplas dessa två profeter tydligt samman, se Matt 11:14.] Hans mat var gräshoppor och vildhonung [vanlig föda i vildmarken, se 3 Mos 11:22]."},{"book":"Matteus","chapter":"3","verse":"5","text":"Jerusalem och hela Judéen och distrikten kring Jordan kom ut till honom [i allt större antal]."},{"book":"Matteus","chapter":"3","verse":"6","text":"De lät sig döpas av honom i floden Jordan medan de bekände (öppet erkände) sina synder [just innan dopet när de stod i vattnet]."},{"book":"Matteus","chapter":"3","verse":"7","text":"Många fariséer och saddukéer kom till hans dop. När han såg på dem [och genomskådade deras falska motiv] sade han till dem:"},{"book":"Matteus","chapter":"3","verse":"8","text":"Bär (producera) då [sådan] frukt som tillhör (är värdig; överensstämmer med) omvändelsen (det förändrade tänkesättet) [hos ett hjärta som inte längre älskar synd]."},{"book":"Matteus","chapter":"3","verse":"9","text":"Börja inte säga till varandra [ha inte er stolthet i ert religiösa arv genom att säga]: ’Vi har Abraham till far.’ Jag säger er att Gud kan uppväcka barn åt Abraham av dessa stenar."},{"book":"Matteus","chapter":"3","verse":"10","text":"Yxan är redan satt till roten på träden. Varje träd som inte bär god frukt huggs ner och kastas i elden."},{"book":"Matteus","chapter":"3","verse":"11","text":"Jag döper er i vatten till omvändelse, men den som kommer efter mig är starkare än jag. Jag är inte ens värd att ta av honom hans sandaler [som var en slavs uppgift]. Han ska döpa er i (med) den helige Ande och eld."},{"book":"Matteus","chapter":"3","verse":"12","text":"Han har sin kastskovel i handen för att rensa (rengöra) sin tröskplats och samla in vetet i sin loge, men agnarna ska han bränna upp i en eld som inte kan släckas.”"},{"book":"Matteus","chapter":"3","verse":"13","text":"Sedan kom Jesus från Galileen [ner] till Johannes [Döparen] för att bli döpt av honom i Jordan [floden]."},{"book":"Matteus","chapter":"3","verse":"14","text":"Men Johannes försökte hindra honom, han protesterade och sade: ”Det är jag som behöver bli döpt av dig, och du kommer till mig?”"},{"book":"Matteus","chapter":"3","verse":"15","text":"Jesus svarade honom: ”Låt det ske nu, för så ska vi uppfylla all rättfärdighet.” Då lät Johannes det ske."},{"book":"Matteus","chapter":"3","verse":"16","text":"När Jesus hade blivit döpt steg han genast upp ur vattnet. Plötsligt öppnade sig himlen och Johannes såg Guds Ande sänka sig ner som en duva och komma över Jesus."},{"book":"Matteus","chapter":"3","verse":"17","text":"En röst från himlen sade: ”Detta är min älskade son, i honom har jag min glädje (mitt behag).” [I dessa två verser är alla tre personer i treenigheten klart synliga.]"}]}