{"data":[{"book":"كِيتِسَيٍ","chapter":"9","verse":"1","text":"يٍرُبَالِ شَ دِ عَبِمٍلٍكِ نَشَ سِفَ سِكٍمِ عَ نفَ شُنيِيٍ يِرٍ. عَ نَشَ يِ مَسٍنيِ تِ عَ نفَ شَبِلّ بّ،"},{"book":"كِيتِسَيٍ","chapter":"9","verse":"2","text":"«كَتَرَبِ سِكٍمِ كُنتِفِيٍ بِرِن مَ، ‹وٌ وَ مَ عَ شْن مَ يٍرُبَالِ شَ دِ تٌنفٌ سٌلٌقٍرٍ بِرِن شَ قِندِ وٌ شَ مَنفّيٍ رَ، كَ مِشِ كٍرٍن فبَنسَن شَ قِندِ وٌ شَ مَنفّ رَ؟ وٌ شَ وٌ رَتُ عَ مَ، وٌن قِندِشِ وُلِ كٍرٍن قَسّ كٍرٍن نَن نَ.›»"},{"book":"كِيتِسَيٍ","chapter":"9","verse":"3","text":"عَ نفَ شُنيِيٍ نَشَ نَ مَسٍنيِ بِرِن تَفِ رَبَ سِكٍمِ كُنتِفِيٍ بّ. كُنتِفِيٍ نَشَ تِن بِرَقٍ عَبِمٍلٍكِ قْشْ رَ، بَرِ مَ عٍ نفَشَكٍرٍنيِ نَن نُ عَ رَ."},{"book":"كِيتِسَيٍ","chapter":"9","verse":"4","text":"عٍ نَشَ فبٍتِ كِلٌ سٌلٌمَسَشَن قِ عَ مَ، كٍلِقٍ بَلِ بٍرِتِ شَ سَلِدٍ كُي. عَبِمٍلٍكِ نَشَ كْبِرِ سٌ شّمّ رَبّحِنشِيٍ نُن كَلَبَنتٍيٍ يِ رَ، عَلَكٌ عٍ شَ بِرَ عَ قْشْ رَ."},{"book":"كِيتِسَيٍ","chapter":"9","verse":"5","text":"عَ نَشَ سِفَ عَ بَبَ شْنيِ عٌقَرَ، عَ عَ شُنيَيٍ بِرِن قَشَ. يٍرُبَالِ شَ دِ تٌنفٌ سٌلٌقٍرٍ بِرِن نَشَ قَشَ قَنيٍ كٍرٍن قَرِ، قٌ يٌتَمِ، يٍرُبَالِ شَ دِ دْنشْي، نَشَن نُ بَرَ عَ نْشُن عٍ مَ."},{"book":"كِيتِسَيٍ","chapter":"9","verse":"6","text":"سِكٍمِ كُنتِفِيٍ نُن بٍتِ مِلٌ حَمَ بِرِن نَشَ عٍ مَلَن سِكٍمِ، فّمّ بٍلٍبٍلٍ نُن وُرِ تٌقَنيِ تِشِ دّننَشّ. عٍ نَشَ عَبِمٍلٍكِ قِندِ مَنفّ رَ مّننِ."},{"book":"كِيتِسَيٍ","chapter":"9","verse":"7","text":"يٌتَمِ تٌ نَ قٍ مّ، عَ نَشَ سِفَ عَ سَ تِ فَرِ سِمِ فٍيَ قَرِ، عَ قَ عَ قَلَ عَ شُي عِتٍشِ رَ، «سِكٍمِ كُنتِفِيٍ، شَ وٌ وَ مَ نّ عَلَ شَ عَ تُلِ مَتِ وٌ رَ، وٌ شَ وٌ تُلِ مَتِ ﭑ تَن نَ."},{"book":"كِيتِسَيٍ","chapter":"9","verse":"8","text":"لْشْي ندٍ، وُرِ بِلِيٍ نَشَ عَ نَتّ عٍ شَ مَنفّ كٍرٍن سُفَندِ. عٍ نَشَ عَ قَلَ عٌلِوِ بِلِ بّ، ‹قِندِ مُشُ شَ مَنفّ رَ.›"},{"book":"كِيتِسَيٍ","chapter":"9","verse":"9","text":"كْنْ عٌلِوِ بِلِ نَشَ عٍ يَابِ، ‹ﭑ تَن مُ فبِلٍنمَ ﭑ تُرٍ رَ مِنِقٍ قْشْ رَ، تُرٍ نَشَن قِندِ مَ بِنيَ سٍ رَ عَلَ نُن مِشِيٍ بّ، عَلَكٌ ﭑ شَ نُ سَ ﭑ عِيَن وُرِ بِلِيٍ شُن.›»"},{"book":"كِيتِسَيٍ","chapter":"9","verse":"10","text":"«وُرِ بِلِيٍ نَشَ عَ قَلَ شْرّ بِلِ بّ، ‹عِ تَن شَ قَ بٍ، عِ شَ قِندِ مُشُ شَ مَنفّ رَ.›"},{"book":"كِيتِسَيٍ","chapter":"9","verse":"11","text":"كْنْ شْرّ بِلِ نَشَ عَ قَلَ عٍ بّ، ‹ﭑ تَن مُ فبِلٍنمَ ﭑ بٌفِ حْشُنمّ قَنيِ رَ مِنِقٍ قْشْ رَ، عَلَكٌ كَنسَن ﭑ شَ نُ سَ ﭑ عِيَن وُرِ بِلِيٍ شُن.›»"},{"book":"كِيتِسَيٍ","chapter":"9","verse":"12","text":"«وُرِ بِلِيٍ نَشَ عَ قَلَ وّنِ بِلِ بّ، ‹عِ تَن شَ قَ بٍ، عِ شَ قِندِ مُشُ شَ مَنفّ رَ.›"},{"book":"كِيتِسَيٍ","chapter":"9","verse":"13","text":"كْنْ وّنِ بِلِ نَشَ عٍ يَابِ، ‹ﭑ تَن مُ فبِلٍنمَ ﭑ مَ وّنِ رَ مِنِقٍ قْشْ رَ نَشَن عَلَ نُن مِشِيٍ رَ سّيوَ مَ، عَلَكٌ كَنسَن ﭑ شَ نُ سَ ﭑ عِيَن وُرِ بِلِيٍ شُن.›»"},{"book":"كِيتِسَيٍ","chapter":"9","verse":"14","text":"«نَ كُي وُرِ بِلِيٍ نَشَ عَ قَلَ تُنبٍ كُنسِ بّ، ‹عِ تَن شَ قَ بٍ، عِ شَ قِندِ مُشُ شَ مَنفّ رَ.›"},{"book":"كِيتِسَيٍ","chapter":"9","verse":"15","text":"تُنبٍ كُنسِ نَشَ وُرِ بِلِيٍ يَابِ، ‹شَ وٌ وَشِ حَنِفٍ قَنيِ نَن نَبَقٍ ﭑ بّ عَلَكٌ ﭑ شَ قِندِ وٌ شَ مَنفّ رَ، وٌ قَ بٍ، وٌ شَ قَ لُ ﭑ نِينِ بُن مَ. شَ نَ مُ عَ رَ، تّ مِنِمَ نّ تُنبٍ كُنسِ كُي، عَ لِبَن وُرِ بِلِ قَنيِ بِرِن فَن.›»"},{"book":"كِيتِسَيٍ","chapter":"9","verse":"16","text":"يٌتَمِ مَن نَشَ عَ مَسٍن عٍ بّ، «يَكْسِ، وٌ تَن عَبِمٍلٍكِ قِندِقٍ مَنفّ رَ، وٌ عَ رَبَشِ تِنشِنيِ نَن مَ؟ وٌ قٍ قَنيِ نَن نَبَشِ يٍرُبَالِ نُن عَ شَ دٍنبَيَ رَ نَ كِ؟ وٌ عَ شَ قٍ قَنيِ سَرٍ رَفبِلٍنشِ عَ مَ نَ كِ نّ؟"},{"book":"كِيتِسَيٍ","chapter":"9","verse":"17","text":"ﭑ بَبَ فٍرٍ سٌشِ نّ وٌ تَن بّ، عَ عَ نِي قِ فٍرٍ مَ، عَ وٌ رَتَنفَ مَدِيَنكَيٍ بّلّشّ عِ."},{"book":"كِيتِسَيٍ","chapter":"9","verse":"18","text":"كْنْ وٌ تَن، وٌ بَرَ كٍلِ ﭑ بَبَ شَ دٍنبَيَ شِلِ مَ تٌ لْشْي، وٌ بَرَ عَ شَ دِ شّمّ مِشِ تٌنفٌ سٌلٌقٍرٍ قَشَ قَنيٍ كٍرٍن قَرِ، وٌ قَ عَبِمٍلٍكِ قِندِ مَنفّ رَ كُنتِفِيٍ شُن مَ سِكٍمِ. وٌ بَرَ فٍدٍيٌن شَ كٌنيِ فِنّ شَ دِ قِندِ وٌ شَ مَنفّ رَ، بَرِ مَ وٌ نفَشَكٍرٍنيِ لَنشِ عَ تَن نَن مَ."},{"book":"كِيتِسَيٍ","chapter":"9","verse":"19","text":"شَ نَ بِرِن كٍلِشِ حَنِفٍ قَنيِ نُن تِنشِنيِ نَن مَ يٍرُبَالِ نُن عَ شَ دٍنبَيَ مَبِرِ، عَوَ وٌ تَن نُن عَبِمٍلٍكِ شَ رَقَن وٌ بٌورٍ مَ."},{"book":"كِيتِسَيٍ","chapter":"9","verse":"20","text":"شَ نَ مُ عَ رَ، تّ شَ مِنِ عَبِمٍلٍكِ، عَ شَ سِكٍمِ كُنتِفِيٍ نُن بٍتِ مِلٌ مِشِيٍ فَن. تّ شَ مِنِ عٍ قَن مَ، عَ شَ عَبِمٍلٍكِ فَن!»"},{"book":"كِيتِسَيٍ","chapter":"9","verse":"21","text":"يٌتَمِ نَشَ كٍلِ نَا، عَ سَ عَ نْشُن بٍيرِ، دّننَشّ مَكُيَ عَ تَارَ عَبِمٍلٍكِ رَ."},{"book":"كِيتِسَيٍ","chapter":"9","verse":"22","text":"عَبِمٍلٍكِ نَشَ عِسِرَيِلَ يَمَرِ حّ سَشَن بُن مَ."},{"book":"كِيتِسَيٍ","chapter":"9","verse":"23","text":"نَ تّمُي، عَلَ نَشَ شَشِلِ كٌبِ رَ سٌ عَبِمٍلٍكِ نُن سِكٍمِ كُنتِفِيٍ تَفِ. سِكٍمِ كُنتِفِيٍ قَ عَبِمٍلٍكِ يَنقَ."},{"book":"كِيتِسَيٍ","chapter":"9","verse":"24","text":"نَ كُي عٍ بِرِن شَ عٍ شَ قٍ حَاشِ سَرٍ سْتْ. عَبِمٍلٍكِ نُ بَرَ عَ نفَشَكٍرٍنيِيٍ قَشَ، يٍرُبَالِ شَ دِ تٌنفٌ سٌلٌقٍرٍ. سِكٍمِكَيٍ نُ بَرَ عَبِمٍلٍكِ مَلِ نَ قَشّ تِقٍ رَ."},{"book":"كِيتِسَيٍ","chapter":"9","verse":"25","text":"سِكٍمِ كُنتِفِيٍ نَشَ مِشِيٍ تِ يَنقَنتٍيَ رَ عَبِمٍلٍكِ شِلِ مَ فٍيَيٍ شُن تَفِ، عٍ نُ مِشِيٍ قّتّنكّن نَشٍيٍ نُ دَنفِمَ كِرَ رَ عٍ يِرٍ. عَبِمٍلٍكِ نَشَ نَ قٍ مّ."},{"book":"كِيتِسَيٍ","chapter":"9","verse":"26","text":"لْشْي ندٍ عٍبٍدِ شَ دِ فَالِ نُن عَ شُنيَيٍ نَشَ قَ سِكٍمِ. تَا كُنتِفِيٍ نَشَ لَنلَنتٍيَ سَ عَ مَ."},{"book":"كِيتِسَيٍ","chapter":"9","verse":"27","text":"عٍ بِرِن نَشَ سِفَ وّنِ بِلِيٍ يِرٍ، عٍ شَ وّنِ بٌفِ بَ. عٍ نَشَ نَ بٌفِيٍ بُندُ، عٍ قَ شُلُنيِ تِ. عٍ نَشَ سٌ عٍ شَ عَلَ بَتُدٍ كُي، عٍ نَشَ عٍ دّفٍ، عٍ عٍ مِن، عٍ قَ عَبِمٍلٍكِ دَنكَ."},{"book":"كِيتِسَيٍ","chapter":"9","verse":"28","text":"عٍبٍدِ شَ دِ فَالِ نَشَ عَ قَلَ عٍ بّ، «وٌن تَن سِكٍمِكَيٍ لُشِ عَبِمٍلٍكِ شَ نْي بُن مَ مُنقٍ رَ؟ يٍرُبَالِ شَ دِ شَ مُ لَنشِ عَ مَ؟ عَبِمٍلٍكِ مُ سٍبُلُ شَ قِندِشِ تَا فٌمِنَ رَ؟ عَ لَنمَ وٌ شَ لُ هَمٌرِ شَ مِشِيٍ تَن شَ يَامَرِ بُن مَ، بَرِ مَ هَمٌرِ نَن سِكٍمِ بٍنبَ رَ. وٌن لُشِ عَبِمٍلٍكِ شَ مَنفّيَ بُن مَ مُنقٍ رَ؟"},{"book":"كِيتِسَيٍ","chapter":"9","verse":"29","text":"شَ سِكٍمِكَيٍ قَ بِرَ ﭑ تَن قْشْ رَ نُ، ﭑ عَبِمٍلٍكِ كٍرِ مَ نّ كٍرٍن نَ.» نَ مَسٍنيِ دَنفِ شَنبِ، فَالِ نَشَ عَ قَلَ عَبِمٍلٍكِ بّ، «عِ شَ سْورِيٍ رَ مِنِ، وٌن شَ فٍرٍ.»"},{"book":"كِيتِسَيٍ","chapter":"9","verse":"30","text":"سٍبُلُ، تَا فٌمِنَ تٌ عٍبٍدِ شَ دِ فَالِ شَ مَسٍنيِ مّ، عَ بْحّ نَشَ تٍ."},{"book":"كِيتِسَيٍ","chapter":"9","verse":"31","text":"عَ نَشَ شّيرَيٍ شّي فُندٌحْشْحَ رَ عَبِمٍلٍكِ شْن، عٍ شَ عَ قَلَ عَ بّ، «عٍبٍدِ شَ دِ فَالِ نُن عَ شُنيَيٍ بَرَ قَ سِكٍمِ، عٍ نَ تَا مِشِيٍ بْحّ رَتٍقٍ عِ شِلِ مَ."},{"book":"كِيتِسَيٍ","chapter":"9","verse":"32","text":"كٍلِ، عِ شَ قَ تٌ كْي رَ، عِ تَن نُن حَمَ نَشَن بِرِن بِرَشِ عِ قْشْ رَ، وٌ شَ تَا مّلّن."},{"book":"كِيتِسَيٍ","chapter":"9","verse":"33","text":"سُبَشّ، عِ شَ كٍلِ، عِ قَ تَا سُشُ. فَالِ نُن عَ شَ مِشِيٍ نَ تِ وٌ يَ رَ، وٌ شَ وٌ سّنبّ مَسٍن عٍ بّ.»"},{"book":"كِيتِسَيٍ","chapter":"9","verse":"34","text":"عَبِمٍلٍكِ نُن عَ شَ سْورِ شُندّ نَانِ نَشَ كٍلِ كْي رَ، عٍ سَ سِكٍمِ مّلّن."},{"book":"كِيتِسَيٍ","chapter":"9","verse":"35","text":"عٍبٍدِ شَ دِ فَالِ تٌ كٍلِ فّيسّفّ، عَ سَ تِ تَا سٌدٍ دّ رَ، عَبِمٍلٍكِ نُن عَ شَ سْورِيٍ نَشَ مِنِ كّنّ مَ."},{"book":"كِيتِسَيٍ","chapter":"9","verse":"36","text":"فَالِ تٌ سْورِيٍ تٌ، عَ نَشَ عَ قَلَ سٍبُلُ بّ، «حَمَ ندٍ نَن نَ فٌرٌقٍ فٍيَ قَرِ يِ كِ.» سٍبُلُ نَشَ عَ يَابِ، «عِ فٍيَ نِينِ نَن قِندِشِ مِشِيٍ رَ نَ كِ.»"},{"book":"كِيتِسَيٍ","chapter":"9","verse":"37","text":"فَالِ مَن نَشَ عَ قَلَ، «حَمَ يَتِ نَن نَ فٌرٌقٍ تَا كُي يِ كِ. حَمَ فبّتّ قَن نَ قَقٍ سٍمَتٌي شَ وُرِ بِلِ كِرَ شْن.»"},{"book":"كِيتِسَيٍ","chapter":"9","verse":"38","text":"سٍبُلُ نَشَ عَ يَابِ، «عِ شَ وْيّن شُنفبٍ نَ مِندٍن، عِ تَن نَشَن نُ عَ قَلَمَ، ‹سِكٍمِ لُشِ عَبِمٍلٍكِ شَ يَامَرِ بُن مَ مُنقٍ رَ؟› عِ مُ نُ يِ مِشِيٍ كٌنبِ شّ؟ سِفَ، عِ سَ عٍ فٍرٍ.»"},{"book":"كِيتِسَيٍ","chapter":"9","verse":"39","text":"فَالِ نَشَ تِ سِكٍمِ كُنتِفِيٍ يَ رَ، عٍ نَشَ عَبِمٍلٍكِ فٍرٍ."},{"book":"كِيتِسَيٍ","chapter":"9","verse":"40","text":"مِشِ فبٍفبٍ نَشَ قَشَ تَا سٌدٍ دّ رَ. عَبِمٍلٍكِ نَشَ فَالِ كٍرِ"},{"book":"كِيتِسَيٍ","chapter":"9","verse":"41","text":"هَن عَرُ مَ. سٍبُلُ نَشَ فَالِ نفَشَكٍرٍنيِيٍ كٍرِ سِكٍمِ كُي، هَلِ كٍرٍن، عَ مُ لُ نَا."},{"book":"كِيتِسَيٍ","chapter":"9","verse":"42","text":"نَ كُيٍ عِبَ، حَمَ نَشَ سِفَ دَاشَ. عَبِمٍلٍكِ تٌ نَ قٍ كٌلٌن،"},{"book":"كِيتِسَيٍ","chapter":"9","verse":"43","text":"عَ نَشَ سْورِيٍ تٌنفٌ، عَ عٍ عِتَشُن شُندّ سَشَن نَ. عٍ نَشَ عٍ نْشُن دَاشَ هَن حَمَ بِرِن نَشَ مِنِ، عٍ قَ كٍلِ عٍ شِلِ مَ، عٍ عٍ بْنبْ."},{"book":"كِيتِسَيٍ","chapter":"9","verse":"44","text":"عَبِمٍلٍكِ شَ شُندّ نَشَ سَ تِ تَا سٌدٍ دّ رَ. بٌورٍ شُندّ قِرِنيِ نَشَ سِن نَ مِشِيٍ مَ، نَشٍيٍ نُ نَ دَاشَ، عٍ نَشَ عٍ بِرِن سْنتْ."},{"book":"كِيتِسَيٍ","chapter":"9","verse":"45","text":"عَبِمٍلٍكِ نَشَ فٍرٍ سٌ نَ تَا مَ يَنيِ بِرِن، هَن عَ نَشَ نْ عَ رَ، عَ مّننِكَيٍ بِرِن قَشَ. عَ مَن نَشَ نَ تَا رَبِرَ، عَ قْشّ سَ نَ مَ."},{"book":"كِيتِسَيٍ","chapter":"9","verse":"46","text":"سِكٍمِكَيٍ نَشٍيٍ لُشِ، عٍ تٌ نَ قٍ مّ، عٍ نَشَ سٌ عٍلِ بٍرِتِ كُيٍ شَ سَلِدٍ كُي."},{"book":"كِيتِسَيٍ","chapter":"9","verse":"47","text":"عٍ نَشَ سَ عَ قَلَ عَبِمٍلٍكِ بّ، عَ سِكٍمِ تَا كُنتِفِيٍ بَرَ مَلَن سَلِدٍ كُي."},{"book":"كِيتِسَيٍ","chapter":"9","verse":"48","text":"نَ كُي عَبِمٍلٍكِ نَشَ تٍ سَلَمٌن فٍيَ قَرِ نُن حَمَ نَشَن نُ بِرَشِ عَ قْشْ رَ. عَبِمٍلٍكِ نَشَ بٍيرَ سُشُ عَ بّلّشّ. عَ نَشَ وُرِ سَلٌنيِ ندٍ سّفّ، عَ عَ سَ عَ كْن مَ. نَ شَنبِ، عَ نَشَ عَ قَلَ حَمَ بّ نَشَن نُ بِرَشِ عَ قْشْ رَ، «وٌ بَرَ عَ تٌ ﭑ نَشَن نَبَشِ؟ وٌ قَن شَ نَ مْولِ رَبَ مَقُرٍن مَقُرٍن.»"},{"book":"كِيتِسَيٍ","chapter":"9","verse":"49","text":"حَمَ بِرِن نَشَ وُرِ سَلٌنيِ كٍرٍن كٍرٍن سّفّ، عٍ قَ بِرَ عَبِمٍلٍكِ قْشْ رَ. عٍ نَشَ نَ وُرِيٍ تِ نَ سَلِدٍ سٌدٍ دّ رَ، عٍ قَ تّ سٌ، عٍ مِشِ بِرِن فَن. سِكٍمِكَ وُلُ كٍرٍن، فِنّيٍ نُن شّمّيٍ، نَشَ سْنتْ نَ كِ."},{"book":"كِيتِسَيٍ","chapter":"9","verse":"50","text":"نَ دَنفِ شَنبِ، عَبِمٍلٍكِ نَشَ سِفَ تٍبٍتِ، عَ شَ مّننِكَيٍ فٍرٍ. عَ تٌ يٌنكِندٍ يَءِلَن مّننِ، عَ نَشَ نْ تٍبٍتِ رَ."},{"book":"كِيتِسَيٍ","chapter":"9","verse":"51","text":"مَكَنتَدٍ عِتٍشِ ندٍ نُ نَ تَا تَفِ، شّمّيٍ نُن فِنّيٍ نَشَ سَ عٍ نْشُن مّننِ، عَ نُن تَا كُنتِفِيٍ. عٍ نَشَ نَ بَلَن عٍ شُن مَ، عٍ تِشِ نَ قَرِ."},{"book":"كِيتِسَيٍ","chapter":"9","verse":"52","text":"عَبِمٍلٍكِ تٌ مّننِ لِ، عَ نَشَ مَكْرّ عَ نَادّ رَ عَلَكٌ عَ شَ تّ سَ نَ مَ."},{"book":"كِيتِسَيٍ","chapter":"9","verse":"53","text":"نَ نَن لَن فِنّ ندٍ نَشَ مّنفِ دِن سٍ فّمّ دَاشِ سِن عَبِمٍلٍكِ شُنيِ، عَ شُنيِ نَشَ بْو."},{"book":"كِيتِسَيٍ","chapter":"9","verse":"54","text":"عَبِمٍلٍكِ نَشَ عَ قَلَ عَ شَ قٌنِكٍ بّ، نَشَن نُ عَ شَ فٍرٍ سٌسٍ شَنِنمَ، عَ نَشّ، «عِ شَ سَنتِدّفّمَ بَ عَ تّي عِ، عِ شَ ﭑ نَحْن، عَلَكٌ مِشِ نَشَ عَ قَلَ فِنّ نَن ﭑ قَشَشِ.» نَ كُي نَ قٌنِكٍ نَشَ عَ سْشْ سَنتِدّفّمَ رَ، عَ عَ قَشَ."},{"book":"كِيتِسَيٍ","chapter":"9","verse":"55","text":"عِسِرَيِلَ شّمّيٍ تٌ عَ تٌ عَبِمٍلٍكِ بَرَ قَشَ، عٍ بِرِن نَشَ فبِلٍن عٍ شْنيِ."},{"book":"كِيتِسَيٍ","chapter":"9","verse":"56","text":"نَ كُي عَلَ عَبِمٍلٍكِ شَ وَلِ كٌبِ رَفبِلٍن نّ عَ مَ، عَ نَشَن نَبَ عَ بَبَ رَ، عَ شُنيَ تٌنفٌ سٌلٌقٍرٍ قَشَقٍ رَ."},{"book":"كِيتِسَيٍ","chapter":"9","verse":"57","text":"عَلَ نَ تْورّ بِرِن نَفبِلٍن نّ سِكٍمِكَيٍ مَ عٍ شَ كٌبِحَ سَرٍ رَ. يٍرُبَالِ شَ دِ شّمّ يٌتَمِ شَ دَنكّ نَشَ عٍ بِرِن نَيَرَبِ."}]}