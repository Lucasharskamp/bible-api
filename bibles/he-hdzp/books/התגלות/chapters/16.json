{"data":[{"book":"התגלות","chapter":"16","verse":"1","text":"שמעתי קול אדיר מן ההיכל אומר לשבעת המלאכים: ”לכו ורוקנו על הארץ את שבע הקערות שמכילות את זעם אלוהים!“"},{"book":"התגלות","chapter":"16","verse":"2","text":"המלאך הראשון עזב את ההיכל ורוקן את קערתו על הארץ. פצעים איומים, מבחילים ומכאיבים התפשטו על בשר האנשים, שנשאו את סימן החיה והשתחוו לפסלה. זו הייתה מכת שחין."},{"book":"התגלות","chapter":"16","verse":"3","text":"המלאך השני רוקן את קערתו על הים, ומי הים הפכו לדם – כדם אנשים מתים – וכל נפש חיה בים מתה."},{"book":"התגלות","chapter":"16","verse":"4","text":"המלאך השלישי רוקן את קערתו על הנהרות והמעיינות, ומימיהם הפכו לדם."},{"book":"התגלות","chapter":"16","verse":"5","text":"שמעתי את מלאך המים מכריז: ”צדיק אתה במשפטיך, זה שהיה, ההווה והקדוש."},{"book":"התגלות","chapter":"16","verse":"6","text":"אתה משלם לבני־האדם כגמולם! הם שפכו את דמם של נביאים ומאמינים רבים, וכעת אתה משקה אותם בדם!“"},{"book":"התגלות","chapter":"16","verse":"7","text":"ומן המזבח שמעתי קול: ”אכן, אמת וצדק משפטיך, ה׳ אלוהי צבאות.“"},{"book":"התגלות","chapter":"16","verse":"8","text":"המלאך הרביעי רוקן את קערתו על השמש, ואלוהים נתן לשמש רשות לצרוב באש את בשר בני־האדם."},{"book":"התגלות","chapter":"16","verse":"9","text":"בני־האדם נצרבו מהחום הלוהט, וקיללו את שם האלוהים אשר הכה אותם במכות נוראות אלה. אף־על־פי־כן הם לא חזרו בתשובה ולא כיבדו את אלוהים."},{"book":"התגלות","chapter":"16","verse":"10","text":"המלאך החמישי רוקן את קערתו על כסא המלכות של החיה, וחושך כיסה את ממלכתה. תושבי ממלכתה נשכו את לשונם מכאב"},{"book":"התגלות","chapter":"16","verse":"11","text":"וקיללו את אלוהי השמים, מפני שהביא עליהם את הפצעים והכאב, אך בכל זאת לא חדלו ממעשיהם המושחתים."},{"book":"התגלות","chapter":"16","verse":"12","text":"המלאך השישי רוקן את קערתו על הנהר הגדול פרת, ומימיו התייבשו כדי להכין דרך למלכים הבאים מן המזרח."},{"book":"התגלות","chapter":"16","verse":"13","text":"ראיתי מפי התנין, מפי החיה ומפי נביא השקר (החיה השנייה) יוצאות שלוש רוחות טמאות דומות לצפרדעים."},{"book":"התגלות","chapter":"16","verse":"14","text":"היו אלה רוחות השדים שמחוללות ניסים ונפלאות; הן מגייסות את מלכי העולם למלחמה נגד אלוהים, ביום המשפט הגדול של אלוהי צבאות."},{"book":"התגלות","chapter":"16","verse":"15","text":"”שימו לב, הנני בא בשעה בלתי־צפויה – כגנב. ברוכים הממתינים לי בערנות ובשקידה, ומכינים את בגדיהם כדי שלא ילכו ערומים ומבוישים.“"},{"book":"התגלות","chapter":"16","verse":"16","text":"אז קיבצו רוחות השדים את כל צבאות העולם במקום הנקרא ”הר־מגידו“."},{"book":"התגלות","chapter":"16","verse":"17","text":"המלאך השביעי רוקן את קערתו באוויר, ומכיסא אלוהים אשר בהיכל השמים נשמע קול אדיר: ”תם ונשלם!“16‏.17 טז 17 כלשונו: היה נהייתה."},{"book":"התגלות","chapter":"16","verse":"18","text":"רעמים רעמו, ברקים הבריקו והתחוללה רעידת אדמה עצומה שכמוה לא הייתה בכל היסטוריה האנושית."},{"book":"התגלות","chapter":"16","verse":"19","text":"העיר הגדולה נחלקה לשלושה, וערי העולם נחרבו. אלוהים זכר את מעשי השחיתות של בבל הגדולה ולכן השקה אותה ביין זעמו."},{"book":"התגלות","chapter":"16","verse":"20","text":"איים שלמים נעלמו, הרים הפכו למישור,"},{"book":"התגלות","chapter":"16","verse":"21","text":"ומן השמים הומטרו על האנשים אבני־ברד שמשקלם כ־50 קילוגרם. בני־האדם חרפו וגידפו את אלוהים בגלל מכת הברד הנוראה."}]}