{"data":[{"book":"Johannes","chapter":"1","verse":"1","text":"In het begin was het Woord; En het Woord was bij God, En het Woord was God;"},{"book":"Johannes","chapter":"1","verse":"2","text":"Het was bij God in het begin."},{"book":"Johannes","chapter":"1","verse":"3","text":"Alles is door Hem ontstaan; En zonder Hem is niets ontstaan."},{"book":"Johannes","chapter":"1","verse":"4","text":"In wat bestond, was Hij het leven, En het Leven was het licht der mensen;"},{"book":"Johannes","chapter":"1","verse":"5","text":"Het Licht schijnt in de duisternis, Maar de duisternis nam het niet aan."},{"book":"Johannes","chapter":"1","verse":"6","text":"Er kwam een mens, van God gezonden; Johannes was zijn naam."},{"book":"Johannes","chapter":"1","verse":"7","text":"Hij kwam tot getuigenis, om van het Licht te getuigen, Opdat allen door hem zouden geloven."},{"book":"Johannes","chapter":"1","verse":"8","text":"Hijzelf was niet het Licht, Maar hij moest getuigen van het Licht."},{"book":"Johannes","chapter":"1","verse":"9","text":"Het waarachtige Licht, Dat alle mensen verlicht, Kwam in de wereld."},{"book":"Johannes","chapter":"1","verse":"10","text":"Hij was in de wereld, En ofschoon de wereld door Hem was ontstaan, Erkende de wereld Hem niet."},{"book":"Johannes","chapter":"1","verse":"11","text":"Hij kwam in zijn eigen bezit; Ook de zijnen ontvingen Hem niet."},{"book":"Johannes","chapter":"1","verse":"12","text":"Maar aan allen, die Hem ontvingen, Gaf Hij de macht, Gods kinderen te worden: Aan allen, die in zijn Naam geloven,"},{"book":"Johannes","chapter":"1","verse":"13","text":"Die niet uit bloed, Noch uit de wil van vlees of man, Maar die uit God zijn geboren."},{"book":"Johannes","chapter":"1","verse":"14","text":"Het Woord is vlees geworden, En heeft onder ons gewoond! En wij hebben zijn glorie aanschouwd: Een glorie als van den Eengeborene uit den Vader, Vol van genade en waarheid."},{"book":"Johannes","chapter":"1","verse":"15","text":"Johannes getuigde van Hem en riep uit: Van Hem was het, dat ik sprak: Die na mij komt, is mij voorafgegaan; Want Hij bestond eerder dan ik."},{"book":"Johannes","chapter":"1","verse":"16","text":"Waarachtig, uit zijn volheid ontvingen wij allen De éne genade na de andere;"},{"book":"Johannes","chapter":"1","verse":"17","text":"Zeker, de Wet is door Moses gegeven, Maar de genade en waarheid zijn door Jesus Christus gekomen."},{"book":"Johannes","chapter":"1","verse":"18","text":"Niemand heeft ooit God gezien; God zelf, de eengeboren Zoon, Die in de schoot des Vaders is, Heeft Hem verkondigd."},{"book":"Johannes","chapter":"1","verse":"19","text":"En dit is de getuigenis van Johannes, toen de Joden uit Jerusalem priesters en levieten tot hem zonden, om hem te vragen: Wie zijt gij?"},{"book":"Johannes","chapter":"1","verse":"20","text":"Hij erkende het openlijk: Niet ik ben de Christus."},{"book":"Johannes","chapter":"1","verse":"21","text":"Ze vroegen hem: Wat dan? Zijt gij Elias? Hij zeide: Ik ben het niet. Zijt gij de profeet? Hij antwoordde: Neen."},{"book":"Johannes","chapter":"1","verse":"22","text":"Ze zeiden hem dan: Wie zijt ge; opdat we antwoord brengen aan hen, die ons gezonden hebben; wat zegt ge van uzelf?"},{"book":"Johannes","chapter":"1","verse":"23","text":"Hij sprak: Ik ben de “stem van een roepende in de woestijn: Maakt recht de weg des Heren”, zoals de profeet Isaias heeft gezegd."},{"book":"Johannes","chapter":"1","verse":"24","text":"De afgevaardigden nu behoorden tot de farizeën;"},{"book":"Johannes","chapter":"1","verse":"25","text":"ze ondervroegen hem, en zeiden: Waarom doopt ge dan, zo ge de Christus niet zijt, noch Elias, noch de profeet?"},{"book":"Johannes","chapter":"1","verse":"26","text":"Johannes gaf hun ten antwoord: Ik doop met water; maar midden onder u staat Hij, dien gij niet kent."},{"book":"Johannes","chapter":"1","verse":"27","text":"Hij is het, die na mij komt; ik ben niet waardig, zijn schoenriem los te maken."},{"book":"Johannes","chapter":"1","verse":"28","text":"Dit gebeurde te Betánië, aan de overkant van de Jordaan, waar Johannes toen doopte."},{"book":"Johannes","chapter":"1","verse":"29","text":"Daags daarna zag hij Jesus tot zich komen; en hij zeide: Zie het Lam Gods, dat de zonde der wereld wegneemt."},{"book":"Johannes","chapter":"1","verse":"30","text":"Deze is het, van wien ik sprak: Na mij komt een Man, die mij is voorafgegaan; want Hij bestond eerder dan ik."},{"book":"Johannes","chapter":"1","verse":"31","text":"Ook ik kende Hem niet; maar juist daarom kwam ik dopen met water, om Hem aan Israël bekend te maken."},{"book":"Johannes","chapter":"1","verse":"32","text":"Nog getuigde Johannes: Ik heb den Geest als een duif uit de hemel zien dalen, en op Hem rusten."},{"book":"Johannes","chapter":"1","verse":"33","text":"Ook ik kende Hem niet; maar Hij die mij zond, om met water te dopen, Hij sprak tot mij: Op wien ge den Geest ziet nederdalen en rusten, Hij is het, die doopt met den Heiligen Geest."},{"book":"Johannes","chapter":"1","verse":"34","text":"Ik heb het gezien, en ik heb getuigd: Hij is de Zoon van God."},{"book":"Johannes","chapter":"1","verse":"35","text":"Daags daarna stond Johannes daar weer met twee zijner leerlingen."},{"book":"Johannes","chapter":"1","verse":"36","text":"En met de blik op Jesus, die voorbijging, zeide hij: Zie het Lam Gods."},{"book":"Johannes","chapter":"1","verse":"37","text":"De twee leerlingen hoorden hem dit zeggen, en gingen Jesus achterna."},{"book":"Johannes","chapter":"1","verse":"38","text":"Jesus keerde Zich om, zag dat ze Hem volgden, en sprak tot hen: Wat zoekt gij? Ze zeiden Hem: Rabbi (dat betekent: Meester), waar houdt Gij verblijf?"},{"book":"Johannes","chapter":"1","verse":"39","text":"Hij zei hun: Komt het zien. Ze kwamen dan zien, waar Hij verblijf hield, en bleven die dag bij Hem. Het was omtrent het tiende uur."},{"book":"Johannes","chapter":"1","verse":"40","text":"Andreas, de broer van Simon Petrus, was één van de twee, die dit van Johannes hadden gehoord, en Hem waren gevolgd."},{"book":"Johannes","chapter":"1","verse":"41","text":"Hij ontmoette zijn broer Simon het eerst, en zeide tot hem: We hebben den Messias (dat betekent: Christus) gevonden."},{"book":"Johannes","chapter":"1","verse":"42","text":"En hij leidde hem tot Jesus. Jesus zag hem aan, en sprak: Gij zijt Simon, de zoon van Jona; gij zult Kefas heten (dat betekent: Petrus)."},{"book":"Johannes","chapter":"1","verse":"43","text":"Daags daarna wilde Hij naar Galilea vertrekken; toen ontmoette Hij Filippus. En Jesus zeide tot hem: Volg Mij."},{"book":"Johannes","chapter":"1","verse":"44","text":"Filippus was van Betsáida, de stad van Andreas en Petrus."},{"book":"Johannes","chapter":"1","verse":"45","text":"Filippus ontmoette Natánaël, en sprak tot hem: Van wien Moses in de Wet en ook de profeten hebben geschreven, dien hebben we gevonden: Jesus, den zoon van Josef, uit Názaret."},{"book":"Johannes","chapter":"1","verse":"46","text":"Natánaël zei hem: Kan er iets goeds komen uit Názaret? Filippus zei hem: Kom het zien."},{"book":"Johannes","chapter":"1","verse":"47","text":"Jesus zag Natánaël naar Zich toe komen, en zeide van hem: Ziedaar een waar Israëliet, in wien geen bedrog is."},{"book":"Johannes","chapter":"1","verse":"48","text":"Natánaël zeide Hem: Hoe kent Gij mij? Jesus gaf hem ten antwoord: Voordat Filippus u riep, zag Ik u onder de vijgeboom."},{"book":"Johannes","chapter":"1","verse":"49","text":"Natánaël antwoordde Hem: Rabbi, Gij zijt de Zoon van God; Gij zijt de Koning van Israël."},{"book":"Johannes","chapter":"1","verse":"50","text":"Jesus antwoordde hem: Gelooft ge, omdat Ik u zeide: Ik zag u onder de vijgeboom? Grotere dingen zult ge zien."},{"book":"Johannes","chapter":"1","verse":"51","text":"En Hij sprak tot hem: Voorwaar, voorwaar, Ik zeg u: Gij zult de hemel geopend zien, en de engelen Gods zien opstijgen en nederdalen over den Mensenzoon."}]}