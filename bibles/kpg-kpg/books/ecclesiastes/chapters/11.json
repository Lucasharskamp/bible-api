{"data":[{"book":"Ecclesiastes","chapter":"11","verse":"1","text":"Haga tomo ina au bahihadu i lodo nnegau huihui mee, gei tei laangi hua gei goe gaa kumi dau wiini."},{"book":"Ecclesiastes","chapter":"11","verse":"2","text":"Haga tomo ina au bahihadu i nia gowaa e logo, idimaa, goe e de iloo be nia maa nia haadanga balua behee ala ga tale adu gi di goe i henuailala nei."},{"book":"Ecclesiastes","chapter":"11","verse":"3","text":"Tei gowaa hua be di laagau le e hinga gi hee, gei di maa ga moe hua i di gowaa dela ne hinga ginai. Di madagoaa o nia gololangi ma gaa honu nia wai, di uwa gaa doo."},{"book":"Ecclesiastes","chapter":"11","verse":"4","text":"Maa goe ga tali loo di ahiaalangi gi humalia loo gi di dogi nia mee, gaa dogi laa au meegai, goe au meegai e hadi ai."},{"book":"Ecclesiastes","chapter":"11","verse":"5","text":"God ne hai nia mee huogodoo, gei goe e de iloo dana hai dela ne hai nia mee, gadoo be goe dela e de iloo di ala o di madangi, be go di tomo o di tama i lodo tinae o tinana."},{"book":"Ecclesiastes","chapter":"11","verse":"6","text":"Dogia au laagau i baahi gi di luada, mo i baahi gi di hiahi. Goe e de iloo be nia maa gaa tomo huogodoo, be hunu maa ga mmademmade."},{"book":"Ecclesiastes","chapter":"11","verse":"7","text":"E humalia ma ga tenetene i di hai mee gi di madamada o di maalama o di laangi."},{"book":"Ecclesiastes","chapter":"11","verse":"8","text":"Heia dau di mee bolo mee i nia ngadau huogodoo ala e mouli iei goe. Gi langahia bolo nia laangi o di made le e waalooloo. Nia mee huogodoo ala e lloomoi le e maa gi daha."},{"book":"Ecclesiastes","chapter":"11","verse":"9","text":"Nia daangada lligi, goodou gi tenetene i di godou madagoaa e lligi. Goodou gii tene i di madagoaa e lligi iei goodou. Heia nia mee ala e hiihai ginai goodou, daudalia nia hiihai o godou manawa. Malaa, goodou gi langahia bolo God le e gabunga godou mee huogodoo ala e hai."},{"book":"Ecclesiastes","chapter":"11","verse":"10","text":"Hudee heia dahi mee gi heia goe gi hagabaubau e logo, be gi haga mmaemmae goe. Goe e hagalee waalooloo doo noho dama daane be dama ahina."}]}