{"data":[{"book":"আদিপুস্তক","chapter":"21","verse":"1","text":"সদাপ্রভু নিজের কথা অনুযায়ী সারার যত্ন নিলেন; সদাপ্রভু যা বলেছেন, সারার প্রতি তাই করলেন।"},{"book":"আদিপুস্তক","chapter":"21","verse":"2","text":"সারা গর্ভবতী হয়ে ঈশ্বরের বলা নির্দিষ্ট দিনের অব্রাহামের বৃদ্ধ বয়সে তাঁর জন্য একটি ছেলের জন্ম দিলেন।"},{"book":"আদিপুস্তক","chapter":"21","verse":"3","text":"অব্রাহাম সারার গর্ভজাত নিজের ছেলের নাম ইস্‌হাক অর্থাৎ হাস্য, রাখলেন।"},{"book":"আদিপুস্তক","chapter":"21","verse":"4","text":"পরে ঐ ছেলে ইস্‌হাকের আট দিন বয়সে অব্রাহাম ঈশ্বরের আজ্ঞানুসারে তাঁর ত্বকছেদ করলেন।"},{"book":"আদিপুস্তক","chapter":"21","verse":"5","text":"যখন ইসহাকের জন্ম হয়, তখন অব্রাহামের একশো বছর বয়স ছিল।"},{"book":"আদিপুস্তক","chapter":"21","verse":"6","text":"আর সারা বললেন, “ঈশ্বর আমাকে হাঁসালেন; যে কেউ এটা শুনবে, সে আমার সঙ্গে হাসবে।”"},{"book":"আদিপুস্তক","chapter":"21","verse":"7","text":"তিনি আরও বললেন, “সারা শিশুদেরকে স্তন পান করাবে, এমন কথা অব্রাহামকে কে বলতে পারত? কারণ আমি তাঁর বৃদ্ধ বয়সে তাঁর জন্য ছেলের জন্ম দিলাম!”"},{"book":"আদিপুস্তক","chapter":"21","verse":"8","text":"পরে বালকটি বড় হয়ে স্তন পান ত্যাগ করল এবং যে দিন ইস্‌হাক স্তন পান ত্যাগ করল, সেই দিন অব্রাহাম মহাভোজ প্রস্তুত করলেন।"},{"book":"আদিপুস্তক","chapter":"21","verse":"9","text":"আর মিস্রীয়া হাগার অব্রাহামের জন্য যে ছেলের জন্ম দিয়েছিল, সারা তাকে ঠাট্টা করতে দেখলেন।"},{"book":"আদিপুস্তক","chapter":"21","verse":"10","text":"তাতে তিনি অব্রাহামকে বললেন, “তুমি ঐ দাসীকে ও ওর ছেলেকে তাড়িয়ে দাও; কারণ আমার ছেলে ইস্‌হাকের সঙ্গে ঐ দাসীর ছেলে উত্তরাধিকারী হবে না।”"},{"book":"আদিপুস্তক","chapter":"21","verse":"11","text":"এই কথায় অব্রাহাম নিজের ছেলের কারণে অতি দুঃখিত হলেন।"},{"book":"আদিপুস্তক","chapter":"21","verse":"12","text":"কিন্তু ঈশ্বর অব্রাহামকে বললেন, “ঐ বালকের কারণে ও তোমার ঐ দাসীর কারণে দুঃখিত হয়ো না; সারা তোমাকে যা বলছে, তার সেই কথা শোন; কারণ ইস্‌হাকের মাধ্যমে তোমার বংশ আখ্যাত হবে।"},{"book":"আদিপুস্তক","chapter":"21","verse":"13","text":"আর ঐ দাসীর ছেলে থেকেও আমি এক জাতি তৈরী করব, কারণ সে তোমার বংশীয়।”"},{"book":"আদিপুস্তক","chapter":"21","verse":"14","text":"পরে অব্রাহাম ভোরবেলায় উঠে রুটি ও জলের থলি নিয়ে হাগারের কাঁধে দিয়ে ছেলেটিকে সমর্পণ করে তাকে বিদায় করলেন। তাতে সে চলে গিয়ে বের-শেবা মরুপ্রান্তে ঘুরে বেড়াল।"},{"book":"আদিপুস্তক","chapter":"21","verse":"15","text":"যখন থলির জল শেষ হল, তাতে সে এক ঝোপের নীচে ছেলেটিকে ফেলে রাখল;"},{"book":"আদিপুস্তক","chapter":"21","verse":"16","text":"তারপর সে তার কাছ থেকে কিছুটা দূরে গিয়ে বসল, কারণ সে বলল, “ছেলেটির মৃত্যু আমি দেখব না।” আর সে তার কাছ থেকে দূরে বসে উচ্চৈঃস্বরে কাঁদতে লাগল।"},{"book":"আদিপুস্তক","chapter":"21","verse":"17","text":"ঈশ্বর ছেলেটির বর শুনলেন; এবং ঈশ্বরের দূত আকাশ থেকে ডেকে হাগারকে বললেন, “হাগার, তোমার কি হল? ভয় কর না, ছেলেটি যেখানে আছে, ঈশ্বর সেখান থেকে তার রব শুনলেন;"},{"book":"আদিপুস্তক","chapter":"21","verse":"18","text":"তুমি ওঠ, ছেলেটিকে তোলো এবং তাকে উত্সাহ দাও; কারণ আমি তার মধ্যে দিয়ে এক মহাজাতি তৈরী করব।”"},{"book":"আদিপুস্তক","chapter":"21","verse":"19","text":"তখন ঈশ্বর তার চোখ খুলে দিলেন এবং সে এক জলের কুয়ো দেখতে পেল। সে সেখানে গিয়ে জলের থলিতে জল ভরে ছেলেটিকে পান করাল।"},{"book":"আদিপুস্তক","chapter":"21","verse":"20","text":"পরে ঈশ্বর ছেলেটির সঙ্গে ছিলেন এবং সে বড় হয়ে উঠল। সে মরুভূমি থেকে ধনুকধারী হয়ে উঠল।"},{"book":"আদিপুস্তক","chapter":"21","verse":"21","text":"সে পারন প্রান্তরে বাস করল এবং তার মা তার বিয়ের জন্য মিশর দেশ থেকে একটি মেয়ে আনল।"},{"book":"আদিপুস্তক","chapter":"21","verse":"22","text":"ঐ দিনের অবীমেলক এবং তাঁর সেনাপতি ফীখোল অব্রাহামকে বললেন, “আপনি যা কিছু করেন, সে সব কিছুতেই ঈশ্বর আপনার সঙ্গী।”"},{"book":"আদিপুস্তক","chapter":"21","verse":"23","text":"“অতএব আপনি এখন এই জায়গায় ঈশ্বরের দিব্যি করে আমাকে বলুন যে, আমার প্রতি ও আমার ছেলে ও বংশধরদের প্রতি বিশ্বাসঘাতকতা করবেন না; আমি আপনার যেমন চুক্তির প্রতি বিশ্বস্ততা করেছি, আপনিও আমার প্রতি ও আপনার বাসস্থান এই দেশের প্রতি সেরকম চুক্তির প্রতি বিশ্বস্ততা করবেন।”"},{"book":"আদিপুস্তক","chapter":"21","verse":"24","text":"তখন অব্রাহাম বললেন, “শপথ করব।”"},{"book":"আদিপুস্তক","chapter":"21","verse":"25","text":"কিন্তু অবীমেলকের দাসেরা একটি জলপূর্ণ কূপ সবলে অধিকার করেছিল, এই জন্য অব্রাহাম অবীমেলককে অভিযোগ করলেন।"},{"book":"আদিপুস্তক","chapter":"21","verse":"26","text":"অবীমেলক বললেন, “এই কাজ কে করেছে, তা আমি জানি না; আপনিও আমাকে জানাননি এবং আমিও কেবল আজ এ কথা শুনলাম।”"},{"book":"আদিপুস্তক","chapter":"21","verse":"27","text":"পরে অব্রাহাম ভেড়া ও গরু নিয়ে অবীমেলককে দিলেন এবং উভয়ে একটি নিয়ম তৈরী করলেন।"},{"book":"আদিপুস্তক","chapter":"21","verse":"28","text":"আর অব্রাহাম পাল থেকে সাতটা বাচ্চা ভেড়া আলাদা করে রাখলেন।"},{"book":"আদিপুস্তক","chapter":"21","verse":"29","text":"অবীমেলক অব্রাহামকে জিজ্ঞাসা করলেন, “আপনি কি অর্থে এই সাত বাচ্চা ভেড়া আলাদা করে রাখলেন?”"},{"book":"আদিপুস্তক","chapter":"21","verse":"30","text":"তিনি বললেন, “আমি যে এই কুয়ো খুঁড়েছি, তাঁর প্রমাণের জন্য আমার থেকে এই সাত বাচ্চা ভেড়া আপনাকে গ্রহণ করতে হবে।”"},{"book":"আদিপুস্তক","chapter":"21","verse":"31","text":"এজন্য তিনি সে জায়গার নাম বের-শে21:31 নিয়মের কূপ বা [শপথের কুয়ো] রাখলেন, কারণ সেই জায়গায় তাঁরা উভয়ে শপথ করলেন।"},{"book":"আদিপুস্তক","chapter":"21","verse":"32","text":"এই ভাবে তাঁরা বের-শেবাতে নিয়ম তৈরী করলেন এবং পরে অবীমেলক ও তাঁর সেনাপতি ফীখোল উঠে পলেষ্টীয়দের দেশে ফিরে গেলেন।"},{"book":"আদিপুস্তক","chapter":"21","verse":"33","text":"পরে অব্রাহাম বের-শেবায় ঝাউগাছ রোপণ করে সেই জায়গায় অনন্তকালস্থায়ী ঈশ্বর সদাপ্রভুর নামে উপাসনা করলেন।"},{"book":"আদিপুস্তক","chapter":"21","verse":"34","text":"অব্রাহাম পলেষ্টীয়দের দেশে অনেক দিন বাস করলেন।"}]}