{"data":[{"book":"प्रेरितों","chapter":"22","verse":"1","text":"“प्रियजन! अब कृपया मेरा उत्तर सुन लें.”"},{"book":"प्रेरितों","chapter":"22","verse":"2","text":"जब उन्होंने पौलॉस को इब्री भाषा में संबोधित करते हुए सुना तो वे और अधिक शांत हो गए."},{"book":"प्रेरितों","chapter":"22","verse":"3","text":"“मैं यहूदी हूं, मेरा जन्म किलिकिया प्रदेश, के तारस्यॉस नगर में तथा पालन पोषण इसी नगर येरूशलेम में हुआ है. मेरी शिक्षा नियमानुकूल पूर्वजों की व्यवस्था के अनुरूप आचार्य गमालिएल महोदय की देखरेख में हुई, आज परमेश्वर के प्रति जैसा आप सबका उत्साह है, वैसा ही मेरा भी था."},{"book":"प्रेरितों","chapter":"22","verse":"4","text":"मैं तो इस मत के शिष्यों को प्राण लेने तक सता रहा था, स्त्री-पुरुष दोनों को ही मैं बंदी बना कारागार में डाल देता था,"},{"book":"प्रेरितों","chapter":"22","verse":"5","text":"महापुरोहित और पुरनियों की समिति के सदस्य इस सच्चाई के गवाह हैं, जिनसे दमिश्क नगर के यहूदियों के संबंध में अधिकार पत्र प्राप्‍त कर मैं दमिश्क नगर जा रहा था कि वहां से इस मत के शिष्यों को बंदी बनाकर येरूशलेम ले आऊं कि वे दंडित किए जाएं."},{"book":"प्रेरितों","chapter":"22","verse":"6","text":"“जब मैं लगभग दोपहर के समय दमिश्क नगर के पास पहुंचा, आकाश से अचानक बहुत तेज प्रकाश मेरे चारों ओर चमका"},{"book":"प्रेरितों","chapter":"22","verse":"7","text":"और मैं भूमि पर गिर पड़ा. तभी मुझे संबोधित करता एक शब्द सुनाई दिया, ‘शाऊल! शाऊल! तुम मुझे क्यों सता रहे हो?’"},{"book":"प्रेरितों","chapter":"22","verse":"8","text":"“मैंने प्रश्न किया, ‘आप कौन हैं, प्रभु?’"},{"book":"प्रेरितों","chapter":"22","verse":"9","text":"मेरे साथियों को प्रकाश तो अवश्य दिखाई दे रहा था किंतु मुझसे बातचीत करता हुआ शब्द उन्हें साफ़ सुनाई नहीं दे रहा था."},{"book":"प्रेरितों","chapter":"22","verse":"10","text":"“मैंने पूछा, ‘मैं क्या करूं, प्रभु?’ प्रभु ने मुझे उत्तर दिया."},{"book":"प्रेरितों","chapter":"22","verse":"11","text":"तेज प्रकाश के कारण मैं देखने की क्षमता खो बैठा था. इसलिये मेरे साथी मेरा हाथ पकड़कर मुझे दमिश्क नगर ले गए."},{"book":"प्रेरितों","chapter":"22","verse":"12","text":"“हननयाह नामक व्यक्ति, जो व्यवस्था के अनुसार परमेश्वर भक्त और सभी स्थानीय यहूदियों द्वारा सम्मानित थे,"},{"book":"प्रेरितों","chapter":"22","verse":"13","text":"मेरे पास आकर मुझसे बोले, ‘भाई शाऊल! अपनी दृष्टि प्राप्‍त करो!’ उसी क्षण दृष्टि प्राप्‍त कर मैंने उनकी ओर देखा."},{"book":"प्रेरितों","chapter":"22","verse":"14","text":"“उन्होंने मुझसे कहा, ‘हमारे पूर्वजों के परमेश्वर ने आपको अपनी इच्छा जानने तथा उन्हें देखने के लिए, जो धर्मी हैं तथा उन्हीं के मुख से निकले हुए शब्द सुनने के लिए चुना गया है."},{"book":"प्रेरितों","chapter":"22","verse":"15","text":"आपने जो कुछ देखा और सुना है, वह सबके सामने आपकी गवाही का विषय होगा."},{"book":"प्रेरितों","chapter":"22","verse":"16","text":"तो अब देर क्यों? उठिए, बपतिस्मा लीजिए—प्रभु के नाम की दोहाई देते हुए पाप क्षमा प्राप्‍त कीजिए.’"},{"book":"प्रेरितों","chapter":"22","verse":"17","text":"“येरूशलेम लौटने पर जब मैं मंदिर में प्रार्थना कर रहा था, मैं ध्यानमग्न की स्थिति में पहुंच गया."},{"book":"प्रेरितों","chapter":"22","verse":"18","text":"मैंने प्रभु को स्वयं से यह कहते सुना, ‘बिना देर किए येरूशलेम छोड़ दो क्योंकि मेरे विषय में तुम्हारे द्वारा दी गई गवाही इन्हें स्वीकार नहीं होगी.’"},{"book":"प्रेरितों","chapter":"22","verse":"19","text":"“मैंने उत्तर दिया, ‘प्रभु, वे स्वयं यह जानते हैं कि एक-एक यहूदी आराधनालय से मैं आपके शिष्यों को चुन-चुनकर बंदी बनाता तथा यातनाएं देता था."},{"book":"प्रेरितों","chapter":"22","verse":"20","text":"जब आपके गवाह स्तेफ़ानॉस का लहू बहाया जा रहा था तो मैं न केवल इसके समर्थन में वहां खड़ा था, परंतु उसके हत्यारों के बाहरी कपड़ों की रखवाली भी कर रहा था.’"},{"book":"प्रेरितों","chapter":"22","verse":"21","text":"“किंतु मेरे लिए प्रभु की आज्ञा थी, ‘जाओ; मैं तुम्हें गैर-यहूदियों के बीच दूर-दूर के स्थानों में भेज रहा हूं.’ ”"},{"book":"प्रेरितों","chapter":"22","verse":"22","text":"यहां तक तो वे पौलॉस की बात ध्यान से सुनते रहे किंतु अब उन्होंने चिल्लाना शुरू कर दिया, “इस व्यक्ति के बोझ से धरती को मुक्त करो. इसे जीवित रहने का कोई अधिकार नहीं है.”"},{"book":"प्रेरितों","chapter":"22","verse":"23","text":"जब वे चिल्लाने, वस्त्र उछालने और हवा में धूल उड़ाने लगे"},{"book":"प्रेरितों","chapter":"22","verse":"24","text":"तो सेनापति ने पौलॉस को सेना गढ़ के अंदर ले जाने की आज्ञा दी कि उन्हें कोड़े लगाकर उनसे पूछताछ की जाए और उनके विरुद्ध भीड़ के इस प्रकार चिल्लाने का कारण मालूम हो सके."},{"book":"प्रेरितों","chapter":"22","verse":"25","text":"जब वे पौलॉस को कोड़े लगाने की तैयारी में उनके हाथ-पैर फैलाकर बांध ही रहे थे, पौलॉस ने अपने पास खड़े शताधिपति से प्रश्न किया, “क्या आपके सामने एक रोमी नागरिक का दोष साबित हुए बिना उसे कोड़े लगाना ठीक है?”"},{"book":"प्रेरितों","chapter":"22","verse":"26","text":"यह सुनना ही था कि शताधिपति ने तुरंत सेनापति के पास जाकर उससे कहा, “आप यह क्या करने पर हैं? यह व्यक्ति तो रोमी नागरिक है!”"},{"book":"प्रेरितों","chapter":"22","verse":"27","text":"सेनापति ने पौलॉस के पास आकर उनसे प्रश्न किया, “तुम रोमी नागरिक हो?”"},{"book":"प्रेरितों","chapter":"22","verse":"28","text":"सेनापति ने उनसे कहा, “एक बड़ी राशि चुकाने पर प्राप्‍त हुई है मुझे यह नागरिकता.”"},{"book":"प्रेरितों","chapter":"22","verse":"29","text":"वे लोग, जो उनसे पूछताछ करने आए थे तुरंत वहां से खिसक लिए. जब सेनापति को यह मालूम हुआ कि उसने पौलॉस को, जो एक रोमी नागरिक हैं, बेड़ियां लगा दी हैं, तो वह घबरा गया."},{"book":"प्रेरितों","chapter":"22","verse":"30","text":"अगले दिन सच्चाई मालूम करने की इच्छा में कि पौलॉस पर यहूदियों द्वारा आरोप क्यों लगाए गए, सेनापति ने उन्हें रिहा कर दिया, प्रधान पुरोहितों तथा महासभा को इकट्ठा होने की आज्ञा दी और पौलॉस को लाकर उनके सामने पेश किया."}]}