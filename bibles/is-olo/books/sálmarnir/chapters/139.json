{"data":[{"book":"Sálmarnir","chapter":"139","verse":"1","text":"Drottinn, þú rannsakar mig út og inn og veist allt um mig."},{"book":"Sálmarnir","chapter":"139","verse":"2","text":"Hvort ég sit eða stend, það veist þú. Og þú lest hugsanir mínar úr fjarlægð!"},{"book":"Sálmarnir","chapter":"139","verse":"3","text":"Þú veist hvert ég stefni og þekkir langanir mínar. Og hvort sem ég geng eða ligg, þá athugar þú það. Þú veist öllum stundum hvar ég er."},{"book":"Sálmarnir","chapter":"139","verse":"4","text":"Þú þekkir orðin á tungu minni áður en ég opna munninn!"},{"book":"Sálmarnir","chapter":"139","verse":"5","text":"Þú bæði fylgir mér og ferð á undan mér, leggur hönd þína á höfuð mitt og blessar mig."},{"book":"Sálmarnir","chapter":"139","verse":"6","text":"Þetta er stórkostlegt! Já, næstum of gott til að vera satt!"},{"book":"Sálmarnir","chapter":"139","verse":"7","text":"Hvert get ég farið frá anda þínum eða flúið frá augliti þínu?"},{"book":"Sálmarnir","chapter":"139","verse":"8","text":"Fari ég til himna, þá ertu þar, til dánarheima, þá ertu líka þar!"},{"book":"Sálmarnir","chapter":"139","verse":"9","text":"Ef ég svifi á skýjum morgunroðans og settist við fjarlæga strönd,"},{"book":"Sálmarnir","chapter":"139","verse":"10","text":"einnig þar mundi hönd þín leiða mig og ég finna styrk þinn og vernd."},{"book":"Sálmarnir","chapter":"139","verse":"11","text":"Og þótt ég reyndi að læðast frá þér inn í myrkrið, þá myndi nóttin lýsa eins og dagur!"},{"book":"Sálmarnir","chapter":"139","verse":"12","text":"Því að myrkrið hylur ekkert fyrir Guði, dagur og nótt eru jöfn fyrir þér."},{"book":"Sálmarnir","chapter":"139","verse":"13","text":"Öll líffæri mín hefur þú skapað, ofið þau í kviði móður minnar."},{"book":"Sálmarnir","chapter":"139","verse":"14","text":"Þökk, að þú skapaðir mig eins undursamlega og raun ber vitni! Þetta er dásamlegt um að hugsa! Handaverk þín eru stórkostleg – það er mér alveg ljóst."},{"book":"Sálmarnir","chapter":"139","verse":"15","text":"Þú varst til staðar þegar ég var myndaður í leyni."},{"book":"Sálmarnir","chapter":"139","verse":"16","text":"Þú þekktir mig þegar ég var fóstur í móðurkviði og áður en ég sá dagsins ljós hafðir þú ákvarðað alla mína ævidaga – sérhver dagur var skráður í bók þína!"},{"book":"Sálmarnir","chapter":"139","verse":"17-18","text":"Hugsanir þínar, ó Guð, eru mér torskildar, en samt eru þær stórkostlegar! Ef ég reyndi að telja þær, þá yrði það mér ofviða því að þær eru fleiri en sandkorn á sjávarströnd! Já, ég mundi vakna eins og af draumi, en hugur minn, hann væri enn hjá þér!"},{"book":"Sálmarnir","chapter":"139","verse":"19","text":"Vissulega munt þú, Guð, útrýma níðingunum. Já, burt með ykkur, þið morðingjar!"},{"book":"Sálmarnir","chapter":"139","verse":"20","text":"Þeir guðlasta og hreykja sér upp gegn þér – hvílík heimska!"},{"book":"Sálmarnir","chapter":"139","verse":"21","text":"Drottinn, ætti ég ekki að hata þá sem þig hata? Og ætti ég ekki að hafa viðbjóð á þeim?"},{"book":"Sálmarnir","chapter":"139","verse":"22","text":"Jú, ég hata þá, því að þínir óvinir eru mínir óvinir."},{"book":"Sálmarnir","chapter":"139","verse":"23","text":"Prófaðu mig Guð. Rannsakaðu hjarta mitt og hugsanir mínar."},{"book":"Sálmarnir","chapter":"139","verse":"24","text":"Sýndu mér það í fari mínu sem hryggir þig og leiddu mig svo áfram veginn til eilífs lífs."}]}