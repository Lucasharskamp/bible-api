{"data":[{"book":"امثال","chapter":"19","verse":"1","text":"بهتر است انسان فقیر باشد و درستکار تا اینکه بدکار باشد و نادان."},{"book":"امثال","chapter":"19","verse":"2","text":"داشتن دل و جرأت بدون حکمت بی‌فایده است و عجله باعث اشتباه می‌شود."},{"book":"امثال","chapter":"19","verse":"3","text":"انسان با حماقتش زندگی خود را تباه می‌کند و بعد تقصیر را به گردن خداوند می‌اندازد."},{"book":"امثال","chapter":"19","verse":"4","text":"شخص ثروتمند دوستان بسیار پیدا می‌کند، اما وقتی کسی فقیر می‌شود هیچ دوستی برایش باقی نمی‌ماند."},{"book":"امثال","chapter":"19","verse":"5","text":"شاهد دروغگو بی‌سزا نمی‌ماند و کسی که دائم دروغ می‌بافد جان به در نخواهد برد."},{"book":"امثال","chapter":"19","verse":"6","text":"مردم دوست دارند پیش بزرگان، خود شیرینی کنند و با کسانی دوست شوند که بذل و بخشش می‌کنند."},{"book":"امثال","chapter":"19","verse":"7","text":"وقتی انسان فقیر شود حتی برادرانش او را ترک می‌کنند چه رسد به دوستانش، و تلاش او برای بازیافتن آنها به جایی نمی‌رسد."},{"book":"امثال","chapter":"19","verse":"8","text":"هر که در پی حکمت است جانش را دوست دارد و آنکه برای حکمت ارزش قائل شود سعادتمند خواهد شد."},{"book":"امثال","chapter":"19","verse":"9","text":"شاهد دروغگو بی‌سزا نمی‌ماند و هر که دائم دروغ می‌بافد هلاک خواهد شد."},{"book":"امثال","chapter":"19","verse":"10","text":"شایسته نیست که آدم نادان در ناز و نعمت زندگی کند و یا یک برده بر امیران حکومت راند."},{"book":"امثال","chapter":"19","verse":"11","text":"کسی که خشم خود را فرو می‌نشاند عاقل است و آنکه از تقصیرات دیگران چشم‌پوشی می‌کند سرافراز خواهد شد."},{"book":"امثال","chapter":"19","verse":"12","text":"غضب پادشاه مانند غرش شیر است، اما خشنودی او مثل شبنمی است که بر سبزه می‌نشیند."},{"book":"امثال","chapter":"19","verse":"13","text":"فرزند نادان بلای جان پدرش است و غرغرهای زن بهانه‌گیر مثل قطرات آبی است که دائم در حال چکیدن می‌باشد."},{"book":"امثال","chapter":"19","verse":"14","text":"خانه و ثروت از اجداد به ارث می‌رسد، اما زن عاقل بخشش خداوند است."},{"book":"امثال","chapter":"19","verse":"15","text":"کسی که تنبل است و زیاد می‌خوابد، گرسنه می‌ماند."},{"book":"امثال","chapter":"19","verse":"16","text":"احکام خدا را نگه دار تا زنده بمانی، زیرا هر که آنها را خوار بشمارد خواهد مرد."},{"book":"امثال","chapter":"19","verse":"17","text":"وقتی به فقیر کمک می‌کنی مثل این است که به خداوند قرض می‌دهی و خداوند است که قرض تو را پس خواهد داد."},{"book":"امثال","chapter":"19","verse":"18","text":"فرزند خود را تا دیر نشده تربیت کن؛ اگر غفلت نمایی زندگی او را تباه خواهی کرد."},{"book":"امثال","chapter":"19","verse":"19","text":"اگر کسی تندخویی می‌کند بگذار عواقبش را ببیند و مانع او نشو، چون در غیر این صورت او به تندخویی خود ادامه خواهد داد."},{"book":"امثال","chapter":"19","verse":"20","text":"اگر به پند و اندرز گوش دهی تا آخر عمرت از حکمت برخوردار خواهی بود."},{"book":"امثال","chapter":"19","verse":"21","text":"انسان نقشه‌های زیادی در سر می‌پروراند، اما نقشه‌هایی که مطابق با خواست خدا باشد اجرا خواهد شد."},{"book":"امثال","chapter":"19","verse":"22","text":"آنچه مهم است محبت و وفاداری است. بهتر است شخص فقیر باشد تا اینکه با نادرستی زندگی کند."},{"book":"امثال","chapter":"19","verse":"23","text":"خداترسی به انسان حیات می‌بخشد و او را کامیاب گردانده از هر بلایی محفوظ می‌دارد."},{"book":"امثال","chapter":"19","verse":"24","text":"آدم تنبل دستش را به طرف بشقاب دراز می‌کند، ولی از فرط تنبلی لقمه را به دهان خود نمی‌گذارد."},{"book":"امثال","chapter":"19","verse":"25","text":"مسخره کننده را تنبیه کن تا مایهٔ عبرت جاهلان شود. اشتباهات شخص فهمیده را به او گوشزد نما تا فهمیده‌تر شود."},{"book":"امثال","chapter":"19","verse":"26","text":"پسری که با پدرش بدرفتاری می‌کند و مادرش را از خانه بیرون می‌راند، مایه ننگ و رسوایی است."},{"book":"امثال","chapter":"19","verse":"27","text":"پسرم، از گوش دادن به تعلیمی که تو را از حکمت دور می‌کند خودداری نما."},{"book":"امثال","chapter":"19","verse":"28","text":"شاهد پست و فرومایه عدالت را به بازی می‌گیرد و از گناه کردن لذت می‌برد."},{"book":"امثال","chapter":"19","verse":"29","text":"مسخره‌کنندگان و احمقان، به شدت مجازات خواهند شد."}]}