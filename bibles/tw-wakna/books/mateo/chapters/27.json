{"data":[{"book":"Mateo","chapter":"27","verse":"1","text":"Ade kyee no, asɔfo mpanyin ne Yudafo mpanyin kɔɔ agyina, hwehwɛɛ ɔkwan a wɔbɛfa so ama wɔakum Yesu."},{"book":"Mateo","chapter":"27","verse":"2","text":"Afei wɔde nkɔnsɔnkɔnsɔn guu Yesu, de no baa Pilato a ɔyɛ Roma amrado no anim."},{"book":"Mateo","chapter":"27","verse":"3","text":"Saa bere no ara mu na Yuda a oyii Yesu mae no huu sɛ wɔabu Yesu kumfɔ no, onuu ne ho yiye. Enti ɔsan de sika a ogye fii asɔfo mpanyin ne Yudafo mpanyin no nkyɛn no brɛɛ wɔn kae se,"},{"book":"Mateo","chapter":"27","verse":"4","text":"“Mayɛ bɔne, efisɛ mayi onipa a ɔnyɛɛ bɔne biara no ama.”"},{"book":"Mateo","chapter":"27","verse":"5","text":"Ɔtow sika no guu asɔredan no mu, fii hɔ kɔsɛn ne ho."},{"book":"Mateo","chapter":"27","verse":"6","text":"Asɔfo mpanyin no sesaw sika no kae se, “Yɛrentumi mfa saa sika yi mfra yɛn tow a yɛagye mu. Efisɛ yɛn mmara mma ho kwan sɛ yebegye sika a wɔde abɔ awudi ho paa.”"},{"book":"Mateo","chapter":"27","verse":"7","text":"Wodwinnwen ho sii gyinae se, wɔde sika no bɛtɔ asase bi a wotu dɔte wɔ mu de nwen nkuku, na wɔde ɛhɔ ayɛ amusiei ama ahɔho a wobewu wɔ Yerusalem no."},{"book":"Mateo","chapter":"27","verse":"8","text":"Enti na wɔda so frɛ saa asase no se, “Mogya Asase” de besi nnɛ yi."},{"book":"Mateo","chapter":"27","verse":"9","text":"Eyi maa nea Odiyifo Yeremia kae se, “Wogyee dwetɛ mpɔw aduasa, bo a Israelfo sese huu sɛ ɛfata,"},{"book":"Mateo","chapter":"27","verse":"10","text":"na wofii mu tɔɔ asase fii anwemfo nkyɛn, sɛnea Awurade hyɛɛ me” no baa mu."},{"book":"Mateo","chapter":"27","verse":"11","text":"Afei wɔde Yesu begyinaa Pilato a ɔyɛ Roma amrado no anim. Obisaa Yesu se, “Wone Yudafo Hene no ana?”"},{"book":"Mateo","chapter":"27","verse":"12","text":"Nanso bere a asɔfo mpanyin ne Yudafo mpanyin reka nsɛm gu Yesu so no, wankasa."},{"book":"Mateo","chapter":"27","verse":"13","text":"Pilato bisaa no se, “Wonte nea wɔreka no ana?”"},{"book":"Mateo","chapter":"27","verse":"14","text":"Nanso Yesu anka hwee ma ɛyɛɛ amrado no nwonwa."},{"book":"Mateo","chapter":"27","verse":"15","text":"Na ɛyɛ amrado no amanne sɛ afe biara Twam Afahyɛ mu no, ogyaa odeduani baako a ɔman no pɛ sɛ wogyaa no."},{"book":"Mateo","chapter":"27","verse":"16","text":"Saa afe no mu, na onipa bɔnefo bi a wɔfrɛ no Baraba nso da afiase."},{"book":"Mateo","chapter":"27","verse":"17","text":"Anɔpa no a nnipadɔm no hyiaa wɔ Pilato ahemfi anim hɔ no, Pilato bisaa wɔn se, “Hena na mopɛ sɛ migyaa no ma mo, Baraba anaa Yesu, mo Agyenkwa no?”"},{"book":"Mateo","chapter":"27","verse":"18","text":"Na onim pefee sɛ Yudafo mpanyin no de ɔtan na akyere Yesu efisɛ na wagye din."},{"book":"Mateo","chapter":"27","verse":"19","text":"Pilato gu so redi Yesu asɛm no, ne yere soma ma wɔbɛka kyerɛɛ no se, “Gyaa onipa trenee no na ɔnkɔ ne baabi efisɛ anadwo yi, mesoo ne ho dae a ɛyɛ hu yiye maa me ho yeraw me.”"},{"book":"Mateo","chapter":"27","verse":"20","text":"Nanso asɔfo mpanyin ne Yudafo mpanyin kasa kyerɛɛ dɔm no se, wommisa na wonnyaa Baraba mma wɔn na wonkum Yesu."},{"book":"Mateo","chapter":"27","verse":"21","text":"Enti amrado no san bisaa wɔn se, “Nnipa baanu yi mu hena na mopɛ sɛ migyaa no ma mo?”"},{"book":"Mateo","chapter":"27","verse":"22","text":"Pilato bisaa wɔn bio se, “Sɛ saa de a, ɛno de, dɛn na menyɛ Yesu, mo Agyenkwa no?”"},{"book":"Mateo","chapter":"27","verse":"23","text":"Pilato bisaa wɔn se, “Adɛn nti? Bɔne bɛn na wayɛ?”"},{"book":"Mateo","chapter":"27","verse":"24","text":"Pilato huu sɛ ɔyɛ asɛm no ho hwee a ɛnyɛ ye na basabasayɛ reba no, ɔma wɔsaw nsu guu ade mu brɛɛ no ma ɔhohoroo ne nsa wɔ dɔm no anim kae se, “Minni saa onipa trenee yi mogya ho fɔ. Nea ɛbɛba biara no yɛ mo asɛm!”"},{"book":"Mateo","chapter":"27","verse":"25","text":"Nnipadɔm no san bɔ gyee so bio se, “Ne mogya mmegu yɛn ne yɛn mma ti so.”"},{"book":"Mateo","chapter":"27","verse":"26","text":"Afei Pilato yii Baraba fii afiase hɔ de no maa wɔn. Ɔbɔɔ Yesu mmaa, na ɔde no maa Roma asraafo no sɛ wɔmfa no nkɔbɔ no asennua mu."},{"book":"Mateo","chapter":"27","verse":"27","text":"Asraafo no de Yesu kɔɔ amrado aban mu hɔ, na wɔfrɛɛ asraafo dɔm baa hɔ."},{"book":"Mateo","chapter":"27","verse":"28","text":"Woyii Yesu atade a na ɛhyɛ no no de batakari kɔkɔɔ bi hyɛɛ no,"},{"book":"Mateo","chapter":"27","verse":"29","text":"na wɔde nsɔe atenten nwenee kyɛw hyɛɛ no, na wɔde dua bi hyɛɛ ne nsa nifa sɛ ahempema, na wobubuu nkotodwe wɔ nʼanim fii ase bɔ gyee so, dii ne ho fɛw se, “Yudafo Hene, wo nkwa so.”"},{"book":"Mateo","chapter":"27","verse":"30","text":"Wɔtetee ntasu guu ne so na wogyee dua no fii ne nsam de paa nʼapampam ntoatoaso."},{"book":"Mateo","chapter":"27","verse":"31","text":"Wodii ne ho fɛw wiei no, wɔworɔw batakari kɔkɔɔ a wɔde hyɛɛ no no, de nʼankasa atade no san hyɛɛ no. Afei wɔde no kɔɔ sɛ wɔrekɔbɔ no asennua mu."},{"book":"Mateo","chapter":"27","verse":"32","text":"Bere a wɔde no rekɔ faako a wɔbɔ asennua mu hɔ no, wohyiaa ɔbarima bi a wɔfrɛ no Simon a ofi Kirene a ɛwɔ Abibirim. Wɔhyɛɛ no ma ɔsoaa Yesu asennua no bi."},{"book":"Mateo","chapter":"27","verse":"33","text":"Wɔde Yesu kɔɔ baabi a wɔfrɛ hɔ Golgota a ne nkyerɛase ne “Nitiri So.”"},{"book":"Mateo","chapter":"27","verse":"34","text":"Ɛhɔ na asraafo no maa no nsa nwenweenwen bi sɛ ɔnnom. Yesu kaa nʼano no, wannom."},{"book":"Mateo","chapter":"27","verse":"35","text":"Afei wɔbɔɔ no asennua mu no, wɔbɔɔ nʼatade no so ntonto kyekyɛ fae."},{"book":"Mateo","chapter":"27","verse":"36","text":"Wɔn nyinaa tenatenaa ase wɛn no."},{"book":"Mateo","chapter":"27","verse":"37","text":"Wɔkyerɛw nsɛm a wɔka guu ne so no bi fam nʼatifi se,"},{"book":"Mateo","chapter":"27","verse":"38","text":"Wɔbɔɔ awudifo baanu bi asennua mu kaa Yesu ho. Na ɔbaako sɛn ne nifa so na ɔbaako nso dɛn ne benkum so."},{"book":"Mateo","chapter":"27","verse":"39","text":"Nnipa a wotwaa mu wɔ hɔ no nyinaa wosow wɔn ti, yeyaw no"},{"book":"Mateo","chapter":"27","verse":"40","text":"se, “Wo na wuse sɛ wubetumi abubu asɔredan na wode nnansa asi no, gye wo ho! Sɛ woyɛ Onyankopɔn Ba ampa ara a, ɛno de sian fi asennua no so si fam ma yɛnhwɛ!”"},{"book":"Mateo","chapter":"27","verse":"41","text":"Saa ara nso na asɔfo mpanyin ne Yudafo mpanyin bedii ne ho fɛw se,"},{"book":"Mateo","chapter":"27","verse":"42","text":"“Ogye afoforo, nanso ontumi nnye ne ho! Sɛ wone Israelfo hene no ampa ara a, sian fi asennua no so si fam, na yennye wo nni."},{"book":"Mateo","chapter":"27","verse":"43","text":"Ɔde ne ho too Onyankopɔn so. Afei ma Onyankopɔn nnye no! Waka nso se, ‘Meyɛ Onyankopɔn Ba.’ ”"},{"book":"Mateo","chapter":"27","verse":"44","text":"Awudifo bi a wɔbɔɔ wɔne no asennua mu no nso yeyaw no saa ara."},{"book":"Mateo","chapter":"27","verse":"45","text":"Bere a wɔbɔɔ Yesu asennua mu no, sum duruu asase so mmaa nyinaa fi owigyinae kɔpem nnɔnabiɛsa."},{"book":"Mateo","chapter":"27","verse":"46","text":"Ɛbɛyɛ nnɔnabiɛsa bere mu no, Yesu teɛɛ mu dennen se, “Eli, Eli, lama sabaktani?” Ase kyerɛ sɛ, “Me Nyankopɔn, me Nyankopɔn, adɛn nti na woagyaw me?”"},{"book":"Mateo","chapter":"27","verse":"47","text":"Wɔn a wogyina hɔ no bi tee no wɔkae se, “Ɔrefrɛ Elia.”"},{"book":"Mateo","chapter":"27","verse":"48","text":"Mpofirim, wɔn mu baako tuu mmirika kɔfaa sapɔw bi de bɔɔ nsa nwenweenwen bi mu de tuaa dua bi so de brɛɛ Yesu sɛ ɔnnom."},{"book":"Mateo","chapter":"27","verse":"49","text":"Nanso nnipa no nkae no kae se, “Gyaa no na yɛnhwɛ sɛ Elia bɛba abegye no ana.”"},{"book":"Mateo","chapter":"27","verse":"50","text":"Na Yesu teɛɛ mu dennen bio no, ogyaa ne honhom mu wui."},{"book":"Mateo","chapter":"27","verse":"51","text":"Ɛhɔ ara, ntama a etwa asɔredan no mu no mu suanee abien fi soro kosii fam. Asase wosowee. Abotan paapaee."},{"book":"Mateo","chapter":"27","verse":"52","text":"Nna so buebue maa atreneefo a wɔawuwu nyannyanee."},{"book":"Mateo","chapter":"27","verse":"53","text":"Yesu wusɔre akyi no, wopuepue fii wɔn nna mu kɔɔ Yerusalem, koyii wɔn ho adi kyerɛɛ nnipa bebree."},{"book":"Mateo","chapter":"27","verse":"54","text":"Asraafo a wɔwɔ hɔ no huu asase wosow ne nsɛm a esisii wɔ hɔ no, wɔn koma tuu yiye ma wɔkae se, “Ampa ara, onipa yi yɛ Onyankopɔn Ba.”"},{"book":"Mateo","chapter":"27","verse":"55","text":"Saa bere no na mmea bebree a Yesu ho dɔ nti, wodii nʼakyi fii Galilea no gyinagyina akyiri baabi rehwɛ nea ɛrekɔ so."},{"book":"Mateo","chapter":"27","verse":"56","text":"Mmea no bi ne Maria Magdalene ne Maria a ɔyɛ Yakobo ne Yosef na. Na Sebedeo mmabarima no na nso ka ho."},{"book":"Mateo","chapter":"27","verse":"57","text":"Eduu anwummere no, osikani bi a wɔfrɛ no Yosef a ofi Arimatea a na ɔyɛ Yesu suani no,"},{"book":"Mateo","chapter":"27","verse":"58","text":"kɔɔ Pilato hɔ kɔsrɛ ma wɔde Yesu amu no maa no."},{"book":"Mateo","chapter":"27","verse":"59","text":"Yosef faa amu no de nwera kyekyeree ho,"},{"book":"Mateo","chapter":"27","verse":"60","text":"na ɔde no kɔtoo ɔno ankasa ne boda foforo bi a watwa mu, pirew ɔbo kɛse bi hinii ano, ansa na ɔregyaw hɔ akɔ."},{"book":"Mateo","chapter":"27","verse":"61","text":"Maria Magdalene ne Maria baako no de, na wɔte nkyɛn baabi rewɛn ɔboda no."},{"book":"Mateo","chapter":"27","verse":"62","text":"Ade kyee a ɛyɛ da a edi Twam Afahyɛ no ahosiesie akyi no, asɔfo mpanyin ne Farisifo no kɔɔ Pilato nkyɛn,"},{"book":"Mateo","chapter":"27","verse":"63","text":"kɔka kyerɛɛ no se, “Owura, ɔtorofo no kaa bere bi se, ‘Nnansa akyi no mɛsɔre.’"},{"book":"Mateo","chapter":"27","verse":"64","text":"Eyi nti ma yɛn kwan na yɛnkɔwɛn da no ano nkosi nnansa, sɛnea ɛbɛyɛ a nʼasuafo no ntwa wɔn ho nkowia amu no mmɔ no dawuru se wasɔre afi awufo mu. Na sɛ ɛkɔba saa de a anka akyiri no nnaadaa bɛsen kan de no.”"},{"book":"Mateo","chapter":"27","verse":"65","text":"Pilato ka kyerɛɛ wɔn se, “Momfa awɛmfo. Momma wɔnkɔwɛn.”"},{"book":"Mateo","chapter":"27","verse":"66","text":"Enti wɔkɔtetaree ɔboda no ano, maa awɛmfo kɔwɛn hɔ."}]}