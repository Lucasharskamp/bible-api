{"data":[{"book":"یۆحەنا","chapter":"8","verse":"1","text":"بەڵام عیسا چوو بۆ کێوی زەیتوون."},{"book":"یۆحەنا","chapter":"8","verse":"2","text":"لە بەرەبەیاندا گەڕایەوە حەوشەکانی پەرستگا، هەموو خەڵک هاتنە لای و ئەویش دانیشت و دەستی کرد بە فێرکردنیان."},{"book":"یۆحەنا","chapter":"8","verse":"3","text":"مامۆستایانی تەورات8‏:3 مالم.‏ و فەریسییەکان ژنێکیان هێنا کە لە کاتی داوێنپیسیدا گیرابوو، لە ناوەڕاستی خەڵکەکە ڕایانگرت،"},{"book":"یۆحەنا","chapter":"8","verse":"4","text":"پێیان گوت: «مامۆستا، ئەم ژنە لە کاتی ئەنجامدانی داوێنپیسیدا گیراوە."},{"book":"یۆحەنا","chapter":"8","verse":"5","text":"موساش لە تەوراتدا فەرمانی پێ کردووین ژنی ئاوا بەردباران بکرێت. تۆ چی دەڵێی؟»"},{"book":"یۆحەنا","chapter":"8","verse":"6","text":"ئەمەیان بۆ تاقیکردنەوەی عیسا گوت، تاکو شتێکیان هەبێت سکاڵای لێ بکەن."},{"book":"یۆحەنا","chapter":"8","verse":"7","text":"کاتێک ئەوان بەردەوام بوون لە پرسیارکردن، عیسا هەستایەوە و پێی فەرموون: «کامەتان بێ گوناهە با یەکەم کەس بەردی تێبگرێت.»"},{"book":"یۆحەنا","chapter":"8","verse":"8","text":"دیسان خۆی چەماندەوە و دەستی کردەوە بە نووسین لەسەر زەوی."},{"book":"یۆحەنا","chapter":"8","verse":"9","text":"ئەوانەی گوێیان لێبوو، یەک لەدوای یەک ڕۆیشتن، دەستپێک لە پیرانەوە. ئەوسا عیسا بە تەنها مایەوە، ژنەکەش لەوێ ڕاوەستابوو."},{"book":"یۆحەنا","chapter":"8","verse":"10","text":"عیسا ڕاستبووەوە و پێی فەرموو: «خانم، ئەوان لە کوێن؟ کەس تاوانباری نەکردیت؟»"},{"book":"یۆحەنا","chapter":"8","verse":"11","text":"گوتی: «نەخێر گەورەم.»"},{"book":"یۆحەنا","chapter":"8","verse":"12","text":"دیسان عیسا قسەی بۆ کردن و فەرمووی: «منم ڕووناکی جیهان. ئەوەی دوام بکەوێت هەرگیز بە تاریکیدا ناڕوات، بەڵکو ڕووناکی ژیانی دەبێت.»"},{"book":"یۆحەنا","chapter":"8","verse":"13","text":"ئینجا فەریسییەکان پێیان گوت: «تەنها خۆت شایەتی بۆ خۆت دەدەیت. شایەتییەکەت ڕاست نییە.»"},{"book":"یۆحەنا","chapter":"8","verse":"14","text":"عیساش پێی فەرموون: «تەنانەت ئەگەر تەنها خۆم شایەتی بۆ خۆم بدەم، شایەتییەکەم ڕاستە، چونکە دەزانم لەکوێوە هاتووم و بۆ کوێ دەڕۆم. بەڵام ئێوە نازانن من لەکوێوە هاتووم یان بۆ کوێ دەڕۆم."},{"book":"یۆحەنا","chapter":"8","verse":"15","text":"ئێوە بەگوێرەی پێوانەکانی مرۆڤ حوکم دەدەن، بەڵام من کەس حوکم نادەم."},{"book":"یۆحەنا","chapter":"8","verse":"16","text":"ئەگەر حوکمیش بدەم حوکمدانەکەم ڕاستە، چونکە بە تەنها نیم، بەڵکو من لەگەڵ باوکدام، ئەوەی کە ناردوومی."},{"book":"یۆحەنا","chapter":"8","verse":"17","text":"لە تەوراتی ئێوەشدا نووسراوە کە شایەتی دوو کەس ڕاستە."},{"book":"یۆحەنا","chapter":"8","verse":"18","text":"منم شایەتی بۆ خۆم دەدەم، ئەو باوکەش کە منی ناردووە شایەتیم بۆ دەدات.»"},{"book":"یۆحەنا","chapter":"8","verse":"19","text":"ئەوسا لێیان پرسی: «باوکت لەکوێیە؟»"},{"book":"یۆحەنا","chapter":"8","verse":"20","text":"ئەو قسانەی لە کاتێکدا فەرموو کە لەناو حەوشەکانی پەرستگا لە نزیک گەنجینەکە8‏:20 شوێنێک بوو لەناو پەرستگا، بۆ کۆکردنەوەی بەخشین.‏ خەڵکی فێردەکرد، بەڵام کەس نەیگرت، چونکە هێشتا کاتی نەهاتبوو."},{"book":"یۆحەنا","chapter":"8","verse":"21","text":"دیسان عیسا پێی فەرموون: «من دەڕۆم و ئێوە بەدوامدا دەگەڕێن، بەڵام لەناو گوناهەکانتان دەمرن. ئێوە ناتوانن بێنە ئەو شوێنەی من بۆی دەچم.»"},{"book":"یۆحەنا","chapter":"8","verse":"22","text":"لەبەر ئەوە جولەکەکان پرسیاریان کرد و گوتیان: «ئایا خۆی دەکوژێت؟ چونکە دەڵێ: ”ئێوە ناتوانن بێنە ئەو شوێنەی من بۆی دەچم.“»"},{"book":"یۆحەنا","chapter":"8","verse":"23","text":"ئیتر عیسا پێی فەرموون: «ئێوە هی خوارەوەن، من هی سەرەوەم. ئێوە هی ئەم جیهانەن، بەڵام من هی ئەم جیهانە نیم."},{"book":"یۆحەنا","chapter":"8","verse":"24","text":"لەبەر ئەوە پێم گوتن: لەناو گوناهەکانتان دەمرن، چونکە ئەگەر باوەڕ نەهێنن کە من ئەوم، ئەوا لەناو گوناهەکانتان دەمرن.»"},{"book":"یۆحەنا","chapter":"8","verse":"25","text":"لێیان پرسی: «تۆ کێیت؟»"},{"book":"یۆحەنا","chapter":"8","verse":"26","text":"زۆر شتم هەیە لەسەرتان کە بیڵێم و ئێوەی پێ حوکم بدەم. بەڵام ئەوەی ناردوومی جێی متمانەیە، هەرچیم لەو بیستووە بە جیهانی دەڵێم.»"},{"book":"یۆحەنا","chapter":"8","verse":"27","text":"ئەوان تێنەگەیشتن کە باسی باوکی دەکات."},{"book":"یۆحەنا","chapter":"8","verse":"28","text":"لەبەر ئەوە عیسا پێی فەرموون: «کاتێک کوڕی مرۆڤتان بەرزکردەوە،8‏:28 لێرەدا مەبەستی لە بەرزکردنەوەیەتی بۆ سەر خاچ. بڕوانە یۆحەنا 14‏:3‏‏ لەگەڵ سەرژمێری 21‏:8‏-9.‏‏ ئەوسا دەزانن کە من ئەوم و لە خۆمەوە هیچ ناکەم، بەڵکو بەو جۆرە قسە دەکەم کە باوک فێری کردووم."},{"book":"یۆحەنا","chapter":"8","verse":"29","text":"ئەوەی ناردوومی لەگەڵمدایە و بە تەنها بەجێی نەهێشتووم، چونکە هەمیشە ئەوە دەکەم کە جێی ڕەزامەندی ئەوە.»"},{"book":"یۆحەنا","chapter":"8","verse":"30","text":"کاتێک ئەم قسانەی دەکرد، زۆر کەس باوەڕیان پێی هێنا."},{"book":"یۆحەنا","chapter":"8","verse":"31","text":"عیسا بەو جولەکانەی فەرموو کە باوەڕیان پێی هێنابوو: «ئەگەر لەسەر فێرکردنەکانم بمێننەوە، ئەوا بەڕاستی قوتابی منن و"},{"book":"یۆحەنا","chapter":"8","verse":"32","text":"ڕاستی دەناسن، ڕاستیش ئازادتان دەکات.»"},{"book":"یۆحەنا","chapter":"8","verse":"33","text":"جولەکەکان وەڵامیان دایەوە: «ئێمە نەوەی ئیبراهیمین، هەرگیز کۆیلەی کەس نەبووین. ئیتر چۆن دەفەرمووی: ”ئێوە ئازاد دەبن“؟»"},{"book":"یۆحەنا","chapter":"8","verse":"34","text":"عیسا وەڵامی دانەوە: «ڕاستی ڕاستیتان پێ دەڵێم، هەرکەسێک گوناه بکات کۆیلەی گوناهە."},{"book":"یۆحەنا","chapter":"8","verse":"35","text":"کۆیلە هەتاهەتایە لە ماڵ نامێنێتەوە، بەڵام کوڕ هەتاهەتایە دەمێنێتەوە."},{"book":"یۆحەنا","chapter":"8","verse":"36","text":"ئەگەر کوڕەکە ئازادی کردن، ئەوا بە ڕاستی ئازاد دەبن."},{"book":"یۆحەنا","chapter":"8","verse":"37","text":"دەزانم کە ئێوە لە نەوەی ئیبراهیمن، بەڵام هەوڵی کوشتنم دەدەن، چونکە پەیامەکەم لە دڵی ئێوەدا جێگای نییە."},{"book":"یۆحەنا","chapter":"8","verse":"38","text":"چیم لەلای باوکم بینیوە دەیڵێم، ئێوەش چیتان لە باوکتانەوە بیستووە دەیکەن.»"},{"book":"یۆحەنا","chapter":"8","verse":"39","text":"وەڵامیان دایەوە: «باوکمان ئیبراهیمە.»"},{"book":"یۆحەنا","chapter":"8","verse":"40","text":"بەڵام ئێستا هەوڵی کوشتنی من دەدەن، ئەو کەسەی کە ڕاستیی لە خوداوە بیست و پێی گوتن. ئیبراهیم وەک ئێوەی نەکردووە."},{"book":"یۆحەنا","chapter":"8","verse":"41","text":"ئێوە کردارەکانی باوکتان دەکەن.»"},{"book":"یۆحەنا","chapter":"8","verse":"42","text":"عیسا پێی فەرموون: «ئەگەر خودا باوکتان بووایە، منتان خۆشدەویست، چونکە لە خوداوە دەرچووم و هاتووم. لە خۆمەوە نەهاتووم، بەڵکو ئەو ناردوومی."},{"book":"یۆحەنا","chapter":"8","verse":"43","text":"بۆچی لە قسەکانم تێناگەن؟ چونکە ئێوە ناتوانن گوێ لە وشەکانم بگرن."},{"book":"یۆحەنا","chapter":"8","verse":"44","text":"ئێوە لە ئیبلیسی باوکتانن، دەتانەوێت ئارەزووەکانی باوکتان جێبەجێ بکەن. ئەو لە سەرەتاوە بکوژ بووە، لە ڕاستیدا نەچەسپاوە، چونکە ڕاستی لە ئەودا نییە. کاتێک درۆ دەکات، بە زمانی خۆی قسە دەکات، چونکە درۆزنە و باوکی درۆیە."},{"book":"یۆحەنا","chapter":"8","verse":"45","text":"هەر بۆیە، کاتێک من ڕاستی دەڵێم ئێوە باوەڕم پێ ناکەن!"},{"book":"یۆحەنا","chapter":"8","verse":"46","text":"کامەتان دەتوانێت گوناهێکم لەسەر بسەلمێنێ؟ جا ئەگەر ڕاستی دەڵێم، بۆچی باوەڕم پێ ناکەن؟"},{"book":"یۆحەنا","chapter":"8","verse":"47","text":"ئەوەی لە خوداوەیە، گوێ لە پەیامی خودا دەگرێت. بۆیە ئێوە گوێ ناگرن، چونکە لە خوداوە نین.»"},{"book":"یۆحەنا","chapter":"8","verse":"48","text":"جولەکەکان وەڵامیان دایەوە: «ئایا ئێمە ڕاست ناڵێین کە تۆ سامیرەییت و ڕۆحی پیست تێدایە؟»"},{"book":"یۆحەنا","chapter":"8","verse":"49","text":"عیسا وەڵامی دانەوە: «من ڕۆحی پیسم تێدا نییە، بەڵام ڕێزی باوکم دەگرم و ئێوەش سووکایەتیم پێ دەکەن."},{"book":"یۆحەنا","chapter":"8","verse":"50","text":"داوای شکۆ بۆ خۆم ناکەم، بەڵام یەکێک هەیە کە بۆم داوا دەکات و حوکم دەدات."},{"book":"یۆحەنا","chapter":"8","verse":"51","text":"ڕاستی ڕاستیتان پێ دەڵێم: ئەگەر یەکێک گوێڕایەڵی وشەکانم بێت هەرگیز مردن نابینێت.»"},{"book":"یۆحەنا","chapter":"8","verse":"52","text":"پاشان جولەکەکان پێیان گوت: «ئێستا زانیمان ڕۆحی پیست تێدایە. ئیبراهیم و پێغەمبەران مردن، کەچی تۆ دەڵێی: ”ئەوەی گوێڕایەڵی وشەکانم بێت هەرگیز تامی مردن ناکات.“"},{"book":"یۆحەنا","chapter":"8","verse":"53","text":"ئایا تۆ لە ئیبراهیمی باوکمان گەورەتری کە مرد؟ پێغەمبەرانیش مردن. خۆت بە چی دەزانیت؟»"},{"book":"یۆحەنا","chapter":"8","verse":"54","text":"عیسا وەڵامی دانەوە: «ئەگەر من خۆم شکۆدار بکەم، ئەوا شکۆمەندییەکەم هیچ نییە، ئەوە باوکمە کە شکۆدارم دەکات، ئەوەی ئێوە دەڵێن خودامانە."},{"book":"یۆحەنا","chapter":"8","verse":"55","text":"هەرچەندە ئێوە نایناسن، بەڵام من دەیناسم. ئەگەر بڵێم نایناسم، وەک ئێوە دەبمە درۆزن. بەڵام دەیناسم و گوێڕایەڵی وشەکانی دەبم."},{"book":"یۆحەنا","chapter":"8","verse":"56","text":"ئیبراهیمی باوکتان دڵشاد بوو کە ڕۆژی هاتنی من ببینێت، جا ئەو ڕۆژەی بینی و دڵخۆش بوو.»"},{"book":"یۆحەنا","chapter":"8","verse":"57","text":"جولەکەکان پێیان گوت: «تۆ جارێ تەمەنت نەبووە بە پەنجا ساڵ، ئیتر چۆن دەڵێیت کە ئیبراهیمت بینیوە؟»"},{"book":"یۆحەنا","chapter":"8","verse":"58","text":"عیسا پێی فەرموون: «ڕاستی ڕاستیتان پێ دەڵێم، پێش ئەوەی ئیبراهیم لەدایک ببێت، من هەم.»"},{"book":"یۆحەنا","chapter":"8","verse":"59","text":"ئەوسا بەردیان هەڵگرت تاکو بەردبارانی بکەن، بەڵام عیسا خۆی شاردەوە و حەوشەکانی پەرستگای بەجێهێشت."}]}