{"data":[{"book":"1 Tarihi","chapter":"10","verse":"1","text":"To, fa, Filistiyawa suka yi yaƙi da Isra’ilawa; Isra’ilawa kuwa suka gudu a gabansu, da yawa kuma suka mutu a kan Dutsen Gilbowa."},{"book":"1 Tarihi","chapter":"10","verse":"2","text":"Filistiyawa suka matsa sosai suna bin Shawulu da ’ya’yansa maza, suka kuma kashe ’ya’yansa maza Yonatan, Abinadab da Malki-Shuwa."},{"book":"1 Tarihi","chapter":"10","verse":"3","text":"Yaƙin ya yi tsanani kewaye da Shawulu, kuma sa’ad da maharba suka rutsa shi, sai suka ji masa rauni."},{"book":"1 Tarihi","chapter":"10","verse":"4","text":"Sai Shawulu ya ce wa mai riƙe masa kayan yaƙi, “Zare takobinka ka soke ni, in ba haka ba waɗannan marasa kaciya za su zo su yi mini ba’a.”"},{"book":"1 Tarihi","chapter":"10","verse":"5","text":"Da mai ɗaukar masa kayan yaƙi ya ga Shawulu ya mutu, sai shi ma ya fāɗi a kan takobinsa ya mutu."},{"book":"1 Tarihi","chapter":"10","verse":"6","text":"Ta haka Shawulu da ’ya’yansa maza uku suka mutu, dukan gidansa kuwa suka mutu tare."},{"book":"1 Tarihi","chapter":"10","verse":"7","text":"Sa’ad da dukan Isra’ilawa a cikin kwari suka ga cewa mayaƙansu suna gudu, kuma cewa Shawulu da ’ya’yansa maza sun mutu, sai suka bar garuruwansu suka gudu. Filistiyawa kuwa suka zo suka zauna a cikinsu."},{"book":"1 Tarihi","chapter":"10","verse":"8","text":"Kashegari, da Filistiyawa suka zo don su tuttuɓe waɗanda suka mutu, sai suka sami Shawulu da ’ya’yansa maza sun mutu a Dutsen Gilbowa."},{"book":"1 Tarihi","chapter":"10","verse":"9","text":"Suka tuttuɓe shi suka yanke kansa suka ɗauka duk da kayan yaƙinsa, suka kuma aika ’yan aika ko’ina a ƙasar Filistiyawa, a yi shela labarin a cikin gumakansu da kuma mutanensu."},{"book":"1 Tarihi","chapter":"10","verse":"10","text":"Suka sa kayan yaƙinsa a haikalin allahnsu suka kuma rataye kansa a haikalin Dagon."},{"book":"1 Tarihi","chapter":"10","verse":"11","text":"Sa’ad da mazaunan Yabesh Gileyad suka ji dukan abin da Filistiyawa suka yi wa Shawulu,"},{"book":"1 Tarihi","chapter":"10","verse":"12","text":"sai dukan jarumawa suka tafi suka ɗauki jikunan Shawulu da na ’ya’yansa maza suka kawo Yabesh. Sa’an nan suka binne ƙasusuwan a ƙarƙashin babban itace oak a Yabesh, suka kuma yi azumi kwana bakwai."},{"book":"1 Tarihi","chapter":"10","verse":"13","text":"Shawulu ya mutu domin rashin aminci ga Ubangiji; bai kiyaye maganar Ubangiji ba, ya ma nemi shawarar mace mai duba,"},{"book":"1 Tarihi","chapter":"10","verse":"14","text":"bai kuwa nemi nufin Ubangiji ba. Saboda haka Ubangiji ya kashe shi, ya miƙa mulkin ga Dawuda ɗan Yesse."}]}