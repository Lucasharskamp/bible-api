{"data":[{"book":"Matej","chapter":"12","verse":"1","text":"U ono je vrijeme neke subote Isus s učenicima prolazio žitnim poljima. Učenici su ogladnjeli te počeli trgati klasje i jesti ga."},{"book":"Matej","chapter":"12","verse":"2","text":"Opaze to neki farizeji pa rekoše: “Ne bi to smjeli činiti! Zakonom je zabranjeno skupljati usjev subotom!”"},{"book":"Matej","chapter":"12","verse":"3","text":"Ali Isus im odgovori: “Niste li u Pismu čitali o tomu što je učinio kralj David kad su on i njegovi pratitelji ogladnjeli?"},{"book":"Matej","chapter":"12","verse":"4","text":"Ušao je u Dom Božji12:4 U Hram. te su pojeli prinesen kruh koji nije bilo dopušteno jesti ni njemu ni njegovim pratiocima, nego samo svećenicima."},{"book":"Matej","chapter":"12","verse":"5","text":"Niste li u Zakonu pročitali da svećenici služeći subotom u Hramu krše Zakon, a ipak nemaju krivnje?"},{"book":"Matej","chapter":"12","verse":"6","text":"A ja vam kažem da je ovdje nešto veće od Hrama!"},{"book":"Matej","chapter":"12","verse":"7","text":"Kad biste zaista razumjeli što znači: ‘Draže mi je da ste milosrdni nego da mi prinosite žrtve’, ne biste osuđivali ove nedužne."},{"book":"Matej","chapter":"12","verse":"8","text":"Ja, Sin Čovječji, gospodar sam subote.”"},{"book":"Matej","chapter":"12","verse":"9","text":"Zatim ode u sinagogu"},{"book":"Matej","chapter":"12","verse":"10","text":"i ondje spazi čovjeka usahnule ruke. Da bi ga mogli optužiti zbog potvrdnog odgovora, farizeji upitaju Isusa: “Je li dopušteno subotom iscijeliti?”"},{"book":"Matej","chapter":"12","verse":"11","text":"On odgovori: “Tko to od vas ne bi svoju jedinu ovcu ako bi u subotu upala u jamu iz nje izvadio?"},{"book":"Matej","chapter":"12","verse":"12","text":"A koliko je čovjek vredniji od ovce! Subotom je, dakle, slobodno činiti dobro.”"},{"book":"Matej","chapter":"12","verse":"13","text":"Onome čovjeku zatim reče: “Ispruži ruku!” On ju ispruži, a ruka mu postane zdrava kao i druga."},{"book":"Matej","chapter":"12","verse":"14","text":"A farizeji se, čim su izišli iz sinagoge, okupe na vijećanje da se dogovore kako da ga smaknu."},{"book":"Matej","chapter":"12","verse":"15","text":"Ali Isus je to znao pa je otišao iz sinagoge s mnogima koji su ga slijedili. Sve je bolesne među njima iscijelio,"},{"book":"Matej","chapter":"12","verse":"16","text":"a on im je oštro zabranjivao da ga očituju."},{"book":"Matej","chapter":"12","verse":"17","text":"Time se ispunilo Izaijino proročanstvo:"},{"book":"Matej","chapter":"12","verse":"18","text":"“Ovo je moj ljubljeni Sluga,"},{"book":"Matej","chapter":"12","verse":"19","text":"Neće se prepirati ni vikati,"},{"book":"Matej","chapter":"12","verse":"20","text":"Ni zgažene trske neće slomiti,"},{"book":"Matej","chapter":"12","verse":"21","text":"U njegovo će se ime uzdati narodi.”12:18-21 Izaija 42:1-4."},{"book":"Matej","chapter":"12","verse":"22","text":"Tada Isusu dovedu zloduhom opsjednuta, slijepa i nijema čovjeka. Isus ga iscijeli te on progovori i progleda."},{"book":"Matej","chapter":"12","verse":"23","text":"Mnoštvo je osupnuto pitalo: “Da on nije Mesija, Sin Davidov?”"},{"book":"Matej","chapter":"12","verse":"24","text":"Kad su za to čuli farizeji, rekoše: “Taj izgoni zle duhove pomoću Beelzebula, poglavice zlih duhova.”"},{"book":"Matej","chapter":"12","verse":"25","text":"Znajući što misle, Isus im reče: “Svako podijeljeno kraljevstvo propada. Grad ili dom ne može opstati ako je iznutra razjedinjen."},{"book":"Matej","chapter":"12","verse":"26","text":"Ako dakle Sotona izgoni Sotonu, njegovo je kraljevstvo razjedinjeno. Kako će se onda održati?"},{"book":"Matej","chapter":"12","verse":"27","text":"Ako ja zaista izgonim zle duhove uz pomoć Beelzebula, čijom ih pomoći istjeruju vaši sljedbenici? Zato će vas oni osuditi."},{"book":"Matej","chapter":"12","verse":"28","text":"Ali ako ja izgonim zloduhe pomoću Božjega Duha, onda je k vama stiglo Božje kraljevstvo."},{"book":"Matej","chapter":"12","verse":"29","text":"Ne možete ući u kuću snažnog čovjeka i opljačkati ga a da ga najprije ne svežete. Tek tada ga možete orobiti."},{"book":"Matej","chapter":"12","verse":"30","text":"Tko nije na mojoj strani, zapravo je protiv mene; i svatko tko sa mnom ne skuplja, zapravo rastjeruje."},{"book":"Matej","chapter":"12","verse":"31","text":"Zato će se, kažem vam, ljudima oprostiti svaki grijeh i bogohulstvo, ali hula na Svetoga Duha neće se oprostiti."},{"book":"Matej","chapter":"12","verse":"32","text":"Ipak, onome koji što kaže protiv Sina Čovječjega oprostit će se, ali kaže li što protiv Svetoga Duha, neće mu se oprostiti ni na ovome ni u budućemu svijetu."},{"book":"Matej","chapter":"12","verse":"33","text":"Odlučite se dakle: ili je stablo dobro i donosi dobar rod ili je nevaljalo i donosi zao rod. Pa drvo se poznaje po plodovima."},{"book":"Matej","chapter":"12","verse":"34","text":"Zmijski rode! Kako biste i mogli govoriti dobro kad ste zli? Jer usta govore ono čega je srce prepuno."},{"book":"Matej","chapter":"12","verse":"35","text":"Dobar čovjek iz riznice svojega srca iznosi dobro, a zao čovjek zlo."},{"book":"Matej","chapter":"12","verse":"36","text":"A ja vam kažem da će ljudi za svaku bezrazložnu riječ koju izgovore položiti račun na Sudnji dan."},{"book":"Matej","chapter":"12","verse":"37","text":"Vlastite će te riječi opravdati ili osuditi.”"},{"book":"Matej","chapter":"12","verse":"38","text":"Zatim mu neki pismoznanci i farizeji rekoše: “Učitelju, htjeli bismo da nam pokažeš neki znak.”"},{"book":"Matej","chapter":"12","verse":"39","text":"On im odgovori: “Samo zao i nevjernički naraštaj traži znak, ali neće mu se dati drugoga osim znaka proroka Jone."},{"book":"Matej","chapter":"12","verse":"40","text":"Kao što je Jona tri dana i tri noći proveo u utrobi morske nemani, tako ću i ja, Sin Čovječji, provesti u krilu zemlje tri dana i tri noći."},{"book":"Matej","chapter":"12","verse":"41","text":"Stanovnici Ninive ustat će protiv ovoga naraštaja na Sudu i osuditi ga jer su se oni obratili na Jonino propovijedanje. S vama je ovdje i veći od Jone!"},{"book":"Matej","chapter":"12","verse":"42","text":"Kraljica Juga12:42 Kraljica od Sabe. ustat će protiv ovoga naraštaja na Sudu i osuditi ga jer je izdaleka došla čuti Salomonovu mudrost; s vama je ovdje i veći od Salomona."},{"book":"Matej","chapter":"12","verse":"43","text":"Kad nečisti duh iziđe iz čovjeka, luta bezvodnim mjestima tražeći odmora, ali ga ne nalazi."},{"book":"Matej","chapter":"12","verse":"44","text":"Tada kaže: ‘Vratit ću se u kuću iz koje sam izišao.’ Vrati se i svoj stari dom zatekne prazan, pometen i čist."},{"book":"Matej","chapter":"12","verse":"45","text":"Zatim ode pronaći drugih sedam duhova još gorih od sebe te svi oni uđu u čovjeka i u njemu se nastane. Na kraju tako čovjeku bude i gore nego prije. Tako će biti i ovome zlom naraštaju.”"},{"book":"Matej","chapter":"12","verse":"46","text":"Dok je Isus još govorio mnoštvu, vani su stajali njegova majka i braća želeći s njime razgovarati."},{"book":"Matej","chapter":"12","verse":"47","text":"Netko mu je rekao: “Evo, tu su ti majka i braća. Žele s tobom razgovarati.”"},{"book":"Matej","chapter":"12","verse":"48","text":"On odgovori: “Tko mi je majka? Tko su mi braća?”"},{"book":"Matej","chapter":"12","verse":"49","text":"Pokaže zatim prema svojim učenicima. “Evo,” reče, “to su mi majka i braća!"},{"book":"Matej","chapter":"12","verse":"50","text":"Zaista, tko god čini volju mojega nebeskog oca, taj mi je i brat, i sestra, i majka!”"}]}