{"data":[{"book":"मत्ती","chapter":"22","verse":"1","text":"इसपै यीशु फेर उनतै उदाहरणां म्ह कहण लाग्या,"},{"book":"मत्ती","chapter":"22","verse":"2","text":"“सुर्ग का राज्य उस राजा की ढाळ सै, जिसनै अपणे बेट्टे का ब्याह करया।"},{"book":"मत्ती","chapter":"22","verse":"3","text":"अर उसनै अपणे नौकरां ताहीं भेज्या, के न्योंदे होड़ माणसां ताहीं ब्याह के जिमणे म्ह बुलावै; पर उननै आणा न्ही चाह्या।”"},{"book":"मत्ती","chapter":"22","verse":"4","text":"“फेर उसनै और नौकरां ताहीं न्यू कहकै भेज्या, ‘न्योंदे होड़ माणसां ताहीं कहो देक्खों, मन्नै भोज त्यार कर लिया सै, अर मेरे बळध अर पळे होड़ डान्गर काट लिये सै: सारा कुछ त्यार सै; ब्याह के जिमणे म्ह आओ।’”"},{"book":"मत्ती","chapter":"22","verse":"5","text":"पर वे बेपरवाह होकै चले गये, कोए अपणे खेत्तां म्ह, कोए अपणे धन्धे पै।"},{"book":"मत्ती","chapter":"22","verse":"6","text":"और कई माणसां नै तो राजा के नौकरां ताहीं पकड़कै उनकी बेजती करी अर उन ताहीं मार दिया।"},{"book":"मत्ती","chapter":"22","verse":"7","text":"जिब राजा नै यो सुण्या तो छो म्ह भरग्या, अर अपणी पलटन भेजकै उन हत्यारा का नाश करया, अर उनके नगर फूँक दिए।"},{"book":"मत्ती","chapter":"22","verse":"8","text":"फेर राजा नै अपणे नौकरां तै कह्या, ब्याह का भोज तो त्यार सै, पर के न्योंदे होड़ माणस इस जोग्गे कोनी ठहरे।"},{"book":"मत्ती","chapter":"22","verse":"9","text":"इस करकै चौराहयाँ पै जाओ, अर जितने माणस थमनै मिलै, सारया ताहीं ब्याह कै भोज म्ह बुला ल्याओ।"},{"book":"मत्ती","chapter":"22","verse":"10","text":"इस तरियां उसके नौकरां नै सड़कां पै जाकै के भुन्डे़, के आच्छे, जितने मिले सारया ताहीं कठ्ठा करया; ब्याह का घर मेहमानां तै भरग्या।"},{"book":"मत्ती","chapter":"22","verse":"11","text":"जिब राजा मेहमानां नै देखण भीत्त्तर आया, तो उसनै ओड़ै एक माणस ताहीं देख्या, जो ब्याह आळे लत्ते कोनी पहररया था।"},{"book":"मत्ती","chapter":"22","verse":"12","text":"उसनै उसतै बुझ्झया, हे दोस्त, तू ब्याह म्ह पैहरे जाण आळे लत्ते पहरे बिना उरै क्यातै आ ग्या। उसका मुँह बन्द होग्या।"},{"book":"मत्ती","chapter":"22","verse":"13","text":"फेर राजा नै नौकरां तै कह्या, इसके हाथ-पैर जुड़कै उस ताहीं बाहरणै अन्धेरे म्ह गेर द्यो, ओड़ै रोणा, अर दाँत पिसणा होवैगा।"},{"book":"मत्ती","chapter":"22","verse":"14","text":"“क्यूँके बुलाये होड़ तो घणे सै पर चुणे होए कम सै।”"},{"book":"मत्ती","chapter":"22","verse":"15","text":"फेर फरीसियाँ नै आकै आप्पस म्ह विचार करया, के उसनै किस ढाळ बात्तां म्ह फसावा।"},{"book":"मत्ती","chapter":"22","verse":"16","text":"इस तरियां उननै अपणे चेल्यां ताहीं हेरोदेस राजा के समर्थकां कै गेल्या उसकै धोरै न्यू कहण नै भेज्या, “हे गुरु, हमनै बेरा सै, के तू साच्चा सै, अर परमेसवर की राह सच्चाई तै सिखावै सै; अर किसे की परवाह कोनी करदा, क्यूँके तू माणसां का मुँह देखकै बात कोनी करदा।"},{"book":"मत्ती","chapter":"22","verse":"17","text":"इस करकै हमनै बता तन्नै के समझ आवै सै? कैसर तै चुंगी देणा ठीक सै के न्ही।”"},{"book":"मत्ती","chapter":"22","verse":"18","text":"यीशु नै उनका कपट जाणकै कह्या, “हे कपटियों, मन्नै क्यांतै परखो सो?"},{"book":"मत्ती","chapter":"22","verse":"19","text":"कर का सिक्का मेरै ताहीं दिखाओ।” फेर उसकै धोरै एक दीनार (एक दिन की मजदूरी) लियाये।"},{"book":"मत्ती","chapter":"22","verse":"20","text":"उसनै उनतै कह्या, “या छाप अर नाम किसका सै?”"},{"book":"मत्ती","chapter":"22","verse":"21","text":"उननै उसतै कह्या, “कैसर का।” फेर उसनै उनतै कह्या, “जो कैसर का सै, वो कैसर ताहीं; अर जो परमेसवर का सै, वो परमेसवर ताहीं द्यो।”"},{"book":"मत्ती","chapter":"22","verse":"22","text":"न्यू सुणकै उननै हैरानी होई, उस ताहीं छोड़कै चले ग्ये।"},{"book":"मत्ती","chapter":"22","verse":"23","text":"उस्से दिन सदूकी जो कहवै सै के मरे होया का दुबारा जिन्दा उठणा सै ए कोनी, उसकै धोरै आये अर उसतै बुझ्झया,"},{"book":"मत्ती","chapter":"22","verse":"24","text":"“हे गुरु, मूसा नबी नै कह्या था के जै कोए माणस बेऊलादा मर जावै, तो उसका भाई उसकी घरआळी तै ब्याह करकै अपणे भाई कै खात्तर पीढ़ी पैदा करै।"},{"book":"मत्ती","chapter":"22","verse":"25","text":"इब म्हारै उरै सात भाई थे; पैहल्ड़ा ब्याह करकै मरग्या, अर ऊलाद ना होण कै कारण अपणी घरआळी अपणे भाई कै खात्तर छोड़ ग्या।"},{"book":"मत्ती","chapter":"22","verse":"26","text":"इस्से तरियां दुसरे अर तीसरे नै भी करया, अर सातुवां तक योए होया।"},{"book":"मत्ती","chapter":"22","verse":"27","text":"सारया पाच्छै वा बिरबान्नी भी मरगी।"},{"book":"मत्ती","chapter":"22","verse":"28","text":"आखर म्ह जिन्दा होण पै वा सातुवां म्ह तै किसकी घरआळी होवैगी? क्यूँके वा सारया की घरआळी बण ली थी।”"},{"book":"मत्ती","chapter":"22","verse":"29","text":"यीशु नै उनतै जवाब दिया, “थारी गलती या सै के थम पवित्र ग्रन्थ अर परमेसवर की सामर्थ नै न्ही जाणते।"},{"book":"मत्ती","chapter":"22","verse":"30","text":"क्यूँके मरकै जिन्दा हो जाणकै बाद ब्याह शादी कोनी होन्दी, पर सुर्ग म्ह परमेसवर के सुर्गदूत्तां की ढाळ होवैगें।"},{"book":"मत्ती","chapter":"22","verse":"31","text":"पर मरकै जिन्दा हो जाणकै बाबत के थमनै यो वचन कोनी पढ़्या जो परमेसवर नै थारे तै कह्या"},{"book":"मत्ती","chapter":"22","verse":"32","text":"‘मै अब्राहम का परमेसवर, अर इसहाक का परमेसवर, याकूब का परमेसवर सूं’? वो मरे होया का न्ही, पर जिन्दा का परमेसवर सै।”"},{"book":"मत्ती","chapter":"22","verse":"33","text":"न्यू सुणकै माणस उसके उपदेश तै हैरान होए।"},{"book":"मत्ती","chapter":"22","verse":"34","text":"जिब फरीसियाँ नै सुण्या के यीशु नै सदूकियाँ का मुँह बन्द कर दिया, तो वे कठ्ठे होए।"},{"book":"मत्ती","chapter":"22","verse":"35","text":"शास्त्री समाज के माणसां म्ह तै एक नै उस ताहीं परखण कै खात्तर उसतै बुझ्झया,"},{"book":"मत्ती","chapter":"22","verse":"36","text":"“हे गुरु, नियम-कायदा म्ह कौण सा हुकम बड्ड़ा सै?”"},{"book":"मत्ती","chapter":"22","verse":"37","text":"यीशु नै उसतै कह्या, “तू परमेसवर अपणे प्रभु तै अपणे पूरे मन अर अपणे सारे प्राण अर अपणी सारी बुद्धि के साथ प्यार राख।"},{"book":"मत्ती","chapter":"22","verse":"38","text":"पैहला अर बड्ड़ा हुकम तो योए सै।"},{"book":"मत्ती","chapter":"22","verse":"39","text":"अर उस्से जिसा यो दुसरा भी सै के तू अपणे पड़ोसी तै अपणे जिसा प्यार राख।"},{"book":"मत्ती","chapter":"22","verse":"40","text":"ये दो हुकम सारे नियम-कायदे अर नबियाँ का निचोड़ (आधार) सै।”"},{"book":"मत्ती","chapter":"22","verse":"41","text":"जिब फरीसी कठ्ठे थे, तो यीशु नै उनतै बुझया,"},{"book":"मत्ती","chapter":"22","verse":"42","text":"“मसीह कै बारै म्ह थम के सोच्चो सो? वो किसका बेट्टा सै?” उननै यीशु तै कह्या, “दाऊद का।”"},{"book":"मत्ती","chapter":"22","verse":"43","text":"यीशु नै उनतै बुझया, “तो दाऊद आत्मा म्ह होकै उसनै प्रभु क्यांतै कहवै सै?”"},{"book":"मत्ती","chapter":"22","verse":"44","text":"“‘प्रभु नै, मेरै प्रभु तै कह्या, मेरै सोळे कान्ही बैठ, जिब ताहीं के मै तेरे बैरियाँ ताहीं तेरे पायां म्ह ना झुका दियुँ।’”"},{"book":"मत्ती","chapter":"22","verse":"45","text":"“भला, जिब दाऊद उसनै प्रभु कहवै सै, तो वो उसका बेट्टा किस ढाळ होया?”"},{"book":"मत्ती","chapter":"22","verse":"46","text":"उसके जवाब म्ह कोए भी एक बात न्ही कह सक्या। पर उस दिन तै दुबारै उसतै कीमे और बुझ्झण की हिम्मत कोनी करी।"}]}