{"data":[{"book":"Apostolien teot","chapter":"16","verse":"1","text":"Paavali ja Silas menivät ensin Derbeen ja sieltä Lystraan, missä he tutustuivat Timoteukseen. Tämä oli nuori kristitty, jonka äiti oli Jeesukseen uskova juutalainen, mutta isä kreikkalainen."},{"book":"Apostolien teot","chapter":"16","verse":"2","text":"Lystran ja Ikonionin uskovat arvostivat Timoteusta,"},{"book":"Apostolien teot","chapter":"16","verse":"3","text":"ja Paavali ehdotti, että tämä lähtisi heidän mukaansa matkalle. Alueella asuvien juutalaisten takia Timoteus ympärileikattiin ennen matkaa; kaikkihan tiesivät, että hänen isänsä oli kreikkalainen."},{"book":"Apostolien teot","chapter":"16","verse":"4","text":"He etenivät kaupungista toiseen ja kertoivat Jerusalemin kokouksessa tehdystä päätöksestä, joka koski pakanuudesta kääntyneitä kristittyjä."},{"book":"Apostolien teot","chapter":"16","verse":"5","text":"Seurakuntien usko ja jäsenmäärä kasvoi päivä päivältä."},{"book":"Apostolien teot","chapter":"16","verse":"6","text":"Tämän jälkeen he kulkivat Fryygian ja Galatian läpi, sillä Pyhä Henki oli kieltänyt heitä menemästä nyt Vähään-Aasiaan."},{"book":"Apostolien teot","chapter":"16","verse":"7","text":"Mysian rajamailla he päättivät suunnistaa pohjoiseen, Bityniaan, mutta Jeesuksen Henki ei taaskaan antanut heidän mennä sinnepäin."},{"book":"Apostolien teot","chapter":"16","verse":"8","text":"Sen vuoksi he kulkivat Mysian läpi Trooaan kaupunkiin."},{"book":"Apostolien teot","chapter":"16","verse":"9","text":"Yöllä Paavali näki näyn. Kreikkalainen mies pyysi häntä: »Tule tänne Makedoniaan auttamaan meitä.»"},{"book":"Apostolien teot","chapter":"16","verse":"10","text":"Tahdoimme16:10 Luukas, tämän kirjan kirjoittaja, liittyi tässä Paavalin seuraan ja oli hänen matkallaan mukana. päästä heti lähtemään, sillä tajusimme, että Jumala halusi lähettää meidät Makedoniaan levittämään hyvää uutista."},{"book":"Apostolien teot","chapter":"16","verse":"11","text":"Lähdimme purjehtimaan Trooaasta, tulimme suoraan Samotrakeen ja sieltä seuraavana päivänä Neapolikseen."},{"book":"Apostolien teot","chapter":"16","verse":"12","text":"Lopulta olimme Filippissä, Makedonian rajalla sijaitsevassa Rooman16:12 Sisältyy ajatukseen. siirtokunnassa, ja jäimme sinne muutamaksi päiväksi."},{"book":"Apostolien teot","chapter":"16","verse":"13","text":"Sapattina lähdimme kaupungista joen rantaan, jossa arvelimme olevan kokouspaikan. Muutamia naisia tulikin sinne, ja me opetimme heille Raamattua."},{"book":"Apostolien teot","chapter":"16","verse":"14","text":"Eräs heistä oli tyatiralainen purppurakauppias Lyydia. Hän kunnioitti ennestäänkin Jumalaa, ja nyt Herra avasi hänen sydämensä ottamaan vastaan sen, mistä Paavali puhui."},{"book":"Apostolien teot","chapter":"16","verse":"15","text":"Hänet kastettiin, samoin koko hänen talonväkensä. Hän sanoi meille: »Jos pidätte minua Jeesuksen oppilaana, tulkaa kotiini ja jääkää vieraikseni.» Hän suorastaan vaati meitä lähtemään mukaansa."},{"book":"Apostolien teot","chapter":"16","verse":"16","text":"Kun eräänä päivänä olimme menossa kokouspaikalle rantaan, vastaamme tuli pahojen henkien vallassa oleva orjatyttö, joka osasi ennustaa. Tytön isäntä sai hänen avullaan paljon tuloja."},{"book":"Apostolien teot","chapter":"16","verse":"17","text":"Tyttö alkoi kulkea perässämme ja huutaa: »Nämä miehet ovat Jumalan palvelijoita! He ilmoittavat teille, miten voitte pelastua.»"},{"book":"Apostolien teot","chapter":"16","verse":"18","text":"Tätä jatkui monta päivää. Lopulta Paavali kääntyi perin juurin kyllästyneenä ja sanoi tytössä olevalle hengelle: »Käsken sinua lähtemään hänestä Jeesuksen Kristuksen nimessä.» Tyttö vapautui heti."},{"book":"Apostolien teot","chapter":"16","verse":"19","text":"Orjatytön omistajien oli nyt turha odottaa rikastuvansa hänen avullaan. He ottivat Paavalin ja Silaan kiinni ja raahasivat torille kaupungin johdon tuomittavaksi."},{"book":"Apostolien teot","chapter":"16","verse":"20,21","text":"»Nämä juutalaiset saavat aikaan häiriötä kaupungissamme», he selittivät tuohtuneina. »He opettavat ihmisiä tekemään kaikkea sellaista, minkä Rooman laki kieltää.»"},{"book":"Apostolien teot","chapter":"16","verse":"22","text":"Kaupunkilaiset kääntyivät hetkessä Paavalia ja Silasta vastaan. Viranomaiset käskivät riisua heidät ja hakata perin pohjin."},{"book":"Apostolien teot","chapter":"16","verse":"23","text":"Rajun pieksämisen jälkeen heidät teljettiin vankilaan. Vanginvartija vastasi omalla hengellään siitä, etteivät vangit karanneet.16:23 Sisältyy ajatukseen."},{"book":"Apostolien teot","chapter":"16","verse":"24","text":"Sen vuoksi hän pani Paavalin ja Silaan perimmäiseen selliin ja lukitsi jalkapuuhun."},{"book":"Apostolien teot","chapter":"16","verse":"25","text":"Puolenyön aikaan miehet rukoilivat ja lauloivat kiitosvirsiä. Muut vangit kuuntelivat."},{"book":"Apostolien teot","chapter":"16","verse":"26","text":"Silloin tuli yhtäkkiä voimakas maanjäristys. Se sai koko vankilan perustukset järkkymään, ovet avautuivat ja vankien kahleet irtosivat."},{"book":"Apostolien teot","chapter":"16","verse":"27","text":"Kun vanginvartija heräsi ja näki, että ovet olivat auki, hän luuli vankien karanneen ja aikoi tappaa heti itsensä."},{"book":"Apostolien teot","chapter":"16","verse":"28","text":"Silloin Paavali huusi: »Rauhoitu, me olemme kaikki täällä!»"},{"book":"Apostolien teot","chapter":"16","verse":"29","text":"Pelosta vavisten vartija pyysi valoa ja juoksi selliin Paavalin ja Silaan luo."},{"book":"Apostolien teot","chapter":"16","verse":"30","text":"Hän vei heidät ulos ja kysyi: »Hyvät herrat, mitä minun on tehtävä, että pelastuisin?»"},{"book":"Apostolien teot","chapter":"16","verse":"31","text":"He vastasivat: »Usko Jeesukseen, niin sinä ja koko perheesi pelastutte.»"},{"book":"Apostolien teot","chapter":"16","verse":"32","text":"He kertoivat hänen kodissaan Jumalan hyvän uutisen Jeesuksesta."},{"book":"Apostolien teot","chapter":"16","verse":"33","text":"Hän pesi vankien haavat. Koko perhe kastettiin."},{"book":"Apostolien teot","chapter":"16","verse":"34","text":"Sitten vanginvartija kutsui vieraat aterialle. Hän oli hyvin iloissaan siitä, että hän ja koko talonväki olivat saaneet uskon Jumalaan."},{"book":"Apostolien teot","chapter":"16","verse":"35","text":"Kaupungin johto lähetti seuraavana aamuna poliisit sanomaan vartijalle: »Päästä ne miehet menemään.»"},{"book":"Apostolien teot","chapter":"16","verse":"36","text":"Vartija kertoi Paavalille, että heidät oli nyt virallisesti vapautettu."},{"book":"Apostolien teot","chapter":"16","verse":"37","text":"Mutta Paavali sanoi: »Me olemme Rooman kansalaisia, ja kuitenkin meitä on ruoskittu julkisesti ilman oikeudenkäyntiä, ja sitten meidät on vielä teljetty vankilaan. Nyt meistä haluttaisiin päästä vähin äänin eroon. Ei, kyllä johtajat saavat itse tulla vapauttamaan meidät.»"},{"book":"Apostolien teot","chapter":"16","verse":"38","text":"Poliisit kertoivat johtomiehille, mitä Paavali oli sanonut. Nämä pelästyivät, kun kuulivat Paavalin ja Silaan olevan Rooman kansalaisia."},{"book":"Apostolien teot","chapter":"16","verse":"39","text":"He tulivat nöyrästi suostuttelemaan vankeja, että nämä lähtisivät kaupungista."},{"book":"Apostolien teot","chapter":"16","verse":"40","text":"Paavali ja Silas menivät vielä käymään Lyydian kotona, jossa oli muitakin uskovia. Apostolit julistivat heille Jumalan sanaa ja lähtivät jatkamaan matkaa."}]}