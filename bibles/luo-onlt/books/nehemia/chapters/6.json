{"data":[{"book":"Nehemia","chapter":"6","verse":"1","text":"Ka wach nobiro ne Sanbalat, Tobia, Geshem ma ja-Arabu kod wasikwa mamoko modongʼ nine wagero ohinga kendo ne onge kamoro amora mane otuch, kata obedo ni e sechego ne pod ok aguro dhorangach."},{"book":"Nehemia","chapter":"6","verse":"2","text":"Sanbalat kod Geshem noorona wach kama: “Bi mondo warom e achiel kuom mier mantiere e holo mar Ono.”"},{"book":"Nehemia","chapter":"6","verse":"3","text":"omiyo ne aoronegi jaote gi dwoko niya, “An kod tich maduongʼ kendo ok anyal lor piny. Ere gima tangʼ mi tich chungʼ mi aweye kendo alor piny abi iri?”"},{"book":"Nehemia","chapter":"6","verse":"4","text":"Ne giorona wach achielni nyadingʼwen, to seche duto ne amiyogi dwoko machalre."},{"book":"Nehemia","chapter":"6","verse":"5","text":"Eka, e ote mar abich, Sanbalat noorona jakonyne mana gi wach achielni, kendo e lwete ne nitie baruwa ma ok omuon"},{"book":"Nehemia","chapter":"6","verse":"6","text":"mane ondike niya:"},{"book":"Nehemia","chapter":"6","verse":"7","text":"kendo iseyiero jonabi mondo okor wachni Jerusalem ni, ‘Nitiere ruoth e piny Juda!’ Koro wachni biro dwogone ruoth; omiyo bi, mondo wapim wachni.”"},{"book":"Nehemia","chapter":"6","verse":"8","text":"Ne aorone dwoko niya, “Gima iwachono ok en adier; mano iparo mana gi pachi owuon.”"},{"book":"Nehemia","chapter":"6","verse":"9","text":"Ne gitemo mana mar bwogowa, kagiwacho niya, “Lwetgi biro bedo mayom yom, kendo ok gibi tieko tijni.”"},{"book":"Nehemia","chapter":"6","verse":"10","text":"Chiengʼ moro achiel ne adhi e od Shemaya wuod Delaya, ma wuod Mehetabel, mane olorne ei dalane. Nowacho niya, “We warom e od Nyasaye, ei hekalu, kendo mondo walor dhout hekalu, nikech gibiro negi gotienoni.”"},{"book":"Nehemia","chapter":"6","verse":"11","text":"To ne awacho niya, “Bende dichwo machalo koda kama diringi? Koso ngʼato kaka an nyalo dhi ei hekalu mondo ores ngimane? Ok abi dhi kata nade!”"},{"book":"Nehemia","chapter":"6","verse":"12","text":"Ne afwenyo ni Nyasaye ne ok oore, to ne osekoro wach kuoma nikech Tobia kod Sanbalat ne osengʼiewe mar timo kamano."},{"book":"Nehemia","chapter":"6","verse":"13","text":"Ne osengʼiewe mondo obwoga eka atim richo mar timo ma, bangʼe gimiya nying marach mar njawo kita."},{"book":"Nehemia","chapter":"6","verse":"14","text":"Par Tobia kod Sanbalat, yaye Nyasacha, kuom gima gisetimo; par bende janabi madhako miluongo ni Noadia kod jonabi mamoko mosetemo bwoga."},{"book":"Nehemia","chapter":"6","verse":"15","text":"Omiyo gedo mar ohinga norumo e odiechiengʼ mar piero ariyo gabich mar Elul, kendo gedono nokawo ndalo piero abich gariyo."},{"book":"Nehemia","chapter":"6","verse":"16","text":"Ka wasikwa duto nowinjo ma, ogendini molworowa luoro nomako kendo chunygi nobwok, nikech negifwenyo ni tijni notim gi teko mar Nyasachwa."},{"book":"Nehemia","chapter":"6","verse":"17","text":"Bende, e ndalogo joka ruoth ma Juda ne oro barupe mangʼeny ne Tobia, kendo dwoko mag Tobia ne medo bironegi."},{"book":"Nehemia","chapter":"6","verse":"18","text":"Nimar ji mangʼeny Juda nokwongʼorene, nikech ne en or Shekania wuod Ara, to wuode Jehohanan nonywomo nyar Meshulam wuod Berekia."},{"book":"Nehemia","chapter":"6","verse":"19","text":"Kata kamano, negisiko ka gikelona wach mar timne maber kendo nyise gima awacho. To Tobia nodhi nyime ka orona barupe mondo gibwogago."}]}