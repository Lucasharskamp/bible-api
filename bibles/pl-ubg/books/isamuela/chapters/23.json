{"data":[{"book":"I Samuela","chapter":"23","verse":"1","text":"Wtedy doniesiono Dawidowi: Oto Filistyni zdobywają Keilę i plądrują klepiska."},{"book":"I Samuela","chapter":"23","verse":"2","text":"I Dawid radził się PANA: Czy mam iść i uderzyć na tych Filistynów? PAN odpowiedział Dawidowi: Idź i pobij Filistynów, i wybawisz Keilę."},{"book":"I Samuela","chapter":"23","verse":"3","text":"Ludzie Dawida powiedzieli mu: Oto boimy się tu, w ziemi judzkiej, a cóż dopiero, jeśli pójdziemy do Keili przeciw wojskom Filistynów."},{"book":"I Samuela","chapter":"23","verse":"4","text":"Dawid ponownie radził się PANA. A PAN odpowiedział mu: Wstań, idź do Keili, gdyż wydam Filistynów w twoje ręce."},{"book":"I Samuela","chapter":"23","verse":"5","text":"Dawid wyruszył więc ze swoimi ludźmi do Keili, walczył z Filistynami, uprowadził ich stada i zadał im wielką klęskę. Tak Dawid wybawił mieszkańców Keili."},{"book":"I Samuela","chapter":"23","verse":"6","text":"A gdy Abiatar, syn Achimeleka, uciekł do Dawida do Keili, przyniósł w swej ręce efod."},{"book":"I Samuela","chapter":"23","verse":"7","text":"Potem doniesiono Saulowi, że Dawid przybył do Keili. I Saul powiedział: Bóg wydał go w moje ręce, gdyż sam się zamknął, wchodząc do miasta mającego bramy i rygle."},{"book":"I Samuela","chapter":"23","verse":"8","text":"Saul zwołał więc cały lud na wojnę, by wyruszyć do Keili i oblegać Dawida oraz jego ludzi."},{"book":"I Samuela","chapter":"23","verse":"9","text":"A gdy Dawid dowiedział się, że Saul potajemnie knuje zło przeciw niemu, powiedział do kapłana Abiatara: Przynieś tu efod."},{"book":"I Samuela","chapter":"23","verse":"10","text":"I Dawid przemówił: PANIE, Boże Izraela, twój sługa usłyszał dokładnie, że Saul chce przyjść do Keili, aby zburzyć miasto z mego powodu."},{"book":"I Samuela","chapter":"23","verse":"11","text":"Czy starsi Keili wydadzą mnie w jego ręce? Czy przyjdzie też Saul, jak twój sługa usłyszał? PANIE, Boże Izraela, proszę, powiedz twemu słudze. PAN odpowiedział: Przyjdzie."},{"book":"I Samuela","chapter":"23","verse":"12","text":"Wtedy Dawid zapytał: Czy starsi Keili wydadzą mnie i moich ludzi w ręce Saula? PAN odpowiedział: Wydadzą."},{"book":"I Samuela","chapter":"23","verse":"13","text":"Dawid wstał więc wraz ze swoimi ludźmi, których było około sześciuset, wyszli z Keili i udali się, gdzie mogli. A gdy doniesiono Saulowi, że Dawid uciekł z Keili, zaniechał wyprawy."},{"book":"I Samuela","chapter":"23","verse":"14","text":"Dawid zaś przebywał na pustyni w miejscach obronnych i pozostał na górze w pustyni Zif. A Saul szukał go przez wszystkie te dni, lecz Bóg nie wydał go w jego ręce."},{"book":"I Samuela","chapter":"23","verse":"15","text":"A gdy Dawid zobaczył, że Saul wyruszył, aby czyhać na jego życie, został w lesie na pustyni Zif."},{"book":"I Samuela","chapter":"23","verse":"16","text":"Wtedy Jonatan, syn Saula, wstał i udał się do Dawida do lasu, i wzmocnił jego rękę w Bogu."},{"book":"I Samuela","chapter":"23","verse":"17","text":"I powiedział do niego: Nie bój się, bo nie znajdzie cię ręka Saula, mego ojca. Ty będziesz królował nad Izraelem, ja zaś będę drugim po tobie. Wie o tym także Saul, mój ojciec."},{"book":"I Samuela","chapter":"23","verse":"18","text":"I obaj zawarli przymierze przed PANEM, po czym Dawid pozostał w lesie, a Jonatan wrócił do domu swego ojca."},{"book":"I Samuela","chapter":"23","verse":"19","text":"Wtedy mieszkańcy Zif przyszli do Saula do Gibea i powiedzieli: Czyż Dawid nie ukrywa się u nas w miejscach obronnych w lesie, na wzgórzu Chakila, które"},{"book":"I Samuela","chapter":"23","verse":"20","text":"Teraz więc, królu, według pragnienia swojej duszy, by zejść, zejdź czym prędzej, a my postaramy się wydać go w ręce króla."},{"book":"I Samuela","chapter":"23","verse":"21","text":"Saul odpowiedział: Błogosławieni jesteście przez PANA, że zlitowaliście się nade mną."},{"book":"I Samuela","chapter":"23","verse":"22","text":"Idźcie, proszę, i przygotujcie się pilnie; dowiedzcie się, kto go tam widział, i wypatrzcie miejsce, w którym przebywa. Mówiono bowiem, że postępuje bardzo przebiegle."},{"book":"I Samuela","chapter":"23","verse":"23","text":"Wypatrzcie więc wszystkie jego kryjówki, w których się ukrywa, i wywiadujcie się o nie. Potem wróćcie do mnie z pewną wiadomością, a pójdę z wami. Jeśli będzie w ziemi, wtedy będę go szukał wśród wszystkich tysięcy w Judzie."},{"book":"I Samuela","chapter":"23","verse":"24","text":"Wstali więc i poszli do Zif przed Saulem. Dawid zaś i jego ludzie byli na pustyni Maon, na równinie po południowej stronie Jeszimona."},{"book":"I Samuela","chapter":"23","verse":"25","text":"Saul wraz z jego ludźmi również poszli, aby go szukać. Gdy doniesiono o tym Dawidowi, ten zstąpił do skały i mieszkał na pustyni Maon. Kiedy Saul o tym usłyszał, ścigał Dawida na pustyni Maon."},{"book":"I Samuela","chapter":"23","verse":"26","text":"I Saul szedł po jednej stronie góry, a Dawid i jego ludzie"},{"book":"I Samuela","chapter":"23","verse":"27","text":"Tymczasem posłaniec przybył do Saula, mówiąc: Pośpiesz się i chodź, bo Filistyni wtargnęli do ziemi."},{"book":"I Samuela","chapter":"23","verse":"28","text":"Saul zawrócił więc od pościgu za Dawidem i wyruszył przeciw Filistynom. Dlatego nazwano to miejsce Sela-Hammalekot."},{"book":"I Samuela","chapter":"23","verse":"29","text":"Dawid zaś wyruszył stamtąd i przebywał w miejscach obronnych w En-Gedi."}]}