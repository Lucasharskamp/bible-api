{"data":[{"book":"Galatians","chapter":"4","verse":"1","text":"Kintu moi koi ase, uttoradhikari to, jitia tak tai chutu bacha ase, tai nijor laga mati bari bisi thakile bhi, tai manu laga sewa kora manu nisena he ase."},{"book":"Galatians","chapter":"4","verse":"2","text":"Kintu bacha khan ke manu khan pora sai dibo jitia tak Tai laga Baba pora thik homoi to nadiye."},{"book":"Galatians","chapter":"4","verse":"3","text":"Etu karone, jitia amikhan bacha thakise, amikhan prithibi laga niyom hisab te chuli kene sewa kori thakise."},{"book":"Galatians","chapter":"4","verse":"4","text":"Kintu jitia thik homoi hoise, Isor he Tai laga Putro ke pathaise, ekjon mahila pora jonom korise, niyom te jonom korise."},{"book":"Galatians","chapter":"4","verse":"5","text":"Kunkhan niyom nichete dabi kene ase taikhan ke udhar kori bole nimite Tai eneka korise, etu pora amikhan bhi Tai laga bacha khan hoi jabole nimite."},{"book":"Galatians","chapter":"4","verse":"6","text":"Kelemane apuni khan bacha khan ase, Isor he Tai laga Putro laga Atma moi khan laga monte pathai dise, kunke, “Sorgote thaka Baba,” koi kene mate."},{"book":"Galatians","chapter":"4","verse":"7","text":"Etu nimite apuni khan aru sewa kora manu nohoi, kintu ekjon chokra ase, aru jodi ekjon chokra ase koile, titia to apuni bhi Isor dwara Tai laga ekjon uttoradhikari hoise."},{"book":"Galatians","chapter":"4","verse":"8","text":"Kintu, poila somoite to, tumikhan Isor ke najani kene thakise, aru tumikhan ke sewa koribo dise jun khan, niyom pora Isor khan nohoi4.8 Isa. 37:19; Jer. 2:11.."},{"book":"Galatians","chapter":"4","verse":"9","text":"Kintu etiya apuni khan Isor ke jani loise, aru Isor pora bhi apuni khan ke jani loise, titia hoile kele apuni khan komjur aru biya rasta phale jai ase? Apuni khan aru bhi taikhan laga nichete sewa kori bole mon ase?"},{"book":"Galatians","chapter":"4","verse":"10","text":"Apuni khan notun din, notun chand, notun saal aru mohina khan mani thake!"},{"book":"Galatians","chapter":"4","verse":"11","text":"Ki kaam apuni khan nimite moi kori dise etu eku labh nathaka hoi jabole bhoi lagi ase."},{"book":"Galatians","chapter":"4","verse":"12","text":"Bhai khan, moi apuni khan ke anurodh kori ase, moi nisena hoi jabi, kelemane moi apuni khan nisena hoi jaise. Apuni khan moike eku biya kaam kori diya nai."},{"book":"Galatians","chapter":"4","verse":"13","text":"Kintu apuni khan jane moi gaw pora bemar thaka nimite etu bhal kotha khan apuni khan ke poila pora prochar kori dise."},{"book":"Galatians","chapter":"4","verse":"14","text":"Moi laga gaw saikene apuni khan dukh pai ase, hoile bhi apuni khan moike chara nai. Aru apuni khan moike Isor laga sorgodoth thaka nisena bhal kori kene moike saise, Jisu Khrista to moi he thaka nisena."},{"book":"Galatians","chapter":"4","verse":"15","text":"Titia, hoile, apuni laga asirbad to etiya kote ase? Moi apuni khan ke etu gawahi di ase, jodi parise koile, apuni khan nijor pora nijor laga suku ulaikene moike di dibole thakise."},{"book":"Galatians","chapter":"4","verse":"16","text":"Etu nimite, moi apuni khan ke hosa kotha to koi diya nimite apuni laga dushman hoi jaise4.16 Amos 5:10.?"},{"book":"Galatians","chapter":"4","verse":"17","text":"Taikhan apuni ke jiti lobole nimite joli ase, kintu bhal nimite nohoi. Taikhan apuni ke chup kori dibole mon ase, etu pora apuni taikhan uporte he mon thakibo nimite."},{"book":"Galatians","chapter":"4","verse":"18","text":"Kintu hodai bhal kaam kori bole nimite mon jola to bhal ase, aru khali moi apuni khan logote thaka homoi te nohoi."},{"book":"Galatians","chapter":"4","verse":"19","text":"Moi laga chutu bacha khan, jitia tak Jisu Khrista apuni khan bhitor te jonom noloi titia tak moi ekjon mahila pora bacha jonom dibole dukh pa nisena pai thakibo."},{"book":"Galatians","chapter":"4","verse":"20","text":"Kintu moi itcha kore apuni khan logote thaki kene moi kotha kora laga adat to bodli kori bole nimite, kelemane moi apuni khan nimite bisi chinta ase."},{"book":"Galatians","chapter":"4","verse":"21","text":"Moike kobi, apuni khan kun niyom laga nichete thaki bole mon ase, apuni khan niyom to mani kene nathake naki?"},{"book":"Galatians","chapter":"4","verse":"22","text":"Isor kotha te likha ase, Abraham laga duijon bacha thakise, ekjon to sewa kora maiki laga bacha aru ekjon to ajad thaka maiki laga bacha4.22 Gen. 16:5; 21:2.."},{"book":"Galatians","chapter":"4","verse":"23","text":"Kintu ekjon sewa kora maiki gaw pora jonom loise, aru ekjon to kosom diya nisena ajad thaka maiki pora jonom loise."},{"book":"Galatians","chapter":"4","verse":"24","text":"Eitu khan sob to ekta dristanto nisena koi dibole nimite, kelemane etu maiki khan duita kosom loi kene ase. Ekjon to hoile Sinai pahar pora ase aru tai nokor kora bacha khan ke jonom dise. Tai Hagar ase."},{"book":"Galatians","chapter":"4","verse":"25","text":"Etiya Hagar to Sinai Pahar nisena ase, juntu Arabia te ase; aru tai etiya laga Jerusalem nisena bhi ase, kelemane tai laga bacha khan ke loi kene sewa kori kene thaki ase."},{"book":"Galatians","chapter":"4","verse":"26","text":"Kintu Jerusalem kun to uporte ase, etu to ajad ase, aru tai moi khan laga ama ase."},{"book":"Galatians","chapter":"4","verse":"27","text":"Kelemane Isor kotha te eneka likha ase,"},{"book":"Galatians","chapter":"4","verse":"28","text":"Kintu apuni, bhai khan, Isaac nisena, kosom diya laga bacha khan ase."},{"book":"Galatians","chapter":"4","verse":"29","text":"Kintu ekta homoi te kun gaw mangso pora jonom loise Isor Atma pora jonom luwa ekjon ke dukh dise. Etiya bhi eneka ase4.29 Gen. 21:9.."},{"book":"Galatians","chapter":"4","verse":"30","text":"Kintu Isor kotha pora ki koi ase? “Sewa kora laga maiki aru tai laga chokra ke pathai dibi. Kelemane sewa kora maiki laga chokra aru ajad thaka maiki laga chokra eke logote thaki bole na paribo4.30 Gen. 21:10. .”"},{"book":"Galatians","chapter":"4","verse":"31","text":"Etu nimite, bhai khan, moi khan sewa kora maiki laga bacha khan nohoi, kintu ajad thaka maiki laga bacha khan ase."}]}