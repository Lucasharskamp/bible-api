{"data":[{"book":"Lúkas","chapter":"21","verse":"1","text":"Jesús stóð í musterinu og virti fyrir sér auðmenn sem voru að bera fram gjafir til musterisins."},{"book":"Lúkas","chapter":"21","verse":"2","text":"Þá kom þar að fátæk ekkja sem gaf tvo litla koparpeninga."},{"book":"Lúkas","chapter":"21","verse":"3","text":"„Þessi fátæka ekkja hefur gefið meira en allir hinir samanlagt,“ sagði Jesús."},{"book":"Lúkas","chapter":"21","verse":"4","text":"„Þeir gáfu smábrot af öllum auðæfum sínum, en hún, fátæklingurinn, gaf allt sem hún átti.“"},{"book":"Lúkas","chapter":"21","verse":"5","text":"Nú fóru nokkrir lærisveinanna að tala um fegurð musterisins og höggmyndirnar á veggjum þess."},{"book":"Lúkas","chapter":"21","verse":"6","text":"„Sú stund kemur,“ sagði Jesús, „er allt þetta sem þið nú dáist að verður brotið niður, svo að ekki mun standa steinn yfir steini, heldur verða þar rústir einar.“"},{"book":"Lúkas","chapter":"21","verse":"7","text":"„Meistari!“ hrópuðu þeir, „hvenær verður þetta? Verðum við varaðir við?“"},{"book":"Lúkas","chapter":"21","verse":"8","text":"Jesús svaraði: „Látið engan villa ykkur sýn. Margir munu koma og kalla sig Krist og segja: „Stundin er komin.“ En trúið þeim ekki!"},{"book":"Lúkas","chapter":"21","verse":"9","text":"Og þegar þið heyrið um stríð og byltingar, þá verið ekki hræddir. Satt er það að styrjaldir verða, en endirinn er ekki þar með kominn."},{"book":"Lúkas","chapter":"21","verse":"10","text":"Því að þjóð mun rísa gegn þjóð og ríki gegn ríki."},{"book":"Lúkas","chapter":"21","verse":"11","text":"Og miklir jarðskjálftar, hungursneyð og farsóttir munu verða vítt um heim."},{"book":"Lúkas","chapter":"21","verse":"12","text":"En áður en þetta gerist, munu verða miklar ofsóknir. Mín vegna verðið þið dregnir inn í samkomuhús, fangelsi og fram fyrir konunga og landshöfðingja."},{"book":"Lúkas","chapter":"21","verse":"13","text":"Þetta mun verða til þess að nafn Krists verður kunnugt og vegsamað."},{"book":"Lúkas","chapter":"21","verse":"14","text":"Verið því ekki að hugsa um hvernig þið eigið að svara ákærunum."},{"book":"Lúkas","chapter":"21","verse":"15","text":"Því ég mun gefa ykkur rétt orð að mæla og slíka rökfimi, að mótstöðumenn ykkar munu verða orðlausir!"},{"book":"Lúkas","chapter":"21","verse":"16","text":"Þeir sem ykkur standa næst – foreldrar, bræður, ættingjar og vinir – munu svíkja ykkur í hendur óvina og sumir ykkar verða líflátnir."},{"book":"Lúkas","chapter":"21","verse":"17","text":"Þið verðið hataðir af öllum mín vegna og vegna þess að þið eruð kenndir við mig."},{"book":"Lúkas","chapter":"21","verse":"18","text":"En ekkert hár á höfði ykkar skal þó farast!"},{"book":"Lúkas","chapter":"21","verse":"19","text":"Með stöðuglyndi munuð þið bjarga sálum ykkar."},{"book":"Lúkas","chapter":"21","verse":"20","text":"Þegar þið sjáið Jerúsalem umkringda hersveitum, þá vitið þið að tími eyðileggingarinnar er nálægur."},{"book":"Lúkas","chapter":"21","verse":"21","text":"Þá eiga þeir sem eru í Júdeu að flýja til fjalla. Þeir sem þá verða í Jerúsalem ættu að reyna að flýja og þeir sem eru utan við borgina eiga alls ekki að gera tilraun til að fara inn í hana."},{"book":"Lúkas","chapter":"21","verse":"22","text":"Þessa daga mun dómi Guðs verða fullnægt. Orð Biblíunnar, sem skráð voru af hinum fornu spámönnum, munu vissulega rætast."},{"book":"Lúkas","chapter":"21","verse":"23","text":"Þá verða hræðilegir tímar fyrir verðandi mæður og þær sem þá verða með börn á brjósti. Miklar hörmungar munu dynja yfir þessa þjóð og mikil reiði blossa upp gegn henni."},{"book":"Lúkas","chapter":"21","verse":"24","text":"Fólkið verður stráfellt og sumt tekið til fanga, og sent í útlegð út um allan heim. Jerúsalem verður sigruð og fótum troðin af heiðingjunum, þar til yfirráðatími þeirra er liðinn."},{"book":"Lúkas","chapter":"21","verse":"25","text":"Þá munu gerast einkennilegir hlutir á himninum – illir fyrirboðar. Fyrirboðar þessir verða á sólu, tungli og stjörnum, en á jörðinni birtast þeir sem angist meðal þjóðanna, í vanmætti við brimgný og flóð."},{"book":"Lúkas","chapter":"21","verse":"26","text":"Margir munu missa kjarkinn vegna þeirra skelfilegu atburða sem þeir sjá gerast í heiminum – því jafnvægi himintunglanna mun raskast."},{"book":"Lúkas","chapter":"21","verse":"27","text":"Og þá munu þjóðir jarðarinnar sjá mig, Krist, koma í skýi með mætti og mikilli dýrð."},{"book":"Lúkas","chapter":"21","verse":"28","text":"Þegar þetta tekur að gerast, þá réttið úr ykkur og lítið upp, því að þá er hjálp ykkar á næsta leiti.“"},{"book":"Lúkas","chapter":"21","verse":"29","text":"Síðan sagði hann þeim líkingu: „Takið eftir trjánum."},{"book":"Lúkas","chapter":"21","verse":"30","text":"Þegar laufin fara að springa út, þá vitið þið að sumarið er í nánd."},{"book":"Lúkas","chapter":"21","verse":"31","text":"Og þegar þið sjáið þessa atburði gerast, sem ég var að lýsa fyrir ykkur, þá vitið þið á sama hátt að guðsríki er í nánd."},{"book":"Lúkas","chapter":"21","verse":"32","text":"Ég segi ykkur satt: Þessi kynslóð mun alls ekki deyja fyrr en allt þetta er komið fram."},{"book":"Lúkas","chapter":"21","verse":"33","text":"En þótt himinn og jörð líði undir lok, munu orð mín standa óhögguð að eilífu."},{"book":"Lúkas","chapter":"21","verse":"34-35","text":"Gætið ykkar! Látið endurkomu mína ekki koma ykkur í opna skjöldu; látið mig ekki rekast á ykkur eins og alla aðra, andvaralausa, við veisluhöld, drykkjuskap og niðursokkna í áhyggjur lífsins."},{"book":"Lúkas","chapter":"21","verse":"36","text":"Verið á verði og biðjið, að ef mögulegt er, þá mættuð þið komast hjá þessum hörmungum og standast frammi fyrir mér.“"},{"book":"Lúkas","chapter":"21","verse":"37-38","text":"Á hverjum degi fór Jesús upp í musterið til að kenna og snemma á morgnana tók fólkið að hópast þangað til að hlýða á hann. Á kvöldin sneri hann svo aftur, því að náttstaður hans var á Olíufjallinu."}]}