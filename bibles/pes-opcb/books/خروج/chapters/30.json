{"data":[{"book":"خروج","chapter":"30","verse":"1","text":"«مذبحی از چوب اقاقیا برای سوزاندن بخور بساز."},{"book":"خروج","chapter":"30","verse":"2","text":"این مذبح باید به شکل چهارگوش و به طول و عرض نیم متر و بلندی یک متر باشد، و شاخهایش با مذبح یکپارچه باشد."},{"book":"خروج","chapter":"30","verse":"3","text":"روکش مذبح و شاخهای آن از طلای خالص باشد. قابی دور تا دور آن از طلا درست کن."},{"book":"خروج","chapter":"30","verse":"4","text":"در دو طرف مذبح، زیر قاب طلایی، دو حلقه از طلا برای قرار گرفتن چوبها بساز تا با آنها مذبح را حمل کنند."},{"book":"خروج","chapter":"30","verse":"5","text":"این چوبها باید از درخت اقاقیا تهیه شوند و روکش طلا داشته باشند."},{"book":"خروج","chapter":"30","verse":"6","text":"مذبح بخور را بیرون پرده‌ای که روبروی صندوق عهد قرار گرفته بگذار. من در آنجا با تو ملاقات خواهم کرد."},{"book":"خروج","chapter":"30","verse":"7","text":"هر روز صبح که هارون، روغن داخل چراغها می‌ریزد و آنها را آماده می‌کند، باید بر آن مذبح، بخور خوشبو بسوزاند."},{"book":"خروج","chapter":"30","verse":"8","text":"هر روز عصر نیز که چراغها را روشن می‌کند باید در حضور خداوند بخور بسوزاند. این عمل باید مرتب نسل اندر نسل انجام شود."},{"book":"خروج","chapter":"30","verse":"9","text":"بخور غیر مجاز، قربانی سوختنی و هدیهٔ آردی روی آن تقدیم نکنید و هدیهٔ نوشیدنی بر آن نریزید."},{"book":"خروج","chapter":"30","verse":"10","text":"«هارون باید سالی یکبار با پاشیدن خون قربانی گناه، بر شاخهای مذبح، آن را تقدیس نماید. این عمل باید هر سال مدام نسل اندر نسل انجام شود، چون این مذبح برای خداوند بسیار مقدّس است.»"},{"book":"خروج","chapter":"30","verse":"11","text":"سپس خداوند به موسی فرمود:"},{"book":"خروج","chapter":"30","verse":"12","text":"«هر موقع بنی‌اسرائیل را سرشماری می‌کنی هر کسی که شمرده می‌شود، باید برای جان خود به من فدیه دهد تا هنگام سرشماری بلایی بر قوم نازل نشود."},{"book":"خروج","chapter":"30","verse":"13","text":"فدیه‌ای که او باید بپردازد نیم مثقال نقره برحسب مثقال30‏:13 عبری: «شِکِل». یک شِکِل تقریباً معادل ۱۱ گرم است. عبادتگاه است که باید به من تقدیم شود."},{"book":"خروج","chapter":"30","verse":"14","text":"تمام افراد بیست ساله و بالاتر باید سرشماری شوند و این هدیه را به من بدهند."},{"book":"خروج","chapter":"30","verse":"15","text":"کسی که ثروتمند است از این مقدار بیشتر ندهد و آن که فقیر است کمتر ندهد، چون این کفاره را برای جانهای خود به من می‌دهند."},{"book":"خروج","chapter":"30","verse":"16","text":"پول کفاره را که از بنی‌اسرائیل می‌گیری، برای تعمیر و نگهداری خیمهٔ ملاقات صرف کن. پرداخت این فدیه باعث می‌شود که من به یاد بنی‌اسرائیل باشم و جان ایشان را حفظ کنم.»"},{"book":"خروج","chapter":"30","verse":"17","text":"سپس خداوند به موسی فرمود:"},{"book":"خروج","chapter":"30","verse":"18","text":"«حوضی از مفرغ با پایه‌ای مفرغین برای شستشو بساز. آن را بین خیمهٔ ملاقات و مذبح بگذار و از آب پر کن."},{"book":"خروج","chapter":"30","verse":"19","text":"هارون و پسرانش باید دست و پای خود را با این آب بشویند."},{"book":"خروج","chapter":"30","verse":"20","text":"وقتی آنها می‌خواهند به خیمه ملاقات وارد شوند و نیز وقتی بر مذبح، هدیهٔ مخصوص به من تقدیم می‌کنند، باید با این آب شستشو کنند تا نمیرند."},{"book":"خروج","chapter":"30","verse":"21","text":"آنها باید دستها و پاهای خود را با این آب بشویند و گرنه خواهند مرد. هارون و پسرانش و نسلهای آیندهٔ آنها باید این دستورها را همیشه رعایت کنند.»"},{"book":"خروج","chapter":"30","verse":"22","text":"خداوند به موسی فرمود:"},{"book":"خروج","chapter":"30","verse":"23","text":"«این مواد خوشبوی مخصوص را تهیه کن: شش کیلوگرم مُر خالص، سه کیلوگرم دارچین خوشبو، سه کیلوگرم نی معطر،"},{"book":"خروج","chapter":"30","verse":"24","text":"شش کیلوگرم30‏:24 عبری: «پانصد شِکِل». یک شِکِل تقریباً معادل ۱۱ گرم است. سلیخه (که همگی به مثقال عبادتگاه وزن شده‌اند). آنگاه چهار لیتر روغن زیتون روی آنها بریز،"},{"book":"خروج","chapter":"30","verse":"25","text":"و از ترکیب آنها روغن مقدّس مسح درست کن."},{"book":"خروج","chapter":"30","verse":"26","text":"سپس این روغن را برای مسح خیمهٔ ملاقات، صندوق عهد،"},{"book":"خروج","chapter":"30","verse":"27","text":"میز با تمام ظروف آن، چراغدان با تمام وسایل آن، مذبح بخور،"},{"book":"خروج","chapter":"30","verse":"28","text":"مذبح هدیهٔ سوختنی و هر چه که متعلق به آن است، حوض و پایه‌های آن به کار ببر."},{"book":"خروج","chapter":"30","verse":"29","text":"آنها را تقدیس30‏:29 تقدیس یعنی جدا کردن، اختصاص دادن و مقدّس ساختن؛ همچنین در آیهٔ ۳۰. کن تا کاملاً مقدّس شوند و هر کسی نتواند به آن دست بزند."},{"book":"خروج","chapter":"30","verse":"30","text":"با روغنی که درست می‌کنی هارون و پسرانش را مسح نموده، تقدیس کن تا کاهنان من باشند."},{"book":"خروج","chapter":"30","verse":"31","text":"به بنی‌اسرائیل بگو که این روغن در نسلهای شما روغن مسح مقدّس من خواهد بود."},{"book":"خروج","chapter":"30","verse":"32","text":"نباید این روغن را روی افراد معمولی بریزید و حق ندارید شبیه آن را درست کنید، چون مقدّس است و شما هم باید آن را مقدّس بدانید."},{"book":"خروج","chapter":"30","verse":"33","text":"اگر کسی از این روغن درست کند و یا اگر بر شخصی که کاهن نیست بمالد، از میان قوم اسرائیل منقطع خواهد شد.»"},{"book":"خروج","chapter":"30","verse":"34","text":"سپس خداوند به موسی فرمود: «برای ساختن بخور از این مواد خوشبو به مقدار مساوی استفاده کن: میعه، اظفار، قنه و کندر خالص."},{"book":"خروج","chapter":"30","verse":"35","text":"با استفاده از روش سازندگان بخور، از ترکیب این مواد خوشبو با نمک، بخور خالص و مقدّس درست کن."},{"book":"خروج","chapter":"30","verse":"36","text":"قدری از آن را بکوب و در خیمۀ ملاقات پیش صندوق عهد، جایی که با تو ملاقات می‌کنم بگذار. این بخور کاملاً مقدّس خواهد بود."},{"book":"خروج","chapter":"30","verse":"37","text":"هرگز بخوری با این ترکیب برای خود درست نکنید، چون این بخور از آن من است و باید آن را مقدّس بشمارید."},{"book":"خروج","chapter":"30","verse":"38","text":"هر کس بخوری مانند این بخور برای خودش تهیه کند، از میان قوم اسرائیل منقطع خواهد شد.»"}]}