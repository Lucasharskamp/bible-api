{"data":[{"book":"Ruthu","chapter":"1","verse":"1","text":"Wakati Waamuzi walipotawala Israeli, kulikuwa na njaa katika nchi. Mtu mmoja kutoka nchi ya Bethlehemu ya Yuda, pamoja na mke wake na wanawe wawili, akaenda kuishi katika nchi ya Moabu."},{"book":"Ruthu","chapter":"1","verse":"2","text":"Mtu huyu aliitwa Elimeleki, mkewe aliitwa Naomi, na hao wanawe wawili waliitwa Maloni na Kilioni. Walikuwa Waefrathi kutoka Bethlehemu ya Yuda. Wakaenda katika nchi ya Moabu, wakaishi huko."},{"book":"Ruthu","chapter":"1","verse":"3","text":"Elimeleki mumewe Naomi akafa, hivyo Naomi akabaki na wanawe wawili."},{"book":"Ruthu","chapter":"1","verse":"4","text":"Nao wakaoa wanawake Wamoabu, jina la mmoja aliitwa Orpa, na wa pili aliitwa Ruthu. Baada ya kama miaka kumi,"},{"book":"Ruthu","chapter":"1","verse":"5","text":"Maloni na Kilioni pia wakafa. Basi Naomi akabaki hana mume wala wanawe wawili."},{"book":"Ruthu","chapter":"1","verse":"6","text":"Aliposikia akiwa huko Moabu kwamba Bwana amewasaidia watu wake kwa kuwapa chakula, Naomi na wakweze wakajiandaa kurudi nyumbani."},{"book":"Ruthu","chapter":"1","verse":"7","text":"Yeye na wakweze wawili wakaondoka pale walipokuwa wakiishi na kushika njia kurudi nchi ya Yuda."},{"book":"Ruthu","chapter":"1","verse":"8","text":"Ndipo Naomi akawaambia wale wakwe zake wawili, “Rudini, kila mmoja wenu nyumbani kwa mama yake. Bwana na awatendee fadhili kama mlivyowatendea hao waliofariki, na pia mimi."},{"book":"Ruthu","chapter":"1","verse":"9","text":"Bwana na amjalie kila mmoja wenu maisha mema nyumbani kwa mume mwingine.”"},{"book":"Ruthu","chapter":"1","verse":"10","text":"wakamwambia, “Tutarudi pamoja na wewe nyumbani kwa watu wako.”"},{"book":"Ruthu","chapter":"1","verse":"11","text":"Lakini Naomi akasema, “Rudini nyumbani, binti zangu. Kwa nini mnifuate? Je, mimi nitaweza tena kuwa na wana wengine ambao wataweza kuwaoa ninyi?"},{"book":"Ruthu","chapter":"1","verse":"12","text":"Rudini nyumbani, binti zangu; mimi ni mzee kiasi kwamba siwezi kumpata mume mwingine. Hata kama ningefikiria kuwa bado kuna tumaini kwangu, hata kama ningekuwa na mume usiku huu na kuwazaa wana,"},{"book":"Ruthu","chapter":"1","verse":"13","text":"je, mngesubiri mpaka wakue? Mngebakia bila kuolewa mkiwasubiri? La, hasha, binti zangu. Nimepata uchungu kuliko ninyi, kwa sababu mkono wa Bwana umekuwa kinyume nami!”"},{"book":"Ruthu","chapter":"1","verse":"14","text":"Kisha wakalia tena kwa sauti. Orpa akambusu mama mkwe wake, akaenda zake, lakini Ruthu akaambatana naye."},{"book":"Ruthu","chapter":"1","verse":"15","text":"Naomi akamwambia, “Tazama, mwenzako anarejea kwa watu wake na kwa miungu yake. Rudi pamoja naye.”"},{"book":"Ruthu","chapter":"1","verse":"16","text":"Lakini Ruthu akajibu, “Usinisihi nikuache au niache kukufuata. Utakakokwenda nami nitakwenda, na wewe utakapoishi nitaishi. Watu wako watakuwa watu wangu, na Mungu wako atakuwa Mungu wangu."},{"book":"Ruthu","chapter":"1","verse":"17","text":"Pale utakapofia nami nitafia hapo, na papo hapo nitazikwa. Bwana na aniadhibu vikali, kama kitu kingine chochote kitanitenga nawe isipokuwa kifo.”"},{"book":"Ruthu","chapter":"1","verse":"18","text":"Naomi alipotambua kwamba Ruthu amenuia kufuatana naye, hakuendelea kumsihi tena."},{"book":"Ruthu","chapter":"1","verse":"19","text":"Kwa hiyo hao wanawake wawili wakaondoka, wakafika Bethlehemu. Walipofika Bethlehemu, mji mzima ulitaharuki, wanawake wakashangaa, wakasema, “Huyu aweza kuwa ni Naomi?”"},{"book":"Ruthu","chapter":"1","verse":"20","text":"Akawaambia, “Msiniite tena Naomi,1:20 Naomi maana yake Wa Kupendeza, Wa Kufurahisha. niiteni Mara,1:20 Mara maana yake Chungu. kwa sababu Mwenyezi1:20 Mwenyezi hapa ina maana ya Shaddai kwa Kiebrania. amenitendea mambo machungu sana."},{"book":"Ruthu","chapter":"1","verse":"21","text":"Mimi niliondoka hali nimejaa, lakini Bwana amenirudisha mtupu. Kwa nini kuniita Naomi? Bwana amenitendea mambo machungu; Mwenyezi ameniletea msiba.”"},{"book":"Ruthu","chapter":"1","verse":"22","text":"Kwa hiyo Naomi alirudi pamoja na Ruthu Mmoabu mkwe wake, nao wakafika Bethlehemu mwanzoni mwa kuvuna shayiri."}]}