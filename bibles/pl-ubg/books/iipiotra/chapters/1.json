{"data":[{"book":"II Piotra","chapter":"1","verse":"1","text":"Szymon Piotr, sługa i apostoł Jezusa Chrystusa, do tych, którzy otrzymali wiarę równie cenną jak nasza, dzięki sprawiedliwości naszego Boga i Zbawiciela, Jezusa Chrystusa."},{"book":"II Piotra","chapter":"1","verse":"2","text":"Łaska i pokój niech się wam pomnożą przez poznanie Boga i Jezusa, naszego Pana;"},{"book":"II Piotra","chapter":"1","verse":"3","text":"Jako że jego Boska moc obdarzyła nas wszystkim, co potrzebne do życia i pobożności, przez poznanie tego, który nas powołał do chwały i cnoty."},{"book":"II Piotra","chapter":"1","verse":"4","text":"Przez to zostały nam dane bardzo wielkie i cenne obietnice, abyście przez nie stali się uczestnikami Boskiej natury, uniknąwszy zepsucia, które wskutek pożądliwości jest na świecie."},{"book":"II Piotra","chapter":"1","verse":"5","text":"Dlatego też, dokładając wszelkich starań, dodajcie do waszej wiary cnotę, do cnoty poznanie;"},{"book":"II Piotra","chapter":"1","verse":"6","text":"Do poznania powściągliwość, do powściągliwości cierpliwość, do cierpliwości pobożność;"},{"book":"II Piotra","chapter":"1","verse":"7","text":"Do pobożności braterską życzliwość, a do życzliwości braterskiej miłość."},{"book":"II Piotra","chapter":"1","verse":"8","text":"Gdy bowiem będą one w was, i to w obfitości, to nie uczynią was bezczynnymi ani bezowocnymi w poznawaniu naszego Pana Jezusa Chrystusa."},{"book":"II Piotra","chapter":"1","verse":"9","text":"Kto zaś ich nie ma, jest ślepy, krótkowzroczny i zapomniał, że został oczyszczony ze swoich dawnych grzechów."},{"book":"II Piotra","chapter":"1","verse":"10","text":"Dlatego, bracia, tym bardziej starajcie się umocnić wasze powołanie i wybranie. To bowiem czyniąc, nigdy się nie potkniecie."},{"book":"II Piotra","chapter":"1","verse":"11","text":"W ten sposób hojnie będzie wam dane wejście do wiecznego królestwa naszego Pana i Zbawiciela, Jezusa Chrystusa."},{"book":"II Piotra","chapter":"1","verse":"12","text":"Dlatego nie zaniedbam zawsze wam o tych sprawach przypominać, chociaż je znacie i utwierdzeni jesteście w obecnej prawdzie."},{"book":"II Piotra","chapter":"1","verse":"13","text":"Uważam bowiem za słuszne, dopóki jestem w tym namiocie, pobudzać was przez przypominanie;"},{"book":"II Piotra","chapter":"1","verse":"14","text":"Wiedząc, że bliskie jest zwinięcie mojego namiotu, jak mi to też objawił nasz Pan Jezus Chrystus."},{"book":"II Piotra","chapter":"1","verse":"15","text":"Dołożę jednak starań, abyście po moim odejściu zawsze mieli to w pamięci."},{"book":"II Piotra","chapter":"1","verse":"16","text":"Gdyż daliśmy wam poznać moc i przyjście naszego Pana Jezusa Chrystusa, nie podążając za zręcznie wymyślonymi baśniami, ale jako naoczni świadkowie jego wielkości."},{"book":"II Piotra","chapter":"1","verse":"17","text":"Otrzymał on bowiem od Boga Ojca cześć i chwałę, gdy doszedł go taki głos od wspaniałej chwały: To jest mój umiłowany Syn, w którym mam upodobanie."},{"book":"II Piotra","chapter":"1","verse":"18","text":"I słyszeliśmy ten głos dochodzący z nieba, gdy byliśmy z nim na świętej górze."},{"book":"II Piotra","chapter":"1","verse":"19","text":"Mamy też mocniejsze słowo prorockie, a wy dobrze czynicie, trzymając się go jak lampy, która świeci w ciemnym miejscu, dopóki dzień nie zaświta i jutrzenka nie wzejdzie w waszych sercach;"},{"book":"II Piotra","chapter":"1","verse":"20","text":"To przede wszystkim wiedząc, że żadne proroctwo Pisma nie podlega własnemu wykładowi."},{"book":"II Piotra","chapter":"1","verse":"21","text":"Nie z ludzkiej bowiem woli przyniesione zostało kiedyś proroctwo, ale święci Boży ludzie przemawiali prowadzeni przez Ducha Świętego."}]}