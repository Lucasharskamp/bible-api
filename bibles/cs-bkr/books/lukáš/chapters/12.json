{"data":[{"book":"Lukáš","chapter":"12","verse":"1","text":"A vtom, když mnozí zástupové scházeli se, takže jedni druhé velmi tlačili, počal mluviti k učedlníkům svým: Nejpředněji se varujte od kvasu farizeů, jenž jest pokrytství."},{"book":"Lukáš","chapter":"12","verse":"2","text":"Neboť nic není skrytého, což by nemělo býti zjeveno; ani jest co tajného, ješto by nemělo býti zvědíno."},{"book":"Lukáš","chapter":"12","verse":"3","text":"Protož to, co jste pravili ve tmách, bude na světle slyšáno, a co jste sobě v uši šeptali v pokojích, hlásánoť bude na střechách."},{"book":"Lukáš","chapter":"12","verse":"4","text":"Pravím pak vám přátelům svým: Nestrachujte se těch, jenž tělo zabíjejí, a potom nemají, co by více učinili."},{"book":"Lukáš","chapter":"12","verse":"5","text":"Ale ukážiť vám, koho se máte báti: Bojte se toho, kterýžto, když zabije, má moc uvrci do pekelného ohně. Jistě, pravím vám, toho se bojte."},{"book":"Lukáš","chapter":"12","verse":"6","text":"Zdaliž neprodávají pět vrabců za dva haléře? Avšak ani jeden z nich není v zapomenutí před Bohem."},{"book":"Lukáš","chapter":"12","verse":"7","text":"Nýbrž i vlasové hlavy vaší všickni zečteni jsou. Protož nebojtež se, mnohemť vy vrabce převyšujete."},{"book":"Lukáš","chapter":"12","verse":"8","text":"Pravímť pak vám: Každý kdož by koli vyznal mne před lidmi, i Syn člověka vyzná jej před anděly Božími."},{"book":"Lukáš","chapter":"12","verse":"9","text":"Kdož by mne pak zapřel před lidmi, zapřínť bude před anděly Božími."},{"book":"Lukáš","chapter":"12","verse":"10","text":"A každý kdož dí slovo proti Synu člověka, bude mu odpuštěno, ale tomu, kdož by se Duchu svatému rouhal, nebudeť odpuštěno."},{"book":"Lukáš","chapter":"12","verse":"11","text":"Když pak vás voditi budou do škol a k vladařům a k mocným, nepečujte, kterak aneb co byste odpovídali, aneb co byste mluvili."},{"book":"Lukáš","chapter":"12","verse":"12","text":"Duch svatý zajisté naučí vás v tu hodinu, co byste měli mluviti."},{"book":"Lukáš","chapter":"12","verse":"13","text":"I řekl jemu jeden z zástupu: Mistře, rci bratru mému, ať rozdělí se mnou dědictví."},{"book":"Lukáš","chapter":"12","verse":"14","text":"A on řekl jemu: Èlověče, kdo mne ustavil soudcí aneb děličem nad vámi?"},{"book":"Lukáš","chapter":"12","verse":"15","text":"I řekl k nim: Viztež a vystříhejte se od lakomství; neboť ne v rozhojnění statku něčího život jeho záleží."},{"book":"Lukáš","chapter":"12","verse":"16","text":"Pověděl jim také i podobenství, řka: Èlověka jednoho bohatého hojné úrody pole přineslo."},{"book":"Lukáš","chapter":"12","verse":"17","text":"I přemyšloval sám v sobě, řka: Co učiním, že nemám, kde bych shromáždil úrody své?"},{"book":"Lukáš","chapter":"12","verse":"18","text":"I řekl: Toto učiním: Zbořím stodoly své a větších nadělám, a tu shromáždím všecky své úrody i zboží svá."},{"book":"Lukáš","chapter":"12","verse":"19","text":"A dím duši své: Duše, máš mnoho statku složeného za mnohá léta, odpočívej, jez, pij, měj dobrou vůli."},{"book":"Lukáš","chapter":"12","verse":"20","text":"I řekl jemu Bůh: Ó blázne, této noci požádají duše tvé od tebe, a to, cožs připravil, čí bude?"},{"book":"Lukáš","chapter":"12","verse":"21","text":"Takť jest každý, kdož sobě shromažďuje, a není v Bohu bohatý."},{"book":"Lukáš","chapter":"12","verse":"22","text":"Řekl pak učedlníkům svým: Protož pravím vám: Nebuďtež pečliví o život svůj, co byste jedli, ani o tělo, čím byste se odívali."},{"book":"Lukáš","chapter":"12","verse":"23","text":"Život větší jest nežli pokrm, a tělo větší nežli oděv."},{"book":"Lukáš","chapter":"12","verse":"24","text":"Patřte na havrany, žeť nesejí, ani žnou, a nemají špižírny, ani stodoly, a Bůh krmí je. I čím v větší vážnosti jste vy než ptactvo?"},{"book":"Lukáš","chapter":"12","verse":"25","text":"A kdož pak z vás pečlivě o to mysle, můž přidati ku postavě své loket jeden?"},{"book":"Lukáš","chapter":"12","verse":"26","text":"Poněvadž tedy nemůžete s to býti, což nejmenšího jest, proč o jiné věci se staráte?"},{"book":"Lukáš","chapter":"12","verse":"27","text":"Patřte na kvítí polní, kterak rostou, nedělají, ani předou, a pravímť vám, že ani Šalomoun ve vší slávě své nebyl tak odín, jako jedno z těchto."},{"book":"Lukáš","chapter":"12","verse":"28","text":"A poněvadž trávu, kteráž dnes na poli jest, a zítra do peci uvržena bývá, Bůh tak odívá, čím více vás, ó malé víry?"},{"book":"Lukáš","chapter":"12","verse":"29","text":"I vy nestarejte se o to, co byste jedli, aneb co byste pili, aniž o to tak velmi pečujte."},{"book":"Lukáš","chapter":"12","verse":"30","text":"Nebo těch všech věcí národové světa tohoto hledají. Víť pak Otec váš, že těch věcí potřebujete."},{"book":"Lukáš","chapter":"12","verse":"31","text":"Ale raději hledejte království Božího, a tyto všecky věci budou vám přidány."},{"book":"Lukáš","chapter":"12","verse":"32","text":"Neboj se, ó maličké stádce, neboť se zalíbilo Otci vašemu dáti vám království."},{"book":"Lukáš","chapter":"12","verse":"33","text":"Prodávejte statky vaše, a dávejte almužnu. Dělejte sobě pytlíky, kteříž nevetšejí, poklad, kterýž nehyne, v nebesích, kdežto zloděj dojíti nemůž, a kdež mol nekazí."},{"book":"Lukáš","chapter":"12","verse":"34","text":"Nebo kdež jest poklad váš, tuť bude i srdce vaše."},{"book":"Lukáš","chapter":"12","verse":"35","text":"Buďtež bedra vaše přepásaná, a svíce hořící."},{"book":"Lukáš","chapter":"12","verse":"36","text":"A vy podobni buďte lidem očekávajícím Pána svého, až by se vrátil z svadby, aby hned, jakž by přišel a potloukl, otevřeli jemu."},{"book":"Lukáš","chapter":"12","verse":"37","text":"Blaze služebníkům těm, kteréž přijda Pán, nalezl by, a oni bdí. Amen pravím vám, že přepáše se, a káže jim sednouti za stůl, a chodě, bude jim sloužiti."},{"book":"Lukáš","chapter":"12","verse":"38","text":"A přišel-liť by v druhé bdění, a pakliť by v třetí bdění přišel, a tak je nalezl, blahoslavení jsou služebníci ti."},{"book":"Lukáš","chapter":"12","verse":"39","text":"Toto pak vězte, že byť věděl hospodář, v kterou by hodinu měl zloděj přijíti, bděl by zajisté, a nedal by podkopati domu svého."},{"book":"Lukáš","chapter":"12","verse":"40","text":"Protož i vy buďte hotovi, nebo v kterou hodinu nenadějete se, Syn člověka přijde."},{"book":"Lukáš","chapter":"12","verse":"41","text":"I řekl jemu Petr: Pane, nám-li pravíš toto podobenství, čili všechněm?"},{"book":"Lukáš","chapter":"12","verse":"42","text":"I dí Pán: Aj kdo jest věrný šafář a opatrný, jehož by ustanovil pán nad čeledí svou, aby jim v čas dával vyměřený pokrm,"},{"book":"Lukáš","chapter":"12","verse":"43","text":"Blahoslavený služebník ten, kteréhož, když by přišel pán jeho, nalezne, an tak činí."},{"book":"Lukáš","chapter":"12","verse":"44","text":"Vpravdě pravím vám, že nade vším statkem svým ustanoví jej."},{"book":"Lukáš","chapter":"12","verse":"45","text":"Pakli by řekl služebník ten v srdci svém: Prodlévá přijíti pán můj, i počal by bíti služebníky a služebnice, a jísti a píti i opíjeti se,"},{"book":"Lukáš","chapter":"12","verse":"46","text":"Přijdeť pán služebníka toho v den, v kterýž se nenaděje, a v hodinu, kteréž neví. I oddělíť jej, a díl jeho položí s nevěrnými."},{"book":"Lukáš","chapter":"12","verse":"47","text":"Služebník pak ten, kterýž by znal vůli pána svého a nepřipravoval se, a nečinil podle vůle jeho, bit bude velmi."},{"book":"Lukáš","chapter":"12","verse":"48","text":"Ale kterýž neznal, a hodné věci trestání činil, bit bude ne tak velmi. Každému pak, komuž jest mnoho dáno, mnoho bude od něho požádáno; a komuť jsou mnoho poručili, víceť požádají od něho."},{"book":"Lukáš","chapter":"12","verse":"49","text":"Oheň přišel jsem pustiti na zemi, a co chci, jestliže již hoří?"},{"book":"Lukáš","chapter":"12","verse":"50","text":"Ale křtem mám křtěn býti, a kterak jsem soužen, dokudž se nevykoná!"},{"book":"Lukáš","chapter":"12","verse":"51","text":"A což se domníváte, že bych přišel pokoj dáti na zemi? Nikoli, pravím vám, ale rozdělení."},{"book":"Lukáš","chapter":"12","verse":"52","text":"Nebo již od této chvíle bude jich pět v jednom domu rozděleno, tři proti dvěma, a dva proti třem."},{"book":"Lukáš","chapter":"12","verse":"53","text":"Bude rozdělen otec proti synu, a syn proti otci, mátě proti dceři, a dcera proti mateři, svegruše proti nevěstě své, a nevěsta proti svegruši své."},{"book":"Lukáš","chapter":"12","verse":"54","text":"Pravil také i k zástupům: Když vídáte oblak, an vzchodí od západu, hned pravíte: Příval jde, a tak bývá."},{"book":"Lukáš","chapter":"12","verse":"55","text":"A když od poledne vítr věje, říkáte: Bude horko, a býváť."},{"book":"Lukáš","chapter":"12","verse":"56","text":"Pokrytci, způsob nebe a země umíte souditi, a kterakž pak tohoto času nepoznáváte?"},{"book":"Lukáš","chapter":"12","verse":"57","text":"Ano proč i sami od sebe nesoudíte, což spravedlivého jest?"},{"book":"Lukáš","chapter":"12","verse":"58","text":"Když pak jdeš s protivníkem svým k vrchnosti, na cestě přičiň se o to, abys byl zproštěn od něho, aby snad netáhl tebe k soudci, a soudce dal by tebe biřici, a biřic vsadil by tě do žaláře."},{"book":"Lukáš","chapter":"12","verse":"59","text":"Pravím tobě: Nevyjdeš odtud, dokudž bys i toho posledního haléře nenavrátil."}]}