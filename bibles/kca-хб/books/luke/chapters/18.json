{"data":[{"book":"Luke","chapter":"18","verse":"1","text":"Иисус ԓывиԓаԓа щит эԓты утәԓтәты пŏтәр пŏтәртәс, мӑтты иса пойәкщәты мосәԓ пӑ равԓы-хушԓы уԓты ӑт мосәԓ,"},{"book":"Luke","chapter":"18","verse":"2","text":"йастәман: \"И вошән сўт ики ус, ԓўв Турәм эԓты ӑт пӑԓәс пӑ хŏйатәт эԓты ӑт йэԓамтыйәс."},{"book":"Luke","chapter":"18","verse":"3","text":"Щи вошән и икиԓы хӑщәм нэ ус, пӑ ԓўв, сўт ики хŏща йŏхтыԓыман, пŏтәртәс: \"Мӑнэм нўр верты хŏйат эԓты эԓт питы\"."},{"book":"Luke","chapter":"18","verse":"4","text":"Туп ԓўв хўв ӑт кашащәс. Йухәт иԓта нŏпсәԓән йастәс: \"Турәм эԓты ма кўш ӑт пӑԓԓәм пӑ хŏйатәт эԓты ӑт йэԓәмԓайәм,"},{"book":"Luke","chapter":"18","verse":"5","text":"туп тӑм икиԓы хӑщәм имийән рома ӑт хӑйԓайәм, ԓўвеԓ эԓт питԓэм, ԓўв мӑнэма тŏрастәтыйа ԓуԓән па ӑт aт йŏхтыԓыйәс\"."},{"book":"Luke","chapter":"18","verse":"6","text":"Турәм Куща йастәс: \"Хуԓԓәԓән, ӑнтом вещкат сўт ики мўй пŏтәртәԓ?"},{"book":"Luke","chapter":"18","verse":"7","text":"Турәм мўй Ԓўв пирыйәм хŏйатԓаԓ, атәԓ-хӑтәԓ Ԓўвеԓ вохты ŏтԓаԓ, эԓт ӑт питԓәԓы? Пӑр мŏԓты Ԓўв ԓывиԓаԓа ԋотәп верты рŏнәԓ?"},{"book":"Luke","chapter":"18","verse":"8","text":"Нынана пŏтәртԓәм, ԓывиԓаԓа сорайән эԓт питты щир мӑԓ. Туп Хŏйат Пŏх йŏхәттаԓән, эвәԓты вер мўвән а мўй уйәтәԓ?\""},{"book":"Luke","chapter":"18","verse":"9","text":"Тухԓәт пеԓа па, хŏй ԓыв нумәссәт ԓыв тўӈа–щира уԓты хŏйатәт, пӑ па хŏйатәт ԋэрсәт, Иисус щимәщ утәԓтәты пŏтәр пŏтәртәс:"},{"book":"Luke","chapter":"18","verse":"10","text":"\"Кӑт хŏйатӈән Турәм хота пойәкщәты ԓŏксәӈән: итәԓ - фарисей, киметәԓ - налог ӑкәтты ики."},{"book":"Luke","chapter":"18","verse":"11","text":"Фарисей, утща щира ԓойман, ԓўв турмәԓән шитаман пойәкщәс: \"Йэшәк Турәм! Пумащипа Нӑӈена йастәԓәм, ма ӑнта щимәщ, ӑнта па хŏйатәт хŏрпи - ԓоԓмахәт, хорахщет, пакрасԓәты ŏтәт, мўй пӑ тӑм налог ӑкәтты ики иты:"},{"book":"Luke","chapter":"18","verse":"12","text":"ԓапәт кӑт пўш вўщԓыԓәм,18:12 вўщԓыты, щит: мŏԓты арат сыс ԓэԓԓы пӑ пойәкщәман уԓты щир; кашәӈ шитты ŏтэм эԓты, йаӈмет шупәԓ мӑԓэм\"."},{"book":"Luke","chapter":"18","verse":"13","text":"Налог ӑкәтты ики пӑ, йэԓәншәк ԓойман, сэмԓаԓ турма хŏԓна нŏх аԓәмты пӑԓәс; туп мевԓәԓ хӑтщиман, пŏтәртәс: \"Йэшәк Турәм, ма, кӑрэкәӈ ху, ма пелайэм йӑмен этәԓты!\""},{"book":"Luke","chapter":"18","verse":"14","text":"Нынана йастәԓәм, щит, фарисейа пŏнман, Турәмән вещката пайәтман, йŏхи мӑнәс: кашәӈ ԓўвеԓ ԓўв ԓӑтәӈа тӑйты хŏйат ԓӑтԓыйа пӑйәтԓа, пӑ ԓўвеԓ ԓӑтԓыйа тӑйты хŏйат ԓӑтәӈа пайәтԓа."},{"book":"Luke","chapter":"18","verse":"15","text":"Иисус хŏща ай ԋаврэмәт тўтԓысайәт, Ԓўв ԋаврэмәт хŏща ԓуԓән ат хӑнәмтыйәс; утәԓтәты йохԓаԓ щит шийаԓәмеԓ кемән, ԓывиԓаԓ ӑт эсәԓты питсәԓаԓ."},{"book":"Luke","chapter":"18","verse":"16","text":"Туп Иисус, ԋаврэмәт вана вохман, йастәс: \"Ԋаврэмәт Ма хŏщайэм йŏхтыԓыты эсԓаԓән, ԓывиԓаԓ аԓ йэртԓыйаԓән, щимәщ ŏтәт урәӈән Турәм Хон Уԓәпса уԓ."},{"book":"Luke","chapter":"18","verse":"17","text":"Йӑна нынана йастәԓәм: Турәм Хон Уԓәпсайа щит ӑт ԓŏӈәԓ, хŏй ԋаврэм иты, вана ԓўвеԓ ӑт ўԓԓы\"."},{"book":"Luke","chapter":"18","verse":"18","text":"Щӑԓта и мӑтты кущайа уԓты ŏтән Ԓўв ищмәса: \"Сӑмәӈ Утәԓтәты Ху! Мўй мӑнэм верты мосәԓ, ԓуԓән и пўша уԓты уԓәпса ат мŏщатсәм?\""},{"book":"Luke","chapter":"18","verse":"19","text":"Иисус ԓўвеԓа йастәс: \"Мўйа нӑӈ Мӑнэм сӑмәӈа айәԓԓэн? Нэмәԓты ŏт ӑнта сӑмәӈ, туп Турәм утща;"},{"book":"Luke","chapter":"18","verse":"20","text":"Турәм партәпса йасӈәт уйәтԓәԓан: \"Па хŏйат ими пиԓән, па хŏйат ики пиԓән аԓ пакрасԓа\", \"Хŏйат аԓ пӑрата\", \"Аԓ ԓоԓма\", \"Аԓ ԋаԓмийа\", \"Аԋԏен-ащен нумман тӑйи\"."},{"book":"Luke","chapter":"18","verse":"21","text":"Ԓўв пӑ йастәс: \"Тӑм иса ма ай эԓты шависэм\"."},{"book":"Luke","chapter":"18","verse":"22","text":"Щит хуԓмаԓ кемән, Иисус ԓўвеԓа йастәс: \"Нӑӈена па ит ӑт тӑрмәԓ: иса мўй тӑйԓән, тыныйаԓән пӑ нўша хŏйатәта ортаԓән, пӑ турәмән тащ, сорԋэт тӑйты питԓән, щӑԓта йŏхта пӑ Ма йўпемән шуша\"."},{"book":"Luke","chapter":"18","verse":"23","text":"Ԓўв пӑ, щит хуԓмаԓ кемән, рўтаԉа йис, шек тащәӈ ус."},{"book":"Luke","chapter":"18","verse":"24","text":"Иисус, ԓўв рутаԉа йўвмаԓ, шийаԓәмаԓ кемән, йастәс: \"Мўй хŏрпи ԓавәрт тащәӈ хŏйата Турәм Хон Уԓәпсайа ԓŏӈты!"},{"book":"Luke","chapter":"18","verse":"25","text":"Верблюд нэмпи войа йинтуп пўв мŏхты мӑнты хŏԓна туԓшәк, тащәӈ хŏйата Турәм Хон Уԓәпсайа ԓŏӈты эԓты\"."},{"book":"Luke","chapter":"18","verse":"26","text":"Щит хуԓәм мŏхет йастәсәт: \"Хŏй пӑ нŏх пайтәсты верәтәԓ?\""},{"book":"Luke","chapter":"18","verse":"27","text":"Туп Ԓўв йастәс: \"Хŏйатәтән ӑт верәтты щир, Турәмән верәтԓа\"."},{"book":"Luke","chapter":"18","verse":"28","text":"Петра пӑ йастәс: \"Тӑм, мўӈ мўй тӑйсув, иса хŏԓ хӑйсәԓув пӑ Нӑӈ йўпенән мӑтсув\"."},{"book":"Luke","chapter":"18","verse":"29","text":"Ԓўв ԓывиԓаԓа йастәс: \"Йӑна нынана пŏтәртԓәм: нэмәԓты хŏйат ӑнтом, хŏй хотәԓ, мўй ащеԓ-аԋԏеԓ, мўй пӑ йайԓаԓ-опиԓаԓ-апщиԓаԓ, имеԓ мўй пӑ ԋаврэмԓаԓ Турәм Хон Уԓәпса урәӈән ԓуԓән хӑйсәԓы,"},{"book":"Luke","chapter":"18","verse":"30","text":"пӑ тӑм пŏрайән мет хŏԓна аршәк ԓуԓән мŏщатәԓ, йиты пŏрайән пӑ - и пўша уԓты уԓәпса\"."},{"book":"Luke","chapter":"18","verse":"31","text":"Кӑтхŏщйаӈ утәԓтәты йохԓаԓ пўӈԓа вохман, ԓывиԓаԓа йастәс: \"Тӑм мўй, мўӈ Иерусалим воша мӑнԓув, пӑ щиты иса тыйәԓ, хŏты Турәм йасәӈ туты хŏйатәт сӑхат Хŏй ат Пŏх эԓты хӑшса,"},{"book":"Luke","chapter":"18","verse":"32","text":"Ԓўв Турәм ӑт уйәтты па рут мира мӑԓа, пӑ Ԓўв щӑԓта кӑмән щирән ԋэрԓа, шукатԓа пӑ пŏлщәӈән ԉакԓа,"},{"book":"Luke","chapter":"18","verse":"33","text":"пӑ хомщийән сэкты питԓа, пӑ Ԓўв пӑратԓа: хуԓмет хӑтәԓән пӑ нŏх ԓыԓәӈԓәԓ\"."},{"book":"Luke","chapter":"18","verse":"34","text":"Туп утәԓтәты йохԓаԓ щит эԓты нэмәԓты ŏша ӑт пайәтсәт; щи йасӈәт ԓывиԓаԓа хӑԋа щир тӑйсәт, пӑ йастәм ŏт ԓыв ŏша ӑт пайәтсэԓ."},{"book":"Luke","chapter":"18","verse":"35","text":"Хун Ԓўв Иерихон воша ванамәс, и сэмԓы ики йуш пўӈәԓән, меԓащ18:35 меԓащ 'милостыня' вохман, опсәс,"},{"book":"Luke","chapter":"18","verse":"36","text":"щӑԓта, ԓўв пўӈԓәԓ эԓты хŏйатәт шушты хуԓмаԓ кемән, ԓўв ищмәсԓы: \"Мўй щит?\""},{"book":"Luke","chapter":"18","verse":"37","text":"Ԓўвеԓа йастәса, щит Иисус Назарет эԓты йиԓ."},{"book":"Luke","chapter":"18","verse":"38","text":"Щи йўпийән ԓўв такан ўваԓтәс: \"Иисус, Давид Пŏх! Мӑнэм щаԉиты!\""},{"book":"Luke","chapter":"18","verse":"39","text":"Оԓӈа мӑнты хŏйатәт ԓўвеԓ мӑшйайа уԓты партԓэԓ; туп ԓўв па таканшәк ўваԓтәс: \"Давид Пŏх! Мӑнэм щаԉиты!\""},{"book":"Luke","chapter":"18","verse":"40","text":"Иисус иԓ ԓойәс пӑ щит Ԓўв хŏщайәԓ вана туты партсәԓы: пӑ хун щит Ԓўв хŏщайәԓ вана йŏхтәс, ԓўвеԓ ищмәсԓы :"},{"book":"Luke","chapter":"18","verse":"41","text":"\"Мўй нӑӈ Ма эԓтэм ԓӑӈхаԓән? Сэмԓы ики йастәс: \"Турәм Куща! Ԓуԓән сэмәӈа ат йисәм\"."},{"book":"Luke","chapter":"18","verse":"42","text":"Иисус ԓўвеԓа йастәс: \"Сэмәӈа ат йиԓән! Нӑӈ эвәԓты верэнән нӑӈ йӑмәԓтсайән\"."},{"book":"Luke","chapter":"18","verse":"43","text":"Щӑԓта ԓўв ищи мŏхты сэмәӈа йис пӑ Ԓўв йўпеԓән мӑнәс, Турәм вŏԓаӈа айәԓтман; пӑ мир хŏԓ щит ватман, Турма ишәк йасӈәт йастәты питсәт."}]}