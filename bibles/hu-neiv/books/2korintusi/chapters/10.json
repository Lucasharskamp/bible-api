{"data":[{"book":"2 Korintusi","chapter":"10","verse":"1","text":"Krisztus szelídségére és engedelmességére kérlek titeket, én magam, Pál, aki – némelyek szerint – szemtől-szembe ugyan alázatos vagyok közöttetek, de távollétemben szigorú,"},{"book":"2 Korintusi","chapter":"10","verse":"2","text":"kérlek titeket, hogy amikor jelen leszek, ne kelljen szigorúnak lennem annak a meggyőződésnek alapján, amellyel, úgy gondolom, szigorú lehetnék azokkal, akik azt tartják rólunk, hogy test szerint élünk."},{"book":"2 Korintusi","chapter":"10","verse":"3","text":"Mert noha testben élünk, de nem test szerint harcolunk."},{"book":"2 Korintusi","chapter":"10","verse":"4","text":"Harci fegyvereink sem testiek, hanem erősek Isten szolgálatában erődítmények lerontására."},{"book":"2 Korintusi","chapter":"10","verse":"5","text":"Ezekkel rontunk le minden okoskodást és magaslatot, amelyet Isten ismerete ellen emeltek, és foglyul ejtünk minden gondolatot, hogy engedelmeskedjenek Krisztusnak,"},{"book":"2 Korintusi","chapter":"10","verse":"6","text":"és készek vagyunk megbüntetni minden engedetlenséget, mihelyt teljessé lesz a ti engedelmességetek."},{"book":"2 Korintusi","chapter":"10","verse":"7","text":"Ami a szemetek előtt van, arra nézzetek! Ha valaki abban bízik, hogy ő a Krisztusé, azt is gondolja meg, hogy amint ő a Krisztusé, éppen úgy mi is a Krisztusé vagyunk."},{"book":"2 Korintusi","chapter":"10","verse":"8","text":"Mert ha még túlzottan is dicsekednék hatalmunkkal, amit az Úr a ti építésetekre és nem megrontásotokra adott, akkor sem vallok szégyent!"},{"book":"2 Korintusi","chapter":"10","verse":"9","text":"Nem akarom azt a látszatot kelteni, hogy leveleimmel csak ijesztgetlek titeket."},{"book":"2 Korintusi","chapter":"10","verse":"10","text":"Mert azt mondják, hogy levelei súlyosak és kemények, de megjelenése erőtlen, és beszéde gyarló."},{"book":"2 Korintusi","chapter":"10","verse":"11","text":"Gondolja meg az ilyen ember azt, hogy amilyenek távollétünkben vagyunk, amikor csak leveleken keresztül szólunk, éppen olyanok leszünk jelenlétünkkor tetteinkben is."},{"book":"2 Korintusi","chapter":"10","verse":"12","text":"Mert nem merjük magunkat azokhoz számítani vagy hasonlítani, akik magukat ajánlják, de magukat magukhoz mérik, és magukat magukhoz hasonlítják, így nem cselekednek okosan."},{"book":"2 Korintusi","chapter":"10","verse":"13","text":"De mi nem dicsekszünk mérték nélkül, hanem annak a mércének alapján, amit Isten adott nekünk mértékül, ez pedig, hogy hozzátok is eljussunk."},{"book":"2 Korintusi","chapter":"10","verse":"14","text":"Mert mi nem feszítjük túl magunkat, mintha nem tudnánk eljutni hozzátok, hiszen hozzátok is eljutottunk a Krisztus evangéliumával."},{"book":"2 Korintusi","chapter":"10","verse":"15","text":"Mi nem dicsekszünk mértéktelenül mások munkájával, de reméljük, hogy hitetek növekedésével még nagyobb megbecsülésben lesz részünk a mi mércénk szerint."},{"book":"2 Korintusi","chapter":"10","verse":"16","text":"Határaitokon túli területen is hirdetjük majd az evangéliumot, de nem dicsekszünk más mércéje szerint azzal, amit már mások elvégeztek."},{"book":"2 Korintusi","chapter":"10","verse":"17","text":"„Aki pedig dicsekszik, az Úrral dicsekedjék.“"},{"book":"2 Korintusi","chapter":"10","verse":"18","text":"Mert nem az a kipróbált ember, aki önmagát ajánlja, hanem az, akit az Úr ajánl."}]}