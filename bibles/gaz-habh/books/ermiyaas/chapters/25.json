{"data":[{"book":"Ermiyaas","chapter":"25","verse":"1","text":"Bara Yehooyaaqiim ilmi Yosiyaas mootii Yihuudaa ture keessaa waggaa afuraffaatti jechuunis bara mootummaa Nebukadnezar mooticha Baabilon keessa waggaa tokkoffaatti dubbiin waaʼee saba Yihuudaa hundaatiif gara Ermiyaas dhufe kanaa dha."},{"book":"Ermiyaas","chapter":"25","verse":"2","text":"Kanaafuu Ermiyaas raajichi saba Yihuudaa hundaa fi warra Yerusaalem keessa jiraatan hundaan akkana jedhe:"},{"book":"Ermiyaas","chapter":"25","verse":"3","text":"Waggaa kudha sadaffaa bara mootummaa Yosiyaas ilma Aamoon mooticha Yihuudaatii jalqabee hamma guyyaa harʼaatti jechuunis waggaa digdamii sadii guutuu dubbiin Waaqayyoo gara koo dhufeera; anis irra deddeebiʼee isinitti himeera; isin garuu hin dhaggeeffanne."},{"book":"Ermiyaas","chapter":"25","verse":"4","text":"Yoo Waaqayyo raajota isaa tajaajiltoota hunda ammumaa amma isinitti erge iyyuu, isin hin dhaggeeffanne yookaan xiyyeeffannaa tokko iyyuu hin kennineef."},{"book":"Ermiyaas","chapter":"25","verse":"5","text":"Isaanis akkana jedhan; “Egaa tokkoon tokkoon keessan karaa keessan jalʼaa fi hojii keessan hamaa sana irraa deebiʼaa; yoos isin biyya Waaqayyo isinii fi abbootii keessaniif bara baraan kenne keessa jiraachuu ni dandeessu."},{"book":"Ermiyaas","chapter":"25","verse":"6","text":"Isaan tajaajiluu fi isaan waaqeffachuuf jettanii waaqota biraa duukaa hin buʼinaa; waanuma harki keessan hojjeteen dheekkamsaaf na hin kakaasinaa. Yoos ani isin hin miidhu.”"},{"book":"Ermiyaas","chapter":"25","verse":"7","text":"“Isin garuu na hin dhaggeeffanne; waanuma harki keessan hojjeteen dheekkamsaaf na kakaaftan; mataa keessanittis miidhaa fiddan” jedha Waaqayyo."},{"book":"Ermiyaas","chapter":"25","verse":"8","text":"Kanaafuu Waaqayyo Waan Hunda Dandaʼu akkana jedhe: “Sababii isin dubbii kootiif hin ajajaminiif,"},{"book":"Ermiyaas","chapter":"25","verse":"9","text":"ani saboota biyya kaabaa hundaa fi garbicha koo Nebukadnezar mooticha Baabilon walitti qabee biyya kanatti, jiraattota isheettii fi saboota naannoo ishee jiraatan hundatti nan kaasa; guutumaan guutuutti isaan nan balleessa; waan qaanii, waan tuffiitii fi waan bara baraan one isaan nan godha” jedha Waaqayyo."},{"book":"Ermiyaas","chapter":"25","verse":"10","text":"“Ani sagalee ililleetii fi gammachuu, sagalee misirrittiitii fi misirrichaa sagalee dhagaa daakuutii fi ifa ibsaa isaan keessaa nan balleessa."},{"book":"Ermiyaas","chapter":"25","verse":"11","text":"Biyyi kun guutuun barbadooftee onti; saboonni kunneenis waggaa torbaatama mooticha Baabiloniitiif garboomu."},{"book":"Ermiyaas","chapter":"25","verse":"12","text":"“Garuu erga waggaan torbaatamni sun dhumee booddee ani mooticha Baabiloniitii fi saba isaa, biyya Baabilonotaas sababii yakka isaaniitiif nan adaba; biyyattiis bara baraan nan onsa” jedha Waaqayyo."},{"book":"Ermiyaas","chapter":"25","verse":"13","text":"“Ani waanan biyyattii irratti dubbadhe hunda, waan kitaaba kana keessatti barreeffamee fi waan Ermiyaas saboota hundatti raajii dubbate hunda biyya sanatti nan fida."},{"book":"Ermiyaas","chapter":"25","verse":"14","text":"Isaan mataan isaanii iyyuu saboota hedduu fi mootota gurguddoof ni garboomu; anis akkuma hojii isaaniittii fi akkuma hojii harka isaaniitti gatii isaaniif malu nan kennaaf.”"},{"book":"Ermiyaas","chapter":"25","verse":"15","text":"Waaqayyo Waaqni Israaʼel akkana naan jedhe: “Xoofoo daadhii wayinii dheekkamsa kootiitiin guutame kana ana harkaa fuudhiitii saboota ani itti si ergu hunda obaasi."},{"book":"Ermiyaas","chapter":"25","verse":"16","text":"Isaanis yeroo isa dhuganitti ni gatantaru; sababii goraadee ani isaan gidduutti ergu sanaatiifis ni maraatu.”"},{"book":"Ermiyaas","chapter":"25","verse":"17","text":"Kanaafuu ani xoofoo sana harka Waaqayyootii fuudhee akka saboonni inni itti na erge hundi dhugan nan godhe:"},{"book":"Ermiyaas","chapter":"25","verse":"18","text":"Kunis akka Yerusaalemii fi magaalaawwan Yihuudaa, mootonnii fi qondaaltonni ishee akkuma harʼa taʼanii jiran kana barbadeeffamanii waan salphinaa, waan tuffiitii fi waan abaarsaa taʼaniifii dha;"},{"book":"Ermiyaas","chapter":"25","verse":"19","text":"Faraʼoon mootichi Gibxi, tajaajiltoonni isaa, qondaaltonni isaatii fi sabni isaa hundi,"},{"book":"Ermiyaas","chapter":"25","verse":"20","text":"namoonni biyya ormaa kanneen achi jiran hundi,"},{"book":"Ermiyaas","chapter":"25","verse":"21","text":"Edoom, Moʼaabii fi Amoon,"},{"book":"Ermiyaas","chapter":"25","verse":"22","text":"mootonni Xiiroosii fi Siidoonaa hundi,"},{"book":"Ermiyaas","chapter":"25","verse":"23","text":"Dedaan, Teemaan, Buuzii fi warri biyya fagoo jiraatan hundi,"},{"book":"Ermiyaas","chapter":"25","verse":"24","text":"mootonni Arabaa hundii fi mootonni Namoota Ormaa kanneen gammoojjii keessa jiraatan hundi,"},{"book":"Ermiyaas","chapter":"25","verse":"25","text":"mootonni Zimrii, kan Eelaamii fi kan Meedee hundi,"},{"book":"Ermiyaas","chapter":"25","verse":"26","text":"mootonni biyyoota Kaabaa kanneen dhiʼoo fi fagoo, wal duraa duubaan jechuunis mootonni lafa irra jiran hundi daadhii sana dhuganiiru."},{"book":"Ermiyaas","chapter":"25","verse":"27","text":"“Ergasii akkana isaaniin jedhi; ‘Waaqayyo Waan Hunda Dandaʼu, Waaqni Israaʼel sun akkana jedha: Sababii goraadee ani isin gidduutti erguu sanaatiifis dhugaa, machaaʼaa, hoqqisaa; akka lammata ol hin kaaneefis kukkufaa.’"},{"book":"Ermiyaas","chapter":"25","verse":"28","text":"Yoo isaan xoofoo kana si harkaa fuudhanii dhuguu didan garuu akkana jedhiin; ‘Waaqayyo Waan Hunda Dandaʼu akkana jedha: Isin dhuguu qabdu!"},{"book":"Ermiyaas","chapter":"25","verse":"29","text":"Kunoo, ani magaalaa Maqaa kootiin waamamutti balaa buusuu jalqabeera; isin immoo utuu hin adabamin haftuu ree? Isin utuu hin adabamin hin haftan; ani warra lafa irra jiraatan hundatti goraadee nan waamaatii, jedha Waaqayyo Waan Hunda Dandaʼu.’"},{"book":"Ermiyaas","chapter":"25","verse":"30","text":"“Kanaafuu dubbii kana hunda isaanitti raajiitii akkana jedhiin:"},{"book":"Ermiyaas","chapter":"25","verse":"31","text":"Wacni hamma daarii lafaatti ni dhagaʼama;"},{"book":"Ermiyaas","chapter":"25","verse":"32","text":"Waaqayyo Waan Hunda Dandaʼu akkana jedha:"},{"book":"Ermiyaas","chapter":"25","verse":"33","text":"Gaafas warri Waaqayyo fixe handaara lafaa tokkoo hamma kaaniitti firfirfamanii argamu. Isaan akkuma kosii lafatti gatamu malee booʼicha hin argatan yookaan walitti hin qabaman yookaan hin awwaalaman."},{"book":"Ermiyaas","chapter":"25","verse":"34","text":"Yaa tiksoota, booʼaa, wawwaadhaas;"},{"book":"Ermiyaas","chapter":"25","verse":"35","text":"Tiksoonni iddoo itti baqatan,"},{"book":"Ermiyaas","chapter":"25","verse":"36","text":"Iyya tiksootaatii fi wawwaannaa"},{"book":"Ermiyaas","chapter":"25","verse":"37","text":"Sababii dheekkamsa Waaqayyoo jabaa sanaatiif,"},{"book":"Ermiyaas","chapter":"25","verse":"38","text":"Sababii goraadee cunqursitootaatii fi"}]}