{"data":[{"book":"3 ЦАРСТВАЎ","chapter":"4","verse":"1","text":"І быў цар Саламон царом над усім Ізраілем."},{"book":"3 ЦАРСТВАЎ","chapter":"4","verse":"2","text":"І вось начальнікі, якія былі ў яго: Азарыя, сын Садока сьвятара;"},{"book":"3 ЦАРСТВАЎ","chapter":"4","verse":"3","text":"Эліхарэт і Ахія, сыны Сівы, пісцы; Ёсафат, сын Ахілуда, дзеяпісальнік;"},{"book":"3 ЦАРСТВАЎ","chapter":"4","verse":"4","text":"Ванэя, сын Ёдая, ваеначальнік; Садок і Авіятар - сьвятары;"},{"book":"3 ЦАРСТВАЎ","chapter":"4","verse":"5","text":"Азарыя, сын Натана, начальнік над прыстаўнікамі, і Завут, сын Натана сьвятара - сябар цара;"},{"book":"3 ЦАРСТВАЎ","chapter":"4","verse":"6","text":"Ахісар - начальнік над царскім домам, і Аданірам, сын Аўды, - над падаткамі."},{"book":"3 ЦАРСТВАЎ","chapter":"4","verse":"7","text":"І было ў Саламона дванаццаць прыстаўнікаў над усім Ізраілем, і яны дастаўлялі прадукты цару і дому ягонаму: кожны павінен быў дастаўляць прадукты на адзін месяц у годзе."},{"book":"3 ЦАРСТВАЎ","chapter":"4","verse":"8","text":"Вось імёны іх: Бэн-хур - на гары Яфрэмавай;"},{"book":"3 ЦАРСТВАЎ","chapter":"4","verse":"9","text":"Бэн-Дэкер - у Макацы і ў Шаалбіме, у Бэтсамісе і ў Элоне і ў Бэт-Ханане;"},{"book":"3 ЦАРСТВАЎ","chapter":"4","verse":"10","text":"Бэн-Хэсэд - у Арубоце; яму ж належаў Сако і ўся зямля Хэфэр;"},{"book":"3 ЦАРСТВАЎ","chapter":"4","verse":"11","text":"Бэн-Авінадаў - над усім Нафат-Дорам; Тафат, дачка Саламона, была ягонаю жонкаю;"},{"book":"3 ЦАРСТВАЎ","chapter":"4","verse":"12","text":"Ваана, сын Ахілуда, у Таанаху і Мэгідо і ва ўсім Бэт-Сане, што паблізу Цартана ніжэй Езрэеля, ад Бэт-Сана да Абэл-Мэхола, і нават за Ёкмэам;"},{"book":"3 ЦАРСТВАЎ","chapter":"4","verse":"13","text":"Бэн-Гевэр - у Рамоце Галаадскім; у яго былі селішчы Яіра, сына Манасіінага, што ў Галаадзе; у яго таксама вобласьць Аргоў, што ў Басане, шэсьцьдзясят вялікіх гарадоў з мурамі і меднымі замкамі;"},{"book":"3 ЦАРСТВАЎ","chapter":"4","verse":"14","text":"Ахінадаў, сын Гідо, у Маханаіме;"},{"book":"3 ЦАРСТВАЎ","chapter":"4","verse":"15","text":"Ахімаас - у зямлі Нэфталімавай; ён узяў сабе за жонку Васэмату, дачку Саламона;"},{"book":"3 ЦАРСТВАЎ","chapter":"4","verse":"16","text":"Ваана, сын Хушая, у зямлі Асіравай і ў Баалоце;"},{"book":"3 ЦАРСТВАЎ","chapter":"4","verse":"17","text":"Ёсафат, сын Паруаха, у зямлі Ісахаравай;"},{"book":"3 ЦАРСТВАЎ","chapter":"4","verse":"18","text":"Шымэй, сын Элы, у зямлі Веньямінавай;"},{"book":"3 ЦАРСТВАЎ","chapter":"4","verse":"19","text":"Гевэр, сын Урыя, у зямлі Галаадскай, у зямлі Сігона, цара Амарэйскага, і Ога, цара Васанскага. Ён быў прыстаўнік у гэтай зямлі."},{"book":"3 ЦАРСТВАЎ","chapter":"4","verse":"20","text":"Юда і Ізраіль, шматлікія як пясок каля мора, елі, пілі і весяліліся."},{"book":"3 ЦАРСТВАЎ","chapter":"4","verse":"21","text":"Саламон валодаў усімі царствамі ад ракі Еўфрат да зямлі Філістымскай і да межаў Егіпта. Яны прыносілі дарункі і служылі Саламону ва ўсе дні жыцьця ягонага."},{"book":"3 ЦАРСТВАЎ","chapter":"4","verse":"22","text":"Прадукты Саламона на кожны дзень складалі: трыццаць кораў мукі пшанічнай і шэсьцьдзясят кораў іншай мукі,"},{"book":"3 ЦАРСТВАЎ","chapter":"4","verse":"23","text":"дзесяць валоў укормленых і дваццаць валоў з пашы, і сто авечак, акрамя аленяў і сарнаў, і сайгакаў і ўкормленых птушак;"},{"book":"3 ЦАРСТВАЎ","chapter":"4","verse":"24","text":"бо ён валадарыў над усёю зямлёю па гэты бок ракі, ад Тыпсаха да Газы, над усімі царамі па гэты бок ракі, і быў у яго мір з усімі навакольнымі краінамі."},{"book":"3 ЦАРСТВАЎ","chapter":"4","verse":"25","text":"І жылі Юда і Ізраіль спакойна, кожны пад вінаграднікам сваім і пад смакоўніцаю сваёю, ад Дана да Вірсавіі, ва ўсе дні Саламона."},{"book":"3 ЦАРСТВАЎ","chapter":"4","verse":"26","text":"І было ў Саламона сорак тысяч стойлаў пад коней калясьнічных і дванаццаць тысяч для коньніцы."},{"book":"3 ЦАРСТВАЎ","chapter":"4","verse":"27","text":"І тыя прыстаўнікі дастаўлялі цару Саламону ўсё належнае да стала цара, кожны ў свой месяц, і не дапускалі нястачы ні ў чым."},{"book":"3 ЦАРСТВАЎ","chapter":"4","verse":"28","text":"І ячмень і салому коням і мулам дастаўлялі кожны ў сваю чаргу на месца, дзе быў цар."},{"book":"3 ЦАРСТВАЎ","chapter":"4","verse":"29","text":"І даў Бог Саламону мудрасьць і вельмі вялікі розум - і шырокі розум, як пясок на беразе мора."},{"book":"3 ЦАРСТВАЎ","chapter":"4","verse":"30","text":"І была мудрасьць Саламонава вышэйшая за мудрасьць усіх сыноў усходу і за ўсю мудрасьць Егіпцянаў."},{"book":"3 ЦАРСТВАЎ","chapter":"4","verse":"31","text":"Ён быў мудрэйшы за ўсіх людзей, мудрэйшы і за Этана Эзрахіта і Эмана, і Халкола і за Дарду, сыноў Малхола, і імя ягонае было ў славе ва ўсіх навакольных народаў."},{"book":"3 ЦАРСТВАЎ","chapter":"4","verse":"32","text":"І прамовіў ён тры тысячы выслоўяў, і песьняў у яго было тысяча і пяць;"},{"book":"3 ЦАРСТВАЎ","chapter":"4","verse":"33","text":"і гаварыў ён пра дрэвы, ад кедра, што ў Ліване, да ісопу, што вырастае са сьцяны; гаварыў і пра жывёл, і пра птушак, і пра паўзуноў, і пра рыбу."},{"book":"3 ЦАРСТВАЎ","chapter":"4","verse":"34","text":"І прыходзілі ад усіх народаў паслухаць мудрасьці Саламона, ад усіх цароў зямных, якія чулі пра мудрасьць ягоную."}]}