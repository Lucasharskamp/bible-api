{"data":[{"book":"1 Akakolinto","chapter":"13","verse":"1","text":"Ata nakalongi kilonge cha bandu na cha akapakachi kuboka kumbengu na anda na mapalanoje nenga mbi andi lilobe lya lidebejika andaje njuga."},{"book":"1 Akakolinto","chapter":"13","verse":"2","text":"Kabe, nhotwi kube na kitoi cha kutangacha nhwalo gwa Nnoongo, nu kumanya ilebe yoa iigwe, nhotwi kube na imani ju kuiboya itombi nambu anda ngwetije mapalano, ne kileje."},{"book":"1 Akakolinto","chapter":"13","verse":"3","text":"Nhotwi kupanga ilebe yango yoa yangweti kakaocho nukuboya mmele gwango utinike mwoto nambu anda na mapalanoje genia kuchataje."},{"book":"1 Akakolinto","chapter":"13","verse":"4","text":"Juna mapalano kuimbalila nu kube na kia, juna mapalano bwiuje, na kukilumbaje nu kulokalokaje."},{"book":"1 Akakolinto","chapter":"13","verse":"5","text":"Juna mapalano ligouje nu kupalaje ilebe yajika nu kubeje nililaka nu kombakelaje mabaja."},{"book":"1 Akakolinto","chapter":"13","verse":"6","text":"Juna mapalano kualalije mabaja, nambu kuala mojo mukweli."},{"book":"1 Akakolinto","chapter":"13","verse":"7","text":"Juna mapalano kuimbalila goa nu kuamini goa nu kulimba mwojo kwa goa."},{"book":"1 Akakolinto","chapter":"13","verse":"8","text":"Mapalano gapelaje ngu. Anda kibi kitoi cha kutangacha Nhwalo gwa Nnoongo, mmanya ipa kuboka lichoba limwe tu, anda kitoi cha kulonge kilonge kiyono, ipa kupela, anda kubi kuboola, kupa kupeta."},{"book":"1 Akakolinto","chapter":"13","verse":"9","text":"Magambu tumanyi kachoko na tukweti kitoi cha kutangacha lilobe lya Nnoongo kachoko."},{"book":"1 Akakolinto","chapter":"13","verse":"10","text":"Nambu pikipakuika chache chikilenganile, kichokochoko chela kipakuboka."},{"book":"1 Akakolinto","chapter":"13","verse":"11","text":"Kingobu panakiba namwana, nalongela kingota nu kumanya kwango kingota nu kuwacha kwango kingota. Nambu ngoe mbi nanahota ilebe yoa ikingota nilekite."},{"book":"1 Akakolinto","chapter":"13","verse":"12","text":"Chitikibona ngoe andi kiwili tu mulindala, nambu makiika kingobu matuibona lio kwa lio. Ngoe manyi kachoko tu nambu makiika kingobu manya yoa chwapi andi Nnoongo pamanyi nenga."},{"book":"1 Akakolinto","chapter":"13","verse":"13","text":"Kwa ngoe ibi ilebe yenje itatu imani nukuhyobalela na mapalano nambu kikolongwa muno mapalano."}]}