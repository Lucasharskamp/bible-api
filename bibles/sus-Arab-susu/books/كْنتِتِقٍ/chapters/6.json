{"data":[{"book":"كْنتِ تِقٍ","chapter":"6","verse":"1","text":"عَلَتَلَ نَشَ عَ مَسٍن مُنسَ بّ،"},{"book":"كْنتِ تِقٍ","chapter":"6","verse":"2","text":"«عَ قَلَ عِسِرَيِلَكَيٍ بّ، شَ شّمّ ندٍ، شَ نَ مُ فِنّ ندٍ سَ لَايِدِ تٌنفٌ عَلَتَلَ بّ، عَ شَ لُ عَ سَفٌ، نَ نَن نَ كِ عَ شَ قِندِ نَسَرِ رَ،"},{"book":"كْنتِ تِقٍ","chapter":"6","verse":"3","text":"نَ كَنيِ مُ لَن عَ شَ وّنِ نُن بٍيرٍ مِن. عَ نَشَ سٍسٍ مِن نَشَن كٍلِشِ وّنِ بٌفِ مَ، شَ نَ مُ بٍيرٍ مَ. عَ نَشَ وّنِ بٌفِ بُندَ دٌن، عَ نَشَ عَ شَرٍ دٌن."},{"book":"كْنتِ تِقٍ","chapter":"6","verse":"4","text":"عَ تّمُي نَشَن بِرِن نَبَمَ عَ شَ نَسَرِيَ كُي، عَ نَشَ سٍسٍ دٌن نَشَن كٍلِ وّنِ بِلِ مَ، كٍلِ عَ بٌفِ مَ عَ سَ دْشْ عَ شْرِ رَ.»"},{"book":"كْنتِ تِقٍ","chapter":"6","verse":"5","text":"«عَ شَ نَسَرِيَ كُي، عَ مُ لَنمَ عَ شُنيِ شَ بِ. عَ شَ لُ سّنِيّنيِ كُي، عَ شُنسّشّ شَ نُ كُيَ رَ تُن."},{"book":"كْنتِ تِقٍ","chapter":"6","verse":"6","text":"نَ وَشَتِ بُن مَ، عَ مُ لَن عَ شَ عَ مَسٌ قُرٍ رَ،"},{"book":"كْنتِ تِقٍ","chapter":"6","verse":"7","text":"هَلِ عَ قِندِ عَ بَبَ رَ، عَ نفَ، عَ تَارَ، شَ نَ مُ عَ رَ عَ شُنيَ قُرٍ رَ. عَ نَ عَلَتَلَ نَن سَفٌ تُن، عَلْ عَ شُنسّشّ كّحَ عَ مَسٍنشِ كِ نَشّ."},{"book":"كْنتِ تِقٍ","chapter":"6","verse":"8","text":"عَ تّمُي نَشَن بِرِن نَبَمَ عَ شَ نَسَرِيَ كُي، عَ لُمَ سّنِيّنيِ نَن كُي عَلَتَلَ بّ.»"},{"book":"كْنتِ تِقٍ","chapter":"6","verse":"9","text":"«شَ مِشِ ندٍ سَ قَشَ عَ قّ مَ عَ تّرّننَ كِ مَ، عَ شُنسّشّ بَرَ قِندِ سٍ سّنِيّنتَرٍ رَ. نَ تّمُي عَ شَ سّنِيّن لْشُن كٍرٍن بُن مَ، عَ مَن قَ عَ شُنيِ بِ نَ شِ سٌلٌقٍرٍ لْشْي."},{"book":"كْنتِ تِقٍ","chapter":"6","verse":"10","text":"عَ شِ سٌلٌمَسَشَن لْشْي، عَ قٌفٌتَرَ قِرِن نَن شَنِنمَ سّرّشّدُبّ شْن مَ هْرْ مْلِنفِرَ سٌدٍ دّ رَ، شَ نَ مُ فَنبّ قِرِن."},{"book":"كْنتِ تِقٍ","chapter":"6","verse":"11","text":"سّرّشّدُبّ شْنِ كٍرٍن نَن بَمَ يُنُبِ شَقَرِ سّرّشّ رَ، بٌورٍ قِندِ مَ عَ فَن دَاشِ نَن نَ، عَلَكٌ عَ شَ يُنُبِ شَ شَقَرِ، بَرِ مَ عَ دِنقٍ قُرٍ رَ، نَ قِندِ مَ يُنُبِ نَن نَ. نَ لْشْي عَ مَن شَ عَ شُنيِ رَ سّنِيّن."},{"book":"كْنتِ تِقٍ","chapter":"6","verse":"12","text":"عَ نَ فّ نَ رَ، عَ مَن شَ فبِلٍن عَ شَ لَايِدِ مَ. قٌ عَ شَ يّشّي كٍرٍن بَ يّتّ رَفبِلٍن سّرّشّ رَ، نَشَن حّ كٍرٍن عَ رَ عَ شَ يُنُبِ شَقَرِقٍ رَ. لْشْي نَشٍيٍ بَرَ دَنفِ، نٍيٍ مُ كْنتِمَ سْنْن، بَرِ مَ عَ نُ بَرَ سّنِيّنتَرٍحَ سْتْ.»"},{"book":"كْنتِ تِقٍ","chapter":"6","verse":"13","text":"«مِشِ نَ فّ نَسَرِيَ رَبَدٍ، عَ شَ بِرَ يِ سّرِيّ نَن قْشْ رَ. عَ شَ سِفَ هْرْ مْلِنفِرَ سٌدٍ دّ رَ،"},{"book":"كْنتِ تِقٍ","chapter":"6","verse":"14","text":"عَ شَ سّرّشّ فَن دَاشِ بَ عَلَتَلَ بّ، يّشّي نَشَن بَرَ حّ كٍرٍن سْتْ، لَنيُرُ يٌ مُ نَ نَشَن مَ. عَ شَ يُنُبِ شَقَرِ سّرّشّ قَن بَ، يّشّي فِنّ نَشَن بَرَ حّ كٍرٍن سْتْ، لَنيُرُ يٌ مُ نَ نَشَن مَ. عَ شَ شَنُنتٍيَ سّرّشّ بَ، يّشّي كٌنتٌنيِ، لَنيُرُ يٌ مُ نَ نَشَن مَ."},{"book":"كْنتِ تِقٍ","chapter":"6","verse":"15","text":"عَ شَ سّرّشّ ندٍيٍ سَ نَ قَرِ، عَلْ سَنسِ شْرِ دِنشِ سّرّشّ، وّنِ سّرّشّ، تَامِ لّبِنِتَرٍ، لّكِ يَءِلَنشِ تُرٍ رَ، نُن لّكِ تُرٍ مَسٌشِ نَشٍيٍ مَ."},{"book":"كْنتِ تِقٍ","chapter":"6","verse":"16","text":"سّرّشّدُبّ نَ سّرّشّ سٍيٍ نَن دّنتّفّمَ عَلَتَلَ بّ، عَ قَ يُنُبِ شَقَرِ سّرّشّ بَ، عَ نُن سّرّشّ فَن دَاشِ."},{"book":"كْنتِ تِقٍ","chapter":"6","verse":"17","text":"عَ شَ نَ تَامِ لّبِنِتَرٍ مَسٍن عَلَتَلَ بّ، عَ شَ نَ يّشّي كٌنتٌنيِ بَ شَنُنتٍيَ سّرّشّ رَ، عَ شَ سَنسِ شْرِ دِنشِ سّرّشّ نُن وّنِ سّرّشّ سَ نَ قَرِ.»"},{"book":"كْنتِ تِقٍ","chapter":"6","verse":"18","text":"«نَ تّمُي نَسَرِ شَ عَ شُنسّشّ بِ هْرْ مْلِنفِرَ سٌدٍ دّ رَ، عَ نَشَن قِشِ عَلَتَلَ مَ. عَ شَ نَ رَ سٌ تّ شْورَ شَنُنتٍيَ سّرّشّ نَ بَقٍ دّننَشّ."},{"book":"كْنتِ تِقٍ","chapter":"6","verse":"19","text":"نَسَرِ نَ فّ عَ شُنسّشّ بِدٍ، سّرّشّدُبّ يّشّي كٌنتٌنيِ بّلّشّ فَنشِ كٍرٍن نَن تٌنفٌمَ عَ بّلّشّ رَ، عَ نُن لّكِ لّبِنِتَرٍ قِرِن نَشٍيٍ نَ دٍبٍ كُي."},{"book":"كْنتِ تِقٍ","chapter":"6","verse":"20","text":"عَ شَ عٍ دّنتّفّ عَلَتَلَ بّ عٍ لِنتَنقٍ رَ. نَ قِندِ دٌنسٍ سّنِيّنشِ نَن نَ سّرّشّدُبّ بّ، عَ نُن نَ يّشّي فَنيَنيِ نُن عَ تَبٍ. نَ دَنفِ شَنبِ، نَسَرِ نْمَ وّنِ مِندٍ سْنْن."},{"book":"كْنتِ تِقٍ","chapter":"6","verse":"21","text":"نَسَرِ سّرِيّ نَن نَ كِ. عَ لَنمَ عَ شَ نَ سّرّشّيٍ بَ عَلَتَلَ بّ عَلْ عَ حَنِفٍشِ كِ نَشّ، عَ نُن سٍ فبّتّيٍ عَ نْمَ نَشَن نَ. قٌ عَ شَ عَ شَ نَسَرِ لَايِدِ رَكَمَلِ عَ سّرِيّ كِ مَ.»"},{"book":"كْنتِ تِقٍ","chapter":"6","verse":"22","text":"عَلَتَلَ نَشَ عَ مَسٍن مُنسَ بّ،"},{"book":"كْنتِ تِقٍ","chapter":"6","verse":"23","text":"«عَ قَلَ هَرُنَ نُن عَ شَ دِيٍ بّ، عٍ شَ دُبَ عِسِرَيِلَكَيٍ بّ يِ كِ نّ؛"},{"book":"كْنتِ تِقٍ","chapter":"6","verse":"24","text":"‹عَلَتَلَ شَ بَرَكَ سَ عِ شَ قٍ،"},{"book":"كْنتِ تِقٍ","chapter":"6","verse":"25","text":"عَلَتَلَ يَتَفِ شَ نْرْ عِ مَ،"},{"book":"كْنتِ تِقٍ","chapter":"6","verse":"26","text":"عَلَتَلَ شَ عَ يَ رَقِندِ عِ مَ،"},{"book":"كْنتِ تِقٍ","chapter":"6","verse":"27","text":"عٍ دُبَمَ عِسِرَيِلَكَيٍ بّ نَ كِ نّ، ﭑ قَن بَرِكَ سَمَ نّ عٍ مَ.»"}]}