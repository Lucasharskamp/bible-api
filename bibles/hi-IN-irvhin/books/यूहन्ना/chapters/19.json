{"data":[{"book":"यूहन्ना","chapter":"19","verse":"1","text":"इस पर पिलातुस ने यीशु को लेकर कोड़े लगवाए।"},{"book":"यूहन्ना","chapter":"19","verse":"2","text":"और सिपाहियों ने काँटों का मुकुट गूँथकर उसके सिर पर रखा, और उसे बैंगनी ऊपरी वस्त्र पहनाया,"},{"book":"यूहन्ना","chapter":"19","verse":"3","text":"और उसके पास आ आकर कहने लगे, “हे यहूदियों के राजा, प्रणाम!” और उसे थप्पड़ मारे।"},{"book":"यूहन्ना","chapter":"19","verse":"4","text":"तब पिलातुस ने फिर बाहर निकलकर लोगों से कहा, “देखो, मैं उसे तुम्हारे पास फिर बाहर लाता हूँ; ताकि तुम जानो कि मैं उसमें कुछ भी दोष नहीं पाता।”"},{"book":"यूहन्ना","chapter":"19","verse":"5","text":"तब यीशु काँटों का मुकुट और बैंगनी वस्त्र पहने हुए बाहर निकला और पिलातुस ने उनसे कहा, “देखो, यह पुरुष।”"},{"book":"यूहन्ना","chapter":"19","verse":"6","text":"जब प्रधान याजकों और प्यादों ने उसे देखा, तो चिल्लाकर कहा, “उसे क्रूस पर चढ़ा, क्रूस पर!” पिलातुस ने उनसे कहा, “तुम ही उसे लेकर क्रूस पर चढ़ाओ; क्योंकि मैं उसमें दोष नहीं पाता।”"},{"book":"यूहन्ना","chapter":"19","verse":"7","text":"यहूदियों ने उसको उत्तर दिया, “हमारी भी व्यवस्था है और उस व्यवस्था के अनुसार वह मारे जाने के योग्य है क्योंकि उसने अपने आपको परमेश्वर का पुत्र19:7 परमेश्वर का पुत्र: व्यवस्था में ऐसा कहना वर्जित नहीं था, परन्तु परमेश्वर की निन्दा करना निश्चय ही वर्जित था, अत: अपने लिए इस शीर्षक का उपयोग उनकी समझ में परमेश्वर की निन्दा करना था बताया।” (लैव्य. 24:16)"},{"book":"यूहन्ना","chapter":"19","verse":"8","text":"जब पिलातुस ने यह बात सुनी तो और भी डर गया।"},{"book":"यूहन्ना","chapter":"19","verse":"9","text":"और फिर किले के भीतर गया और यीशु से कहा, “तू कहाँ का है?” परन्तु यीशु ने उसे कुछ भी उत्तर न दिया।"},{"book":"यूहन्ना","chapter":"19","verse":"10","text":"पिलातुस ने उससे कहा, “मुझसे क्यों नहीं बोलता? क्या तू नहीं जानता कि तुझे छोड़ देने का अधिकार मुझे है और तुझे क्रूस पर चढ़ाने का भी मुझे अधिकार है।”"},{"book":"यूहन्ना","chapter":"19","verse":"11","text":"यीशु ने उत्तर दिया, “यदि तुझे ऊपर से न दिया जाता, तो तेरा मुझ पर कुछ अधिकार न होता; इसलिए जिसने मुझे तेरे हाथ पकड़वाया है, उसका पाप अधिक है।”"},{"book":"यूहन्ना","chapter":"19","verse":"12","text":"इससे पिलातुस ने उसे छोड़ देना चाहा19:12 पिलातुस ने उसे छोड़ देना चाहा: वह उसकी निर्दोषता के प्रति अधिक से अधिक आश्वस्त था। , परन्तु यहूदियों ने चिल्ला चिल्लाकर कहा, “यदि तू इसको छोड़ देगा तो तू कैसर का मित्र नहीं; जो कोई अपने आपको राजा बनाता है वह कैसर का सामना करता है।”"},{"book":"यूहन्ना","chapter":"19","verse":"13","text":"ये बातें सुनकर पिलातुस यीशु को बाहर लाया और उस जगह एक चबूतरा था, जो इब्रानी में ‘गब्बता19:13 गब्बता: यह एक इब्रानी भाषा का शब्द है, यह ऊँचा होने के वाचक शब्द से आता है।’ कहलाता है, और वहाँ न्याय आसन पर बैठा।"},{"book":"यूहन्ना","chapter":"19","verse":"14","text":"यह फसह की तैयारी का दिन था और छठे घंटे के लगभग था: तब उसने यहूदियों से कहा, “देखो, यही है, तुम्हारा राजा!”"},{"book":"यूहन्ना","chapter":"19","verse":"15","text":"परन्तु वे चिल्लाए, “ले जा! ले जा! उसे क्रूस पर चढ़ा!” पिलातुस ने उनसे कहा, “क्या मैं तुम्हारे राजा को क्रूस पर चढ़ाऊँ?” प्रधान याजकों ने उत्तर दिया, “कैसर को छोड़ हमारा और कोई राजा नहीं।”"},{"book":"यूहन्ना","chapter":"19","verse":"16","text":"तब उसने उसे उनके हाथ सौंप दिया ताकि वह क्रूस पर चढ़ाया जाए।"},{"book":"यूहन्ना","chapter":"19","verse":"17","text":"तब वे यीशु को ले गए। और वह अपना क्रूस उठाए हुए उस स्थान तक बाहर गया, जो ‘खोपड़ी का स्थान’ कहलाता है और इब्रानी में ‘गुलगुता’।"},{"book":"यूहन्ना","chapter":"19","verse":"18","text":"वहाँ उन्होंने उसे और उसके साथ और दो मनुष्यों को क्रूस पर चढ़ाया, एक को इधर और एक को उधर, और बीच में यीशु को।"},{"book":"यूहन्ना","chapter":"19","verse":"19","text":"और पिलातुस ने एक दोष-पत्र लिखकर क्रूस पर लगा दिया और उसमें यह लिखा हुआ था, “यीशु नासरी यहूदियों का राजा।”"},{"book":"यूहन्ना","chapter":"19","verse":"20","text":"यह दोष-पत्र बहुत यहूदियों ने पढ़ा क्योंकि वह स्थान जहाँ यीशु क्रूस पर चढ़ाया गया था नगर के पास था और पत्र इब्रानी और लतीनी और यूनानी में लिखा हुआ था।"},{"book":"यूहन्ना","chapter":"19","verse":"21","text":"तब यहूदियों के प्रधान याजकों ने पिलातुस से कहा, “‘यहूदियों का राजा’ मत लिख परन्तु यह कि ‘उसने कहा, मैं यहूदियों का राजा हूँ।’”"},{"book":"यूहन्ना","chapter":"19","verse":"22","text":"पिलातुस ने उत्तर दिया, “मैंने जो लिख दिया, वह लिख दिया।”"},{"book":"यूहन्ना","chapter":"19","verse":"23","text":"जब सिपाही यीशु को क्रूस पर चढ़ा चुके, तो उसके कपड़े लेकर चार भाग किए, हर सिपाही के लिये एक भाग और कुर्ता भी लिया, परन्तु कुर्ता बिन सीअन ऊपर से नीचे तक बुना हुआ था;"},{"book":"यूहन्ना","chapter":"19","verse":"24","text":"इसलिए उन्होंने आपस में कहा, “हम इसको न फाड़ें, परन्तु इस पर चिट्ठी डालें कि वह किसका होगा।” यह इसलिए हुआ, कि पवित्रशास्त्र की बात पूरी हो, “उन्होंने मेरे कपड़े आपस में बाँट लिए और मेरे वस्त्र पर चिट्ठी डाली।” (भज. 22:18)"},{"book":"यूहन्ना","chapter":"19","verse":"25","text":"अतः सिपाहियों ने ऐसा ही किया। परन्तु यीशु के क्रूस के पास उसकी माता और उसकी माता की बहन मरियम, क्लोपास की पत्नी और मरियम मगदलीनी खड़ी थी।"},{"book":"यूहन्ना","chapter":"19","verse":"26","text":"यीशु ने अपनी माता और उस चेले को जिससे वह प्रेम रखता था पास खड़े देखकर अपनी माता से कहा, “हे नारी, देख, यह तेरा पुत्र है।”"},{"book":"यूहन्ना","chapter":"19","verse":"27","text":"तब उस चेले से कहा, “देख, यह तेरी माता है।” और उसी समय से वह चेला, उसे अपने घर ले गया।"},{"book":"यूहन्ना","chapter":"19","verse":"28","text":"इसके बाद यीशु ने यह जानकर कि अब सब कुछ हो चुका; इसलिए कि पवित्रशास्त्र की बात पूरी हो कहा, “मैं प्यासा हूँ।”"},{"book":"यूहन्ना","chapter":"19","verse":"29","text":"वहाँ एक सिरके से भरा हुआ बर्तन धरा था, इसलिए उन्होंने सिरके के भिगाए हुए पनसोख्‍ता को जूफे पर रखकर उसके मुँह से लगाया। (भज. 69:21)"},{"book":"यूहन्ना","chapter":"19","verse":"30","text":"जब यीशु ने वह सिरका लिया, तो कहा, “पूरा हुआ”; और सिर झुकाकर प्राण त्याग दिए। (लूका 23:46, मर. 15:37)"},{"book":"यूहन्ना","chapter":"19","verse":"31","text":"और इसलिए कि वह तैयारी का दिन था, यहूदियों ने पिलातुस से विनती की, कि उनकी टाँगें तोड़ दी जाएँ और वे उतारे जाएँ ताकि सब्त के दिन वे क्रूसों पर न रहें, क्योंकि वह सब्त का दिन बड़ा दिन था। (मर. 15: 42, व्यव. 21:22,23)"},{"book":"यूहन्ना","chapter":"19","verse":"32","text":"इसलिए सिपाहियों ने आकर पहले की टाँगें तोड़ीं तब दूसरे की भी, जो उसके साथ क्रूसों पर चढ़ाए गए थे।"},{"book":"यूहन्ना","chapter":"19","verse":"33","text":"परन्तु जब यीशु के पास आकर देखा कि वह मर चुका है, तो उसकी टाँगें न तोड़ीं।"},{"book":"यूहन्ना","chapter":"19","verse":"34","text":"परन्तु सिपाहियों में से एक ने बरछे से उसका पंजर बेधा और उसमें से तुरन्त लहू और पानी निकला।"},{"book":"यूहन्ना","chapter":"19","verse":"35","text":"जिसने यह देखा, उसी ने गवाही दी है, और उसकी गवाही सच्ची है; और वह जानता है, कि सच कहता है कि तुम भी विश्वास करो।"},{"book":"यूहन्ना","chapter":"19","verse":"36","text":"ये बातें इसलिए हुईं कि पवित्रशास्त्र की यह बात पूरी हो, “उसकी कोई हड्डी तोड़ी न जाएगी।” (निर्ग. 12:46, गिन. 9:12, भज. 34:20)"},{"book":"यूहन्ना","chapter":"19","verse":"37","text":"फिर एक और स्थान पर यह लिखा है, “जिसे उन्होंने बेधा है, उस पर दृष्टि करेंगे।” (जक. 12:10)"},{"book":"यूहन्ना","chapter":"19","verse":"38","text":"इन बातों के बाद अरिमतियाह के यूसुफ ने, जो यीशु का चेला था, (परन्तु यहूदियों के डर से इस बात को छिपाए रखता था), पिलातुस से विनती की, कि मैं यीशु के शव को ले जाऊँ, और पिलातुस ने उसकी विनती सुनी, और वह आकर उसका शव ले गया।"},{"book":"यूहन्ना","chapter":"19","verse":"39","text":"नीकुदेमुस भी जो पहले यीशु के पास रात को गया था पचास सेर के लगभग मिला हुआ गन्धरस और एलवा ले आया।"},{"book":"यूहन्ना","chapter":"19","verse":"40","text":"तब उन्होंने यीशु के शव को लिया और यहूदियों के गाड़ने की रीति के अनुसार उसे सुगन्ध-द्रव्य के साथ कफन में लपेटा।"},{"book":"यूहन्ना","chapter":"19","verse":"41","text":"उस स्थान पर जहाँ यीशु क्रूस पर चढ़ाया गया था, एक बारी थी; और उस बारी में एक नई कब्र थी; जिसमें कभी कोई न रखा गया था।"},{"book":"यूहन्ना","chapter":"19","verse":"42","text":"अतः यहूदियों की तैयारी के दिन के कारण, उन्होंने यीशु को उसी में रखा, क्योंकि वह कब्र निकट थी।"}]}