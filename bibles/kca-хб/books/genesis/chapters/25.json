{"data":[{"book":"Genesis","chapter":"25","verse":"1","text":"Авраам хŏԓна нэ ўйԓыйәс, Хеттура нэмәԓ."},{"book":"Genesis","chapter":"25","verse":"2","text":"Ԓўв Зимран, Иокшан, Медан, Мадиан, Ишбак пӑ Шуах пŏхәт ԓўвеԓа сэма пайтәс."},{"book":"Genesis","chapter":"25","verse":"3","text":"Иокшан Шева пӑ Дедан пŏхӈән тӑйәс. Дедан пŏхәт усәт: Ашурим, Летушим пӑ Леюмим."},{"book":"Genesis","chapter":"25","verse":"4","text":"Мадиан пŏхәт: Ефа, Ефер, Ханох, Авида пӑ Елдага. Щит иса Хеттура хиԓэт."},{"book":"Genesis","chapter":"25","verse":"5","text":"Авраам мўй тӑйәс, иса Исаак пŏхәԓа мӑсԓы,"},{"book":"Genesis","chapter":"25","verse":"6","text":"ай нэӈԓаԓ пŏхәта, Авраам хŏԓна ԓўв уԓмаԓән мойԓәпсайәт мӑс пӑ Исаак пŏхәԓ эԓты йэԓ китсәԓы, хӑтәԓ этты мўва."},{"book":"Genesis","chapter":"25","verse":"7","text":"Авраам уԓәм хӑтԓәт сот ԓапәтйаӈ вет тӑԓ арат ус;"},{"book":"Genesis","chapter":"25","verse":"8","text":"щӑԓта Авраам пӑрәс, пирща уԓәм хӑтәԓԓаԓ йӑма усԓы, уԓәпсайәԓ тэԓәӈ ус, пӑ пӑрәм ŏтԓаԓ хŏща мӑнәс."},{"book":"Genesis","chapter":"25","verse":"9","text":"Исаак пӑ Измаил пŏхӈәԓаԓән Мамре пўӈәԓән Цохар хет ики Ефрон пŏхәԓ мўв хӑрән Махпела хŏшапәӈ кевән ԓўв лоттәса,"},{"book":"Genesis","chapter":"25","verse":"10","text":"хет хŏйатәт эԓты Авраам ԓутәм мўв хӑрән. Щита Авраам пӑ Сарра имеԓ лоттәман уԓԓәтән."},{"book":"Genesis","chapter":"25","verse":"11","text":"Авраам пӑрәм йўпийән Турәм Куща Исаак пŏхәԓ йӑмән мӑсԓы. Беэр-лахай-рои хŏща Исаак ус."},{"book":"Genesis","chapter":"25","verse":"12","text":"Тӑм пӑ Авраам Измаил пŏхәԓ тыхәԓ тэԓ, Сарра митнэ, Египет нэ Агарь Авраама тӑйәм пŏх тыхәԓ тэԓ."},{"book":"Genesis","chapter":"25","verse":"13","text":"Тӑм Измаил пŏхәт нэмәт, сэма питмеԓ щирән: Измаил оԓәӈ пŏхәԓ Наваиоф, ԓўв йўпеԓән Кедар, Адбеел, Мивсам,"},{"book":"Genesis","chapter":"25","verse":"14","text":"Мишма, Дума, Масса,"},{"book":"Genesis","chapter":"25","verse":"15","text":"Хадад, Фема, Иетур, Нафиш пӑ Кедма."},{"book":"Genesis","chapter":"25","verse":"16","text":"Щит Измаил пŏхԓаԓ нэмәт, ԓыв нэмԓаԓән ԓыв уԓәм куртԓаԓ пӑ ԓыв касԓыйәм хот вŏԓԓаԓ нэмәтсайәт. Щит кӑтхŏщйаӈ ŏх туты ху нэм рутԓаԓ щирән."},{"book":"Genesis","chapter":"25","verse":"17","text":"Измаил сот хŏԉмаӈ ԓапәт тӑԓ ус; ԓўв пӑрәс пӑ пӑрәм ŏтԓаԓ хŏща мӑнәс."},{"book":"Genesis","chapter":"25","verse":"18","text":"Хавила эԓты Сур унты ԓыв усәт, щит Ассирийа мўв пеԓа мӑнтыйән Египет ԉэпән уԓты мўв. Измаил йох Авраам па хиԓэт пиԓән кўтәӈа пӑ ԉаԉәсман усәт."},{"book":"Genesis","chapter":"25","verse":"19","text":"Тӑм Авраам Исаак пŏхәԓ тыхәԓ тэԓ эԓты пŏтәр. Авраам Исаак пŏх тӑйәс."},{"book":"Genesis","chapter":"25","verse":"20","text":"Исаак ԋӑԓйаӈ тӑԓ ԓŏватән Ревекка нэӈа тусԓы, Месопотамия мўвән уԓты Вафуил арамей ху эви, Лаван арамей ху апщи."},{"book":"Genesis","chapter":"25","verse":"21","text":"Турәм Кущайа Исаак имеԓ урәӈән пойәкщәс, ԓўв ԋаврэм ӑт тӑйәс; Турәм Кущайән ԓўв хуԓтмәса, Ревекка имеԓ ԓавәрта йис."},{"book":"Genesis","chapter":"25","verse":"22","text":"Пŏхӈәԓаԓ пӑтлам хотән пŏткатты питсәтән, пӑ ԓўв йастәс: «Щиты ки питәԓ, мўйа мӑнэма щит?» Пӑ Турәм Куща иԋщәсты мӑнәс."},{"book":"Genesis","chapter":"25","verse":"23","text":"Турәм Куща ԓўвеԓ йастәс:"},{"book":"Genesis","chapter":"25","verse":"24","text":"Ԋаврэм сэма питты пŏра йŏхтәс: пӑ щи, пиԓаӈ ԋаврэмӈән пӑтлам хотән уԓман."},{"book":"Genesis","chapter":"25","verse":"25","text":"Оԓәӈән сэма питәм ԋаврэм эԓәԓ ўрты, пӑ эԓәԓ ԓŏватәԓән пўнәӈ ус, пўнәӈ сŏх хŏрпи; щишән ԓўв Исав25:25 Исав – (евр.) «пўнәӈ»; нэмән пŏтса."},{"book":"Genesis","chapter":"25","verse":"26","text":"Щӑԓта апщеԓ этәс, йошәԓән Исав кўр йŏтԓаӈа катәԓман; ԓўвеԓа мийәм нэм Иаков25:26 Иаков – (евр.) «кўр йŏтԓаӈ» пӑ «ԓўв ŏлмащийәԓ» йасәӈ хŏрпи;. Исаака хутйаӈ тӑԓ ус, хун ԓын сэма питсәӈән."},{"book":"Genesis","chapter":"25","verse":"27","text":"Ԋаврэмӈән энәпсәтән, Исав таксар вой веԓты хуйа йис, мўвән йӑхты хŏйата; Иаков пӑ ром хŏйат ус пӑ пирщин хотәтән ус."},{"book":"Genesis","chapter":"25","verse":"28","text":"Исаак Исав сӑмәӈашәк тӑйсәԓы, туты войәԓ ԓўвеԓ йӑм ус, Ревекка пӑ Иаков сӑмәӈа тӑйсәԓы."},{"book":"Genesis","chapter":"25","verse":"29","text":"Ипуш Иаков ԓэтŏт кавәртәс; Исав пӑ мўв хӑр эԓты метман йŏхтәс."},{"book":"Genesis","chapter":"25","verse":"30","text":"Щӑԓта Исав Иакова йастәс: «Щи ўрты, ўрты ԓэтŏт эԓты мӑнэма мийа, ма метсәм». Щишән, ԓўв хŏԓна Едом25:30 Едом – (евр.) щит «ўрты» пӑ «питы ўрты»; нэмән мӑса."},{"book":"Genesis","chapter":"25","verse":"31","text":"Иаков пӑ йастәс: «Оԓәӈән нӑӈ унашәк уԓты верэн мӑнэма мийи»."},{"book":"Genesis","chapter":"25","verse":"32","text":"Исав йастәс: «Ма ԓэԓԓы щи хӑԓԓәм, мўй йӑм мӑнэма щи унашәк уԓты вер хŏща?»"},{"book":"Genesis","chapter":"25","verse":"33","text":"Иаков йастәс: «Оԓәӈән мӑнэма йасәӈ мийа». Ԓўв йасәӈ мӑс пӑ оԓӈа сэма питәм верәԓ Иаков апщеԓа мӑсԓы."},{"book":"Genesis","chapter":"25","verse":"34","text":"Иаков Исава ԋаԋ пӑ ӑԋкәш соԓамат мӑс; ԓўв ԓэс пӑ йиԋщәс, нŏх ԓойәс пӑ мӑнәс; щиты Исав оԓӈа сэма питәм верәԓ ӑт шависԓы пӑ уштәсԓы."}]}