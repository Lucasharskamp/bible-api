{"data":[{"book":"Matiwos Dooshishiyo","chapter":"13","verse":"1","text":"Manots aawots Iyesus mootse kesht aats k'ari ganoke be b́dek'i,"},{"book":"Matiwos Dooshishiyo","chapter":"13","verse":"2","text":"13:2 Luk'. 5:1-3  Asho ayat b́maants waat kakuwe b́wtsere bí jelbu ats keshdek't be b́dek'i, ash jamonwere, aats k'ari gúúratse need'dek'tni boteshi."},{"book":"Matiwos Dooshishiyo","chapter":"13","verse":"3","text":"Maniyere il ay keewo jewron hank'o ett keewo dek't b́tuwi, «Hambe! Goshts iko shook shookosh b́ keshi."},{"book":"Matiwos Dooshishiyo","chapter":"13","verse":"4","text":"B́shookoro shook ik iko werindats b́ fed'ere kafwots waat bomeyi."},{"book":"Matiwos Dooshishiyo","chapter":"13","verse":"5","text":"K'osh shookonwere shawi aalok dats t'orats fed'b́wtsi, datsmanatsowere shawi ayo bíaaltsotse dashan wokeratse b́tesh, mansh shookman manoor bos'b́wtsi."},{"book":"Matiwos Dooshishiyo","chapter":"13","verse":"6","text":"Wotowa eree aawo b́keshtsok'own shoolb́wtsi, s'ap'onowere b́ deshawotse shuuk' b́wtsi."},{"book":"Matiwos Dooshishiyo","chapter":"13","verse":"7","text":"K'osh shookonúwere angitsi t'ugi taalots fe'd'bwtsi, angitsi t'ugmanotswere eent́ maayi bos' man guuk'dek't ooribok'ri."},{"book":"Matiwos Dooshishiyo","chapter":"13","verse":"8","text":"K'osh shookonwere datsi sheengatse fed'at bos't ay shuwo b́ shuwi, iko balo, iko keez úbo, ikonwere shaash shuwo b́'imi."},{"book":"Matiwos Dooshishiyo","chapter":"13","verse":"9","text":"Shishet waaz detstso shiye!»"},{"book":"Matiwos Dooshishiyo","chapter":"13","verse":"10","text":"Maniyere il b́ danifwots Iyesus maants t'int «Eegoshe nee ash ashosh jewron n keewiri?» bo eti."},{"book":"Matiwos Dooshishiyo","chapter":"13","verse":"11","text":"Bíwere hank'o ett boosh bíaaniy, «Itsh dari mengstotse aashts keewo dano imere, booshmó imeratse."},{"book":"Matiwos Dooshishiyo","chapter":"13","verse":"12","text":"13:12 Mat. 25:29; Mar. 4:25; Luk'. 8:18; 19:26  Detsts ashosh iki boge imeti, bíshowere ayituwe, deshawatsnmó dab b́detstsonor boatse k'aa'úni dek'etiye."},{"book":"Matiwos Dooshishiyo","chapter":"13","verse":"13","text":"Be'efetsr be'awok'o, shishfetst shiyawok'o bowottsotse wee bot'iwintsrawotse hambe taa jewron boosh keewirwe."},{"book":"Matiwos Dooshishiyo","chapter":"13","verse":"14","text":"Mansh nebiyiwo Isayasn hank'o ett guut'etso boatse b́ s'eeneti,"},{"book":"Matiwos Dooshishiyo","chapter":"13","verse":"15","text":"Ashaanots nibo dungutseree,"},{"book":"Matiwos Dooshishiyo","chapter":"13","verse":"16","text":"«Eeŕnmó it ááwwots bo bek'irwotse, it waazwotswere boshishirwotse derekne."},{"book":"Matiwos Dooshishiyo","chapter":"13","verse":"17","text":"13:17 10:23-24  Arikon itsh keewirwe, nebiy aywotsnat kááwwotsn it itbek'irwan bek'o tewntniye boteshi, ernmó be'atsnee, it itshishirwanor shishosh tewntni boteshi, ernmó shiyatsne."},{"book":"Matiwos Dooshishiyo","chapter":"13","verse":"18","text":"«Eshe it shookirwon ariyetso eeg b́wottsok'owo k'ewere,"},{"book":"Matiwos Dooshishiyo","chapter":"13","verse":"19","text":"Weerindi gúúrats fed'ts shooko b́kitsir, Ik'i mengsti aap'o shisht t'iwintsraw ashoniye, manoor Shed'ano waarr b́nibotse shookets keewo k'aa'úb́dek'eti,"},{"book":"Matiwos Dooshishiyo","chapter":"13","verse":"20","text":"Dats t'orats shooketso b́kitsir, Ik' aap'tso manoor b́shishor genee'uwon dek'et ashoni."},{"book":"Matiwos Dooshishiyo","chapter":"13","verse":"21","text":"Ernmó manoorisha bako b́ nibotse s'ap'o geeratse, mansh Ik'i aap'atse tuutson gond bek'o wee gishewo bí ats b́bodtsok'on káárni b́dihiti."},{"book":"Matiwos Dooshishiyo","chapter":"13","verse":"22","text":"Angitsi t'ugi taalotse shooketso b́kitsir, Ik'i aap'o k'ebiru ashoniye, ernmó datsanatsi hasabiyonat gaal shuno b́nibots kindr Ik'i aap'o b́gúk'etwotse shuwalke b́ ooriti."},{"book":"Matiwos Dooshishiyo","chapter":"13","verse":"23","text":"Sheeng datsats shooketso b́ kitsirwo, Ik'i aap'o t'iwintsdek't k'ebdek'ts ashuwotsiye, man shuwo shuwitwee, iko balo, iko keez úbo, iko shaash shuwo imetwe.»"},{"book":"Matiwos Dooshishiyo","chapter":"13","verse":"24","text":"Mank'o Iyesus hank'o ett k'osh jewro boosh b́ keewi, «Dari mengstú b́ goshi taalots sheeng shook shookts ashoniye biari,"},{"book":"Matiwos Dooshishiyo","chapter":"13","verse":"25","text":"Ernmó ash jamo b́k'eyihakon t'elato waat sndewots k'ero shook k'rat k'azbíami."},{"book":"Matiwos Dooshishiyo","chapter":"13","verse":"26","text":"Sndeyo eent́ b́shuwor k'ero manoor be'eb́wtsi."},{"book":"Matiwos Dooshishiyo","chapter":"13","verse":"27","text":"Mann taarman doonz guutswots b́ maants t'int ‹Doonzono! n tarotse shooki sheengo shokat teyatsiya? k'ero eewkneya b́ weyi?› boet."},{"book":"Matiwos Dooshishiyo","chapter":"13","verse":"28","text":"Bíwere ‹Han k'altso balangaroniyee› bíet. B́ guutswotswere, ‹Beree amr k'ero nowaat'etwok'o geefiya?› boet."},{"book":"Matiwos Dooshishiyo","chapter":"13","verse":"29","text":"Bímó hank'o ett boosh bíaaniy ‹Woteratse k'ero it waat'oor sndewo bínton wat'etute."},{"book":"Matiwos Dooshishiyo","chapter":"13","verse":"30","text":"Manshe k'ayk'rore, maay kakuwo b́borfetsosh sndewonat k'eron towaar eenne, maay kakuwo b́bodor k'es'irwotssh k'ero shino wad'eree, tawotse b́mis'etwok'owere jil jilon tiferee, sndewonmó kakude'er t t'iwots gac'eree› etetuwe.»"},{"book":"Matiwos Dooshishiyo","chapter":"13","verse":"31","text":"Iyesus manatsdabt k'osh jewro hank'o ett boosh b́keewi, «Ik'i mengstu ash iko dek'amt b́ tarots b́ shookts snafic' aaw arefaniye."},{"book":"Matiwos Dooshishiyo","chapter":"13","verse":"32","text":"Bihe shook jamotse muk'úniye bíeenormó mit jamoniyere bogfaniyee, mit eenonowere wotitwanee, kafwotswere waarr b jaabats kúto aade'er beetúne.»"},{"book":"Matiwos Dooshishiyo","chapter":"13","verse":"33","text":"Andoor dabt aryidek't b́keewi, «Dari mengstu mááts ikú keez tatsi k'ac'on s'eents buudonton b bad'its boot' shashniye bíari, boot' shash man boot' jamo b́ shashetwok'o b́ k'ali.»"},{"book":"Matiwos Dooshishiyo","chapter":"13","verse":"34","text":"Iyesus jam keewanotsi jewron ashuwotssh b́keewi, jewralonowere eegor keewratse."},{"book":"Matiwos Dooshishiyo","chapter":"13","verse":"35","text":"13:35 Dub. 78:2  Man b́wotirwere nebiyiwon hank'o et guut'etso b́s'eenetwok'owe,"},{"book":"Matiwos Dooshishiyo","chapter":"13","verse":"36","text":"Maniyere il Iyesus ashuwotsi jamik'rat moots k'azbkindi, b́ danifwotswere b́maand t'int, «Taarotsi k'ero ariyetso biitso noosh biishde keewwe» bo eti."},{"book":"Matiwos Dooshishiyo","chapter":"13","verse":"37","text":"Iyesuswere hank'o ett boosh bí aaniy, «Shooki sheengo shooktso ash na'oniye,"},{"book":"Matiwos Dooshishiyo","chapter":"13","verse":"38","text":"Taaronúwe datsaaniye, shooki sheengmaniye Ik'i mengsti na'na'úwotsiye, k'eronwere Shed'ani na'na'úwotsiye."},{"book":"Matiwos Dooshishiyo","chapter":"13","verse":"39","text":"K'erman shookiye balangaro diblosiye, mááy kakwonúwere datsan b́s'uwi dúroniye, k'es'irwotswere melakiwotsiye."},{"book":"Matiwos Dooshishiyo","chapter":"13","verse":"40","text":"Arikon k'ero waad'de'er b́ saz saazon tifde'er mitsetwok'oo datsan s'uwor mank'o b́ wotiti,"},{"book":"Matiwos Dooshishiyo","chapter":"13","verse":"41","text":"Manoor ash na'o b́melakiwotsi woshitwe, boowere morro fiinetwok'o k'aliwotsnat gondon finru jamwotsi b́ mengstotse kakude kishitúnee,"},{"book":"Matiwos Dooshishiyo","chapter":"13","verse":"42","text":"Taaw gop'otso boon bojuwiti, manoknowere k'eet'i eenonat gásh k'aashon wotitwe."},{"book":"Matiwos Dooshishiyo","chapter":"13","verse":"43","text":"Kááwotsmó bonih mengstotse aawok'o golitúnee, shishets waaz detstso shiye!»"},{"book":"Matiwos Dooshishiyo","chapter":"13","verse":"44","text":"Manats dabt Iyesus hank'owa bíet, «Dari mengstú goshi taalots áátsets gaaluniye biari, Ash iko gaalman b́ daatstsok'on aaniy aatsb́k'ri, b́ geneeúwtsatse tuutson amt́ b́ detsts jamo kemdek't goshi datsman kewbdek'i.»"},{"book":"Matiwos Dooshishiyo","chapter":"13","verse":"45","text":"Aaninwere Iyesus hnk'owa bíet, «Dari mengstu ink'u geyiru jaaktsoniye biariye,"},{"book":"Matiwos Dooshishiyo","chapter":"13","verse":"46","text":"Jaaktsmanwere ayidek't mangts ink'uwo b́ daatstsok'on amt b́ detsts jamo kemk'rat ink'uman kewb́dek'i.»"},{"book":"Matiwos Dooshishiyo","chapter":"13","verse":"47","text":"Manats dabt Iyesus hank'owa bíet, «Mank'o dari mengstu aats k'arots shap'ets mus'ikambuniye bíariye, biye b́ naar naaron mus'o kakuwituniye,"},{"book":"Matiwos Dooshishiyo","chapter":"13","verse":"48","text":"B s'eentsok'on mus' detsirwots aats k'ari gúúratse geetsde kishitúnee, bede'ernwere sheeng sheengo mec'de k'ac'ots gedetúne, gond gondonó okaan juwitúne."},{"book":"Matiwos Dooshishiyo","chapter":"13","verse":"49","text":"Dúri s'uworowere hank'owe b́wotitiye, melakiwots waarr morretswotsi kááwwotsitse galdek'etúnye."},{"book":"Matiwos Dooshishiyo","chapter":"13","verse":"50","text":"Gondwotsi taaw gop'ots juwitúne, manoknowere eeponat gásh k'ashone wotitiye.»"},{"book":"Matiwos Dooshishiyo","chapter":"13","verse":"51","text":"Ando aaniy Iyesus, «Jam han t'iwintsrteya?» bíet."},{"book":"Matiwos Dooshishiyo","chapter":"13","verse":"52","text":"Bíwere, «Eshe dari mengstú sheengshdek't b mist'ryo dants nemo daniífoo, k'ac'i mootse handronat nat wotts k'ac'o de'er weetu k'ac'uwots doonzoni bíariye» ett boosh bíaani."},{"book":"Matiwos Dooshishiyo","chapter":"13","verse":"53","text":"Iyesus jewranotsi keew b́ ishakon manoke k'azbíami."},{"book":"Matiwos Dooshishiyo","chapter":"13","verse":"54","text":"B́ datso Nazret kito maants waat ayhudiyots Ik' bok'oniru maa mootse ashuwotsi b́danifere b́tesh, shishts jamwotswere adfetst hank'owa bo etfo, «Ashaan danitelefonat adits keewan eewkneya b́dowik'úna?"},{"book":"Matiwos Dooshishiyo","chapter":"13","verse":"55","text":"Hań mito gashde doozfo nayiwoshna? B́ indwere Mariyami eteefúniyoshna? Bí eshwotswere Yak'obi, Yosefi, Sim'onnat Yhudnoshna?"},{"book":"Matiwos Dooshishiyo","chapter":"13","verse":"56","text":"B́mish mish jametswots hanoke nooknoshna? Eshe ashaan dani telefan eewkneya b́daatsi?»"},{"book":"Matiwos Dooshishiyo","chapter":"13","verse":"57","text":"13:57 Yoh. 4:44  Manatse tuutson bín de'aniyere bo oori. Iyesusmó «Nebiywo mango b́ t'ut'et b́ took datsatsonat b́ took maa mec'rotsne» bíet."},{"book":"Matiwos Dooshishiyo","chapter":"13","verse":"58","text":"Aman bok'aztsatse tuutson Iyesus manoke ay adits keewo fineratse b́tesh."}]}