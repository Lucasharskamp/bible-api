{"data":[{"book":"1 o Ukorintho","chapter":"13","verse":"1","text":"Ata kinolhumachaka nulhumo na attu ni ata no minepa, yakhalhaka akirina nrima wo uttuna, kinokhalha thoko ndebe no uhikhalha ittu ama maruchulhu vanorumihiya aya."},{"book":"1 o Ukorintho","chapter":"13","verse":"2","text":"Thoni, kinakhalhaka ni mahalha o namilhohi a Nlhuku, nkakaachuwelha chivithiye chonkhaye ni uchuwelha kila ittu kinowooria ukhalha ni nrima mwinchi kaanooria ata uthamiha miako, nansho yakhalhaka akirina nrima wo uttuna, miyaano akihiwe ittu."},{"book":"1 o Ukorintho","chapter":"13","verse":"3","text":"Kakumihaka nhakhu aka wonkhaye ni waavaha amashikini, tho kakumihaka iruttu aka wiira ipahiye vamooroni, nansho yakhalhaka akirina nrima wo uttuna kinopatta ittu iriyoothe."},{"book":"1 o Ukorintho","chapter":"13","verse":"4","text":"Ntu ri ni nrima wo uttuna noovilhelha, nowaalhoha akina ri ni nrima wo uttuna kharina ihache, khaneechoona ama khaneefuna."},{"book":"1 o Ukorintho","chapter":"13","verse":"5","text":"Ntu ri ni nrima wo uttuna khanhiya umanya, khanothotha ifaida awe, ama khanrushiya chitema mena khanoopuwelha chittu cho unanara chivinre,"},{"book":"1 o Ukorintho","chapter":"13","verse":"6","text":"khanottapelhelha chittu cho uhilhoka, nansho nottapelhelha chittu cho ikeekhene."},{"book":"1 o Ukorintho","chapter":"13","verse":"7","text":"Ntu ri ni nrima wo uttuna noovilhelha chonkhaye, noorumelhelha, nookhulhuvelha chonkhaye ni winkelha chittu chonkhaye."},{"book":"1 o Ukorintho","chapter":"13","verse":"8","text":"Uttuna khummalha mena. Yakhalhaka ahaawo mahalha o anamilhohi a Nlhuku, yayo anoopotera nihuku nimoka yakhalhaka ahaawo mahalha o wulhumacha nulhumo nilheto, anowuuma yakhalhaka uhaawo uchuwelha chittu ni chiyo chinoovira."},{"book":"1 o Ukorintho","chapter":"13","verse":"9","text":"Ukhalhawaya uchuwelha wihu khuntimira rata ni mahalha ihu o anamilhohi a Nlhuku khanotimira rata."},{"book":"1 o Ukorintho","chapter":"13","verse":"10","text":"Nansho alhe atiminre rata alhe, vanohalha aya uwa ukhuma wiirimu, chonkhaye chihitiminre chinoothamihiya."},{"book":"1 o Ukorintho","chapter":"13","verse":"11","text":"Vaari aka mwanhima koolhumacha inamwane, kaachuwelha inamwane, irusho chaka choopuwelha inamwane. Nansho vano, ukhalhawaya ki ntu o wunnuwa, kihohiya malhove e inamwane."},{"book":"1 o Ukorintho","chapter":"13","verse":"12","text":"Ukhalhawaya chinoona ihu vano chiri thoko ikhoveru ihinoonia rata mmaashini, nansho miholho uwo ninoowa noona ikhove wo ikhove. Vano kinochuwelha vakaniru, nansho miholho uwo kinoowa kaachuwelha chonkhaye ratarata, thoko Nlhuku vanokichuwelha awe."},{"book":"1 o Ukorintho","chapter":"13","verse":"13","text":"Vano kinovarelha alha mararu alha, upisha nrima ni ukhulhuvelha ni uttuna. Nansho nrima wo uttuna phi thepilhe upwaha onkhaye."}]}