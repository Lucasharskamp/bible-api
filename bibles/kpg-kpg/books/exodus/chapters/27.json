{"data":[{"book":"Exodus","chapter":"27","verse":"1","text":"“Heia di gowaa dudu tigidaumaha gi di laagau ‘acacia’, gi looloo nia piidi e hidu mo di baahi, ge palaha nia piidi e hidu mo di baahi, ge duuduu i nua nia piidi e haa mo di baahi."},{"book":"Exodus","chapter":"27","verse":"2","text":"Heia nia madaagoo gi nua i nia madaaduge e haa. Nia maa e hau hua gi di laagau e dahi mo di gowaa dudu tigidaumaha, e hii hagatau gi di baalanga mmee."},{"book":"Exodus","chapter":"27","verse":"3","text":"Heia nia baalanga dunu meegai ang gi nia luaahi kiliidi, heia nia daawolo, nia boolo, nia poogi, mo nia mee dugu ahi. Nia goloo huogodoo aanei le e hai gi nia baalanga mmee."},{"book":"Exodus","chapter":"27","verse":"4","text":"Hagataulia nia amu e hai di hada baalanga mmee, wanga ina nia buulei baalanga mmee e haa i nia madaaduge e haa."},{"book":"Exodus","chapter":"27","verse":"5","text":"Hagaulu ina di hada gii tugi gii duu lua i baahi gi lala taalinga di gowaa dudu tigidaumaha."},{"book":"Exodus","chapter":"27","verse":"6","text":"Heia nia laagau aamo mee gi nia laagau ‘acacia’, hii ina nia maa gi nia baalanga mmee."},{"book":"Exodus","chapter":"27","verse":"7","text":"Daalo ina nia maa gi lodo nia buulei ala i nia baahi, i di madagoaa di maa ga aamo."},{"book":"Exodus","chapter":"27","verse":"8","text":"Heia di gowaa dudu tigidaumaha gi nia laubaba, heia di maa gi bongoo laa lodo gii hai be dagu bilaan ne hagi adu i hongo di gonduu."},{"book":"Exodus","chapter":"27","verse":"9","text":"“Heia di abaaba e duuli di Hale laa dela e noho iei Au, gahudia gi nia gahu duuli lenge humalia. I di baahi gi ngaaga di Hale laa, nia gahu duuli le e hai gii lloo nia ‘yard’ e 50,"},{"book":"Exodus","chapter":"27","verse":"10","text":"e daahi go nia duludulu baalanga mmee e 20 ala e haganoho gi lodo nadau lohongo duludulu baalanga mmee e 20, dalia nia maadau mono amu daahi ne hai gi nia silber."},{"book":"Exodus","chapter":"27","verse":"11","text":"Heia di hai la hua gi di baahi gi ngeia."},{"book":"Exodus","chapter":"27","verse":"12","text":"I di baahi gi dai, nia gahu duuli e looloo nia ‘yard’ e 25, ono waduu e 10 ge 10 lohongo waduu."},{"book":"Exodus","chapter":"27","verse":"13","text":"I di baahi gi dua, i di gowaa dela iai di bontai, di abaaba e hai labelaa nia ‘yard’ e 25."},{"book":"Exodus","chapter":"27","verse":"14-15","text":"I nia baahi e lua o di bontai, nia ‘yard’ e hidu mo di baahi o di gahu duuli, e daahi go nia waduu e dolu mo nadau lohongo waduu e dolu."},{"book":"Exodus","chapter":"27","verse":"16","text":"Ang gi di bontai, llanga ina di gahu habuihabula duuli e looloo nia ‘yard’ e 10 ne dui gi nia gahu humalia gi nnadunga halatee, halatee luuli mo mmee, ge guu humu gi nia duain. Tuuli deenei e daudau gi nia waduu e haa ala e tuu i hongo nia lohongo waduu e haa."},{"book":"Exodus","chapter":"27","verse":"17","text":"Nia waduu huogodoo e haganiga di malae e hai gi duudagi ang gi nia amu silber mo nadau lohongo waduu baalanga mmee."},{"book":"Exodus","chapter":"27","verse":"18","text":"Di abaaba e duuli di Hale laa le e looloo nia ‘yard’ e 50, 25 ‘yard’ palaha, ge lua mo di baahi ‘yard’ tuuduu i nua. Nia gahu duuli le e hai gi nia gahu humalia, ge dono baba e hai gi nia baalanga mmee."},{"book":"Exodus","chapter":"27","verse":"19","text":"Nia goloo huogodoo nogo hai hegau i lodo di Hale laa mo nia daula di Hale laa mo nia daula o di abaaba le e hai gi nia baalanga mmee."},{"book":"Exodus","chapter":"27","verse":"20","text":"“Helekai gi digau Israel gi gaamai nia lolo humalia gii mee di dudu di malama i nia hiahi huogodoo."},{"book":"Exodus","chapter":"27","verse":"21","text":"Aaron mo ana dama e haganoho di malama i lodo dogu Hale laa i tua di gahu duuli dela i mua Tebedebe di Hagababa. Di malama e hai gi ulaula i ogu mua mai di hiahi gaa tugi di luada. Telekai deenei e daahi go digau Israel mo nadau hagadili gaa hana hua beelaa."}]}