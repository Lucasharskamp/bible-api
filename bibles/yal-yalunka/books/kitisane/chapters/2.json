{"data":[{"book":"Kitisane","chapter":"2","verse":"1","text":"Alatalaa malekan yi keli Giligali yi, siga Bokin yi, a yi a fala, a naxa, “N bata ɛ ramini Misiran yi. N yi siga ɛ ra yamanani n na ɛ benbane tuli sa naxan na, n naxa, ‘N mi n ma layirin kalɛ en tagi mumɛ."},{"book":"Kitisane","chapter":"2","verse":"2","text":"Koni, ɛ tan nama layirin xidi ɛ nun yamanani ito muxune tagi, ɛ yi e saraxa gandene kala.’ Koni, ɛ mi ɛ tuli mati n na. Nanfera ɛ ito ligaxi?"},{"book":"Kitisane","chapter":"2","verse":"3","text":"Nayi, n xa a fala ɛ xa, a n mi fa e kedima ɛ bun. E luma nɛn ɛ fɛma, e alane yi lu alo luti ratixine ɛ yɛɛ ra.”"},{"book":"Kitisane","chapter":"2","verse":"4","text":"Alatalaa malekan to yelin falani itoe tiyɛ Isirayila kaane xa, yamaan yi gbelegbele fɔlɔ sununi."},{"book":"Kitisane","chapter":"2","verse":"5","text":"E yi mɛnna xili sa “Bokin,”2.5 Bokin, e kon xuini, na bunna nɛɛn fa fala “Wugalane.” e yi saraxane ba Alatala xa mɛnni."},{"book":"Kitisane","chapter":"2","verse":"6","text":"Yosuwe yi yamaan naxɛtɛ, Isirayila bɔnsɔnne muxune birin yi sa e kɛ bɔxɔn tongo."},{"book":"Kitisane","chapter":"2","verse":"7","text":"Yamaan wali nɛn Alatala xa Yosuwe a siimayaan birin yi, e nun fonne siimayane yi naxanye luxi Yosuwe xanbini, naxanye Alatala wali xɔnne to Isirayila bɔnsɔnne muxune xa."},{"book":"Kitisane","chapter":"2","verse":"8","text":"Nunu a dii xɛmɛn Yosuwe, Alatalaa walikɛɛn faxa a ɲɛɛ kɛmɛ ɲɛɛ mɔxɔɲɛn nan ma."},{"book":"Kitisane","chapter":"2","verse":"9","text":"E yi a maluxun a kɛ bɔxɔni Timanati-Xeresi yi, Efirami geya yireni, Gaasa geyaan kɔmɛnna ma."},{"book":"Kitisane","chapter":"2","verse":"10","text":"A waxatin muxune birin yi faxa, mayixɛtɛ gbɛtɛye yi mini naxanye mi yi Alatala kolon, e nun a feen naxanye liga Isirayila bɔnsɔnne muxune xa."},{"book":"Kitisane","chapter":"2","verse":"11","text":"Nayi, Isirayila bɔnsɔnne muxune yi fe ɲaxin liga Alatala yɛɛ ra yi, e yi Baali sawurane batu."},{"book":"Kitisane","chapter":"2","verse":"12","text":"E yi e mɛ Alatala ra, e benbane Ala naxan e ramini Misiran yi, e bira e rabilinna muxune alane fɔxɔ ra, e yi e xinbi sin ne bun, e yi Alatala raxɔlɔ."},{"book":"Kitisane","chapter":"2","verse":"13","text":"E yi e mɛ Alatala ra, e yi Baali batu e nun Asitarate suxurene."},{"book":"Kitisane","chapter":"2","verse":"14","text":"Alatala yi xɔlɔ Isirayila bɔnsɔnne muxune ma. A yi e sa kala tiine sagoni, a yi e so e yaxune yii naxanye yi e rabilinxi, e mi fa e yaxune nɔ sɔnɔn."},{"book":"Kitisane","chapter":"2","verse":"15","text":"E na yi siga yɛngɛni waxati yo yi, Alatala mi yi nɔ fima e ma, alo Alatala a kɔlɔ e xa kii naxan yi. E yi lu sununi."},{"book":"Kitisane","chapter":"2","verse":"16","text":"Nayi, Alatala yi kitisane rasiga e ma, naxanye e ba kala tiine yii."},{"book":"Kitisane","chapter":"2","verse":"17","text":"Koni, e mi e tuli mati e kitisane ra, e lu Ala yanfɛ ala gbɛtɛne batun xɔn naxan yi luxi alo yalunyana Ala yɛtagi,2.17 Na yanfan luxi nɛn alo yalunyana Ala yɛɛ ra yi bayo Ala waxi a yamaan xa tinxin a xa alo ɲaxanla lan a xa tinxin a xɛmɛn xa kii naxan yi.  e yi e xinbi sin e bun. E yi xɛtɛ e benbane kiraan fɔxɔ ra mafurɛn naxanye yi Alatalaa yamarine suxi."},{"book":"Kitisane","chapter":"2","verse":"18","text":"Alatala na yi kitisana nde rasiga e ma waxati yo yi, Alatala yi luma nɛn na kitisaan xɔn. Ala yi e ba e yaxune sagoni na kitisana siimayaan birin yi, bayo e kininkininna yi Alatala suxuma nɛn e yaxune fe ra, naxanye yi e ɲaxankataxi."},{"book":"Kitisane","chapter":"2","verse":"19","text":"Koni, kitisaan to faxa, yamaan mɔn yi tantan dangu e benbane ra, e yi bira ala gbɛtɛne fɔxɔ ra, e yi ne batu, e yi e xinbi sin e bun, e mi tin xɛtɛ e fe ɲaxine nun bɔɲɛ xɔdɛxɛn fɔxɔ ra."},{"book":"Kitisane","chapter":"2","verse":"20","text":"Nayi, Alatala yi xɔlɔ Isirayila bɔnsɔnne muxune ma, a naxa, “Bayo siyani ito bata n ma layirin kala, n naxan tongo e benbane xa, bayo e mi n xuiin suxi,"},{"book":"Kitisane","chapter":"2","verse":"21","text":"n fan mi fa siya yo kedima e yɛɛ ra sɔnɔn Yosuwe naxanye lu benun a xa faxa."},{"book":"Kitisane","chapter":"2","verse":"22","text":"N na Isirayila bɔnsɔnne muxune kɛɲaan fɛsɛfɛsɛma na kii nin, alogo n xa a kolon xa e n tan Alatala sagoon ligɛ, alo e benbane a liga kii naxan yi.”"},{"book":"Kitisane","chapter":"2","verse":"23","text":"Nayi, Alatala yi siyane lu yamanani Yosuwe naxanye lu na benun a xa faxa, a mi ne kedi sasani."}]}