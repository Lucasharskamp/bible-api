{"data":[{"book":"Jeremia","chapter":"52","verse":"1","text":"Sedekias was een en twintig jaar oud, toen hij koning werd, en hij regeerde elf jaar te Jerusalem. Zijn moeder heette Chamital, en was de dochter van Jirmejáhoe uit Libna."},{"book":"Jeremia","chapter":"52","verse":"2","text":"Hij deed wat kwaad was in de ogen van Jahweh, juist zoals Jojakim had gedaan."},{"book":"Jeremia","chapter":"52","verse":"3","text":"Daarom moest de gramschap van Jahweh wel over Jerusalem en Juda losbarsten, tot Hij ze uit zijn aanschijn zou hebben verworpen. Daar Sedekias in opstand tegen den koning van Babel was gekomen,"},{"book":"Jeremia","chapter":"52","verse":"4","text":"trok Nabukodonosor, de koning van Babel, in het negende jaar zijner regering, op de tiende dag van de tiende maand, met heel zijn strijdmacht tegen Jerusalem op. Ze belegerden het, en wierpen er een wal omheen."},{"book":"Jeremia","chapter":"52","verse":"5","text":"Zo bleef de stad ingesloten tot het elfde jaar van koning Sedekias."},{"book":"Jeremia","chapter":"52","verse":"6","text":"Op de negende dag van de vierde maand, toen de hongersnood in de stad al zo nijpend was geworden, dat het gewone volk geen brood meer had,"},{"book":"Jeremia","chapter":"52","verse":"7","text":"werd er een bres in de stad geslagen. Nu namen al de strijders de vlucht. Ofschoon de Chaldeën rond de stad waren gelegerd, verlieten zij des nachts de stad door de poort tussen de beide muren bij de koninklijke tuin, en sloegen de weg naar de Araba in."},{"book":"Jeremia","chapter":"52","verse":"8","text":"Maar het leger der Chaldeën zette den koning achterna, en haalde Sedekias op de vlakte van Jericho in, nadat al zijn troepen hem hadden verlaten."},{"book":"Jeremia","chapter":"52","verse":"9","text":"Ze namen den koning gevangen, en brachten hem voor den koning van Babel, die te Ribla in het landschap Chamat vertoefde. Daar sprak deze het vonnis over hem uit."},{"book":"Jeremia","chapter":"52","verse":"10","text":"De koning van Babel liet de zonen van Sedekias voor zijn ogen vermoorden; ook al de aanvoerders van Juda slachtte hij in Ribla af."},{"book":"Jeremia","chapter":"52","verse":"11","text":"Daarna liet de koning van Babel Sedekias de ogen uitsteken, in boeien slaan, en naar Babel brengen, waar hij hem gevangen hield tot aan zijn dood."},{"book":"Jeremia","chapter":"52","verse":"12","text":"Op de tiende dag van de vijfde maand, in het negentiende jaar van koning Nabukodonosor, den koning van Babel, trok Neboe-Zaradan, het hoofd van de lijfwacht, als plaatsvervanger van den koning van Babel Jerusalem binnen."},{"book":"Jeremia","chapter":"52","verse":"13","text":"Hij stak de tempel van Jahweh, het koninklijk paleis en alle huizen van Jerusalem, al de grotere althans, in brand."},{"book":"Jeremia","chapter":"52","verse":"14","text":"Al de troepen der Chaldeën, die het hoofd van de lijfwacht ten dienste stonden, haalden de muren van Jerusalem overal neer."},{"book":"Jeremia","chapter":"52","verse":"15","text":"Met uitzondering van een deel van het armste volk voerde Neboe-Zaradan, het hoofd van de lijfwacht, al wat er van de bevolking der stad was overgebleven, met de overlopers die zich aan den koning van Babel hadden overgegeven, en de verdere rest van het volk in ballingschap weg."},{"book":"Jeremia","chapter":"52","verse":"16","text":"Alleen het armste volk van het land liet Neboe-Zaradan, het hoofd van de lijfwacht, als wijngaardeniers en landbouwers achter."},{"book":"Jeremia","chapter":"52","verse":"17","text":"De Chaldeën sloegen de bronzen zuilen van de tempel van Jahweh, met de voetstukken en het bronzen bekken van de tempel van Jahweh aan stukken, en sleepten al het brons ervan naar Babel mee."},{"book":"Jeremia","chapter":"52","verse":"18","text":"Ook de potten, schoppen, messen, schotels en schalen met al de bronzen vaten, die men nodig had voor de tempeldienst, namen zij mee."},{"book":"Jeremia","chapter":"52","verse":"19","text":"De gouden en zilveren schalen, pannen, kommen, kannen, kandelaars, schotels en bekers behield het hoofd van de lijfwacht voor zich."},{"book":"Jeremia","chapter":"52","verse":"20","text":"Van de twee zuilen, het bekken, de twaalf bronzen runderen onder het bekken, de voetstukken en al de benodigdheden, welke koning Salomon voor de tempel van Jahweh had laten vervaardigen, was het brons niet te wegen."},{"book":"Jeremia","chapter":"52","verse":"21","text":"Wat de zuilen betreft: De éne was achttien el hoog, en had een omvang van twaalf ellen; ze was hol en de wand was vier vingers dik."},{"book":"Jeremia","chapter":"52","verse":"22","text":"Ze had een bronzen kapiteel, vijf el hoog; rond het kapiteel was een vlechtwerk met granaatappelen aangebracht, alles van brons. Zo was het ook bij de andere zuil."},{"book":"Jeremia","chapter":"52","verse":"23","text":"Er waren zes en negentig granaatappelen zichtbaar, maar in het geheel hingen er honderd granaatappelen rondom aan het vlechtwerk."},{"book":"Jeremia","chapter":"52","verse":"24","text":"Het hoofd van de lijfwacht nam den hogepriester Seraja en den plaatsvervangenden priester Sefanja met drie dorpelwachters gevangen."},{"book":"Jeremia","chapter":"52","verse":"25","text":"Uit de stad nam hij een eunuch gevangen, die aanvoerder was der soldaten, met zeven mannen van het koninklijk hof, die in de stad werden aangetroffen; eveneens den kanselier van den legeroverste, die het landvolk had te monsteren, en zestig mannen uit het gewone volk, die zich in de stad bevonden."},{"book":"Jeremia","chapter":"52","verse":"26","text":"Neboe-Zaradan, de overste van de lijfwacht, bracht ze gevangen naar Ribla voor den koning van Babel."},{"book":"Jeremia","chapter":"52","verse":"27","text":"En de koning van Babel liet ze te Ribla in de landstreek Chamat vermoorden. Juda werd uit zijn land in ballingschap weggevoerd."},{"book":"Jeremia","chapter":"52","verse":"28","text":"Het aantal personen, die Nabukodonosor in ballingschap wegvoerde, bedroeg in het zevende jaar van Nabukonosor drieduizend drie en twintig Judeërs;"},{"book":"Jeremia","chapter":"52","verse":"29","text":"in het achttiende jaar van Nabukodonosor achthonderd twee en dertig personen uit Jerusalem;"},{"book":"Jeremia","chapter":"52","verse":"30","text":"en in het drie en twintigste jaar van Nabukodonosor voerde Naboe-Zaradan, het hoofd van de lijfwacht, nog zevenhonderd vijf en veertig Judeërs weg; in het geheel vier duizend zeshonderd personen."},{"book":"Jeremia","chapter":"52","verse":"31","text":"In het zeven en dertigste jaar der ballingschap van Jehojakin, de koning van Juda, op de vijf en twintigste dag der twaalfde maand, begenadigde Ewil-Merodak bij gelegenheid van zijn troonsbestijging, Jehojakin, den koning van Juda, en ontsloeg hem uit de kerker."},{"book":"Jeremia","chapter":"52","verse":"32","text":"Hij ging vriendschappelijk met hem om, en stelde zijn zetel hoger dan die van andere koningen, die bij hem in Babel vertoefden."},{"book":"Jeremia","chapter":"52","verse":"33","text":"Hij mocht zijn gevangeniskleding afleggen, en tot het eind van zijn leven steeds bij hem aan tafel zitten."},{"book":"Jeremia","chapter":"52","verse":"34","text":"En zolang hij leefde, werd door den koning van Babel dagelijks in zijn onderhoud voorzien, tot aan de dag van zijn dood."}]}