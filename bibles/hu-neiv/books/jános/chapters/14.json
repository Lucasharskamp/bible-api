{"data":[{"book":"János","chapter":"14","verse":"1","text":"„Ne nyugtalankodjék a ti szívetek: higgyetek Istenben, és higgyetek énbennem."},{"book":"János","chapter":"14","verse":"2","text":"Az én Atyámnak házában sok lakóhely van, ha pedig nem volna, megmondtam volna néktek. Elmegyek, hogy helyet készítsek néktek."},{"book":"János","chapter":"14","verse":"3","text":"És ha majd elmegyek, és helyet készítek néktek, ismét eljövök, és magamhoz veszlek titeket, hogy ahol én vagyok, ti is ott legyetek."},{"book":"János","chapter":"14","verse":"4","text":"Tudjátok, hogy hová megyek, és az utat is tudjátok.“"},{"book":"János","chapter":"14","verse":"5","text":"Mondta neki Tamás: „Uram, nem tudjuk, hová mégy, mi módon tudhatjuk akkor az utat?“"},{"book":"János","chapter":"14","verse":"6","text":"Mondta neki Jézus: „Én vagyok az út, az igazság és az élet, senki sem mehet az Atyához, csakis énáltalam."},{"book":"János","chapter":"14","verse":"7","text":"Ha megismertetek volna engem, megismertétek volna az én Atyámat is, és mostantól fogva ismeritek őt, és látjátok őt.“"},{"book":"János","chapter":"14","verse":"8","text":"Mondta neki Fülöp: „Uram, mutasd meg nékünk az Atyát, és az elég nékünk!“"},{"book":"János","chapter":"14","verse":"9","text":"Jézus erre azt mondta: „Annyi idő óta veletek vagyok, és mégsem ismertél meg engem, Fülöp? Aki engem látott, látta az Atyát, mi módon mondod azért te: Mutasd meg nekünk az Atyát?"},{"book":"János","chapter":"14","verse":"10","text":"Nem hiszed-e, hogy én az Atyában vagyok, és az Atya énbennem van? A beszédeket, amelyeket én mondok néktek, nem magamtól mondom, hanem az Atya, aki énbennem lakik, ő cselekszi ezeket a dolgokat."},{"book":"János","chapter":"14","verse":"11","text":"Higgyetek nekem, hogy én az Atyában vagyok, és az Atya énbennem van, ha pedig másért nem, magukért a cselekedetekért higgyetek nekem."},{"book":"János","chapter":"14","verse":"12","text":"„Bizony, bizony mondom néktek: Aki hisz énbennem, az cselekszi is majd azokat a cselekedeteket, amelyeket én cselekszem, és nagyobbakat is cselekszik azoknál, mert én az én Atyámhoz megyek."},{"book":"János","chapter":"14","verse":"13","text":"Akármit kértek majd az én nevemben, megcselekszem azt, hogy dicsőíttessék az Atya a Fiúban."},{"book":"János","chapter":"14","verse":"14","text":"Ha valamit kértek az én nevemben, én megcselekszem azt."},{"book":"János","chapter":"14","verse":"15","text":"Ha szerettek engem, az én parancsolataimat tartsátok meg."},{"book":"János","chapter":"14","verse":"16","text":"És én kérem az Atyát, és más Vigasztalót ad néktek, hogy veletek maradjon mindörökké."},{"book":"János","chapter":"14","verse":"17","text":"Az igazságnak ama Lelkét: akit a világ be nem fogadhat, mert nem látja őt, és nem ismeri őt, de ti ismeritek őt, mert nálatok lakik, és bennetek marad."},{"book":"János","chapter":"14","verse":"18","text":"Nem hagylak titeket árvákul, eljövök tihozzátok."},{"book":"János","chapter":"14","verse":"19","text":"Még egy kevés idő, és a világ nem lát engem többé, de ti megláttok engem: mert én élek, és ti is élni fogtok."},{"book":"János","chapter":"14","verse":"20","text":"Azon a napon megtudjátok majd ti, hogy én az én Atyámban vagyok, és ti énbennem, és én tibennetek."},{"book":"János","chapter":"14","verse":"21","text":"Aki ismeri az én parancsolataimat, és megtartja azokat, az szeret engem, aki pedig engem szeret, azt szereti az én Atyám, én is szeretem azt, és kijelentem magamat annak.“"},{"book":"János","chapter":"14","verse":"22","text":"Mondta neki Júdás (nem az Iskáriótes): „Uram, miért van az, hogy nékünk jelented ki magadat, és nem a világnak?“"},{"book":"János","chapter":"14","verse":"23","text":"Jézus így felelt: „Ha valaki szeret engem, megtartja az én beszédemet: és az én Atyám szereti azt, és elmegyünk hozzá, és nála lakunk."},{"book":"János","chapter":"14","verse":"24","text":"Aki nem szeret engem, nem tartja meg az én beszédeimet: és az a beszéd, amelyet hallotok, nem az enyém, hanem az Atyáé, aki küldött engem."},{"book":"János","chapter":"14","verse":"25","text":"Ezeket beszéltem nektek, amíg veletek voltam."},{"book":"János","chapter":"14","verse":"26","text":"A Vigasztaló pedig a Szentlélek, akit az én nevemben küld az Atya, mindenre megtanít majd titeket, és eszetekbe juttatja mindazokat, amiket mondtam nektek."},{"book":"János","chapter":"14","verse":"27","text":"Békességet hagyok nektek, az én békességemet adom nektek: nem úgy adom nektek, amint a világ adja. Ne nyugtalankodjék a ti szívetek, se ne féljen!"},{"book":"János","chapter":"14","verse":"28","text":"Hallottátok, hogy én azt mondtam nektek: Elmegyek, és eljövök hozzátok. Ha szeretnétek engem, örvendeznétek, hogy azt mondtam: Elmegyek az Atyához, mert az én Atyám nagyobb nálam."},{"book":"János","chapter":"14","verse":"29","text":"Most mondom ezt nektek, mielőtt megtörténik, hogy amikor majd megtörténik, higgyetek."},{"book":"János","chapter":"14","verse":"30","text":"Nem sokat beszélek már veletek, mert jön a világ fejedelme, de énbennem nincsen semmije."},{"book":"János","chapter":"14","verse":"31","text":"De hogy megtudja a világ, hogy szeretem az Atyát, és úgy cselekszem, amint az én Atyám parancsolta nekem: keljetek fel, menjünk el innen.“"}]}