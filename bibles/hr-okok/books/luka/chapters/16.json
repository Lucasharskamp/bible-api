{"data":[{"book":"Luka","chapter":"16","verse":"1","text":"Isus ispriča učenicima ovu pripovijest: “Imao neki bogataš upravitelja kojega su optužili da mu rasipa imanje."},{"book":"Luka","chapter":"16","verse":"2","text":"Bogataš ga pozove i reče mu: ‘Što to čujem o tebi? Položi račun o svojem upravljanju jer više ne možeš biti upraviteljem.’"},{"book":"Luka","chapter":"16","verse":"3","text":"Upravitelj nato pomisli: ‘Što da radim kad me gospodar otpusti? Da kopam? Nisam dovoljno snažan za to. Da prosjačim? Sramio bih se toga."},{"book":"Luka","chapter":"16","verse":"4","text":"Znam što ću! Kad tako učinim, bit ću dobrodošao u domovima ljudi kad me otpusti.’"},{"book":"Luka","chapter":"16","verse":"5","text":"Pozove zatim jednoga po jednoga gospodarova dužnika. Prvoga upita: ‘Koliko duguješ mojemu gospodaru?’ ‘Sto bata ulja’, odgovori on."},{"book":"Luka","chapter":"16","verse":"6","text":"‘Uzmi brzo zadužnicu pa ispravi na pedeset’16:5-6 i 6: 3 000 litara ulja… 1 500 litara., reče upravitelj."},{"book":"Luka","chapter":"16","verse":"7","text":"I drugoga upita: ‘Koliko duguješ?’ ‘Sto kora pšenice’, odgovori. ‘Uzmi svoju zadužnicu pa ispravi na osamdeset’,16:7 35 000 litara pšenice…30 000 litara. reče mu upravitelj."},{"book":"Luka","chapter":"16","verse":"8","text":"I gospodar se morao diviti dovitljivosti nepoštenoga upravitelja. Ljudi ovoga svijeta snalažljiviji su u postupanju prema sebi sličnima nego narod svjetlosti."},{"book":"Luka","chapter":"16","verse":"9","text":"Kažem vam: uporabite ovozemaljsko bogatstvo za stjecanje prijatelja pa ćete biti, kad ga ponestane, bit ćete primljeni u vječne stanove."},{"book":"Luka","chapter":"16","verse":"10","text":"Tko je vjeran u sitnicama, bit će vjeran i u najvećemu, a tko je nepošten u sitnicama, bit će nepošten i u najvećemu."},{"book":"Luka","chapter":"16","verse":"11","text":"Ako dakle niste vjerni u ovozemaljskom bogatstvu, tko će vam povjeriti istinsko nebesko bogatstvo?"},{"book":"Luka","chapter":"16","verse":"12","text":"Ako niste bili vjerni u postupanju s tuđim, tko će vam dati vaše vlastito?"},{"book":"Luka","chapter":"16","verse":"13","text":"Nijedan sluga ne može služiti dvojici gospodara. Ili će jednoga mrziti, a drugoga voljeti ili će jednome biti odan, a drugoga prezirati. Ne možete služiti i Bogu i bogatstvu.”"},{"book":"Luka","chapter":"16","verse":"14","text":"Farizeji, koji su voljeli novac, sve su to slušali i rugali se."},{"book":"Luka","chapter":"16","verse":"15","text":"Isus im reče: “Vi se pred ljudima pretvarate da ste pravedni, ali Bog poznaje vaša srca. Jer što ljudi uzvisuju, Bogu je gnusno."},{"book":"Luka","chapter":"16","verse":"16","text":"Zakon i Proroci važili su do dolaska Ivana Krstitelja, a od tada se navješćuje Božje kraljevstvo i navala je na njega."},{"book":"Luka","chapter":"16","verse":"17","text":"Ali to ne znači da Zakon više ne vrijedi jer će lakše propasti nebo i zemlja nego ijedan potez pera u Zakonu."},{"book":"Luka","chapter":"16","verse":"18","text":"Tko god se razvede od žene pa se oženi drugom, čini preljub. I tko se oženi razvedenom ženom, čini preljub."},{"book":"Luka","chapter":"16","verse":"19","text":"Bio je neki bogataš koji se odijevao u najfinije tkanine, u grimiz i tanki lan, i svakoga se dana obilno gostio."},{"book":"Luka","chapter":"16","verse":"20","text":"Pred njegovim je vratima sav u čirovima ležao siromah Lazar"},{"book":"Luka","chapter":"16","verse":"21","text":"čeznući da se najede ostataka s bogataševa stola. Dok je tako ležao, psi su dolazili i lizali mu čirove."},{"book":"Luka","chapter":"16","verse":"22","text":"Siromah napokon umre te ga anđeli odnesu k Abrahamu.16:22 U grčkome: u krilo Abrahamovo. Umre zatim i bogataš te ga pokopaju,"},{"book":"Luka","chapter":"16","verse":"23","text":"a duša mu ode u pakao. Dok je bio u teškim mukama, ugleda u daljini Lazara s Abrahamom."},{"book":"Luka","chapter":"16","verse":"24","text":"‘Oče Abrahame!’ zavapi on, ‘smiluj mi se pa pošalji Lazara da umoči vršak prsta u vodu i da mi rashladi jezik jer se strašno mučim u ovome plamenu!’"},{"book":"Luka","chapter":"16","verse":"25","text":"‘Sinko moj,’ odgovori mu Abraham, ‘sjeti se da si ti za života primio svoja dobra, a Lazar zla. Sada se on ovdje tješi, a ti se mučiš."},{"book":"Luka","chapter":"16","verse":"26","text":"Osim toga, između nas je golemi bezdan, tako da oni koji bi odavde htjeli prijeći k vama ne mogu to učiniti, a ni s vaše strane nema prijelaza ovamo.’"},{"book":"Luka","chapter":"16","verse":"27","text":"Bogataš nato reče: ‘Molim te, oče Abrahame, pošalji onda Lazara u dom mojega oca."},{"book":"Luka","chapter":"16","verse":"28","text":"Imam petoricu braće. Neka ih opomene da i oni ne dospiju u ovo mjesto muka.’"},{"book":"Luka","chapter":"16","verse":"29","text":"Ali Abraham reče: ‘Opominju ih Mojsije i proroci u svojim zapisima. Neka njih čitaju i poslušaju ih.’"},{"book":"Luka","chapter":"16","verse":"30","text":"‘Neće, oče Abrahame! Ali ako im dođe tko od mrtvih, obratit će se od grijeha’, reče bogataš."},{"book":"Luka","chapter":"16","verse":"31","text":"Ali Abraham reče: ‘Ako ne slušaju Mojsija i proroke, neće poslušati čak ni ako tko ustane od mrtvih.’”"}]}