{"data":[{"book":"Makko","chapter":"5","verse":"1","text":"Awo Yesu n’abayigirizwa be ne batuuka emitala w’ennyanja mu nsi y’Abageresene."},{"book":"Makko","chapter":"5","verse":"2","text":"Yesu bwe yali yaakava mu lyato omuntu eyaliko omwoyo omubi n’ajja gy’ali ng’ava mu malaalo."},{"book":"Makko","chapter":"5","verse":"3","text":"Omuntu ono yasulanga mu malaalo era yali alaluse nnyo nga tewakyali na muntu asobola kumusiba."},{"book":"Makko","chapter":"5","verse":"4","text":"Emirundi mingi baagezangako okumussa ku mpingu n’okusiba amagulu ge n’enjegere naye byonna ng’abikutulakutula. Ne wataba na muntu w’amaanyi ayinza kumusiba kumunyweza."},{"book":"Makko","chapter":"5","verse":"5","text":"Naye bulijjo yatambulanga emisana n’ekiro mu malaalo ne mu nsozi. Yawowoggananga nga bw’akaaba era nga bwe yeesalaasala n’amayinja."},{"book":"Makko","chapter":"5","verse":"6","text":"Awo bwe yalengera Yesu ng’akyali walako ku nnyanja n’adduka n’agenda eryato we lyagoba, n’asinza Yesu."},{"book":"Makko","chapter":"5","verse":"7","text":"N’aleekaana nnyo nti, “Onjagaza ki, ggwe Yesu, Omwana wa Katonda, Ali Waggulu Ennyo? Nkwegayirira, olw’ekisa kya Katonda, tombonyaabonya.”"},{"book":"Makko","chapter":"5","verse":"8","text":"Kubanga Yesu yali alagidde omwoyo omubi okuva ku musajja."},{"book":"Makko","chapter":"5","verse":"9","text":"Awo Yesu n’amubuuza nti, “Erinnya lyo ggw’ani?” N’addamu nti, “Erinnya lyange nze Ligyoni, kubanga tuli bangi.”"},{"book":"Makko","chapter":"5","verse":"10","text":"N’amwegayirira nnyo aleme okumugoba mu kitundu ekyo."},{"book":"Makko","chapter":"5","verse":"11","text":"Awo waaliwo eggana ly’embizzi nnyingi nnyo ku lusozi nga zirya."},{"book":"Makko","chapter":"5","verse":"12","text":"Omwoyo omubi ne gwegayirira Yesu nti, “Tusindike mu mbizzi ziri.”"},{"book":"Makko","chapter":"5","verse":"13","text":"Yesu n’abakkiriza, ne bava ku musajja ne bayingira mu ggana ly’embizzi. Awo eggana ly’embizzi lyonna ne liserengetera ku kagulungujjo ne lyeyiwa mu nnyanja, embizzi zonna ne zisaanawo."},{"book":"Makko","chapter":"5","verse":"14","text":"Awo abaali bazirunda ne badduka mangu ne bagenda bategeeze ab’omu kibuga ne mu byalo ebiriraanyeewo. Abantu bangi ne bajja okulaba ebibaddewo."},{"book":"Makko","chapter":"5","verse":"15","text":"Ekibiina ky’abantu ne kikuŋŋaana awali Yesu, naye bwe baalaba omusajja eyaliko ligyoni ng’ayambadde bulungi era ng’ategeera bulungi, ne batya nnyo."},{"book":"Makko","chapter":"5","verse":"16","text":"Abo abaaliwo ne babategeeza ebyatuuka ku musajja eyaliko ddayimooni n’ebyatuuka ku mbizzi."},{"book":"Makko","chapter":"5","verse":"17","text":"Awo abantu ne batandika okwegayirira Yesu abaviire!"},{"book":"Makko","chapter":"5","verse":"18","text":"Yesu bwe yali ng’alinnya mu lyato, omusajja eyali abaddeko baddayimooni n’amwegayirira bagende bonna."},{"book":"Makko","chapter":"5","verse":"19","text":"Yesu n’atakkiriza, n’amugamba nti, “Ddayo ewammwe mu bantu bo obabuulire ebintu byonna Mukama by’akukoledde era nga bw’akusaasidde.”"},{"book":"Makko","chapter":"5","verse":"20","text":"Awo omusajja oyo n’agenda ng’atambula mu Dekapoli5:20 dekapoli kitegeeza ebibuga kkumi ebiri awamu (ebibuga eby’omu kitundu ekyo) ng’abuulira abantu Katonda bye yali amukoledde byonna. Bonna abaabiwulira ne bawuniikirira nnyo."},{"book":"Makko","chapter":"5","verse":"21","text":"Awo Yesu n’awunguka mu lyato nate n’atuuka emitala w’ennyanja. Abantu bangi ne bakuŋŋaanira w’ali ku lubalama lw’ennyanja."},{"book":"Makko","chapter":"5","verse":"22","text":"Omukulu w’ekkuŋŋaaniro erinnya lye Yayiro n’ajja n’agwa w’ali,"},{"book":"Makko","chapter":"5","verse":"23","text":"n’amwegayirira nnyo ng’agamba nti, “Muwala wange abulako katono okufa. Nkwegayiridde jjangu omukwateko omuwonye.”"},{"book":"Makko","chapter":"5","verse":"24","text":"Awo Yesu n’agenda naye n’ekibiina ky’abantu kinene ne kimugoberera nga bagenda bamunyigiriza."},{"book":"Makko","chapter":"5","verse":"25","text":"Mu kibiina omwo mwalimu omukazi eyali amaze emyaka kkumi n’ebiri nga mulwadde ekikulukuto ky’omusaayi."},{"book":"Makko","chapter":"5","verse":"26","text":"Yali yeewuubye mu basawo bangi abaamujanjabanga okumala emyaka egyo gyonna; ne byonna bye yalina nga bimuweddeko, obulwadde ne butawona wabula okweyongera obweyongezi."},{"book":"Makko","chapter":"5","verse":"27","text":"Yali awulidde ebikwata ku Yesu. Bw’atyo n’ajja nga yeenyigiriza mu kibiina ky’abantu n’atuuka emabega wa Yesu, n’akoma ku kyambalo kye."},{"book":"Makko","chapter":"5","verse":"28","text":"Kubanga yagamba mu mutima gwe nti, “Ne bwe nnaakoma obukomi ku kyambalo kye nzija kuwona.”"},{"book":"Makko","chapter":"5","verse":"29","text":"Awo olwakikomako, amangwago ekikulukuto ky’omusaayi ne kikalira n’ategeerera ddala ng’awonye."},{"book":"Makko","chapter":"5","verse":"30","text":"Amangwago Yesu n’awulira ng’amaanyi agamuvuddemu, n’akyukira ekibiina ky’abantu n’abuuza nti, “Ani akutte ku kyambalo kyange?”"},{"book":"Makko","chapter":"5","verse":"31","text":"Naye abayigirizwa be ne bamuddamu nti, “Ku bantu abangi bati abakunyigiriza oyinza otya okubuuza nti, ‘Ani ankutteko?’ ”"},{"book":"Makko","chapter":"5","verse":"32","text":"Naye Yesu ne yeetoolooza amaaso ge mu bonna alabe oyo amukutteko."},{"book":"Makko","chapter":"5","verse":"33","text":"Awo omukazi bwe yategeera ekituuseewo n’ajja eri Yesu ng’atidde nnyo era ng’akankana, n’agwa awo mu maaso ga Yesu n’amutegeeza amazima gonna."},{"book":"Makko","chapter":"5","verse":"34","text":"Yesu n’agamba omukazi nti, “Omuwala, okukkiriza kwo kukuwonyezza, genda mirembe obulwadde bwo buwonedde ddala.”"},{"book":"Makko","chapter":"5","verse":"35","text":"Naye yali akyayogera n’omukazi ababaka ne batuuka nga bava mu maka g’omukulu w’ekuŋŋaaniro, ne babikira Yayiro nti, “Omuwala afudde, noolwekyo tekikyetaagisa kuteganya Muyigiriza.”"},{"book":"Makko","chapter":"5","verse":"36","text":"Yesu n’awulira ebigambo ebyayogerwa wabula n’agamba omukulu w’ekkuŋŋaaniro nti, “Totya, ggwe kkiriza bukkiriza.”"},{"book":"Makko","chapter":"5","verse":"37","text":"Awo Yesu n’aziyiza ekibiina kyonna okugenda naye, okuggyako Peetero ne Yakobo ne Yokaana muganda wa Yakobo."},{"book":"Makko","chapter":"5","verse":"38","text":"Bwe baatuuka mu nju y’omukulu w’ekkuŋŋaaniro, n’alaba okwaziirana ng’abantu bakaaba nga bakuba ebiwoobe."},{"book":"Makko","chapter":"5","verse":"39","text":"Bwe yayingira mu nju n’agamba abantu nti, “Mwaziiranira ki n’okukuba ebiwoobe? Omwana tafudde naye yeebase bwebasi!”"},{"book":"Makko","chapter":"5","verse":"40","text":"Awo abantu bonna ne bamusekerera nnyo."},{"book":"Makko","chapter":"5","verse":"41","text":"Yesu n’akwata omwana ku mukono n’amugamba nti, “Talisa kumi!” amakulu nti, “Omuwala golokoka!”"},{"book":"Makko","chapter":"5","verse":"42","text":"Amangwago omuwala eyali aweza emyaka kkumi n’ebiri, n’ayimirira n’atambulatambula. Abaaliwo ne bawuniikirira nnyo."},{"book":"Makko","chapter":"5","verse":"43","text":"Naye Yesu n’abakuutira nnyo baleme okubuulirako omuntu yenna. Awo n’abalagira bawe omwana ekyokulya."}]}