{"data":[{"book":"Yoshua","chapter":"21","verse":"1","text":"Basi viongozi wa jamaa ya Walawi, wakamwendea kuhani Eleazari, Yoshua mwana wa Nuni, na viongozi wa jamaa nyingine za makabila ya Israeli"},{"book":"Yoshua","chapter":"21","verse":"2","text":"huko Shilo katika Kanaani na kuwaambia, “Bwana aliamuru kupitia Mose kuwa mtupe miji ya kuishi yenye sehemu za malisho kwa mifugo yetu.”"},{"book":"Yoshua","chapter":"21","verse":"3","text":"Hivyo kama vile Bwana alivyoamuru, Waisraeli wakawapa Walawi miji ifuatayo pamoja na sehemu zake za malisho kutoka urithi wao wenyewe."},{"book":"Yoshua","chapter":"21","verse":"4","text":"Kura ya kwanza ikaangukia Wakohathi, ukoo kwa ukoo. Walawi waliokuwa wazao wa kuhani Aroni walipewa miji kumi na mitatu kutoka makabila ya Yuda, Simeoni na Benyamini."},{"book":"Yoshua","chapter":"21","verse":"5","text":"Wazao wengine waliobaki wa Wakohathi walipewa miji kumi kutoka koo za makabila ya Efraimu, Dani na nusu ya Manase."},{"book":"Yoshua","chapter":"21","verse":"6","text":"Wazao wa Gershoni walipewa miji kumi na mitatu kutoka koo za makabila ya Isakari, Asheri, Naftali na nusu ya Manase huko Bashani."},{"book":"Yoshua","chapter":"21","verse":"7","text":"Wazao wa Merari, ukoo kwa ukoo, walipewa miji kumi na miwili kutoka makabila ya Reubeni, Gadi na Zabuloni."},{"book":"Yoshua","chapter":"21","verse":"8","text":"Kwa hiyo Waisraeli wakawapa Walawi miji hii pamoja na sehemu zake za malisho, kama vile Bwana alivyokuwa ameamuru kupitia kwa Mose."},{"book":"Yoshua","chapter":"21","verse":"9","text":"Kutoka makabila ya Yuda na Simeoni waligawa miji ifuatayo kwa majina"},{"book":"Yoshua","chapter":"21","verse":"10","text":"(miji hii walipewa wazao wa Aroni ambao walitokana na koo za Wakohathi wa Walawi, kwa sababu kura ya kwanza iliwaangukia):"},{"book":"Yoshua","chapter":"21","verse":"11","text":"Waliwapa Kiriath-Arba (yaani Hebroni), pamoja na sehemu zake za malisho zilizoizunguka, katika nchi ya vilima ya Yuda. (Arba alikuwa baba wa Anaki.)"},{"book":"Yoshua","chapter":"21","verse":"12","text":"Lakini mashamba na vijiji vilivyozunguka mji mkubwa walikuwa wamempa Kalebu mwana wa Yefune kuwa milki yake."},{"book":"Yoshua","chapter":"21","verse":"13","text":"Kwa hiyo wazao wa kuhani Aroni wakapewa Hebroni (mji mkuu wa makimbilio kwa ajili ya yeyote aliyeshtakiwa kwa mauaji), Libna,"},{"book":"Yoshua","chapter":"21","verse":"14","text":"Yatiri, Eshtemoa,"},{"book":"Yoshua","chapter":"21","verse":"15","text":"Holoni, Debiri,"},{"book":"Yoshua","chapter":"21","verse":"16","text":"Aini, Yuta na Beth-Shemeshi, pamoja na sehemu zake za malisho, ilikuwa miji tisa kutoka kwa makabila haya mawili."},{"book":"Yoshua","chapter":"21","verse":"17","text":"Kutoka kabila la Benyamini wakawapa Gibeoni, Geba,"},{"book":"Yoshua","chapter":"21","verse":"18","text":"Anathothi na Almoni, pamoja na sehemu zake za malisho, ilikuwa miji minne."},{"book":"Yoshua","chapter":"21","verse":"19","text":"Miji yote waliyopewa makuhani, wazao wa Aroni, ilikuwa kumi na mitatu, pamoja na sehemu zake za malisho."},{"book":"Yoshua","chapter":"21","verse":"20","text":"Koo nyingine za Wakohathi, ambao pia ni Walawi, walipewa miji kutoka kabila la Efraimu:"},{"book":"Yoshua","chapter":"21","verse":"21","text":"Katika nchi ya vilima ya Efraimu walipewa Shekemu (mji mkubwa wa makimbilio kwa yeyote anayeshtakiwa kwa mauaji) na Gezeri,"},{"book":"Yoshua","chapter":"21","verse":"22","text":"Kibsaimu na Beth-Horoni, pamoja na sehemu zake za malisho, ilikuwa miji minne."},{"book":"Yoshua","chapter":"21","verse":"23","text":"Pia kutoka kabila la Dani wakapokea Elteke, Gibethoni,"},{"book":"Yoshua","chapter":"21","verse":"24","text":"Aiyaloni na Gath-Rimoni pamoja na sehemu zake za malisho, ilikuwa miji minne"},{"book":"Yoshua","chapter":"21","verse":"25","text":"Kutoka nusu ya kabila la Manase, wakapokea Taanaki na Gath-Rimoni pamoja na sehemu zake za malisho, ilikuwa miji miwili."},{"book":"Yoshua","chapter":"21","verse":"26","text":"Miji yote hii kumi pamoja na sehemu zake za malisho ilipewa koo za Wakohathi zilizobaki."},{"book":"Yoshua","chapter":"21","verse":"27","text":"Koo za Walawi za Wagershoni walipewa:"},{"book":"Yoshua","chapter":"21","verse":"28","text":"kutoka kabila la Isakari walipewa,"},{"book":"Yoshua","chapter":"21","verse":"29","text":"Yarmuthi na En-Ganimu, pamoja na sehemu zake za malisho, ilikuwa miji minne"},{"book":"Yoshua","chapter":"21","verse":"30","text":"kutoka kabila la Asheri walipewa,"},{"book":"Yoshua","chapter":"21","verse":"31","text":"Helkathi na Rehobu, pamoja na sehemu zake za malisho, ilikuwa miji minne."},{"book":"Yoshua","chapter":"21","verse":"32","text":"Kutoka kabila la Naftali walipewa,"},{"book":"Yoshua","chapter":"21","verse":"33","text":"Miji yote ya koo za Wagershoni ilikuwa kumi na mitatu, pamoja na sehemu zake za malisho."},{"book":"Yoshua","chapter":"21","verse":"34","text":"Koo za Wamerari (Walawi waliobaki) walipewa:"},{"book":"Yoshua","chapter":"21","verse":"35","text":"Dimna na Nahalali, pamoja na sehemu zake za malisho, ilikuwa miji minne;"},{"book":"Yoshua","chapter":"21","verse":"36","text":"kutoka kabila la Reubeni walipewa"},{"book":"Yoshua","chapter":"21","verse":"37","text":"Kedemothi na Mefaathi, pamoja na sehemu zake za malisho, ilikuwa miji minne;"},{"book":"Yoshua","chapter":"21","verse":"38","text":"kutoka kabila la Gadi walipewa,"},{"book":"Yoshua","chapter":"21","verse":"39","text":"Heshboni na Yazeri, pamoja na sehemu zake za malisho, ilikuwa miji minne."},{"book":"Yoshua","chapter":"21","verse":"40","text":"Miji yote waliyopewa koo za Wamerari, waliokuwa mabaki ya Walawi, ilikuwa ni kumi na miwili."},{"book":"Yoshua","chapter":"21","verse":"41","text":"Miji yote ya Walawi katika eneo lililoshikwa na Waisraeli lilikuwa arobaini na minane, pamoja na sehemu zake za malisho."},{"book":"Yoshua","chapter":"21","verse":"42","text":"Kila mmoja wa miji hii ulikuwa na sehemu ya malisho kuuzunguka; ndivyo ilivyokuwa kwa miji hii yote."},{"book":"Yoshua","chapter":"21","verse":"43","text":"Kwa hiyo Bwana akawapa Israeli nchi yote aliyokuwa ameapa kuwapa baba zao, nao wakaimiliki na kukaa humo."},{"book":"Yoshua","chapter":"21","verse":"44","text":"Bwana akawapa pumziko kila upande, kama vile alivyokuwa amewaapia baba zao, hakuna hata mmoja wa adui zao aliyeweza kusimama mbele yao, Bwana akawatia adui zao wote mikononi mwao."},{"book":"Yoshua","chapter":"21","verse":"45","text":"Hakuna hata mojawapo ya ahadi nzuri ya Bwana kwa nyumba ya Israeli ambayo haikutimia; kila moja ilitimia."}]}