{"data":[{"book":"mArkaH","chapter":"10","verse":"1","text":"anantaraM sa tatsthAnAt prasthAya yarddananadyAH pAre yihUdApradeza upasthitavAn, tatra tadantike lokAnAM samAgame jAte sa nijarItyanusAreNa punastAn upadideza|"},{"book":"mArkaH","chapter":"10","verse":"2","text":"tadA phirUzinastatsamIpam etya taM parIkSituM papracchaH svajAyA manujAnAM tyajyA na veti?"},{"book":"mArkaH","chapter":"10","verse":"3","text":"tataH sa pratyavAdIt, atra kAryye mUsA yuSmAn prati kimAjJApayat?"},{"book":"mArkaH","chapter":"10","verse":"4","text":"ta UcuH tyAgapatraM lekhituM svapatnIM tyaktuJca mUsA'numanyate|"},{"book":"mArkaH","chapter":"10","verse":"5","text":"tadA yIzuH pratyuvAca, yuSmAkaM manasAM kAThinyAddheto rmUsA nidezamimam alikhat|"},{"book":"mArkaH","chapter":"10","verse":"6","text":"kintu sRSTerAdau Izvaro narAn puMrUpeNa strIrUpeNa ca sasarja|"},{"book":"mArkaH","chapter":"10","verse":"7","text":"\"tataH kAraNAt pumAn pitaraM mAtaraJca tyaktvA svajAyAyAm Asakto bhaviSyati,"},{"book":"mArkaH","chapter":"10","verse":"8","text":"tau dvAv ekAGgau bhaviSyataH|\" tasmAt tatkAlamArabhya tau na dvAv ekAGgau|"},{"book":"mArkaH","chapter":"10","verse":"9","text":"ataH kAraNAd Izvaro yadayojayat kopi narastanna viyejayet|"},{"book":"mArkaH","chapter":"10","verse":"10","text":"atha yIzu rgRhaM praviSTastadA ziSyAH punastatkathAM taM papracchuH|"},{"book":"mArkaH","chapter":"10","verse":"11","text":"tataH sovadat kazcid yadi svabhAryyAM tyaktavAnyAm udvahati tarhi sa svabhAryyAyAH prAtikUlyena vyabhicArI bhavati|"},{"book":"mArkaH","chapter":"10","verse":"12","text":"kAcinnArI yadi svapatiM hitvAnyapuMsA vivAhitA bhavati tarhi sApi vyabhicAriNI bhavati|"},{"book":"mArkaH","chapter":"10","verse":"13","text":"atha sa yathA zizUn spRzet, tadarthaM lokaistadantikaM zizava AnIyanta, kintu ziSyAstAnAnItavatastarjayAmAsuH|"},{"book":"mArkaH","chapter":"10","verse":"14","text":"yIzustad dRSTvA krudhyan jagAda, mannikaTam AgantuM zizUn mA vArayata, yata etAdRzA IzvararAjyAdhikAriNaH|"},{"book":"mArkaH","chapter":"10","verse":"15","text":"yuSmAnahaM yathArthaM vacmi, yaH kazcit zizuvad bhUtvA rAjyamIzvarasya na gRhlIyAt sa kadApi tadrAjyaM praveSTuM na zaknoti|"},{"book":"mArkaH","chapter":"10","verse":"16","text":"ananataraM sa zizUnaGke nidhAya teSAM gAtreSu hastau dattvAziSaM babhASe|"},{"book":"mArkaH","chapter":"10","verse":"17","text":"atha sa vartmanA yAti, etarhi jana eko dhAvan Agatya tatsammukhe jAnunI pAtayitvA pRSTavAn, bhoH paramaguro, anantAyuH prAptaye mayA kiM karttavyaM?"},{"book":"mArkaH","chapter":"10","verse":"18","text":"tadA yIzuruvAca, mAM paramaM kuto vadasi? vinezvaraM kopi paramo na bhavati|"},{"book":"mArkaH","chapter":"10","verse":"19","text":"parastrIM nAbhigaccha; naraM mA ghAtaya; steyaM mA kuru; mRSAsAkSyaM mA dehi; hiMsAJca mA kuru; pitarau sammanyasva; nidezA ete tvayA jJAtAH|"},{"book":"mArkaH","chapter":"10","verse":"20","text":"tatastana pratyuktaM, he guro bAlyakAlAdahaM sarvvAnetAn AcarAmi|"},{"book":"mArkaH","chapter":"10","verse":"21","text":"tadA yIzustaM vilokya snehena babhASe, tavaikasyAbhAva Aste; tvaM gatvA sarvvasvaM vikrIya daridrebhyo vizrANaya, tataH svarge dhanaM prApsyasi; tataH param etya kruzaM vahan madanuvarttI bhava|"},{"book":"mArkaH","chapter":"10","verse":"22","text":"kintu tasya bahusampadvidyamAnatvAt sa imAM kathAmAkarNya viSaNo duHkhitazca san jagAma|"},{"book":"mArkaH","chapter":"10","verse":"23","text":"atha yIzuzcaturdizo nirIkSya ziSyAn avAdIt, dhanilokAnAm IzvararAjyapravezaH kIdRg duSkaraH|"},{"book":"mArkaH","chapter":"10","verse":"24","text":"tasya kathAtaH ziSyAzcamaccakruH, kintu sa punaravadat, he bAlakA ye dhane vizvasanti teSAm IzvararAjyapravezaH kIdRg duSkaraH|"},{"book":"mArkaH","chapter":"10","verse":"25","text":"IzvararAjye dhaninAM pravezAt sUcirandhreNa mahAGgasya gamanAgamanaM sukaraM|"},{"book":"mArkaH","chapter":"10","verse":"26","text":"tadA ziSyA atIva vismitAH parasparaM procuH, tarhi kaH paritrANaM prAptuM zaknoti?"},{"book":"mArkaH","chapter":"10","verse":"27","text":"tato yIzustAn vilokya babhASe, tan narasyAsAdhyaM kintu nezvarasya, yato hetorIzvarasya sarvvaM sAdhyam|"},{"book":"mArkaH","chapter":"10","verse":"28","text":"tadA pitara uvAca, pazya vayaM sarvvaM parityajya bhavatonugAmino jAtAH|"},{"book":"mArkaH","chapter":"10","verse":"29","text":"tato yIzuH pratyavadat, yuSmAnahaM yathArthaM vadAmi, madarthaM susaMvAdArthaM vA yo janaH sadanaM bhrAtaraM bhaginIM pitaraM mAtaraM jAyAM santAnAn bhUmi vA tyaktvA"},{"book":"mArkaH","chapter":"10","verse":"30","text":"gRhabhrAtRbhaginIpitRmAtRpatnIsantAnabhUmInAmiha zataguNAn pretyAnantAyuzca na prApnoti tAdRzaH kopi nAsti|"},{"book":"mArkaH","chapter":"10","verse":"31","text":"kintvagrIyA aneke lokAH zeSAH, zeSIyA aneke lokAzcAgrA bhaviSyanti|"},{"book":"mArkaH","chapter":"10","verse":"32","text":"atha yirUzAlamyAnakAle yIzusteSAm agragAmI babhUva, tasmAtte citraM jJAtvA pazcAdgAmino bhUtvA bibhyuH| tadA sa puna rdvAdazaziSyAn gRhItvA svIyaM yadyad ghaTiSyate tattat tebhyaH kathayituM prArebhe;"},{"book":"mArkaH","chapter":"10","verse":"33","text":"pazyata vayaM yirUzAlampuraM yAmaH, tatra manuSyaputraH pradhAnayAjakAnAm upAdhyAyAnAJca kareSu samarpayiSyate; te ca vadhadaNDAjJAM dApayitvA paradezIyAnAM kareSu taM samarpayiSyanti|"},{"book":"mArkaH","chapter":"10","verse":"34","text":"te tamupahasya kazayA prahRtya tadvapuSi niSThIvaM nikSipya taM haniSyanti, tataH sa tRtIyadine protthAsyati|"},{"book":"mArkaH","chapter":"10","verse":"35","text":"tataH sivadeH putrau yAkUbyohanau tadantikam etya procatuH, he guro yad AvAbhyAM yAciSyate tadasmadarthaM bhavAn karotu nivedanamidamAvayoH|"},{"book":"mArkaH","chapter":"10","verse":"36","text":"tataH sa kathitavAn, yuvAM kimicchathaH? kiM mayA yuSmadarthaM karaNIyaM?"},{"book":"mArkaH","chapter":"10","verse":"37","text":"tadA tau procatuH, AvayorekaM dakSiNapArzve vAmapArzve caikaM tavaizvaryyapade samupaveSTum AjJApaya|"},{"book":"mArkaH","chapter":"10","verse":"38","text":"kintu yIzuH pratyuvAca yuvAmajJAtvedaM prArthayethe, yena kaMsenAhaM pAsyAmi tena yuvAbhyAM kiM pAtuM zakSyate? yasmin majjanenAhaM majjiSye tanmajjane majjayituM kiM yuvAbhyAM zakSyate? tau pratyUcatuH zakSyate|"},{"book":"mArkaH","chapter":"10","verse":"39","text":"tadA yIzuravadat yena kaMsenAhaM pAsyAmi tenAvazyaM yuvAmapi pAsyathaH, yena majjanena cAhaM majjiyye tatra yuvAmapi majjiSyethe|"},{"book":"mArkaH","chapter":"10","verse":"40","text":"kintu yeSAmartham idaM nirUpitaM, tAn vihAyAnyaM kamapi mama dakSiNapArzve vAmapArzve vA samupavezayituM mamAdhikAro nAsti|"},{"book":"mArkaH","chapter":"10","verse":"41","text":"athAnyadazaziSyA imAM kathAM zrutvA yAkUbyohanbhyAM cukupuH|"},{"book":"mArkaH","chapter":"10","verse":"42","text":"kintu yIzustAn samAhUya babhASe, anyadezIyAnAM rAjatvaM ye kurvvanti te teSAmeva prabhutvaM kurvvanti, tathA ye mahAlokAste teSAm adhipatitvaM kurvvantIti yUyaM jAnItha|"},{"book":"mArkaH","chapter":"10","verse":"43","text":"kintu yuSmAkaM madhye na tathA bhaviSyati, yuSmAkaM madhye yaH prAdhAnyaM vAJchati sa yuSmAkaM sevako bhaviSyati,"},{"book":"mArkaH","chapter":"10","verse":"44","text":"yuSmAkaM yo mahAn bhavitumicchati sa sarvveSAM kiGkaro bhaviSyati|"},{"book":"mArkaH","chapter":"10","verse":"45","text":"yato manuSyaputraH sevyo bhavituM nAgataH sevAM karttAM tathAnekeSAM paritrANasya mUlyarUpasvaprANaM dAtuJcAgataH|"},{"book":"mArkaH","chapter":"10","verse":"46","text":"atha te yirIhonagaraM prAptAstasmAt ziSyai rlokaizca saha yIzo rgamanakAle TImayasya putro barTImayanAmA andhastanmArgapArzve bhikSArtham upaviSTaH|"},{"book":"mArkaH","chapter":"10","verse":"47","text":"sa nAsaratIyasya yIzorAgamanavArttAM prApya procai rvaktumArebhe, he yIzo dAyUdaH santAna mAM dayasva|"},{"book":"mArkaH","chapter":"10","verse":"48","text":"tatoneke lokA maunIbhaveti taM tarjayAmAsuH, kintu sa punaradhikamuccai rjagAda, he yIzo dAyUdaH santAna mAM dayasva|"},{"book":"mArkaH","chapter":"10","verse":"49","text":"tadA yIzuH sthitvA tamAhvAtuM samAdideza, tato lokAstamandhamAhUya babhASire, he nara, sthiro bhava, uttiSTha, sa tvAmAhvayati|"},{"book":"mArkaH","chapter":"10","verse":"50","text":"tadA sa uttarIyavastraM nikSipya protthAya yIzoH samIpaM gataH|"},{"book":"mArkaH","chapter":"10","verse":"51","text":"tato yIzustamavadat tvayA kiM prArthyate? tubhyamahaM kiM kariSyAmI? tadA sondhastamuvAca, he guro madIyA dRSTirbhavet|"},{"book":"mArkaH","chapter":"10","verse":"52","text":"tato yIzustamuvAca yAhi tava vizvAsastvAM svasthamakArSIt, tasmAt tatkSaNaM sa dRSTiM prApya pathA yIzoH pazcAd yayau|"}]}