{"data":[{"book":"Fitowa","chapter":"35","verse":"1","text":"Musa ya tara dukan jama’ar Isra’ilawa ya ce musu, “Waɗannan su ne abubuwan da Ubangiji ya umarce ku, ku yi."},{"book":"Fitowa","chapter":"35","verse":"2","text":"Kwana shida za ku yi aiki, amma rana ta bakwai za tă zama rana mai tsarki, Asabbaci ne na hutu ga Ubangiji. Duk wanda ya yi aiki a wannan rana dole a kashe shi."},{"book":"Fitowa","chapter":"35","verse":"3","text":"Kada ku hura wuta a cikin duk mazauninku a ranar Asabbaci.”"},{"book":"Fitowa","chapter":"35","verse":"4","text":"Musa ya ce wa dukan jama’ar Isra’ilawa, “Ga abin da Ubangiji ya umarta."},{"book":"Fitowa","chapter":"35","verse":"5","text":"Daga cikin abin da kuke da shi, ku ɗauki kyauta domin Ubangiji, duk wanda yana niyya, sai yă kawo wa Ubangiji kyauta ta,"},{"book":"Fitowa","chapter":"35","verse":"6","text":"shuɗi, shunayya da jan zare, lallausan lilin,"},{"book":"Fitowa","chapter":"35","verse":"7","text":"fatun rago da aka rina ja, da fatun shanun teku; da itacen ƙirya"},{"book":"Fitowa","chapter":"35","verse":"8","text":"da man zaitun don fitila; da kayan yaji don man shafewa, da kuma turare mai ƙanshi;"},{"book":"Fitowa","chapter":"35","verse":"9","text":"duwatsun onis, da sauran duwatsu masu daraja waɗanda za a mammanne a efod da ƙyallen maƙalawa a ƙirji."},{"book":"Fitowa","chapter":"35","verse":"10","text":"“Duk waɗanda suke da fasaha a cikinku, su zo su yi dukan abin da Ubangiji ya umarta,"},{"book":"Fitowa","chapter":"35","verse":"11","text":"“wato, aikin tabanakul da tentinsa tare da murfinsa, maɗauransa, katakansa, sandunansa da tussansa;"},{"book":"Fitowa","chapter":"35","verse":"12","text":"akwatin alkawari da sandunansa, murfin kafara da labulen da ya rufe shi;"},{"book":"Fitowa","chapter":"35","verse":"13","text":"tebur da sandunansa, da dukan kayansa da kuma burodin kasancewa;"},{"book":"Fitowa","chapter":"35","verse":"14","text":"wurin ajiye fitila da yake don fitilu da kayayyakinsa, fitilu da mai don fitila;"},{"book":"Fitowa","chapter":"35","verse":"15","text":"bagaden turare da sandunansa, man shafewa da turare mai ƙanshi; da labulen ƙofar shiga tabanakul;"},{"book":"Fitowa","chapter":"35","verse":"16","text":"bagaden hadaya ta ƙonawa da rigarsa ta tagulla da sandunansa da duk kayayyakinsa, daron tagulla da wurin ajiye shi."},{"book":"Fitowa","chapter":"35","verse":"17","text":"Labulen filin tenti da sandunansa da tussansa, da kuma labulen ƙofar shiga fili;"},{"book":"Fitowa","chapter":"35","verse":"18","text":"turakun tenti don tabanakul da kuma don filin, da igiyoyinsu;"},{"book":"Fitowa","chapter":"35","verse":"19","text":"saƙaƙƙun riguna na sawa don hidima cikin wuri mai tsarki da tsarkakakkun riguna na Haruna firist, da riguna don ’ya’yansa maza lokacin da suke aiki a matsayin firistoci.”"},{"book":"Fitowa","chapter":"35","verse":"20","text":"Sai dukan jama’ar Isra’ilawa suka janye daga fuskar Musa,"},{"book":"Fitowa","chapter":"35","verse":"21","text":"duk waɗanda suke da niyya, waɗanda kuma zukatansu suka motsa su, suka kawo kyautai wa Ubangiji, don aikin Tentin Sujada, don duk aikinsa, da don tsarkakakkun riguna."},{"book":"Fitowa","chapter":"35","verse":"22","text":"Duk waɗanda suke da niyya, maza da mata, gaba ɗaya, suka kawo kayan ado na zinariya na kowane iri. ’Yan kunne, da ƙawane, da mundaye, da kayayyakin zinariya iri-iri. Dukansu suka miƙa zinariyarsu a matsayin hadaya ga Ubangiji."},{"book":"Fitowa","chapter":"35","verse":"23","text":"Kowane mutumin da yake da shuɗi, shunayya ko jan zare, ko lallausan lilin, ko gashin akuya, ko fatun rago da aka rina ja, ko fatun shanun teku, suka kawo."},{"book":"Fitowa","chapter":"35","verse":"24","text":"Masu miƙa kyautar azurfa, ko tagulla suka kawo su a matsayin kyautai ga Ubangiji, kuma kowane mutumin da yake da itacen ƙirya don kowane sashin aikin, ya kawo."},{"book":"Fitowa","chapter":"35","verse":"25","text":"Kowace mace mai fasaha ta kaɗa zare da hannuwanta, ta kuma kawo abin da ta kaɗa na shuɗi, shunayya, ko jan zare, ko lallausan lilin."},{"book":"Fitowa","chapter":"35","verse":"26","text":"Kuma dukan matan da suke da niyya, suke kuma da fasaha, suka kaɗa gashin akuya."},{"book":"Fitowa","chapter":"35","verse":"27","text":"Shugabannin suka kawo duwatsun Onis. Da duwatsu masu daraja don a jera a kan efod da ƙyallen maƙalawa a ƙirji."},{"book":"Fitowa","chapter":"35","verse":"28","text":"Suka kawo kayan yaji da man zaitun don fitila da don man shafewa da kuma don turare mai ƙanshi."},{"book":"Fitowa","chapter":"35","verse":"29","text":"Dukan mazan Isra’ilawa da matan da suke da niyya suka kawo wa Ubangiji kyautai na yardar rai, domin dukan aikin da Ubangiji ya umarce su ta bakin Musa."},{"book":"Fitowa","chapter":"35","verse":"30","text":"Sa’an nan ya ce wa Isra’ilawa, “Duba Ubangiji ya zaɓi Bezalel ɗan Uri, ɗan Hur, daga kabilar Yahuda,"},{"book":"Fitowa","chapter":"35","verse":"31","text":"ya kuma cika shi da Ruhun Allah, da fasaha, azanci da kuma sani cikin dukan sana’ar hannu,"},{"book":"Fitowa","chapter":"35","verse":"32","text":"don yă ƙirƙiro zāne-zāne na gwaninta waɗanda za yi da zinariya, da azurfa da kuma tagulla."},{"book":"Fitowa","chapter":"35","verse":"33","text":"Haka kuma wajen sassaƙar duwatsu na jerawa, da sassaƙar itace, da kowane irin aiki na gwaninta."},{"book":"Fitowa","chapter":"35","verse":"34","text":"Ya kuma ba Bezalel da Oholiyab ɗan Ahisamak, daga kabilar Dan, iyawa don koya wa waɗansu."},{"book":"Fitowa","chapter":"35","verse":"35","text":"Ya cika su da fasaha don yin kowane irin aikin sana’a, zāne-zāne, ɗinke-ɗinke shuɗi, shunayya da jan zare, da lallausan lilin, da kuma masu yin saƙa, sun gwaninta ƙwarai cikin kowane irin aikin hannu da kuma zāne-zāne."}]}