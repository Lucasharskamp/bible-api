{"data":[{"book":"2 Samuelova","chapter":"13","verse":"1","text":"I stalo se potom, že Absolon syn Davidův měl sestru krásnou, jménem Támar; i zamiloval ji Amnon syn Davidův."},{"book":"2 Samuelova","chapter":"13","verse":"2","text":"A tak se o to trápil Amnon, že i v nemoc upadl pro Támar sestru svou; nebo panna byla, a viděl Amnon, že nesnadně bude jí moci co učiniti."},{"book":"2 Samuelova","chapter":"13","verse":"3","text":"Měl pak Amnon přítele, jehož jméno bylo Jonadab, syn Semmaa bratra Davidova, kterýžto Jonadab byl muž velmi chytrý."},{"book":"2 Samuelova","chapter":"13","verse":"4","text":"I řekl jemu: Proč tak chřadneš, synu králův, den ode dne? Neoznámíš-liž mi? I řekl mu Amnon: Támar sestru Absolona bratra svého miluji."},{"book":"2 Samuelova","chapter":"13","verse":"5","text":"Tedy řekl jemu Jonadab: Polož se na lůže své a udělej se nemocným, a když přijde otec tvůj, aby tě navštívil, díš jemu: Nechť přijde, prosím, Támar sestra má a dá mi jísti, připravíc před očima mýma pokrm, abych viděl a jedl z ruky její."},{"book":"2 Samuelova","chapter":"13","verse":"6","text":"A tak složil se Amnon, dělaje se nemocným. A když přišel král, aby ho navštívil, řekl Amnon králi: Nechť přijde, prosím, Támar sestra má a připraví před očima mýma asi dvě krmičky, abych pojedl z ruky její."},{"book":"2 Samuelova","chapter":"13","verse":"7","text":"Protož poslal David k Támar do domu, řka: Jdi hned do domu Amnona bratra svého a připrav mu krmičku."},{"book":"2 Samuelova","chapter":"13","verse":"8","text":"I šla Támar do domu Amnona bratra svého; on pak ležel. A vzavši mouky, zadělala ji, a připravivši krmičku před očima jeho, uvařila ji."},{"book":"2 Samuelova","chapter":"13","verse":"9","text":"Potom vzavši pánvici, vyložila před něj, a on nechtěl jísti. (I řekl Amnon: Spravte to, ať vyjdou všickni ven. I vyšli od něho všickni."},{"book":"2 Samuelova","chapter":"13","verse":"10","text":"Řekl pak Amnon k Támar: Přines tu krmičku do pokojíka, abych pojedl z ruky tvé. A vzavši Támar krmičku, kterouž připravila, přinesla ji před Amnona bratra svého do pokojíka.)"},{"book":"2 Samuelova","chapter":"13","verse":"11","text":"Ale když mu podávala, aby jedl, uchopil ji a řekl jí: Poď, lež se mnou, sestro má."},{"book":"2 Samuelova","chapter":"13","verse":"12","text":"Kterážto řekla jemu: Nikoli, bratře můj, nečiň mi násilí, nebo ne tak se má díti v Izraeli. Neprovoď nešlechetnosti této."},{"book":"2 Samuelova","chapter":"13","verse":"13","text":"Nebo já na koho svedu pohanění své? Ty pak budeš jako jeden z nejnešlechetnějších v Izraeli. Raději tedy mluv medle s králem, nebo neodepřeť mne tobě."},{"book":"2 Samuelova","chapter":"13","verse":"14","text":"Ale nechtěl uposlechnouti hlasu jejího, nýbrž zmocniv se jí, učinil jí násilí a ležel s ní."},{"book":"2 Samuelova","chapter":"13","verse":"15","text":"Potom vzal ji Amnon v nenávist velikou velmi, tak že větší byla nenávist, kterouž nenáviděl jí, než milost, kterouž ji miloval. I řekl jí Amnon: Vstaň a jdi pryč."},{"book":"2 Samuelova","chapter":"13","verse":"16","text":"Kterážto odpověděla jemu: Za příčinou převelmi zlé věci té, kterouž jsi při mně spáchal, druhé horší se dopouštíš, že mne vyháníš. On pak nechtěl jí slyšeti."},{"book":"2 Samuelova","chapter":"13","verse":"17","text":"Ale zavolav mládence, kterýž mu přisluhoval, řekl: Vyveď hned tuto ode mne ven, a zamkni dvéře po ní."},{"book":"2 Samuelova","chapter":"13","verse":"18","text":"(Měla pak na sobě sukni proměnných barev, nebo v takových sukních chodívaly dcery královské panny.) A tak vyvedl ji ven služebník jeho a zamkl dvéře po ní."},{"book":"2 Samuelova","chapter":"13","verse":"19","text":"Tedy posypala Támar hlavu svou popelem, a sukni proměnných barev, kterouž měla na sobě, roztrhla; a vložila ruku na hlavu svou, a jduc, křičela s naříkáním."},{"book":"2 Samuelova","chapter":"13","verse":"20","text":"I řekl jí Absolon bratr její: Nebyl-liž Amnon bratr tvůj s tebou? Ale nyní, sestro má mlč; bratr tvůj jest, nepřipouštěj toho k srdci. A tak zůstala Támar, jsuc opuštěná, v domě Absolona bratra svého."},{"book":"2 Samuelova","chapter":"13","verse":"21","text":"A uslyšev král David o těch všech věcech, rozhněval se náramně."},{"book":"2 Samuelova","chapter":"13","verse":"22","text":"Absolon pak nic nemluvil s Amnonem, ani dobrého ani zlého; nebo nenáviděl Absolon Amnona, proto že učinil násilí Támar sestře jeho."},{"book":"2 Samuelova","chapter":"13","verse":"23","text":"I stalo se po celých dvou letech, když střihli ovce Absolonovi v Balazor, jenž jest podlé Efraim, že pozval Absolon všech synů královských."},{"book":"2 Samuelova","chapter":"13","verse":"24","text":"Nebo přišel Absolon k králi a řekl: Aj, nyní služebník tvůj má střižce; nechť, prosím, jde král a služebníci jeho s služebníkem tvým."},{"book":"2 Samuelova","chapter":"13","verse":"25","text":"I řekl král Absolonovi: Nechť, synu můj, nechť nyní nechodíme všickni, abychom tě neobtěžovali. A ačkoli nutkal ho, však nechtěl jíti, ale požehnal mu."},{"book":"2 Samuelova","chapter":"13","verse":"26","text":"Řekl ještě Absolon: Nechť aspoň s námi jde, prosím, Amnon bratr můj. Odpověděl jemu král: Proč by s tebou šel?"},{"book":"2 Samuelova","chapter":"13","verse":"27","text":"A když vždy dotíral Absolon, poslal s ním Amnona i všecky syny královské."},{"book":"2 Samuelova","chapter":"13","verse":"28","text":"Přikázal pak byl Absolon služebníkům svým, řka: Šetřte medle, když se rozveselí srdce Amnonovo vínem, a řeknu vám: Bíte Amnona, tedy zabíte jej. Nebojte se nic, nebo zdaliž jsem já nerozkázal vám? Posilňte se a mějte se zmužile."},{"book":"2 Samuelova","chapter":"13","verse":"29","text":"I učinili Amnonovi služebníci Absolonovi, jakž jim byl přikázal Absolon. Pročež vstavše všickni synové královi, vsedli jeden každý na mezka svého a utekli."},{"book":"2 Samuelova","chapter":"13","verse":"30","text":"V tom když ještě byli na cestě, přišla taková pověst k Davidovi: Pobil Absolon všecky syny královské, tak že z nich ani jednoho nezůstalo."},{"book":"2 Samuelova","chapter":"13","verse":"31","text":"Tedy vstav král, roztrhl roucha svá a ležel na zemi; všickni také služebníci jeho stáli, roztrhše roucha."},{"book":"2 Samuelova","chapter":"13","verse":"32","text":"Ozval se pak Jonadab, syn Semmaa bratra Davidova, a řekl: Nepraviž toho, pane můj, jako by všecky mládence syny královy zbili, ale Amnon toliko zabit; nebo tak v úmysle Absolonově složeno bylo od toho dne, jakž on byl učinil násilí Támar sestře jeho."},{"book":"2 Samuelova","chapter":"13","verse":"33","text":"Protož nechať nepřipouští toho nyní pán můj král k srdci svému, mysle, že by všickni synové královi zbiti byli; nebo Amnon toliko umřel."},{"book":"2 Samuelova","chapter":"13","verse":"34","text":"Absolon pak utekl. Tedy pozdvih služebník hlásný očí svých, uzřel, an mnoho lidu jde odtud, kudyž se chodilo k němu cestou pod horami."},{"book":"2 Samuelova","chapter":"13","verse":"35","text":"I řekl Jonadab králi: Aj, synové královští přijíždějí. Vedlé řeči služebníka tvého tak se stalo."},{"book":"2 Samuelova","chapter":"13","verse":"36","text":"A když přestal mluviti, aj, synové královští přišli, a pozdvihše hlasu svého, plakali; též také král i všickni služebníci jeho plakali pláčem velmi velikým."},{"book":"2 Samuelova","chapter":"13","verse":"37","text":"Absolon pak utekl a ušel k Tolmai synu Amiudovu, králi Gessur. I plakal David syna svého po všecky ty dny."},{"book":"2 Samuelova","chapter":"13","verse":"38","text":"Absolon tedy utíkaje, přišel do Gessur, a byl tam tři léta."},{"book":"2 Samuelova","chapter":"13","verse":"39","text":"Potom žádal David vyjíti k Absolonovi, nebo již byl oželel smrti Amnonovy."}]}