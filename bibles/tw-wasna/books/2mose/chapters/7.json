{"data":[{"book":"2 Mose","chapter":"7","verse":"1","text":"Na Awurade ka kyerɛɛ Mose sɛ, “Mayi wo sɛ mʼananmusini wɔ Farao anim na Aaron ayɛ wo ɔkyeame."},{"book":"2 Mose","chapter":"7","verse":"2","text":"Asɛm biara a mɛka akyerɛ wo no, ka kyerɛ Aaron, na ɔno nso nka nkyerɛ Farao sɛ ɔmma Israelfoɔ no ɛkwan na wɔmfiri Misraim."},{"book":"2 Mose","chapter":"7","verse":"3","text":"Na nna no mu, mɛma Farao ayɛ akomaden, na mayɛ anwanwadeɛ ahodoɔ bebree wɔ Misraim."},{"book":"2 Mose","chapter":"7","verse":"4","text":"Anwanwadeɛ ahodoɔ no akyiri, ɔbɛkɔ so ayɛ akomaden ara, enti mɛtɔre wɔn ase na madi me manfoɔ anim, ayi wɔn afiri asase no so."},{"book":"2 Mose","chapter":"7","verse":"5","text":"Na sɛ mekyerɛ me tumi kyerɛ Misraimfoɔ no a, wɔbɛhunu sɛ, nokorɛ, mene Awurade no, na wɔama me nkurɔfoɔ no ɛkwan ama wɔakɔ.”"},{"book":"2 Mose","chapter":"7","verse":"6","text":"Enti, Mose ne Aaron yɛɛ sɛdeɛ Awurade kyerɛɛ wɔn no."},{"book":"2 Mose","chapter":"7","verse":"7","text":"Ɛberɛ a Mose ne Aaron kɔhyiaa Farao no, na Mose adi mfeɛ aduɔwɔtwe, ɛnna Aaron nso adi mfeɛ aduɔwɔtwe mmiɛnsa."},{"book":"2 Mose","chapter":"7","verse":"8","text":"Awurade ka kyerɛɛ Mose ne Aaron sɛ,"},{"book":"2 Mose","chapter":"7","verse":"9","text":"“Farao bɛhwehwɛ sɛ mobɛyɛ anwanwadeɛ akyerɛ no ama wahunu sɛ, nokorɛ, Onyankopɔn na wasoma mo. Sɛ ɔbisa saa a, Aaron nto ne poma no ntwene fam na ɛbɛdane ɔwɔ.”"},{"book":"2 Mose","chapter":"7","verse":"10","text":"Enti, Mose ne Aaron kɔɔ Farao nkyɛn kɔyɛɛ anwanwadeɛ no sɛdeɛ Awurade akyerɛ wɔn no. Aaron too ne poma no twenee fam wɔ Farao ne ne nkurɔfoɔ anim ma ɛdanee ɔwɔ."},{"book":"2 Mose","chapter":"7","verse":"11","text":"Farao nso frɛɛ nʼanyansafoɔ ne ne nkonyaayifoɔ a wɔwɔ Misraim ma wɔn nso bɛyɛɛ anwanwadeɛ korɔ no ara bi."},{"book":"2 Mose","chapter":"7","verse":"12","text":"Wɔn nso, wɔn poma tumi danee ɔwɔ. Nanso, Aaron ɔwɔ no menee wɔn deɛ no."},{"book":"2 Mose","chapter":"7","verse":"13","text":"Farao kɔɔ so yɛɛ akomaden a na ɔmpɛ sɛ ɔtie asɛm a Awurade kaeɛ no."},{"book":"2 Mose","chapter":"7","verse":"14","text":"Awurade ka kyerɛɛ Mose sɛ, “Farao apirim nʼakoma enti, ɔbɛkɔ so asi nnipa no ɛkwan sɛ ɔremma wɔnkɔ."},{"book":"2 Mose","chapter":"7","verse":"15","text":"Nanso Awurade kaa sɛ: Sane kɔ Farao7.15 Na Farao taa kɔbɔ mpaeɛ wɔ Nil (anyame agya) nyame so. Sɛ woka Nil a, sɛ ɛnni hɔ a anka Misraim bɛyɛ anweatam no a, na woaka Misraim sunsum. nkyɛn anɔpa a ɔrekɔ asubɔnten no mu. Kɔgyina asuo no konkɔn so na hyia no wɔ hɔ a wo poma a ɛdanee ɔwɔ no kura wo."},{"book":"2 Mose","chapter":"7","verse":"16","text":"Ka kyerɛ no sɛ, ‘Awurade, Hebrifoɔ Onyankopɔn asane asoma me wo nkyɛn sɛ ma nnipa no ɛkwan na wɔnkɔ nkɔsom me wɔ ɛserɛ so. Woayɛ asoɔden."},{"book":"2 Mose","chapter":"7","verse":"17","text":"Afei, Awurade se: Wobɛhunu sɛ, mene Awurade no. Ɛfiri sɛ, maka akyerɛ Mose sɛ ɔmfa ne poma no mmɔ Nil nsuo no mu na nsuo no bɛdane mogya."},{"book":"2 Mose","chapter":"7","verse":"18","text":"Nsuomnam a wɔwɔ asubɔnten no mu nyinaa bɛwuwu ama nsuo no abɔn a Misraimfoɔ no rentumi nnom.’ ”"},{"book":"2 Mose","chapter":"7","verse":"19","text":"Afei, Awurade ka kyerɛɛ Mose sɛ, “Ka kyerɛ Aaron na ɔmfa ne poma no nkyerɛ nsuo a ɛwɔ Misraim no nyinaa; wɔn nsubɔntene, wɔn nsuwa, wɔn atadeɛ ne wɔn nsuo a ɛtaataa hɔ ne nsuo a ɛwɔ afie mu nyinaa so na ɛbɛdane mogya.”"},{"book":"2 Mose","chapter":"7","verse":"20","text":"Enti, Mose ne Aaron yɛɛ sɛdeɛ Awurade hyɛɛ wɔn no. Ɛberɛ a Farao ne ne mpanimfoɔ gyinagyina hɔ rehwɛ wɔn no, Aaron de poma no bɔɔ Nil ani maa asubɔnten no danee mogya."},{"book":"2 Mose","chapter":"7","verse":"21","text":"Nsuomnam a wɔwɔ mu nyinaa wuwuiɛ maa nsuo no bɔnee enti, na Misraimfoɔ no ntumi nnom. Misraim asase so nyinaa danee mogya."},{"book":"2 Mose","chapter":"7","verse":"22","text":"Nkonyaayifoɔ a wɔwɔ Misraim nso nam wɔn nkonyaayie so maa nsuo danee mogya enti, Farao kɔɔ so pirim nʼakoma a na ɔntie asɛm a Awurade aka akyerɛ Mose ne Aaron sɛ wɔnka nkyerɛ no no."},{"book":"2 Mose","chapter":"7","verse":"23","text":"Ɔsane kɔɔ nʼahemfie a hwee ampusu no."},{"book":"2 Mose","chapter":"7","verse":"24","text":"Misraimfoɔ no tutuu nsubura wɔ asubɔnten no konkɔn so sɛdeɛ wɔbɛnya nsuo anom, ɛfiri sɛ, na wɔntumi nsa nsuo wɔ asubɔnten no mu."},{"book":"2 Mose","chapter":"7","verse":"25","text":"Asubɔnten a ɛdanee mogya no dii nnawɔtwe."}]}