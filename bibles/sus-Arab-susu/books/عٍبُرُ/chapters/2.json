{"data":[{"book":"عٍبُرُ","chapter":"2","verse":"1","text":"وٌن شَ وٌن حّنفِ سَ نَ مَسٍنيِ شْن مَ عَ قَنيِ رَ، وٌن نَشَن مّشِ، عَلَكٌ وٌن نَشَ كِرَ بّحِن."},{"book":"عٍبُرُ","chapter":"2","verse":"2","text":"عَلَ شَ مَسٍنيِ سّنبّ نُ فبٌ، عَ نُ بَرَ نَشَن سٌ مَلٍكّيٍ يِ رَ. عَدَ مَدِ نَشٍيٍ نَ مَتَندِ، عٍ نَشَ سَرٍ شْرْشْي سْتْ. شَ نٍيٍ سَ سَرٍ شْرْشْي سْتْ،"},{"book":"عٍبُرُ","chapter":"2","verse":"3","text":"وٌن تَن فٌ؟ شَ وٌن كِسِ شُنفبٍ رَبٌلٌ، وٌن مَ قٍ قَ لُمَ دِ؟ وٌن مَرِفِ يَتِ نَن سِنفٍ عَ مَسٍنشِ وٌن بّ، مِشِ نَشٍيٍ عَ شُي مّشِ عٍ قَن بَرَ قِندِ نَ سٍيدٍيٍ رَ."},{"book":"عٍبُرُ","chapter":"2","verse":"4","text":"عَلَ بَرَ عٍ شَ سٍيدٍحْشْيَ قَرِ عِسَ تْنشُمَيٍ رَ، قٍ مَفَاشُشِيٍ، كَابَنَكٌ مْولِ بِرِن، نُن بُحَيٍ رَ شَشِلِ سّنِيّنشِ نَشٍيٍ قِشِ عٍ مَ عَ وَشْنكِ."},{"book":"عٍبُرُ","chapter":"2","verse":"5","text":"عَلَ مُ مَنفّيَ قِمَ مَلٍكّيٍ مَ تِنَ عٍ شَ دُنِحَ يَمَرِ، مُشُ دُنِحَ نَشَن شَ قٍ قَلَقٍ وٌ بّ يِ كِ."},{"book":"عٍبُرُ","chapter":"2","verse":"6","text":"يِ سٍيدٍحْشْيَ سّبّشِ كِتَابُي كُي؛"},{"book":"عٍبُرُ","chapter":"2","verse":"7","text":"عِ بَرَ عَ رَفٌرٌ مَلٍكّيٍ بُن مَ وَشَتِ دٌندٌرٌنتِ كُي."},{"book":"عٍبُرُ","chapter":"2","verse":"8","text":"عِ بَرَ سٍ بِرِن لُ عَ سَنيِ بُن مَ.»"},{"book":"عٍبُرُ","chapter":"2","verse":"9","text":"وٌن مُنسٍ تٌمَ؟ عَلَ نَشَ عِسَ رَفٌرٌ مَلٍكّيٍ بُن مَ وَشَتِ دٌندٌرٌنتِ كُي، كْنْ عِسَ شَ قَشّ نَشَ قِندِ شُننَكٍلِ نُن بِنيّ رَ عَ بّ. نَ كُي، عَلَ نَشَ هِننّ وٌن نَ، عَ عِسَ قَشَ عَدَ مَدِ بِرِن حْشْي رَ."},{"book":"عٍبُرُ","chapter":"2","verse":"10","text":"عَلَ نَن سٍ بِرِن دَاشِ، سٍ بِرِن نَ عَ تَن نَن بّ. عَ مَن وَ مَ عَدَ مَدِ فبٍفبٍ شَ سٌ عَ شَ نْرّ كُي. نَ كُي، عَ نُ لَنمَ عَ شَ عٍ رَكِسِمَ شَ قٍ رَكَمَلِ تْورّ رَ."},{"book":"عٍبُرُ","chapter":"2","verse":"11","text":"نَشَن عَدَ مَدِيٍ رَ سّنِيّنمَ، نُن نَشٍيٍ رَ سّنِيّنشِ، عٍ بِرِن قَتَنشِ بَبَ كٍرٍن نَن نَ. نَ كُي، عَ مُ يَافِ عٍ شِلِدٍ عَ نفَشَكٍرٍنيِيٍ."},{"book":"عٍبُرُ","chapter":"2","verse":"12","text":"عَ نَشَ عَ مَسٍن، «ﭑ عِ شِلِ مَسٍنمَ نّ ﭑ نفَشَكٍرٍنيِيٍ بّ، ﭑ عِ مَتْشْمَ نّ حَمَ تَفِ.»"},{"book":"عٍبُرُ","chapter":"2","verse":"13","text":"عَ مَن نَشَ عَ مَسٍن، «ﭑ نَن ﭑ مَ لَنلَنتٍيَ سَمَ عَلَ نَن مَ.» عَ مَن نَشَ عَ مَسٍن، «ﭑ نَ بٍ، مُشُ نُن دِيٍ عَلَ نَشٍيٍ قِشِ ﭑ مَ.»"},{"book":"عٍبُرُ","chapter":"2","verse":"14","text":"نَ دِيٍ تٌ قِندِ قَتٍ نُن قَسّ رَ، عِسَ قَن نَشَ عَ يّتّ مِسَالِ عٍ رَ، عَلَكٌ عَ شَ نْ عِبُلِسَ شُن نَكَنَدٍ عَ يّتّ شَ قَشّ سَابُي رَ. قَشّ سّنبّ نُ نَ عِبُلِسَ نَن يِ رَ."},{"book":"عٍبُرُ","chapter":"2","verse":"15","text":"عِسَ نَشَ عَ يّتّ مِسَالِ عَ نفَشَكٍرٍنيِيٍ رَ عَلَكٌ عَ شَ عٍ رَتَنفَ قَشّ شَ فَاشُي مَ عٍ شَ دُنِحّءِفِرِ كُي، نَشَن لُشِ عَلْ كٌنيِيَ."},{"book":"عٍبُرُ","chapter":"2","verse":"16","text":"عَ نَ بِرِن نَبَ عِبُرَهِمَ بْنسْي نَن مَلِقٍ رَ، عَ مُ عَ رَبَ مَلٍكّيٍ شَ بّ."},{"book":"عٍبُرُ","chapter":"2","verse":"17","text":"نَ نَن عَ تٌشِ عَ نَشَ عَ يّتّ مَنِيَ عَ نفَشَكٍرٍنيِيٍ رَ، عَلَكٌ عَ شَ نْ سّرّشّدُبّ كُنتِفِ وَلِ رَبَدٍ كِنِكِنِ نُن تِنشِنيِ رَ عَلَ بّ، عَ قَ قِندِ حَمَ شَ يُنُبِيٍ شَقَرِ مَ رَ."},{"book":"عٍبُرُ","chapter":"2","verse":"18","text":"عِسَ قَتَ مِشِيٍ مَلِدٍ عٍ شَ مَرَتَنتَنيِ كُي، بَرِ مَ عَ قَن مَرَتَنتَنيِ نُن تْورّ كٌلٌن نّ."}]}