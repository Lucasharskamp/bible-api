{"data":[{"book":"Figoli","chapter":"18","verse":"1","text":"Pambeli, Pauli awukili Ateni, kayenda Kolindu."},{"book":"Figoli","chapter":"18","verse":"2","text":"Aku Kolindu, amuwonili Myawudi yumu vakumkemaya Akula, mlelwa wa Pontu. Akula pamu na mwehi waki yivamkema Piliska, vavelili vawuya kufuma Italiya lijuva lilila, kwanongwa ya Kayisali Kilawudiu avelili kalayisha Vayawudi vosi vawuki Loma. Pauli ayendili kuvalola."},{"book":"Figoli","chapter":"18","verse":"3","text":"Kwa nongwa veni vavelili vakugola mibudi kucha mweni, Pauli ayikalili nawu akugola chichuku."},{"book":"Figoli","chapter":"18","verse":"4","text":"Kila lijuva lya kupumulila agolili maywangu munyumba ya kudadavila akayesheyi kuvakwegha Vayawudi na Vagiliki."},{"book":"Figoli","chapter":"18","verse":"5","text":"Sila na Timotewu pavafikili kufuma Makedoniya, Pauli atolili chipindi chaki chosi kulandula, kuvawombela Vayawudi kucha Yesu ndi Kilistu."},{"book":"Figoli","chapter":"18","verse":"6","text":"Vamlimbili na kukanda kumjowola, kapunda yingwa shaki pawulongolu yawu padeta, “Pamuyaghamila mani mwaveni, nenga ndivahela mbatiwa yoyosi kwa chilongu achi. Kukandila ponopa dandivayendeli vandu va milima yingi.”"},{"book":"Figoli","chapter":"18","verse":"7","text":"Topi, afumili apa kayenda kwikala kaya kwa mundu yumu yamumanyili Chapanga vakumkema Titusi Yustu, mweni nyumba yaki yavelili pabehi na nyumba ya kudadavila."},{"book":"Figoli","chapter":"18","verse":"8","text":"Kilispu, mkomi wa nyumba ya kudadavila, amujumilili Bambu mweni pamu na valongu vaki vosi. Vakolindu vatangalili vapikanishili unjagila awu vajumilili na kabatishiwa."},{"book":"Figoli","chapter":"18","verse":"9","text":"Lijuva limu pamihi, Bambu amuwombilili Pauli kwa milotu, “Kotoo kutila kulandula, yendileli kulandula ngajila kuwuya kumbeli."},{"book":"Figoli","chapter":"18","verse":"10","text":"Nenga dandivi pamu na yuwi, wala kwahela mundu dakugoboli na kukutesha, nongwa nenga ndiva na vandu vatangalili mbwani ayi.”"},{"book":"Figoli","chapter":"18","verse":"11","text":"Kayikala aku chipindi cha mwaka wumu na myesi sita pavalagha chilongu cha Chapanga."},{"book":"Figoli","chapter":"18","verse":"12","text":"Chipindi Galiu avelili mkomi wa Akaya, Vayawudi vamuhomkela pamu vamkamula Pauli, vamuyegha kuchitemela,"},{"book":"Figoli","chapter":"18","verse":"13","text":"vakadeteyi, “Mundu ayu akuvakwegha vandu ili vamjumi Chapanga kucha valemili Malawu va Chapanga vamupili Musa.”"},{"book":"Figoli","chapter":"18","verse":"14","text":"Na Pauli padayileyi kudeta, Galiu kavawombela Vayawudi, “Mani chingavelili chilongu achi nakaka chawafu, yumwi Vayawudi yingavelili haki nenga kuvapikanisha."},{"book":"Figoli","chapter":"18","verse":"15","text":"Lakini leki yiva malimbu venu hela kuyilata filongu na matawa na Malawu va Chapanga vamupili Musa, mulamuli mwaveni. Nenga nema kucha muhigha wa filongu afi.”"},{"book":"Figoli","chapter":"18","verse":"16","text":"Kavadagadaga vawuki pawulongolu ya chitemela."},{"book":"Figoli","chapter":"18","verse":"17","text":"Veni vosi vamkamula Sositenesi, mkomi wa nyumba ya kudadavila, vamtovanga pawulongolu ya chitemela. Wala Galiu akafiwoneyi filongu afi chindu ha."},{"book":"Figoli","chapter":"18","verse":"18","text":"Pauli ayikalili vakali na vala yivajumilili kula Kolindu kwa majuva vatangalili. Pambeli avayitawulili, kayipaka muwatu kayenda Siliya pamu na Piliska na Akula. Aku Kenikilea amowili fwili shaki kwanongwa yapingili mweni."},{"book":"Figoli","chapter":"18","verse":"19","text":"Vafikili Ifesu, Pauli avalekili pala Pilisikila na Akula pambeli Pauli ayendili munyumba ya kudadavila, vahimula na Vayawudi."},{"book":"Figoli","chapter":"18","verse":"20","text":"Vamuluvili ayikali nawu chipindi chitali nendu, lakini adayilili ng'odu."},{"book":"Figoli","chapter":"18","verse":"21","text":"Paaveyi akuwuka kadeta, “Chapanga padayila danyisi kandi kwa yumwi.” Awukili Ifesu kwa watu."},{"book":"Figoli","chapter":"18","verse":"22","text":"Meli yawolukili Kayisalia, Pauli ayendili Yelusalemu kulijambusha lila lipinga lya vandu limjumilili Kilistu, pambeli kayenda Antiyokiya."},{"book":"Figoli","chapter":"18","verse":"23","text":"Ayikalili aku chipindi chifupi, pambeli kayendelela na mwanja kupitila Galatiya na Fulugia kavataya moyu vanachuli vosi."},{"book":"Figoli","chapter":"18","verse":"24","text":"Topi Muyawudi yumu, litawa lyaki Apolu, mlelwa wa Alekisandilia, afikili Ifesu, mundu ya manyili kuywanga, mweni amanyili unofu Mayandiku Vang'alili."},{"book":"Figoli","chapter":"18","verse":"25","text":"Mundu ayu avelili vamulagha deha ya Bambu na wula ndima yaki yaveli sakalamu, akandili kudeta na kuvalagha milandu minofu ya Yesu, mweni amanyili ubatishu wa Yohani mbatisha weka hela."},{"book":"Figoli","chapter":"18","verse":"26","text":"Akandili kudeta kwa kugangamala munyumba ya kudadavila, hata Piliska na Akula pavampikanishili vamutolili kayawu, vamuhimulila deha ya Chapanga kwa chiganu nendu."},{"book":"Figoli","chapter":"18","verse":"27","text":"Na padayilili kujabuka bahali kuyenda mbaka Akaya, valongu vamukuvilisha, vavayandikila vala vanachuli vamlaliki, mweni pafikili avatangili nesu vala vajumilili kala kwa usangi wa Chapanga."},{"book":"Figoli","chapter":"18","verse":"28","text":"Nongwa avaweshili Vayawudi munu kwa vandu vosi, palangusha filongu fya Mayandiku va kucha Yesu ndi Kilistu."}]}