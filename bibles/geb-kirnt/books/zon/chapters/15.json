{"data":[{"book":"Zon","chapter":"15","verse":"1","text":"Zisas wom khaŋ mbe nzuai, “Gu nduara guigira wain karɨga fara muuŋgi. Nan Ndia mba wain mɨna vuavi ma."},{"book":"Zon","chapter":"15","verse":"2","text":"15.2: Mt 3.10; 15.13Nan ŋgagi vhɨgi mbai fhu, Dara nta kara sui. Nan ŋgagi vhɨgi mbai, Dara zazera nta khɨrav, nta fari mbatɨgi kora suim, nta ŋgarigi. Ana maaŋ ntan muunga, nta kɨvgip vhɨgi maanga."},{"book":"Zon","chapter":"15","verse":"3","text":"15.3: Zo 13.10; 17.17; Ef 5.26; 1 Pi 1.22Nde za ŋgarigi. Gu khar nde nzuai buni, nta nde muuŋgim, nde ŋgarigi."},{"book":"Zon","chapter":"15","verse":"4","text":"15.4: Zo 6.56; Kor 1.23; 1 Zo 2.6Nde na phorgɨrim, gu nde phorgɨrga. Wain karɨgar ŋgaa, ana mba karɨga thɨgi fhu, ana vhɨgi maaŋgirga tuktɨgi fhuvara. Mba tɨvara, nde na phorgɨrga fhu, nde vhɨgi mbararga fhu."},{"book":"Zon","chapter":"15","verse":"5","text":"“Gu nduara, gu wain karɨgage ma. Nde, nde nan ŋgagi ma. Guma, ana na phorgim, gu ana phorgi, mba guma ana kɨvgia vhɨgi mbai. Gu nden kurkurarga fhu, nde bigɨn then muuŋgirga tuktɨgi fhuvara."},{"book":"Zon","chapter":"15","verse":"6","text":"15.6: Mt 3.10; 7.19; 13.42Maaŋ muuŋgip, guma the na phorgɨrga fhu, mbe karɨga ŋgaa fuasui farar muuŋgip ana fekhɨngirim, ana shɨɨŋgirga. Mba khesharigi karɨgi ŋgagi, mbe nta ndi phoga vhuigap, kegap, mbe nta fuav vhava suegim, nta shi."},{"book":"Zon","chapter":"15","verse":"7","text":"“Nde na phorgɨ havhargirga, na buni nden kɨrga, nde wari wo vuzvugar nzai bigɨn, Fhe Bakɨme mba bigɨn nde nɨɨnga."},{"book":"Zon","chapter":"15","verse":"8","text":"15.8: Mt 5.16; Zo 8.31; Fi 1.11Nde kɨvgip vhɨgi maaŋv, na phorga rui gumgi kɨri. Nde mba tɨvar muuŋrim, na Ndia zɨ bakɨme ndirga."},{"book":"Zon","chapter":"15","verse":"9","text":"Dara guigira won ndavar na nɨɨŋgi, gu mba tɨvara, gu guigira won ndavar nde nɨɨŋgi. Maaŋ muuŋgiap, nde zazera gu guigira won ndavar nde nɨɨŋgi tɨvar vhen kɨri."},{"book":"Zon","chapter":"15","verse":"10","text":"15.10: Zo 14.15; 14.21-23; 1 Zo 2.5Gu tuituigiap won Ndiar tɨvi gum ana buni zɨn vov, gu maaŋ muuŋgiap ana vuzvuga vhen ki tɨvar ki. Nde maaŋ muuŋgip tuituigip nan tɨvi gum nan buni zɨn ŋgɨrga, nde nan vuzvuga vhen ki tɨvar kɨrga."},{"book":"Zon","chapter":"15","verse":"11","text":"15.11: Zo 16.24; 17.13; 1 Zo 1.4Gu khueŋ vuzvugi, gu ndikndigi ndikndik nden kɨv, mba ndikndik guigira nde ndavi vheri givarga. Maaŋ muuŋgiap, gu khaŋ kamen nde nzuai."},{"book":"Zon","chapter":"15","verse":"12","text":"15.12: Zo 13.34; 15.17; 1 Te 4.9; 1 Pi 4.8; 1 Zo 3.11; 3.23; 4.21; 2 Zo 1.5Nan tɨv khaŋ muuŋgi. Nde bevbevira, nde gu mbui tɨvar muuŋv, nde guigira wari won ndavir warir nɨɨŋri."},{"book":"Zon","chapter":"15","verse":"13","text":"15.13: Zo 10.11; Ro 5.7-8; Ef 5.2; 1 Zo 3.16Maaŋ muuŋgip, guma the guigira won ndavar guigira won kɨvntogir nɨɨŋgip, mben kurkurar saŋv won tuma fekhɨngirga, mba tɨv, ana guigira fhura won ndavar ndi ndɨɨi tɨvi ana za nta kambarigi."},{"book":"Zon","chapter":"15","verse":"14","text":"15.14: Mt 12.50; Zo 14.15; 14.23Nde maaŋ muuŋgip gu nde suaŋgi tɨvar muunga, nde nan kɨvntogi guari kɨrga."},{"book":"Zon","chapter":"15","verse":"15","text":"15.15: Zo 17.26; FG 20.27Ŋaara guma, ana wo guma bakɨme mbui bigi, ana nta kaŋgi fhu. Gu maaŋ muuŋgi tɨvar nde mbuav, won ŋaari gumgir nden kaai fhuvara. Zakɨra fhuvara! Gu won Ndia han mbararagi bigi, gu za nta bun nde suaŋgi. Gu maaŋ muuŋgiap kha kakaman nde mbui, nde nan kɨvntogi ma."},{"book":"Zon","chapter":"15","verse":"16","text":"“Nde wari phorgɨ kɨr zav na farasarigi fhuvara. Zakɨra fhuvara! Gu nde farasegi, nde na ntɨɨri kɨrga. Gu ŋaarar nde nɨɨŋgi. Nde ŋgɨp mba vhɨrve tɨrim, nden mba zazera kɨri. Nde maaŋ muuŋgip, nde bigɨn then warir nɨɨn saŋv na zɨn panan Darar nzanga, ana mba bigɨnan nden nɨɨnga."},{"book":"Zon","chapter":"15","verse":"17","text":"15.17: Zo 13.34Gu kha tɨvar nde nɨɨŋgi, nde bevbevira, guigira wari won ndavir wari nɨɨŋri.” Zisas, ana waina karɨga guar ma. (15.1-17)"},{"book":"Zon","chapter":"15","verse":"18","text":"Zisas wom khaŋ mbe nzuai, “Maaŋ muuŋgip, kha nuiana gumgi panan nde kegɨrga, nde khueŋ ndɨkndɨk ŋanɨ thari. Nde kaŋgi, mbe fharav mbara muuŋgiap panan na kegap kegi."},{"book":"Zon","chapter":"15","verse":"19","text":"15.19: Zo 17.14; 1 Zo 4.5Nde maaŋ muuŋgip, kha nuiana gumgira farar muuŋgip kɨrga, kha nuiana ntɨɨri nde vuzvugirga, nde mbe ntɨɨri ma. Nde maaŋ muuŋgi fhuvara. Nde kha nuiana ntɨɨri fhuvara. Zakɨra fhuvara! Gu nden farasegi, nde kha nuianan tɨvi thagi. Maaŋ muuŋgiap, kha nuiana gumgi gu mbigi panan nde kegi."},{"book":"Zon","chapter":"15","verse":"20","text":"15.20: Ese 3.7; Mt 10.24; Ru 6.40; Zo 13.16Nde tuituigip gu mba nde suaŋgi kameŋ ndɨkndɨk suirari. Ŋaara guma, ana wo gari guma bakɨme kharigi fhuvara. Mbe tɨva mbatɨgar na muuŋgi, mbe vhɨra tɨva mbatɨgar nden muunga. Mbe na buni zɨn vui, mbe vhɨra nde buni zɨn ŋgɨrga."},{"book":"Zon","chapter":"15","verse":"21","text":"15.21: Mt 5.11; 10.22; 24.9; Mk 13.13; Zo 16.3Mba na sarigi gu zergi Ndia, mbe ana kaŋgi fhuvara. Maaŋ muuŋgiap, mbe za mba khesharigi tɨvi mbatɨgir nden muunga. Ne khaŋ muuŋgi, mbe kaŋgi nde na ntɨɨri ma."},{"book":"Zon","chapter":"15","verse":"22","text":"“Gu maaŋ muuŋgiap zerav, Fhe Bakɨmen buni vhuuin mbe suaŋ tha kake, mbe wari wo muuŋgi tɨvi mbatɨgi ga nzuav simtɨk kae ntɨɨŋ. Mbe ntigem, mbe wari wo muuŋgi tɨvi mbatɨgi vhagirga tuav ki fhu."},{"book":"Zon","chapter":"15","verse":"23","text":"15.23: Ru 10.16; 1 Zo 2.23Guma, ana panan na kegi, ana vhɨra panan na Ndia ga kegi."},{"book":"Zon","chapter":"15","verse":"24","text":"15.24: Zo 3.2; 7.31; 9.32; 9.41; 14.11Gu maaŋ muuŋgip mbe rɨgar kɨv, guma the fhum khaŋ muuŋgi ŋaari bakɨvi ga muuŋgi fhu. Gu mba ŋaari bakɨvi, gu nta muuŋgi fhu, mbe maaŋ muuŋgip wari wo muuŋgi tɨvi mbatɨgi ga suaŋv simtɨk kɨrga fhu. Mbe gu muuŋgi ŋaari bakɨvi, mbe nta gangi. Mbe nta gangiap, mbe panan na kav, mbe vhɨra panan na Ndia ga kegi."},{"book":"Zon","chapter":"15","verse":"25","text":"15.25: Sng 35.19; 69.4Mbe mba muuŋgi tɨv, ana Moses suaŋgi tɨvi suaŋgi kama mueŋ tugɨratɨgi. Mba kameŋ khaŋ nzuai, ‘Mba gumgi, mbe fhura panan na kegi.’"},{"book":"Zon","chapter":"15","verse":"26","text":"“Nden Kurkurarga Ŋina Ŋaar, ana nan Ndiar han ki. Gu ana sararim, ana nden han zirɨrga. Ana Fhe Bakɨmen tɨvi guarir nza khɨvi Ŋina Ŋaar ma. Ana Ndiar han kega zeri. Ana zirɨv, tuituigip nan ŋaari gum nan tɨvi bun nde suanga."},{"book":"Zon","chapter":"15","verse":"27","text":"15.27: Ru 1.2; 24.48; FG 1.8; 1.21-22; 1 Pi 5.1; 2 Pi 1.16Nde vhɨra na bun suaŋri. Ne khaŋ muuŋgi, nde na phorga kim, gu fhara won ŋaara khavgim, nde na phorga kavra zav ntige kha tugen hɨgi."}]}