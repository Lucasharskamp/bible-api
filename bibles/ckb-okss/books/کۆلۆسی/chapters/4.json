{"data":[{"book":"کۆلۆسی","chapter":"4","verse":"1","text":"ئەی گەورەکان، لەگەڵ کۆیلەکان بە دادپەروەری و یەکسانی هەڵسوکەوت بکەن، چونکە دەزانن ئێوەش گەورەتان هەیە لە ئاسمان."},{"book":"کۆلۆسی","chapter":"4","verse":"2","text":"پەیوەست بن بە نوێژکردنەوە، بە سوپاسەوە ئێشکی لێ بگرن."},{"book":"کۆلۆسی","chapter":"4","verse":"3","text":"بۆ ئێمەش نوێژ بکەن کە خودا دەرگایەکمان بۆ بکاتەوە بۆ پەیامەکە، بۆ ئەوەی نهێنیی مەسیح ڕابگەیەنین، هەر لەبەر ئەمەش گیراوم."},{"book":"کۆلۆسی","chapter":"4","verse":"4","text":"هەروەها نوێژ بکەن بۆ ئەوەی وەک پێویستە بە ڕوونی پەیامەکە ڕابگەیەنم."},{"book":"کۆلۆسی","chapter":"4","verse":"5","text":"بە دانایی لەگەڵ ئەوانەی دەرەوە ڕەفتار بکەن، کات بقۆزنەوە."},{"book":"کۆلۆسی","chapter":"4","verse":"6","text":"با قسەتان هەردەم پڕبێت لە نیعمەت، بە خوێ سوێر کرابێت، تاکو بزانن چۆن پێویستە وەڵامی هەرکەسێک بدەنەوە."},{"book":"کۆلۆسی","chapter":"4","verse":"7","text":"تیخیکۆس هەموو هەواڵێکی منتان دەداتێ، برایەکی خۆشەویست و خزمەتکارێکی دڵسۆز و هاوکاری ئێمەیە لە خزمەتکردنی مەسیحی باڵادەستدا."},{"book":"کۆلۆسی","chapter":"4","verse":"8","text":"بە تایبەتی بۆ ئەوە ناردمە لاتان کە هەواڵی ئێمە بزانن و ورەتان بەرز بکاتەوە."},{"book":"کۆلۆسی","chapter":"4","verse":"9","text":"ئەو لەگەڵ ئۆنسیمۆسی برای خۆشەویست و دڵسۆز، ئەوەی لە خۆتانە، هەواڵی هەموو شتێکی ئێرەتان دەدەنێ."},{"book":"کۆلۆسی","chapter":"4","verse":"10","text":"ئەریستارخۆسی هاوڕێی بەندیێتیم سڵاوتان لێدەکات، مەرقۆسی ئامۆزای بەرناباسیش. دەربارەی ئەو ڕاسپاردەتان وەرگرتووە. ئەگەر هاتە لاتان پێشوازیی لێ بکەن."},{"book":"کۆلۆسی","chapter":"4","verse":"11","text":"هەروەها عیسا کە بە یوستۆس ناودەبردرێت، ئەویش سڵاوی بۆتان هەیە. تەنها ئەمانە لەنێوان هاوکارانم بۆ شانشینی خودا لە جولەکەکانن4‏:11 یۆنانی: خەتەنەکراوان.‏، ئەوانەی بوونە هاندەرم."},{"book":"کۆلۆسی","chapter":"4","verse":"12","text":"ئەپەفراسی بەندەی عیسای مەسیح، ئەویش لە خۆتانە و سڵاوتان لێدەکات، هەردەم لە نوێژەکانیدا لە پێناوتاندا تێدەکۆشێت، تاکو لە تەواویدا بچەسپێن و تەواو دڵنیا بن لە هەموو خواستی خودا."},{"book":"کۆلۆسی","chapter":"4","verse":"13","text":"شایەتیی بۆ دەدەم کە زۆر ماندوو دەبێت بۆ ئێوە و ئەوانەی لە شارەکانی لاودیکییان و هیراپۆلیسن."},{"book":"کۆلۆسی","chapter":"4","verse":"14","text":"لۆقای پزیشکی خۆشەویست و دیماس سڵاوتان لێدەکەن."},{"book":"کۆلۆسی","chapter":"4","verse":"15","text":"سڵاو بکەن لە خوشکان و برایانی لاودیکییا و نیمفاس4‏:15 ئافرەتێکی خزمەتکار بووە.‏ و ئەو کڵێسایەی لە ماڵەکەیەتی."},{"book":"کۆلۆسی","chapter":"4","verse":"16","text":"کاتێک ئەم نامەیەتان بۆ خوێنرایەوە، وابکەن لە کڵێسای لاودیکییەکانیش بخوێنرێتەوە، ئەوەی هی لاودیکییاشە ئێوە بیخوێننەوە."},{"book":"کۆلۆسی","chapter":"4","verse":"17","text":"بە ئەرخیپۆس بڵێن: «سەیری ئەو خزمەتە بکە کە لە مەسیحی باڵادەستەوە وەرتگرتووە، تاکو تەواوی بکەیت.»"},{"book":"کۆلۆسی","chapter":"4","verse":"18","text":"من پۆڵسم، ئەم سڵاوە دەستخەتی خۆمە. یادی کۆتەکانم بکەن. نیعمەت لەگەڵتان بێت."}]}