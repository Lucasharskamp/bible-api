{"data":[{"book":"కీర్తన","chapter":"4","verse":"1","text":"నా నీతిన్యాయాలకు ఆధారమైన దేవా, నేను విజ్ఞప్తి చేసినప్పుడు నాకు జవాబివ్వు. ఇరుకులో ఉన్నప్పుడు నాకు విశాలత ఇవ్వు. నన్ను కరుణించి నా ప్రార్థన ఆలకించు."},{"book":"కీర్తన","chapter":"4","verse":"2","text":"మనుషులారా, ఎంతకాలం నా కీర్తిని అవమానంగా మారుస్తారు? ఎంతకాలం పనికిరాని వాటిని ప్రేమించి అబద్ధాల వెంటబడతారు? సెలా."},{"book":"కీర్తన","chapter":"4","verse":"3","text":"యెహోవా తన భక్తులను తన కోసం ఏర్పరచుకుంటాడని తెలుసుకోండి. నేను యెహోవాకు విజ్ఞప్తి చేసినప్పుడు ఆయన ఆలకిస్తాడు."},{"book":"కీర్తన","chapter":"4","verse":"4","text":"భయంతో గడగడ వణకండి, కానీ పాపం చెయ్యకండి. మీరు పడక మీద ఉన్నప్పుడు మీ హృదయాల్లో ధ్యానం చేసుకుని నింపాదిగా ఉండండి. సెలా."},{"book":"కీర్తన","chapter":"4","verse":"5","text":"నీతి సంబంధమైన బలులు అర్పించి యెహోవాలో నమ్మకం ఉంచండి."},{"book":"కీర్తన","chapter":"4","verse":"6","text":"మాకు ఏదైనా క్షేమం కలిగించేది ఎవరు? అని అనేకమంది అంటారు. యెహోవా, నీ ముఖ కాంతిని మా మీద ప్రకాశించు."},{"book":"కీర్తన","chapter":"4","verse":"7","text":"ధాన్యం, కొత్త ద్రాక్షారసం పుష్కలంగా ఉన్న వారి ఆనందం కన్నా అధికమైన ఆనందం నువ్వు నా హృదయానికి ఇచ్చావు."},{"book":"కీర్తన","chapter":"4","verse":"8","text":"యెహోవా, శాంతిసమాధానాలతో నేను పడుకుని నిద్రపోతాను. ఎందుకంటే నువ్వు మాత్రమే నాకు క్షేమం, భద్రత ఇస్తావు."}]}