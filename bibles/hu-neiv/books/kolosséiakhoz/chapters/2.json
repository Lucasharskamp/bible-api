{"data":[{"book":"Kolosséiakhoz","chapter":"2","verse":"1","text":"Mert akarom, hogy tudtotokra legyen, hogy milyen nagy tusakodásom van érettetek és azokért, kik Laodiceában vannak és mindazokért, akik nem láttak engem személy szerint e testben;"},{"book":"Kolosséiakhoz","chapter":"2","verse":"2","text":"hogy vigasztalást kapjon szívük, egybekötve a szeretetben, és hogy eljussanak az értelem meggyőződésének teljes gazdagságára, az Isten és az Atya és a Krisztus ama titkának megismerésére,"},{"book":"Kolosséiakhoz","chapter":"2","verse":"3","text":"amelyben van a bölcsességnek és ismeretnek minden kincse elrejtve."},{"book":"Kolosséiakhoz","chapter":"2","verse":"4","text":"Ezt pedig azért mondom, hogy valaki titeket rá ne szedjen hitegető beszéddel."},{"book":"Kolosséiakhoz","chapter":"2","verse":"5","text":"Mert jóllehet testben távol vagyok tőletek, mindazáltal lélekben veletek vagyok, örülve és látva köztetek a jó rendet és Krisztusba vetett hiteteknek erősségét."},{"book":"Kolosséiakhoz","chapter":"2","verse":"6","text":"Azért, amiképpen befogadtátok a Krisztus Jézust, az Urat, akképpen járjatok őbenne,"},{"book":"Kolosséiakhoz","chapter":"2","verse":"7","text":"meggyökerezve és tovább épülve őbenne és megerősödve a hitben, ahogyan arra megtaníttattatok, és amiben bővölködtök hálaadással."},{"book":"Kolosséiakhoz","chapter":"2","verse":"8","text":"Vigyázzatok, hogy senki ne legyen, aki benneteket foglyul ejt bölcselkedéssel és üres csalással, mely emberek rendelése szerint, a világ elemi tanításai szerint és nem a Krisztus szerint való."},{"book":"Kolosséiakhoz","chapter":"2","verse":"9","text":"Mert őbenne lakozik az istenségnek egész teljessége testileg,"},{"book":"Kolosséiakhoz","chapter":"2","verse":"10","text":"és ti őbenne vagytok beteljesedve, aki feje minden fejedelemségnek és hatalmasságnak;"},{"book":"Kolosséiakhoz","chapter":"2","verse":"11","text":"akiben körül is vagytok metélve kéz nélkül való körülmetéléssel, levetkőzve az érzéki bűnök testét a Krisztus körülmetélésében,"},{"book":"Kolosséiakhoz","chapter":"2","verse":"12","text":"eltemettetve vele együtt a keresztségben, és vele egyetemben fel is támadtok az Isten erejébe vetett hit által, aki feltámasztotta őt a halálból."},{"book":"Kolosséiakhoz","chapter":"2","verse":"13","text":"És titeket, kik holtak voltatok a bűnökben és a testetek körülmetéletlenségében, vele együtt életre kelt megbocsátva minden bűnötöket,"},{"book":"Kolosséiakhoz","chapter":"2","verse":"14","text":"azáltal, hogy eltörölte a parancsolatokban ellenünk szóló kézírást, amely ellenünkre volt nekünk, és azt eltette az útból, odaszegezve azt a keresztfára,"},{"book":"Kolosséiakhoz","chapter":"2","verse":"15","text":"lefegyverezte a fejedelmeket és a hatalmasságokat, őket bátran mutogatta, diadalt vett rajtuk abban."},{"book":"Kolosséiakhoz","chapter":"2","verse":"16","text":"Ezért senki se ítéljen meg titeket evésért vagy ivásért, ünnep, újhold vagy szombat dolgában,"},{"book":"Kolosséiakhoz","chapter":"2","verse":"17","text":"melyek csak árnyékai a következendő dolgoknak, de a valóság a Krisztusé."},{"book":"Kolosséiakhoz","chapter":"2","verse":"18","text":"Senki se vegye el tőletek a pálmát, mert kedvét találja alázatoskodásban és az angyalok tisztelésében, amelyeket nem látott, olyanokat tudakozva, ok nélkül felfuvalkodva testének értelmével,"},{"book":"Kolosséiakhoz","chapter":"2","verse":"19","text":"és nem ragaszkodik a Főhöz, aki által az egész test, a kapcsok és kötelek segítségével van egybeszerkesztve, és növekedik az Isten szerint való növekedéssel."},{"book":"Kolosséiakhoz","chapter":"2","verse":"20","text":"Ha meghalva a Krisztussal, megszabadultatok e világ elemi tanításaitól, miért terhelitek magatokat efféle rendelésekkel, mintha e világban élők volnátok,"},{"book":"Kolosséiakhoz","chapter":"2","verse":"21","text":"hogy tudniillik: „Ne fogd meg, meg se kóstold, még csak ne is illesd!“"},{"book":"Kolosséiakhoz","chapter":"2","verse":"22","text":"(ezek azért vannak rendelve, hogy elfogyasszuk őket), az emberek parancsolatai és tanításai szerint."},{"book":"Kolosséiakhoz","chapter":"2","verse":"23","text":"Ezek bölcsességnek látszanak ugyan a maguk választotta istentiszteletben és alázatoskodásban, és a test gyötrésében, de nincs bennük semmi becsülnivaló, mivelhogy a test hízlalására valók."}]}