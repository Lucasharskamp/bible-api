{"data":[{"book":"Jan","chapter":"14","verse":"1","text":"Nermutiž se srdce vaše. Věříte v Boha, i ve mne věřte."},{"book":"Jan","chapter":"14","verse":"2","text":"V domu Otce mého příbytkové mnozí jsou. Byť nebylo tak, pověděl bych vám."},{"book":"Jan","chapter":"14","verse":"3","text":"Jduť, abych vám připravil místo. A odejdu-liť, a připravím vám místo, zaseť přijdu, a poberu vás k sobě samému, abyste, kde jsem já, i vy byli."},{"book":"Jan","chapter":"14","verse":"4","text":"A kam já jdu, víte, i cestu víte."},{"book":"Jan","chapter":"14","verse":"5","text":"Dí jemu Tomáš: Pane, nevíme, kam jdeš. A kterak můžeme cestu věděti?"},{"book":"Jan","chapter":"14","verse":"6","text":"Dí jemu Ježíš: Já jsem cesta, i pravda, i život. Žádný nepřichází k Otci než skrze mne."},{"book":"Jan","chapter":"14","verse":"7","text":"Byste znali mne, také i Otce mého znali byste; a již nyní jej znáte, a viděli jste ho."},{"book":"Jan","chapter":"14","verse":"8","text":"Řekl jemu Filip: Pane, ukaž nám Otce, a dostiť jest nám."},{"book":"Jan","chapter":"14","verse":"9","text":"Dí jemu Ježíš: Tak dlouhý čas s vámi jsem, a nepoznal jsi mne? Filipe, kdož vidí mne, vidí Otce, a kterak ty pravíš: Ukaž nám Otce?"},{"book":"Jan","chapter":"14","verse":"10","text":"A což nevěříš, že já v Otci a Otec ve mně jest? Slova, kteráž já mluvím vám, sám od sebe nemluvím, ale Otec ve mně přebývaje, onť činí skutky."},{"book":"Jan","chapter":"14","verse":"11","text":"Věřtež mi, že jsem já v Otci a Otec ve mně; nebo aspoň pro samy skutky věřte mi."},{"book":"Jan","chapter":"14","verse":"12","text":"Amen, amen pravím vám: Kdož věří ve mne, skutky, kteréž já činím, i on činiti bude, a větší nad ty činiti bude. Nebo já jdu k Otci svému."},{"book":"Jan","chapter":"14","verse":"13","text":"A jestliže byste co prosili ve jménu mém, toť učiním, aby oslaven byl Otec v Synu."},{"book":"Jan","chapter":"14","verse":"14","text":"Budete-li zač prositi ve jménu mém, jáť učiním."},{"book":"Jan","chapter":"14","verse":"15","text":"Milujete-li mne, přikázání mých ostříhejte."},{"book":"Jan","chapter":"14","verse":"16","text":"A jáť prositi budu Otce, a jiného Utěšitele dá vám, aby s vámi zůstal na věky,"},{"book":"Jan","chapter":"14","verse":"17","text":"Ducha pravdy, jehož svět nemůže přijíti. Nebo nevidí ho, aniž ho zná, ale vy znáte jej, nebť u vás přebývá a v vás bude."},{"book":"Jan","chapter":"14","verse":"18","text":"Neopustímť vás sirotků, přijduť k vám."},{"book":"Jan","chapter":"14","verse":"19","text":"Ještě maličko, a svět mne již neuzří, ale vy uzříte mne; nebo já živ jsem, a i vy živi budete."},{"book":"Jan","chapter":"14","verse":"20","text":"V ten den vy poznáte, že já jsem v Otci svém, a vy ve mně, a já v vás."},{"book":"Jan","chapter":"14","verse":"21","text":"Kdož by měl přikázaní má a ostříhal jich, onť jest ten, kterýž mne miluje. A kdož mne miluje, milován bude od Otce mého, a jáť jej budu milovati a zjevím jemu samého sebe."},{"book":"Jan","chapter":"14","verse":"22","text":"Řekl jemu Judas, ne onen Iškariotský: Pane, jakž jest to, že sebe nám zjeviti chceš, a ne světu?"},{"book":"Jan","chapter":"14","verse":"23","text":"Odpověděl Ježíš a řekl jemu: Miluje-li mne kdo, slova mého ostříhati bude, a Otec můj bude jej milovati, a k němu přijdeme, a příbytek u něho učiníme."},{"book":"Jan","chapter":"14","verse":"24","text":"Kdož pak nemiluje mne, slov mých neostříhá; a slovo, kteréž slyšíte, neníť mé, ale toho, kterýž mne poslal, Otcovo."},{"book":"Jan","chapter":"14","verse":"25","text":"Toto mluvil jsem vám, u vás přebývaje."},{"book":"Jan","chapter":"14","verse":"26","text":"Utěšitel pak, ten Duch svatý, kteréhož pošle Otec ve jménu mém, onť vás naučí všemu a připomeneť vám všecko, což jsem koli mluvil vám."},{"book":"Jan","chapter":"14","verse":"27","text":"Pokoj zůstavuji vám, pokoj můj dávám vám; ne jako svět dává, já dávám vám. Nermutiž se srdce vaše, ani strachuj."},{"book":"Jan","chapter":"14","verse":"28","text":"Slyšeli jste, že já řekl jsem vám: Jdu, a zase přijdu k vám. Kdybyste mne milovali, radovali byste se jistě, že jsem řekl: Jdu k Otci; nebo Otec větší mne jest."},{"book":"Jan","chapter":"14","verse":"29","text":"A nyní pověděl jsem vám, prve nežli by se stalo, abyste, když se stane, uvěřili."},{"book":"Jan","chapter":"14","verse":"30","text":"Již nemnoho mluviti budu s vámi; neboť jde Kníže tohoto světa, ale nemáť nic na mně."},{"book":"Jan","chapter":"14","verse":"31","text":"Ale aby poznal svět, že miluji Otce, a jakož mi přikázání dal Otec, tak činím. Vstaňte, pojďme odtud."}]}