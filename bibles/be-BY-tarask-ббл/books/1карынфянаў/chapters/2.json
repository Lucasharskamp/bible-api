{"data":[{"book":"1 КАРЫНФЯНАЎ","chapter":"2","verse":"1","text":"І калі я прыходзіў да вас, браты, прыходзіў абвяшчаць вам сьведчаньне Божае не ў высока ўзьнёсласьці слова ці мудрасьці."},{"book":"1 КАРЫНФЯНАЎ","chapter":"2","verse":"2","text":"Бо я пастанавіў сабе нічога іншага між вамі ня ведаць, апроч Ісуса Хрыста, і пры тым - укрыжаванага."},{"book":"1 КАРЫНФЯНАЎ","chapter":"2","verse":"3","text":"І быў я ў вас зьняможаны і ў страху і ў вялікім трымценьні."},{"book":"1 КАРЫНФЯНАЎ","chapter":"2","verse":"4","text":"І слова маё, і казань мая не ў пераканаўчых словах чалавечай мудрасьці, а ў выяўленьні Духа і сілы,"},{"book":"1 КАРЫНФЯНАЎ","chapter":"2","verse":"5","text":"каб вера вашая была ня ў мудрасьці чалавечай, а ў сіле Божай."},{"book":"1 КАРЫНФЯНАЎ","chapter":"2","verse":"6","text":"А мудрасьць мы прапаведуем сярод дасканалых, але мудрасьць ня веку гэтага і ня ўладцаў веку гэтага праходных,"},{"book":"1 КАРЫНФЯНАЎ","chapter":"2","verse":"7","text":"а прапаведуем мудрасьць Божую, тайную, схаваную, якую Бог вызначыў спрадвеку на славу нашую,"},{"book":"1 КАРЫНФЯНАЎ","chapter":"2","verse":"8","text":"якое ніхто з уладцаў веку гэтага не спазнаў; бо, калі б спазналі, дык не ўкрыжавалі б Госпада славы."},{"book":"1 КАРЫНФЯНАЎ","chapter":"2","verse":"9","text":"А, як напісана: «ня бачыла таго вока і ня чула вуха, і ня ўзыходзіла тое ў сэрца чалавека, што тым Бог падрыхтаваў, хто любіць Яго»."},{"book":"1 КАРЫНФЯНАЎ","chapter":"2","verse":"10","text":"А нам Бог адкрыў гэта Духам Сваім; бо Дух ва ўсё пранікае, і ў глыбіні Божыя."},{"book":"1 КАРЫНФЯНАЎ","chapter":"2","verse":"11","text":"Бо хто зь людзей ведае, што ў чалавеку, акрамя духу чалавечага, які жыве ў ім? Так і Божага ніхто ня ведае, акрамя Духа Божага."},{"book":"1 КАРЫНФЯНАЎ","chapter":"2","verse":"12","text":"Але мы прынялі ня духа сьвету гэтага, а Духа ад Бога, каб ведаць дараванае нам ад Бога;"},{"book":"1 КАРЫНФЯНАЎ","chapter":"2","verse":"13","text":"што і абвяшчаем не ад чалавечай мудрасьці вывучанымі словамі, а вывучанымі ад Духа Сьвятога, суадносячы духоўнае з духоўным."},{"book":"1 КАРЫНФЯНАЎ","chapter":"2","verse":"14","text":"Душэўны чалавек ня прымае таго, што ад Духа Божага, бо ён лічыць гэта юродзтвам; і ня можа разумець, бо пра гэта трэба разважаць духоўна."},{"book":"1 КАРЫНФЯНАЎ","chapter":"2","verse":"15","text":"А духоўны разважае пра ўсё, а пра яго разважыць ніхто ня можа."},{"book":"1 КАРЫНФЯНАЎ","chapter":"2","verse":"16","text":"Бо «хто спазнаў розум Гасподні, каб мог разважыць яго?» А мы маем розум Хрыстовы."}]}