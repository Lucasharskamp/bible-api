{"data":[{"book":"اعداد","chapter":"8","verse":"1","text":"خداوند به موسی فرمود:"},{"book":"اعداد","chapter":"8","verse":"2","text":"«به هارون بگو که وقتی چراغها را در چراغدان می‌گذارد طوری باشد که نور هفت چراغ، جلوی چراغدان بتابد.»"},{"book":"اعداد","chapter":"8","verse":"3","text":"پس هارون همین کار را کرد. او چراغها را طوری کار گذاشت که نور آنها جلوی چراغدان بتابد، همان‌طور که خداوند به موسی فرمان داده بود."},{"book":"اعداد","chapter":"8","verse":"4","text":"چراغدان از تزیینات پایه گرفته تا شاخه‌هایش تمام از طلا ساخته شده بود. این چراغدان دقیقاً طبق همان طرحی ساخته شده بود که خداوند به موسی نشان داده بود."},{"book":"اعداد","chapter":"8","verse":"5","text":"سپس خداوند به موسی فرمود:"},{"book":"اعداد","chapter":"8","verse":"6","text":"«اکنون لاویان را از بقیهٔ قوم اسرائیل جدا کن و آنها را تطهیر نما."},{"book":"اعداد","chapter":"8","verse":"7","text":"این عمل را با پاشیدن آب طهارت بر آنها شروع نموده، سپس به آنان بگو که تمام موی بدن خود را تراشیده، لباسهایشان را بشویند و این‌گونه خود را تطهیر کنند."},{"book":"اعداد","chapter":"8","verse":"8","text":"از ایشان بخواه که یک گوسالۀ نر و هدیهٔ آردی آن را که از آرد مرغوب مخلوط با روغن تهیه شده با یک گوسالۀ نر دیگر برای قربانی گناه بیاورند."},{"book":"اعداد","chapter":"8","verse":"9","text":"بعد در حضور همۀ جماعت اسرائیل، لاویان را به کنار در خیمهٔ ملاقات بیاور."},{"book":"اعداد","chapter":"8","verse":"10","text":"پس لاویان را به حضور خداوند بیاور و بنی‌اسرائیل دستهای خود را روی سر آنها بگذارند،"},{"book":"اعداد","chapter":"8","verse":"11","text":"و هارون آنان را به جای تمام قوم اسرائیل به عنوان هدیهٔ مخصوص، وقف خداوند نماید تا لاویان به جای تمامی قوم، خداوند را خدمت کنند."},{"book":"اعداد","chapter":"8","verse":"12","text":"«سپس لاویان دستهای خود را بر سر گاوها بگذارند، و تو یکی را به‌عنوان قربانی گناه و دیگری را به‌عنوان قربانی سوختنی به حضور خداوند تقدیم کن تا برای لاویان کفاره شود."},{"book":"اعداد","chapter":"8","verse":"13","text":"آنگاه لاویان باید به عنوان هدیهٔ مخصوص به خداوند تقدیم شده توسط هارون و پسرانش به خدمت گماشته شوند."},{"book":"اعداد","chapter":"8","verse":"14","text":"به این طریق، لاویان را از میان بقیهٔ قوم اسرائیل جدا کن و ایشان از آن من خواهند بود."},{"book":"اعداد","chapter":"8","verse":"15","text":"پس از آنکه لاویان را به این ترتیب تطهیر و وقف نمودی، ایشان خدمت خود را در خیمهٔ ملاقات آغاز خواهند کرد."},{"book":"اعداد","chapter":"8","verse":"16","text":"«لاویان از میان تمام قوم اسرائیل به من تعلق دارند و من آنها را به جای همهٔ پسران ارشد بنی‌اسرائیل قبول کرده‌ام؛"},{"book":"اعداد","chapter":"8","verse":"17","text":"زیرا همۀ نخست‌زادگان در میان قوم اسرائیل، خواه انسان و خواه حیوان، به من تعلق دارند. همان شبی که نخست‌زادگان مصری‌ها را کشتم اینها را به خود اختصاص دادم."},{"book":"اعداد","chapter":"8","verse":"18","text":"آری، من لاویان را به جای تمام نخست‌زادگان بنی‌اسرائیل پذیرفته‌ام"},{"book":"اعداد","chapter":"8","verse":"19","text":"و من لاویان را به هارون و پسرانش هدیه می‌کنم. لاویان باید وظایف مقدّسی را که بر عهدهٔ قوم اسرائیل می‌باشد، در خیمهٔ ملاقات انجام داده، قربانیهای قوم را تقدیم نمایند و برای ایشان کفاره کنند تا وقتی بنی‌اسرائیل به قدس نزدیک می‌شوند بلایی بر سر آنها نیاید.»"},{"book":"اعداد","chapter":"8","verse":"20","text":"پس موسی و هارون و قوم اسرائیل با پیروی دقیق از دستورهایی که خداوند به موسی داده بود، لاویان را وقف نمودند."},{"book":"اعداد","chapter":"8","verse":"21","text":"لاویان خود را طاهر ساخته، لباسهایشان را شستند و هارون آنان را به عنوان هدیهٔ مخصوص به خداوند تقدیم نمود. بعد به منظور تطهیر نمودن لاویان برای ایشان مراسم کفاره را بجا آورد."},{"book":"اعداد","chapter":"8","verse":"22","text":"همه چیز درست طبق دستورهایی که خداوند به موسی داده بود، انجام گردید و به این ترتیب لاویان به عنوان دستیاران هارون و پسرانش، آمادهٔ خدمت در خیمهٔ ملاقات شدند."},{"book":"اعداد","chapter":"8","verse":"23","text":"خداوند همچنین به موسی فرمود:"},{"book":"اعداد","chapter":"8","verse":"24","text":"«لاویان باید خدمت در خیمۀ ملاقات را از سن بیست و پنج سالگی یا بالاتر شروع کنند"},{"book":"اعداد","chapter":"8","verse":"25","text":"و در سن پنجاه سالگی بازنشسته شوند."},{"book":"اعداد","chapter":"8","verse":"26","text":"پس از بازنشستگی می‌توانند در خیمهٔ ملاقات، برادران خود را در انجام وظایفشان یاری دهند، ولی خود، مستقیم مسئولیتی نخواهند داشت. به این ترتیب وظایف لاویان را به ایشان محول کن.»"}]}