{"data":[{"book":"Hebriuthek","chapter":"3","verse":"1","text":"Hanyie shii Hamangkhung-aphuii è ho pha ji ro! Guro Masipho khuiinothek, hanyie shii gathek è yao pha migi pha kho phabi shii Hamangkhung-aphuii è thoh ge pha Isu shii now bo."},{"book":"Hebriuthek","chapter":"3","verse":"2","text":"3:2: Ssb 12:7 Moses è Hamangkhung-aphuii hò shii awai blia shii migi rek pha duiine, Isu de Hamangkhung-aphuii è hìpha blia rek pha gua Hamangkhung-aphuii shii isiie rek."},{"book":"Hebriuthek","chapter":"3","verse":"3","text":"Branthek hanyie è hò rung pha ji ai ne hò è de muna bajo boh ilab mua ro. Ji duiine Isu ne Moses è de muna ilab mua sapho ro."},{"book":"Hebriuthek","chapter":"3","verse":"4","text":"Zai, zab pha hò ne hanyie jia è ne rab ro—Chiih-è Hamangkhung-aphuii jia bie ro hanyie è zab pha manathek shii rab."},{"book":"Hebriuthek","chapter":"3","verse":"5","text":"Moses ne Hamangkhung-aphuii hò shii khiao duiine isiie rek, chiih-è ai è yao pha mana jithek ne Hamangkhung-aphuii ne phariang shii yao pha rek ro."},{"book":"Hebriuthek","chapter":"3","verse":"6","text":"Jishii Masi ne Hamangkhung-aphuii hò pha ilkhi rek shii Dufuii duiine isiie rek. Gethek è nyie shii luthong pha ji shii lububo rek ne migi rek arone gethek ne ai Hamangkhung-aphuii ro hò ro."},{"book":"Hebriuthek","chapter":"3","verse":"7","text":"Ji-è chiihphado, Ragung So è yao pha duiine,"},{"book":"Hebriuthek","chapter":"3","verse":"8","text":"ithek è aishii balimuang hà chai pha ruii pha ishak shii,"},{"book":"Hebriuthek","chapter":"3","verse":"9","text":"Hamangkhung-aphuii è yao, ithek ne idam shawi shii gu è nyie rek pha ji riig magunde"},{"book":"Hebriuthek","chapter":"3","verse":"10","text":"Chiih-è gu ne jithek pha bran shii lijieg ne yao,"},{"book":"Hebriuthek","chapter":"3","verse":"11","text":"Gu ne lijieg dun chiih-è surua sbang rab:"},{"book":"Hebriuthek","chapter":"3","verse":"12","text":"Gu iijiiakthek, nathek è hanyie de awie pha rey chiih-è migi arek pha isieng Hamangkhung-aphuii è khid pha ji è de lubu gayiig bo."},{"book":"Hebriuthek","chapter":"3","verse":"13","text":"Ji phachiang shii nathek hanyie de layog è khinrin ne lawasdai arey yi rabo, “sudoh” Jigigam ji è gethek shii nyayao bamuii pha duiine nathek ne nawaithek chung idang nong rai chid."},{"book":"Hebriuthek","chapter":"3","verse":"14","text":"Gethek ro migi ibi shii um pha ji yi iidohè thogdang pha chuh è khoh arone gethek ne zab Masi rog shii iijiiakthek ro."},{"book":"Hebriuthek","chapter":"3","verse":"15","text":"Hì ne jigi è nyie yao:"},{"book":"Hebriuthek","chapter":"3","verse":"16","text":"Branthek hanyie è Hamangkhung-aphuii ro goh yoi ne chiih-è aishii ne suang rek pha ne hanyie lei? Moses è Egyph hà noh pho thek ro."},{"book":"Hebriuthek","chapter":"3","verse":"17","text":"Idam shawi shii Hamangkhung-aphuii è hanyie shii lijieg? Balimuang hà iy pha layogthek shii lijieg phro."},{"book":"Hebriuthek","chapter":"3","verse":"18","text":"Hamangkhung-aphuii è surua sbang rek shii, ithek ne gu è thung pha phi pha soh shii akhud mua phro—Hanyie shii yao pha jine hanyie è suang rek pha ji shii yao ro."},{"book":"Hebriuthek","chapter":"3","verse":"19","text":"Chiihphado, gethek doh ro, ithek ji pha soh shii akhud mua, nyieliieshii ithek ne migi arek."}]}