{"data":[{"book":"ROOMU","chapter":"9","verse":"1","text":"Miɗo wowlude goonga e nder humondiral an e *Almasiihu on, mi fenataa, fondo an ngon no seeditorande lan *Ruuhu Seniiɗo on:"},{"book":"ROOMU","chapter":"9","verse":"2","text":"miɗo wondi e sokola tiiɗuɗo e muuseendi duumiindi ka ɓernde."},{"book":"ROOMU","chapter":"9","verse":"3","text":"Ko fii mi yeloyto wonugol min tigi malkisaaɗo, sendee e Almasiihu on fii musiɓɓe an ɓen, ɗun ko musidal an ngal ka ƴiiƴan,"},{"book":"ROOMU","chapter":"9","verse":"4","text":"ɓen ɓe tawata ko *Isra'iilayankeeɓe. Ko kamɓe Alla jogori wa ɓiɓɓe. Ko ɓen mangu ngun e *ahadiiji ɗin e Sariya on e dewal ngal e fodaariiji ɗin,"},{"book":"ROOMU","chapter":"9","verse":"5","text":"e maamankaaku Isra'iila'en ngun wonani. Awa kadi Almasiihu on ko ƴiiƴan maɓɓe, on Wonɗo Alla e dow kala huunde, mo mantoore wonani haa poomaa. Aamiina!"},{"book":"ROOMU","chapter":"9","verse":"6","text":"Hinaa fii daaluyee Alla on ko meereejo. Ko fii hinaa jurriya Isra'iila ndin fow woni Isra'iilayanko."},{"book":"ROOMU","chapter":"9","verse":"7","text":"Wonaa jurriya Ibraahiima on fow woni ɓiɓɓe makko, kono no windii: «Ko e *Issaaqa jurriya maa on nodditirtee.»"},{"book":"ROOMU","chapter":"9","verse":"8","text":"E maanaa, hinaa ɓiɓɓe ɓen ka ƴiiƴan woni fayɓe Alla, kono ko ɓiɓɓe fodaari ndin toɗɗaa wonugol jurriya."},{"book":"ROOMU","chapter":"9","verse":"9","text":"Awa e hino kongol fodaari ndin: «E oo saa'i tigi mi aray, Saarata heɓa ɓiɗɗo.»"},{"book":"ROOMU","chapter":"9","verse":"10","text":"Ko ɓeyditii e ɗun, Rifqatu siwti ɗiɗo, ɓe tawata ko oo maamiraawo men wi'eteeɗo Issaaqa woni ben maɓɓe."},{"book":"ROOMU","chapter":"9","verse":"11-12","text":"Hay fewndo tawnoo fayɓe ɓen heɓaaka taho, sakko ɓe waɗa ko boni maa ko moƴƴi, Alla daalanno Rifqatu wonde: «Ko mawɗo on kurkanoytoo tosooko on»,"},{"book":"ROOMU","chapter":"9","verse":"13","text":"wano no windori non: «Mi yiɗii Yaaquuba, mi aɲii Iisu.»"},{"book":"ROOMU","chapter":"9","verse":"14","text":"Ko honɗun wi'eten jooni? Hara angal peewal no e Alla? Pellet oo'o!"},{"book":"ROOMU","chapter":"9","verse":"15","text":"Ko fii himo daalani Muusaa wonde: «Mi yurmete on mo mi faalaa yurminde, mi moƴƴoo e on mo mi faalaa moƴƴaade e mun.»"},{"book":"ROOMU","chapter":"9","verse":"16","text":"Ko ɗun waɗi, ɗun hinaa immorde e faale neɗɗanke, maa e wakkilaare makko, kono ko immorde e Alla, on Yurmeteeɗo."},{"book":"ROOMU","chapter":"9","verse":"17","text":"Ko fii bindi ɗin no wi'i Fir'awna: «Mi ɓantii ma tun fii ɓangingol bawgal an ngal e hoore maa, e fii no innde an nden lolliniree e hoore leydi ndin fow.»"},{"book":"ROOMU","chapter":"9","verse":"18","text":"Awa ɗun no holli wonde himo yurmina on mo o faalaa, o sattina ɓernde on mo o faalaa."},{"book":"ROOMU","chapter":"9","verse":"19","text":"Miɗo andi a wi'ay lan: «Ɓay ko nii, ko honɗun Alla feliranta yimɓe ɓen? Ko fii ko hombo waawi dartaade faale makko on?»"},{"book":"ROOMU","chapter":"9","verse":"20","text":"An non taho, ko hombo wonu-maa ka yeddondiraa e Alla? E hara loonde wi'ay moƴƴinɗo nde on: «Ko honɗun moƴƴiniranɗaa mi nii?»"},{"book":"ROOMU","chapter":"9","verse":"21","text":"E hara daaloyankeejo waawataa mahirgol loopal no o faaliraa woo, o moƴƴina ngal loopal gootal looɗe: wonde nden fii haaju hittuɗo, ndeya fii haajuhoy tosokoy?"},{"book":"ROOMU","chapter":"9","verse":"22","text":"E si tawii, e nder ko Alla faalaa hollude tikkere mun nden e ɓangingol bawgal makko ngal kon, o muɲɲanike ɗen looɗe handunooɗe e tikkere makko nden e nder muɲal tiiɗungal, ɗun ko ɗen eɓɓananooɗe fii hayrannde nden?"},{"book":"ROOMU","chapter":"9","verse":"23","text":"E si tawii non o faalaama andinde ɗen looɗe ɗe o yurmaa ngalu darja makko on, ɗen ɗe o eɓɓannoo fii darja makko on,"},{"book":"ROOMU","chapter":"9","verse":"24","text":"e maanaa ɗun ko enen ɓe o noddi ɓen, hinaa non tun e hakkunde Yahuudiyankeeɓe ɓen, kono kadi e ɓe wonaa Yahuudiyanke ɓen?"},{"book":"ROOMU","chapter":"9","verse":"25","text":"Wano o daaliri non ka deftere oo wi'eteeɗo Husaa'a:"},{"book":"ROOMU","chapter":"9","verse":"26","text":"e: «Ka ɓe wi'anoo ɗon tigi: ‹hinaa on jamaa an!›"},{"book":"ROOMU","chapter":"9","verse":"27","text":"Isaaya* kadi no wi'i fii Isra'iilayankeeɓe ɓen:"},{"book":"ROOMU","chapter":"9","verse":"28","text":"ko fii Joomiraaɗo on laatinay kongol ɲaawoore mun nden ka hoore leydi no yaawiri haa timma!»"},{"book":"ROOMU","chapter":"9","verse":"29","text":"Wano Isaaya wiirunoo non:"},{"book":"ROOMU","chapter":"9","verse":"30","text":"Ko honɗun non wi'eten jooni? Ɓe wonaa Yahuudiyanke, ɓe ɗaɓɓataano peewal ngal ɓen, ɓe heɓii peewal, ngal peewal iwrungal e gomɗinal ngal."},{"book":"ROOMU","chapter":"9","verse":"31","text":"E hin-le Isra'iilayankeeɓe, ɗaɓɓaynooɓe peewal iwrungal e Sariya on ɓen, ɓe laatinaano waɗugol ko Sariya on yamiri kon fow."},{"book":"ROOMU","chapter":"9","verse":"32","text":"Fii honɗun? Ko fii Isra'iilayankeeɓe ɓen hinaa gomɗinal ɗaɓɓiraynoo peewal ngal, kono ko wa si tawii ko kuuɗe ɗen peewal heɓorta. Ɓe buɓɓii e hayre fegginaynde nden,"},{"book":"ROOMU","chapter":"9","verse":"33","text":"wano windori non:"}]}