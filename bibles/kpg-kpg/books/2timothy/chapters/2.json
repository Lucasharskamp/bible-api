{"data":[{"book":"2 Timothy","chapter":"2","verse":"1","text":"Gei adu gi di goe dagu dama daane, hagamahi i lodo tumaalia dela gu hai mee ngaadahi ginai gidaadou i tadau buni anga gi Jesus Christ."},{"book":"2 Timothy","chapter":"2","verse":"2","text":"Kae ina nia helekai ala ne hagalongo ginai goe, ala nogo hagadele ko au i mua digau haga modongoohia dogologo, wanga ina gi nia daangada ala e hagadagadagagee ginai goe, ala e mee di agoago digau ala i golo."},{"book":"2 Timothy","chapter":"2","verse":"3","text":"Kae ina do duhongo hagaduadua, be di hai o tangada dauwa humalia ni Jesus Christ."},{"book":"2 Timothy","chapter":"2","verse":"4","text":"Tangada dauwa le e hiihai e haga tenetene dono dagi dauwa, ge hagalee e unihagi ana hegau gi nia hegau digau ala hagalee digau dauwa."},{"book":"2 Timothy","chapter":"2","verse":"5","text":"Tangada dela ma gaa lele i di hoiaa, la hagalee kae di hui o di aali maa ia ga hagalee daudali nnaganoho o di hoiaa."},{"book":"2 Timothy","chapter":"2","verse":"6","text":"Tangada hai hadagee dela koia e ngalua damana, le e kae dono duhongo matagidagi i di madagoaa e hadi ai nia huwa o di hadagee."},{"book":"2 Timothy","chapter":"2","verse":"7","text":"Goe hagabaubau ina agu mee ala e helekai ai, idimaa, Dimaadua ga hagamaamaa goe gii donu gi nia mee aanei huogodoo."},{"book":"2 Timothy","chapter":"2","verse":"8","text":"Gi langahia egoe Jesus Christ dela ne mouli aga mai i di made, Mee tangada mai di madawaawa o David, gadoo be di haga modongoohia i lodo di Longo Humalia dela e hagadele ko au."},{"book":"2 Timothy","chapter":"2","verse":"9","text":"Au e dadaaligi i dogu hagadele di Longo Humalia deenei, gei au e lawalawa gi taula baalanga be tangada guu hai dana mee huaidu, e galabudi. Gei nia helekai a God le e deemee di lawalawa."},{"book":"2 Timothy","chapter":"2","verse":"10","text":"Deenei laa au e hagamahi adu hua beelaa i nia mee aanei huogodoo, i di gili nia daangada a God ne hilihili aga, bolo gii kae nadau haga mouli i di mouli dee odi mai Jesus Christ mo di madamada dee odi."},{"book":"2 Timothy","chapter":"2","verse":"11","text":"Telekai e donu deenei boloo,"},{"book":"2 Timothy","chapter":"2","verse":"12","text":"Maa gidaadou ga hagamahi adu hua beelaa,"},{"book":"2 Timothy","chapter":"2","verse":"13","text":"Maa gidaadou ga hagalee manawa dahi gi Mee,"},{"book":"2 Timothy","chapter":"2","verse":"14","text":"Haga langahia ina nia mee aanei gi au daangada. Hagi anga ina gi maaloo digaula i mua o God bolo gi hudee lagalagamaaloo i nadau mehanga i di hai o nia bida helekai, idimaa, nia lagamaaloo la deai ono humalia ai, e hagahuaidu hua digau ala e hagalongo."},{"book":"2 Timothy","chapter":"2","verse":"15","text":"Heia au hegau gi humalia i mua o God, gii hai be tangada ngalua, e ngalua hagalee langaadia, dela e agoago nia daangada nia helekai donu a God."},{"book":"2 Timothy","chapter":"2","verse":"16","text":"Haga paa gi daha mo nia balu kai ala e hai baahi gi God, ala hogi e haga mogowaa nia daangada gi daha mo God."},{"book":"2 Timothy","chapter":"2","verse":"17","text":"Nia agoago aalaa, le e hai gadoo be di magibala dela e gai nia goneiga. Nia agoago aanei le e hai go nia daane dogolua go Hymenaeus mo Philetus."},{"book":"2 Timothy","chapter":"2","verse":"18","text":"Meemaa gu diiagi di ala dela e donu, gei gu haga hala nia hagadonu digau ala gu hagadonu, i nau helekai bolo di haga mouli aga o digau mmade la guu lawa di hai."},{"book":"2 Timothy","chapter":"2","verse":"19","text":"Di hagamau dela ne haga noho go God, la e deemee di ngalungalua, gei guu hihi i hongo di maa boloo,"},{"book":"2 Timothy","chapter":"2","verse":"20","text":"I lodo di hale damana iai nia hagadilinga pileedi miami i no lodo: hunu maa ne hai gi nia silber mono goolo, hunu maa ne hai gi nia laagau mono gelegele. Hunu maa e hai hegau anga hua i nia madagoaa hagalabagau, gei hunu maa e hai hegau i nia laangi huogodoo."},{"book":"2 Timothy","chapter":"2","verse":"21","text":"Tangada dela ma ga haga madammaa ia gi daha mo nia huaidu huogodoo, geia ga hai hegau i nia mee ala koia e hagalabagau, idimaa, mee guu dugu eia gi nia hegau o dono Dagi, ge gu togomaalia ang gi nia hegau humalia huogodoo."},{"book":"2 Timothy","chapter":"2","verse":"22","text":"Hudee heia goe gi hiihai gi nia hiihai o nia mouli o nia dama daane mo dama ahina. Haga mahi heia goe gii donu, gi hagadonu, gi aloho, ge gi noho tenetene, goodou mo digau ala e manawa madammaa, ala e gahigahi Dimaadua i di hagamaamaa."},{"book":"2 Timothy","chapter":"2","verse":"23","text":"Hagapaa gi daha mo nia daangada ala e lagamaaloo boiboi ge hagalee donu nadau mehanga, idimaa, goe e iloo hua bolo digaula e hagaodi gi di hagadau heebagi."},{"book":"2 Timothy","chapter":"2","verse":"24","text":"Tama hai hegau a Tagi gi hudee lagamaaloo. Mee e dumaalia gi digau huogodoo, tangada agoago humalia ge hila gi lala."},{"book":"2 Timothy","chapter":"2","verse":"25","text":"Mee e daudonu dana agoago digau ala e hai baahi gi ana agoago, gei God gaa dugu anga di madagoaa e huli ai digaula gi daha mo di huaidu, ga iloo ginaadou di tonu."},{"book":"2 Timothy","chapter":"2","verse":"26","text":"Gei digaula gaa donu ang gi ginaadou, gaa llele gi daha mo di hele a Setan dela ne kumi digaula bolo gi hagalongo gi deia."}]}