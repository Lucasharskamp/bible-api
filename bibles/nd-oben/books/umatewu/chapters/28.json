{"data":[{"book":"UMatewu","chapter":"28","verse":"1","text":"Ngemva kweSabatha, ekuseni ngovivi losuku lokuqala lweviki, uMariya Magadalini lomunye uMariya baya ethuneni besiyakhangela."},{"book":"UMatewu","chapter":"28","verse":"2","text":"Kwaba lokuzamazama komhlaba okukhulu ngoba ingilosi yeNkosi yehla ivela ezulwini, yaya ethuneni yaligiqela ilitshe eceleni yahlala phezu kwalo."},{"book":"UMatewu","chapter":"28","verse":"3","text":"Ukubonakala kwayo kwakunjengombane, lezigqoko zayo zimhlophe nke njengongqwaqwane."},{"book":"UMatewu","chapter":"28","verse":"4","text":"Abalindi besaba baze bathuthumela baba njengabafileyo."},{"book":"UMatewu","chapter":"28","verse":"5","text":"Ingilosi yathi kwabesifazane, “Lingesabi, ngoba ngiyazi ukuthi lidinga uJesu obebethelwe."},{"book":"UMatewu","chapter":"28","verse":"6","text":"Kakho lapha; usevukile kwabafileyo njengoba watsho. Wozani libone indawo abelele kuyo."},{"book":"UMatewu","chapter":"28","verse":"7","text":"Hambani masinyane liyetshela abafundi bakhe lithi: ‘Usevukile kwabafileyo, uselandulele ukuya eGalile. Kulapho elizambona khona.’ Mina sengilitshelile manje.”"},{"book":"UMatewu","chapter":"28","verse":"8","text":"Ngakho abesifazane basuka ngokuphangisa ethuneni, besesaba kodwa begcwele intokozo, bagijima ukuyatshela abafundi bakhe."},{"book":"UMatewu","chapter":"28","verse":"9","text":"Khonokho uJesu wahlangana labo. Wathi, “Salibonani.” Beza kuye, bamnamathela ngezandla ezinyaweni zakhe bamkhonza."},{"book":"UMatewu","chapter":"28","verse":"10","text":"UJesu wasesithi kubo, “Lingesabi. Hambani liyetshela abafowethu ukuthi baye eGalile; kulapho abazangibona khona.”"},{"book":"UMatewu","chapter":"28","verse":"11","text":"Kwathi abesifazane sebehambile besendleleni, abanye babalindi bangena edolobheni bayabika kubaphristi abakhulu ngakho konke okwakwenzakele."},{"book":"UMatewu","chapter":"28","verse":"12","text":"Kwathi abaphristi abakhulu sebehlangene labadala babopha icebo, bafumbathisa abalindi imali ezwayo,"},{"book":"UMatewu","chapter":"28","verse":"13","text":"babatshela bathi, “Libokuthi, ‘Abafundi bakhe beze ebusuku bamntshontsha thina silele.’"},{"book":"UMatewu","chapter":"28","verse":"14","text":"Nxa lelilizwi lifika kumbusi, sizamsuthisa ukuze lani lingangeni enkathazweni.”"},{"book":"UMatewu","chapter":"28","verse":"15","text":"Ngakho amabutho ayithatha imali enza njengokulaywa kwawo. Yikho indaba le seyandiswa yakhula phakathi kwamaJuda kuze kube lamuhla."},{"book":"UMatewu","chapter":"28","verse":"16","text":"Abafundi abalitshumi lanye basuka baya eGalile, baqonda entabeni uJesu ayethe baye kuyo."},{"book":"UMatewu","chapter":"28","verse":"17","text":"Bathi ukumbona bamkhonza; kodwa abanye bathandabuza."},{"book":"UMatewu","chapter":"28","verse":"18","text":"UJesu weza kubo wathi, “Wonke amandla ezulwini lasemhlabeni aphiwe mina."},{"book":"UMatewu","chapter":"28","verse":"19","text":"Ngakho hambani lenze abafundi ezizweni zonke, libabhaphathize ebizweni likaBaba, leleNdodana lelikaMoya oNgcwele,"},{"book":"UMatewu","chapter":"28","verse":"20","text":"njalo libafundise ukulalela konke engililaye ngakho. Ngempela ngilani kokuphela, kuze kube sekupheleni kwesikhathi.”"}]}