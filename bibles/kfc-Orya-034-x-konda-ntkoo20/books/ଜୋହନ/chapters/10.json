{"data":[{"book":"ଜୋହନ","chapter":"10","verse":"1","text":"ଜିସୁ ଇର୍ହାନ୍‌, ନାନ୍ ସତ୍‌ ସତ୍‌ ମିଙ୍ଗିଁ ଇଜିନା, ଏମେ ଲୋକୁ ସେର୍‍ଲା ସିଜି ମେଣ୍ତାସାଡ଼ାଦୁ ଡ଼ୁଗ୍‍ଏନ୍‍, ମାତର୍‌ ଆଇସାରିଦୁ ଏକ୍‌ସି ଡ଼ୁଗ୍‍ନାନ୍‍, ୱାନ୍‌ ଡଙ୍ଗାଁ ନି ଡାକୁ;"},{"book":"ଜୋହନ","chapter":"10","verse":"2","text":"ମାତର୍‌ ଏନ୍‌ ସେର୍‍ଲା ସିଜି ଡ଼ୁଗ୍‍ନାନ୍‍, ୱାନ୍‌ ମେଣ୍ତେଙ୍ଗାଁ ମାନ୍ଦାଦି ଗାଉଡ଼ୁଏନ୍‍ ।"},{"book":"ଜୋହନ","chapter":"10","verse":"3","text":"ସେର୍‌ଲାଦୁ କାପ୍‍କିନିକାନ୍‍ ୱାନି ଉଣ୍ତିଙ୍ଗ୍‌ ସେର୍‍ଲା ରେନା ସିନାନ୍‍, ୱାନ୍‌ ମେଣ୍ଡେଙ୍ଗ୍‌ ଦର୍‌ ଆସ୍‌ସି କୁକ୍‍ନାନ୍‍ ।"},{"book":"ଜୋହନ","chapter":"10","verse":"4","text":"ୱାନ୍‌ ନିଜେଦି ମେଣ୍ଡେଙ୍ଗ୍‌ ୱିଜୁ ସପ୍‌ତି ୱେନ୍‌କା ୱାନିକା ଆଗ୍‌ଡ଼ି ଆଗ୍‌ଡ଼ି ଗାଉଡ଼ୁଏନ୍‍ ବୁଲାନାନ୍‌ ମାରି ମେଣ୍ତେଙ୍ଗ୍‌ୱିଜୁ ୱାନି ୱେନ୍‌କା ୱେନ୍‌କା ବୁଲାନେ, ଇରିଙ୍ଗ୍‌ ୱାକ୍‍ ୱାନି ବଲ୍ ନେସ୍‌ନେ;"},{"book":"ଜୋହନ","chapter":"10","verse":"5","text":"ମାତର୍‌ ମେଣ୍ଡେଙ୍ଗ୍‌ ନେସେଇ ଲୋକା ୱେନ୍‌କା ୱେନ୍‌କା ଏସ୍‌କାଙ୍ଗ୍‌ବା ବୁଲାଉ, ମାତର୍‌ ୱାନି ଲାକ୍‌ତୁରାନ୍‌ ଉରୁକ୍‌ସିସନେ, ଇରିଙ୍ଗ୍‌ ୱାକ୍‍ ନେସେଇ ଲୋକାଦି ବଲ୍ ନେସ୍‌ତେଙ୍ଗ୍‌ ଆଟ୍‌ଉ ।"},{"book":"ଜୋହନ","chapter":"10","verse":"6","text":"ଜିସୁ ୱାରିଙ୍ଗ୍‌ ଇୟା କାତା ୱେର୍‌ତାନ୍‌, ମାତର୍‌ ୱାନ୍‌ ୱାରିଙ୍ଗ୍‌ ଆମା ଆମାକା ୱେର୍‌ସି ମାର୍ହାନ୍‌, ଆୟାୱିଜୁ ଇନିକା ଇଜି ୱାର୍‌ ବୁଜାଦେଙ୍ଗ୍‌ ଆଟ୍‍ଏତାର୍‍ ।"},{"book":"ଜୋହନ","chapter":"10","verse":"7","text":"ଜିସୁ ମାରିଡ଼େସି ୱେର୍‌ତାନ୍‌, ସତ୍‌ ସତ୍‍ନେ ନାନ୍ ମିଙ୍ଗିଁ ଇଜିନା, ନାନ୍ ଆଜିନା ମେଣ୍ତେଆଙ୍ଗ୍‌ ସେର୍‍ଲା ।"},{"book":"ଜୋହନ","chapter":"10","verse":"8","text":"ଏମେକାର୍‌ ୱିଜେରେ ନା ଆଗ୍‌ଡ଼ି ୱାତାମାନାର୍‌, ୱାର୍‌ ୱିଜେରେ ଡଙ୍ଗାଁର୍‌ଉଁ ମାରି ଡଙ୍ଗାଁକିନିକାର୍‌, ମାତର୍‌ ମେଣ୍ଡେଙ୍ଗ୍‌ ୱିଜୁ ୱାରି ମାଟା ୱେନ୍‌ଉତେ ।"},{"book":"ଜୋହନ","chapter":"10","verse":"9","text":"ନାନ୍ ସେର୍‍ଲା, ଏନ୍‌ ନା ସାରି ସିଜି ଡ଼ୁଗ୍‌ନାନ୍‌, ୱାନ୍‌ ରକିୟା ପୟ୍‌ନାନ୍‌ ମାରି ଲୋଇ ୱାଜି ମାରି ଆତେରେ ସଲ୍‌ସି ସାରାଦେଙ୍ଗ୍‌ ଆଟ୍‍ନାନ୍‍ ।"},{"book":"ଜୋହନ","chapter":"10","verse":"10","text":"ଡଙ୍ଗାଁର୍‌ଏନ୍‌ ୱାନାନ୍‌ ଡଙ୍ଗାଁକିଦେଙ୍ଗ୍‌, କାତ୍‍ତେଙ୍ଗ୍‌ ମାରି ଦଂସ କିଦେଙ୍ଗ୍‌ । ନାନ୍ ୱାତାମାନା, ମିଙ୍ଗିଁ ଜିବନ୍‌ ସିଦେଙ୍ଗ୍‍, ମିର୍‌ ଏଣ୍ତେସ୍‌ ଜିବନ୍‌ତି ବିସୟ୍‌ତାନ୍‌ ୱେଡ଼ିକା ପୟ୍‌ଦେଙ୍ଗ୍‌ ଆଟ୍‌ନିଦେର୍‌ । ଗାଉଡ଼ୁଏନ୍‌ ୱାନି ମେଣ୍ତେଙ୍ଗ୍‌ ୱାଲେ ଗଟାନ୍‌ତୁ କାପ୍‌କିଜିନାନ୍‌"},{"book":"ଜୋହନ","chapter":"10","verse":"11","text":"ନାନ୍ ନେଗେନ୍‌ ମେଣ୍ଡେଙ୍ଗ୍‌ ସାରାକିନିକିଦା; ନେଗେନ୍‌ ମେଣ୍ତେଙ୍ଗ୍‌ସାରାକିନିକାନ୍‌ ମେଣ୍ତେଆଙ୍ଗ୍‌ ଉଣ୍ତିଙ୍ଗ୍‌ ନିଜେଦି ଜିବନ୍‌ ସିନାନ୍‌ ।"},{"book":"ଜୋହନ","chapter":"10","verse":"12","text":"ଏନ୍‌ ବୁତିଅସି ମେଣ୍ତେଙ୍ଗ୍‌ମାନ୍ଦା କାପ୍‍କିନାନ୍‍, ୱାନ୍‌ ଗାଉଡ଼ୁଏନ୍‍ ଆଏନ୍‍, ବା ମାନ୍ଦାଦି ମାଲିକ୍‌ ଆଏନ୍‍, ୱାନ୍‌ ବେନ୍‍ଡ୍ର ୱାନିକା ସୁଡ଼ୁଜି ମେଣ୍ତେଆଙ୍ଗ୍‍ଁ ଡ଼ିସ୍‍ସି ସନାନ୍‌, ମାରି ବେନ୍‍ଡ୍ର ମେଣ୍ତାଦିଙ୍ଗ୍‌ ଆସ୍‍ନା ଅନାତ୍‍ ମାରି କାଣ୍ତିଆ କାବାରା କିନାତ୍‍ ।"},{"book":"ଜୋହନ","chapter":"10","verse":"13","text":"ଇରିଙ୍ଗ୍‌ ଏନ୍‌ ବୁତିଅସି ମେଣ୍ତେଙ୍ଗ୍‍ କାପ୍‍କିନାନ୍‍, ୱାନ୍‌ ଉର୍‍କୁନାନ୍‍, ଇରିଙ୍ଗ୍‌ ୱାନ୍‌ ବୁତିକିନିକାନ୍‍ ମାତର୍‌, ମେଣ୍ତେଆଙ୍ଗ୍‌ ଉଣ୍ତିଙ୍ଗ୍‌ ୱାନିଙ୍ଗ୍‌ ଏତ୍‌ ସିଲେତ୍‌ ।"},{"book":"ଜୋହନ","chapter":"10","verse":"14","text":"୧୦:୧୪ ମାତିଉ ୧୧:୨୭; ଲୁକ ୧୦:୨୨.“ନାନ୍ ନେଗେନ୍‌ ମେଣ୍ତେଙ୍ଗ୍‌ସାରାକିନିକିଦା । ବୁବା ଏଣ୍ତେସ୍‌ ନାଙ୍ଗିଁ ନେସ୍‌ନାନ୍‌ ମାରି ନାନ୍ ବୁବେଙ୍ଗ୍‌ ନେସ୍‌ନା,"},{"book":"ଜୋହନ","chapter":"10","verse":"15","text":"ଆୟାୱାଜା ନାନ୍ ନା ନିଜେଦି ମେଣ୍ତେଆଙ୍ଗ୍‌ ନେସ୍‌ନା, ମାରି ନା ନିଜେଦି ମେଣ୍ଡେଙ୍ଗ୍‌ ନାଙ୍ଗିଁ ନେସ୍‌ନେ, ମାରି ମେଣ୍ତେଆଙ୍ଗ୍‌ ଉଣ୍ତିଙ୍ଗ୍‌ ନାନ୍ ନା ଜିବନ୍‌ ସିଦେଙ୍ଗ୍‍ ରାଜିମାନା ।"},{"book":"ଜୋହନ","chapter":"10","verse":"16","text":"ଏମେ ମେଣ୍ଡେଙ୍ଗ୍‌ ଇୟା ମେଣ୍ତେଙ୍ଗ୍‌ସାଡ଼ାଦିକେଙ୍ଗ୍‌ ଆଉ, ନା ଇୟାୱାଜା ଆଇ ମେଣ୍ଡେଙ୍ଗ୍‌ ମାନେ, ୱାନିକାଙ୍ଗ୍‌ ବା ନାଙ୍ଗିଁ ତାତେଙ୍ଗ୍‌ ଆନାତ୍‌, ମାରି ୱାକ୍‍ ନା ବଲ୍ ୱେନେ; ଆବେଟ୍‌ ଉନ୍‌ଡ୍ରି ମାନ୍ଧାଦିଙ୍ଗ୍‌ ମାରି ଅରେନ୍‍ ଗୋଡ଼ୁ ଆନାନ୍‌ ।"},{"book":"ଜୋହନ","chapter":"10","verse":"17","text":"“ନାନ୍ ନା ଜିବନ୍‌ ସିନିଉଣ୍ତିଙ୍ଗ୍ ବୁବା ନାଙ୍ଗିଁ ଜିବନ୍‌ନୋନାନ୍‌, ମାରି ନାନ୍ ନା ଆୟା ଜିବନ୍‌ ମାରିଡ଼େସି ପୟ୍‌ଦେଙ୍ଗ୍‌ ଆଟ୍‍ନା ।"},{"book":"ଜୋହନ","chapter":"10","verse":"18","text":"ଏନ୍‌ ନାମାଣ୍‌କୁ ନା ଜିବନ୍‌ ଅତେଙ୍ଗ୍‌ ଆଟ୍‍ଏନ୍‍, ମାତର୍‌ ନା ବଦାଦାନ୍ ନା ଜିବନ୍‌ ଦାନ୍‌ କିନା । ନା ଜିବନ୍‌ ଦାନ୍‌ କିଦେଙ୍ଗ୍‌ ଅଦିକାର୍‌ ମାନାତ୍‌ ମାରି ନାନ୍ ମାରିଡ଼େସି ଜିବନ୍‌ ପୟ୍‌ଦେଙ୍ଗ୍‌ ବା ଅଦିକାର୍‌ ମାନାତ୍‌ । ଇକା କିନି ଉଣ୍ତିଙ୍ଗ୍‌ ନା ବୁବାଦିମାଣ୍‌ନା ଇୟା ଆଦେସ୍‌ ପୟ୍‌ତାମାନା ।”"},{"book":"ଜୋହନ","chapter":"10","verse":"19","text":"ଇୟାୱିଜୁ ମାଟା ୱେର୍‌ଇ ୱେନ୍‌କା ଜିହୁଦି ଲୋକା ଲୋଇ ମାରିଡ଼େସି ଆଇ ମାଟା ଗଟାତାତ୍‌ ।"},{"book":"ଜୋହନ","chapter":"10","verse":"20","text":"ୱାରି ଲୋଇରାନ୍‌ ଏସଲୋକ୍‌ ଇନ୍‌ଡ୍ରେଙ୍ଗ୍‌ ଆସ୍‌ତାର୍‌, “ୱାନିଙ୍ଗ୍‌ ଦୁବା ଆସ୍‌ତାମାନାତ୍‌, ୱାନ୍‌ ବାୟା, ଏନ୍ଧା ୱାନି ମାଟା ୱେନ୍‌ଜିନିଦେର୍‌ ?”"},{"book":"ଜୋହନ","chapter":"10","verse":"21","text":"ଆଇକାର୍‌ ଇର୍ହାର୍‌, ଇୟାୱିଜୁ ମାଟା ତୋ ଦୁବା କାସ୍‌ତି ଅରେନ୍‍ ଲୋକୁ ଇୟାୱାଜା ମାଟା ଇନ୍‌ଏନ୍‌; ଦୁବା ଇନିକା କାଣା ଲୋକ୍‌ତି କାଣୁକୁ ତର୍‌ତେଙ୍ଗ୍‍ଁ ଆଟ୍‍ନାତ୍‍ ?"},{"book":"ଜୋହନ","chapter":"10","verse":"22","text":"ନାସ୍ତିୱାଲେ ଜିରୁସାଲମ୍‌ତୁ ମନ୍ଦିର୍‌ ତିଆର୍‌ କିତି ପଣ୍ତ୍‌ୟ ଆଜିମାର୍ହାତ୍‍; ଆୟାୱାଲେ ପିନିକାଡ଼ା ମାର୍ହାତ୍‌,"},{"book":"ଜୋହନ","chapter":"10","verse":"23","text":"ମାରି ଜିସୁ ମନ୍ଦିର୍‌ତୁ ସଲମନ୍‍ତି ଗୁଡିକାଲ୍‌ତୁ ବୁଲାଜି ମାର୍ହାନ୍‌ ।"},{"book":"ଜୋହନ","chapter":"10","verse":"24","text":"ଆବେଟ୍‌ ଜିହୁଦି ଲୋକୁ ଜିସୁଙ୍ଗୁଁ ସାରିବେଡ଼୍‍ତି ଉଣ୍ତାଜି ୱେନ୍‌ବାଦେଙ୍ଗ୍‌ ଆସ୍‌ତାର୍‌, ମାରି ଏସ ୱେଡ଼ାସାନ୍ଧି ମାଙ୍ଗିଁ ନାମ୍‌ଇ ୱାଜା ଇଡ୍‌ନି ? ଜଦି “ନିନୁ ମସିହ, ଆର୍‌ତିଙ୍ଗ୍‌ ମାଙ୍ଗିଁ ସତ୍‌ତାନ୍‌ ୱେର୍‌ଆ ।”"},{"book":"ଜୋହନ","chapter":"10","verse":"25","text":"ଜିସୁ ୱାରିଙ୍ଗ୍‌ ଇର୍ହାନ୍‌, “ନାନ୍ ମିଙ୍ଗିଁ ଇଜିନା, ମାତର୍‌ ମିର୍‌ ବିସ୍‌ବାସ୍‌ କିଇଜିନିଦେର୍‌; ନା ବୁବାଦି ମାଣାନ୍‌ ଅଦିକାର୍‍ ନାନ୍ ପୟ୍‌ଜି ଆମା ଆମା ପାଣି କିଜିନା, ଆୟାୱିଜୁ ନା ବିସୟ୍‌ତାନ୍‌ ସାକ୍‌ୟ ସିଜିନା;"},{"book":"ଜୋହନ","chapter":"10","verse":"26","text":"ମାତର୍‌ ମିର୍‌ ବିସ୍‌ବାସ୍‌ କିଇଜିନିଦେର୍‌, ଇରିଙ୍ଗ୍‌ ମିର୍‌ ନା ମେଣ୍ଡେଙ୍ଗ୍‌ ଆଇଦେର୍‍ ।"},{"book":"ଜୋହନ","chapter":"10","verse":"27","text":"ନା ମେଣ୍ଡେଙ୍ଗ୍‌ ୱିଜୁ ନା ବଲ୍ ୱେନେ ମାରି ନାନ୍ ୱାନିକାଙ୍ଗ୍‌ ନେସ୍‌ନା, ମାରି ୱାକ୍‍ ନା ୱେନ୍‌କା ୱେନ୍‌କା ବୁଲାନେ,"},{"book":"ଜୋହନ","chapter":"10","verse":"28","text":"ମାରି ନାନ୍ ୱାନିକାଙ୍ଗ୍‌ ଏସ୍‍କାଙ୍ଗ୍‍ୱିଜ୍‍ଇ ଜିବନ୍‌ ସିନା, ମାରି ୱାକ୍‍ ଏସ୍‌କାଙ୍ଗ୍‌ବା ସାଉ, ମାରି ୱାନିକାଙ୍ଗ୍‌ ନା କିୟୁଦାନ୍‌ ଏନ୍‌ ଡ଼ିବିସ୍‌କିଜ ଅତେଙ୍ଗ୍‌ ଆଟ୍‍ଏର୍‍ ।"},{"book":"ଜୋହନ","chapter":"10","verse":"29","text":"ନା ବୁବା ନାଙ୍ଗିଁ ଆମାକା ସିତାମାନାନ୍‌, ଆକା ୱିଜୁମାଣ୍‌କୁ ନାଣ୍ତଦାରା, ମାରି ୱାନିକାଙ୍ଗ୍‌ ବୁବାଦି କିୟୁଦାନ୍‌ ଏନ୍‌ ଆକା ଡ଼ିବିସ୍‍କିଜ ଅତେଙ୍ଗ୍‌ ଆଟ୍‍ଏନ୍‍ ।"},{"book":"ଜୋହନ","chapter":"10","verse":"30","text":"ବୁବା ନି ନାନ୍ ଅରେନ୍‍ ।”"},{"book":"ଜୋହନ","chapter":"10","verse":"31","text":"ଇୟା ମାଟା ୱେନ୍‌ଞ୍ଜି ଜିହୁଦିଲୋକୁ ଜିସୁଙ୍ଗୁଁ ଡାକ୍‌ତେଙ୍ଗ୍‍ଁ ଇଜି ମାରି କାଲ୍‌କୁ ପେର୍‌ତାର୍‌ ।"},{"book":"ଜୋହନ","chapter":"10","verse":"32","text":"ଜିସୁ ୱାରିଙ୍ଗ୍‌ ଇର୍ହାନ୍‌, ନାନ୍ ବୁବାଦିମାଣାନ୍‍ ଏସ ନେଗି ପାଣି ମିଙ୍ଗିଁ ତର୍‌ତାମାନା; ଆୟାୱିଜୁ ପାଣିଦି ଲୋଇରାନ୍‌ ଏମେ ନେଗି ପାଣିଦି ଉଣ୍ତିଙ୍ଗ୍‌ ନାଙ୍ଗିଁ ନେର୍‌ କାଲ୍‌କୁ ପୋକ୍‌ତାଜିନିଦେର୍‌ ?"},{"book":"ଜୋହନ","chapter":"10","verse":"33","text":"ଜିହୁଦିଲୋକୁ ୱାନିଙ୍ଗ୍‌ ଇର୍ହାର୍‌, “ନେଗି ପାଣିଦି ଉଣ୍ତିଙ୍ଗ୍‌ ମାପ୍‌ ନିଙ୍ଗିଁ କାଲ୍‌କୁ ପୋକ୍‌ତାଏଜିନାପ୍‌, ମାତର୍‌ ମାପୁରୁ ନିଦା ଉଣ୍ତିଙ୍ଗ୍‌, ମାରି ନିନ୍‌ ଲୋକୁ ଆଜି ନିଜେଦିଙ୍ଗ୍‌ ମାପୁରୁ ସାମାନ୍‍ କିଜିନି ।”"},{"book":"ଜୋହନ","chapter":"10","verse":"34","text":"ଜିସୁ ୱାରିଙ୍ଗ୍‌ ଇର୍ହାନ୍‌, “ମି ସାସ୍ତ୍ରଦୁ ଇକା ରାସାତାମାନାତ୍‌, ମାପୁରୁ ଇନାନ୍‌, ମିର୍‌ ମାପୁରୁଙ୍ଗୁଁ ?"},{"book":"ଜୋହନ","chapter":"10","verse":"35","text":"ଆମାୱାରି ଲାକ୍‌ତୁ ମାପୁରୁଦି ବାକ୍ୟ ଇଗା ୱାତାତ୍‍, ୱାରିଙ୍ଗ୍‌ ଜଦି ୱାନ୍‌ ମାପୁରୁ ଇଜି ଇର୍ହାନ୍‌ ମାରି ଦାର୍ମୁସାସ୍ତ୍ର ୱେର୍‌ଏ କିଦେଙ୍ଗ୍‌ ଆଟ୍‍ଏର୍‍"},{"book":"ଜୋହନ","chapter":"10","verse":"36","text":"ବୁବା ମାପୁରୁ ନାଙ୍ଗିଁ ପବିତ୍ର କିଜି ଆସ୍‍କିତାନ୍‌ନୋ ଇୟା ଦୁନିଆଦୁ ପୋକ୍‌ତାତାମାନାନ୍‌ । ଆରିଙ୍ଗ୍‌, ନାନ୍ ନିଜେଦିଙ୍ଗ୍‍ ମାପୁରୁଦି ମାରିନ୍‌ ଇନି ମାଣାନ୍‌ ମାପୁରୁଙ୍ଗ୍‌ ନିଦା କିଜିନା ଇଜି ଏଣ୍ତେସ୍‌ ଇଜିନିଦେର୍‌ ?"},{"book":"ଜୋହନ","chapter":"10","verse":"37","text":"ଜଦି ନାନ୍ ବୁବାଦି ପାଣିୱିଜୁ କିଏ, ଆର୍‌ତିଙ୍ଗ୍‌ ନାଙ୍ଗିଁ ବିସ୍‌ବାସ୍‌ କିମାଟ୍‌;"},{"book":"ଜୋହନ","chapter":"10","verse":"38","text":"ମାତର୍‌ ଜଦି ନାନ୍ ୱାନି ବଦାଦାନ୍ ନାନ୍ ପାଣି କିନା, ଆରିଙ୍ଗ୍‌ ନାଙ୍ଗିଁ ବିସ୍‌ବାସ୍‌ କିଇତିଙ୍ଗ୍‌ବା, ନା ପାଣି ସୁଡ଼ୁଜି ବିସ୍‌ବାସ୍‌ କିଦୁ । ଆତିଙ୍ଗ୍‌ ମିର୍‌ ପୁରା ନେସ୍‌ତେଙ୍ଗ୍‌ ଆଟ୍‌ନିଦେର୍‌, ମାରି ନା ବୁବା ନା ମାନୁ ମାନାନ୍‌ ମାରି ନାନ୍ ୱାନିମାନୁ ମାନା ।”"},{"book":"ଜୋହନ","chapter":"10","verse":"39","text":"ଆବେଟ୍‌ ୱାର୍‌ ୱାନିଙ୍ଗ୍‌ ଆସ୍‌ତେଙ୍ଗ୍‌ ମାରିଡ଼େସି ସେସ୍ଟା କିତାର୍‌, ମାତର୍‌ ଜିସୁ ୱାରି କିୟୁଦୁ ଦାରାସିଏଣ୍ତା ସତାସର୍ହାନ୍‌ ।"},{"book":"ଜୋହନ","chapter":"10","verse":"40","text":"ଆୟାୱେନ୍‌କା ଜିସୁ ମାରିଡ଼େସି ଜର୍ଦନ ଗାଡାଦି ଆୟାପାଡ଼ି ଇତାନ୍‌, ଜୋହନ ଏମେ ବାଡିଦୁ ପୁର୍ବେ ଡୁବନ୍‌ ସିଜିମାର୍ହାନ୍‌, ଆୟା ବାଡିଦୁ ୱାତାନୋ ଆବେନୁ ତେବାତାନ୍‌ ।"},{"book":"ଜୋହନ","chapter":"10","verse":"41","text":"ମାରି, ନାଣ୍ତଲୋକୁ ୱାନି ଲାକ୍‌ତୁ ୱାଜି ଇର୍ହାର୍‌, “ଜୋହନ ଗିଦେ କାବାଆନି ପାଣି କିଏତାନ୍‌, ମାତର୍‌ ଇୟା ଲୋକ୍‌ତି ବିସୟ୍‌ତାନ୍‌ ଜୋହନ ଆମାୱିଜୁ ମାଟା ଇର୍ହାନ୍‌, ଆୟାୱିଜୁ ସତ୍‌ ।”"},{"book":"ଜୋହନ","chapter":"10","verse":"42","text":"ମାରି, ଆବେନୁ ଗାଦି ଲୋକୁ ଜିସୁମାନୁ ବିସ୍‌ବାସ୍‌ କିତାର୍‌ ।"}]}