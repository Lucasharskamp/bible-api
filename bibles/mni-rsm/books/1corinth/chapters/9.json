{"data":[{"book":"1 Corinth","chapter":"9","verse":"1","text":"Ei ining tamba mi ama nattra? Ei pakhonchatpa ama nattra? Eina eikhoigi Ibungo Jisu Christtabu ukhraba nattra? Aduga nakhoi eina Ibungogidamak sujaba eigi thabakki mahei nattra?"},{"book":"1 Corinth","chapter":"9","verse":"2","text":"Atoppasingna eibu pakhonchatpa ama oina loubidrabasu nakhoigi naphamdadi tasengnamak oijari. Maramdi nakhoigi punsina Ibungoga amata oiminnaba adugi maramna nakhoi nasamakna eihak pakhonchatpa amani haiba achumba adugi khudam changdam oiri."},{"book":"1 Corinth","chapter":"9","verse":"3","text":"Misingna eibu chang yengba matamda kamdouna ei isana isabu ngakthokchabage haiba adu asini:"},{"book":"1 Corinth","chapter":"9","verse":"4","text":"Eigi thougalgidamak eina chanaba amadi thaknaba phangnabagi hak leitabra?"},{"book":"1 Corinth","chapter":"9","verse":"5","text":"Atoppa pakhonchatpasing, Ibungogi manaosing amadi Peter-gumna thajabi loinabibu eikhoigi khongchatsingda eikhoina punnabagi hak leitabra?"},{"book":"1 Corinth","chapter":"9","verse":"6","text":"Aduga hingnabagidamak thabak sugadaba adu Barnabas-ka ei khaktagara?"},{"book":"1 Corinth","chapter":"9","verse":"7","text":"Kanana masagi sel puthokchaduna lanmi oina thabak tounabage? Anggur ingkhol koiraga masagi ingkhol adudagi mahei chadaba kana leibage? Yao sanggu loiraga madudagi sanggom thaktaba yaosenba kana leibage?"},{"book":"1 Corinth","chapter":"9","verse":"8","text":"Masi eina mioibagi oiba wakhallon adugi matung inna haiba khaktara? Wayel Yathangnasu masiga chap manana haiba nattabra?"},{"book":"1 Corinth","chapter":"9","verse":"9","text":"9:9 Aniwa 25:4; 1 Tim 5:18Maramdi Moses-ki Wayel Yathangda asumna iduna lei: “Nahakna sallabasingbu mahei marong nethahannaba sijinaringeida makhoigi machin punphade.” Masida Tengban Mapuna khanbiriba asi sallabasing asi khaktagira?"},{"book":"1 Corinth","chapter":"9","verse":"10","text":"Mahakna hairiba asi eikhoida haiba nattabra? Tasengnamak masi eikhoigi maramda ibani. Maramdi khoiriba adunasu aduga lokliba adunasu mahei adugi saruk phanggani haibagi ashada makhoina thabak tougadabani."},{"book":"1 Corinth","chapter":"9","verse":"11","text":"Eikhoina nakhoigi narakta thawaigi oiba maru hullaga, hakchanggi oiba kannaba lokpa asi yamna henmallabra?"},{"book":"1 Corinth","chapter":"9","verse":"12","text":"Atoppasingna nakhoidagi masi asha tounabagi hak leirabadi, eikhoinasu hak adu henna leipham thoktabra?"},{"book":"1 Corinth","chapter":"9","verse":"13","text":"9:13 Aniwa 18:1Mapugi Sanglenda thougal touriba makhoina Mapugi Sanglendagi chananaba phangjei haibadu nakhoi khangdabra? Aduga iratpungda thougal touriba makhoina latnapungda katlakliba iratpot adugi saruk phangminei haibadu nakhoi khangdabra?"},{"book":"1 Corinth","chapter":"9","verse":"14","text":"9:14 Mat 10:10; Luk 10:7Matou adugumna Aphaba Pao sandokpa makhoising aduna madugi mapanna hinggadabani haina Ibungona yathang pire."},{"book":"1 Corinth","chapter":"9","verse":"15","text":"Adubu haksing asidagi hak amata eina sijinnade. Aduga asumna nakhoina iphamda touhannabagi ashada eina masi ikhibasu natte. Maramdi eigi chaothokchaba asibu kanagumbana karisu nattaba oihallabadi eigidamak sikhibana henna phei."},{"book":"1 Corinth","chapter":"9","verse":"16","text":"Adum oinamak eina Aphaba Pao sandokpa matamda eina chaothokpa ngamjade, maramdi madu eina sandoktaba yadabani. Aduga Aphaba Pao adu eina sandoktrabadi ei awabanida!"},{"book":"1 Corinth","chapter":"9","verse":"17","text":"Karigumba Aphaba Pao adu eina sandokningna sandoklabadi eigi mana lei. Adubu sandokningna sandoktrabasu Tengban Mapuna eingonda thabak asi sinnabagi maramna madu eina ithou ama oina touribani."},{"book":"1 Corinth","chapter":"9","verse":"18","text":"Adu oirabadi eigi mana karino? Aphaba Paogi thabakkidamak eigi hak adu tandana amasung lemna Aphaba Pao sandokpa asimak eigi khudongchaba amani."},{"book":"1 Corinth","chapter":"9","verse":"19","text":"Ei ining tamba mi amani, kanagisu minai natte; adumakpu eina ngamliba makhei misingbu Christtagi maphamda puraknanaba isana isabu mi pumnamakki minai oihanjare."},{"book":"1 Corinth","chapter":"9","verse":"20","text":"Jihudisingbu Christtada purakpa yanabagidamak Jihudisinggi marakta ei Jihudisinggumna oire. Aduga ei isamak Moses-ki Wayel Yathanggi makha ponna leitrabasu Wayel Yathanggi makha ponna leiba makhoi adubu Christtada purakpa yanabagidamak eina makhoigumna Wayel Yathanggi makha ponba oire."},{"book":"1 Corinth","chapter":"9","verse":"21","text":"Maduga chap mannana Jihudigi Wayel Yathang makha pondaba atoppa phurupsing adubu Christtada purakpa yananabagidamak eina makhoigumna Wayel Yathanggi makha pondaba oire. Masimakna ei Tengban Mapugi Wayel Yathang adu inde haibadi natte; adubu ei Christtagi Wayel Yathanggi makha ponna leijari."},{"book":"1 Corinth","chapter":"9","verse":"22","text":"Asonba makhoisinggi marakta, makhoibu Christtada purakpa yanabagidamak ei asonba amagumna oire. Asumna karigumba ngamjaba pambei amagi mapanna makhoi kharabu eina kanjanaba mi pumnamakki maphamda ei pumnamak oire."},{"book":"1 Corinth","chapter":"9","verse":"23","text":"Aduga eina Aphaba Paogi maramgidamak amadi madugi yaipha thoujal adu nakhoiga saruk phangminnanaba pumnamak asi toujabani."},{"book":"1 Corinth","chapter":"9","verse":"24","text":"Lamjel tannabada lamjelloi pumnamakna chelli adubu amakhaktana mana phang-i haibadu nakhoi khangdabra? Adu oirabadi nakhoina mana adu phangnanaba chellu."},{"book":"1 Corinth","chapter":"9","verse":"25","text":"Sanaroi khudingmakna mangkhigadaba luhup adu phangnanabagidak pumnamakta masa khudum chanjanaba kanna sajel tou-i; adubu eikhoinadi mangba nairaroidaba luhup adu phangnanaba masi tou-i."},{"book":"1 Corinth","chapter":"9","verse":"26","text":"Maram asina eina panthungpham khangdana chenba mi amagumna chende; aduga pandampham khangdana pangthinda thinba sanaroi amagumna lamba toude."},{"book":"1 Corinth","chapter":"9","verse":"27","text":"Adubu atoppa misingbu changyengnaba aduda yaonaba kouraga ei isamakna managidamak matik chadaba oidanaba eina eigi hakchangbu cheina phanghanduna kalhanjei amasung madubu mapungphana khudum chanjei."}]}