{"data":[{"book":"Matthew","chapter":"16","verse":"1","text":"Etu pichete, kunba Pharisee aru Sadducee khan ahi kene Jisu ke porikha koribo nimite Taike akas pora kiba ekta asurit kaam kori kene taikhan ke dikhai dibi koise."},{"book":"Matthew","chapter":"16","verse":"2","text":"Kintu Jisu taikhan ke jowab dise, aru koise, “Jitia saam hoi, tumikhan koi, din to bhal hobo, kele koile akas to lal ase."},{"book":"Matthew","chapter":"16","verse":"3","text":"Aru phojurte, aji din biya hobole ase, kele koile akas to lal ase aru niche hoi ase. Tumikhan akas te saikene din kobo pare, kintu tumikhan bhal biya din laga somoi saikene kobo napare?"},{"book":"Matthew","chapter":"16","verse":"4","text":"“Biya aru biswas nathaka yug laga manu khan he chihna khan sabole bisare, kintu chihna khan dikhai nadibo khali Jonah laga chihna he pabo.” Etu pichete Jisu ta te pora ulai jai."},{"book":"Matthew","chapter":"16","verse":"5","text":"Jitia chela khan nodi paar kori kene dusra phale punchi jaise, taikhan roti lobole pahorise."},{"book":"Matthew","chapter":"16","verse":"6","text":"Jisu taikhan ke koise, “Sai thakibi aru Pharisee aru Sadducee khan laga khomir pora hoshiar hoi jabi.”"},{"book":"Matthew","chapter":"16","verse":"7","text":"Titia chela khan nijor majote kotha kori thakise, eneka koi kene, “Etu eneka hoise kele koile amikhan roti lobole pahorise.”"},{"book":"Matthew","chapter":"16","verse":"8","text":"Jisu taikhan laga bhabona jani thakise aru koise, “Tumi biswas komti thaka khan, kele tumikhan nijor majote roti pahora nimite ase koi kene kotha kori ase?"},{"book":"Matthew","chapter":"16","verse":"9","text":"Tumikhan etiya bhi buja nai nohoile bhi yaad nai kineka Moi pansta roti 5,000 manu nimite dise, aru kiman ta tukri bachi kene joma korise?"},{"book":"Matthew","chapter":"16","verse":"10","text":"Nohoile bhi sat-ta roti 4,000 manu nimite dise, aru kiman ta tukri bachi kene joma korise?"},{"book":"Matthew","chapter":"16","verse":"11","text":"Kineka kori kene tumikhan buja nai Moi roti laga kotha kowa nohoi koi kene? Pharisee aru Sadducee laga khomir pora hoshiar thakibi.”"},{"book":"Matthew","chapter":"16","verse":"12","text":"Etu pichete taikhan bujhi jaise Jisu to roti te khomir thaka pora hoshiar hoija bhi kowa nohoi, kintu Pharisee aru Sadducee khan laga kotha sikhai diya pora hoshiar thakibi koi thakisele."},{"book":"Matthew","chapter":"16","verse":"13","text":"Etu pichete jitia Jisu Caesarea Philippi town usorte ahise, Jisu Tai laga chela khan ke hudise, “Manu khan pora Manu laga Putro ke kun koi kene mate?”"},{"book":"Matthew","chapter":"16","verse":"14","text":"Taikhan koise, “Kunba koi John Baptizma diya jon, kunba, Elijah, aru kunba Jeremiah, aru ekjon bhabobadi.”"},{"book":"Matthew","chapter":"16","verse":"15","text":"Jisu taikhan ke koise, “Kintu tumikhan Moi kun ase koi kene bhabe?”"},{"book":"Matthew","chapter":"16","verse":"16","text":"Simon Peter pora jowab dikene koise, “Apuni to Khrista ase, jinda Isor laga Putro.”"},{"book":"Matthew","chapter":"16","verse":"17","text":"Jisu taike jowab dikene koise, “Tumi asis paise, Simon Bar Jonah, kele koile manu pora tumike dikhai diya nohoi, kintu Moi laga Baba jun sorgote ase Tai pora he dikhai dise."},{"book":"Matthew","chapter":"16","verse":"18","text":"Moi etu bhi tumike koi ase, tumi Peter ase, aru etu pathor uporte Moi laga girja bonabo. Aru Hades laga hokti pora etu girja ke eku koribo na paribo."},{"book":"Matthew","chapter":"16","verse":"19","text":"Moi tumike sorgo rajyo laga chabi khan dibo. Tumi junke prithibi te bandhi bo, sorgote bhi etu bandhi bo, aru juntu prithibi te chari bo, sorgote bhi etu chari dibo.”"},{"book":"Matthew","chapter":"16","verse":"20","text":"Etu pichete Tai chela khan ke hukum dise kunke bhi Tai to Khrista ase nokobi koi kene."},{"book":"Matthew","chapter":"16","verse":"21","text":"Utu somoi pora loi kene, Jisu Tai laga chela khan ke Tai Jerusalem te jabo lagibo, aru ta te bura manu khan, aru mukhyo purohit khan aru niyom likha khan pora Taike bisi dukh dibo aru morai dibo, aru tin din pichete mora pora jee uthibo laga kotha khan koi diya shuru hoise."},{"book":"Matthew","chapter":"16","verse":"22","text":"Etu pichete Peter pora Jisu ke kinar te loi jaise aru gali dibole shuru hoise, eneka koi kene, “Eitu khan Apuni pora dur hobo dibi, Probhu; eitu khan Apuni ke hobole nadibi.”"},{"book":"Matthew","chapter":"16","verse":"23","text":"Kintu Jisu ghuri kene Peter ke koise, “Moi laga pichete jabi, Saitan! Tumi Ami laga rasta bondh kori ase, kele koile tumi Isor laga kaam nimite hisab nakore, kintu manu khan laga kaam ke hisab kore.”"},{"book":"Matthew","chapter":"16","verse":"24","text":"Etu pichete Jisu tai laga chela khan ke koise, “Jun Ami laga piche koribo mon ase, tai nijorke chari bo lagibo, nijor laga Cross lobi, aru Moi laga piche koribi."},{"book":"Matthew","chapter":"16","verse":"25","text":"Kilekoile jun manu tai nijor jibon to bacha bole kore tai harai dibo, aru jun manu Ami nimite nijor jibon to harai dibo tai pabo."},{"book":"Matthew","chapter":"16","verse":"26","text":"Kilekoile ekjon manu laga ki labh ase jitia tai sob duniya to pai jai, kintu nijor jibon to harai diye? Ekjon manu jibon pabo nimite tai ki daam dibo paribo?"},{"book":"Matthew","chapter":"16","verse":"27","text":"Kilekoile Manu laga Putro to Tai laga Baba laga mohima pora sorgodoth khan logote wapas ahibo. Etu pichete Tai sob manu ke taikhan laga kaam hisab te inam dibo."},{"book":"Matthew","chapter":"16","verse":"28","text":"Moi hosa pora apnikhan ke koise, tumikhan majote kunba yate khara ase jun namora age te Manu laga Putro ke Tai laga rajyo loi kene akas te ahi thaka dikhibo.”"}]}