{"data":[{"book":"मथिः","chapter":"25","verse":"1","text":"या दश कन्याः प्रदीपान् गृह्लत्यो वरं साक्षात् कर्त्तुं बहिरिताः, ताभिस्तदा स्वर्गीयराज्यस्य सादृश्यं भविष्यति।"},{"book":"मथिः","chapter":"25","verse":"2","text":"तासां कन्यानां मध्ये पञ्च सुधियः पञ्च दुर्धिय आसन्।"},{"book":"मथिः","chapter":"25","verse":"3","text":"या दुर्धियस्ताः प्रदीपान् सङ्गे गृहीत्वा तैलं न जगृहुः,"},{"book":"मथिः","chapter":"25","verse":"4","text":"किन्तु सुधियः प्रदीपान् पात्रेण तैलञ्च जगृहुः।"},{"book":"मथिः","chapter":"25","verse":"5","text":"अनन्तरं वरे विलम्बिते ताः सर्व्वा निद्राविष्टा निद्रां जग्मुः।"},{"book":"मथिः","chapter":"25","verse":"6","text":"अनन्तरम् अर्द्धरात्रे पश्यत वर आगच्छति, तं साक्षात् कर्त्तुं बहिर्यातेति जनरवात्"},{"book":"मथिः","chapter":"25","verse":"7","text":"ताः सर्व्वाः कन्या उत्थाय प्रदीपान् आसादयितुं आरभन्त।"},{"book":"मथिः","chapter":"25","verse":"8","text":"ततो दुर्धियः सुधिय ऊचुः, किञ्चित् तैलं दत्त, प्रदीपा अस्माकं निर्व्वाणाः।"},{"book":"मथिः","chapter":"25","verse":"9","text":"किन्तु सुधियः प्रत्यवदन्, दत्ते युष्मानस्मांश्च प्रति तैलं न्यूनीभवेत्, तस्माद् विक्रेतृणां समीपं गत्वा स्वार्थं तैलं क्रीणीत।"},{"book":"मथिः","chapter":"25","verse":"10","text":"तदा तासु क्रेतुं गतासु वर आजगाम, ततो याः सज्जिता आसन्, तास्तेन साकं विवाहीयं वेश्म प्रविविशुः।"},{"book":"मथिः","chapter":"25","verse":"11","text":"अनन्तरं द्वारे रुद्धे अपराः कन्या आगत्य जगदुः, हे प्रभो, हे प्रभो, अस्मान् प्रति द्वारं मोचय।"},{"book":"मथिः","chapter":"25","verse":"12","text":"किन्तु स उक्तवान्, तथ्यं वदामि, युष्मानहं न वेद्मि।"},{"book":"मथिः","chapter":"25","verse":"13","text":"अतो जाग्रतः सन्तस्तिष्ठत, मनुजसुतः कस्मिन् दिने कस्मिन् दण्डे वागमिष्यति, तद् युष्माभि र्न ज्ञायते।"},{"book":"मथिः","chapter":"25","verse":"14","text":"अपरं स एतादृशः कस्यचित् पुंसस्तुल्यः, यो दूरदेशं प्रति यात्राकाले निजदासान् आहूय तेषां स्वस्वसामर्थ्यानुरूपम्"},{"book":"मथिः","chapter":"25","verse":"15","text":"एकस्मिन् मुद्राणां पञ्च पोटलिकाः अन्यस्मिंश्च द्वे पोटलिके अपरस्मिंश्च पोटलिकैकाम् इत्थं प्रतिजनं समर्प्य स्वयं प्रवासं गतवान्।"},{"book":"मथिः","chapter":"25","verse":"16","text":"अनन्तरं यो दासः पञ्च पोटलिकाः लब्धवान्, स गत्वा वाणिज्यं विधाय ता द्विगुणीचकार।"},{"book":"मथिः","chapter":"25","verse":"17","text":"यश्च दासो द्वे पोटलिके अलभत, सोपि ता मुद्रा द्विगुणीचकार।"},{"book":"मथिः","chapter":"25","verse":"18","text":"किन्तु यो दास एकां पोटलिकां लब्धवान्, स गत्वा भूमिं खनित्वा तन्मध्ये निजप्रभोस्ता मुद्रा गोपयाञ्चकार।"},{"book":"मथिः","chapter":"25","verse":"19","text":"तदनन्तरं बहुतिथे काले गते तेषां दासानां प्रभुरागत्य तैर्दासैः समं गणयाञ्चकार।"},{"book":"मथिः","chapter":"25","verse":"20","text":"तदानीं यः पञ्च पोटलिकाः प्राप्तवान् स ता द्विगुणीकृतमुद्रा आनीय जगाद; हे प्रभो, भवता मयि पञ्च पोटलिकाः समर्पिताः, पश्यतु, ता मया द्विगुणीकृताः।"},{"book":"मथिः","chapter":"25","verse":"21","text":"तदानीं तस्य प्रभुस्तमुवाच, हे उत्तम विश्वास्य दास, त्वं धन्योसि, स्तोकेन विश्वास्यो जातः, तस्मात् त्वां बहुवित्ताधिपं करोमि, त्वं स्वप्रभोः सुखस्य भागी भव।"},{"book":"मथिः","chapter":"25","verse":"22","text":"ततो येन द्वे पोटलिके लब्धे सोप्यागत्य जगाद, हे प्रभो, भवता मयि द्वे पोटलिके समर्पिते, पश्यतु ते मया द्विगुणीकृते।"},{"book":"मथिः","chapter":"25","verse":"23","text":"तेन तस्य प्रभुस्तमवोचत्, हे उत्तम विश्वास्य दास, त्वं धन्योसि, स्तोकेन विश्वास्यो जातः, तस्मात् त्वां बहुद्रविणाधिपं करोमि, त्वं निजप्रभोः सुखस्य भागी भव।"},{"book":"मथिः","chapter":"25","verse":"24","text":"अनन्तरं य एकां पोटलिकां लब्धवान्, स एत्य कथितवान्, हे प्रभो, त्वां कठिननरं ज्ञातवान्, त्वया यत्र नोप्तं, तत्रैव कृत्यते, यत्र च न कीर्णं, तत्रैव संगृह्यते।"},{"book":"मथिः","chapter":"25","verse":"25","text":"अतोहं सशङ्कः सन् गत्वा तव मुद्रा भूमध्ये संगोप्य स्थापितवान्, पश्य, तव यत् तदेव गृहाण।"},{"book":"मथिः","chapter":"25","verse":"26","text":"तदा तस्य प्रभुः प्रत्यवदत् रे दुष्टालस दास, यत्राहं न वपामि, तत्र छिनद्मि, यत्र च न किरामि, तत्रेव संगृह्लामीति चेदजानास्तर्हि"},{"book":"मथिः","chapter":"25","verse":"27","text":"वणिक्षु मम वित्तार्पणं तवोचितमासीत्, येनाहमागत्य वृद्व्या साकं मूलमुद्राः प्राप्स्यम्।"},{"book":"मथिः","chapter":"25","verse":"28","text":"अतोस्मात् तां पोटलिकाम् आदाय यस्य दश पोटलिकाः सन्ति तस्मिन्नर्पयत।"},{"book":"मथिः","chapter":"25","verse":"29","text":"येन वर्द्व्यते तस्मिन्नैवार्पिष्यते, तस्यैव च बाहुल्यं भविष्यति, किन्तु येन न वर्द्व्यते, तस्यान्तिके यत् किञ्चन तिष्ठति, तदपि पुनर्नेष्यते।"},{"book":"मथिः","chapter":"25","verse":"30","text":"अपरं यूयं तमकर्म्मण्यं दासं नीत्वा यत्र स्थाने क्रन्दनं दन्तघर्षणञ्च विद्येते, तस्मिन् बहिर्भूततमसि निक्षिपत।"},{"book":"मथिः","chapter":"25","verse":"31","text":"यदा मनुजसुतः पवित्रदूतान् सङ्गिनः कृत्वा निजप्रभावेनागत्य निजतेजोमये सिंहासने निवेक्ष्यति,"},{"book":"मथिः","chapter":"25","verse":"32","text":"तदा तत्सम्मुखे सर्व्वजातीया जना संमेलिष्यन्ति। ततो मेषपालको यथा छागेभ्योऽवीन् पृथक् करोति तथा सोप्येकस्मादन्यम् इत्थं तान् पृथक कृत्वावीन्"},{"book":"मथिः","chapter":"25","verse":"33","text":"दक्षिणे छागांश्च वामे स्थापयिष्यति।"},{"book":"मथिः","chapter":"25","verse":"34","text":"ततः परं राजा दक्षिणस्थितान् मानवान् वदिष्यति, आगच्छत मत्तातस्यानुग्रहभाजनानि, युष्मत्कृत आ जगदारम्भत् यद् राज्यम् आसादितं तदधिकुरुत।"},{"book":"मथिः","chapter":"25","verse":"35","text":"यतो बुभुक्षिताय मह्यं भोज्यम् अदत्त, पिपासिताय पेयमदत्त, विदेशिनं मां स्वस्थानमनयत,"},{"book":"मथिः","chapter":"25","verse":"36","text":"वस्त्रहीनं मां वसनं पर्य्यधापयत, पीडीतं मां द्रष्टुमागच्छत, कारास्थञ्च मां वीक्षितुम आगच्छत।"},{"book":"मथिः","chapter":"25","verse":"37","text":"तदा धार्म्मिकाः प्रतिवदिष्यन्ति, हे प्रभो, कदा त्वां क्षुधितं वीक्ष्य वयमभोजयाम? वा पिपासितं वीक्ष्य अपाययाम?"},{"book":"मथिः","chapter":"25","verse":"38","text":"कदा वा त्वां विदेशिनं विलोक्य स्वस्थानमनयाम? कदा वा त्वां नग्नं वीक्ष्य वसनं पर्य्यधापयाम?"},{"book":"मथिः","chapter":"25","verse":"39","text":"कदा वा त्वां पीडितं कारास्थञ्च वीक्ष्य त्वदन्तिकमगच्छाम?"},{"book":"मथिः","chapter":"25","verse":"40","text":"तदानीं राजा तान् प्रतिवदिष्यति, युष्मानहं सत्यं वदामि, ममैतेषां भ्रातृणां मध्ये कञ्चनैकं क्षुद्रतमं प्रति यद् अकुरुत, तन्मां प्रत्यकुरुत।"},{"book":"मथिः","chapter":"25","verse":"41","text":"पश्चात् स वामस्थितान् जनान् वदिष्यति, रे शापग्रस्ताः सर्व्वे, शैताने तस्य दूतेभ्यश्च योऽनन्तवह्निरासादित आस्ते, यूयं मदन्तिकात् तमग्निं गच्छत।"},{"book":"मथिः","chapter":"25","verse":"42","text":"यतो क्षुधिताय मह्यमाहारं नादत्त, पिपासिताय मह्यं पेयं नादत्त,"},{"book":"मथिः","chapter":"25","verse":"43","text":"विदेशिनं मां स्वस्थानं नानयत, वसनहीनं मां वसनं न पर्य्यधापयत, पीडितं कारास्थञ्च मां वीक्षितुं नागच्छत।"},{"book":"मथिः","chapter":"25","verse":"44","text":"तदा ते प्रतिवदिष्यन्ति, हे प्रभो, कदा त्वां क्षुधितं वा पिपासितं वा विदेशिनं वा नग्नं वा पीडितं वा कारास्थं वीक्ष्य त्वां नासेवामहि?"},{"book":"मथिः","chapter":"25","verse":"45","text":"तदा स तान् वदिष्यति, तथ्यमहं युष्मान् ब्रवीमि, युष्माभिरेषां कञ्चन क्षोदिष्ठं प्रति यन्नाकारि, तन्मां प्रत्येव नाकारि।"},{"book":"मथिः","chapter":"25","verse":"46","text":"पश्चादम्यनन्तशास्तिं किन्तु धार्म्मिका अनन्तायुषं भोक्तुं यास्यन्ति।"}]}