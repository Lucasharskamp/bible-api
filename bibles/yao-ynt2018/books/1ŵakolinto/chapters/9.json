{"data":[{"book":"1 Ŵakolinto","chapter":"9","verse":"1","text":"Ana une ngaŵa mundu junechelelwe? Ana une ngaŵa nduna? Ana une nganinawona Ambuje ŵetu Che Yesu? Ana ŵanyamwe nganintyochela ni masengo gangu ga kwatumichila Ambuje?"},{"book":"1 Ŵakolinto","chapter":"9","verse":"2","text":"Natamuno une nganiŵa nduna kwa ŵandu ŵane nambo isyene ndili nduna kukwenu mwanyamwe. Ŵanyamwe nli ŵaumboni ŵa unduna ŵangu pakuŵa nlumbikene ni Ambuje."},{"book":"1 Ŵakolinto","chapter":"9","verse":"3","text":"Yele ni inguti pakulichenjela kwa ŵandu ŵakuusya une."},{"book":"1 Ŵakolinto","chapter":"9","verse":"4","text":"Ana ngatukusachilwa kulya ni kung'wa kwaligongo lya masengo getu?"},{"book":"1 Ŵakolinto","chapter":"9","verse":"5","text":"Ana ngatukusachilwa kulongana nawo ulendo umo achiŵankwetu ŵakunkulupilila Kilisito mpela yakuti kupanganya achinduna ŵane ni achapwakwe Ambuje ni che Kefa?"},{"book":"1 Ŵakolinto","chapter":"9","verse":"6","text":"Pane uweji jikape, uneji ni che Banaba ni ŵatukusachilwa kupanganya masengo kuti tukole yatukuisaka?"},{"book":"1 Ŵakolinto","chapter":"9","verse":"7","text":"Ana jwangondo chi jwakwaula ku ngondo ni kulilipila nsyene? Ana jwakulima chi jwa ngunda wa misabibu jwangalya isogosi ya itela yakwe? Ana jwakuchinga chi jwangakug'wa maŵele ga ilango yakwe?"},{"book":"1 Ŵakolinto","chapter":"9","verse":"8","text":"Ana nguŵecheta gelego chiundu? Ana Malajisyo ga Che Musa ngagakusala maloŵe gagogo pego?"},{"book":"1 Ŵakolinto","chapter":"9","verse":"9","text":"Pakuŵa ilembekwe Mmalajisyo ga che Musa, “Ngasimwataŵa ng'ombe kang'wa pakujiliŵata ngano.” Ana pele Akunnungu akukunguluchila nkati ng'ombe?"},{"book":"1 Ŵakolinto","chapter":"9","verse":"10","text":"Ana paŵaŵechete yeleyo nganatugambaga uwe? Eloo, yele yalembekwe kwa liwamba lyetu kuti jwakulima ni jwakugowola wose akusachilwa apanganye masengo go kwa kulolela kukola mmagowolo."},{"book":"1 Ŵakolinto","chapter":"9","verse":"11","text":"Uweji twapandile mbeju ja mmbumu mwa ŵanyamwe. Ana ngaŵa chindu chachikulungwa uweji kupata yaikutusoŵa kutyochela kukwenu?"},{"book":"1 Ŵakolinto","chapter":"9","verse":"12","text":"Iŵaga ŵandu ŵane akusachilwa kupata indu kutyochela kukwenu, ana uwe ngatukusachilwa kwannope kupata kwapunda ŵelewo?"},{"book":"1 Ŵakolinto","chapter":"9","verse":"13","text":"Ngankwimanyilila kuti ŵakupanganya masengo pa Nyuumba ja Akunnungu, akupata chakulya chao pa Nyuumba ja Akunnungu, ni aŵala ŵakutumichila pakutyochesya mbopesi akupata liunjili mu mbopesi jo?"},{"book":"1 Ŵakolinto","chapter":"9","verse":"14","text":"Ambuje iyoyopeyo ŵalajisye kuti aŵala ŵakwalalichila ŵandu Ngani Jambone apate yaikwasoŵa kila lyuŵa kutyochela mmasengo go."},{"book":"1 Ŵakolinto","chapter":"9","verse":"15","text":"Nambo une nganindumia namose lipesa limo mwa gelego. Namose ngangulemba gelega kuti iŵeje yeleyo kukwangu, mmbaya une nyasiche kupunda kuilechelela yeleyi inguipanganya, ni mundu amone kuti ngulilapa pangali chindu."},{"book":"1 Ŵakolinto","chapter":"9","verse":"16","text":"Naga une ngwalalichila ŵandu Ngani Jambone, chelecho ngaŵa chindu chakulilapila, gele gali masengo gangu gambegwilwe ni Ambuje kugapanganya, ulaje kukwangu naga ngangwalalichila ŵandu Ngani Jambone!"},{"book":"1 Ŵakolinto","chapter":"9","verse":"17","text":"Ikaliji ngwalalichila ŵandu Ngani Jambone kwa lisosa lyangu, ngalolele mbote, nambo pakuŵa ngusachilwa mbanganye masengo go, yeleyo ikulosya kuti Akunnungu angulupilile kuti mbanganye."},{"book":"1 Ŵakolinto","chapter":"9","verse":"18","text":"Sambano ngupochela mbote chi? Mbote jangu jili lipesa lindinalyo lya kwalalichila ŵandu Ngani Jambone pangali malipilo, pangaŵenda indu yaikusachilwa kupegwa kwaligongo lya masengo ga kulalichila Ngani Jambone."},{"book":"1 Ŵakolinto","chapter":"9","verse":"19","text":"Uneji nechelelwe kwa ŵandu wose, nambo nalitesile kapolo jwa wose kuti naichisye Kilisito ŵandu achajinji."},{"book":"1 Ŵakolinto","chapter":"9","verse":"20","text":"Panaliji nkupanganya masengo ni Ŵayahudi naliji mpela Myahudi, kuti napate Ŵayahudi ŵakulupilile Kilisito. Namose une nansyene nganima paasi pa Malajisyo ga che Musa, nambo naliji mpela ndili paasi pa Malajisyo go kuti napate aŵala ŵaali paasi pa Malajisyo ga che Musa."},{"book":"1 Ŵakolinto","chapter":"9","verse":"21","text":"Panaliji nkupanganya masengo ni ŵandu ŵangaŵa Ŵayahudi, natamaga mpela ŵanyawo, kuti napate ŵelewo ŵakulupilile Kilisito. Pakusala yeleyo ngawa kuti une ngangugakamula malajisyo paujo pa Akunnungu, kusyene une ngugajitichisya malajisyo ga Kilisito."},{"book":"1 Ŵakolinto","chapter":"9","verse":"22","text":"Panaliji nkutama ni ŵandu ŵakulepetala, natemi mpela jwakulepetala kuti napate ŵele ŵaali ŵakulepetala. Nalitesile yailiyose kwa ŵandu wose kuti natesye akulupuswe kwa litala lyalili lyose."},{"book":"1 Ŵakolinto","chapter":"9","verse":"23","text":"Noneji ngutenda yele yose kwaligongo lya Ngani Jambone kuti mbate ntuuka wakwe."},{"book":"1 Ŵakolinto","chapter":"9","verse":"24","text":"Ana ngankwimanyilila kuti aŵala ŵakuutuka luwilo, akuutuka wosepe, nambo jwakwalongolela achinjakwe ni jwakupochela ntulilo? Mbutuche iyoyopeyo kuti ni ŵanyamwe mpochele ntulilo."},{"book":"1 Ŵakolinto","chapter":"9","verse":"25","text":"Mundu jwalijose jwakusaka kwapunda achinjakwe mu ung'asi wa kuutuka, akulekaga yose kaje, akutenda yele kuti apochele chindu chachili mpela singwa chakwonasika nambo uweji tutupochele chindu mpela singwa changajonasika."},{"book":"1 Ŵakolinto","chapter":"9","verse":"26","text":"Noneji nguutuka iyoyopeyo mpela mundu jungusaka kupunda. Nganguputana mpela mundu jwakujiputa mbungo lingumi."},{"book":"1 Ŵakolinto","chapter":"9","verse":"27","text":"Nambo nguchilagasya chiilu changu kuti ngombole kuchitawala, ngutenda yeleyo kuti pangumalisya kwalalichila ŵandu ŵane, une nansyene ngasaika kukanikwa."}]}