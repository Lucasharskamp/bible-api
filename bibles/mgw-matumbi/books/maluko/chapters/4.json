{"data":[{"book":"Maluko","chapter":"4","verse":"1","text":"Yesu atumbwi yi'gana kai' abile mbwega ya litanda liku'lu' lya Galilaya. Lipi'nga liku'lu' lya bandu baakongolekine papipi nakwe, kwa nyo ngayingya mungalaba no tama. Bandu boti ngababa batami kuuyu'mu', mbwega ya litanda liku'lu'."},{"book":"Maluko","chapter":"4","verse":"2","text":"Yesu aayi'ganie makowe gambone kwa ngongo, na mumayi'gano gake aabakiye,"},{"book":"Maluko","chapter":"4","verse":"3","text":"“Mupi'kaniange! Mpandi yumo aayi'i panda mbeyu."},{"book":"Maluko","chapter":"4","verse":"4","text":"Paabile kamisa, mbeyu yi'ngi' yaatu'mbu'ki mundi'la na iyuni ngabaisa sonywa."},{"book":"Maluko","chapter":"4","verse":"5","text":"Yi'ngi' yaatu'mbu'ki pamaliwe pangali ukando wambone, mbeyu yo yasi'yiteli balika kwa mwanjaa ukando wo wayendekiyeli."},{"book":"Maluko","chapter":"4","verse":"6","text":"Lilumu palyaibalile muno mitombo yo ngaiyu'ma, kwa mwanjaa ngi'ga yake yatotili mubwi'."},{"book":"Maluko","chapter":"4","verse":"7","text":"Yi'ngi' yaatu'mbu'ki pakatikati ya mimimwa, na mimimwa yaatiku'la na mitombo ngaitola kikolo mpaka yaakombwili yela."},{"book":"Maluko","chapter":"4","verse":"8","text":"Yi'ngi' yatu'mbu'ki paukando unannoga yaatibalika no ku'la no piya mauno, yimo nombo salasini, yimo sitini na yi'ngi' mya.”"},{"book":"Maluko","chapter":"4","verse":"9","text":"Bu'kapo ngaabakia, “Mwene makutu go yu'wa na ayu'we!”"},{"book":"Maluko","chapter":"4","verse":"10","text":"Pabaabile kisabe, banamasi' ku'mi na abi'li' ba Yesu, pamope na bandu babaabile mbwega yake, ngabannaluya mwailombolya ngongo yi'lu'."},{"book":"Maluko","chapter":"4","verse":"11","text":"Naywembe ngaabakia, “Mwenga muyaliwite kugatanga makowe gangaumukulilwa ga Ukulungwa wa Nnu'ngu', lakini balu' bababile panja babakiyilwa kila kili'be kwa ngongo,"},{"book":"Maluko","chapter":"4","verse":"12","text":"li'nga"},{"book":"Maluko","chapter":"4","verse":"13","text":"Bai Yesu ngaalaluya, “Buli, mwenga munatangali lukongo lu'no? Mwakombwabuli tanga lukongo lwi'ngi'?"},{"book":"Maluko","chapter":"4","verse":"14","text":"Mpandi apanda liyi'gi'yo lya Nnu'ngu'."},{"book":"Maluko","chapter":"4","verse":"15","text":"Mbeyu yaitu'mbu'ki mundi'la nga kati bandu babaliyu'wa liyi'gi'yo lya Nnu'ngu', lakini popopo Ibilisi endaisa na kulibu'ya liyi'gi'yo li'lu' lyalipandilwe nkati yabe."},{"book":"Maluko","chapter":"4","verse":"16","text":"Bandu bi'ngi' nga kati mbeyu yaipandilwe pa maliwe. Pabaliyu'wa liyi'gi'yo lyo bai, balipokya kwo napusika."},{"book":"Maluko","chapter":"4","verse":"17","text":"Lakini liyingilikali no bi'ka ngi'ga nkati yabe, balikamwa kwa masu'ba masene bai, na mana kupitike tabu au ngu'su'mbu' kwa kitumbu sa liyi'gi'yo lyo, popopo baileka imani."},{"book":"Maluko","chapter":"4","verse":"18","text":"Bandu bi'ngi' nga kati mbeyu yaitu'mbu'ki pamimimwa. Nga kati balu' babaliyu'wa liyi'gi'yo lyo,"},{"book":"Maluko","chapter":"4","verse":"19","text":"lakini bembe bagania muno makowe ga padunia yi'no, bautilwa no minyikia mali na tamaa mbali'mbali'. Ago goti ngagalipanga li'lu' liyi'gi'yo likombale no pu'ngwa makakala go panga kasi."},{"book":"Maluko","chapter":"4","verse":"20","text":"Lakini bi'ngi' nga kati mbeyu yaipandilwe muukando nnogau. Aba nga babaliyu'wa liyi'gi'yo, ngabalipokya no piya mauno. Bi'ngi' salasini, bi'ngi' sitini na bi'ngi' mya.”"},{"book":"Maluko","chapter":"4","verse":"21","text":"Yesu ngayendelya kwabakia, “Buli, bandu bakoya kimuli nnyumba na kukiwi'ki'lya kitu'ndu' au kukibi'ka mmu'ngu'? Lili! Ila bakibi'ka papatu'ndu'bile."},{"book":"Maluko","chapter":"4","verse":"22","text":"Bai, kila sakiiyilwe salu'a bonekana, sakiwi'ki'lilwe salu'a umukulwa."},{"book":"Maluko","chapter":"4","verse":"23","text":"Mwene makutu go yu'wa, na ayu'we!”"},{"book":"Maluko","chapter":"4","verse":"24","text":"Ngaabakia kai', “Mupi'kani wiso! Kili'ngo si'si'lu'si'lu' samwali'ngya bandu bi'ngi' nga samwalu'a li'ngi'lwa kai' no yongekeyelwa."},{"book":"Maluko","chapter":"4","verse":"25","text":"Ywabile na kili'be alu'a yongekeyelwa, ywangali kili'be ata si'lu' sabile naso saatolelwa.”"},{"book":"Maluko","chapter":"4","verse":"26","text":"Yesu ngayendelya longela, “Ukulungwa wa Nnu'ngu' ulandana na mundu ywapandike mbeyu munng'unda."},{"book":"Maluko","chapter":"4","verse":"27","text":"Masu'ba goti endegonja no yumuka na mbeyu yatibalika no ku'la. Lakini atangiteli panga ipangikabuli."},{"book":"Maluko","chapter":"4","verse":"28","text":"Ukando ngawipangia mitombo ku'la no piya yeyo. Ilongolya wi'ti' ipuka lyakapi, bu'kapo seyo na kuundi'la lunombo museyo."},{"book":"Maluko","chapter":"4","verse":"29","text":"Kauna nganoNombo yo mana ikelile, apo mundu atumbwa una kwa mwanjaa nsimu wo una wikite.”"},{"book":"Maluko","chapter":"4","verse":"30","text":"Kai' Yesu ngabaya, “Ukulungwa wa Nnu'ngu' tuulandanie na ki'li'? Tuuawanikiye kati lukongo gani?"},{"book":"Maluko","chapter":"4","verse":"31","text":"Ubile kati mbeyu ya aladali, mwaibile njene kulikoni mbeyu yi'ngi' yoyoti."},{"book":"Maluko","chapter":"4","verse":"32","text":"Lakini mana upandilwe no balika, upanga nkongo nku'lu'. Ndambi' yake ipanga ngu'lu' ata kiiyuni bendakombwa senga iyumba yabe mumwili wake.”"},{"book":"Maluko","chapter":"4","verse":"33","text":"Yesu aalongei na bandu mayi'gi'yo gake kwa ngongo yi'ngi' yambone yaibile kati yo, bu'kana na mwabakombwi yu'wa."},{"book":"Maluko","chapter":"4","verse":"34","text":"Aalongeili nabo sosoti wangali tumya ngongo, lakini paabile na banamasi' bake bai aabile kaawanikia kila kili'be."},{"book":"Maluko","chapter":"4","verse":"35","text":"Lisu'ba lyolyolyo kitamwiyo, Yesu ngaabakia banamasi' bake, “Tuloke litanda liku'lu' tuyende kwiyi'.”"},{"book":"Maluko","chapter":"4","verse":"36","text":"Bai, ngabalileka lipi'nga li'lu' lya bandu na kumpu'twa Yesu mungalaba yaabile. Na mangalaba gi'ngi' gaatikunki'ngama."},{"book":"Maluko","chapter":"4","verse":"37","text":"Kimbu'nga na ngalabaKimbu'nga kikali' satumbwi pukatya, mawi'mbi' ngagaiku'mbwa yi'lu' ngalaba na ngaitumbwa twi'lya masi'."},{"book":"Maluko","chapter":"4","verse":"38","text":"Yesu aabile nsu'gu' ya ngalaba, agonjike no yegekya ntwe wake pakiyegekyo. Bai, banamasi' ngabannyumuya na kummakia, “Mwalimu, utangite panga twenga twendawaa?”"},{"book":"Maluko","chapter":"4","verse":"39","text":"Bai, ngayumuka ngaukalipya gu'lu' nsunga na kugaamulisa mawi'mbi', “Tama liki! Tu'ya!” Apo kimbu'nga ngakikotoka no tama liki."},{"book":"Maluko","chapter":"4","verse":"40","text":"Bu'kapo Yesu ngaabakia banamasi' bake, “Mboni mwendayogopa? Buli, ntu'pu' imani?”"},{"book":"Maluko","chapter":"4","verse":"41","text":"Nabembe ngabayogopa muno, ngababa kabalaluyana, “Ayu' nga nyai, ata nsunga na mawi'mbi' gendakunnyu'wa?”"}]}