{"data":[{"book":"UGenesisi","chapter":"15","verse":"1","text":"Ngemva kwalokho ilizwi likaThixo leza ku-Abhrama ngombono:"},{"book":"UGenesisi","chapter":"15","verse":"2","text":"Kodwa u-Abhrama wathi, “Oh Thixo Wobukhosi, ungangiphani njengoba ngilokhu ngingelamntwana, ilifa lami lizadliwa ngu-Eliyezari waseDamaseko na?”"},{"book":"UGenesisi","chapter":"15","verse":"3","text":"U-Abhrama wathi njalo, “Awungiphanga bantwana; ngakho inceku endlini yami izakuba yindlalifa yami.”"},{"book":"UGenesisi","chapter":"15","verse":"4","text":"Ilizwi likaThixo lafika kuye lathi: “Umuntu lo kayikuba yindlalifa yakho, kodwa indodana ephuma kowakho umzimba izakuba yindlalifa yakho.”"},{"book":"UGenesisi","chapter":"15","verse":"5","text":"Wamkhuphela phandle wathi, “Khangela emkhathini ubale izinkanyezi, nxa usenelisa ukuzibala.” Wasesithi kuye, “Sizakuba njalo isizukulwane sakho.”"},{"book":"UGenesisi","chapter":"15","verse":"6","text":"U-Abhrama wamkholwa uThixo, lokho kwabalwa kuye njengokulunga."},{"book":"UGenesisi","chapter":"15","verse":"7","text":"Waphinda wathi kuye, “NginguThixo owakususa e-Uri lamaKhaladiya ukuzakupha lelilizwe ukuthi libe ngelakho.”"},{"book":"UGenesisi","chapter":"15","verse":"8","text":"Kodwa u-Abhrama wathi, “Oh Thixo Wobukhosi, ngingazi kanjani ukuthi lizakuba ngelami na?”"},{"book":"UGenesisi","chapter":"15","verse":"9","text":"UThixo wathi kuye, “Ngilethela ithokazi, imbuzi, lenqama, konke kuleminyaka emithathu yokuzalwa, kanye lejuba lenkwilimba esesencinyane.”"},{"book":"UGenesisi","chapter":"15","verse":"10","text":"U-Abhrama wakuletha konke lokhu kuye, yilokho wakudabula phakathi ngakunye wakuhlela izingxenye zakho zakhangelana; kodwa izinyoni kazidabulanga phakathi."},{"book":"UGenesisi","chapter":"15","verse":"11","text":"Izinyoni ezidla inyama zehlela ezidunjini, kodwa u-Abhrama wazixotsha."},{"book":"UGenesisi","chapter":"15","verse":"12","text":"Kwathi ilanga selitshona, u-Abhrama wathathwa yibuthongo obukhulu, wehlelwa yibumnyama obesabekayo."},{"book":"UGenesisi","chapter":"15","verse":"13","text":"UThixo wasesithi kuye, “Yazi ngempela ukuthi Izizukulwane zakho zizakuba ngabezizweni elizweni elingayisilo labo okweminyaka engamakhulu amane, njalo bazagqilazwa, bahlukuluzwe khonale."},{"book":"UGenesisi","chapter":"15","verse":"14","text":"Kodwa ngizasijezisa lesosizwe esibagqilazayo, kuthi emva kwesikhathi baphume belemfuyo enengi kakhulu."},{"book":"UGenesisi","chapter":"15","verse":"15","text":"Kodwa wena, uzakuya kubokhokho bakho ngokuthula, ungcwatshwe usukhulile kakhulu."},{"book":"UGenesisi","chapter":"15","verse":"16","text":"Isizukulwane sakho sesine sizabuya lapha, ngoba isono sama-Amori kasikafiki ekucineni.”"},{"book":"UGenesisi","chapter":"15","verse":"17","text":"Kwathi ilanga selitshonile, ubumnyama sebufikile, kwavela imbawula yomlilo, ithunqa intuthu, ilelangabi elibhebhayo, yadabula phakathi kweziqa zenyama."},{"book":"UGenesisi","chapter":"15","verse":"18","text":"Ngalelolanga uThixo wenza isivumelwano lo-Abhrama wathi, “Ilizwe leli ngilipha izizukulwane zakho, kusukela emfuleni waseGibhithe kusiyafika emfuleni omkhulu, iYufrathe,"},{"book":"UGenesisi","chapter":"15","verse":"19","text":"ilizwe lamaKheni, lamaKhenizi, lamaKhadimoni,"},{"book":"UGenesisi","chapter":"15","verse":"20","text":"lamaHithi, lamaPherizi, lamaRefayi,"},{"book":"UGenesisi","chapter":"15","verse":"21","text":"lama-Amori, lamaKhenani, lamaGigashi kanye lamaJebusi.”"}]}