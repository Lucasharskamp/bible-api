{"data":[{"book":"كِيتِسَيٍ","chapter":"20","verse":"1","text":"عِسِرَيِلَكَيٍ بِرِن، قْلْ دَنَ مَ، سَ دْشْ بٍرِ سٍيبَ نُن فَلَدِ رَ، عٍ نَشَ عٍ مَلَن عَلَ يَ عِ مِسِثَ."},{"book":"كِيتِسَيٍ","chapter":"20","verse":"2","text":"عِسِرَيِلَ بْنسْييٍ كُنتِفِ بِرِن نُ نَ عَلَ شَ حَمَ شَ مَلَنيِ. سْورِ وُلُ كّمّ نَانِ نُ نَ، عٍ بِرِن قَتَ سَنتِدّفّمَ رَ."},{"book":"كِيتِسَيٍ","chapter":"20","verse":"3","text":"بُنيَمِنكَيٍ نَشَ عَ كٌلٌن عِسِرَيِلَكَيٍ نُ مَلَنشِ مِسِثَ."},{"book":"كِيتِسَيٍ","chapter":"20","verse":"4","text":"نَ كُي لٍوِكَ نَشَن مَ فِنّ قَشَشِ، عَ نَشَ عَ مَسٍن عٍ بّ، «مُشُ نُن ﭑ مَ فِنّ نَشَ فِبِيَ لِ بُنيَمِن بْشِ مَ، مُشُ شَ شِ نَا."},{"book":"كِيتِسَيٍ","chapter":"20","verse":"5","text":"فِبِيَ شّمّيٍ نَشَ كٍلِ ﭑ شِلِ مَ كْي رَ. عٍ نَشَ بَنشِ بِلِن ﭑ نُ نَ دّننَشّ، عٍ شَ ﭑ قَشَ. عٍ نَشَ عٍ وَشْنقٍ رَبَ ﭑ مَ فِنّ رَ هَن نَ قَشَ."},{"book":"كِيتِسَيٍ","chapter":"20","verse":"6","text":"ﭑ نَشَ عَ قُرٍ عِبٌلٌن بٌلٌن، ﭑ نَشَ عَ شُنتُنيِيٍ رَ سَنبَ عِسِرَيِلَ بْنسْي بِرِن مَ، عٍ شَ عَ كٌلٌن يِ قٍ حَاشِ نَشَن نَبَشِ عِسِرَيِلَ بْشِ مَ."},{"book":"كِيتِسَيٍ","chapter":"20","verse":"7","text":"يَكْسِ، عِسِرَيِلَكَيٍ بِرِن، وٌ شَ وْيّن، وٌ شَ كِيتِ سَ.»"},{"book":"كِيتِسَيٍ","chapter":"20","verse":"8","text":"حَمَ بِرِن نَشَ لَن عَ مَ مِشِ يٌ نَشَ فبِلٍن عَ شْنيِ،"},{"book":"كِيتِسَيٍ","chapter":"20","verse":"9","text":"قٌ عٍ شَ مِشِيٍ سُفَندِ سِندٍن نَشٍيٍ تٍمَ فِبِيَ شِلِ مَ."},{"book":"كِيتِسَيٍ","chapter":"20","verse":"10","text":"عٍ نَشَ عَ قَلَ، «شّمّ قُ يٌ شّمّ قُ، وٌن شَ كٍرٍن شّي عَ شَ دٌنسٍ قٍن سْورِيٍ بّ. نَشٍيٍ لُشِ، عٍ شَ تٍ فِبِيَ عٍ شَ وَلِ حَاشِ سَرٍ رَفبِلٍن مّننِكَيٍ مَ، نَشٍيٍ بَرَ قٍ شْنشِ رَبَ عِسِرَيِلَ بْشِ مَ.»"},{"book":"كِيتِسَيٍ","chapter":"20","verse":"11","text":"نَ كُي عِسِرَيِلَ شّمّ بِرِن نَشَ عٍ مَلَن نَ تَا شِلِ مَ."},{"book":"كِيتِسَيٍ","chapter":"20","verse":"12","text":"عِسِرَيِلَ بْنسْييٍ نَشَ شّيرَيٍ شّي بُنيَمِن شَبِلّ بِرِن مَ، عٍ شَ عٍ مَشْرِن، «يِ قٍ حَاشِ مْولِ دَنفِشِ وٌ تَفِ دِ؟"},{"book":"كِيتِسَيٍ","chapter":"20","verse":"13","text":"وٌ شَ نَ فِبِيَكَ مِشِ حَاشِيٍ سٌ مُشُ يِ رَ، مُشُ شَ عٍ قَشَ عَلَكٌ يِ يُنُبِ شَ بَ عِسِرَيِلَ مَ.» بُنيَمِنكَيٍ نَشَ تٌندِ عٍ نفَشَكٍرٍنيِ عِسِرَيِلَكَيٍ شُي سُشُدٍ."},{"book":"كِيتِسَيٍ","chapter":"20","verse":"14","text":"عٍ نَشَ كٍلِ عٍ شَ تَايٍ كُي، عٍ قَن شَ مَلَن فِبِيَ عِسِرَيِلَكَيٍ فٍرٍدٍ."},{"book":"كِيتِسَيٍ","chapter":"20","verse":"15","text":"سَنتِدّفّمَ كَنيِ وُلُ مْشْحّن نُن سٍننِ نُ نَ بُنيَمِنكَيٍ يَ مَ، نُن فِبِيَكَ مِشِ كّمّ سٌلٌقٍرٍ نَشٍيٍ سُفَندِشِ فٍرٍ شِلِ مَ."},{"book":"كِيتِسَيٍ","chapter":"20","verse":"16","text":"سْورِ يِ مَتِنشِنشِ كّمّ سٌلٌقٍرٍ نُ نَ عٍ يَ مَ، نَشٍيٍ قَتَ فّمّ وٌلِدٍ لَاتِ رَ عٍ كْولَ بّلّشّ رَ. عٍ قَتَ سٍ بِرِن فْنْدٍ نَ رَ."},{"book":"كِيتِسَيٍ","chapter":"20","verse":"17","text":"عِسِرَيِلَكَ سْورِيٍ سَنتِدّفّمَ كَنيِيٍ نُ لَنشِ شّمّ وُلُ كّمّ نَانِ بَقٍ بُنيَمِنكَيٍ رَ."},{"book":"كِيتِسَيٍ","chapter":"20","verse":"18","text":"عٍ نَشَ تٍ بٍتٍلِ، عٍ عَلَ مَشْرِن، «ندٍ سِنفٍ تٍمَ مُشُ يَ مَ عَ شَ بُنيَمِنكَيٍ فٍرٍ؟» عَلَتَلَ نَشَ عٍ يَابِ، «يُدَيَكَيٍ سِنفٍ شَ نَ فٍرٍ قْلْ.»"},{"book":"كِيتِسَيٍ","chapter":"20","verse":"19","text":"فّيسّفّ، عِسِرَيِلَكَيٍ نَشَ كُرُ فِبِيَ شِلِ مَ."},{"book":"كِيتِسَيٍ","chapter":"20","verse":"20","text":"عٍ نَشَ بُنيَمِنكَيٍ فٍرٍ فِبِيَ يَ تَفِ."},{"book":"كِيتِسَيٍ","chapter":"20","verse":"21","text":"بُنيَمِنكَ نَشٍيٍ كٍلِ فِبِيَ، نٍيٍ نَشَ عِسِرَيِلَكَ وُلُ مْشْحّن نُن قِرِن قَشَ."},{"book":"كِيتِسَيٍ","chapter":"20","verse":"22","text":"نَ دَنفِ شَنبِ، عِسِرَيِلَكَيٍ نَشَ لِمَنِيَ، عٍ مَن نَشَ تٍ بُنيَمِنكَيٍ شِلِ مَ، عٍ نُ نَ دّننَشّ نَ لْشْي سِنفٍ."},{"book":"كِيتِسَيٍ","chapter":"20","verse":"23","text":"عٍ مَن نَشَ تٍ بٍتٍلِ، عٍ نَشَ وَ هَن نُنمَرٍ، عٍ قَ عَلَتَلَ مَشْرِن، «عَ لَنمَ مُشُ مَن شَ بُنيَمِنكَيٍ فٍرٍ، مُشُ نفَشَكٍرٍنيِيٍ؟» عَلَتَلَ نَشَ عٍ يَابِ، «وٌ عٍ فٍرٍ.»"},{"book":"كِيتِسَيٍ","chapter":"20","verse":"24","text":"عَوَ نَ شِ قِرِن ندٍ، عِسِرَيِلَكَيٍ مَن نَشَ تٍ بُنيَمِن شَ دِيٍ شِلِ مَ."},{"book":"كِيتِسَيٍ","chapter":"20","verse":"25","text":"نَ لْشْي بُنيَمِنكَ نَشٍيٍ كٍلِ فِبِيَ نَشَ عِسِرَيِلَ شّمّ وُلُ قُ نُن سٌلٌمَسَشَن قَشَ سَنتِدّفّمَ رَ."},{"book":"كِيتِسَيٍ","chapter":"20","verse":"26","text":"نَ تّمُي عِسِرَيِلَكَيٍ بِرِن نَشَ تٍ بٍتٍلِ، عٍ نَشَ وَ عَلَتَلَ يَ عِ. عٍ نَشَ سُنيِ سُشُ هَن نُنمَرٍ، عٍ سّرّشّ فَن دَاشِ نُن شَنُنتٍيَ سّرّشّ بَ عَلَتَلَ بّ."},{"book":"كِيتِسَيٍ","chapter":"20","verse":"27","text":"عٍ نَشَ عَلَتَلَ شَ مَرَ سِ قٍن. نَ وَشَتِ عَلَ شَ سَاتّ كَنكِرَ نُ نَ بٍتٍلِ."},{"book":"كِيتِسَيٍ","chapter":"20","verse":"28","text":"قِنٍشَسِ، عٍلٍيَسَرِ شَ دِ، هَرُنَ شَ مَمَدِ، نُ عَ حّنفِ سَشِ نَ بِرِن شْن مَ. عٍ نَشَ عَلَ مَشْرِن، «عَ لَنمَ مُشُ مَن شَ تٍ بُنيَمِنكَيٍ شِلِ مَ، مُشُ نفَشَكٍرٍنيِيٍ، كَ عَ لَنمَ مُشُ شَ فٍرٍ لُ نَا؟» عَلَتَلَ نَشَ عٍ يَابِ، «وٌ مَن شَ فٍرٍ سٌ. تِنَ ﭑ عٍ سَمَ وٌ سَفٌي.»"},{"book":"كِيتِسَيٍ","chapter":"20","verse":"29","text":"نَ تّمُي عِسِرَيِلَكَيٍ نَشَ فِبِيَ مّلّن."},{"book":"كِيتِسَيٍ","chapter":"20","verse":"30","text":"عٍ تٌ تٍ بُنيَمِنكَيٍ شِلِ مَ فِبِيَ يَ تَفِ عٍ نُ نَ دّننَشّ بٌورٍ بِيَاسِ،"},{"book":"كِيتِسَيٍ","chapter":"20","verse":"31","text":"بُنيَمِن شَ دِيٍ نَشَ مِنِ عٍ فٍرٍدٍ. عٍ نَشَ مِشِ تٌنفٌ سَشَن قَشَ بٍتٍلِ نُن فِبِيَ كِرَيٍ شْن مَ."},{"book":"كِيتِسَيٍ","chapter":"20","verse":"32","text":"بُنيَمِنكَيٍ نَشَ عَ قَلَ عٍ بٌورٍيٍ بّ، «وٌن مَن نَ عٍ بْنبْقٍ نّ يِ كِ عَلْ عَ سِنفٍ،» كْنْ عِسِرَيِلَكَيٍ تَن نُ بَرَ عَ قَلَ عٍ بٌورٍ بّ، «وٌن شَ وٌن مَكُيَ تَا رَ، عٍ شَ بِرَ وٌن قْشْ رَ كِرَيٍ شْن مَ.»"},{"book":"كِيتِسَيٍ","chapter":"20","verse":"33","text":"عِسِرَيِلَ شّمّيٍ نَشَ عٍ مَلَن بَلِ تَمَرِ. نَشٍيٍ نُ نَ فِبِيَ مّلّنقٍ، نٍيٍ قَن نَشَ مِنِ كّنّ مَ."},{"book":"كِيتِسَيٍ","chapter":"20","verse":"34","text":"عِسِرَيِلَ سْورِ قَنيِ وُلُ قُ نَشَ فِبِيَ فٍرٍ عَ حَاشِ رَ. بُنيَمِنكَيٍ مُ فّشِ عَ كٌلٌندٍ فبَلٌي نُ بَرَ عٍ لِ."},{"book":"كِيتِسَيٍ","chapter":"20","verse":"35","text":"عَلَتَلَ نَشَ بُنيَمِن بْنسْي بْنبْ عِسِرَيِلَ يَ شْرِ. شّمّ سَنتِدّفّمَ كَنيِ وُلُ مْشْحّن نُن سُولِ، شّمّ كّمّ نَشَ قَشَ نَ لْشْي."},{"book":"كِيتِسَيٍ","chapter":"20","verse":"36","text":"بُنيَمِن شَ دِيٍ نَشَ عَ كٌلٌن عٍ مُ فٍينِشِ يِ بِيَاسِ. عِسِرَيِلَكَيٍ نَشَ عَ لُ عٍ شَ فبِلٍن فِبِيَ مَبِرِ، بَرِ مَ عٍ عَ كٌلٌن سْورِ فبّتّيٍ نُ نَ عٍ مّلّنقٍ."},{"book":"كِيتِسَيٍ","chapter":"20","verse":"37","text":"سْورِ نَشٍيٍ نُ فِبِيَ مّلّنقٍ، نٍيٍ نَشَ سٌ تَا كُي كٍرٍن نَ، عٍ مِشِ بِرِن قَشَ سَنتِدّفّمَ رَ."},{"book":"كِيتِسَيٍ","chapter":"20","verse":"38","text":"عٍ نُ بَرَ لَن عَ مَ عٍ شَ تّ سٌ تَا رَ، تُورِ فبٍفبٍ شَ تٍ كٌورٍ مَ."},{"book":"كِيتِسَيٍ","chapter":"20","verse":"39","text":"عِسِرَيِلَكَ بٌورٍيٍ تٌ نَ تٌ، عٍ نَشَ عٍ مَقِندِ بُنيَمِنكَيٍ شِلِ مَ. بُنيَمِنكَيٍ تٌ بَرَ مِشِ تٌنفٌ سَشَن قَشَ، عٍ نَشَ عَ قَلَ عٍ بٌورٍ بّ، «وٌن نَ عٍ بْنبْقٍ نّ يِ كِ عَلْ عَ سِنفٍ.»"},{"book":"كِيتِسَيٍ","chapter":"20","verse":"40","text":"كْنْ عٍ تٌ تُورِ تٌ تٍ رَ كٌورٍ مَ كٍلِقٍ عٍ شَ تَا كُي،"},{"book":"كِيتِسَيٍ","chapter":"20","verse":"41","text":"بُنيَمِنكَيٍ نَشَ فَاشُ نَ فبَلٌي يَ رَ. عِسِرَيِلَكَيٍ نَشَ عٍ مَقِندِ، عٍ شَ عٍ فٍرٍ."},{"book":"كِيتِسَيٍ","chapter":"20","verse":"42","text":"بُنيَمِنكَيٍ نَشَ فبِلٍن عٍ قْشْ رَ، عٍ عٍ فِ فبٍنفبٍرٍن كِرَ شْن مَ. سْورِ نَشٍيٍ نُ نَ تَا كُي، نٍيٍ مُ تِن عٍ شَ عٍ بَ عٍ يِ. عٍ نَشَ بِرَ عٍ قْشْ رَ، عٍ عٍ قَشَ، بَرِ مَ عٍ نُ بَرَ مَكْرّ عٍ رَ."},{"book":"كِيتِسَيٍ","chapter":"20","verse":"43","text":"عِسِرَيِلَكَيٍ نَشَ عٍ رَبِلِن، عٍ بِرَ عٍ قْشْ رَ فِبِيَ قُفٍ رَ."},{"book":"كِيتِسَيٍ","chapter":"20","verse":"44","text":"بُنيَمِن سْورِ قَنيِ وُلُ قُ نُن سٌلٌمَسَشَن نَشَ قَشَ نَ فٍرٍ كُي."},{"book":"كِيتِسَيٍ","chapter":"20","verse":"45","text":"شّمّ وُلُ سُولِ نَشَ قَشَ، نَشٍيٍ نُ بَرَ عٍ فِ فبٍنفبٍرٍن كِرَ شْن مَ، سِفَقٍ رَ رِ مْن فٍيَ مَبِرِ. شّمّ وُلُ قِرِن نَشَ قَشَ، نَشٍيٍ نُ بَرَ عٍ فِ هَن فِدٌ مِ."},{"book":"كِيتِسَيٍ","chapter":"20","verse":"46","text":"نَ لْشْي بُنيَمِن سْورِ قَنيِ وُلُ مْشْحّن نُن سُولِ نَشَ قَشَ، عٍ بِرِن سَنتِدّفّمَ كَنيِ."},{"book":"كِيتِسَيٍ","chapter":"20","verse":"47","text":"شّمّ كّمّ سٍننِ، نَشٍيٍ نُ بَرَ عٍ فِ فبٍنفبٍرٍنيِ رِ مْن فٍيَ مَبِرِ، نَشَ لُ مّننِ كِكٍ نَانِ."},{"book":"كِيتِسَيٍ","chapter":"20","verse":"48","text":"عِسِرَيِلَكَيٍ نَشَ بِرَ بُنيَمِن شَ دِيٍ قْشْ رَ عٍ شَ تَا بِرِن كُي. عٍ نَشَ عٍ قَشَ سَنتِدّفّمَ رَ، شّمّيٍ نُن شُرُ سٍيٍ. عٍ نَشَ تّ قَن سٌ عٍ شَ تَا بِرِن نَ."}]}