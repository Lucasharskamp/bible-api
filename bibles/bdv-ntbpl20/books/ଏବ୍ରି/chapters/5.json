{"data":[{"book":"ଏବ୍ରି","chapter":"5","verse":"1","text":"କାୟ୍‌ତାକ୍‌ବଃଲେକ୍‌ ହଃତି ମୁଳ୍‌ ଜାଜକ୍‌ ଜଃନ୍‌କାର୍‌ ହାହ୍‌ ଗିନେ ଦାନ୍‌ ଆର୍‌ ହୁଜା ଦେଉଁକ୍‌ ହାର୍ତି, ସେତାର୍‌ଗିନେ ସେ ମାନାୟ୍‌ମଃନାର୍‌ ବିତ୍ରେ ହୁଣି ହଃଦ୍‌ ହାୟ୍‌ ଇସ୍ୱରାର୍‌ ସେବା କଃରୁକେ ଲକ୍‌ମଃନ୍ ବାଚ୍‌ତି ।"},{"book":"ଏବ୍ରି","chapter":"5","verse":"2","text":"ସେ ଅଗ୍ୟାନି ଆର୍‌ ବାଟ୍‌ବାଣା ଲକ୍‌ମଃନାର୍‌ ଗିନେ ଦଃୟା ଦଃକାଉଁକ୍‌ ଜୟ୍‌ଗ୍‌, କାୟ୍‌ତାକ୍‌ବଃଲେକ୍‌ ସେ ନିଜେ ହେଁ ନିଗାଳ୍‌;"},{"book":"ଏବ୍ରି","chapter":"5","verse":"3","text":"ଇତାର୍‌ ଗିନେ ଲକ୍‌ମଃନାର୍‌ ଜଃନ୍‌କଃରି, ଅଃହ୍‌ଣାର୍‌ ଗିନେ ହେଁ ସେବାନ୍ୟା ହାହାର୍‌ ମଲ୍‌ ହୁଜା ଦେଉଁକ୍‌ ତାର୍‌ ଦଃର୍‌କାର୍‌ ।"},{"book":"ଏବ୍ରି","chapter":"5","verse":"4","text":"ଆର୍‌ କେ ଇ ମାନ୍‌ତିର୍‌ ହଃଦ୍‌ ନିଜେ ନଃଦେର୍ତି, ମଃତର୍‌ ହାରଣ୍‌କେ ଇସ୍ୱର୍‌ ଜଃନ୍‌କଃରି କୁଦ୍‌ଲା ସେବାନ୍ୟା ଇସ୍ୱରାର୍‌ ତଃୟ୍‌ହୁଣି କୁଦାୟ୍‌ ଅଃଉତା ଦଃର୍‌କାର୍‌ ।"},{"book":"ଏବ୍ରି","chapter":"5","verse":"5","text":"ସେବାନ୍ୟା କ୍ରିସ୍ଟ ହେଁ ମୁଳ୍‌ ଜାଜକ୍‌ ହଃଦାର୍‌ ଜଃଜ୍‌ମାନ୍ ନିଜେ ଲଳି ନଃରିଲା, ମଃତର୍‌ ଇସ୍ୱର୍‌ ତାକେ ସେ ଜଃଜ୍‌ମାନ୍ ହଃଦ୍‌ ଦଃୟ୍‌ରିଲା, କାୟ୍‌ତାକ୍‌ବଃଲେକ୍‌ ସେ ତାକେ କୟ୍‌ରିଲା,"},{"book":"ଏବ୍ରି","chapter":"5","verse":"6","text":"ଆରେକ୍‌ ସେ ବିନ୍ ଟାଣେ କୟ୍‌ଆଚେ,"},{"book":"ଏବ୍ରି","chapter":"5","verse":"7","text":"ଜେ ତାକେ ମଃଲା ତଃୟ୍‌ହୁଣି ବଚାଉଁକ୍‌ ହାରେ, ତାର୍‌ ଲଃଗେ ସେ ଅଃହ୍‌ଣାର୍‌ ହୁର୍ତିବିର୍‌ ଜିବନେ ରେତାବଃଳ୍‌ ବୁତେକ୍‌ କାନ୍ଦ୍‌ତାର୍‌ ଆର୍‌ ଆସୁ ସଃଙ୍ଗ୍ ପାର୍ତନା ଆର୍‌ ଗଉଆରି କଃରିରିଲା, ଆର୍‌ ଉତୁର୍‌ ହର୍‌ ବିପ୍‌ତି ତଃୟ୍‌ହୁଣି ରଃକ୍ୟା ହାୟ୍‌"},{"book":"ଏବ୍ରି","chapter":"5","verse":"8","text":"ସେ ଇସ୍ୱରାର୍‌ ହୟ୍‌ସି ଅୟ୍‌ଲେକ୍‌ ହେଁ ଦୁକ୍‌ ବୟଃଗ୍ କଃରି କଃତା ମାନ୍‌ତାର୍‌ ସିକ୍‌ଲା,"},{"book":"ଏବ୍ରି","chapter":"5","verse":"9","text":"ଇ ହଃର୍କାରେ ଇସ୍ୱର୍‌ ତାକେ ସିଦ୍‌ ମୁଳ୍‌ ଜାଜକ୍‌ ଅଃଉଁକେ ଜୟ୍‌ଗ୍‌ କଃଲା ଆରେକ୍‌ ସିଦ୍‌ ଅୟ୍‌ ନିଜାର୍‌ କଃତା ମାନ୍‌ତା ଲକ୍‌ମଃନାର୍‌ ଗିନେ ସଃବୁ ଦିନାର୍‌ ଗିନେ ମୁକ୍ତି ଆଣିରିଲା;"},{"book":"ଏବ୍ରି","chapter":"5","verse":"10","text":"ଇତାକ୍‌ ସେ ଇସ୍ୱରାର୍‌ ତଃୟ୍‌ହୁଣି ମଲ୍‌କିସେଦକାର୍‌ ଟାଣେ ମୁଳ୍‌ ଜାଜକ୍‌ ବଃଲି ନାଉଁ ହାୟ୍‌ଲା ।"},{"book":"ଏବ୍ରି","chapter":"5","verse":"11","text":"ଇ ବିସୟେ ଅଃମିମଃନ୍‌ ଅଃନେକ୍‌ କଃତା କଃଉଁକେ ମଃନ୍‌ କଃରୁଲୁ ମଃତର୍‌ ତୁମିମଃନ୍‌କେ ବୁଜାଉଁକେ କଃସ୍ଟ୍‌ ବଃଲେକ୍‌ ତୁମିମଃନ୍ ଆତ୍ମିକ୍‌ ଜିବନେ ସୁଣୁକେ ଦିରା ।"},{"book":"ଏବ୍ରି","chapter":"5","verse":"12","text":"୫:୧୨ ୧ କର ୩:୨.ବଃଲେକ୍‌ ଜଦି ଅଃତେକ୍‌ ବେଳ୍‌ ବିତ୍ରେ ତୁମିମଃନାର୍‌ ସିକାଉତା ଲକ୍‌ ଅଃଉତା ଦଃର୍‌କାର୍‌ ରିଲି, ଅୟ୍‌ଲେକ୍‌ ହେଁ ଇସ୍ୱରାର୍‌ କଃତାର୍‌ ଆରୁମ୍‌ ବିଦିମଃନ୍ କେ ଜେ ତୁମିମଃନ୍‌କେ ସିକାୟ୍‌ଦ୍‌, ଇରି ଆରେକ୍‌ ତୁମିମଃନାର୍‌ ଲଳା ଆଚେ; ଅଃଟୁଆ କାଦି ଲଳା ନାୟ୍‌, ମଃତର୍‌ ଦୁଦ୍‌ ତୁମିମଃନାର୍‌ ଲଳା ।"},{"book":"ଏବ୍ରି","chapter":"5","verse":"13","text":"ଜେ ଦୁଦ୍‌ କାତା ଲକ୍‌, ସେ ତ ଦଃର୍ମାର୍‌ କଃତା ବିସୟେ ଅବ୍ୟାସ୍‌ ନାୟ୍‌, କାୟ୍‌ତାକ୍‌ବଃଲେକ୍‌ ସେ ହିଲା ହର୍‌ ।"},{"book":"ଏବ୍ରି","chapter":"5","verse":"14","text":"ମଃତର୍‌ ହୁର୍ନ୍‌ବାଡ୍‌ଲା ଲକ୍‌, ବଃଲେକ୍‌, ଜୁୟ୍‌ ଲକ୍‌ମଃନ୍ ଗ୍ୟାନାର୍‌ ହୁରୁଣ୍‌ ଅବ୍ୟାସ୍‌ ଗିନେ ବଃଲ୍‌ମଃନ୍ଦ୍‌ ଜାଣୁକେ ହାରେଦ୍‌, ସେମଃନାର୍‌ ଗିନେ ଅଃଟୁଆ କାଦି ଲଳା ।"}]}