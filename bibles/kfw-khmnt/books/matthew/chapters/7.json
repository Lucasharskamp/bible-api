{"data":[{"book":"Matthew","chapter":"7","verse":"1","text":"“Mi leiilak chungnga chong tanmaro, kha e-inchu Pathian innum nangni chungnga chong natannuni,"},{"book":"Matthew","chapter":"7","verse":"2","text":"ajarchu nangni chongtan khale in-angrip ah, nangni kha chong analatansik eii, halli nangni'n ningjuo uol dan khale in-angrip ah nangni diang um ana uol sik eii.” Mk 4:24"},{"book":"Matthew","chapter":"7","verse":"3","text":"Halli namit ah kaom thinglek khachu khaisik ngaidon mak cheya, na-u nanai ngai mit ah kaom madir kha angsik ah ni-enme?"},{"book":"Matthew","chapter":"7","verse":"4","text":"Halli namit ah thinglek ompumma, angtho-thoa na-u nanai ngaidiang, namit ah kaom madir kha kei'n nakhaipi kate, natisikme?"},{"book":"Matthew","chapter":"7","verse":"5","text":"Akatha inleem nang! nang in ma-insakhet ah namit ah kaom thinglek kha khaidiro, halli khawasuoli nang in na-u nanai ngai mit ah kaom madir kha inthiangnga khaisik munate."},{"book":"Matthew","chapter":"7","verse":"6","text":"“Inthiang phurkha ui ngaidiang pemaru; halli ninglungman katam ngaikha wokngai matiang dapimaru. Inmani'n khawakha inkeiiya intouli khan inhong-inheiya nangnikha na-eicha.”"},{"book":"Matthew","chapter":"7","verse":"7","text":"“Niru, nangni diang napete; Entokru, nangni'n muningte; halli inkhar kha rakhoongru, nangni diang namalong pite."},{"book":"Matthew","chapter":"7","verse":"8","text":"Ajarchu akani mi rakip in inchang, aka-entok rakip in inmu, halli akarakhoong amadiang inmalong pisik eii."},{"book":"Matthew","chapter":"7","verse":"9","text":"Nangni karra tume asapa in bu anili lung amadiang kapesik?"},{"book":"Matthew","chapter":"7","verse":"10","text":"Emakli nga ananili amadiang maruul kapesik?"},{"book":"Matthew","chapter":"7","verse":"11","text":"Nangni ningthamak innum, ningsa ngaidiang akatha kutchoi ningpethei inchu, marwaanna kaom ning Pa in akani inmani diang kheella akatha phur kha apemaksik!”"},{"book":"Matthew","chapter":"7","verse":"12","text":"“Khawa jarra nangni'n mi ngai ningchungnga ningmintho zoot angrakip kha nangni innum inmani diang khan thoru: ajarchu hiwahin Moses Dan khat-um Pathian chongkachoi ngai minchuna kha eii.” Luk 6:31"},{"book":"Matthew","chapter":"7","verse":"13","text":"“Nangni'n kot kasiin khan luutru, ajarchu poongnamun katung kot kha alok khat-um lam kha jui abei, halli mi katam in khawakha injui."},{"book":"Matthew","chapter":"7","verse":"14","text":"Takkha ringna katung kotchu asiin khat-um lamkha jui-intak, halli khawa kaluut mi intoom.”"},{"book":"Matthew","chapter":"7","verse":"15","text":"“Keelngam omchan katho, halli asuung ngachu awonkachaam malang angnga nangni diangnga kahong Pathian chongkachoi inleem ngaikha insingtheiru.”"},{"book":"Matthew","chapter":"7","verse":"16","text":"Nangni'n angme intho khan inmani jetningte. Raling kuung makheiya theibom, halli raling kuungnga theichang inra ngai abe?"},{"book":"Matthew","chapter":"7","verse":"17","text":"Khawa jarra akatha thingkuung rakip in akatha kara inra, khat-um kathamak thingkuung in kathamak kara kha inra."},{"book":"Matthew","chapter":"7","verse":"18","text":"Akatha thingkuung in kathamak kara inramak, halli akathamak thingkuung khan akatha kara karamak."},{"book":"Matthew","chapter":"7","verse":"19","text":"Akatha kara kakaramak thingkuung rakipkha intukkhiak ah meisuungnga indeengluut. Matt 3:10; Luk 3:9"},{"book":"Matthew","chapter":"7","verse":"20","text":"Khawajarra, inmani kara khan nangni'n inmani kha jetningte. Matt 12:33"},{"book":"Matthew","chapter":"7","verse":"21","text":"“Kei diang ‘Pumi, Pumi’ kanati mi rakip in marwaan rengram kha luutnunu, takkha marwaanna kaom ka-Pa lungdou akatho ama bitkhan aluutsik eii."},{"book":"Matthew","chapter":"7","verse":"22","text":"Chongtan Nikhuo khan, mi katamtak in keidiang intisik eii, Pumi, Pumi! nang ramingnga keini'n Pathian chong kha kinleiril emak abe, nang ramingnga keini'n ratha kathamak angjet ngai kinleinong suok emak abe, khat-um inlakchuon angjet kinleitho emak abe?"},{"book":"Matthew","chapter":"7","verse":"23","text":"Khawa phakhan kei'n inmani diang inthiangnga karilsik eii, Kei'n angtikniteii nangni najetmong; nangni thomak sik kathongai, kei diangnga inphut suoktaru! Minpkla 6:8"},{"book":"Matthew","chapter":"7","verse":"24","text":"“Khawa jarra, kei kachong ngaihi jetli kajui miring rakip kha lungpui chungnga a-inn kasak akasing mi inkhatle in-ang.”"},{"book":"Matthew","chapter":"7","verse":"25","text":"Halli ruo katamma ahongsur, tuidung kha ahonglian, khat-um thi kana ah ahongraangnga inn kha aseem jei, takkha inn kha lung chungnga insak jarra leipurmak."},{"book":"Matthew","chapter":"7","verse":"26","text":"“Halli kei kachong ngaihi jetli kajuimak miring rakipchu neel chungnga inn kasak aka-am mi inkhatle in-ang."},{"book":"Matthew","chapter":"7","verse":"27","text":"Halli ruo katamma ahongsurra, tuidung ahonglian, khat-um thi kana ah ahongraangnga, inn kha aseempur jei. Khawa kha setheiya apurjei!”"},{"book":"Matthew","chapter":"7","verse":"28","text":"Jisu'n hiwa rakip arilsuo pha, mipui ngai'n ama minchuna kha inleingak, Mk 1:22; Luk 4:32"},{"book":"Matthew","chapter":"7","verse":"29","text":"ajarchu ama'n inmani Dan karu ngai khale in-angleiya; thomatorna kanei inkhat ah aleiminchu."}]}