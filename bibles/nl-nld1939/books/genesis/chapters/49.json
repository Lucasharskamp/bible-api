{"data":[{"book":"Genesis","chapter":"49","verse":"1","text":"Daarna riep Jakob zijn zonen en sprak: Verzamelt u en ik zal u verkonden, Wat u in de verre toekomst geschiedt."},{"book":"Genesis","chapter":"49","verse":"2","text":"Komt bijeen en luistert, zonen van Jakob; Hoort naar Israël, uw vader!"},{"book":"Genesis","chapter":"49","verse":"3","text":"Ruben, gij mijn eerstgeborene, Mijn kracht en eersteling van mijn mannelijke rijpheid: De eerste moest ge in hoogheid zijn, De eerste in macht."},{"book":"Genesis","chapter":"49","verse":"4","text":"Maar ge zijt een schuimende beek, Gij zult die voorrang niet hebben: Want ge hebt het bed van uw vader beklommen, Toen mijn sponde ontwijd."},{"book":"Genesis","chapter":"49","verse":"5","text":"Simeon en Levi, echte broers: List en geweld zijn hun zwaarden:"},{"book":"Genesis","chapter":"49","verse":"6","text":"Mijn geest wil in hun plannen niet treden, Mijn hart heeft geen deel aan hun raad. Want in hun toorn hebben zij mannen verslagen, In hun moedwil stieren verminkt!"},{"book":"Genesis","chapter":"49","verse":"7","text":"Vervloekt hun toorn, zo heftig, Hun gramschap, zo fel: Ik zal ze verdelen in Jakob, Ze verstrooien in Israël!"},{"book":"Genesis","chapter":"49","verse":"8","text":"Juda, u prijzen uw broeders; Uw hand drukt op de nek van uw vijand, De zonen van uw vader buigen zich voor u neer!"},{"book":"Genesis","chapter":"49","verse":"9","text":"Juda, als een leeuwenwelp Stijgt gij omhoog na de buit, mijn zoon! Hij kromt zich, hij vlijt zich neer als een leeuw, En als een leeuwin: wie durft hem wekken?"},{"book":"Genesis","chapter":"49","verse":"10","text":"De schepter zal van Juda niet wijken, De staf niet tussen zijn voeten, Totdat Hij komt, wien ze behoort, En voor wien de volken zich bukken."},{"book":"Genesis","chapter":"49","verse":"11","text":"Dan bindt hij zijn lastdier aan de wijnstok, Het veulen van zijn ezelin aan de wingerd; Dan wast hij zijn kleren in wijn, En in het druivensap zijn gewaad;"},{"book":"Genesis","chapter":"49","verse":"12","text":"Van wijn worden zijn ogen dan donker, Van de melk zijn tanden wit!"},{"book":"Genesis","chapter":"49","verse":"13","text":"Zabulon woont langs de oever der zee, En aan het strand bij de schepen; Hij keert Sidon de rug toe!"},{"book":"Genesis","chapter":"49","verse":"14","text":"Issakar is een bonkige ezel, Die tussen de kudde blijft liggen;"},{"book":"Genesis","chapter":"49","verse":"15","text":"Daar hij het rusten heerlijk vindt, En lieflijk het land: Kromt hij zijn rug om te dragen, En verricht hij slavendienst!"},{"book":"Genesis","chapter":"49","verse":"16","text":"Dan richt zijn volk Als een van Israëls stammen."},{"book":"Genesis","chapter":"49","verse":"17","text":"Dan is een slang op de weg, Een adder op het pad; Hij bijt het paard in de hielen, En zijn berijder slaat achterover."},{"book":"Genesis","chapter":"49","verse":"18","text":"-"},{"book":"Genesis","chapter":"49","verse":"19","text":"Gad: roverbenden stormen op hem aan, Maar hij zit hen op de hielen!"},{"book":"Genesis","chapter":"49","verse":"20","text":"Aser: heerlijk is zijn brood, Hij biedt koninklijke lekkernijen."},{"book":"Genesis","chapter":"49","verse":"21","text":"Neftali: een wijdvertakte terebint, Die een prachtige kruin draagt!"},{"book":"Genesis","chapter":"49","verse":"22","text":"Een jonge vruchtboom is Josef, Een jonge vruchtboom aan de bron: Zijn ranken klimmen over de muur."},{"book":"Genesis","chapter":"49","verse":"23","text":"Hoe men hem uitdaagt en tart, Hoe de boogschutters hem ook bekampen:"},{"book":"Genesis","chapter":"49","verse":"24","text":"Zijn boog blijft sterk, De spieren van zijn arm blijven lenig: Door de hulp van den Sterke van Jakob, Door de Naam van zijn Hoeder, Israëls Rots!"},{"book":"Genesis","chapter":"49","verse":"25","text":"Van den God van uw vader, die u helpt, Van den almachtigen God, die u zegent: Stromen zegeningen van de hemel daarboven, Zegeningen van de diepten beneden, Zegeningen van borsten en schoot,"},{"book":"Genesis","chapter":"49","verse":"26","text":"Zegeningen van uw vader! Ze gaan de zegeningen der oude bergen te boven, De kostbare gaven der eeuwige heuvelen; Zij dalen op het hoofd van Josef neer, Op de schedel van den vorst zijner broeders."},{"book":"Genesis","chapter":"49","verse":"27","text":"Benjamin is een roofgierige wolf. Des morgens verslindt hij de buit, En des avonds verdeelt hij de roof!"},{"book":"Genesis","chapter":"49","verse":"28","text":"Dit zijn al de stammen van Israël, twaalf in getal. En zo sprak hun vader hen toe, toen hij hen zegende, en ieder van hen zijn bijzondere zegen verleende."},{"book":"Genesis","chapter":"49","verse":"29","text":"Daarna gaf Jakob hun het volgende bevel: Wanneer ik bij mijn volk ben verzameld, begraaft mij dan bij mijn vaderen in de grot, op de akker van Efron, den Chittiet."},{"book":"Genesis","chapter":"49","verse":"30","text":"Het is de grot op de akker van Makpela, ten oosten van Mamre, in het land Kanaän; de akker, die Abraham als een familiegraf van Efron, den Chittiet, heeft gekocht."},{"book":"Genesis","chapter":"49","verse":"31","text":"Daar heeft men Abraham en zijn vrouw Sara begraven; daar heeft men Isaäk met zijn vrouw Rebekka begraven; en daar heb ik ook Lea begraven."},{"book":"Genesis","chapter":"49","verse":"32","text":"Het is het stuk land, dat van de zonen van Chet is gekocht met de grot, die erop ligt."},{"book":"Genesis","chapter":"49","verse":"33","text":"Toen Jakob de opdracht aan zijn zonen ten einde had gebracht, trok hij zijn voeten terug op het bed, gaf de geest en werd verzameld bij zijn volk."}]}