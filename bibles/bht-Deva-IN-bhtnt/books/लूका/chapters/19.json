{"data":[{"book":"लूका","chapter":"19","verse":"1","text":"यीशु यरीहो शेहर ला होईकरी जा दा था।"},{"book":"लूका","chapter":"19","verse":"2","text":"कने दिखा, जक्कई नाऐ दा इक माणु था जड़ा चुंगी लेणेबालयां दा सरदार कने अमीर था।"},{"book":"लूका","chapter":"19","verse":"3","text":"सै यीशुऐ जो दिखणा चांदा था की सै कुण दिया है? पर भिड़ा दिया बजा ने सै दिखी नी सका दा था। क्योंकि सै छोटे कदे दा माणु था।"},{"book":"लूका","chapter":"19","verse":"4","text":"तालू सै उसयो दिखणे तांई अग्गे दोड़ी करी इक गूलर दे रुखे पर चढ़ी गिया, क्योंकि यीशु उसी रस्ते ला जाणे बाला था।"},{"book":"लूका","chapter":"19","verse":"5","text":"जालू यीशु उसा जगा पर पुज्जा जिथू जक्कई था, तां यीशुऐ उपरे पासे दिखीकरी बोलया, हे जक्कई, झट उतरी आ; क्योंकि अज मिंजो तेरे घरे रेंणा जरूरी है।"},{"book":"लूका","chapter":"19","verse":"6","text":"सै झट रुखे ला उतरया कने यीशुऐ जो खुशिया ने अपणे घरे जो लेई गिया, कने खुशिया सोगी उदा स्वागत किता।"},{"book":"लूका","chapter":"19","verse":"7","text":"ऐ दिखीकरी सारे लोक बुड़बड़ाणा लग्गे, “की सै तां इक पापी माणुऐ दे घरे चली गिया है।”"},{"book":"लूका","chapter":"19","verse":"8","text":"जक्कई खाणे दे बकते खड़ोई करी यीशु ने बोलणा लग्गा, “प्रभु जी, दिख मिंजो बाल जड़ा कुछ है सै गरीबां जो दिन्दा है, कने अगर मैं लोकां ला चुंगी लेणे च बेईमानी कितियो है तां उसयो चार गुणा बापस करी दिन्दा है।”"},{"book":"लूका","chapter":"19","verse":"9","text":"तालू यीशुऐ उसला बोलया, अज इसी घरे दे लोकां बिच उद्धार आया है, क्योंकि ऐ भी अब्राहमे दा बंशज है।"},{"book":"लूका","chapter":"19","verse":"10","text":"“क्योंकि मैं, माणुऐ दा पुत्र गवाचयां जो तोपणा कने उना जो अनन्त सजा ला बचाणे तांई आया है।”19:10 (मत्ती 15:24, यहे. 34:16)"},{"book":"लूका","chapter":"19","verse":"11","text":"जालू लोक ऐ गल्लां सुंणा दे थे तां यीशुऐ उना जो इक कहाणी सुणाई, इस तांई की सै यरूशलेम शेहरे दे नेड़े था, कने लोकां जो लगया की परमेश्वरे दा राज्य बस हुण ओणे बाला है।"},{"book":"लूका","chapter":"19","verse":"12","text":"यीशुऐ बोलया, इक अमीर माणु दुर देशे जो चलया ताकि राजपद पाई करी बापस आई जा।"},{"book":"लूका","chapter":"19","verse":"13","text":"कने उनी अपणे दस सेवकां जो दस मुहरां दितियां19:13 तिन महीने दी दियाड़ी दे बराबर, कने उना ने बोलया, मेरे बापस ओणे दीकर लेण देण करनयो।"},{"book":"लूका","chapter":"19","verse":"14","text":"पर उदे शेहरे बाले उसला बैर रखदे थे, उदे पिच्छे संदेश देणेबाले दूतां ने बोली भेजया, की असां नी चांदे न की ऐ सांझो पर राज करे।"},{"book":"लूका","chapter":"19","verse":"15","text":"जालू सै राजपद लेईकरी बापस आया, तां इयां होया की उनी अपणे सेवकां जो जिना जो मुहरां दितियां थियां, अपणे बाल सदया ताकि पता लग्गे की लेणे देणे ने उना क्या-क्या कमाया है।"},{"book":"लूका","chapter":"19","verse":"16","text":"तालू पेहले आई करी बोलया, हे मालिक तेरियां मुहरां ने मैं दस होर मुहरां कमाईया न।"},{"book":"लूका","chapter":"19","verse":"17","text":"उनी उसला बोलया, उत्तम सेवक, बड़ा खरा किता, तू बड़े ही थोड़े च भरोसे बाला निकलया हुणे ला तू दसां नगरां दा अधिकारी।"},{"book":"लूका","chapter":"19","verse":"18","text":"दुज्जे आई करी बोलया, हे मालिक तेरिया मुहरां ने मैं पंज होर मुहरां कमाईया न।"},{"book":"लूका","chapter":"19","verse":"19","text":"उनी उसला बोलया, जा तू भी पंजा नगरां दा अधिकारी।"},{"book":"लूका","chapter":"19","verse":"20","text":"कने तिजे आई करी बोलया, हे मालिक दिख, तेरी मोहर ऐ है, जिसा जो मैं गमछे च बनी करी रखया था।"},{"book":"लूका","chapter":"19","verse":"21","text":"क्योंकि मैं तिजो ला डरदा था, क्योंकि तू बड़ा सकत माणु है: जड़ा तू नी रखया होंदा उसयो तू चुकी लेंदा, कने जड़ा तू नी राया है, उसयो तू बडदा है।"},{"book":"लूका","chapter":"19","verse":"22","text":"उनी उसला बोलया, हे निकम्मे सेवक, मैं तेरियां ही गल्लां ने तिजो दोषी बणादा है: तू मिंजो जाणदा था की मैं सकत माणु है, जड़ा मैं नी रखदा है उसयो चुकी लेंदा है, कने जड़ा मैं नी राया उसयो बडी लेंदा है?"},{"book":"लूका","chapter":"19","verse":"23","text":"तां तू मेरे पैसे बयाजे पर महाजना बाल कनी रखी दिते, इयां करदा तां मैं आई करी बयाजे समेत लेई लेंदा।"},{"book":"लूका","chapter":"19","verse":"24","text":"कने जड़े लोक उदे बखे खड़ोतयो थे, मालिके उना ने बोलया, इसला मुहरां जो लेई लिया, कने जिसदे बाल दस मुहरां न उसयो देई दिया।"},{"book":"लूका","chapter":"19","verse":"25","text":"उना मालिके ने बोलया, हे मालिक, उस बाल दस मुहरां तां हेन।"},{"book":"लूका","chapter":"19","verse":"26","text":"मालिके उना जो बोलया, “जिना बाल समझणे दी इच्छा है जड़ा परमेश्वर सिखांदा है, उसयो परमेश्वरे होर समझ देणी, पर जड़ा समझणे दी इच्छा नी रखदा, की मैं क्या सिखादां, तां थोड़ा जड़ा उसयो समझ आया से भी उसला लेई लेणा।”"},{"book":"लूका","chapter":"19","verse":"27","text":"“पर मेरे उना बैरियां जो जड़े नी चांदे थे की मैं उना दा राजा बणा, उना जो मेरे सामणे लेई ओआ कने मारी दिया।”"},{"book":"लूका","chapter":"19","verse":"28","text":"ऐ गल्लां बोली करी यीशु अपणे चेलयां सोगी यरूशलेम शेहरे दे पासे उना दे अग्गे-अग्गे चलया।"},{"book":"लूका","chapter":"19","verse":"29","text":"कने सै जालू जैतून रुखां दे पाहड़े पर बैतफगे कने बैतनिय्याह ग्रांऐ दे बखे पुज्जा, तां उनी अपणे दों चेलयां जो ऐ बोली करी भेजया,"},{"book":"लूका","chapter":"19","verse":"30","text":"सामणे दे ग्रां च जा, कने ओथु पुजदे ही तुहांजो इक गधिया दा बच्चा बन्नया मिलणा है, उदे उपर हिली कोई नी बैठया था, सै खुंडे च बन्नया होणा उसयो खोली करी लेई ओआ।"},{"book":"लूका","chapter":"19","verse":"31","text":"“कने अगर कोई तुहांजो ला पुच्छे, की कजो खोला दे न, तां ऐ बोली देणा, कि प्रभु जो इसदी जरूरत है।”"},{"book":"लूका","chapter":"19","verse":"32","text":"जड़े चेले भेजयो थे, उना जाई करी सियुदा ही दिखया, जियां यीशुऐ बोलया था।"},{"book":"लूका","chapter":"19","verse":"33","text":"जालू सै गधे दे बच्चे जो खोला दे थे, तां उदे मालिके उना ला पुछया, “इसयो कजो खोला दे न?”"},{"book":"लूका","chapter":"19","verse":"34","text":"उना बोलया, “प्रभु जो इसदी जरूरत है।”"},{"book":"लूका","chapter":"19","verse":"35","text":"सै उसयो यीशुऐ बाल लेई आये कने अपणे कपड़े उदे उपर पाई दिते कने यीशु उस पर बैठी गिया।"},{"book":"लूका","chapter":"19","verse":"36","text":"जालू यीशु गधे पर बेईकरी जा दा था, तां मतयां लोकां अपणे कपड़े रस्ते च बछाई दिते।19:36 (2 राजा. 9:13)"},{"book":"लूका","chapter":"19","verse":"37","text":"यरूशलेम शेहरे जांदे बेले जालू यीशु जैतून रुखां दे पाहड़े दिया उतराईया च पुज्जा, तां चेलयां दी सारी मंडली उना सारे अनोखे कम्मा दिया बजा ने जड़े उना दिखयो थे, खुश होईकरी जोरे ने सारे परमेश्वरे दी स्तुति करणा लग्गे:"},{"book":"लूका","chapter":"19","verse":"38","text":"“धन्य हो सै राजा, जड़ा प्रभु दे नाऐ ने ओंदा है। स्वर्गे च शांति कने अम्बरे च महिमा हो।”19:38 (भज. 72:18-19, भज. 118:26)"},{"book":"लूका","chapter":"19","verse":"39","text":"तालू भिड़ा चे कितणे ही फरीसी उसयो बोलणा लग्गे, “गुरू जी, अपणे चेलयां जो ऐ गल्लां बोलणे तांई डांट।”"},{"book":"लूका","chapter":"19","verse":"40","text":"यीशुऐ जबाब दिता, “मैं तुसां ने बोलदा है, अगर ऐ लोक चुप रे, तां पथरां बोली पोंणा है।”"},{"book":"लूका","chapter":"19","verse":"41","text":"जालू यीशु यरूशलेम शेहरे बखे आया तां उस शेहरे जो दिखीकरी रोया।"},{"book":"लूका","chapter":"19","verse":"42","text":"कने बोलया, की तेरे तांई कितणा भला होंदा, कि तू, इस रोजे तू परमेश्वरे दिया शांतिया दियां गल्लां समझदा जड़ियां तिजो शान्ति दिन्दियां, पर हुण सै तेरिया नजरा ला लुक्की गियां न। 19:42 (व्य. 32:29, यशा. 6:9, 10)"},{"book":"लूका","chapter":"19","verse":"43","text":"“क्योंकि सै दिन तिजो पर ओणे न जालू तेरे दुशमणा हर तरफा ला शेहर पर हमला करणा है, कने चारो पासे ला तुहांजो दबाई देणा है।"},{"book":"लूका","chapter":"19","verse":"44","text":"तेरे दुशमणा पूरी तराह ने शेहरे जो खत्म करी देणा कने तेरे सारे लोकां जो मारी देणा, कने तिजो च पथरे पर पथर भी नी छडणा है; क्योंकि तू सै मोका नी पछेणया जालू परमेश्वर तिजो बचाणे तांई आया था।”"},{"book":"लूका","chapter":"19","verse":"45","text":"तालू सै मंदरे च जाई करी बेचणे बालयां जो बाहर कडणा लग्गा।"},{"book":"लूका","chapter":"19","verse":"46","text":"कने यीशुऐ उना जो बोलया, पबित्र शास्त्र च लिखया है की, मेरा घर प्राथना दा घर होणा, पर तुसां तां इसयो डाकुआं ला भरुईयो गुफा सांई बणाई दितया है।19:46 (यशा. 56:7, यिर्म. 7:11)"},{"book":"लूका","chapter":"19","verse":"47","text":"कने सै हर रोज मंदरे च उपदेश दिन्दा था: कने बड्डे याजक कने यहूदी व्यवस्था जो सिखाणे बालयां कने बड्डे लोक उसयो मारणे दा मोका तोपदे रेंदे थे।"},{"book":"लूका","chapter":"19","verse":"48","text":"पर कोई तरिका नी तोपी सके; की ऐ कियां करणा, क्योंकि सारे लोक उसयो बड्डे चाऐ ने सुणदे थे।"}]}