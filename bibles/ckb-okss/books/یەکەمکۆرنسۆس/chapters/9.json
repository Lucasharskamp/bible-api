{"data":[{"book":"یەکەم کۆرنسۆس","chapter":"9","verse":"1","text":"ئایا سەربەست نیم؟ ئایا نێردراو نیم؟ ئایا عیسای خاوەن شکۆمانم نەبینیوە؟ ئایا ئێوە ئەنجامی ئەو کارە نین کە یەزدان لە ڕێگەی منەوە کردوویەتی؟"},{"book":"یەکەم کۆرنسۆس","chapter":"9","verse":"2","text":"ئەگەر هاتوو بۆ خەڵکی دیکە نێردراو نەبم، ئەوا بۆ ئێوە نێردراوم، چونکە ئێوە مۆری نێردراویێتی منن لە مەسیحدا."},{"book":"یەکەم کۆرنسۆس","chapter":"9","verse":"3","text":"بۆ ئەوانەی دادوەریم دەکەن ئەمەیە بەرگریم:"},{"book":"یەکەم کۆرنسۆس","chapter":"9","verse":"4","text":"ئایا مافی خواردن و خواردنەوەمان نییە؟"},{"book":"یەکەم کۆرنسۆس","chapter":"9","verse":"5","text":"ئایا مافمان نییە خانمێکی باوەڕدار بکەینە هاوسەر و هاوڕێمان لە گەشتەکانماندا، وەک نێردراوانی دیکە و براکانی مەسیح و پەترۆس9‏:5 یۆنانی: کێفاس‏.‏؟"},{"book":"یەکەم کۆرنسۆس","chapter":"9","verse":"6","text":"یاخود تەنها من و بەرناباس ئەو مافەمان نییە، دەبێت هەر ئیش بکەین؟"},{"book":"یەکەم کۆرنسۆس","chapter":"9","verse":"7","text":"کێ هەبووە بە خەرجی خۆی سەربازیی کردبێت؟ کێ ڕەزێک دەچێنێت و لە بەروبوومەکەی ناخوات؟ یان کێ شوانایەتی مێگەلێک دەکات و لە شیرەکەی ناخوات؟"},{"book":"یەکەم کۆرنسۆس","chapter":"9","verse":"8","text":"ئەم قسانە وەک مرۆڤ دەکەم؟ ئایا تەوراتیش ئەمانە ناڵێت؟"},{"book":"یەکەم کۆرنسۆس","chapter":"9","verse":"9","text":"چونکە لە تەوراتی موسا نووسراوە: ﴿لە کاتی گێرەکردن دەمی گا مەگرە.﴾9‏:9 دواوتار 25‏:4‏.‏ ئایا خودا بایەخ بە گا دەدات؟"},{"book":"یەکەم کۆرنسۆس","chapter":"9","verse":"10","text":"بێگومان لە پێناو ئێمە وای فەرمووە، مەگەر نە؟ بەڵێ، لە پێناوی ئێمەدا نووسراوە، چونکە ئەوەی دەکێڵێت پێویستە بە هیواوە بکێڵێت، ئەوەی گێرە دەکات بەو هیوایە دەیکات کە بەشی لە بەرهەمەکەدا هەبێت."},{"book":"یەکەم کۆرنسۆس","chapter":"9","verse":"11","text":"ئەگەر ئێمە شتی ڕۆحیمان بۆتان چاندووە، ئایا زۆرە ئەگەر شتی ماددی لە ئێوە بدروینەوە؟"},{"book":"یەکەم کۆرنسۆس","chapter":"9","verse":"12","text":"ئەگەر خەڵکی دیکە مافی پشتگیرییان9‏:12 مەبەستی پشتگیری ماددییە.‏ لەسەرتانە، ئایا ئێمە لەپێشتر نین؟"},{"book":"یەکەم کۆرنسۆس","chapter":"9","verse":"13","text":"ئایا نازانن ئەوانەی خزمەتی پەرستگا دەکەن لە شتەکانی پەرستگا دەخۆن، ئەوانەی خزمەتی قوربانگاش دەکەن لە قوربانگادا بەشدارن؟"},{"book":"یەکەم کۆرنسۆس","chapter":"9","verse":"14","text":"بە هەمان شێوە مەسیحی خاوەن شکۆ فەرمانی داوە، ئەوانەی کە مزگێنی ڕادەگەیەنن گوزەرانیان لەسەر مزگێنییە."},{"book":"یەکەم کۆرنسۆس","chapter":"9","verse":"15","text":"بەڵام هیچ یەکێک لەم مافانەم بەکارنەهێناوە. ئەوانەش نانووسم، تاکو بۆ من ئاوا بێت، چونکە مردنم باشترە لەوەی یەکێک شانازیم پووچەڵ بکاتەوە."},{"book":"یەکەم کۆرنسۆس","chapter":"9","verse":"16","text":"ئەگەر مزگێنی بدەم شانازیم نییە، لەبەر ئەوەی پێویستە و خراوەتە ئەستۆم. قوڕبەسەرم ئەگەر مزگێنی نەدەم!"},{"book":"یەکەم کۆرنسۆس","chapter":"9","verse":"17","text":"ئەگەر خۆبەخش ئەوە بکەم، ئەوا پاداشت دەکرێم. بەڵام ئەگەر بە ناچاری بێت، ئەوا متمانەی بریکاریەتیم دراوەتێ."},{"book":"یەکەم کۆرنسۆس","chapter":"9","verse":"18","text":"ئیتر پاداشتم چییە؟ ئەوەیە کاتێک مزگێنی دەدەم، بەخۆڕایی مزگێنی بدەم و داوای مافی تەواوی خۆم وەکو مزگێنیدەر نەکەم."},{"book":"یەکەم کۆرنسۆس","chapter":"9","verse":"19","text":"هەرچەندە سەربەستم و سەر بە هیچ کەسێک نیم، بەڵام خۆم کردە کۆیلەی هەمووان تاکو زۆر کەس بۆ مەسیح بەدەستبهێنم."},{"book":"یەکەم کۆرنسۆس","chapter":"9","verse":"20","text":"بۆ جولەکە خۆم وەک جولەکە لێکرد، تاکو جولەکە بەدەستبهێنم. بۆ ئەوانەی لەژێر سایەی شەریعەتن9‏:20 شەریعەتی موسا.‏، خۆم وەک کەسێک لێکرد کە لەژێر سایەی شەریعەتدا بێت، هەرچەندە لەژێر سایەی شەریعەتدا نیم، تاکو ئەوانە بەدەستبهێنم کە لەژێر سایەی شەریعەتن."},{"book":"یەکەم کۆرنسۆس","chapter":"9","verse":"21","text":"بۆ ئەوانەی بێ شەریعەتن، خۆم وەک بێ شەریعەت لێکرد، هەرچەندە بێ شەریعەتی خودا نیم، بەڵکو لەژێر سایەی شەریعەتی مەسیحدام، تاکو ئەوانە بەدەستبهێنم کە بێ شەریعەتن."},{"book":"یەکەم کۆرنسۆس","chapter":"9","verse":"22","text":"بۆ لاوازان بوومە لاواز، تاکو لاوازەکان بەدەستبهێنم. بۆ هەمووان بوومە هەموو شتێک، تاکو بە هەر شێوەیەک بێت هەندێک ڕزگار بکەم."},{"book":"یەکەم کۆرنسۆس","chapter":"9","verse":"23","text":"هەموو ئەمانە لە پێناوی پەیامی ئینجیلدا دەکەم، تاکو تێیدا بەشدار9‏:23 بەشداری لە بەرەکەتی ئینجیلی مەسیح.‏ بم."},{"book":"یەکەم کۆرنسۆس","chapter":"9","verse":"24","text":"ئایا نازانن هەموو ئەوانەی لە گۆڕەپان ڕادەکەن، هەموو ڕادەکەن، بەڵام تەنها یەکێک خەڵات دەکرێت؟ کەواتە ڕابکەن تاوەکو خەڵاتەکە بەدەستبهێنن."},{"book":"یەکەم کۆرنسۆس","chapter":"9","verse":"25","text":"هەر یەکێک ململانێ بکات لە هەموو شتێک خۆ ڕادەگرێت. ئەوانە تاکو تاجێکی لەناوچوو بەدەستبهێنن، بەڵام هی ئێمە لەناو نەچووە."},{"book":"یەکەم کۆرنسۆس","chapter":"9","verse":"26","text":"کەواتە ڕادەکەم نەک وەکو یەکێک ئامانجی نەبێت، بۆکسێن دەکەم نەک وەک لە هەوا بدەم."},{"book":"یەکەم کۆرنسۆس","chapter":"9","verse":"27","text":"بەڵکو لەگەڵ لەشم توند دەبم و دەیکەمە کۆیلە، نەوەک لەدوای ئەوەی بۆ خەڵکی دیکە جاڕم داوە، خۆم ڕەت بکرێمەوە."}]}