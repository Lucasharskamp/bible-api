{"data":[{"book":"مزامیر","chapter":"61","verse":"1","text":"ای خدا، فریادم را بشنو و دعای مرا اجابت فرما!"},{"book":"مزامیر","chapter":"61","verse":"2","text":"از این دیار غریب، تو را به کمک می‌طلبم. مرا که فکرم پریشان است به پناهگاهی امن هدایت کن."},{"book":"مزامیر","chapter":"61","verse":"3","text":"زیرا تو در برابر دشمنانم حامی و پناهگاه من بوده‌ای."},{"book":"مزامیر","chapter":"61","verse":"4","text":"بگذار تمام عمرم در خیمهٔ تو ساکن شوم و در زیر سایهٔ بالهای تو پناه گیرم."},{"book":"مزامیر","chapter":"61","verse":"5","text":"خدایا، تو قولهایی را که داده‌ام، شنیده‌ای، و برکاتی را نصیبم ساخته‌ای که به کسانی که نام تو را گرامی می‌دارند، می‌بخشی."},{"book":"مزامیر","chapter":"61","verse":"6","text":"به پادشاه عمر طولانی عطا کن تا سالیان سال سلطنت کند."},{"book":"مزامیر","chapter":"61","verse":"7","text":"باشد که تا ابد در حضور تو ای خدا، او حکومت کند. او را با محبت و وفاداری خود محافظت فرما."},{"book":"مزامیر","chapter":"61","verse":"8","text":"پس همیشه تو را ستایش خواهم کرد و هر روز به قولهایی که به تو داده‌ام وفا خواهم نمود."}]}