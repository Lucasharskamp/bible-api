{"data":[{"book":"୧ କରିନ୍ତିୟ","chapter":"8","verse":"1","text":"ଦିୟାମ୍‌କାଙ୍ଗ୍‌ ସିନି ବଗ୍‌ ବିସୟ୍‌ତାନ୍‌ ନା ମାଟା ଇକା, ମା ୱିଜେରିଙ୍ଗ୍‌ ବୁଦି ମାନାତ୍‌ ଇଜି ମିର୍‌ ଆମାକା ୱେର୍‌ସିନିଦେର୍‌, ଆକା ମାପ୍‌ ନେସ୍‌ନାପ୍‌ । ବୁଦି ଲୋକ୍‌ତିଙ୍ଗ୍‌ ଆକାର୍‍ କିନାତ୍‌, ମାତର୍‌ ଜିବନ୍‌ନୋନିମାଣୁକୁ ଲୋକ୍‌ତିଙ୍ଗ୍‌ ମିସାକିନାତ୍‌ ।"},{"book":"୧ କରିନ୍ତିୟ","chapter":"8","verse":"2","text":"ଜଦି ଏନ୍‌ ଇନିକା ନେସ୍‌ତାମାନା ଇଜି ଏତ୍‌ କିନାନ୍‌, ଆର୍‌ତିଙ୍ଗ୍‌ ୱାନିନ୍ଦି ଏଣ୍ତେସ୍‌ ନେସ୍‌ନିକା ମାନାତ୍‌, ୱାନ୍‌ ଇୟାସାନ୍ଧି ଆୟାୱାଜା ନେସ୍‌ଏନ୍‌ ।"},{"book":"୧ କରିନ୍ତିୟ","chapter":"8","verse":"3","text":"ଜଦି ଏନ୍‌ ମାପୁରୁଙ୍ଗୁଁ ଜିବନ୍‌ନୋନାନ୍‌, ୱାନିଙ୍ଗ୍‌ ମାପୁରୁ ନେସ୍‌ନାନ୍‌ ।"},{"book":"୧ କରିନ୍ତିୟ","chapter":"8","verse":"4","text":"ଆଦେଙ୍ଗ୍‌ ବମେଆଙ୍ଗ୍‌ ସିନି ବଗ୍‌ ଉଣି ବିସୟ୍‌ତାନ୍‌ ମାପ୍‌ ନେସ୍‌ନାପ୍‌ ଜେ, ଦୁନିଆଦୁ ଦିୟାମ୍‍ ଇଜି ଇନିକା ସିଲେତ୍‌, ମାରି ଅରେନ୍‍ ମାପୁରୁଙ୍ଗୁଁ ଡ଼ିସ୍‌ତିଙ୍ଗ୍‌ ଏନ୍‌ ସିଲେନ୍‌ ।"},{"book":"୧ କରିନ୍ତିୟ","chapter":"8","verse":"5","text":"ଇରିଙ୍ଗ୍‌ ମୁସ୍‌କୁପୁର୍‌ତୁ ଆପିତ୍‌ ମାରି ଦୁନିଆଦୁ ଆପିତ୍‌, ଆମାୱାନିକାଙ୍ଗ୍‌ ଦିୟାମ୍‌ ଇଜି ଇନାର୍‍, ଜଦି ୱାକ୍‌ ତେବାଦେଙ୍ଗ୍‌ ଆଟ୍‌ନେମାନେ, ଇୟାୱାଜା ଗାଦି “ଦିୟାମ୍‌କୁ” ମାରି ଗାଦି “ପ୍ରବୁରୁ” ତେବାନାର୍‌ ।"},{"book":"୧ କରିନ୍ତିୟ","chapter":"8","verse":"6","text":"ମାତର୍‌ ମା ଅରେନ୍‌ମାତର୍‌ ମାପୁରୁ, ଆମା ବୁବାଦିମାଣୁକୁ ୱିଜୁ ବିସୟ୍‌ ତିଆର୍‌ ଆତାମାନାତ୍‌, ମାରି ମାଡୁ ୱାନି ଉଣ୍ତିଙ୍ଗ୍‌ ଜିତିମାନିକା, ମାରି ଅରେନ୍‌ମାତର୍‌ ପ୍ରବୁ, ଜିସୁ କ୍ରିସ୍ତ, ୱାନି ମାଣ୍‌କୁ ୱିଜୁ ବିସୟ୍‌ ତିଆର୍‌ ଆତାମାନାତ୍‌ ମାରି ୱାନିମାଣୁକୁ ମାଡୁ ଜିତିମାନିକା ।"},{"book":"୧ କରିନ୍ତିୟ","chapter":"8","verse":"7","text":"ମାତର୍‌ ୱିଜେରେ ଇୟା ସତ୍‍ ନେସ୍‌ଏର୍‌; ଏସ ଲୋକ୍‌ ଇୟାସାନ୍ଦିବା ଦିୟାମ୍‌ ମାନାତ୍‌ ଇଜି ଅଡ଼୍‍ବିଜି ଦିୟାମ୍‍କାଙ୍ଗ୍‌ ସିନି ବଗ୍‌ ତିନାର୍‌, ମାରି ୱାରି ବୁଦି ଦୁର୍ବଲ୍, ଆଦେଙ୍ଗ୍‌ ଆୟା କାଦି ଉଣି ମାଣ୍‌କୁ ୱାର୍‌ କାରାପ୍‌ ଆନାର୍‌ ।"},{"book":"୧ କରିନ୍ତିୟ","chapter":"8","verse":"8","text":"ମାତର୍‌ କାଦିଦାନ୍‌ ମାପୁରୁଦି ୱାଲେ ମା ଜାଣାସିନା ଇନିକା ବାଦେଲେ ଆଏତ୍‍; ଉଣୁଇତିଙ୍ଗ୍‌ ମାଙ୍ଗିଁ ଇନିକା ଆଏତ୍‍, ମାରି ଉଟିଆଙ୍ଗାଁ ମାଙ୍ଗିଁ ଇନିକା ପୁଟ୍‌ଏତ୍‌ ।"},{"book":"୧ କରିନ୍ତିୟ","chapter":"8","verse":"9","text":"ମାତର୍‌ ଜାଗାର୍‌ତା, ଏସ୍ତିୱାଲେ ମି ଇୟା ଅଦିକାର୍‌ ଏଣ୍ତେସ୍‌ ଦୁର୍ବଳ୍‌ଦିକାର୍‌ ତାକାନି କାରଣ୍‌ ଆଏତ୍‍ ।"},{"book":"୧ କରିନ୍ତିୟ","chapter":"8","verse":"10","text":"ଇରିଙ୍ଗ୍‌ ବୁଦି ଜେ ମିର୍‌, ମିଙ୍ଗିଁ ଜଦି ଏନ୍‌ ମନ୍ଦିର୍‌ତୁ ଉଣିମାନୁ ବାସ୍‌ନିକା ସୁଣାନ୍‌, ଆର୍‌ତିଙ୍ଗ୍‌ ୱାନ୍‌ ମୋନ୍‌ତୁ ଦୁର୍ବଲ୍ ବିସ୍‌ବାସି ଆତିମାରିଙ୍ଗ୍‌ବା ଇନିକା ବଗ୍‌ ତିନ୍‌ଡ୍ରେଙ୍ଗ୍‌ ୱେଡ଼ିକା ଆଏନ୍‍ ?"},{"book":"୧ କରିନ୍ତିୟ","chapter":"8","verse":"11","text":"ଆର୍‌ତିଙ୍ଗ୍‌ ଆମା ଦୁର୍ବଲ୍ ବିସ୍‌ବାସ୍‌ତି ତଡ଼ାନ୍‌ ଉଣ୍ତିଙ୍ଗ୍‌ କ୍ରିସ୍ତ ସାତା ମାର୍‌ର୍ହାନ୍‌, ୱାନ୍‌ ମି “ବୁଦିଦାନ୍‌” ନାସ୍ଟୁ ଆଜିନାତ୍‍ ।"},{"book":"୧ କରିନ୍ତିୟ","chapter":"8","verse":"12","text":"ଇୟାପ୍ରକାର୍‌ତାନ୍‌ ତଡ଼ାନ୍‌କା ବିରୁଦ୍‌ତାନ୍‌ ପାପ୍‌ କିଜି ମାରି ୱାରି ସାସ୍‌ସିଲି ବୁଦିଦିଙ୍ଗ୍‌ ଡାକ୍‌ସି ମିର୍‌ କ୍ରିସ୍ତଦି ବିରୁଦ୍‌ତାନ୍‌ ପାପ୍‌ କିଜିନିଦେର୍‌ ।"},{"book":"୧ କରିନ୍ତିୟ","chapter":"8","verse":"13","text":"ମାରି ଜଦି ଆମା କାଦି ନା ତଡ଼ାନ୍‌ତି ୱେର୍‌ଏ ଆଜି ୱାନିଙ୍ଗ୍‌ ପାପ୍‌ ସାରିଦାନ୍‌ ତର୍‌ସି ଅନାତ୍‌, ଇୟାଉଣ୍ତିଙ୍ଗ୍‌ ନାନ୍‌ ଏସ୍‌କାଙ୍ଗ୍‌ବା କାଣ୍ତା ତିନ୍‌ଏ ।"}]}