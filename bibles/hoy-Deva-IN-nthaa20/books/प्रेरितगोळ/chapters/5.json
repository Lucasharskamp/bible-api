{"data":[{"book":"प्रेरितगोळ","chapter":"5","verse":"1","text":"हनन्याह हेसुर इन ऊंद मंळसा ईरोन, अदिक आव तान हिंग्स सफीरा अन सांगुळ तान थ्वाळासा जागा मारदुन."},{"book":"प्रेरितगोळ","chapter":"5","verse":"2","text":"अदिक आव आ जागा अन दाम दा टु थ्वाळासा पैस्या ईट बुटुन; अदिक ईद मात आऊन हिंग्स भी जानसोर, अदिक अदुर मिग्द भाग तनकु प्रेरितगोळ्द कालगोळ मुंद ईट बुटुन."},{"book":"प्रेरितगोळ","chapter":"5","verse":"3","text":"पतरस अंदुन, “हे हनन्याह! शैतान नीन मन दा ईद मात ह्यांग हाक्त कि नी पवित्र आत्मा से ख्वाटा माताळ्या, अदिक जागा अन दाम दा टु येनारा ईट्या?"},{"book":"प्रेरितगोळ","chapter":"5","verse":"4","text":"यागासताका अद नीन हात्‍ती ईत्‍त, येन अद जागा अपमान ईतीदील? अदिक याग अद मारेत रा येन अदुर किमत नीन अधिकार दा ईला ईरोद? अदिक नी ई मात इन तान मन दा येती बिचार माळ्द? नी मंळसागोळ से ईला, लेकीन परमेश्वर से ख्वाटा माताळ्द.”"},{"book":"प्रेरितगोळ","chapter":"5","verse":"5","text":"ई मातगोळ केळकु हनन्याह बिदोदुन अदिक जीव बिट बुटुन, अदिक सप्पा केळावाळेर मा धोळ्द अंज्क तुम्मेत."},{"book":"प्रेरितगोळ","chapter":"5","verse":"6","text":"बाक हारोद मंळसागोळ यदकु आऊन सकोली तयार माळदुर अदिक आऊन लाश व्हार्या ओतकु नळ्स बुटुर."},{"book":"प्रेरितगोळ","chapter":"5","verse":"7","text":"लगभग मुर तास इन बाद्दा आऊन हिंग्स, जो येनारा आगीत ईला जान्सकु, बुळ्क बंदुर."},{"book":"प्रेरितगोळ","chapter":"5","verse":"8","text":"आग पतरस आकिन से अंदुन, “नानी हेळ येन नीव अद जागा इटुर दा अच मार बुटीदीर?” आक अंदुर, “हव, इटुर दा अच.”"},{"book":"प्रेरितगोळ","chapter":"5","verse":"9","text":"पतरस आकिन से अंदुन, “ईद येन मात हुन कि नीव येढ्ढु मुंदुर प्रभु अन्द आत्मा अन परीक्षा साटी ऊंद मन माळदीर? नोळ, नीन गांड्ड उक नळसावाळेर दरवाजा मा अच निदुरकु आर, अदिक नीनी भी व्हार्या ओतार.”"},{"book":"प्रेरितगोळ","chapter":"5","verse":"10","text":"आग आक तुरन्त आऊन कालगोळ मा बिद्दुर, अदिक सोतोदुर; अदिक हारोद मंळसागोळ बुळ्क बंदकु आकी सोतकु नोळदुर, अदिक व्हार्या वोतकु आकिन गांड्ड उन हात्‍ती नळ्स बुटुर."},{"book":"प्रेरितगोळ","chapter":"5","verse":"11","text":"सप्पा मंडली मा अदिक ई मातगोळ्द सप्पा केळावाळेर मा धोळ्द अंज्क तुम्मेत."},{"book":"प्रेरितगोळ","chapter":"5","verse":"12","text":"प्रेरितगोळ्द कयगोळ देल हापाळ चमत्कार अदिक अदभुत क्याल्सा लॉकुर न्याड्या दा तोर्सकु आगतोगोव, अदिक आंदुर सप्पा ऊंद मन आगकु सुलैमान उन छपर्या दा जमा आगतोगोर."},{"book":"प्रेरितगोळ","chapter":"5","verse":"13","text":"लेकीन हापाळ दा टु यारीकु ईद हिम्मत ईला आगतोगोद कि आंदुर दा होगकु मिलुसेव; तरी लॉकुर आंदुर्द बळाई माळतोगोर."},{"book":"प्रेरितगोळ","chapter":"5","verse":"14","text":"विश्वास माळावाळेर हापाळ सा मंळसा अदिक आर्तेर मंडलीगोळ दा धोळ्द संख्या दा सिक्त ईत्‍तुर."},{"book":"प्रेरितगोळ","chapter":"5","verse":"15","text":"ईल ताका कि लॉकुर बिमारगोळी सळकगोळ मा तन तनकु, व्हर्सगोळ मा मिंग्स बुळतोगोर कि याग पतरस बंदान, रा आऊन सावली अच आंदुर दा टु यारदारा मा बिदोगुल."},{"book":"प्रेरितगोळ","chapter":"5","verse":"16","text":"यरूशलेम इन आसपास इन नगरगोळ से भी हापाळ लॉकुर बिमारगोळ अदिक अशुध्द आत्मागोळ्द सतुस्द लॉकुरी तन तनकु, जमा आगतोगोर, अदिक सप्पा वळ्लेर माळकु आगोर."},{"book":"प्रेरितगोळ","chapter":"5","verse":"17","text":"आग महायाजक अदिक आऊन सप्पा संगी जो सदूकीगोळ्द पंथ नोर ईरोर, जलनखोरी देल तुम्मेदुर."},{"book":"प्रेरितगोळ","chapter":"5","verse":"18","text":"अदिक प्रेरितगोळी हुडुकु बंदीगृह दा बंद माळ बुटुर."},{"book":"प्रेरितगोळ","chapter":"5","verse":"19","text":"लेकीन ईळ्ल इक प्रभु उन ऊंद स्वर्गदूत बंदीगृह अन्द दरवाजा तेरूकु आंदरी व्हार्या तनकु अंदुन,"},{"book":"प्रेरितगोळ","chapter":"5","verse":"20","text":"“होगी, मंदिर दा निदुरकु ई व्हाशोद जीवन इन सप्पा मातगोळ लॉकुरी केळसी.”"},{"book":"प्रेरितगोळ","chapter":"5","verse":"21","text":"आंदुर ईद केळकु व्हातुर आगतेला अच मंदिर दा होगकु शिक्षा कोळली कुरतुर."},{"book":"प्रेरितगोळ","chapter":"5","verse":"22","text":"लेकीन अधिकारीगोळ अल पोहचुस्कु आंदरी बंदीगृह दा नोळीदील, अदिक वापस बंदकु बातणी कोट्टुर,"},{"book":"प्रेरितगोळ","chapter":"5","verse":"23","text":"“नाव बंदीगृह अक हापाळ सावधानी देल बंद माळकु, अदिक पहरेदारगोळी व्हार्या दरवाजागोळ मा निदुरकु नोळदेव; लेकीन याग तेरदेव, रा बुळ्क याऊ सिक्‍कीदील.”"},{"book":"प्रेरितगोळ","chapter":"5","verse":"24","text":"याग मंदिर इन सरदार अदिक प्रधान याजक ई मातगोळी केळदुर, आंदरी समझ दा बंदीदिल कि प्रेरितगोळ्द येन आत अदिक ईग येन आदीत!"},{"book":"प्रेरितगोळ","chapter":"5","verse":"25","text":"ईटुर दा यावारा बंदकु आंदरी हेळदुन, “नोळी, यारी नीव बंदीगृह दा बंद ईटीदीर, आ मंळसागोळ मंदिर दा निदुरकु लॉकुरी शिक्षा कोळेत्यार.”"},{"book":"प्रेरितगोळ","chapter":"5","verse":"26","text":"आग सरदार, अधिकारीगोळ सांगुळ होगकु, आंदरी तंदुन, लेकीन ताकत देल ईला, यतिकी आंदुर लॉकुर से अंजतोगोर कि नाम मा पथराव माळबाळुल."},{"book":"प्रेरितगोळ","chapter":"5","verse":"27","text":"आंदुर प्रेरितगोळी तनकु महासभा अन्द मुंद निदुरूस बुटुर; अदिक महायाजक आंदुर से पूछताछ माळदुन,"},{"book":"प्रेरितगोळ","chapter":"5","verse":"28","text":"५:२८ मत्ती २७:२५“येन नाव नीमी कठोर आग्या कोटीदील कि नीव ई हेसुर देल शिक्षा कोळ बाळेतीर? तरी भी नोळी, नीव सप्पा यरूशलेम इक तान शिक्षा देल तुम बुट्टीर अदिक आ मंळसा अन्द खुन नाम कुतक्या मा तरोद चाहासतीर.”"},{"book":"प्रेरितगोळ","chapter":"5","verse":"29","text":"आग पतरस अदिक दुसरा प्रेरितगोळ उत्‍तर कोट्टुर, “मंळसागोळ्द आग्या से वाळुसकु परमेश्वर उन आग्या अन्द पालन माळोद अच नाम्द कर्तव्य आद."},{"book":"प्रेरितगोळ","chapter":"5","verse":"30","text":"नाम आप्प दादागोळ्द परमेश्वर यीशु उक सोत्‍तुर दा टु जित्‍ता माळदुन, यारी नीव क्रूस मा येर्सकु कोंद बुटीदीर."},{"book":"प्रेरितगोळ","chapter":"5","verse":"31","text":"आऊक अच परमेश्वर शासक अदिक उद्धारकर्ता ठहरूस्कु, तान ऊमा कय मा नेग्द बुट्टुन, कि आव इस्त्राएलगोळी मन तिर्गुसोद ताकत अदिक पापगोळ्द माफ प्रदान माळुल."},{"book":"प्रेरितगोळ","chapter":"5","verse":"32","text":"नाव ई मातगोळ गवाह आयेव अदिक हांगा पवित्र आत्मा भी, यारी परमेश्वर आंदरी कोटान जो आऊन आग्या मान्सतार.”"},{"book":"प्रेरितगोळ","chapter":"5","verse":"33","text":"ईद केळकु आंदुर सिट्टी होट बंदुर, अदिक प्रेरितगोळी कोंद बुळोद चाहासदुर."},{"book":"प्रेरितगोळ","chapter":"5","verse":"34","text":"लेकीन गमलीएल हेसुर इन ऊंद फरीसी जो व्यवस्था अन शिक्षक अदिक सप्पा लॉकुर दा मानवाईक ईरोन, न्याय सभा दा निदुरकु प्रेरितगोळी थ्वाळासा समय इन साटी व्हार्या माळोद आग्या कोट्टुन."},{"book":"प्रेरितगोळ","chapter":"5","verse":"35","text":"आग आव अंदुन, “हे इस्त्राएलगोळा, नीव जो येनारा ई मंळसागोळ सांगुळ माळोद चाहासतीर, सोच विचार माळकु माळेतीर."},{"book":"प्रेरितगोळ","chapter":"5","verse":"36","text":"यतिकी ई दिनगोळ से पयले थियूदास ईद अनतेला अच विद्रोह अन्द झंडा नेगदीदुन, कि ना भी येनारा आईन; अदिक कम से कम नाक सौ मंळसा आऊन सांगुळ आगेदुर, लेकीन आव कोन्सुसकु आदुन अदिक यास लॉकुर आऊक मान्सतोगोर, सप्पा तितर बितर आदुर अदिक मिट्सेदुर."},{"book":"प्रेरितगोळ","chapter":"5","verse":"37","text":"अदुर बाद्दा जनगणना अन्द दिनगोळ दा गलील दा ईरावाळा यहूदा विद्रोह दा ताल्ला नेगदुन, अदिक थ्वाळासा लॉकुरी तान दी माळ कोंडुन; अदिक आव भी नाश आगेदुन अदिक यास लॉकुर आऊक मान्सतोगोर, सप्पा तितर बितर आगेदुर."},{"book":"प्रेरितगोळ","chapter":"5","verse":"38","text":"इदुरसाटी ईग ना नीम से अनतीन, ई मंळसागोळ से दुर अच ईरी अदिक इंदरी होगगोळी; यतिकी अगर ईद न्याय या क्याल्सा मंळसागोळ दी टु आद आग रा मिटुसेदीत;"},{"book":"प्रेरितगोळ","chapter":"5","verse":"39","text":"लेकीन अगर परमेश्वर उन दी टु आद, रा नीव आंदरी यागलु मिटुस सकतीदिल. ईलारा हिंग आगबाळुल कि नीव परमेश्वर से भी लळुसावाळेर ठहरूसी. आग सभा अन लॉकुर गमलीएल उन मात मान्स कोंडुर.”"},{"book":"प्रेरितगोळ","chapter":"5","verse":"40","text":"अदिक प्रेरितगोळी कार्सकु बळसुसदुर; अदिक ईद आदेश कोटकु बिट बुटुर कि यीशु उन हेसुर देल बाक यातोदु मात माळबाळेतीर."},{"book":"प्रेरितगोळ","chapter":"5","verse":"41","text":"प्रेरितगोळ ई मात देल खुश आगकु महासभा अन्द मुंदु टु अनतेला होटोदुर, कि नाव यीशु उन हेसुर इन साटी अपमानीत आगोद लायक रा ठहरूसदेव."},{"book":"प्रेरितगोळ","chapter":"5","verse":"42","text":"आंदुर रोज मंदिर दा अदिक मानोन मान्नी लगातार खुशखबरी इन प्रचार माळतोगोर अदिक कल्सतोगोर कि यीशु उच मसीह हुन."}]}