{"data":[{"book":"Yohannis","chapter":"15","verse":"1","text":"“Ani muka wayinii dhugaa ti; kan dhaabes Abbaa koo ti."},{"book":"Yohannis","chapter":"15","verse":"2","text":"Inni damee koo kan ija hin naqanne hunda muree gata; damee ija naqatu immoo akka inni caalaatti naqatuuf irraa qora."},{"book":"Yohannis","chapter":"15","verse":"3","text":"Isin dubbii ani isinitti dubbadheen amma qulqulluu dha."},{"book":"Yohannis","chapter":"15","verse":"4","text":"Na keessa jiraadhaa; anis isin keessa nan jiraadhaa. Akkuma dameen yoo muka wayiniitti jiraate malee ofuma isaatiin ija naqachuu hin dandeenye, isinis yoo na keessa jiraattan malee ija naqachuu hin dandeessan."},{"book":"Yohannis","chapter":"15","verse":"5","text":"“Ani muka wayinii ti; isini immoo dameewwan. Namni yoo na keessa jiraate, anis yoon isa keessa jiraadhe inni ija baayʼee naqata; isin narraa gargar baatanii homaa gochuu hin dandeessaniitii."},{"book":"Yohannis","chapter":"15","verse":"6","text":"Namni na keessa hin jiraanne akka damee gad gatamee goguu ti. Dameewwan akkanaa walitti qabamanii ibiddatti naqamu; ni gubamus."},{"book":"Yohannis","chapter":"15","verse":"7","text":"Isin yoo na keessa jiraattan, dubbiin koos yoo isin keessa jiraate, waanuma feetan kadhadhaa; innis isiniif ni kennama."},{"book":"Yohannis","chapter":"15","verse":"8","text":"Isin yoo ija baayʼee naqattanii fi yoo barattoota koo taatan, kanaan Abbaan koo ulfina argata."},{"book":"Yohannis","chapter":"15","verse":"9","text":"“Akkuma Abbaan na jaallatetti anis akkasuma isin jaalladheera. Egaa jaalala koo keessa jiraadhaa."},{"book":"Yohannis","chapter":"15","verse":"10","text":"Akkuma ani ajajawwan Abbaa kootii eegee jaalala isaa keessa jiraadhu, isinis yoo ajajawwan koo eegdan jaalala koo keessa ni jiraattu."},{"book":"Yohannis","chapter":"15","verse":"11","text":"Akka gammachuun koo isin keessa jiraatuu fi akka gammachuun keessanis guutuu taʼuuf ani waan kana isinitti himeera."},{"book":"Yohannis","chapter":"15","verse":"12","text":"Ajajni koo isa kana: Akkuma ani isin jaalladhetti isinis wal jaalladhaa."},{"book":"Yohannis","chapter":"15","verse":"13","text":"Eenyu iyyuu jaalala guddaa kan namni lubbuu isaa dabarsee michoota isaatiif kennu sana irra caalu hin qabu."},{"book":"Yohannis","chapter":"15","verse":"14","text":"Waan ani isin ajaje yoo raawwattan isin michoota koo ti."},{"book":"Yohannis","chapter":"15","verse":"15","text":"Garbichi waan gooftaan isaa hojjetu waan hin beekneef, ani siʼachi garboota isiniin hin jedhu. Qooda kanaa ani michoota isiniin jedheera; ani waanan Abbaa koo irraa dhagaʼe hundumaa isin beeksiseeraatii."},{"book":"Yohannis","chapter":"15","verse":"16","text":"Isinis akka dhaqxanii ija naqattaniif, iji keessanis akka jiraatuuf anatu isin filatee isin muude malee isin na hin filanne. Kunis akka Abbaan waan isin maqaa kootiin kadhattan kam iyyuu isinii kennuuf."},{"book":"Yohannis","chapter":"15","verse":"17","text":"Ajajni koo isa kana: Wal jaalladhaa."},{"book":"Yohannis","chapter":"15","verse":"18","text":"“Yoo addunyaan isin jibbe, akka inni isin dura na jibbe beekaa."},{"book":"Yohannis","chapter":"15","verse":"19","text":"Utuu isin kan addunyaa taatanii silaa addunyaan kan ofii isaa ni jaallata ture. Amma garuu waan ani addunyaa keessaa isin filadheef isin kan addunyaa miti. Kanaafuu addunyaan isin jibba."},{"book":"Yohannis","chapter":"15","verse":"20","text":"Dubbii ani, ‘Garbichi gooftaa isaa hin caalu’15:20 Yoh 13:16 jedhee isinitti hime sana yaadadhaa. Isaan erga na ariʼatanii, isinis ni ariʼatu. Yoo dubbii kootiif ajajaman, dubbii keessaniifis ni ajajamu."},{"book":"Yohannis","chapter":"15","verse":"21","text":"Isaan waan Isa na erge sana hin beekneef, sababii maqaa kootiitiif waan kana hunda isin irratti raawwatu."},{"book":"Yohannis","chapter":"15","verse":"22","text":"Utuu ani dhufee isaanitti himuu baadhee silaa cubbuu isaanitti hin taʼu ture. Amma garuu cubbuu isaaniitiif sababii dhiʼeeffatan hin qaban."},{"book":"Yohannis","chapter":"15","verse":"23","text":"Namni na jibbu Abbaa koos ni jibba."},{"book":"Yohannis","chapter":"15","verse":"24","text":"Utuu ani hojii namni biraa tokko iyyuu hin hojjetin gidduu isaaniitti hojjechuu baadhee silaa cubbuu isaanitti hin taʼu ture. Amma garuu utuma waan ani hojjedhe arganuu anas Abbaa koos jibbaniiru."},{"book":"Yohannis","chapter":"15","verse":"25","text":"Kunis akka dubbiin Seera isaanii keessatti, ‘Isaan akkasumaan na jibban’15:25 Far 35:19; 69:4 jedhamee barreeffame sun raawwatamuuf taʼe."},{"book":"Yohannis","chapter":"15","verse":"26","text":"“Jajjabeessaan ani Abbaa biraa isinii ergu, jechuunis Hafuurri Dhugaa inni Abbaa keessaa baʼu sun yommuu dhufutti waaʼee koo dhugaa baʼa."},{"book":"Yohannis","chapter":"15","verse":"27","text":"Isinis jalqabaa kaaftanii waan na wajjin turtaniif dhugaa baatu."}]}