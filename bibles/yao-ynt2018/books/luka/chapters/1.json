{"data":[{"book":"Luka","chapter":"1","verse":"1","text":"Ambuje che Teofilo: Ŵandu ŵajinji ŵatesile iŵakombwele kulemba kwa ukotopasyo asila ngani syasikopochele pa uweji."},{"book":"Luka","chapter":"1","verse":"2","text":"Ŵalembile mpela yatite pakusalilwa ni ŵandu ŵaŵasiweni ngani syo kwa meeso gao chitandile kundanda ni kuŵa achikatumetume ŵa Liloŵe lya Akunnungu."},{"book":"Luka","chapter":"1","verse":"3","text":"Kwapele ambuje che Teofilo, panamasile kuusosasosa usyene wose chambone kwa moŵa gamajinji, naiweni yambone kuti nannembele kwa uchenene mpela iyatite paakopochela,"},{"book":"Luka","chapter":"1","verse":"4","text":"kuti nomwe nkombole kuumanyilila usyene wa yeila yanjiganyikwe."},{"book":"Luka","chapter":"1","verse":"5","text":"Katema che Helode paŵaliji mwenye jwa ku Yudea, paliji ni jwambopesi jwa Akunnungu jumo liina lyao che Sakalia jwa mpingo wa ŵambopesi waukwimililwa ni che Abiya. Ŵankwawo ŵaŵilangagwa che Elisabeti, nombewo ŵaliji ŵa lukosyo lwa jwambopesi che Haluni."},{"book":"Luka","chapter":"1","verse":"6","text":"Wose ŵaŵili ŵaliji ŵambone paujo pa Akunnungu, achitamaga nkukamulisya makanyo ni malajisyo ga Ambuje pangali sambi."},{"book":"Luka","chapter":"1","verse":"7","text":"Nganaakola ŵanache pakuŵa che Elisabeti ŵaliji ngakuŵeleka, nombe wose ŵaŵili ŵaliji achekulwipe nnope."},{"book":"Luka","chapter":"1","verse":"8","text":"Lyuŵa limo che Sakalia pajaliji samu jao jakupanganya masengo ga chimbopesi pa Nyuumba ja Akunnungu,"},{"book":"Luka","chapter":"1","verse":"9","text":"Mpela iyatite pakusyoŵeleka che Sakalia ŵasagulikwe ni Akunnungu kwagudugudu, kuti ajinjile pa Nyuumba ja Ambuje atutumye ubani."},{"book":"Luka","chapter":"1","verse":"10","text":"Ŵandu wose ŵaŵasongangene ŵaliji paasa aninkupopela katema kakututumya ubani."},{"book":"Luka","chapter":"1","verse":"11","text":"Katumetume jwa kwinani jwa Ambuje jwankopochele che Sakalia ni kwima kundyo kwa chilisa cha kututumichisya ubani."},{"book":"Luka","chapter":"1","verse":"12","text":"Che Sakalia paŵammweni katumetume jwa kwinani ŵasupwiche ni kukamulwa ni lipamba."},{"book":"Luka","chapter":"1","verse":"13","text":"Nambo katumetume jwa kwinani ŵansalile, “Che Sakalia nkajogopa pakuŵa Akunnungu akupikene kupopela kwenu ni ŵankwenu che Elisabeti chammelechele mwanache jwannume, nomwe chimwaŵilanje a Yohana."},{"book":"Luka","chapter":"1","verse":"14","text":"Chinsangalale nnope ni ŵandu ŵajinji chachine ligongo lya kupagwa kwakwe."},{"book":"Luka","chapter":"1","verse":"15","text":"Chachiŵa jwankulu paujo pa Ambuje. Ngaang'wa divai ng'o, chalongoswe ni Mbumu jwa Akunnungu kutyochela nnutumbo mwa achikulugwe."},{"book":"Luka","chapter":"1","verse":"16","text":"Che Yohana chiŵausye ŵandu ŵajinji ŵa ku Isilaeli kwa Ambuje Akunnungu ŵao."},{"book":"Luka","chapter":"1","verse":"17","text":"Ŵelewo chiŵalongolele Ambuje akuno achilongoswaga ni machili ni mbumu mpela ji che Elia, kuti ŵalumbanye achatati ni achiŵana ŵao, chiŵatende ŵangakwajitichisya Akunnungu aŵanje ni nganisyo syambone ni kwaŵika chile ŵandu kwa Ambuje.”"},{"book":"Luka","chapter":"1","verse":"18","text":"Che Sakalia ŵammusisye katumetume jwa kwinani jo kuti, “Chichi chachichiimanyisye yeleyo? Pakuŵa uneji ni ŵankwangu tuchekulwipe.”"},{"book":"Luka","chapter":"1","verse":"19","text":"Katumetume jwa kwinani jo ŵaajanjile che Sakalia, “Une ni Gabulieli, katumetume jwa Akunnungu, ndumikwe kuŵecheta nomwe ni kunsalila ngani jambone ji."},{"book":"Luka","chapter":"1","verse":"20","text":"Mpikane, chimme jwangaŵelecheta, ngankombola kuŵecheta mpaka lyuŵa pachigakopochele gelego, pakuŵa nganingakulupilila maloŵe gangu, nombego chigatimile kwa katema kakwe.”"},{"book":"Luka","chapter":"1","verse":"21","text":"Kele katema ko ŵandu wose ŵaliji aninkwalindilila che Sakalia akuno achisimongaga kukaŵa kwao mu Nyuumba ja Akunnungu."},{"book":"Luka","chapter":"1","verse":"22","text":"Che Sakalia paŵakopweche paasa nganakombola kuŵecheta nawo. Nipele ŵandu ŵaimanyilile kuti aiweni yakwiwona mu Nyuumba ja Akunnungu. Ŵajendelechele kuŵecheta nawo kwa makono pakuŵa ŵaliji ngakuŵecheta."},{"book":"Luka","chapter":"1","verse":"23","text":"Paŵamalisisye moŵa gao ga kupanganya masengo ga umbopesi, che Sakalia ŵausile kumusi."},{"book":"Luka","chapter":"1","verse":"24","text":"Kanyuma kanandi che Elisabeti ŵankwawo che Sakalia ŵaliji pachiilu. Nganatyoka mu nyuumba katema ka miesi nsano."},{"book":"Luka","chapter":"1","verse":"25","text":"Achiŵechetaga kuti, “Yeleyi ni yambanganyichisye Ambuje, angamwisye ni kundyosyesya soni syangu paujo pa ŵandu.”"},{"book":"Luka","chapter":"1","verse":"26","text":"Pa mwesi wa sita wa chitumbo cha che Elisabeti, Akunnungu ŵantumile Gabulieli, katumetume jwa kwinani ajaule musi wa ku Nasaleti chilambo cha ku Galilaya."},{"book":"Luka","chapter":"1","verse":"27","text":"Ajaule kwa mwalimwalipe liina lyao che Maliamu juŵatomelwe ni jwannume, liina lyao che Yusufu, jwa lukosyo lwa che Daudi."},{"book":"Luka","chapter":"1","verse":"28","text":"Katumetume jwa kwinani ŵanjaulile ni kwasalila, “Ngunkomasya, mmwejo jundi ni upile! Ambuje ali pamo nomwe!”"},{"book":"Luka","chapter":"1","verse":"29","text":"Che Maliamu paŵagapilikene gele maloŵe go ŵasupwiche nnope ni kuganisya kuti chikomasyo chi malumbo gakwe chichi?"},{"book":"Luka","chapter":"1","verse":"30","text":"Katumetume jwa kwinani ŵansalile, “Che Maliamu, nkajogopa pakuŵa Akunnungu anonyelwe nomwe."},{"book":"Luka","chapter":"1","verse":"31","text":"Mpikane, chimme ŵa pachiilu, chimummeleche mwanache jwannume, nomwe chimummilanje Che Yesu."},{"book":"Luka","chapter":"1","verse":"32","text":"Jwelejo chaŵe jwankulu ni chaŵilanjikwe Mwana jwa Akumanani. Ambuje Akunnungu chiŵape umwenye wa che Daudi, Ambuje ŵao."},{"book":"Luka","chapter":"1","verse":"33","text":"Pelepo chachilulongosya lukosyo lwa che Yakobo moŵa gose pangali mbesi, ni umwenye wakwe ngauika kumbesi.”"},{"book":"Luka","chapter":"1","verse":"34","text":"Che Maliamu ŵanjanjile Katumetume jwa kwinani, “Ana chiikomboleche chinauli pakuŵa une ngangummanyilila jwannume?”"},{"book":"Luka","chapter":"1","verse":"35","text":"Katumetume jwa kwinani ŵanjanjile che Maliamu, “Mbumu jwa Akunnungu chantuluchile ni machili ga Akumanani chigammunichile mpela mmwilili, kwaligongo lyo, mwanache juchapagwe chaŵilanjikwe Jwanswela ni Mwana jwa Akunnungu."},{"book":"Luka","chapter":"1","verse":"36","text":"Atamuno che Elisabeti, alongo ajenu nombe ŵana chiilu cha mwana jwannume atamuno achekulwipe, awu mwesi wao wa sita kwa jwelejo juŵamanyiche ni ŵandu kuti ngakuŵeleka."},{"book":"Luka","chapter":"1","verse":"37","text":"Pakuŵa ngapagwa chindu changachikukomboleka kwa Akunnungu.”"},{"book":"Luka","chapter":"1","verse":"38","text":"Che Maliamu ŵatite, “Une ndili apano kapolo jwa Ambuje, ipanganyiche kwa une mpela intite pakusala.” Nipele katumetume jwa kwinani jula ŵajawile."},{"book":"Luka","chapter":"1","verse":"39","text":"Pangakaŵa, che Maliamu ŵalinganyisye ulendo ni ŵajawile kwa kwanguya mu musi umo wauli mu ikwesya ya ku Yuda."},{"book":"Luka","chapter":"1","verse":"40","text":"Kweleko, che Maliamu ŵajinjile mu nyuumba ji che Sakalia ni kwakomasya che Elisabeti."},{"book":"Luka","chapter":"1","verse":"41","text":"Che Elisabeti paŵapilikene chikomasyo chi che Maliamu, papopo mwanache juŵaliji nnutumbo mu che Elisabeti jwatungunyiche kwa kusangalala. Nombe che Elisabeti ŵalongweswe ni Mbumu jwa Akunnungu,"},{"book":"Luka","chapter":"1","verse":"42","text":"ŵanyanyisye, “Mpegwile upile kwapunda achakongwe wose ni jwele juchimummeleche jwana upile."},{"book":"Luka","chapter":"1","verse":"43","text":"Une ni ŵaani atamuno achikulugwe Ambuje ŵangu aiche kukwangu?"},{"book":"Luka","chapter":"1","verse":"44","text":"Nnole pambilikene pe chikomasyo chenu, kanache kakali nnutumbo mwangu katungunyiche nkusangalala."},{"book":"Luka","chapter":"1","verse":"45","text":"Ndi ni upile mmwejo unkulupilile kuti chigatyochele gantanjile Ambuje.”"},{"book":"Luka","chapter":"1","verse":"46","text":"Nombe che Maliamu ŵatite,"},{"book":"Luka","chapter":"1","verse":"47","text":"ni mbumu jangu jikusangalala ligongo lya Akunnungu, Nkulupusyo jwangu."},{"book":"Luka","chapter":"1","verse":"48","text":"Pakuŵa Akunnungu akulolite kwa chanasa kulitulusya kwa kapolo jwao."},{"book":"Luka","chapter":"1","verse":"49","text":"pakuŵa Akunnungu ŵaali ni Ukombole ambanganyichisye gamakulungwa,"},{"book":"Luka","chapter":"1","verse":"50","text":"Chanasa chao ngachikumala kwa chiŵelesi ni chiŵelesi,"},{"book":"Luka","chapter":"1","verse":"51","text":"Atesile yekulungwa kwa nkono wao,"},{"book":"Luka","chapter":"1","verse":"52","text":"Ŵatulwisye mamwenye mu itengu yao ya umwenye,"},{"book":"Luka","chapter":"1","verse":"53","text":"Ŵakulaga ŵajikutisye indu yambone,"},{"book":"Luka","chapter":"1","verse":"54","text":"Achikamwisye chilambo cha ku Isilaeli katumetume jwao,"},{"book":"Luka","chapter":"1","verse":"55","text":"kwa che Iblahimu ni uŵelesi wao moŵa gose pangali mbesi"},{"book":"Luka","chapter":"1","verse":"56","text":"Che Maliamu ŵatemi ni che Elisabeti mpela miesi jitatu ni ŵausile kumangwao."},{"book":"Luka","chapter":"1","verse":"57","text":"Kaaiche katema kakuligopola che Elisabeti, ŵaligopwele mwanache jwannume."},{"book":"Luka","chapter":"1","verse":"58","text":"Ŵapachiŵandi pao ni achalongo achinjao paŵapikene kuti Ambuje ammonele chanasa ni ŵasangalele pamo nawo."},{"book":"Luka","chapter":"1","verse":"59","text":"Pagaiche moŵa nane chitandile mwanache kupagwa ŵaiche kukummumbasya. Ŵasachile kwapa liina lya che Sakalia, atatigwe."},{"book":"Luka","chapter":"1","verse":"60","text":"Nambo achikulugwe ŵatite, “Ngaŵa, nambo chaŵilanjikwe a Yohana.”"},{"book":"Luka","chapter":"1","verse":"61","text":"Ŵanyawo ŵansalile, “Nambo, ngapagwa mundu jwalijose jwali ni lyele liina mulukosyo lwao.”"},{"book":"Luka","chapter":"1","verse":"62","text":"Pelepo ŵammusisye atatigwe kwa imanyisyo kuti asale liina chi lyasachile ŵaŵilanjile mwanagwao."},{"book":"Luka","chapter":"1","verse":"63","text":"Nombewo ŵaŵilasisye chibao pa kulembelela, ni ŵalembile yeleyi, “Liina lyakwe a Yohana.” Wose ni ŵasimonjile."},{"book":"Luka","chapter":"1","verse":"64","text":"Papopo pepo che Sakalia ŵatandite sooni kuŵecheta achalapaga Akunnungu."},{"book":"Luka","chapter":"1","verse":"65","text":"Ŵandu wose ŵaŵatamaga pachiŵandi nawo ŵajinjilwe ni lipamba ni ngani syo syakunguluchilwe mbande syose mu chilambo cha ikwesya ya ku Yudea."},{"book":"Luka","chapter":"1","verse":"66","text":"Ŵandu wose ŵaŵapikene yeleyo, ŵaganisisye mmitima jao achiliusyaga, “Ana mwanache ju chaaŵe jwantiuli?” Pakuŵa, isyene machili ga Ambuje galiji pamo nawo."},{"book":"Luka","chapter":"1","verse":"67","text":"Che Sakalia, atatigwe jwele mwanache jo, ŵalongweswe ni Mbumu jwa Akunnungu ni ŵalondwele achitiji,"},{"book":"Luka","chapter":"1","verse":"68","text":"“Twakusye Ambuje, Akunnungu ŵa ku Isilaeli,"},{"book":"Luka","chapter":"1","verse":"69","text":"Atupele Nkulupusyo jwaali ni machili,"},{"book":"Luka","chapter":"1","verse":"70","text":"Mpela iŵatite pakusala kalakala,"},{"book":"Luka","chapter":"1","verse":"71","text":"kuti chachitukulupusya mmakono mwa ŵammagongo ŵetu,"},{"book":"Luka","chapter":"1","verse":"72","text":"Ŵaŵechete kuti chalosye chanasa chao kwa achambuje ŵetu,"},{"book":"Luka","chapter":"1","verse":"73","text":"Ŵaalumbilile ambuje ŵetu che Iblahimu,"},{"book":"Luka","chapter":"1","verse":"74","text":"Chatukulupusye mmakono mwa ŵammagongo ŵetu,"},{"book":"Luka","chapter":"1","verse":"75","text":"mu uswela ni umbone,"},{"book":"Luka","chapter":"1","verse":"76","text":"Nomwe mwanangu chimmilanjikwe, jwakulondola jwa Akumanani,"},{"book":"Luka","chapter":"1","verse":"77","text":"ni kwamanyisya ŵandu ŵao kuti chiŵakulupusye"},{"book":"Luka","chapter":"1","verse":"78","text":"Akunnungu ŵetu chatende yeleyo ligongo akwete ntima wa unonyelo ni wa chanasa,"},{"book":"Luka","chapter":"1","verse":"79","text":"ni kwalanguchisya wose ŵakutama mu chipi chekulungwa cha chiwa,"},{"book":"Luka","chapter":"1","verse":"80","text":"Mwanache jwakusile ni kulimbichika mmbumu mwakwe. Jwatemi mwipululu mpaka lyuŵa liŵalilosisye kwa ŵandu ŵa ku Isilaeli."}]}