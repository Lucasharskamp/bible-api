{"data":[{"book":"Luka","chapter":"17","verse":"1","text":"Apo, Yesu ngaabakia banamasi' bake, “Inonwipe kotoka pitya iku'balo ya sambi, lakini akibona yu'lu' ywalu'a piya iku'balo ya kumpangia mundu sambi."},{"book":"Luka","chapter":"17","verse":"2","text":"Mundu kati ywo yai nantali kuntabya liwe lya lwaga paingo na kuntumbukia mubaali, kulikoni kumpangia sambi yumo ywa anangu'ta ba."},{"book":"Luka","chapter":"17","verse":"3","text":"Mwili'ndi'le, ‘Manaitei nnongo akukosile, unkwi'li'ke na mana akuyu'wine unsami.’"},{"book":"Luka","chapter":"17","verse":"4","text":"Na mana akukosya mala saba kwa lisu'ba na kukuki'li'bu'kya kwo lu'ba nsama mala saba ipalikwa unsami.”"},{"book":"Luka","chapter":"17","verse":"5","text":"Atumilwe ngabammakia Bwana, “Utuyongekeye imani.”"},{"book":"Luka","chapter":"17","verse":"6","text":"Bwana ngayangwa, “Mukaba na imani alau njene kati lupeke lwa nkongo wa aladali, mupekombwa kuubakia nku'yu' gu', uyokoke na ukayokekelwe mubaali na wembe ulu'e kunnyu'wa."},{"book":"Luka","chapter":"17","verse":"7","text":"“Tubaye mundu yumo ai na ntumisi ywali'ma nng'unda au sunga ngondolo. Buli, paabuya kwo, alu'a kummakia ntumisi, ‘Uegeli kiyu'ngu'ya saulye?’"},{"book":"Luka","chapter":"17","verse":"8","text":"Lili! Alu'a kummakia, ‘Uniyupuli kilyo na wibi'ke wiso kwo ndumikia mpaka panaayomwa lya no nywa, nga wenga walye no nywa.’"},{"book":"Luka","chapter":"17","verse":"9","text":"Mulu'e kummakiali posaa aywo ntumisi kwa mwanjaa apangite kati mwaabakiyilwe?"},{"book":"Luka","chapter":"17","verse":"10","text":"Na mwenga nyinyonyo pamwayomwa panga goti gamubayilwe, mwabaye, ‘Twenga twatumisi bai, tupangite galu' gatupalikwe tupange.’”"},{"book":"Luka","chapter":"17","verse":"11","text":"Yesu paabile mumwanja kayenda ku Yelusalemu, api'ti mumipaka ya ku Samalia na ku Galilaya."},{"book":"Luka","chapter":"17","verse":"12","text":"Paabile kaika pakilambo simo, akwembine na bandu ku'mi bene matana, bayi'mi kuutalu."},{"book":"Luka","chapter":"17","verse":"13","text":"Ngabatu'ndu'bi'ya malobe kababaya, “Yesu, wa Mpi'ndo, utubi'ki kiya!”"},{"book":"Luka","chapter":"17","verse":"14","text":"Paabweni ngaabakia, “Muyende mukailaye kwa api'ndo ba dini.” Bai, pabaabile kabayenda, ngabapeleteka."},{"book":"Luka","chapter":"17","verse":"15","text":"Yumo mukipi'nga sabe paibweni apeletike, aatiki'li'bu'ka kannumba na kunkwi'ya Nnu'ngu' kwa lilobe liku'lu'."},{"book":"Luka","chapter":"17","verse":"16","text":"Agonjike pai' wakukama nnu'ngi' ya magu'lu' ga Yesu ku'no kansukulu. Aywo aai Nsamalia."},{"book":"Luka","chapter":"17","verse":"17","text":"Apo Yesu ngalaluya, “Nengite naapeletiye bandu ku'mi? Balu' kenda bai kwaku'?"},{"book":"Luka","chapter":"17","verse":"18","text":"Abonekineli ywi'ngi' ywaki'li'bwike kunsukulu Nnu'ngu' ila aywo nng'eni Nsamalia bai?”"},{"book":"Luka","chapter":"17","verse":"19","text":"Yesu ngammakia aywo mundu, “Uyi'me, uyende kasako, imani yako ikupeletiye.”"},{"book":"Luka","chapter":"17","verse":"20","text":"Nsimu gumo Mafalisayo bannalwiye Yesu, “Ukulungwa wa Nnu'ngu' waisa pakubawi?” Ywembe ngayangwa, “Ukulungwa wa Nnu'ngu' wisali kwo bonekana."},{"book":"Luka","chapter":"17","verse":"21","text":"Wala ntu'pu' ywakombwa baya, ‘Wi pano,’ au', ‘Wi palu'.’ Kwa mwanjaa Ukulungwa wa Nnu'ngu' wi nkati yinu.”"},{"book":"Luka","chapter":"17","verse":"22","text":"Bu'kapo ngaabakia banamasi' bake, “Masu'ba gendaisa pamwalu'a minyikia kulibona lisu'ba limo lya Mwana wa Mundu, lakini mwalibonali."},{"book":"Luka","chapter":"17","verse":"23","text":"Bandu balu'a kummakianga, ‘Ai palu'!’ au, ‘Ai pano!’ Lakini mwenga kanemwabu'ke wala kanemwaki'ngame."},{"book":"Luka","chapter":"17","verse":"24","text":"Maana kati njai mwaibeyulya ngamwalyalu'a baa lisu'ba lya Mwana wa Mundu."},{"book":"Luka","chapter":"17","verse":"25","text":"Lakini alu'a tumbwa wi'ti' baa mungu'su'mbu' no kanilwa na lubelekwo lu'no."},{"book":"Luka","chapter":"17","verse":"26","text":"Kati mwawabile nsimu wa Nuu, ngamwawalu'a baa nsimu wa masu'ba ga Mwana wa Mundu."},{"book":"Luka","chapter":"17","verse":"27","text":"Bandu baayendeli lya no nywa, kobeka no ku'nda mpaka nsimu wa Nuu payingi musapina. Ngaupita nkukulo no langanyika boti."},{"book":"Luka","chapter":"17","verse":"28","text":"Yapanga kati mwayabile kwa Lutu. Bandu bai kabalya no nywa, pi'ma no pi'mi'ya, kena no senga."},{"book":"Luka","chapter":"17","verse":"29","text":"Lisu'ba li'lu' lyabu'i Lutu Sodoma, mwoto wa bwaluti na kibi'li'tu' watei kwenda nia, kati ula kauluka bu'ka kunani, na kwalangamisa boti."},{"book":"Luka","chapter":"17","verse":"30","text":"Ngamwalyalu'a baa lisu'ba li'lu' lyoumukulwa Mwana wa Mundu."},{"book":"Luka","chapter":"17","verse":"31","text":"“Lisu'ba lyo, ywoywoti ywalu'a baa pamwagala kaneauluke yenda tola mali yake nnyumba na ywalu'a baa kunng'unda kaneaki'li'bu'ke nsu'gu'."},{"book":"Luka","chapter":"17","verse":"32","text":"Muku'mbu'ki gagampatike nnyumbowe Lutu."},{"book":"Luka","chapter":"17","verse":"33","text":"Ywoywoti ywapala kuukosopolya bwu'mi wake alu'a kuobeya na ywoywoti ywaalu'a kuuobeya alu'a kuukosopolya."},{"book":"Luka","chapter":"17","verse":"34","text":"Nimmakianga panga, lisu'ba lyo bandu abi'li' baagonja pamope, yumo atolelwa na ywi'ngi' alekelwa."},{"book":"Luka","chapter":"17","verse":"35-36","text":"Alwawa abi'li' bapanga pamope kabayaga, atolelwa yumo na ywi'ngi' alekelwa.”"},{"book":"Luka","chapter":"17","verse":"37","text":"Apo nga bannaluya, “Bwana, nga kwaku'?” Naywembe ngaabakia, “Papabile na ntwi ngapabakongolekana tai.”"}]}