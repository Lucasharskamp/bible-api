{"data":[{"book":"Johannes","chapter":"15","verse":"1","text":"»Minä olen oikea viiniköynnös, ja Isäni on puutarhuri."},{"book":"Johannes","chapter":"15","verse":"2","text":"Hän leikkaa pois sellaiset oksat, jotka eivät tee hedelmiä. Hedelmiä kantavia oksia hän hoitaa: hän karsii niitä, että ne tuottaisivat suuremman sadon."},{"book":"Johannes","chapter":"15","verse":"3","text":"Teitä hän on jo karsinut kaiken sen avulla, mitä minä olen teille puhunut, jotta saisitte enemmän voimaa ja minä voisin käyttää teitä paremmin."},{"book":"Johannes","chapter":"15","verse":"4","text":"Eläkää yhteydessä minuun ja antakaa minun elää itsessänne. Eihän oksa voi kantaa hedelmää, jos se leikataan irti rungosta – ette siis tekään, jos teillä ei ole yhteyttä minuun."},{"book":"Johannes","chapter":"15","verse":"5","text":"Niin, minä olen viiniköynnös ja te olette oksat. Joka pysyy yhteydessä minuun ja jonka elämässä minä saan vaikuttaa, se tuottaa hyvän sadon. Ilman minua ette voi tehdä mitään."},{"book":"Johannes","chapter":"15","verse":"6","text":"Se, joka ei pysy yhteydessä minuun, heitetään hyödyttömänä pois. Irralliset oksat kuivuvat, ne kerätään ja poltetaan muiden roskien kanssa."},{"book":"Johannes","chapter":"15","verse":"7","text":"Mutta jos pysytte minun yhteydessäni ja teette mitä minä sanon, saatte pyytää mitä tahdotte, ja se annetaan teille."},{"book":"Johannes","chapter":"15","verse":"8","text":"Minun todelliset oppilaani ovat kuin satoisat oksat. Heidän tähtensä ihmiset alkavat kunnioittaa Jumalaa."},{"book":"Johannes","chapter":"15","verse":"9","text":"Olen rakastanut teitä samalla tavoin kuin Isä minua. Eläkää minun rakkaudessani."},{"book":"Johannes","chapter":"15","verse":"10","text":"Kun noudatatte minun sanojani, elätte minun rakkaudessani – aivan niin kuin minäkin noudatan Isäni tahtoa ja elän hänen rakkaudessaan."},{"book":"Johannes","chapter":"15","verse":"11","text":"Puhuin tästä sen vuoksi, että saisitte minun iloni – että se aivan täyttäisi teidät. Teidän riemullanne ei silloin ole rajoja!"},{"book":"Johannes","chapter":"15","verse":"12","text":"Annan teille käskyn: rakastakaa toisianne niin kuin minä teitä rakastan."},{"book":"Johannes","chapter":"15","verse":"13","text":"Suurta rakkautta on se, että ihminen menee vaikka kuolemaan ystäviensä puolesta."},{"book":"Johannes","chapter":"15","verse":"14","text":"Te olette minun ystäviäni, jos teette niin kuin minä sanon."},{"book":"Johannes","chapter":"15","verse":"15","text":"En nimitä teitä enää palvelijoiksi, sillä isäntä ei usko asioitaan palvelijalleen. Nyt te olette minun ystäviäni, olenhan uskonut teille kaiken, minkä Isä on uskonut minulle."},{"book":"Johannes","chapter":"15","verse":"16","text":"Ette te ole minua valinneet, vaan minä valitsin teidät. Valitsin teidät, jotta jatkuvasti tuottaisitte hyvää hedelmää, joka säilyy, ja että Isä antaisi teille, mitä ikinä minun nimeeni vedoten pyydättekin."},{"book":"Johannes","chapter":"15","verse":"17,18","text":"Tahdon teidän rakastavan toisianne, sillä te saatte jo yllin kyllin vihamielisyyttä osaksenne niiden taholta, jotka kääntävät minulle selkänsä. Mutta eihän se ole uutta: he vihasivat minua jo ennen kuin teitä."},{"book":"Johannes","chapter":"15","verse":"19","text":"Kyllä he rakastaisivat teitä, jos te kuuluisitte heidän joukkoonsa, mutta te ette kuulu, sillä minä valitsin teidät sieltä, ja siksi he vihaavat teitä."},{"book":"Johannes","chapter":"15","verse":"20","text":"Muistatteko mitä teille sanoin: ’Palvelijaa ei arvosteta enempää kuin isäntäänsä.’ Koska he siis vainosivat minua, on aivan luonnollista, että he vainoavat teitäkin. Jos he olisivat kuunnelleet minua, he kuuntelisivat teitäkin."},{"book":"Johannes","chapter":"15","verse":"21","text":"Mutta he vainoavat teitä, koska te kuulutte minulle. Eiväthän he tunne Jumalaa, joka minut tänne lähetti."},{"book":"Johannes","chapter":"15","verse":"22","text":"He eivät olisi syyllisiä, ellen minä olisi tullut maailmaan ja puhunut heille. Mutta nyt he eivät voi mitenkään puolustella syntiään."},{"book":"Johannes","chapter":"15","verse":"23","text":"Jotka vihaavat minua, vihaavat myös Isääni."},{"book":"Johannes","chapter":"15","verse":"24","text":"Ellen olisi tehnyt suuria ihmeitä heidän silmiensä edessä, he eivät olisi vastuussa synneistään. Mutta he näkivät nuo ihmeet ja kuitenkin vihasivat sekä minua että Isääni."},{"book":"Johannes","chapter":"15","verse":"25","text":"Näin kävi toteen se ennustus, jonka profeetat lausuivat Messiaasta: ’He ovat vihanneet minua aivan syyttä.’"},{"book":"Johannes","chapter":"15","verse":"26","text":"Lähetän teidän avuksenne Pyhän Hengen, joka on totuuden lähde. Hän tulee Isän luota puhumaan teille minusta."},{"book":"Johannes","chapter":"15","verse":"27","text":"Mutta myös teidän on kerrottava minusta kaikille ihmisille, koska olette olleet kanssani alusta saakka.»"}]}