{"data":[{"book":"یۆحەنا","chapter":"6","verse":"1","text":"دوای ئەمە عیسا چوو بۆ ئەوبەری دەریاچەی جەلیل، کە دەریاچەی تەبەرییەیە،"},{"book":"یۆحەنا","chapter":"6","verse":"2","text":"ئاپۆرەیەک لە خەڵک دوای کەوتبوون، چونکە ئەو پەرجووانەیان بینیبوو کە لە نەخۆشەکاندا دەیکرد."},{"book":"یۆحەنا","chapter":"6","verse":"3","text":"ئینجا عیسا چووە سەر شاخ و لەوێ لەگەڵ قوتابییەکانی دانیشت."},{"book":"یۆحەنا","chapter":"6","verse":"4","text":"جەژنی پەسخەی جولەکەش نزیک بوو."},{"book":"یۆحەنا","chapter":"6","verse":"5","text":"کاتێک عیسا چاوی هەڵبڕی و خەڵکێکی لە ڕادەبەدەر زۆری بینی دەهاتنە لای، بە فیلیپۆسی فەرموو: «لەکوێ نان بکڕین و ئەمانە نان بدەین؟»"},{"book":"یۆحەنا","chapter":"6","verse":"6","text":"ئەمەی گوت بۆ ئەوەی تاقی بکاتەوە، چونکە خۆی دەیزانی دەبێت چی بکات."},{"book":"یۆحەنا","chapter":"6","verse":"7","text":"فیلیپۆس وەڵامی دایەوە: «بایی دوو سەد دیناریش6‏:7 یەک دینار کرێی ڕۆژانەی کرێکارێک بووە.‏ نان بەشیان ناکات، ئەگەر هەریەکەیان کەمێکی بەرکەوێت.»"},{"book":"یۆحەنا","chapter":"6","verse":"8","text":"یەکێک لە قوتابییەکانی کە ئەندراوسی برای شیمۆن پەترۆس بوو پێی گوت:"},{"book":"یۆحەنا","chapter":"6","verse":"9","text":"«کوڕێک لێرەیە پێنج نانی جۆ و دوو ماسی پێیە. بەڵام ئەوەندە چییە بۆ ئەم هەمووە؟»"},{"book":"یۆحەنا","chapter":"6","verse":"10","text":"عیسا فەرمووی: «خەڵکەکە دابنیشێنن.» ئەو شوێنە گیایەکی زۆری لێبوو، جا پیاوەکان کە پێنج هەزار دەبوون دانیشتن."},{"book":"یۆحەنا","chapter":"6","verse":"11","text":"عیساش نانەکانی وەرگرت و سوپاسی خودای کرد، پاشان بەپێی پێویست دابەشی کرد بەسەر ئەوانەدا کە دانیشتبوون. بۆ ماسییەکانیش هەمان شتی کرد."},{"book":"یۆحەنا","chapter":"6","verse":"12","text":"کاتێک هەمووان تێربوون، عیسا بە قوتابییەکانی فەرموو: «ئەو پەلکەنانەی ماوەتەوە کۆی بکەنەوە تاکو هیچ بەفیڕۆ نەڕوات.»"},{"book":"یۆحەنا","chapter":"6","verse":"13","text":"ئەوانیش کۆیان کردەوە و دوازدە سەبەتەیان پڕکرد لەو پەلکەنانەی ئەو پێنج نانە جۆیەی لە نانخۆران مابووەوە."},{"book":"یۆحەنا","chapter":"6","verse":"14","text":"لەبەر ئەوە کە خەڵکەکە بینییان عیسا چ پەرجووێکی کرد، گوتیان: «بە ڕاستی ئەمە پێغەمبەرەکەیە6‏:14 پێغەمبەرەکە: ئەو پێغەمبەرەیە کە موسا باسی دەکات. واتا عیسا. بڕوانە دواوتار 18‏:15، یۆحەنا 1‏:45‏‏.‏ کە بۆ جیهان دێت.»"},{"book":"یۆحەنا","chapter":"6","verse":"15","text":"عیسا زانی ئەوان بە نیازن بێن و بیگرن تاکو بیکەنە پاشا، دیسان بە تەنها چووە سەر شاخ."},{"book":"یۆحەنا","chapter":"6","verse":"16","text":"کاتێک ئێوارە داهات قوتابییەکانی بۆ لای دەریاچەکە چوونە خوارەوە،"},{"book":"یۆحەنا","chapter":"6","verse":"17","text":"سواری بەلەمێک بوون و بە دەریاچەدا بۆ کەفەرناحوم کەوتنەڕێ. تاریک داهات و عیسا هەر نەگەیشتە لایان."},{"book":"یۆحەنا","chapter":"6","verse":"18","text":"ڕەشەبا هەڵیکرد و دەریاچە هەڵچوو."},{"book":"یۆحەنا","chapter":"6","verse":"19","text":"کە نزیکەی بیست و پێنج تاکو سی تیرهاوێژ6‏:19 دەکاتە نزیکەی پێنج هەتا شەش کیلۆمەتر.‏ سەوڵیان لێدابوو، عیسایان بینی بەسەر ئاوەکەدا دەڕوات و لە بەلەمەکە نزیک دەبێتەوە، جا ترسان."},{"book":"یۆحەنا","chapter":"6","verse":"20","text":"بەڵام پێی فەرموون: «ئەوە منم، مەترسن!»"},{"book":"یۆحەنا","chapter":"6","verse":"21","text":"کە ڕازی بوون سواری بەلەمەکەی بکەن، دەستبەجێ بەلەمەکە گەیشتە ئەو کەنارەی بۆی دەچوون."},{"book":"یۆحەنا","chapter":"6","verse":"22","text":"بۆ بەیانی، ئەو خەڵکەی لەوبەری دەریاچەکە ڕاوەستابوون بینییان لە بەلەمێک زیاتر لەوێ نەبوو، عیساش لەگەڵ قوتابییەکانی سواری بەلەم نەبوو، بەڵکو قوتابییەکانی بە تەنها بەڕێکەوتبوون."},{"book":"یۆحەنا","chapter":"6","verse":"23","text":"ئینجا بەلەمی دیکە لە شاری تەبەرییەوە هاتنە نزیک ئەو شوێنەی نانەکەیان لێی خوارد کە عیسای خاوەن شکۆ سوپاسی خودای کرد."},{"book":"یۆحەنا","chapter":"6","verse":"24","text":"کاتێک خەڵکەکە بینییان نە عیسا لەوێیە و نە قوتابییەکانی، سواری بەلەمەکان بوون و چوونە کەفەرناحوم، بۆ ئەوەی بەدوای عیسادا بگەڕێن."},{"book":"یۆحەنا","chapter":"6","verse":"25","text":"کە لەوبەری دەریاچەکە دۆزییانەوە، لێیان پرسی: «ڕابی، کەی گەیشتییە ئێرە؟»"},{"book":"یۆحەنا","chapter":"6","verse":"26","text":"عیسا وەڵامی دانەوە: «ڕاستی ڕاستیتان پێ دەڵێم: ئێوە بەدوامدا دەگەڕێن نەک لەبەر ئەوەی نیشانەکانتان بینی، بەڵکو لەبەر ئەوەی لە نانەکەتان خوارد و تێر بوون."},{"book":"یۆحەنا","chapter":"6","verse":"27","text":"بۆ خۆراکێک ئیش مەکەن کە لەناودەچێت، بەڵکو بۆ خۆراکێک کە بۆ ژیانی هەتاهەتایی دەمێنێتەوە، ئەوەی کوڕی مرۆڤ دەتانداتێ، چونکە ئەمە خودای باوک مۆری لێداوە.»"},{"book":"یۆحەنا","chapter":"6","verse":"28","text":"لەبەر ئەوە لێیان پرسی: «چی بکەین تاکو کارەکانی خودا بکەین؟»"},{"book":"یۆحەنا","chapter":"6","verse":"29","text":"عیسا وەڵامی دانەوە: «کاری خودا ئەمەیە: باوەڕ بهێنن بەوەی ناردوویەتی.»"},{"book":"یۆحەنا","chapter":"6","verse":"30","text":"ئەوانیش لێیان پرسی: «چ پەرجووێک دەکەیت تاکو بیبینین و باوەڕت پێ بکەین؟ چی دەکەیت؟"},{"book":"یۆحەنا","chapter":"6","verse":"31","text":"باوباپیرانمان لە چۆڵەوانی مەنیان6‏:31 مەن: ئەو خۆراکەیە کە خودا لە سەردەمی موسا لە ئاسمانەوە بۆ گەلی ئیسرائیلی باراند. بڕوانە دەرچوون 16‏:4‏‏.‏ خوارد، وەک نووسراوە: ﴿لە ئاسمانەوە نانی دانێ تاکو بیخۆن.﴾6‏:31 دەرچوون 16‏:4 و زەبوورەکان 78‏:24‏،25‏.‏‏»"},{"book":"یۆحەنا","chapter":"6","verse":"32","text":"عیساش پێی فەرموون: «ڕاستی ڕاستیتان پێ دەڵێم: موسا نەبوو نانەکەی لە ئاسمانەوە دانێ، بەڵکو باوکمە لە ئاسمانەوە نانی ڕاستیتان دەداتێ،"},{"book":"یۆحەنا","chapter":"6","verse":"33","text":"چونکە نانی خودا ئەوەیە کە لە ئاسمانەوە دابەزیوە و ژیان دەبەخشێتە جیهان.»"},{"book":"یۆحەنا","chapter":"6","verse":"34","text":"لەبەر ئەوە پێیان گوت: «گەورەم، هەموو کاتێک ئەو نانەمان بدەرێ.»"},{"book":"یۆحەنا","chapter":"6","verse":"35","text":"عیساش پێی فەرموون: «منم نانی ژیان. ئەوەی بێتە لام هەرگیز برسی نابێت، ئەوەش باوەڕم پێ بهێنێت هەرگیز تینووی نابێت."},{"book":"یۆحەنا","chapter":"6","verse":"36","text":"بەڵام پێم گوتن، منتان بینیوە و باوەڕیش ناهێنن."},{"book":"یۆحەنا","chapter":"6","verse":"37","text":"هەرکەسێک باوکم دەیداتە من دێتە لام، ئەوەش بێتە لام، هەرگیز دەریناکەم."},{"book":"یۆحەنا","chapter":"6","verse":"38","text":"من لە ئاسمانەوە دابەزیوم، نەک بۆ ئەوەی خواستی خۆم ئەنجام بدەم، بەڵکو خواستی ئەوەی ناردوومی."},{"book":"یۆحەنا","chapter":"6","verse":"39","text":"ئەمەش خواستی ئەوەیە کە منی ناردووە، هیچ کەسێک لەوانە لەدەست نەدەم کە پێی داوم، بەڵکو لە ڕۆژی دواییدا زیندوویان دەکەمەوە."},{"book":"یۆحەنا","chapter":"6","verse":"40","text":"خواستی باوکم ئەمەیە: هەرکەسێک تەماشای کوڕەکە بکات و باوەڕی پێ بهێنێت ژیانی هەتاهەتایی دەبێت، منیش لە ڕۆژی دواییدا زیندووی دەکەمەوە.»"},{"book":"یۆحەنا","chapter":"6","verse":"41","text":"جولەکەش دەستیان کرد بە بۆڵەبۆڵکردن، چونکە فەرمووی: «منم ئەو نانەی لە ئاسمانەوە دابەزیوە.»"},{"book":"یۆحەنا","chapter":"6","verse":"42","text":"گوتیان: «ئەمە عیسای کوڕی یوسف نییە، کە دایک و باوکی دەناسین؟ ئێستا چۆن دەڵێت ”لە ئاسمانەوە دابەزیوم“؟»"},{"book":"یۆحەنا","chapter":"6","verse":"43","text":"عیساش وەڵامی دانەوە و پێی گوتن: «لەناو خۆتاندا بۆڵەبۆڵ مەکەن."},{"book":"یۆحەنا","chapter":"6","verse":"44","text":"کەس ناتوانێت بێتە لام ئەگەر باوک ڕاینەکێشێت، ئەوەی ناردوومی، منیش لە ڕۆژی دواییدا زیندووی دەکەمەوە."},{"book":"یۆحەنا","chapter":"6","verse":"45","text":"لە پەڕتووکی پێغەمبەراندا نووسراوە: ﴿هەموو لە خوداوە فێر دەبن.﴾6‏:45 ئیشایا 54‏:13‏‏ جا ئەوەی لە باوکەوە بیستبێتی و فێربووبێت دێتە لام."},{"book":"یۆحەنا","chapter":"6","verse":"46","text":"کەس باوکی نەبینیوە جگە لەوەی لە خوداوەیە، تەنها ئەوەی لە خوداوەیە باوکی بینیوە."},{"book":"یۆحەنا","chapter":"6","verse":"47","text":"ڕاستی ڕاستیتان پێ دەڵێم: ئەوەی باوەڕ بهێنێت ژیانی هەتاهەتایی هەیە."},{"book":"یۆحەنا","chapter":"6","verse":"48","text":"منم نانی ژیان."},{"book":"یۆحەنا","chapter":"6","verse":"49","text":"باوباپیرانتان لە چۆڵەوانیدا مەنیان خوارد و مردن."},{"book":"یۆحەنا","chapter":"6","verse":"50","text":"بەڵام ئەمە ئەو نانەیە کە لە ئاسمانەوە دابەزیوە، تاکو ئەوەی لێی بخوات نەمرێت."},{"book":"یۆحەنا","chapter":"6","verse":"51","text":"منم ئەو نانە زیندووەی کە لە ئاسمانەوە دابەزیوە. ئەگەر یەکێک لەم نانە بخوات بۆ هەتاهەتایە دەژیێت. ئەو نانەش کە بۆ ژیانی جیهان دەیبەخشم، جەستەمە.»"},{"book":"یۆحەنا","chapter":"6","verse":"52","text":"جولەکەکان لەناو خۆیان دەمەقاڵەیان بوو و دەیانگوت: «ئەمە چۆن دەتوانێ جەستەی خۆیمان بداتێ بیخۆین؟»"},{"book":"یۆحەنا","chapter":"6","verse":"53","text":"لەبەر ئەوە عیسا پێی فەرموون: «ڕاستی ڕاستیتان پێ دەڵێم: ئەگەر جەستەی کوڕی مرۆڤ نەخۆن و خوێنی نەخۆنەوە، ژیان لە ناختاندا نابێت."},{"book":"یۆحەنا","chapter":"6","verse":"54","text":"ئەوەی جەستەم بخوات و خوێنم بخواتەوە ژیانی هەتاهەتایی هەیە، منیش لە ڕۆژی دواییدا زیندووی دەکەمەوە،"},{"book":"یۆحەنا","chapter":"6","verse":"55","text":"چونکە جەستەم خۆراکی ڕاستەقینەیە و خوێنیشم خواردنەوەی ڕاستەقینە."},{"book":"یۆحەنا","chapter":"6","verse":"56","text":"ئەوەی جەستەم بخوات و خوێنم بخواتەوە بە منەوە پەیوەست دەبێت و منیش بەوەوە."},{"book":"یۆحەنا","chapter":"6","verse":"57","text":"وەک باوکی زیندوو ناردوومی، منیش بەو باوکە زیندووم، ئاواش ئەوەی لە جەستەی من بخوات بەهۆی منەوە دەژیێت."},{"book":"یۆحەنا","chapter":"6","verse":"58","text":"ئەمە ئەو نانەیە کە لە ئاسمانەوە دابەزیوە، نەک وەکو ئەوەی باوباپیران خواردیان و مردن. ئەوەی لەم نانە بخوات هەتاهەتایە دەژیێت.»"},{"book":"یۆحەنا","chapter":"6","verse":"59","text":"عیسا ئەمانەی لە کاتێکدا فەرموو کە لە کەنیشتی کەفەرناحومدا خەریکی فێرکردنی خەڵک بوو."},{"book":"یۆحەنا","chapter":"6","verse":"60","text":"کاتێک زۆرێک لە قوتابییەکان گوێیان لەو فەرمایشتەی عیسا بوو، گوتیان: «ئەم قسەیە گرانە! کێ دەتوانێت وەریبگرێت؟»"},{"book":"یۆحەنا","chapter":"6","verse":"61","text":"عیسا لە دڵی خۆیدا زانی قوتابییەکانی بەهۆی ئەمەوە بۆڵەبۆڵ دەکەن، پێی فەرموون: «ئایا ئەمە دەبێتە هۆی ساتمەکردنتان؟"},{"book":"یۆحەنا","chapter":"6","verse":"62","text":"ئەی ئەگەر ببینن کوڕی مرۆڤ بەرزبێتەوە بۆ ئەو شوێنەی یەکەم جار لێی بوو؟!"},{"book":"یۆحەنا","chapter":"6","verse":"63","text":"ڕۆحی پیرۆز ژیان دەدات، بەڵام جەستە بە کەڵک نایەت. ئەو قسانەی پێم گوتن ڕۆح و ژیانن."},{"book":"یۆحەنا","chapter":"6","verse":"64","text":"بەڵام هەندێکتان باوەڕ ناهێنن.» عیسا هەر لە سەرەتاوە ئەوانەی دەناسی کە باوەڕ ناهێنن، هەروەها دەیزانی کێ بە گرتنی دەدات."},{"book":"یۆحەنا","chapter":"6","verse":"65","text":"ئینجا فەرمووی: «لەبەر ئەوە پێم گوتن، کەس ناتوانێ بێت بۆ لام، مەگەر باوک ڕێگەی پێدابێت.»"},{"book":"یۆحەنا","chapter":"6","verse":"66","text":"لەو کاتە بەولاوە زۆرێک لە قوتابییەکانی پشتیان تێکرد و ئیتر لەگەڵی نەدەگەڕان."},{"book":"یۆحەنا","chapter":"6","verse":"67","text":"لەبەر ئەوە عیسا بە دوازدە قوتابییەکەی فەرموو: «ئەی ئێوە ناتانەوێ بڕۆن؟»"},{"book":"یۆحەنا","chapter":"6","verse":"68","text":"شیمۆن پەترۆس وەڵامی دایەوە: «گەورەم، بچینە لای کێ؟ وتەکانی ژیانی هەتاهەتایی لەلای تۆیە."},{"book":"یۆحەنا","chapter":"6","verse":"69","text":"ئێمەش باوەڕمان هێنا و زانیمان کە تۆ پیرۆزەکەی خودایت.»"},{"book":"یۆحەنا","chapter":"6","verse":"70","text":"عیسا وەڵامی دانەوە: «ئایا من ئێوەی دوازدەم هەڵنەبژاردووە؟ بەڵام یەکێک لە ئێوە ئیبلیسە!»"},{"book":"یۆحەنا","chapter":"6","verse":"71","text":"ئەو باسی یەهوزای شیمۆنی ئەسخەریوتی دەکرد، چونکە سەرەڕای ئەوەی کە یەکێک بوو لە دوازدە قوتابییەکە، بەڵام بەتەمابوو بە گرتنی بدات."}]}