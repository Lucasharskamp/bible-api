{"data":[{"book":"دانیال","chapter":"10","verse":"1","text":"در سال سوم سلطنت کوروش، پادشاه پارس، دانیال که به او بلطشصر هم می‌گفتند، رؤیایی دیگر دید و تعبیر آن به او آشکار شد. این رؤیا دربارهٔ یک جنگ بزرگ بود که در آینده به وقوع می‌پیوست."},{"book":"دانیال","chapter":"10","verse":"2","text":"در آن روزها من، دانیال، سه هفتهٔ تمام در ماتم بودم."},{"book":"دانیال","chapter":"10","verse":"3","text":"در این مدت نه خوراک کافی خوردم، نه لب به گوشت و شراب زدم و نه ظاهرم را آراستم."},{"book":"دانیال","chapter":"10","verse":"4","text":"روز بیست و چهارم اولین ماه سال در کنار رود بزرگ دجله ایستاده بودم."},{"book":"دانیال","chapter":"10","verse":"5-6","text":"وقتی به بالا نگاه کردم ناگهان مردی را دیدم که لباس کتان پوشیده و کمربندی از طلای خالص به کمر بسته بود. بدن او مانند گوهر می‌درخشید، صورتش برق می‌زد و چشمانش مثل شعله‌های آتش بود. بازوها و پاهایش مانند مفرغ صیقلی شده و صدایش شبیه غوغای گروه‌های بی‌شمار مردم بود."},{"book":"دانیال","chapter":"10","verse":"7","text":"از آن عده‌ای که در آنجا ایستاده بودیم، تنها من، دانیال، آن رؤیا را دیدم. آنچنان ترسی همراهان مرا فرا گرفت که گریختند و خود را پنهان کردند."},{"book":"دانیال","chapter":"10","verse":"8","text":"من تنها ماندم و به آن رؤیای حیرت‌انگیز چشم دوختم. رنگم پریده بود و رمق و توانی در من نمانده بود."},{"book":"دانیال","chapter":"10","verse":"9","text":"وقتی آن مرد با من سخن گفت من روی خاک افتادم و از حال رفتم."},{"book":"دانیال","chapter":"10","verse":"10","text":"اما دستی مرا لمس نمود و مرا بر دستها و زانوهای لرزانم بلند کرد."},{"book":"دانیال","chapter":"10","verse":"11","text":"او به من گفت: «ای دانیال، ای مرد محبوب خدا، برخیز و به آنچه می‌خواهم به تو بگویم با دقت گوش بده! زیرا برای همین نزد تو فرستاده شده‌ام.» پس در حالی که هنوز می‌لرزیدم سر پا ایستادم."},{"book":"دانیال","chapter":"10","verse":"12","text":"سپس او گفت: «ای دانیال، نترس! چون از همان روز اول که در حضور خدای خود روزه گرفتی و از او خواستی تا به تو فهم بدهد، درخواست تو شنیده شد و خدا همان روز مرا نزد تو فرستاد."},{"book":"دانیال","chapter":"10","verse":"13","text":"اما فرشته‌ای که بر مملکت پارس حکمرانی می‌کند بیست و یک روز با من مقاومت کرد و مانع آمدن من شد. سرانجام میکائیل که یکی از فرشتگان اعظم است، به یاری من آمد"},{"book":"دانیال","chapter":"10","verse":"14","text":"و من توانستم به اینجا بیایم تا به تو بگویم که در آینده برای قومت چه روی خواهد داد؛ زیرا این رؤیا مربوط به آینده است.»"},{"book":"دانیال","chapter":"10","verse":"15","text":"تمام این مدت سرم را به زیر انداخته بودم و نمی‌توانستم کلمه‌ای حرف بزنم."},{"book":"دانیال","chapter":"10","verse":"16","text":"آنگاه آن فرستاده که شبیه انسان بود لبهایم را لمس کرد تا توانستم باز سخن بگویم. من به او گفتم: «ای سرورم، این رؤیا به قدری مرا به وحشت انداخته که دیگر قوتی در من نمانده است؛"},{"book":"دانیال","chapter":"10","verse":"17","text":"پس چگونه می‌توانم با شما حرف بزنم؟ دیگر توان ندارم و به سختی نفس می‌کشم.»"},{"book":"دانیال","chapter":"10","verse":"18","text":"او باز مرا لمس کرد و من قوت گرفتم."},{"book":"دانیال","chapter":"10","verse":"19","text":"او گفت: «ای مرد محبوب خدا، نترس! سلامتی بر تو باد! دلیر و قوی باش!»"},{"book":"دانیال","chapter":"10","verse":"20-21","text":"او گفت: «می‌دانی چرا نزد تو آمده‌ام؟ آمده‌ام تا بگویم در ”کتاب حق“ چه نوشته شده است. وقتی از نزد تو بازگردم، به جنگ فرشته‌ای که بر پارس حکمرانی می‌کند خواهم رفت و پس از او با فرشته‌ای که بر یونان حکمرانی می‌کند خواهم جنگید. در این جنگها فقط میکائیل، نگهبان قوم اسرائیل، مرا یاری خواهد کرد.»"}]}