{"data":[{"book":"प्रेरितगोळ","chapter":"13","verse":"1","text":"अन्ताकिया अन्द मंडली दा कई भविष्यवक्ता अदिक गुरु ईरोर; जसा: बरनबास, शमौन जो (नीगर) करेव कहलुसतान; अदिक लूकियुस कुरेनी, अदिक मनाहेम जो हेरोदेस शासक उन सांगुळ दा धोड्डेर आदुन, अदिक शाऊल."},{"book":"प्रेरितगोळ","chapter":"13","verse":"2","text":"याग आंदुर उपास सहित प्रभु उन स्यावा माळोर, रा पवित्र आत्मा आंदुर से अन्त, “नान साटी बरनबास अदिक शाऊल उक आ क्याल्सा अन्द साटी अलग माळी यार साटी ना आंदरी कार्सीन.”"},{"book":"प्रेरितगोळ","chapter":"13","verse":"3","text":"आग आंदुर उपास अदिक प्रार्थना माळकु अदिक आंदुर मा कय ईटकु आंदरी सार माळदुर."},{"book":"प्रेरितगोळ","chapter":"13","verse":"4","text":"इदुरसाटी बरनबास अदिक शाऊल पवित्र आत्मा अन कळुद सिलूकिया अक होदुर; अदिक अल टु जहाज मा कुर्तकु साइप्रस इक होदुर;"},{"book":"प्रेरितगोळ","chapter":"13","verse":"5","text":"अदिक सलमीस दा पोहचुस्कु, परमेश्वर उन वचन यहूदीगोळ्द सभागृहगोळ दा केळ्सदुर. यूहन्ना जो मरकुस कहलुसोन, मदत माळावाळा अन रूप दा आंदुर सांगुळ ईरोन. यहूदी आराधनालय"},{"book":"प्रेरितगोळ","chapter":"13","verse":"6","text":"आंदुर आ सप्पा टापू दा आगतेला पाफुस ताका पोहचुसदुर. अल आंदरी बार-यीशु हेसुर इन ऊंद यहूदी जादूगर अदिक ख्वाटा भविष्यवक्ता सिकदुन."},{"book":"प्रेरितगोळ","chapter":"13","verse":"7","text":"आव शासक सिरगियुस पौलुस उन संगी ईरोन, जो बुद्धिमान मंळसा ईरोन. आव बरनबास अदिक शाऊल उक तान हात्‍ती कारूकु परमेश्वर उन वचन केळोद चाहासदुन."},{"book":"प्रेरितगोळ","chapter":"13","verse":"8","text":"लेकीन इलीमास जादूगर, यतिकी गैरयहूदीगोळ दा ईदा आऊन हेसुर इन मतलब आद, आंदुर विरोध माळकु शासक उक विश्वास माळोर से रोकसोद चाहासदुन."},{"book":"प्रेरितगोळ","chapter":"13","verse":"9","text":"आग शाऊल यार्द हेसुर पौलुस भी आद, पवित्र आत्मा देल परिपुर्ण आगकु इलीमास जादुगर उन दी टकटकी हचकु नोळदुन अदिक अंदुन,"},{"book":"प्रेरितगोळ","chapter":"13","verse":"10","text":"“हे सप्पा कपट अदिक सप्पा चतुराई देल तुमकु शैतान उन औलाद, सप्पा न्यायीपन अन्द दुश्मन, येन नी प्रभु उन सरका हादीगोळी वाकळा माळोद बिळतीदील?"},{"book":"प्रेरितगोळ","chapter":"13","verse":"11","text":"ईग नोळ, प्रभु उन कय नीन विरोध दा येदोग्याद; अदिक नी थ्वाळासा समय ताका कुढ्ढ ईत्या अदिक सुर्य अन्द उजुळ नोळतीदिल.”"},{"book":"प्रेरितगोळ","chapter":"13","verse":"12","text":"आग शासक जो येनारा अल आगीत अदरी नोळकु अदिक प्रभु उन उपदेश देल चकित आगकु विश्वास माळदुन."},{"book":"प्रेरितगोळ","chapter":"13","verse":"13","text":"पौलुस अदिक आऊन संगी पाफुस टु जहाज इन द्वारा पंफूलिया प्रदेश इन पिरगा नगर दा बंदुर; अदिक यूहन्ना आंदरी बिटकु यरूशलेम इक होटोदुन."},{"book":"प्रेरितगोळ","chapter":"13","verse":"14","text":"पिरगा नगर टु मुंद वाळुसकु आंदुर पिसिदिया अन्द अन्ताकिया दा पोहचुसदुर; अदिक आराम इन दिन यहूदी लॉकुर्द सभागृह दा होगकु कुरतोदुर."},{"book":"प्रेरितगोळ","chapter":"13","verse":"15","text":"मूसा अन्द व्यवस्था अदिक भविष्यवक्तागोळ किताब देल वाचुसदुर बाद्दा यहूदी लॉकुर्द सभागृह अन्द अधिकारीगोळ आंदुर हात्‍ती बातणी कळुदुर, “हे वार्टुरा अदिक आकतींगेरा, नाव चाहासतेव कि लॉकुरी प्रोत्साहित माळोर साटी नीम मन दा येनारा मात आद रा अनी.”"},{"book":"प्रेरितगोळ","chapter":"13","verse":"16","text":"आग पौलुस निदुरकु अदिक कय देल इशारा माळकु अंदुन, “हे इस्त्राएलगोळा, अदिक सप्पा गैरयहूदीगोळा जो परमेश्वर उन आराधना माळतीर, केळी:"},{"book":"प्रेरितगोळ","chapter":"13","verse":"17","text":"ई इस्त्राएली लॉकुर्द परमेश्वर नाम आप्प दादागोळी नीवळुस कोंडीदुन, अदिक याग ई लॉकुर मिस्त्र द्याश दा परदेशी आगकु ईरतोगोर, रा आंदुर्द उन्नती माळदुन; अदिक धोळ्द सामर्थ्य देल आंदरी इजिप्त टु तेगुकु तंदुन."},{"book":"प्रेरितगोळ","chapter":"13","verse":"18","text":"आव येनारा चालीस वर्ष ताका रेगिस्तान दा आंदुर्द सहन माळतेला ईत्‍तुन,"},{"book":"प्रेरितगोळ","chapter":"13","verse":"19","text":"अदिक कनान द्याश दा येळ राष्ट्रगोळ्द नाश माळकु परमेश्वर अद पृथ्वी इस्त्राएल इन लॉकुरी अत्‍तरधिकारी इन रूप दा कोट बुट्टुन."},{"book":"प्रेरितगोळ","chapter":"13","verse":"20","text":"इदुर बाद्दा आव शमूएल भविष्यवक्ता ताका आंदुर दा न्यायी ठहरूसदुन."},{"book":"प्रेरितगोळ","chapter":"13","verse":"21","text":"अदुर बाद्दा आंदुर ऊंद राजा बेळदुर: आग परमेश्वर चालीस वर्ष इन साटी बिन्यामीन इन जाती दा टु ऊंद मंळसा; मतलब कीश उन पार शाऊल उक आंदुर मा राजा ठहरूसदुन."},{"book":"प्रेरितगोळ","chapter":"13","verse":"22","text":"बाक आऊक अलग माळकु दाऊद उक आंदुर राजा माळदुन; यार बारा दा आव गवाही कोट्टुन, ‘नानी ऊंद मंळसा, यिशै उन पार दाऊद, नान मन इन अनुसार सिक्‍केदुन; आवा नांद सप्पा इच्छा पुरा माळ्यान.’"},{"book":"प्रेरितगोळ","chapter":"13","verse":"23","text":"दाऊद उन वंश दा टु परमेश्वर तान वादा अन्द अनुसार इस्त्राएल इन हात्‍ती ऊंद उद्धारकर्ता, मतलब यीशु उक कळुदुन."},{"book":"प्रेरितगोळ","chapter":"13","verse":"24","text":"१३:२४ मरकुस १:४; लूका ३:३यीशु तान कार्यगोळ्द सुरूवात माळोर से पयले यूहन्ना सप्पा इस्त्राएलगोळ दा मन तिर्गुसोद प्रचार माळदुन अदिक बपतिस्मा माळदुन."},{"book":"प्रेरितगोळ","chapter":"13","verse":"25","text":"१३:२५ यूहन्ना १:२०; मत्ती ३:११; मरकुस १:७; लूका ३:१६; यूहन्ना १:२७याग बपतिस्मा कोळावाळा यूहन्ना तांद स्यावा पुरा माळदुर मा ईरोन, रा आव अंदुन, ‘नीव नानी येन सम्सतीर? ना आव आल्लच यार हादी नीव कायेतीर. उलटा नोळी, नान बाद्दा ऊंद बरावाळा आन, आऊन कालगोळ केरू उन बंध भी ना खोल्सा लायक हैलेच.’"},{"book":"प्रेरितगोळ","chapter":"13","verse":"26","text":"“हे इस्त्राएली वार्टुरा, नीव जो अब्राहम उन औलाद हुईर; अदिक सप्पा गैरयहूदी जो परमेश्वर उन आराधना माळतार, नीम हात्‍ती ई उद्धार इन वचन कळुकु आग्याद."},{"book":"प्रेरितगोळ","chapter":"13","verse":"27","text":"यतिकी यरूशलेम इन ईरावाळेर अदिक आंदुर अधिकारीगोळ ना उद्धारकर्ता अक अरतुर अदिक ना भविष्यवक्तागोळ्द अव मातगोळ जो हर ऊंद आराम इन दिन वाचुसकु आगतद आऊक सम्सत. अदिक यीशु उक दोषी ठहरूसदुर द्वारा भविष्यवक्तागोळ्द मातगोळी सही साबित माळ्द."},{"book":"प्रेरितगोळ","chapter":"13","verse":"28","text":"१३:२८ मत्ती २७:२२,२३; मरकुस १५:१३,१४; लूका २३:२१-२३; यूहन्ना १९:१५आंदरी कोंद बुळोद लायक येनु दोष आऊन दा सिक्‍कीदील, तरी भी पिलातुस से विनती माळदुर कि आव कोंदकु आगुल."},{"book":"प्रेरितगोळ","chapter":"13","verse":"29","text":"१३:२९ मत्ती २७:५७-६१; मरकुस १५:४२-४७; लूका २३:५०-५६; यूहन्ना १९:३८-४२याग शास्त्र दा आऊन बारा दा लिख्सद सप्पा मातगोळ आंदुर पुरा माळदुर, रा आऊक क्रूस मा टु ईळ्सकु कब्र दा ईटदुर.”"},{"book":"प्रेरितगोळ","chapter":"13","verse":"30","text":"लेकीन परमेश्वर आऊक सोत्‍तुर दा टु जित्‍ता माळदुन,"},{"book":"प्रेरितगोळ","chapter":"13","verse":"31","text":"१३:३१ प्रेरितगोळ १:३अदिक आव आंदरी जो आऊन सांगुळ गलील टु यरूशलेम बंदीदुर, हापाळ दिनगोळ ताका कांळ्सतेला ईत्‍तुन; इस्त्राएल लॉकुर्द मुंद ईग आंदुर अच आऊन गवाह आर."},{"book":"प्रेरितगोळ","chapter":"13","verse":"32","text":"नाव नीमी आ वादा अन्द बारा दा जो नाम आप्प दादागोळ से माळकु आगीत, ईद खुशखबरी केळ्सतेव,"},{"book":"प्रेरितगोळ","chapter":"13","verse":"33","text":"कि परमेश्वर यीशु उक जित्‍ता माळकु, अदा वादा नाम औलाद इन साटी पुरा माळदुन; ह्यांग भजन संहिता दा भी लिख्सकु आद,"},{"book":"प्रेरितगोळ","chapter":"13","verse":"34","text":"अदिक परमेश्वर आऊक सोत्‍तुर दा टु जित्‍ता माळकु येब्सदुन ताकी सळुसोर साटी कब्र दा बिदकु ईला ईरूल, इदुरसाटी आव ईद अंदुन,"},{"book":"प्रेरितगोळ","chapter":"13","verse":"35","text":"इदुरसाटी आव भजन संहिता दा भी अंदान,"},{"book":"प्रेरितगोळ","chapter":"13","verse":"36","text":"यतिकी दाऊद रा परमेश्वर उन इच्छा अन्द अनुसार तान समय दा स्यावा माळकु सोतोदुन, अदिक तान आप्प दादागोळ सांगुळ दा नळ्सकु आदुन, अदिक आऊन मय कब्र दा सळुसेत."},{"book":"प्रेरितगोळ","chapter":"13","verse":"37","text":"लेकीन यारी परमेश्वर सोत्‍तुर दा टु जित्‍ता माळदुन, आव सळुसीदील."},{"book":"प्रेरितगोळ","chapter":"13","verse":"38","text":"इदुरसाटी, हे नान इस्त्राएली संगीगोळा, नीव जान्स कोमी कि यीशु उन द्वारा पापगोळ्द माफ अन्द बातणी नीमी कोटकु आगतद;"},{"book":"प्रेरितगोळ","chapter":"13","verse":"39","text":"अदिक याता मातगोळ दा नीव मूसा अन्द व्यवस्था अन्द द्वारा पापगोळ देल मुक्त आग सकालीर, अवा सप्पा दा हर ऊंद यीशु मा विश्वास माळावाळा पापगोळ देल मुक्त आगतान."},{"book":"प्रेरितगोळ","chapter":"13","verse":"40","text":"इदुरसाटी सावधान ईरी, हिंग आगबाळुल कि जो भविष्यवक्तागोळ किताब दा बंदाद, नीम मा भी अद घटुस बाळुल:"},{"book":"प्रेरितगोळ","chapter":"13","verse":"41","text":"हे अपमान माळावाळेरा, नोळी, चकित आगी, अदिक सोतोगी;"},{"book":"प्रेरितगोळ","chapter":"13","verse":"42","text":"पौलुस अदिक बरनबास उन यहूदी सभागृह टु व्हार्या होळा समय लॉकुर आंदुर से विनती माळली कुरतुर कि अगला आराम इन दिन नामी ई मातगोळी बाक केळ्सकु आगुल."},{"book":"प्रेरितगोळ","chapter":"13","verse":"43","text":"याग सभा येदोत रा यहूदीगोळ अदिक गैरयहूदी मत दा बरावाळेर भक्तगोळ दा टु हापाळ सा पौलुस अदिक बरनबास इन हिंद आगेदुर; अदिक प्रेरितगोळ आंदुर से मातगोळी हेळकु प्रोत्साहित माळदुर कि परमेश्वर उन अनुग्रह दा जीवन बन्सकु ईटी."},{"book":"प्रेरितगोळ","chapter":"13","verse":"44","text":"अगला आराम इन दिन नगर इन सप्पा लॉकुर परमेश्वर उन वचन केळोर साटी जमा आगेदुर."},{"book":"प्रेरितगोळ","chapter":"13","verse":"45","text":"लेकीन यहूदी भीळ इक नोळकु जलन देल तुम्मेदुर, अदिक अपमान माळतेला पौलुस उन मातगोळ्द विरोध दा अपशब्द अनली कुरतुर."},{"book":"प्रेरितगोळ","chapter":"13","verse":"46","text":"आग पौलुस अदिक बरनबास निडर आगकु अंदुर, जरूरी ईरोद कि परमेश्वर उन वचन पयले नीमी केळ्सकु आगाईत; लेकीन याग नीव अदरी ठुकरूस बुळतीर, अदिक खुद इक अनन्त जीवन इन योग्य ठहरूसालीर, रा नोळी, नाव नीमी बिटकु गैरयहूदी लॉकुर दी तिर्गतेव."},{"book":"प्रेरितगोळ","chapter":"13","verse":"47","text":"यतिकी प्रभु नामी ईद आग्या कोटान,"},{"book":"प्रेरितगोळ","chapter":"13","verse":"48","text":"ईद केळकु गैरयहूदीगोळ खुश आदुर, अदिक परमेश्वर उन वचन इन बळाई माळली कुरतुर; अदिक यास अनन्त जीवन इन साटी ठहरूसकु आगीदुर, आंदुर विश्वास माळदुर."},{"book":"प्रेरितगोळ","chapter":"13","verse":"49","text":"आग प्रभु उन वचन आ सप्पा द्याश दा फैलुसली कुर्त."},{"book":"प्रेरितगोळ","chapter":"13","verse":"50","text":"लेकीन यहूदीगोळ परमेश्वर उन आराधना माळावाळेर अदिक प्रसिद्ध गैरयहूदी आर्तेर इक अदिक नगर इन प्रमुख लॉकुरी उकसुसदुर, अदिक पौलुस अदिक बरनबास इन विरूद्ध उपद्रव माळसुसकु आंदरी तान सीमा दा टु तेग्द बुटुर."},{"book":"प्रेरितगोळ","chapter":"13","verse":"51","text":"१३:५१ मत्ती १०:१४; मरकुस ६:११; लूका ९:५; १०:११आग प्रेरित आंदुर मुंद आंदुर विरोध दा तान कालगोळ धुळा झाळ्सकु इकुनियुम नगर इक होटोदुर."},{"book":"प्रेरितगोळ","chapter":"13","verse":"52","text":"अदिक अन्ताकिया नोर विश्वासी पुरा खुशी देल अदिक पवित्र आत्मा देल परिपुर्ण आगतेला होदुर."}]}