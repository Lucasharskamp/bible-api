{"data":[{"book":"Jesaja","chapter":"23","verse":"1","text":"Godsspraak over Tyrus. Jammert, schepen van Tarsjisj; Uw haven is weg! Bij hun thuiskomst uit het land der Kittieten, Hebben ze die tijding vernomen."},{"book":"Jesaja","chapter":"23","verse":"2","text":"Verstomt, bewoners der kusten, kooplui van Sidon,"},{"book":"Jesaja","chapter":"23","verse":"3","text":"Wiens boden de onmetelijke wateren doorploegen, Die het zaad van Sjichor vervoert en de oogst van de Nijl: De marktplaats der volken."},{"book":"Jesaja","chapter":"23","verse":"4","text":"Schaam u, Sidon, want de zee roept u toe, En de zeevesting antwoordt: Ik zal geen weeën meer hebben, noch baren: Ik breng geen zonen groot, voedt geen dochters meer op!"},{"book":"Jesaja","chapter":"23","verse":"5","text":"Wanneer Egypte het hoort, Zal het rillen van de geruchten uit Tyrus;"},{"book":"Jesaja","chapter":"23","verse":"6","text":"De Tarsjisj-vaarders zullen jammeren Over de bewoners der kusten."},{"book":"Jesaja","chapter":"23","verse":"7","text":"Is dit nu de dartele stad, Die haar oorsprong had in het grijze verleden; Wier voeten haar droegen, Om op verre plaatsen te wonen?"},{"book":"Jesaja","chapter":"23","verse":"8","text":"Wie heeft zo iets durven beslissen Tegen Tyrus, dat kronen verdeelde, Wiens kooplieden golden voor vorsten, Wiens handelaars over heel de aarde waren geëerd’"},{"book":"Jesaja","chapter":"23","verse":"9","text":"Jahweh der heirscharen heeft het beslist: Om de hoogmoed te fnuiken, Alle glans te verdoven, Al wat geëerd wordt op aarde!"},{"book":"Jesaja","chapter":"23","verse":"10","text":"Men overstroomt uw land als de Nijl, Geen dam meer, dochter van Tarsjisj:"},{"book":"Jesaja","chapter":"23","verse":"11","text":"Hij heeft zijn hand gestrekt naar de zee, En koninkrijken doen beven."},{"book":"Jesaja","chapter":"23","verse":"12","text":"Over Kanaän heeft Jahweh gelast, Zijn havens geheel te vernielen. Hij heeft u gezegd: Ge zult niet meer dartelen, Geschandvlekte maagd, Gij dochter van Sidon. Steek maar over naar de Kittieten, Ook daar vindt ge geen rust!"},{"book":"Jesaja","chapter":"23","verse":"13","text":"Zie, hier ligt uw land vernield, Geen mensen wonen er meer; Assjoer heeft er een woestenij van gemaakt, En er zijn torens gebouwd; Het heeft zijn burchten gesloopt, En in puinen gelegd."},{"book":"Jesaja","chapter":"23","verse":"14","text":"Jammert, schepen van Tarsjisj: Uw haven is weg!"},{"book":"Jesaja","chapter":"23","verse":"15","text":"Op die dag zal Tyrus in vergetelheid raken, Zeventig jaar, als de tijd van één koning. Maar op het eind van die zeventig jaar, Zal het Tyrus gaan naar het deernen-lied:"},{"book":"Jesaja","chapter":"23","verse":"16","text":"Neem de lier op en ga door de stad, Verlopen meid; Speel maar mooi en zing maar goed, Dan wordt er nog aan je gedacht."},{"book":"Jesaja","chapter":"23","verse":"17","text":"Want op het eind van die zeventig jaar, Zal Jahweh Tyrus gedenken; Dan krijgt ze haar schandegeld terug, En zal met alle wereldrijken op aarde boeleren."},{"book":"Jesaja","chapter":"23","verse":"18","text":"Maar haar winst en haar loon worden Jahweh gewijd, Haar verdiensten niet opgespaard en gepot: Maar gegeven aan die voor Jahweh’s aangezicht wonen, Tot overvloedige spijs en prachtige kleding!"}]}