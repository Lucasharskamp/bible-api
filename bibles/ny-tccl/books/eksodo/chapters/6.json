{"data":[{"book":"Eksodo","chapter":"6","verse":"1","text":"Yehova anawuza Mose kuti, “Tsopano udzaona zimene ndimuchite Farao: Chifukwa cha dzanja langa lamphamvu adzalola anthu anga kuti atuluke. Chifukwa cha dzanja langa lamphamvu adzawatulutsa mʼdziko lake.”"},{"book":"Eksodo","chapter":"6","verse":"2","text":"Mulungu anatinso kwa Mose, “Ine ndine Yehova."},{"book":"Eksodo","chapter":"6","verse":"3","text":"Ndinaonekera kwa Abrahamu, kwa Isake ndi kwa Yakobo monga Mulungu Wamphamvuzonse, koma sindinawadziwitse dzina langa kuti ndine Yehova."},{"book":"Eksodo","chapter":"6","verse":"4","text":"Ndinakhazikitsa pangano langa ndi iwo kuwalonjeza kuti ndidzawapatsa dziko la Kanaani kumene anakhalako kale ngati alendo."},{"book":"Eksodo","chapter":"6","verse":"5","text":"Ndamvanso kubuwula kwa Aisraeli, amene Aigupto awayesa akapolo ndipo ndakumbukira pangano langa.”"},{"book":"Eksodo","chapter":"6","verse":"6","text":"“Nʼchifukwa chake nena kwa Aisraeli kuti, ‘Ine ndine Yehova, ndipo ndidzakutulutsani mʼgoli la Aigupto. Ndidzakumasulani mu ukapolo, ndidzakuwombolani ndi dzanja langa lotambasuka ndi kuchita ntchito zachiweruzo."},{"book":"Eksodo","chapter":"6","verse":"7","text":"Ndidzakutengani kukhala anthu anga, ndipo Ine ndidzakhala Mulungu wanu. Pamenepo inu mudzadziwa kuti Ine ndine Yehova Mulungu wanu amene ndinakutulutsani mʼgoli la Aigupto."},{"book":"Eksodo","chapter":"6","verse":"8","text":"Ndipo ndidzakufikitsani ku dziko limene ndinalumbira kuti ndidzalipereka kwa Abrahamu, kwa Isake ndi kwa Yakobo. Ndidzakupatsani dziko limenelo kuti likhale lanu. Ine ndine Yehova.’ ”"},{"book":"Eksodo","chapter":"6","verse":"9","text":"Mose anawafotokozera Aisraeli zimenezi, koma iwo sanamumvere chifukwa cha kukhumudwa ndi goli lankhanza."},{"book":"Eksodo","chapter":"6","verse":"10","text":"Kenaka Yehova anati kwa Mose,"},{"book":"Eksodo","chapter":"6","verse":"11","text":"“Pita ukawuze Farao mfumu ya Igupto kuti awalole Aisraeli atuluke mʼdziko lake.”"},{"book":"Eksodo","chapter":"6","verse":"12","text":"Koma Mose ananena kwa Yehova kuti, “Ngati Aisraeli sanandimvere, Farao akandimvera chifukwa chiyani, pajatu sinditha kuyankhula bwino?”"},{"book":"Eksodo","chapter":"6","verse":"13","text":"Ndipo Yehova analamula Mose ndi Aaroni kuti awuze Aisraeli ndi Farao mfumu ya Igupto kuti Aisraeli ayenera kutuluka mʼdziko la Igupto."},{"book":"Eksodo","chapter":"6","verse":"14","text":"Atsogoleri a mafuko awo anali awa:"},{"book":"Eksodo","chapter":"6","verse":"15","text":"Ana a Simeoni anali Yemueli, Yamini, Ohadi, Yakini, Zohari ndi Saulo mwana wa kwa mkazi wa Chikanaani. Awa anali mafuko a Simeoni."},{"book":"Eksodo","chapter":"6","verse":"16","text":"Mayina a ana a Levi pamodzi ndi zidzukulu zawo anali awa: Geresoni, Kohati ndi Merari. Levi anakhala ndi moyo kwa zaka 137."},{"book":"Eksodo","chapter":"6","verse":"17","text":"Ana a Geresoni, mwa mafuko awo, anali Libini ndi Simei."},{"book":"Eksodo","chapter":"6","verse":"18","text":"Ana a Kohati anali Amramu, Izihari, Hebroni ndi Uzieli. Kohati anakhala ndi moyo zaka 133."},{"book":"Eksodo","chapter":"6","verse":"19","text":"Ana a Merari anali Mali ndi Musi."},{"book":"Eksodo","chapter":"6","verse":"20","text":"Amramu anakwatira Yokobedi mlongo wa abambo ake, amene anabereka Aaroni ndi Mose. Amramu anakhala ndi moyo kwa zaka 137."},{"book":"Eksodo","chapter":"6","verse":"21","text":"Ana a Izihari anali Kora, Nefegi ndi Zikiri."},{"book":"Eksodo","chapter":"6","verse":"22","text":"Ana a Uzieli anali Misaeli, Elizafani ndi Sitiri."},{"book":"Eksodo","chapter":"6","verse":"23","text":"Aaroni anakwatira Eliseba, mwana wamkazi wa Aminadabu, mlongo wa Nasoni ndipo Iye anabereka Nadabu, Abihu, Eliezara ndi Itamara."},{"book":"Eksodo","chapter":"6","verse":"24","text":"Ana a Kora anali Asiri, Elikana ndi Abiasafu. Awa ndiwo mafuko a Kora."},{"book":"Eksodo","chapter":"6","verse":"25","text":"Eliezara mwana wa Aaroni anakwatira mmodzi mwa ana aakazi a Putieli, ndipo anabereka Finehasi."},{"book":"Eksodo","chapter":"6","verse":"26","text":"Aaroni ndi Mose ndi aja amene Yehova anawawuza kuti, “Tulutsani Aisraeli mu Igupto mʼmagulu awo.”"},{"book":"Eksodo","chapter":"6","verse":"27","text":"Mose ndi Aaroni ndiwo amene anayankhula ndi Farao mfumu ya Igupto kuti atulutse Aisraeli mu Igupto."},{"book":"Eksodo","chapter":"6","verse":"28","text":"Tsopano pamene Yehova anayankhula kwa Mose mu Igupto,"},{"book":"Eksodo","chapter":"6","verse":"29","text":"anati, “Ine ndine Yehova. Umuwuze Farao mfumu ya Igupto zonse zimene Ine ndikuwuze iwe.”"},{"book":"Eksodo","chapter":"6","verse":"30","text":"Koma Mose anati kwa Yehova, “Farao akandimvera bwanji, pakuti ine sinditha kuyankhula bwino?”"}]}