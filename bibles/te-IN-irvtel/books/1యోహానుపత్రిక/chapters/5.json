{"data":[{"book":"1 యోహాను పత్రిక","chapter":"5","verse":"1","text":"యేసే క్రీస్తు అని నమ్మినవారంతా దేవుని ద్వారా పుట్టినవాళ్ళే. తండ్రిగా అయిన వాణ్ణి ప్రేమించిన వారంతా ఆయన ద్వారా పుట్టినవాణ్ణి కూడా ప్రేమిస్తారు."},{"book":"1 యోహాను పత్రిక","chapter":"5","verse":"2","text":"మనం దేవుణ్ణి ప్రేమిస్తూ, ఆయన ఆజ్ఞలను పాటిస్తూ ఉంటే, దేవుని పిల్లలను ప్రేమిస్తున్నామని దాని వల్ల మనకు తెలుసు."},{"book":"1 యోహాను పత్రిక","chapter":"5","verse":"3","text":"ఆయన ఆజ్ఞలను పాటిస్తే మనం దేవుణ్ణి ప్రేమించినట్టే. ఆయన ఆజ్ఞలు భారం కాదు."},{"book":"1 యోహాను పత్రిక","chapter":"5","verse":"4","text":"దేవుని ద్వారా పుట్టినవారు అందరూ లోకాన్ని జయిస్తారు. లోకాన్ని జయించింది మన విశ్వాసమే."},{"book":"1 యోహాను పత్రిక","chapter":"5","verse":"5","text":"లోకాన్ని జయించేది ఎవరు? యేసు దేవుని కుమారుడు అని నమ్మినవాడే!"},{"book":"1 యోహాను పత్రిక","chapter":"5","verse":"6","text":"నీళ్ళ ద్వారా, రక్తం ద్వారా వచ్చినవాడు యేసు క్రీస్తే. ఆయన కేవలం నీటి ద్వారా మాత్రమే కాదు. నీళ్ళ ద్వారా, రక్తం ద్వారా కూడా వచ్చాడు. దేవుడు ఆత్మ రూపి గనక ఆత్మే ఇది సత్యమని సాక్షమిస్తున్నాడు."},{"book":"1 యోహాను పత్రిక","chapter":"5","verse":"7","text":"సాక్ష్యం ఇచ్చే వారు ముగ్గురున్నారు."},{"book":"1 యోహాను పత్రిక","chapter":"5","verse":"8","text":"ఆత్మ, నీళ్ళు, రక్తం-ఈ మూడూ ఒకే సాక్ష్యం చెబుతున్నాయి."},{"book":"1 యోహాను పత్రిక","chapter":"5","verse":"9","text":"మనుషుల సాక్ష్యం మనం స్వీకరిస్తాం. కాని దేవుని సాక్ష్యం అంతకన్నా గొప్పది. దేవుని సాక్ష్యం ఆయన కుమారుణ్ణి గూర్చినదే."},{"book":"1 యోహాను పత్రిక","chapter":"5","verse":"10","text":"దేవుని కుమారుని పట్ల విశ్వాసం ఉంచిన వారిలోనే సాక్ష్యం ఉంటుంది. దేవుణ్ణి నమ్మని వ్యక్తి దేవుణ్ణి అబద్ధికుడుగా చేసినట్టే. ఎందుకంటే దేవుడు తన కుమారుని విషయం చెప్పిన సాక్ష్యం ఆ వ్యక్తి నమ్మలేదు."},{"book":"1 యోహాను పత్రిక","chapter":"5","verse":"11","text":"ఆ సాక్ష్యం ఇదే, దేవుడు మనకు శాశ్వత జీవం ఇచ్చాడు. ఈ జీవం తన కుమారుడిలో ఉంది."},{"book":"1 యోహాను పత్రిక","chapter":"5","verse":"12","text":"కుమారుడు ఉన్నవాడికి జీవం ఉంది. దేవుని కుమారుడు లేని వాడికి జీవం లేదు."},{"book":"1 యోహాను పత్రిక","chapter":"5","verse":"13","text":"దేవుని కుమారుని నామంలో విశ్వాసం ఉంచిన మీకు శాశ్వత జీవం ఉందని మీరు తెలుసుకోడానికి ఈ సంగతులు మీకు రాస్తున్నాను."},{"book":"1 యోహాను పత్రిక","chapter":"5","verse":"14","text":"ఆయన దగ్గర మనకున్న ధైర్యం ఇదే, ఆయన చిత్తానికి అనుగుణంగా మనం ఏది అడిగినా, ఆయన మన విన్నపం వింటాడు."},{"book":"1 యోహాను పత్రిక","chapter":"5","verse":"15","text":"మనం అడిగిన విషయాలన్నీ ఆయన వింటాడని తెలిస్తే, మనం అడిగినవి మనకు కలిగాయని మనకు తెలుసు."},{"book":"1 యోహాను పత్రిక","chapter":"5","verse":"16","text":"తన సోదరుడు, మరణం కలిగించని పాపం చెయ్యడం ఎవరైనా చూస్తే, చూసినవాడు ఆ సోదరుని కోసం ప్రార్థించాలి. అతణ్ణి బట్టి మరణం కలిగించని పాపం చేసిన వాడికి దేవుడు జీవం ఇస్తాడు. మరణం కలిగించే పాపం ఉంది. దాని విషయంలో అతడు ప్రార్థించాలని నేను చెప్పను."},{"book":"1 యోహాను పత్రిక","chapter":"5","verse":"17","text":"సమస్త దుర్నీతీ పాపమే. కాని మరణం కలిగించని పాపం కూడా ఉంది."},{"book":"1 యోహాను పత్రిక","chapter":"5","verse":"18","text":"దేవుని ద్వారా పుట్టినవాడు పాపం చెయ్యడు. దేవుని ద్వారా పుట్టిన వాణ్ణి దేవుడు పాపం నుండి కాపాడుతాడు. దుష్టుడు ముట్టకుండా ఉంచుతాడు."},{"book":"1 యోహాను పత్రిక","chapter":"5","verse":"19","text":"మనం దేవుని సంబంధులం అని మనకు తెలుసు. లోకమంతా దుష్టుని ఆధీనంలో ఉంది."},{"book":"1 యోహాను పత్రిక","chapter":"5","verse":"20","text":"దేవుని కుమారుడు వచ్చి మనకు అవగాహన ఇచ్చాడు. నిజమైన దేవుడెవరో అర్థం అయ్యేలా చేశాడు. మనం ఆ నిజ దేవునిలో, ఆయన కుమారుడు యేసు క్రీస్తులో ఉన్నాం. ఈయనే నిజమైన దేవుడూ శాశ్వత జీవం కూడా."},{"book":"1 యోహాను పత్రిక","chapter":"5","verse":"21","text":"పిల్లలూ, విగ్రహాలకు దూరంగా ఉండండి."}]}