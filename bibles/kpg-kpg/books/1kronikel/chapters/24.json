{"data":[{"book":"1 Kronikel","chapter":"24","verse":"1","text":"Aanei nia hagabuulinga daangada ala e dau gi di hagadili o Aaron. Aaron guu hai ana dama daane dogohaa go Nadab, Abihu, Eleazar, mo Ithamar."},{"book":"1 Kronikel","chapter":"24","verse":"2","text":"Nadab mo Abihu guu mmade hua i mua gei nadau damana le e mouli, gei nau hagadili ai. Malaa, nia duaahina daane meemaa go Eleazar mo Ithamar guu hai nia daangada hai mee dabu.24.2 Leviticus 10.1-2"},{"book":"1 Kronikel","chapter":"24","verse":"3","text":"Di King David gu haganoho nia hagadili o Aaron gii hai nia hagabuulinga daangada e hagatau gi nadau moomee. Ang gi di mee deenei, mee ne hagamaamaa go Zadok, mai di hagadili o Eleazar, mo Ahimelech, mai di hagadili o Ithamar."},{"book":"1 Kronikel","chapter":"24","verse":"4","text":"Nia hagadili o Eleazar gu haganohonoho guu hai nia hagabuulinga daangada e madangaholu maa ono, ge nia hagadili o Ithamar gu haganohonoho guu hai nia hagabuulinga daangada e walu. Di mee deenei la ne hai idimaa nia dagi dogologo e gila mai i di madahaanau o Eleazar, nia dagi e hogoohi mai i di madahaanau o Ithamar."},{"book":"1 Kronikel","chapter":"24","verse":"5","text":"Ma dela digau hai mee dabu i golo ala e madamada humalia di Hale Daumaha mo nia dagi ala e madamada humalia nia hegau dabu i mehanga nia hagadili o meemaa dogolua go Eleazar mo Ithamar, ga hidi mai di kae o nadau waawa moomee mai di hudihudi e hilihili ai."},{"book":"1 Kronikel","chapter":"24","verse":"6","text":"Nia hagadili o Eleazar mo Ithamar e hagadau hudihudi belee modongoohia nia waawa o nia hegau. Nomuli tangada hihi o digau Levi go Shemaiah, tama daane a Nethanel, ga hagailongo gi lodo di beebaa. Di king, ana gau ngalua mugi nua, tangada hai mee dabu go Zadok, Ahimelech tama daane a Abiathar, mo nia dagi o nia madahaanau o digau hai mee dabu mo nia mada haanau digau Levi, huogodoo e hai digau hagadootonu."},{"book":"1 Kronikel","chapter":"24","verse":"7-18","text":"Deenei di hagatau gi lala nia hagabuulinga madahaanau e madalua maa haa ang gi nadau waawa moomee:"},{"book":"1 Kronikel","chapter":"24","verse":"19","text":"Nia daane aanei la ne hihi e hagatau ang gi nadau waawa moomee i lodo di Hale Daumaha, e hai labelaa nia waawa moomee ala guu lawa di haganoho go di nadau damana madua go Aaron i di nadau hagagila aga nia helekai Dimaadua go di God o Israel."},{"book":"1 Kronikel","chapter":"24","verse":"20","text":"Aanei nia hoo dagi o nia madahaanau ne hai mai Levi:"},{"book":"1 Kronikel","chapter":"24","verse":"21","text":"Isshiah, di hagadili o Rehabiah,"},{"book":"1 Kronikel","chapter":"24","verse":"22","text":"Jahath, di hagadili o Izhar mai Shelomith,"},{"book":"1 Kronikel","chapter":"24","verse":"23","text":"Jeriah, Amariah, Jehaziel, mo Jekameam, go nia dama daane a Hebron, i di hagatau eia i di madua,"},{"book":"1 Kronikel","chapter":"24","verse":"24","text":"Shamir, di hagadili o Uzziel mai Micah,"},{"book":"1 Kronikel","chapter":"24","verse":"25","text":"Zechariah, di hagadili o Uzziel mai Isshiah, tuaahina daane o Micah,"},{"book":"1 Kronikel","chapter":"24","verse":"26","text":"Mahli, Mushi, mo Jaaziah, nia hagadili o Merari."},{"book":"1 Kronikel","chapter":"24","verse":"27","text":"Jaaziah guu hai ana dama daane dogodolu go Shoham, Zaccur, mo Ibri."},{"book":"1 Kronikel","chapter":"24","verse":"28-29","text":"Mahli guu hai ana dama daane dogolua go Eleazar mo Kish. Eleazar digi hagadili ana dama daane, gei Kish ne hai dana dama daane e dahi go Jerahmeel."},{"book":"1 Kronikel","chapter":"24","verse":"30","text":"Mushi guu hai ana dama daane dogodolu go Mahli, Eder, mo Jeremoth."},{"book":"1 Kronikel","chapter":"24","verse":"31","text":"Di tagi o di madahaanau mo dono duaahina daane dulii e hai nau hudihudi i nadau waawa moomee, e hai be di hai o nadau gau ala i golo, ala go digau hai mee dabu ne hagadili mai Aaron. King David, Zadok, Ahimelech, mo nia dagi o nia madahaanau o digau hai mee dabu mo nia daangada o Levi e hai digau hagadootonu."}]}