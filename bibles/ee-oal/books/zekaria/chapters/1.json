{"data":[{"book":"Zekaria","chapter":"1","verse":"1","text":"Le ɣleti enyilia me le Fia Darius ƒe ƒe evelia me la, gbe tso Yehowa gbɔ va na Nyagblɔɖila Zekaria, Berekia ƒe vi kple Ido ƒe tɔgbuiyɔvi be,"},{"book":"Zekaria","chapter":"1","verse":"2","text":"“Yehowa do dɔmedzoe ɖe mia fofowo ŋu vevie,"},{"book":"Zekaria","chapter":"1","verse":"3","text":"eya ta gblɔ na ameawo be ale Yehowa, Dziƒoʋakɔwo ƒe Aƒetɔ la gblɔe nye esi, ‘Mitrɔ ɖe ŋunye, ekema nye hã matrɔ ɖe mia ŋu!’"},{"book":"Zekaria","chapter":"1","verse":"4","text":"Miganɔ abe mia fofowo ene o, ame siwo nyagblɔɖila tsãtɔwo gblɔ na be ale Yehowa, Dziƒoʋakɔwo ƒe Aƒetɔ la gblɔe nye esi: ‘Mitrɔ le miaƒe mɔ vɔ̃wo dzi, eye miaɖe asi le miaƒe nu vɔ̃ɖi wɔwɔwo ŋuti.’ Gake wogbe toɖoɖom, eye wometsɔ ɖeke le eme nam o."},{"book":"Zekaria","chapter":"1","verse":"5","text":"Afi ka mia fofowo le fifia, eye ɖe nyagblɔɖilawo nɔa agbe tegbea?"},{"book":"Zekaria","chapter":"1","verse":"6","text":"Ke ɖe nye nya kple ɖoɖo siwo mede asi na nye dɔla, nyagblɔɖilawo la meva mia fofowo dzi oa?"},{"book":"Zekaria","chapter":"1","verse":"7","text":"Le ɣleti wuiɖekɛlia si nye Sebat ƒe ŋkeke blaeve-vɔ-enelia dzi, le Fia Darius ƒe ƒe evelia me la, Yehowa ƒe gbe va na nyagblɔɖila Zekaria, Berekia ƒe vi kple Ido ƒe tɔgbuiyɔvi."},{"book":"Zekaria","chapter":"1","verse":"8","text":"Mekpɔ ŋutega le zã me, eye le ŋutega la me la, mekpɔ ŋutsu aɖe wònɔ sɔ dzĩ aɖe dom. Sɔdola la tsi tsitre ɖe amitive aɖe me le bali aɖe me. Sɔ dzĩ, sɔ hẽ kple sɔ ɣi bubuwo nɔ emegbe."},{"book":"Zekaria","chapter":"1","verse":"9","text":"Mebia be, “Nye Aƒetɔ, nu kawoe nye esiawo?”"},{"book":"Zekaria","chapter":"1","verse":"10","text":"Tete ame si tsi tsitre ɖe amitiawo dome la ɖe eme nam be, “Woawoe nye ame siwo Yehowa dɔ be woatsa le anyigba blibo la dzi.”"},{"book":"Zekaria","chapter":"1","verse":"11","text":"Wova gblɔ na Yehowa ƒe dɔla, ame si nɔ tsitre ɖe amitiawo dome la be, “Míetsa le anyigba blibo la dzi, eye dzidzedze kple ŋutifafa le afi sia afi.”"},{"book":"Zekaria","chapter":"1","verse":"12","text":"Esi Yehowa ƒe dɔla la se nya siawo la, edo gbe ɖa be, “O Yehowa, Dziƒoʋakɔwo ƒe Aƒetɔ, ƒe blaadree nye esi, esi nètrɔ wò dɔmedzoe kɔ ɖe Yerusalem kple Yuda ƒe duwo dzi. Va se ɖe ɣe ka ɣi nàgakpɔ nublanui na wo?”"},{"book":"Zekaria","chapter":"1","verse":"13","text":"Yehowa ɖo eŋu na mawudɔla si le xanye la hegblɔ akɔfanyawo kple dzideƒonyawo nɛ."},{"book":"Zekaria","chapter":"1","verse":"14","text":"Tete mawudɔla si nɔ nu ƒom kplim la gblɔ be, “Ɖe gbeƒã nya sia: ale Yehowa, Dziƒoʋakɔwo ƒe Aƒetɔ la gblɔe nye esi: ‘Meʋã ŋu ɖe Yerusalem kple Zion nu ŋutɔ,"},{"book":"Zekaria","chapter":"1","verse":"15","text":"ke mekpɔ dɔmedzoe vevie ɖe dukɔ siwo susu be yewole dedie la ŋuti. Ke dɔmedzoe vi aɖe ko mekpɔ, gake woawoe he dzɔgbevɔ̃e la vɛ.’"},{"book":"Zekaria","chapter":"1","verse":"16","text":"“Eya ta ale Yehowa gblɔe nye esi: ‘Matrɔ ɖe Yerusalem ŋu kple nublanuikpɔkpɔ. Le afi ma, woagbugbɔ nye xɔ la atu, eye woatsɔ nudzidzeka aɖo Yerusalem katã ŋuti.’ Yehowa, Dziƒoʋakɔwo ƒe Aƒetɔ lae gblɔe."},{"book":"Zekaria","chapter":"1","verse":"17","text":"“Yi edzi, nàɖe gbeƒã be ale Yehowa, Dziƒoʋakɔwo ƒe Aƒetɔ la gblɔe nye esi, ‘Nye duwo agagbagba kple dzidzedze, Yehowa agafa akɔ na Zion, eye wòagatia Yerusalem.’ ”"},{"book":"Zekaria","chapter":"1","verse":"18","text":"Esi mefɔ kɔ dzi la, mekpɔ lãdzo ene le nye ŋkume."},{"book":"Zekaria","chapter":"1","verse":"19","text":"Mebia mawudɔla la be “Nu kawoe nye esiawo?”"},{"book":"Zekaria","chapter":"1","verse":"20","text":"Yehowa gaɖe gbede ene fiam."},{"book":"Zekaria","chapter":"1","verse":"21","text":"Mebia be, “Nu ka wɔ ge wogbɔna?”"}]}