{"data":[{"book":"Matayo","chapter":"8","verse":"1","text":"Umo Yesu eze asele kwa kagulu, fyo kulu dimtimila."},{"book":"Matayo","chapter":"8","verse":"2","text":"Niyo eza mntu yumwenga mta matana amfikila madi amgamba, “Zumbe, ukaunga wadaha kunitenda nilenguswe.”"},{"book":"Matayo","chapter":"8","verse":"3","text":"Yesu achumiza umkono wakwe amdonta. Amgamba, “Naunga lenguswa!” Ahadya mtu uyo ahona matana yakwe."},{"book":"Matayo","chapter":"8","verse":"4","text":"Niyo Yesu amgamba, “Tegeleza! Usekumgambila mntu, mna hita ukelagise kwa mlavyantambiko, chani chila mntu akuwone kugamba kuhona, lavya lavyo diya alagize Musa.”"},{"book":"Matayo","chapter":"8","verse":"5","text":"Yesu eze engile Kapelinaumu, mkulu yumwenga ywa Chilumi ambasa na kumlombeza amwabize."},{"book":"Matayo","chapter":"8","verse":"6","text":"Amgamba, “Zumbe, mndima ywangu ni mnyonje kukaya, hakudaha kujenda naho alumiswa.”"},{"book":"Matayo","chapter":"8","verse":"7","text":"Yesu amgamba, “Nanite hamhonye.”"},{"book":"Matayo","chapter":"8","verse":"8","text":"Yudya mkulu ahitula, “Zumbe, bule,” “Miye sikuwagila weye wingile mwe nyumba yangu. Mna lavya ulosi du, mndima ywangu nahone."},{"book":"Matayo","chapter":"8","verse":"9","text":"Miye nami ni mntu nihasi he udahi wa wakulu, naho nina wankondo watuhu wehasi hangu. Nami hamgamba yumwenga, ‘So!’ Eza, naho hamgamba mtuhu, ‘Hita!’ Aita, naho hamgamba mndima ywangu, ‘Damanya vino!’ Adamanya.”"},{"book":"Matayo","chapter":"8","verse":"10","text":"Yesu eze eve ayo, kehelwa nakulonga kwa wantu wakumtimila, “Chindedi nawagambilani, sinati kuwona yoyose mwe Izulaeli mta uzumizi sa uno."},{"book":"Matayo","chapter":"8","verse":"11","text":"Nawagambilani kugamba, walozize naweze kulaila ko ulailo wa zuwa na mwingilo wa zuwa nakwikala hamwenga na Bulahimu, Isaka na Yakobo mwe Useuta wa kwembingu."},{"book":"Matayo","chapter":"8","verse":"12","text":"Mna wadya wakunga watende mo Useuta na wadulwe kuse kwe chiza, uko nawaile na kusiginta meno.”"},{"book":"Matayo","chapter":"8","verse":"13","text":"Niyo Yesu amgamba yudya mkulu ywa nkondo, “Hita kaya, navitendeke saviya uzumile kwachausa chako.” Ahadya yudya mndima niyo ahona."},{"book":"Matayo","chapter":"8","verse":"14","text":"Yesu niyo aita kukaya kwa Petulo, uko ambwila nine vyala dya petulo, kagona mo lusazi hakudaha homa."},{"book":"Matayo","chapter":"8","verse":"15","text":"Adonta umkono wakwe, ihoma yamlekela, achimala na kumsankanila."},{"book":"Matayo","chapter":"8","verse":"16","text":"Chisingi chize chingile, wantu wamwigaila Yesu wantu walozize na wata mpepo. Yesu agulusa mpepo zihiye kwa ulosi nakuhonya woseni nawakalumwa."},{"book":"Matayo","chapter":"8","verse":"17","text":"Adamanyaga ivyo kutenda viya alongaga muwoni Isaya vilaile, “Yeye mwenye kaguha ubovu wetu nakuguha manyonje yetu.”"},{"book":"Matayo","chapter":"8","verse":"18","text":"Yesu eze asinye fyo dya wantu dimzunguluka, awaunga wanampina wakwe womboke ntendele ya kaidi ye diziwa."},{"book":"Matayo","chapter":"8","verse":"19","text":"Mhinyi ywa Sigilizi yumwenga ambasa amgamba, “Mhinyi, miye na hutimile uko nawite.”"},{"book":"Matayo","chapter":"8","verse":"20","text":"Yesu amhitula amgamba, “Mauzi yana malundu na wadege wana masasa mlanga mwe miti, mna Mwana ywa Mntu hana heugono na kuhumula.”"},{"book":"Matayo","chapter":"8","verse":"21","text":"Yumwenga mwa wanampina wakwe amgamba, “Zumbe, ndakunileka nuye hamhambe tate.”"},{"book":"Matayo","chapter":"8","verse":"22","text":"Yesu amhitula amgamba, “Nitimila, waleke wabanike wahambe weyawe wabanike.”"},{"book":"Matayo","chapter":"8","verse":"23","text":"Yesu akwela mwe ngalawa, wanampina wakwe nawo waita naye."},{"book":"Matayo","chapter":"8","verse":"24","text":"Aho wimbi kulu dyatowa idiziwa, ngalawa neimwe nkondo ya kudidimila. Mna Yesu na kagona."},{"book":"Matayo","chapter":"8","verse":"25","text":"Wanampina wambasa wamwinula. Wamgamba, “Zumbe! Chikombole. Chafa!”"},{"book":"Matayo","chapter":"8","verse":"26","text":"Yesu ahitula, “Ni mbwani mkogohesa? Chindedi uzumizi wenyu nimdodo!” Niyo enuka na kukwahila inkung'unto namawimbi vinyamale, niyo kwatenda kwa ziziwalisa."},{"book":"Matayo","chapter":"8","verse":"27","text":"Chila yumwenga kehelwa. Wagamba, “Yuno ni mntu ywani? Hata nkungunto na mawimbi vyamwiva!”"},{"book":"Matayo","chapter":"8","verse":"28","text":"Umo Yesu eze abule mo mzi wa Gadala mwe ntendele ntuhu ye diziwa, adugana na wantu waidi wakulaila kwe zimbila. Wantu wadya wendaga na mpepo nkali zitendese naho nendile hahana mntu ukudaha kugwila isila iyo."},{"book":"Matayo","chapter":"8","verse":"29","text":"Aho waguta, “Wachunga mbwani, weye Mwana Chohile? Kwiza kuchinka nkuto chipindi hachinati kubula?”"},{"book":"Matayo","chapter":"8","verse":"30","text":"Nakuna fyo dya nguluwe dikudya hajihi aho."},{"book":"Matayo","chapter":"8","verse":"31","text":"Ivyo mpepo zamlombeza Yesu, “Uneva waunga uchiguluse, chigale mwe diya idifyo dye zinguluwe.”"},{"book":"Matayo","chapter":"8","verse":"32","text":"Yesu awagamba, “Hitani.” Ivyo zafosa nakwingila mwe zinguluwe. Fyo jima dye zinguluwe dyagulukila kwe diziwa nakufila mwa mazi."},{"book":"Matayo","chapter":"8","verse":"33","text":"Wadimi nawakadima izinguluwe niyo waguluka kwita komzi, uko wakusimwila imbuli injima naviya vilaile kwa wadya wantu wata zimpepo."},{"book":"Matayo","chapter":"8","verse":"34","text":"Ivyo chila yumwenga kulaila komzi kaita kumsingila Yesu, weze wamwone, wamlombeza amlawe mo umzi wawo."}]}