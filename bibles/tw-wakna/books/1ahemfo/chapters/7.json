{"data":[{"book":"1 Ahemfo","chapter":"7","verse":"1","text":"Salomo san sii ɔno ankasa nʼahemfi. Na mfirihyia dumiɛnsa na ɔde wiee ahemfi no si."},{"book":"1 Ahemfo","chapter":"7","verse":"2","text":"Na wɔfrɛ Salomo adan no mu baako Lebanon Kwae Ahemfi.7.2 Na wɔfrɛ no Lebanon Kwae Ahemfi, efisɛ na wɔahyehyɛ sida adum no te sɛ kwae nnua. Na sida no fi Lebanon. Na ne tenten mu yɛ anammɔn ɔha ne aduonum. Ne trɛw yɛ anammɔn aduɔson anum, na ne sorokɔ yɛ anammɔn aduanan anum. Na sida nsamso no mpuran no deda sida fadum anan a wɔatoto ahyehyɛ no tee no so."},{"book":"1 Ahemfo","chapter":"7","verse":"3","text":"Na wɔabɔ sida nsɛmso a etweri mpuran aduanan anum a ɛno nso gugu afadum a wɔatoto, ahyehyɛ no ntentenso abiɛsa mu a, dunum na ɛwɔ ntentenso baako biara mu."},{"book":"1 Ahemfo","chapter":"7","verse":"4","text":"Afasu no fa biara, mfɛnsere sesa so abiɛsa abiɛsa a edidi nhwɛanim."},{"book":"1 Ahemfo","chapter":"7","verse":"5","text":"Apon no akwan nyinaa, wɔayɛ no ahinanan abiɛsa abiɛsa a edidi nhwɛanim."},{"book":"1 Ahemfo","chapter":"7","verse":"6","text":"Osii afadum asa a ne tenten mu yɛ anammɔn aduɔson anum, na ne trɛw yɛ anammɔn aduanan anum. Na ntwironoo a wɔakuru so wɔ anim a esi afadum so."},{"book":"1 Ahemfo","chapter":"7","verse":"7","text":"Na ahengua asa a na wonim no sɛ atemmu asa nso wɔ hɔ. Ɛhɔ na na Salomo tena di nsɛm. Na wɔde sida asam mu fi fam, de kosi nsamso so."},{"book":"1 Ahemfo","chapter":"7","verse":"8","text":"Faako a na Salomo te no twa asennii a ɛwɔ asa no akyi no ho hyia. Ɔkwan koro no ara so na wɔfa de sii. Osii ne dan no sɛso de maa Farao babea a na ɔyɛ ne yerenom no mu baako."},{"book":"1 Ahemfo","chapter":"7","verse":"9","text":"Abo akɛse a wɔatwa no pɛpɛɛpɛ a ne bo yɛ den yiye na wɔde sii saa adan no."},{"book":"1 Ahemfo","chapter":"7","verse":"10","text":"Abo a wɔde too ɔdan no fapem no tenten mu yɛ anammɔn dunum, na bi nso tenten mu yɛ anammɔn dumien."},{"book":"1 Ahemfo","chapter":"7","verse":"11","text":"Abo a ne bo yɛ den yiye a wɔde sii afasu no nso, na wɔasusuw, atwa no pɛpɛɛpɛ a sida mpuran nso ka ho."},{"book":"1 Ahemfo","chapter":"7","verse":"12","text":"Adiwo kɛse no afasu no nso, wɔto de sida mpuran ntaaso baako biara too abo a wɔatwa ntaaso abiɛsa biara so, te sɛ afasu a ɛwɔ Awurade Asɔredan mfimfini mu hɔ a ntwironoo kwan ka ho."},{"book":"1 Ahemfo","chapter":"7","verse":"13","text":"Ɔhene Salomo bisaa ɔbarima bi a ofi Tiro a ne din de Huram ase sɛ omfi Tiro mmra,"},{"book":"1 Ahemfo","chapter":"7","verse":"14","text":"efisɛ na ɔyɛ odwumfo a onim kɔbere mfrafrae ho adwinne yiye. Na ne fa yɛ Israelni, efisɛ ne na yɛ okunafo a ofi Naftali abusua mu. Na nʼagya nso yɛ adwuma wɔ baabi a wɔnan nnade wɔ Tiro. Enti ɔbɛyɛɛ adwuma maa ɔhene Salomo."},{"book":"1 Ahemfo","chapter":"7","verse":"15","text":"Huram twaa kɔbere mfrafrae afadum abien a emu biara sorokɔ yɛ anammɔn aduonu ason, na ne afefarem nso yɛ anammɔn dunwɔtwe."},{"book":"1 Ahemfo","chapter":"7","verse":"16","text":"Ɔde kɔbere mfrafrae yɛɛ afadum no apampam ntaaso a emu biara sorokɔ yɛ anammɔn ason ne fa."},{"book":"1 Ahemfo","chapter":"7","verse":"17","text":"Ntaaso biara nso, wɔde ɔtan a wɔanwen ason ne nkɔnsɔnkɔnsɔn na ahyehyɛ ho."},{"book":"1 Ahemfo","chapter":"7","verse":"18","text":"Na ɔyɛɛ atoaa nsɛso a ɛsesa so tee abien bebaree ɔtan a wɔanwen no de siesiee ntaaso a ɛwɔ afadum no atifi."},{"book":"1 Ahemfo","chapter":"7","verse":"19","text":"Ntaaso a ɛwɔ afadum a ɛwɔ ntwironoo no mu no, na wɔayɛ no sɛ sukooko a ne sorokɔ yɛ anammɔn asia."},{"book":"1 Ahemfo","chapter":"7","verse":"20","text":"Ntaaso biara a na ɛwɔ afadum abien no so no nso, na atoaa nsɛso ahannu a wɔahyehyɛ no tee abien atwa ho ahyia a, ɛyɛ kurukuruwa a ɛtoa ɔtan a wɔanwen no so."},{"book":"1 Ahemfo","chapter":"7","verse":"21","text":"Huram de afadum no sisii Asɔredan no kwan ano a baako kyerɛ anafo fam na baako nso kyerɛ atifi fam. Ɔtoo baako a ɛkyerɛ anafo fam no din Yakin (Ɔde tim) na nea ɛkyerɛ atifi fam no, ɔtoo no Boas (Ne mu na ahoɔden wɔ)."},{"book":"1 Ahemfo","chapter":"7","verse":"22","text":"Afadum no ntaaso no, wɔyɛɛ no sɛ sukooko. Saa na ɔyɛ de wiee afadum no ho adwuma."},{"book":"1 Ahemfo","chapter":"7","verse":"23","text":"Afei, Huram twaa nsukorade kurukuruwa kɛse bi a efi ano kɔka ano no yɛ anammɔn dunum. Wɔtoo ne din Po. Na emu tenten yɛ anammɔn ason ne fa, nʼafefare mu nso yɛ anammɔn aduanan anum."},{"book":"1 Ahemfo","chapter":"7","verse":"24","text":"Na Po no wɔ nsɛsode a ɛte sɛ anantwi a atwa afa ano no ase ahyia. Anammɔn baako biara mu no, na anantwi sɛso asia wɔ so a wɔagu ama afra nsukorade no."},{"book":"1 Ahemfo","chapter":"7","verse":"25","text":"Na Po no si nsiase a ɛyɛ kɔbere mfrafrae anantwi dumien sɛso so. Na wɔn nyinaa ani kyerɛkyerɛ abɔnten. Abiɛsa ani kyerɛ atifi fam. Abiɛsa ani kyerɛ atɔe fam. Abiɛsa kyerɛ anafo fam, na abiɛsa nso ani kyerɛ apuei fam."},{"book":"1 Ahemfo","chapter":"7","verse":"26","text":"Na Po no afasu mu piw bɛyɛ nsateaato abiɛsa, na ano no trɛw te sɛ kuruwa, na na ɛte sɛ sukooko a apae. Na ebetumi akora nsu bɛyɛ galɔn mpem dubaako."},{"book":"1 Ahemfo","chapter":"7","verse":"27","text":"Huram san yɛɛ nteaseɛnam du a wɔde twe nsu a emu biara tenten mu yɛ anammɔn asia na ne trɛw mu nso yɛ anammɔn asia, na ne sorokɔ yɛ anammɔn anan ne fa."},{"book":"1 Ahemfo","chapter":"7","verse":"28","text":"Na sɛnea wɔyɛɛ nteaseɛnam no ne sɛ, ɛwowɔ ntetareho ntrantraa a wɔabram so."},{"book":"1 Ahemfo","chapter":"7","verse":"29","text":"Wɔde gyata, anantwi ne kerubim a wɔasen siesiee ntetareho no ne nnade a wɔde bram ɔpon akyi no. Gyata no ne anantwi no so ne wɔn ase na wɔagu nhwiren a wɔahyehyɛ, de asiesie wɔn."},{"book":"1 Ahemfo","chapter":"7","verse":"30","text":"Na saa nteaseɛnam no mu biara wɔ kɔbere mfrafrae ntwahonan anan ne kɔbere mfrafrae ntwahodade. Na nteaseɛnam biara twɔtwɔw no wɔ nnyinaso afadum de ma kɔbere mfrafrae nsukorade no; saa nnyinaso no ho na wɔadi nhwiren a wɔahyehyɛ adwinni."},{"book":"1 Ahemfo","chapter":"7","verse":"31","text":"Nteaseɛnam no biara wɔ nnyinaso kurukuruwa bi wɔ nʼatifi ma nsukorade no. Na ehwirew mu, kɔ soro bɛyɛ ɔnammɔn baako ne fa wɔ teaseɛnam no atifi te sɛ ntaamude kurukuruwa bi. Na ano a abue no yɛ anammɔn abien ne nsateaa abiɛsa. Ɛho no na wɔde nhwiren a wɔahyehyɛ adwinni asiesie. Na nteaseɛnam no ntetareho no yɛ ahinanan na ɛnyɛ kurukuruwa."},{"book":"1 Ahemfo","chapter":"7","verse":"32","text":"Ntetareso no ase na ntwahonan anan a wɔde atoa ntwahodade so a wɔagu ne nyinaa atoa mu ayɛ baako no hyehyɛ. Na efi ntwahonan no dantaban ano kosi ano yɛ anammɔn abien ne nsateaa abiɛsa,"},{"book":"1 Ahemfo","chapter":"7","verse":"33","text":"a na ɛte sɛ teaseɛnam a ɛwɔ ntwahonan abien. Emu ntwahodade, mparow, hankare ne nea ɛhyɛ mfimfini no nyinaa, wɔde kɔbere mfrafrae na ɛyɛe."},{"book":"1 Ahemfo","chapter":"7","verse":"34","text":"Na nsusomu nsa anan wowɔ nteaseɛnam no atwɔtwɔw anan no biara so a epuepue fi nteaseɛnam no so."},{"book":"1 Ahemfo","chapter":"7","verse":"35","text":"Nteaseɛnam no mu biara atifi no na na hankare bi a ne trɛw yɛ nsateaa akron wɔ. Nsusomu no ne nkyɛnkyɛn ntetareho no nso, wɔagu ama ɛne teaseɛnam no atoa mu."},{"book":"1 Ahemfo","chapter":"7","verse":"36","text":"Wɔde kerubim, gyata ne mmedua a wɔasen siesiee ntetareho no ne nnyinaso ahorow no ho baabiara a kwan wɔ. Na wɔagu nhwiren a wɔahyehyɛ atwa ho nyinaa ahyia."},{"book":"1 Ahemfo","chapter":"7","verse":"37","text":"Nsu nteaseɛnam du no, na ne nyinaa akɛse yɛ pɛ, na ne nyinaa sesɛ, na woguu ne nyinaa wɔ ade koro mu."},{"book":"1 Ahemfo","chapter":"7","verse":"38","text":"Huram san yɛɛ kɔbere mfrafrae nsukorade du de maa nteaseɛnam no mu biara. Na nsukorade no mu trɛw yɛ anammɔn asia a etumi kora nsu gyare ahannu aduonu."},{"book":"1 Ahemfo","chapter":"7","verse":"39","text":"Ɔhyehyɛɛ nsu nteaseɛnam no anum wɔ Asɔredan no anafo fam, na anum nso wɔ atifi fam. Wɔde Po no sii Asɔredan no anafo apuei fam twɔtwɔw so."},{"book":"1 Ahemfo","chapter":"7","verse":"40","text":"Afei, ɔyɛɛ nkuku, sofi ne nsukorade a ɛho hia."},{"book":"1 Ahemfo","chapter":"7","verse":"41","text":"Afadum abien,"},{"book":"1 Ahemfo","chapter":"7","verse":"42","text":"atoaa nsɛso ahannan a ɛsensɛn nkɔnsɔnkɔnsɔn a egu ntaaso no so (atoaa a wɔahyehyɛ no ntenten so abien a biara sa nkɔnsɔnkɔnsɔn a ɛsensɛn ntaaso a egu afadum no atifi no so no),"},{"book":"1 Ahemfo","chapter":"7","verse":"43","text":"nsu nteaseɛnam du a nsukorade du sisi so,"},{"book":"1 Ahemfo","chapter":"7","verse":"44","text":"Po no ne anantwi dumien a ɛhyehyɛ ase,"},{"book":"1 Ahemfo","chapter":"7","verse":"45","text":"Nkuku, sofi ne nsukorade."},{"book":"1 Ahemfo","chapter":"7","verse":"46","text":"Ɔhene no ma woguu no wɔ kankua a na ɛwɔ Yordan tataw a na ɛwɔ Sukot ne Saretan ntam no so."},{"book":"1 Ahemfo","chapter":"7","verse":"47","text":"Salomo ankari nkuku ne nkaka no, efisɛ na ɛdɔɔso dodo; na kɔbere mfrafrae no mu duru nso, wɔantumi ankari."},{"book":"1 Ahemfo","chapter":"7","verse":"48","text":"Na Salomo de saa nneɛma yi nyinaa siesiee Awurade Asɔredan no mu:"},{"book":"1 Ahemfo","chapter":"7","verse":"49","text":"sikakɔkɔɔ kaneadua7.49 Na kaneadua baako a ɛwɔ mman ason na na ɛwɔ ntamadan no mu (2 Mose 25.31-40; 26.35). Salomo de akaneadua du sii anan. a anum sisi anafo fam,"},{"book":"1 Ahemfo","chapter":"7","verse":"50","text":"nkuruwa, akanea adabaw, nsiso, nsanka ne nkankyee a wɔnoa mu nyinaa yɛ sikakɔkɔɔ nko ara;"},{"book":"1 Ahemfo","chapter":"7","verse":"51","text":"Ɔhene Salomo wiee Awurade asɔredan no ho adwuma nyinaa. Na Salomo de akyɛde a nʼagya Dawid ato din no nyinaa a ɛyɛ dwetɛ, sikakɔkɔɔ ne nkuku ne nkaka ba bɛkoraa wɔ adekoradan mu wɔ Awurade Asɔredan mu hɔ."}]}