{"data":[{"book":"Leviticus","chapter":"22","verse":"1","text":"Jahweh sprak tot Moses:"},{"book":"Leviticus","chapter":"22","verse":"2","text":"Zeg aan Aäron en zijn zonen, dat zij de heilige gaven, die de Israëlieten Mij wijden, met gepaste eerbied moeten behandelen, en mijn heilige Naam niet ontwijden. Ik ben Jahweh!"},{"book":"Leviticus","chapter":"22","verse":"3","text":"Zeg hun dus: Iedereen onder uw kinderen van geslacht tot geslacht, die in staat van onreinheid de heilige gaven, die de Israëlieten Jahweh hebben gewijd, durft aanraken, zal van mijn aanschijn worden verstoten. Ik ben Jahweh!"},{"book":"Leviticus","chapter":"22","verse":"4","text":"Niemand van Aärons geslacht, die melaats is of aan vloeiing lijdt, mag van de heilige gaven eten, eer hij weer rein is. Ook wie iemand heeft aangeraakt, die door een lijk verontreinigd is of een uitstorting had,"},{"book":"Leviticus","chapter":"22","verse":"5","text":"of wie een of ander ongedierte of een mens, waardoor men onrein wordt, heeft aangeraakt,"},{"book":"Leviticus","chapter":"22","verse":"6","text":"is tot de avond onrein en mag niet van de heilige gaven eten. Eerst als hij een bad heeft genomen,"},{"book":"Leviticus","chapter":"22","verse":"7","text":"en de zon is ondergegaan, is hij weer rein, en mag hij dus van de heilige gaven eten; want het is zijn levensonderhoud."},{"book":"Leviticus","chapter":"22","verse":"8","text":"Ook mag hij geen gestorven of verscheurde dieren eten; daardoor wordt hij onrein. Ik ben Jahweh!"},{"book":"Leviticus","chapter":"22","verse":"9","text":"Zij moeten mijn geboden onderhouden, en geen zonden op zich laden; want zij zullen sterven, wanneer zij ze ontwijden. Ik ben Jahweh, die hen heilig!"},{"book":"Leviticus","chapter":"22","verse":"10","text":"Niemand, die niet tot een priestergezin behoort, mag het heilige eten. Iemand dus, die bij een priester inwoont of loonarbeider is, mag het heilige niet eten."},{"book":"Leviticus","chapter":"22","verse":"11","text":"Maar wanneer een priester voor geld een slaaf koopt, mag die ervan eten; evenzo mag de slaaf, die in zijn huis is geboren, zijn spijzen eten."},{"book":"Leviticus","chapter":"22","verse":"12","text":"Wanneer een dochter van een priester met een leek is gehuwd, mag zij niet meer van de heilige gaven eten."},{"book":"Leviticus","chapter":"22","verse":"13","text":"Maar wanneer een dochter van een priester weduwe wordt of verstoten is, en omdat zij geen kinderen heeft, naar het huis van haar vader is teruggekeerd, dan mag zij evenals in haar jeugd, de spijzen van haar vader eten. Dus wie niet tot een priestergezin behoort, mag daarvan niet eten."},{"book":"Leviticus","chapter":"22","verse":"14","text":"Wanneer iemand zonder opzet iets heiligs eet, moet hij het heilige aan den priester teruggeven met daarenboven een vijfde van de waarde."},{"book":"Leviticus","chapter":"22","verse":"15","text":"Men mag de heilige gaven, die de Israëlieten aan Jahweh opdragen, niet ontwijden,"},{"book":"Leviticus","chapter":"22","verse":"16","text":"om geen zondeschuld op zich te laden, als men van hun heilige gaven eet. Want Ik, Jahweh, heb ze geheiligd!"},{"book":"Leviticus","chapter":"22","verse":"17","text":"Jahweh sprak tot Moses:"},{"book":"Leviticus","chapter":"22","verse":"18","text":"Beveel Aäron en zijn zonen en alle Israëlieten, en zeg hun: Wanneer iemand uit het huis van Israël of van de vreemdelingen in Israël zijn gave brengt, krachtens gelofte of vrijwillig, om ze Jahweh als brandoffer op te dragen,"},{"book":"Leviticus","chapter":"22","verse":"19","text":"dan moet ze, wil ze u ten goede komen, uit een gaaf mannelijk dier bestaan uit de runderen, schapen of geiten."},{"book":"Leviticus","chapter":"22","verse":"20","text":"Ge moogt niets offeren, wat enig gebrek heeft; want het zou u niet ten goede komen."},{"book":"Leviticus","chapter":"22","verse":"21","text":"Ook wanneer iemand een vredeoffer aan Jahweh brengt van runderen of schapen, ofwel om een gelofte te vervullen ofwel als een vrijwillige gave, dan moet het, wil het hem ten goede komen, een gaaf dier zijn, zonder enig gebrek."},{"book":"Leviticus","chapter":"22","verse":"22","text":"Een blind dier of wat iets gebroken heeft, wat verminkt is of wonden, schurft of uitslag heeft, moogt ge niet aan Jahweh offeren, en daarvan geen vuuroffers voor Jahweh op het altaar leggen."},{"book":"Leviticus","chapter":"22","verse":"23","text":"Een rund of een schaap, dat vergroeid of verschrompeld is, moogt ge als vrijwillige gave brengen; maar als gelofteoffer zou het niet welgevallig zijn."},{"book":"Leviticus","chapter":"22","verse":"24","text":"Een dier, dat door wrijven, pletten, uitrukken of snijden ontmand is, moogt ge niet aan Jahweh offeren. In uw eigen land moogt ge ze zo niet behandelen,"},{"book":"Leviticus","chapter":"22","verse":"25","text":"maar ze ook niet van vreemden kopen, om ze uw God als spijs te offeren. Want ze zijn verminkt, en hebben een gebrek; ze zouden u niet ten goede komen."},{"book":"Leviticus","chapter":"22","verse":"26","text":"Jahweh sprak tot Moses:"},{"book":"Leviticus","chapter":"22","verse":"27","text":"Een kalf, een lam of een geit moeten na hun geboorte zeven dagen bij hun moeder blijven; eerst van de achtste dag af wordt het aangenomen als een welgevallig vuuroffer voor Jahweh."},{"book":"Leviticus","chapter":"22","verse":"28","text":"Een rund of een schaap moogt ge niet op dezelfde dag slachten als hun jong."},{"book":"Leviticus","chapter":"22","verse":"29","text":"Wanneer ge een dankoffer aan Jahweh brengt, moet ge het zo offeren, dat het u ten goede komt."},{"book":"Leviticus","chapter":"22","verse":"30","text":"Op dezelfde dag moet het worden gegeten, en ge moogt er niets van tot de volgende morgen bewaren. Ik ben Jahweh!"},{"book":"Leviticus","chapter":"22","verse":"31","text":"Onderhoudt dus mijn geboden en handelt er naar. Ik ben Jahweh!"},{"book":"Leviticus","chapter":"22","verse":"32","text":"Ontwijdt mijn heilige Naam niet. Ik wil onder Israëls kinderen als heilig worden vereerd. Ik ben Jahweh, die u heilig,"},{"book":"Leviticus","chapter":"22","verse":"33","text":"en die u uit Egypte heb geleid, om uw God te zijn. Ik ben Jahweh!"}]}