{"data":[{"book":"Jelenések","chapter":"3","verse":"1","text":"A szárdiszi gyülekezet angyalának írd meg:"},{"book":"Jelenések","chapter":"3","verse":"2","text":"Vigyázz, és erősítsd meg a többieket, akik halófélben vannak, mert nem találtam cselekedeteidet teljesnek Isten előtt."},{"book":"Jelenések","chapter":"3","verse":"3","text":"Emlékezzél tehát vissza, hogyan kaptad és hallottad, tartsd meg és térj meg! Hogyha nem vigyázol, elmegyek hozzád, mint a tolvaj, és nem tudod, melyik órában megyek hozzád."},{"book":"Jelenések","chapter":"3","verse":"4","text":"De vannak néhányan Szárdiszban, akik nem szennyezték be ruhájukat, akik fehérben fognak velem járni, mert méltók arra."},{"book":"Jelenések","chapter":"3","verse":"5","text":"Aki győz, az fehér ruhába öltözik, és nem törlöm ki annak nevét az élet könyvéből, hanem vallást teszek nevéről az én Atyám előtt és az ő angyalai előtt."},{"book":"Jelenések","chapter":"3","verse":"6","text":"Akinek van füle, hallja, mit mond a Lélek a gyülekezeteknek."},{"book":"Jelenések","chapter":"3","verse":"7","text":"A filadelfiai gyülekezet angyalának írd meg:"},{"book":"Jelenések","chapter":"3","verse":"8","text":"Tudom a te dolgaidat. Íme, egy nyitott ajtót adtam eléd, amit senki sem zárhat be. Bár kevés erőd van, de megtartottad beszédemet és nem tagadtad meg nevemet."},{"book":"Jelenések","chapter":"3","verse":"9","text":"Íme, adok neked némelyeket a sátán zsinagógájából, azok közül, akik zsidónak mondják magukat, de nem azok, hanem hazudnak. Íme, megteszem velük, hogy eljöjjenek és leboruljanak lábad előtt, és megtudják, hogy én szeretlek téged."},{"book":"Jelenések","chapter":"3","verse":"10","text":"Mivel megtartottad az én béketűrésre intő beszédemet, én is megtartalak téged a megpróbáltatás idején, amely az egész világra eljön, hogy próbára tegye a föld lakosait."},{"book":"Jelenések","chapter":"3","verse":"11","text":"Íme, eljövök hamar, tartsd meg, amid van, hogy senki el ne vegye koronádat."},{"book":"Jelenések","chapter":"3","verse":"12","text":"Aki győz, azt oszloppá teszem Istenemnek templomában, és többé nem jön ki onnét és felírom rá az én Istenemnek nevét és az én Istenem városának nevét, az új Jeruzsálemét, amely az égből száll le az én Istenemtől, és az én új nevemet."},{"book":"Jelenések","chapter":"3","verse":"13","text":"Akinek van füle, hallja, mit mond a Lélek a gyülekezeteknek."},{"book":"Jelenések","chapter":"3","verse":"14","text":"A laodiceai gyülekezet angyalának írd meg:"},{"book":"Jelenések","chapter":"3","verse":"15","text":"Tudom a te dolgaidat, hogy nem vagy sem hideg, sem meleg. Bárcsak hideg volnál, vagy meleg."},{"book":"Jelenések","chapter":"3","verse":"16","text":"Íme, mivel langyos vagy, kivetlek a számból."},{"book":"Jelenések","chapter":"3","verse":"17","text":"Mivel ezt mondod: Gazdag vagyok, meggazdagodtam, és semmire sincs szükségem, de nem tudod, hogy te vagy a nyomorult és a nyavalyás és a szegény és a vak és a mezítelen."},{"book":"Jelenések","chapter":"3","verse":"18","text":"Azt tanácsolom neked, hogy végy tőlem tűzben tisztított aranyat, hogy gazdag légy és fehér ruhákat, hogy öltözeted legyen, és ne lássék szégyenletes mezítelenséged és gyógyító írt, hogy bekend szemedet és láss."},{"book":"Jelenések","chapter":"3","verse":"19","text":"Akit szeretek megfeddem és megfenyítem. Igyekezz tehát, és térj meg!"},{"book":"Jelenések","chapter":"3","verse":"20","text":"Íme, az ajtó előtt állok és zörgetek, ha valaki meghallja hangomat és megnyitja az ajtót, bemegyek ahhoz, és vele vacsorázok, és ő énvelem."},{"book":"Jelenések","chapter":"3","verse":"21","text":"Aki győz, megadom annak, hogy az én királyi székembe üljön velem, amint én is győztem, és Atyámmal együtt ülök az ő királyi székében."},{"book":"Jelenések","chapter":"3","verse":"22","text":"Akinek van füle, hallja, mit mond a Lélek a gyülekezeteknek."}]}