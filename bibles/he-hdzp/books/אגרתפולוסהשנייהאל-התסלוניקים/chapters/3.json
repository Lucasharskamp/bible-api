{"data":[{"book":"אגרת פולוס השנייה אל-התסלוניקים","chapter":"3","verse":"1","text":"לסיום, אחים יקרים, אנא, התפללו בעדנו. ראשית כל התפללו שבשורת ה׳ תופץ במהירות וביעילות בכל מקום, ותביא לו כבוד רב כפי שהביאה ביניכם."},{"book":"אגרת פולוס השנייה אל-התסלוניקים","chapter":"3","verse":"2","text":"שנית, התפללו שלא ניפול בידי אנשים רשעים, שהרי לא כולם אוהבים את האדון."},{"book":"אגרת פולוס השנייה אל-התסלוניקים","chapter":"3","verse":"3","text":"אך אתם יכולים לסמוך על האדון שיחזק וישמור אתכם מכל רע."},{"book":"אגרת פולוס השנייה אל-התסלוניקים","chapter":"3","verse":"4","text":"האדון גם העניק לנו את הביטחון שאתם מקיימים הלכה למעשה את מה שלימדנו אתכם, ואף שתמשיכו בכך בעתיד."},{"book":"אגרת פולוס השנייה אל-התסלוניקים","chapter":"3","verse":"5","text":"והאדון ישוע יכשיר את לבבכם להבין את משמעותה ועומקה של אהבת אלוהים וסבלנותו של המשיח."},{"book":"אגרת פולוס השנייה אל-התסלוניקים","chapter":"3","verse":"6","text":"אחים יקרים, אנו מצווים עליכם בשם ישוע המשיח אדוננו ובסמכותו: התרחקו מכל מאמין עקשן שמסרב לקיים את ההוראות שמסרנו לכם."},{"book":"אגרת פולוס השנייה אל-התסלוניקים","chapter":"3","verse":"7","text":"אתם יודעים היטב שעליכם להתנהג כמונו, שכן מעולם לא ראיתם אותנו סוטים מהדרך הנכונה;"},{"book":"אגרת פולוס השנייה אל-התסלוניקים","chapter":"3","verse":"8","text":"מעולם לא אכלנו בחינם – תמיד שילמנו בעד מה שקיבלנו. עבדנו קשה יומם ולילה כדי להרוויח את מחייתנו, כי לא רצינו להכביד על איש מכם."},{"book":"אגרת פולוס השנייה אל-התסלוניקים","chapter":"3","verse":"9","text":"אל תחשבו שלא הייתה לנו הזכות לבקש מכם לספק את מזוננו – פשוט רצינו להראות לכם כיצד עליכם לעבוד לפרנסתכם."},{"book":"אגרת פולוס השנייה אל-התסלוניקים","chapter":"3","verse":"10","text":"עוד בהיותנו אצלכם ביקשנו מכם לשמור על העיקרון: ”מי שלא יעבוד לא יאכל!“"},{"book":"אגרת פולוס השנייה אל-התסלוניקים","chapter":"3","verse":"11","text":"אך בכל זאת אנו שומעים כי יש ביניכם טפילים עצלים, המסרבים לעבוד ומבזבזים את זמנם ברכילות וחרחורי־ריב."},{"book":"אגרת פולוס השנייה אל-התסלוניקים","chapter":"3","verse":"12","text":"אנחנו מזהירים את האנשים האלה ומצווים עליהם בשם אדוננו ישוע המשיח: לכו לעבוד והרוויחו את לחמכם בכבוד!"},{"book":"אגרת פולוס השנייה אל-התסלוניקים","chapter":"3","verse":"13","text":"ולשאר האחים אני אומר: לעולם אל תתייאשו ואל תפסיקו לעשות מעשים טובים."},{"book":"אגרת פולוס השנייה אל-התסלוניקים","chapter":"3","verse":"14","text":"גרשו מקרבכם את מי שמסרב לשמוע לדברינו שכתובים במכתב זה, כדי שיתבייש בעצמו."},{"book":"אגרת פולוס השנייה אל-התסלוניקים","chapter":"3","verse":"15","text":"אל תתייחסו אליו כאל אויב, אלא כאל אח תועה שיש להזהירו ולהחזירו לדרך הישר."},{"book":"אגרת פולוס השנייה אל-התסלוניקים","chapter":"3","verse":"16","text":"ואדון השלום בעצמו יעניק לכם את שלומו בכל עת ובכל מקום. יהיה האדון עם כולכם."},{"book":"אגרת פולוס השנייה אל-התסלוניקים","chapter":"3","verse":"17-18","text":"עתה אני, פולוס, מברך את כולכם בכתב־ידי, כמנהגי בסיום כל מכתבי, לאות וסימן שאני באמת הכתבתי אותם. זהו כתב ידי וזוהי חתימתי. יברך אדוננו ישוע המשיח את כולכם."}]}