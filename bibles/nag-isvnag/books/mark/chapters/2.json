{"data":[{"book":"Mark","chapter":"2","verse":"1","text":"Aru Jisu Capernaum nogor te olop din pichete wapas ahise, aru Tai Simon Peter laga ghor te ase koi kene manu khan huni loise."},{"book":"Mark","chapter":"2","verse":"2","text":"Manu bisi ta te joma hoise aru jaga nathaka hoi jaise, dorjate bhi jaga nathaka hoise, aru Jisu pora taikhan ke Isor laga kotha koise."},{"book":"Mark","chapter":"2","verse":"3","text":"Titia kunba manu khan Jisu usorte ekjon juthor bemar para bera bole napara manu ke loi anise; taike charjon pora uthai anise."},{"book":"Mark","chapter":"2","verse":"4","text":"Jitia taikhan manu bisi thaka nimite Jisu usorte taike loi jabole para nai, taikhan kun jagate Jisu thakise, ta te laga chat hatai dise, aru chaat khuli diya pichete, taikhan bisna te ghumai thaka manu ke Jisu usorte namai dise."},{"book":"Mark","chapter":"2","verse":"5","text":"Jitia Jisu taikhan laga biswas dikhise, Tai etu manu ke koise, “Putro, tumi laga paapkhan sob maph kori dise.”"},{"book":"Mark","chapter":"2","verse":"6","text":"Etiya niyom likha khan kunba ta te bohi thakise, aru taikhan nijor laga monte bhabona korise,"},{"book":"Mark","chapter":"2","verse":"7","text":"“Kile etu manu eneka kotha koi ase? Tai misa koi ase! Kun he paap to maph kori bole paribo, khali Isor nohoile?2.7 Isa. 43:25”"},{"book":"Mark","chapter":"2","verse":"8","text":"Titia Jisu atma pora jani jaise taikhan nijor monte ki bhabona kori ase. Jisu taikhan ke hudise, “Tumikhan kele monte eneka bhabona kori ase?"},{"book":"Mark","chapter":"2","verse":"9","text":"Etu bera bole napara manu ke ki koile bhal ase, ‘Tumi laga paap to maph hoise’ na etu kobole ‘Uthibi, tumi laga bisna uthabi, aru berabi’?"},{"book":"Mark","chapter":"2","verse":"10","text":"Kintu tumikhan etu jani lobi Manu laga Putro ke etu prithibi te paap pora maph dibole nimite adhikar dise,” aru Jisu bera bole napara manu ke koise,"},{"book":"Mark","chapter":"2","verse":"11","text":"“Moi tumike koi ase, uthibi, tumi laga chatai lobi, aru nijor laga ghor te jabi.”"},{"book":"Mark","chapter":"2","verse":"12","text":"Titia tai joldi uthi kene chatai uthaise, aru sob manu laga usor pora bahar te ulai jaise. Etu dikhi kene, taikhan sob asurit hoi jaise aru taikhan Isor ke dhanyavad dise, aru koise, “Moi khan kitia bhi eneka dikha nai.”"},{"book":"Mark","chapter":"2","verse":"13","text":"Etu pichete Tai aru nodi kinar te jaise, aru bisi manu Tai usorte ahise, aru Jisu taikhan ke sikhaise."},{"book":"Mark","chapter":"2","verse":"14","text":"Jitia Jisu jai thakise, Tai Aalphaeus laga chokra Levi ke poisa utha manu khan laga tambu te bohi thaka dikhise titia Jisu taike koise, “Moi laga pichete ahibi.” Tai uthi kene Jisu laga pichete jaise."},{"book":"Mark","chapter":"2","verse":"15","text":"Aru eneka hoise Jisu Levi laga ghor te khana khai thakise, aru bisi poisa utha manu aru paapi manu khan bhi Jisu aru Tai laga chela khan logote bohi kene eke logote khai thakise, kelemane bisi manu thakise aru taikhan Jisu laga pichete jai thakise."},{"book":"Mark","chapter":"2","verse":"16","text":"Jitia kunba niyom likha khan kunkhan Pharisee khan he asele, Jisu ke dusra paapi aru poisa utha manu khan logote bohi kene khai thaka dikhise, taikhan Jisu laga chela khan ke koise, “Kile Tai poisa utha aru paapi manu khan logote bohi kene khai ase?”"},{"book":"Mark","chapter":"2","verse":"17","text":"Jitia Jisu etu hunise, Tai koise, “Gaw bhal thaka manu khan ke dawai nalage, kintu kun manu bemar ase, taikhan he lage. Moi dharmik manu ke mati bole aha nai, kintu paapi manu khan nimite ahise.”"},{"book":"Mark","chapter":"2","verse":"18","text":"Etiya John laga chela khan aru Pharisee khan upwas loi thakise, titia taikhan ahi kene Jisu ke koise, “Kile John laga chela aru Pharisee khan laga chela khan upwas loi ase, kintu Apuni laga chela khan upwas noloi?”"},{"book":"Mark","chapter":"2","verse":"19","text":"Titia Jisu taikhan ke koise, “Shadi te aha manu khan to shadi kori thaka mota taikhan logote thaka tak upwas lobole napare, napare? Jitia tak taikhan logote shadi kora mota ase, taikhan upwas lobole na paribo."},{"book":"Mark","chapter":"2","verse":"20","text":"Kintu eneka din ahibo jitia shadi kora mota ke taikhan pora loijabo, titia taikhan upwas lobo."},{"book":"Mark","chapter":"2","verse":"21","text":"Kun bhi notun kapra te biya kapra hali kene nasilai. Eneka korile kapra biya hoi jabo, notun kapra ke purana kapra pora biya kori dibo, aru etu pora pura kapra biya hoi jabo."},{"book":"Mark","chapter":"2","verse":"22","text":"Aru kun bhi notun angur ros to loi kene purana chamra jola te narakhe. Eneka korile angur ros aru purana chamra jola duita bhi biya hoi kene phati jabo. Kintu notun angur ros ke notun chamra jola te he hali kene rakhibo.”"},{"book":"Mark","chapter":"2","verse":"23","text":"Aru eneka hoise, Tai Bisram dinte dhaan kheti paar hoi kene jai asele, Tai chela khan juwa somoite dhaan bhangai kene khai thakise2.23 Due. 23:25."},{"book":"Mark","chapter":"2","verse":"24","text":"Aru Pharisee khan taike koise, “Sabi, kele juntu kaam Bisram dinte koribo nalage etu kori ase?”"},{"book":"Mark","chapter":"2","verse":"25","text":"Kintu Jisu taikhan ke jowab dise, “Jitia David bhuk lagise- tai aru tai sathi khan ki korise,- etu tumikhan porha nai naki,"},{"book":"Mark","chapter":"2","verse":"26","text":"jineka tai Isor laga ghor te jaise jitia Abiathar mukhyo purohit thakise, aru ta te daan diya roti khaise, juntu niyom hisab te tai khabole napare, khali purohit khan he nohoile, kintu tai bhi khaise aru tai laga sathi khan ke bhi dise?2.26 I Sam. 21:1-6”"},{"book":"Mark","chapter":"2","verse":"27","text":"Aru Tai taikhan ke koise, “Bisram din to manu karone bonai dise, kintu Bisram din karone manu ke bona nohoi."},{"book":"Mark","chapter":"2","verse":"28","text":"Karone Manu laga Putro to Bisram din laga Probhu ase.”"}]}