{"data":[{"book":"Agoago Podo","chapter":"2","verse":"1","text":"Dagu dama daane, kabe ina agu mee ala e aago adu, hudee de langahia e goe agu mee ala bolo gi heia."},{"book":"Agoago Podo","chapter":"2","verse":"2","text":"Hagalongo gi di kabemee, heia goe gi iloo."},{"book":"Agoago Podo","chapter":"2","verse":"3","text":"Halahala ina gi iloo e goe, halahala ina gi modongoohia."},{"book":"Agoago Podo","chapter":"2","verse":"4","text":"Halahala ina hagamahi be dau hai e halahala silber be di maluagina ngala."},{"book":"Agoago Podo","chapter":"2","verse":"5","text":"Goe ma gaa hai nia mee aanei, gei goe ga iloo di hagalaamua Dimaadua, ga iloo di gida di kabemee o God."},{"book":"Agoago Podo","chapter":"2","verse":"6","text":"Ma go Dimaadua hua dela e gaamai di kabemee. Di kabemee mo di iloo mee e lloomoi i dono baahi."},{"book":"Agoago Podo","chapter":"2","verse":"7","text":"Mee e hagamaamaa, ge e duuli digau ala e donu gei e hai hegau donu."},{"book":"Agoago Podo","chapter":"2","verse":"8","text":"Mee e duuli digau ala e benebene hagahumalia nia daangada ala i golo, ge e madamada humalia i digau ala e manawa dahi ang gi de Ia."},{"book":"Agoago Podo","chapter":"2","verse":"9","text":"Maa goe ga hagalongo mai gi di au, gei goe ga iloo di tonu, di hai donu, mo di mee dela e humalia. Goe ga iloo labelaa au mee ala belee hai."},{"book":"Agoago Podo","chapter":"2","verse":"10","text":"Goe gaa hai tangada kabemee, do iloo ga gowadu do manawa tene."},{"book":"Agoago Podo","chapter":"2","verse":"11","text":"Do kabemee mo do iloo ga duuli goe,"},{"book":"Agoago Podo","chapter":"2","verse":"12","text":"ga duuli goe gi daha mo di haihai nia mee hai gee, ga benebene goe gi daha mo nia daangada ala e haga hinihini dangada mai nadau helehelekai,"},{"book":"Agoago Podo","chapter":"2","verse":"13","text":"go ginaadou ala ne diiagi nadau ala mouli o di tonu, ga mouli i lodo di ala bouli o di hala,"},{"book":"Agoago Podo","chapter":"2","verse":"14","text":"go ginaadou ala e manawa tene i lodo di hai nadau mee hala, mo di tenetene gi nnangahaihai huaidu."},{"book":"Agoago Podo","chapter":"2","verse":"15","text":"Digaula la nia daangada e deemee di hagadagadagagee ginai, ge e halahalau dangada."},{"book":"Agoago Podo","chapter":"2","verse":"16","text":"Goe gaa mee di haga deeai gi di ahina mouli be di manu dela e dagi goe gi ana helekai maangala,"},{"book":"Agoago Podo","chapter":"2","verse":"17","text":"dela e halahalau dono lodo donu, mo di haga de langahia dana hagababa ne hai i mua o God."},{"book":"Agoago Podo","chapter":"2","verse":"18","text":"Maa goe gaa hana gi dono hale, goe e hana i hongo di ala dela e dau gi di made. Tangada ma gaa hana gi golo, le e hana gi tenua o digau mmade."},{"book":"Agoago Podo","chapter":"2","verse":"19","text":"Tangada ma gaa hana gi baahi di ahina beelaa, ga hagalee hanimoi gi muli. Mee ga deemee di hana labelaa i di ala ang gi di mouli."},{"book":"Agoago Podo","chapter":"2","verse":"20","text":"Goe e hai loo gi kawe nia hangaahai o digau humalia, e hai gi mouli di mouli dela e donu."},{"book":"Agoago Podo","chapter":"2","verse":"21","text":"Idimaa, digau ala e donu ge e madammaa la gaa noho i lodo tenua deenei."},{"book":"Agoago Podo","chapter":"2","verse":"22","text":"Gei Dimaadua ga hagabagi digau huaidu gi daha mo tenua deenei, ga daagi digaula gi daha, be nia laagau e daagi gi daha mo di gelegele."}]}