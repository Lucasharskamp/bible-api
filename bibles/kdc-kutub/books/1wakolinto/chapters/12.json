{"data":[{"book":"1 Wakolinto","chapter":"12","verse":"1","text":"Sambi ndugu zangu, kwa mbuli ya nhunza zitugweleligwe na Loho Yang'alile."},{"book":"1 Wakolinto","chapter":"12","verse":"2","text":"Mojuwa kamba vimukalile mung'hali hamunamjuwa Imulungu, mulongozigwa na kutawaligwa na mbuli za kuvitambikila vinyago vilibule ugima."},{"book":"1 Wakolinto","chapter":"12","verse":"3","text":"Nolonda mujuwe kuwa, kuduhu munhu yoyose yolongozigwa na Loho wa Imulungu yodaha kulonga, “Yesu yaduwiligwe,” na kuduhu munhu yodaha kulonga, “Yesu ayo Mndewa,” bila kulongozigwa na Loho Yang'alile."},{"book":"1 Wakolinto","chapter":"12","verse":"4","text":"Kuna nhunza nyingi, lakini Loho yolava nhunza zizo imoja."},{"book":"1 Wakolinto","chapter":"12","verse":"5","text":"Kuna nzila nyingi za kusang'hana, lakini Mndewa yosang'haniligwa imoja."},{"book":"1 Wakolinto","chapter":"12","verse":"6","text":"Kuna nzila nyingi za kusang'hana, lakini Imulungu ayo yowagwaa wanhu wose udahi wa kusang'hana."},{"book":"1 Wakolinto","chapter":"12","verse":"7","text":"Loho Yang'alile koilagusa kwa kila munhu kwa nzila nyingi ili wanhu wose wamwede."},{"book":"1 Wakolinto","chapter":"12","verse":"8","text":"Loho komgwaa munhu usenga uli na nzewele, na kwa munhu iyagwe Loho iija komgwaa udahi wa kujuwa mbuli."},{"book":"1 Wakolinto","chapter":"12","verse":"9","text":"Loho iija komgwaa munhu imoja tamanilo, na komgwaa iyagwe udahi wa kuhonya wanhu."},{"book":"1 Wakolinto","chapter":"12","verse":"10","text":"Loho Yang'alile komgwaa munhu udahi wa kutenda unzonza, iyagwe komgwaa nhunza ya kulonga usenga wa Imulungu, na iyagwe komgwaa nhunza ya kujuwa nhunza zilawa kwa Loho hebu hazilawa kwa Loho. Vivija Loho komgwaa munhu nhunza ya kulonga ulonzi wa sambi, na iyagwe nhunza ya kuzifambula."},{"book":"1 Wakolinto","chapter":"12","verse":"11","text":"Gano gose gotendigwa na Loho ayo imoja, komgwaa kila munhu nhunza yake kamba viyolonda Loho."},{"book":"1 Wakolinto","chapter":"12","verse":"12","text":"Kamba vija lukuli lumoja viwili na maungo mengi, hata kamba maungo gago mengi, lakini gotenda lukuli lumoja, vivija vivo ili kwa Kilisito."},{"book":"1 Wakolinto","chapter":"12","verse":"13","text":"Vivo ili kumwetu siye wose, tuwe Wayahudi hebu haweli Wayahudi, watumwa hebu wanhu walekesigwe, wose tubatizigwa kwa Loho imoja mulukuli lumoja na wose tugweleligwa Loho imoja tumng'we."},{"book":"1 Wakolinto","chapter":"12","verse":"14","text":"Kwavija lukuli haluumbigwe kwa kiungo kimoja kiiyeka, lakini kwa maungo mengi."},{"book":"1 Wakolinto","chapter":"12","verse":"15","text":"Maza mgulu wahalongile, “Kwavija niye sili mkono bule, sili kiungo cha lukuli,” vino sambi uwe kiungo cha lukuli? Aka!"},{"book":"1 Wakolinto","chapter":"12","verse":"16","text":"Na gwiti dahalongile, “Kwavija niye sili siso bule, niye sili lukuli bule,” vino, sambi diwe kiungo cha lukuli? Aka!"},{"book":"1 Wakolinto","chapter":"12","verse":"17","text":"Maza lukuli lose lwahawile siso, munhu yahadahile vilihi kuhulika? Na maza lukuli lose lwahakalile gwiti diiyeka, munhu yahadahile vilihi kunusa?"},{"book":"1 Wakolinto","chapter":"12","verse":"18","text":"Avo Imulungu kakika kila kiungo mulukuli kamba viyalondile."},{"book":"1 Wakolinto","chapter":"12","verse":"19","text":"Maza lukuli lose lwahawile kiungo kimoja, sambi kuwe na lukuli!"},{"book":"1 Wakolinto","chapter":"12","verse":"20","text":"Vivo ili, maungo mengi, lakini lukuli lumoja."},{"book":"1 Wakolinto","chapter":"12","verse":"21","text":"Avo, siso hadidaha kuulongela mkono, “Sikulonda gweye!” hebu pala hadidaha kugalongela magulu, “Siwalonda mweye!”"},{"book":"1 Wakolinto","chapter":"12","verse":"22","text":"Lakini viikoneka, hatudaha kutenda kinhu bila maungo ga lukuli gokoneka ganyolila."},{"book":"1 Wakolinto","chapter":"12","verse":"23","text":"Na maungo gotugesa hagafaya ng'hani, gago maungo gololesigwa goya, kuno maungo gogela kinyala gogubikigwa goya."},{"book":"1 Wakolinto","chapter":"12","verse":"24","text":"Lakini maungo gotugesa todaha kugalagusa hatugatonga. Avo Imulungu ayo yawikile lukuli hamoja, kakigwaa kutegelezigwa ng'hani kiungo kija kihungukiligwe kutegelezigwa."},{"book":"1 Wakolinto","chapter":"12","verse":"25","text":"Avo, kuduhu kuigola mulukuli, lakini maungo gose goitaza."},{"book":"1 Wakolinto","chapter":"12","verse":"26","text":"Kamba kiungo kimoja chahalumila, maungo gose gayagwe golumila hamoja nacho na kamba kiungo kimoja chahatogoligwa, maungo gose gayagwe godeng'helela hamoja nacho."},{"book":"1 Wakolinto","chapter":"12","verse":"27","text":"Avo, mweye mose mwa lukuli lwa Kilisito, kila munhu kiungo cha lukuli lulo."},{"book":"1 Wakolinto","chapter":"12","verse":"28","text":"Mvibumbila va wanhu wamtogole Yesu Imulungu kaweka, mosi watumigwa, pili watula ndagu na kadatu wafundiza, abaho kaweka waja weli na nhunza ya kutenda unzonza, abaho waja weli na nhunza ya kuhonya hebu kuwataza wayagwe hebu udahi wa kuwalongoza wanhu hebu kulonga ulonzi wa sambi."},{"book":"1 Wakolinto","chapter":"12","verse":"29","text":"Wanhu wose siyo watumigwa hebu watula ndagu hebu wafundiza. Siyo kila munhu kana udahi wa kutenda unzonza,"},{"book":"1 Wakolinto","chapter":"12","verse":"30","text":"hebu kuhonya watamu hebu kulonga ulonzi wa sambi hebu kufambula ulonzi."},{"book":"1 Wakolinto","chapter":"12","verse":"31","text":"Avo, sulukileni nhunza zili ng'hulu ng'hani."}]}