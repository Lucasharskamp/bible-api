{"data":[{"book":"1 Korinćanima","chapter":"10","verse":"1","text":"Htio bih, braćo i sestre, da znate što se našim precima davno dogodilo u pustinji. Bog ih je sve vodio oblakom koji se kretao pred njima i sve ih je sigurno preveo preko mora po suhome dnu."},{"book":"1 Korinćanima","chapter":"10","verse":"2","text":"Svi su oni kršteni u oblaku i u moru kao Mosijevi sljedbenici."},{"book":"1 Korinćanima","chapter":"10","verse":"3","text":"Svi su jeli istu čudesnu hranu i svi su pili istu čudesnu vodu."},{"book":"1 Korinćanima","chapter":"10","verse":"4","text":"Pili su iz duhovne stijene koja ih je pratila, a ta je stijena bio Krist."},{"book":"1 Korinćanima","chapter":"10","verse":"5","text":"Unatoč svemu, većina ih nije bila po volji Bogu te su poubijani u pustinji."},{"book":"1 Korinćanima","chapter":"10","verse":"6","text":"To se dogodilo nama za opomenu: da ne žudimo za zlim poput njih"},{"book":"1 Korinćanima","chapter":"10","verse":"7","text":"i da se ne klanjamo idolima kao oni. U Svetome pismu piše: “Narod posjeda da jede i pije, a zatim ustanu plesati” u čast zlatnome teletu."},{"book":"1 Korinćanima","chapter":"10","verse":"8","text":"Ne odajmo se bludu kao što su mu se oni odali te ih je zbog toga dvadeset tri tisuće palo u jednome danu."},{"book":"1 Korinćanima","chapter":"10","verse":"9","text":"Ne izazivajmo Gospodina kao što su ga izazivali neki od njih pa su poginuli od zmija."},{"book":"1 Korinćanima","chapter":"10","verse":"10","text":"Ne prigovarajte kao što su neki od njih prigovarali pa je Bog poslao anđela Zatornika da ih pobije."},{"book":"1 Korinćanima","chapter":"10","verse":"11","text":"Sve se to događalo nama za primjer, a zapisano je kao opomena nama koji živimo u posljednjim vremenima."},{"book":"1 Korinćanima","chapter":"10","verse":"12","text":"Misli li dakle tko da dobro stoji, neka pazi da ne zapadne u isti grijeh."},{"book":"1 Korinćanima","chapter":"10","verse":"13","text":"Znajte da vas ne snalaze kušnje koje i drugi ljudi nemaju. Bog je vjeran. Neće dopustiti da vas kušnja nadvlada, nego će vam pokazati i izlaz iz nje da možete izdržati."},{"book":"1 Korinćanima","chapter":"10","verse":"14","text":"Zato se, dragi moji, klonite idolopoklonstva."},{"book":"1 Korinćanima","chapter":"10","verse":"15","text":"Razumni ste vi ljudi. Prosudite dakle sami je li istina što ću vam reći."},{"book":"1 Korinćanima","chapter":"10","verse":"16","text":"Nije li čaša koju posvećujemo za stolom Gospodnjim zajedništvo Kristove krvi? Nije li kruh koji lomimo zajedništvo Kristova tijela?"},{"book":"1 Korinćanima","chapter":"10","verse":"17","text":"Time što svi jedemo od jednoga kruha pokazujemo da smo jedno tijelo."},{"book":"1 Korinćanima","chapter":"10","verse":"18","text":"Pogledajte Izraelce po tijelu! Svi koji blaguju žrtve dionici su žrtvenika."},{"book":"1 Korinćanima","chapter":"10","verse":"19","text":"Što želim reći? Da su žrtve idolima vrijedne ili da su idoli pravi bogovi?"},{"book":"1 Korinćanima","chapter":"10","verse":"20","text":"Naprotiv! Kažem da pogani te žrtve prinose demonima, a ne Bogu. A ja ne želim da vi imate išta s demonima."},{"book":"1 Korinćanima","chapter":"10","verse":"21","text":"Ne možete piti i iz Gospodnjeg i iz vražjeg kaleža. Ne možete jesti i za Gospodnjim i za vražjim stolom."},{"book":"1 Korinćanima","chapter":"10","verse":"22","text":"Zar da izazivamo Gospodinovu ljubomoru? Mislite li da smo jači od njega?"},{"book":"1 Korinćanima","chapter":"10","verse":"23","text":"Kaže se: “Sve mi je dopušteno…”—ali ne služi mi sve na korist. “Sve mi je dopušteno…”—ali sve ne izgrađuje."},{"book":"1 Korinćanima","chapter":"10","verse":"24","text":"Ne mislite samo na vlastito dobro. Brinite se o tome što je dobro za drugoga."},{"book":"1 Korinćanima","chapter":"10","verse":"25","text":"Jedite sve što se prodaje na tržnici i nemojte se zbog savjesti raspitivati je li žrtvovano idolima ili nije."},{"book":"1 Korinćanima","chapter":"10","verse":"26","text":"Jer “Gospodinova je zemlja i sve na njoj.”10:26 Psalam 24:1."},{"book":"1 Korinćanima","chapter":"10","verse":"27","text":"Pozove li vas na objed nevjernik i želite li se odazvati, jedite sve što se pred vas stavi ne ispitujući ništa zaradi savjesti."},{"book":"1 Korinćanima","chapter":"10","verse":"28","text":"Ako vas tko upozori da je meso bilo žrtvovano idolima, nemojte ga jesti zaradi onoga koji vas je upozorio i zaradi savjesti."},{"book":"1 Korinćanima","chapter":"10","verse":"29","text":"Ne zaradi svoje, nego zaradi njegove savjesti."},{"book":"1 Korinćanima","chapter":"10","verse":"30","text":"“Ako zahvaljujem Bogu za hranu koju jedem, zašto da me osuđuju zbog onoga što jedem?”"},{"book":"1 Korinćanima","chapter":"10","verse":"31","text":"Jer bilo da jedete, pijete ili činite što drugo, sve činite Bogu na slavu!"},{"book":"1 Korinćanima","chapter":"10","verse":"32","text":"Ne budite na sablazan nikome—ni Židovima, ni poganima,10:32 U grčkome: Grcima. ni Božjoj crkvi."},{"book":"1 Korinćanima","chapter":"10","verse":"33","text":"Tako se i ja trudim svima u svemu ugoditi ne čineći ono što je najbolje za mene, već što je najbolje za njihovo spasenje."}]}