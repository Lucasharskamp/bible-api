{"data":[{"book":"romiṇaḥ","chapter":"4","verse":"1","text":"asmākaṁ pūrvvapuruṣa ibrāhīm kāyikakriyayā kiṁ labdhavān etadadhi kiṁ vadiṣyāmaḥ?"},{"book":"romiṇaḥ","chapter":"4","verse":"2","text":"sa yadi nijakriyābhyaḥ sapuṇyo bhavet tarhi tasyātmaślāghāṁ karttuṁ panthā bhavediti satyaṁ, kintvīśvarasya samīpe nahi|"},{"book":"romiṇaḥ","chapter":"4","verse":"3","text":"śāstre kiṁ likhati? ibrāhīm īśvare viśvasanāt sa viśvāsastasmai puṇyārthaṁ gaṇito babhūva|"},{"book":"romiṇaḥ","chapter":"4","verse":"4","text":"karmmakāriṇo yad vetanaṁ tad anugrahasya phalaṁ nahi kintu tenopārjitaṁ mantavyam|"},{"book":"romiṇaḥ","chapter":"4","verse":"5","text":"kintu yaḥ pāpinaṁ sapuṇyīkaroti tasmin viśvāsinaḥ karmmahīnasya janasya yo viśvāsaḥ sa puṇyārthaṁ gaṇyo bhavati|"},{"book":"romiṇaḥ","chapter":"4","verse":"6","text":"aparaṁ yaṁ kriyāhīnam īśvaraḥ sapuṇyīkaroti tasya dhanyavādaṁ dāyūd varṇayāmāsa, yathā,"},{"book":"romiṇaḥ","chapter":"4","verse":"7","text":"sa dhanyo'ghāni mṛṣṭāni yasyāgāṁsyāvṛtāni ca|"},{"book":"romiṇaḥ","chapter":"4","verse":"8","text":"sa ca dhanyaḥ pareśena pāpaṁ yasya na gaṇyate|"},{"book":"romiṇaḥ","chapter":"4","verse":"9","text":"eṣa dhanyavādastvakchedinam atvakchedinaṁ vā kaṁ prati bhavati? ibrāhīmo viśvāsaḥ puṇyārthaṁ gaṇita iti vayaṁ vadāmaḥ|"},{"book":"romiṇaḥ","chapter":"4","verse":"10","text":"sa viśvāsastasya tvakcheditvāvasthāyāṁ kim atvakcheditvāvasthāyāṁ kasmin samaye puṇyamiva gaṇitaḥ? tvakcheditvāvasthāyāṁ nahi kintvatvakcheditvāvasthāyāṁ|"},{"book":"romiṇaḥ","chapter":"4","verse":"11","text":"aparañca sa yat sarvveṣām atvakchedināṁ viśvāsinām ādipuruṣo bhavet, te ca puṇyavattvena gaṇyeran;"},{"book":"romiṇaḥ","chapter":"4","verse":"12","text":"ye ca lokāḥ kevalaṁ chinnatvaco na santo 'smatpūrvvapuruṣa ibrāhīm achinnatvak san yena viśvāsamārgeṇa gatavān tenaiva tasya pādacihnena gacchanti teṣāṁ tvakchedināmapyādipuruṣo bhavet tadartham atvakchedino mānavasya viśvāsāt puṇyam utpadyata iti pramāṇasvarūpaṁ tvakchedacihnaṁ sa prāpnot|"},{"book":"romiṇaḥ","chapter":"4","verse":"13","text":"ibrāhīm jagato'dhikārī bhaviṣyati yaiṣā pratijñā taṁ tasya vaṁśañca prati pūrvvam akriyata sā vyavasthāmūlikā nahi kintu viśvāsajanyapuṇyamūlikā|"},{"book":"romiṇaḥ","chapter":"4","verse":"14","text":"yato vyavasthāvalambino yadyadhikāriṇo bhavanti tarhi viśvāso viphalo jāyate sā pratijñāpi luptaiva|"},{"book":"romiṇaḥ","chapter":"4","verse":"15","text":"adhikantu vyavasthā kopaṁ janayati yato 'vidyamānāyāṁ vyavasthāyām ājñālaṅghanaṁ na sambhavati|"},{"book":"romiṇaḥ","chapter":"4","verse":"16","text":"ataeva sā pratijñā yad anugrahasya phalaṁ bhavet tadarthaṁ viśvāsamūlikā yatastathātve tadvaṁśasamudāyaṁ prati arthato ye vyavasthayā tadvaṁśasambhavāḥ kevalaṁ tān prati nahi kintu ya ibrāhīmīyaviśvāsena tatsambhavāstānapi prati sā pratijñā sthāsnurbhavati|"},{"book":"romiṇaḥ","chapter":"4","verse":"17","text":"yo nirjīvān sajīvān avidyamānāni vastūni ca vidyamānāni karoti ibrāhīmo viśvāsabhūmestasyeśvarasya sākṣāt so'smākaṁ sarvveṣām ādipuruṣa āste, yathā likhitaṁ vidyate, ahaṁ tvāṁ bahujātīnām ādipuruṣaṁ kṛtvā niyuktavān|"},{"book":"romiṇaḥ","chapter":"4","verse":"18","text":"tvadīyastādṛśo vaṁśo janiṣyate yadidaṁ vākyaṁ pratiśrutaṁ tadanusārād ibrāhīm bahudeśīyalokānām ādipuruṣo yad bhavati tadarthaṁ so'napekṣitavyamapyapekṣamāṇo viśvāsaṁ kṛtavān|"},{"book":"romiṇaḥ","chapter":"4","verse":"19","text":"aparañca kṣīṇaviśvāso na bhūtvā śatavatsaravayaskatvāt svaśarīrasya jarāṁ sārānāmnaḥ svabhāryyāyā rajonivṛttiñca tṛṇāya na mene|"},{"book":"romiṇaḥ","chapter":"4","verse":"20","text":"aparam aviśvāsād īśvarasya pratijñāvacane kamapi saṁśayaṁ na cakāra;"},{"book":"romiṇaḥ","chapter":"4","verse":"21","text":"kintvīśvareṇa yat pratiśrutaṁ tat sādhayituṁ śakyata iti niścitaṁ vijñāya dṛḍhaviśvāsaḥ san īśvarasya mahimānaṁ prakāśayāñcakāra|"},{"book":"romiṇaḥ","chapter":"4","verse":"22","text":"iti hetostasya sa viśvāsastadīyapuṇyamiva gaṇayāñcakre|"},{"book":"romiṇaḥ","chapter":"4","verse":"23","text":"puṇyamivāgaṇyata tat kevalasya tasya nimittaṁ likhitaṁ nahi, asmākaṁ nimittamapi,"},{"book":"romiṇaḥ","chapter":"4","verse":"24","text":"yato'smākaṁ pāpanāśārthaṁ samarpito'smākaṁ puṇyaprāptyarthañcotthāpito'bhavat yo'smākaṁ prabhu ryīśustasyotthāpayitarīśvare"},{"book":"romiṇaḥ","chapter":"4","verse":"25","text":"yadi vayaṁ viśvasāmastarhyasmākamapi saeva viśvāsaḥ puṇyamiva gaṇayiṣyate|"}]}