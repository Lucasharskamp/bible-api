{"data":[{"book":"इब्रानियों","chapter":"13","verse":"1","text":"एक दूसरों म भाईचारा की प्रेम बन्यो रहे।"},{"book":"इब्रानियों","chapter":"13","verse":"2","text":"अनजानो लोगों को सत्कार करनो मत भूलो। कहालीकि स्वर्गदूतों को आदर सत्कार करयो हय।"},{"book":"इब्रानियों","chapter":"13","verse":"3","text":"कैदियों की असी सुधि लेवो कि मानो उन्को संग तुम भी कैद हय, अऊर जिन्को संग बुरो बर्ताव करयो जावय हय, उनकी यो तरह सुधि लेवो जसो मानो तुम खुद पिड़ित हय।"},{"book":"इब्रानियों","chapter":"13","verse":"4","text":"बिहाव को सब ख आदर करनो चाहिये अऊर पति अऊर पत्नी विश्वास लायक रहे कहालीकि परमेश्वर व्यभिचारियों को न्याय करेंन।"},{"book":"इब्रानियों","chapter":"13","verse":"5","text":"तुम्हरो स्वभाव धन सी प्रेम करन वालो नहीं हो, अऊर जो तुम्हरो जवर जो हय ओको म सन्तुष्ट करो; कहालीकि परमेश्वर न खुदच कह्यो हय, “मय तोख कभी नहीं छोड़ूं, अऊर नहीं कभी तोख त्यागूं।”१३:५ व्यवस्थाविवरन ३१:६"},{"book":"इब्रानियों","chapter":"13","verse":"6","text":"येकोलायी हम निडर होय क कहजे हंय,"},{"book":"इब्रानियों","chapter":"13","verse":"7","text":"जो तुम्हरो अगुवा होतो, अऊर जिन्न तुम्ख परमेश्वर को वचन सुनायो हय, उन्ख याद रखो; अऊर ध्यान सी उन्को चाल चालन को अन्त देख क उन्को विश्वास को अनुकरन करो।"},{"book":"इब्रानियों","chapter":"13","verse":"8","text":"यीशु मसीह कल अऊर अज अऊर हमेशा हमेशा एक जसो हय।"},{"book":"इब्रानियों","chapter":"13","verse":"9","text":"हर तरह की विचित्र शिक्षावों सी भरमायो मत जावो, हमरो दिलो को लायी यो अच्छो हय हि अनुग्रह को द्वारा मजबूत बने नहीं की खान पीवन सम्बन्धित नियमों ख माननो सी, जिन्कोसी उन्को कभी कोयी फायदा नहीं भयो जिन्न उन्ख मान्यो।"},{"book":"इब्रानियों","chapter":"13","verse":"10","text":"हमरी एक असी वेदी हय जेको पर खान को अधिकार ऊ याजकों ख नहाय, जो तम्बू म सेवा करय हंय।"},{"book":"इब्रानियों","chapter":"13","verse":"11","text":"कहालीकि जिन जनावरों को खून महायाजक पाप-बलि लायी महापवित्र जागा म लिजावय हय, अऊर उन जनावरों को शरीर तम्बूवों को छावनी को बाहेर जलायो जावय हंय।"},{"book":"इब्रानियों","chapter":"13","verse":"12","text":"योच वजह, यीशु न भी शहर को द्वार को बाहेर मरयो ताकि लोग पापों सी ओको खून को द्वारा शुद्ध होय सके।"},{"book":"इब्रानियों","chapter":"13","verse":"13","text":"त फिर आवो, ओको जवर छावनी को बाहेर चले अऊर ओको अपमान म सहभागी हो।"},{"book":"इब्रानियों","chapter":"13","verse":"14","text":"कहालीकि यहां धरती पर हमरो कोयी स्थायी नगर नहाय, बल्की हम आवन वालो एक नगर की खोज म हंय।"},{"book":"इब्रानियों","chapter":"13","verse":"15","text":"चलो आवो हम यीशु को द्वारा परमेश्वर की स्तुतिरूपी बलिदान अर्पन करे, जो उन होठों को फर हय जिन्न कबूल करयो।"},{"book":"इब्रानियों","chapter":"13","verse":"16","text":"भलायी करनो अऊर एक दूसरों की मदत करनो मत भूलो, कहालीकि परमेश्वर असोच बलिदान सी खुश होवय हय।"},{"book":"इब्रानियों","chapter":"13","verse":"17","text":"अपनो अगुवों की आज्ञा मानो अऊर उन्को आदेशों पर चलो। कहालीकि हि तुम पर बिना आराम करे असी चौकसी रखय हय, जसो मानो उन्ख अपनो कामों को लेखा जोखा परमेश्वर ख देना हय। यदि तुम उन्की आज्ञा मानो त हि खुशी को संग अपनो काम करे; यदि तुम नहीं मानो त दु:ख को संग मददगार साबित नहीं होयेंन।"},{"book":"इब्रानियों","chapter":"13","verse":"18","text":"हमरो लायी प्रार्थना करतो रहो, कहालीकि हम्ख भरोसा हय कि हमरो अन्तरमन शुद्ध हय: हम सब बातों म अच्छी चाल चलनो चाहजे हंय।"},{"book":"इब्रानियों","chapter":"13","verse":"19","text":"मय तुम सी आग्रह करू हय की तुम प्रार्थना करतो रहो ताकी मय जल्दीच तुम्हरो जवर आय सकू हय।"},{"book":"इब्रानियों","chapter":"13","verse":"20","text":"जेन मेंढियों को ऊ महान चरवाहा हमरो प्रभु यीशु को खून द्वारा ऊ अनन्त काल की वाचा पर मुहर लगाय क मरयो हुयो म सी जीन्दो करयो, ऊ शान्ति दाता परमेश्वर।"},{"book":"इब्रानियों","chapter":"13","verse":"21","text":"तुम्ख सब अच्छी साधनो सी सम्पन्न करे, जेकोसी तुम ओकी इच्छा पूरी कर सको, अऊर यीशु मसीह को द्वारा ऊ हमरो अन्दर ऊ सब कुछ सक्रिय करे जो ओख भावय हय। ओकी महिमा हमेशा हमेशा होती रहे। आमीन।"},{"book":"इब्रानियों","chapter":"13","verse":"22","text":"हे भाऊवों अऊर बहिनों, मय तुम सी आग्रह करू हय कि यो प्रोत्साहन को सन्देश ख धीरज को संग सुनो, कहालीकि या चिट्ठी जो मय न तुम्हरो लायी लिखी गयी हय जादा लम्बी नहाय।"},{"book":"इब्रानियों","chapter":"13","verse":"23","text":"मय चाहऊ हय कि तुम्ख यो ज्ञात हो कि हमरो भाऊ तीमुथियुस, जेल सी छूट गयो हय। अऊर यदि ऊ जल्दीच आय गयो त मय ओको संग तुम सी भेंट करू।"},{"book":"इब्रानियों","chapter":"13","verse":"24","text":"अपनो सब अगुवों अऊर सब परमेश्वर को लोगों ख हमरो नमस्कार कहजो। इटली वालो विश्वासी लोग तुम्ख नमस्कार कह्य हंय।"},{"book":"इब्रानियों","chapter":"13","verse":"25","text":"तुम सब पर परमेश्वर को अनुग्रह होतो रहे। आमीन।"}]}