{"data":[{"book":"Mose 2","chapter":"25","verse":"1","text":"Yehowa gblɔ na Mose be,"},{"book":"Mose 2","chapter":"25","verse":"2","text":"“Gblɔ na Israelviwo be ame sia ame si alɔ̃ la, natsɔ nunana siawo dometɔ aɖewo vɛ nam."},{"book":"Mose 2","chapter":"25","verse":"3","text":"“Sika, klosalo, akɔbli,"},{"book":"Mose 2","chapter":"25","verse":"4","text":"avɔ si nye blɔtɔ, avɔ dzĩ, aklala, gbɔ̃fuwo,"},{"book":"Mose 2","chapter":"25","verse":"5","text":"agbogbalẽ si wode ama dzĩ, gbɔ̃gbalẽ, akasiati,"},{"book":"Mose 2","chapter":"25","verse":"6","text":"ami na akaɖiwo,"},{"book":"Mose 2","chapter":"25","verse":"7","text":"onikskpe siwo woatsɔ aɖo kɔmewu kple akɔtaɖonu ŋu,"},{"book":"Mose 2","chapter":"25","verse":"8","text":"elabena medi be Israelviwo natu nɔƒe kɔkɔe aɖe nam, afi si manɔ le wo dome."},{"book":"Mose 2","chapter":"25","verse":"9","text":"“Nye nɔƒe sia anye agbadɔ. Mafia ale si nàtui kple nu siwo nàtsɔ aɖo atsyɔ̃ nɛ la wò."},{"book":"Mose 2","chapter":"25","verse":"10","text":"“Tsɔ akasiati nàkpa aɖaka wòadidi sentimita alafa ɖeka kple ewo, wòakeke sentimita blaade-vɔ-ade, eye wòakɔ sentimita blaade-vɔ-ade."},{"book":"Mose 2","chapter":"25","verse":"11","text":"Fa sika nyuitɔ ɖe eme kple egodo siaa, eye nàtsɔ sika nyuitɔ ke amli ɖe aɖaka la togawo kpe ɖo."},{"book":"Mose 2","chapter":"25","verse":"12","text":"Wɔ sikagagɔdɔ̃e ene siwo anɔ abe asigɛ ene, eye nàklã wo ɖe dzogoe ene siwo le ete la ŋu; sikagagɔ̃dɔ̃e eve nanɔ aɖaka la ƒe axa ɖe sia ɖe."},{"book":"Mose 2","chapter":"25","verse":"13","text":"Tsɔ akasiati kpa kpo didiwo, eye nàfa sika nyuitɔ ɖe wo ŋu."},{"book":"Mose 2","chapter":"25","verse":"14","text":"Tsɔ wo ƒo ɖe asigɛ eve siwo le aɖaka la ƒe axa ɖeka dzi la me hena aɖaka la tsɔtsɔ."},{"book":"Mose 2","chapter":"25","verse":"15","text":"Womaɖe ati siawo le sikasigɛawo me o, ke boŋ woanɔ wo me ɖaa."},{"book":"Mose 2","chapter":"25","verse":"16","text":"Ekema nàtsɔ nubabla si matsɔ na wò la ade aɖaka la me."},{"book":"Mose 2","chapter":"25","verse":"17","text":"Tsɔ sika nyuitɔ wɔ nublanuikpɔkpɔzikpui si adidi sentimita alafa ɖeka kple ewo, eye wòakeke sentimita blaadre-vɔ-ade."},{"book":"Mose 2","chapter":"25","verse":"18","text":"Tsɔ sika wɔ kerubi eve, eye nàklã wo ɖe nutunu la ƒe didime ƒe nuwo."},{"book":"Mose 2","chapter":"25","verse":"19","text":"Wɔ kerubi ɖeka kple amenuvevezikpui la, eye ɖeka anɔ nutunu la ƒe didime ƒe nu ɖeka."},{"book":"Mose 2","chapter":"25","verse":"20","text":"Kerubiawo adze ŋgɔ wo nɔewo, eye woanɔ amenuvevezikpui la gbɔ kpɔm. Woakeke woƒe aʋalãwo ɖe sikanutunu la dzi."},{"book":"Mose 2","chapter":"25","verse":"21","text":"Tsɔ nutunu la tu aɖaka la nu, eye nàtsɔ kpe siwo dzi woŋlɔ seawo ɖo siwo matsɔ na wò la de aɖaka la me."},{"book":"Mose 2","chapter":"25","verse":"22","text":"Mado go wò le afi ma, aƒo nu kpli wò le amenuvevezikpui la tame, le kerubi eve siwo le nubablaɖaka tame la dome, eye matsɔ nubablakpe siwo dzi meŋlɔ nye sededewo na Israelviwo ɖo la na wò."},{"book":"Mose 2","chapter":"25","verse":"23","text":"“Emegbe la, nàtsɔ akasiati akpa kplɔ̃ wòadidi sentimita blaenyi-vɔ-enyi, akeke sentimita blaene-vɔ-ene, eye wòakɔ sentimita blaade-vɔ-ade."},{"book":"Mose 2","chapter":"25","verse":"24","text":"Fa sika nyuitɔ ɖe edzi, eye nàfa sika ɖe eto."},{"book":"Mose 2","chapter":"25","verse":"25","text":"Tsɔ akasiati si keke milimita blaadre-vɔ-atɔ̃ la ɖo kplɔ̃ la to kpe ɖo, eye nàtsɔ sika afa ɖe akasiati la to."},{"book":"Mose 2","chapter":"25","verse":"26","text":"Wɔ sikasigɛ ene na kplɔ̃ la, eye nàklã wo ɖe kplɔ̃ la ƒe axa eneawo dzi, woate ɖe afɔti eneawo ŋu."},{"book":"Mose 2","chapter":"25","verse":"27","text":"Asigɛawo nate ɖe kplɔ̃ la ƒe to lɔƒo be woatsɔ atiwo ade asigɛawo me hena kplɔ̃ la kɔkɔ."},{"book":"Mose 2","chapter":"25","verse":"28","text":"Tsɔ akasiati wɔ kplɔ̃kɔtiawo, eye nàfa sika ɖe wo ŋu."},{"book":"Mose 2","chapter":"25","verse":"29","text":"Wɔ sikagbawo, sikagatsiwo, nutɔgbawo, goewo kple trewo, nu siwo ŋu dɔ wowɔna le kplɔ̃a dzi,"},{"book":"Mose 2","chapter":"25","verse":"30","text":"eye nàtsɔ Ŋkumeɖobolo tɔxɛ ada ɖe kplɔ̃ la dzi le nye ŋkume ɣe sia ɣi."},{"book":"Mose 2","chapter":"25","verse":"31","text":"“Tsɔ sika nyuitɔ wɔ akaɖiti lae. Na akaɖiti blibo la nanye nu ɖeka; ele be woatu akaɖiti la ƒe afɔwo, eƒe titinati diditɔ, akaɖiawo kple seƒoƒoawo nanye nu blibo ɖeka."},{"book":"Mose 2","chapter":"25","verse":"32","text":"“Alɔ ade nanɔ akaɖiti la ƒe axawo dzi, etɔ̃ nanɔ akaɖiti la ƒe axawo kple eve dzi."},{"book":"Mose 2","chapter":"25","verse":"33","text":"Kplu etɔ̃ siwo wowɔ abe yevuzi ƒe seƒoƒo siwo do, eye woke ene la nanɔ alɔdze ɖeka ŋu, etɔ̃ nanɔ alɔdze bubu ŋu. Nenema ke wòanɔ na alɔdze adeawo siwo katã le akaɖiti la kɔgo ŋu."},{"book":"Mose 2","chapter":"25","verse":"34","text":"Kplu ene siwo wowɔ abe yevuzi ƒe seƒoƒo si do, eye wòke ene la nanɔ akaɖiti la dzi."},{"book":"Mose 2","chapter":"25","verse":"35","text":"Seƒoƒo ɖeka kple eƒe tamekuku nanɔ alɔdze eve ƒe kpeƒe; ɖeka nanɔ alɔdze eve siwo kplɔ gbãtɔ ɖo la ƒe kpeƒe, eye ɖeka hã nanɔ etɔ̃lia ƒe kpeƒe, ale be alɔdzeawo nanye ade."},{"book":"Mose 2","chapter":"25","verse":"36","text":"Ele be woawɔ atsyɔ̃ɖonuawo kple alɔdzeawo kple titinati didi la siaa kple sika nyuitɔ woanye nu blibo ɖeka."},{"book":"Mose 2","chapter":"25","verse":"37","text":"Le esia megbe la, wɔ akaɖi adre na akaɖiti la, eye nàna woaklẽ ɖe ŋgɔ."},{"book":"Mose 2","chapter":"25","verse":"38","text":"Tsɔ sika nyuitɔ wɔ ɖovulãnuwo, eye nàtsɔ eya ke awɔ agba vi siwo me woada wo ɖo la."},{"book":"Mose 2","chapter":"25","verse":"39","text":"Sika nyuitɔ si ŋu dɔ woawɔ na akaɖiti la kple eŋunuwo la ƒe kpekpeme nade kilogram blaetɔ̃ vɔ atɔ̃."},{"book":"Mose 2","chapter":"25","verse":"40","text":"“Kpɔ egbɔ be nu sia nu sɔ ɖe nu si mele fiawòm le toa dzi la dzi tututu.”"}]}