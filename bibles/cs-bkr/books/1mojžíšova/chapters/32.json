{"data":[{"book":"1 Mojžíšova","chapter":"32","verse":"1","text":"Jákob pak odšel cestou svou, a potkali se s ním andělé Boží."},{"book":"1 Mojžíšova","chapter":"32","verse":"2","text":"I řekl Jákob, když je viděl: Vojsko Boží jest toto. A nazval jméno místa toho Mahanaim."},{"book":"1 Mojžíšova","chapter":"32","verse":"3","text":"Poslal pak Jákob posly před sebou k bratru svému Ezau, do země Seir, do kraje Idumejského."},{"book":"1 Mojžíšova","chapter":"32","verse":"4","text":"A přikázal jim, řka: Takto povězte pánu mému Ezau: Totoť vzkazuje služebník tvůj Jákob: U Lábana jsem byl pohostinu, a zůstával až do tohoto času."},{"book":"1 Mojžíšova","chapter":"32","verse":"5","text":"A mám voly a osly, ovce, a služebníky i děvky; a poslal jsem, abych se ohlásil pánu svému, a našel milost před očima tvýma."},{"book":"1 Mojžíšova","chapter":"32","verse":"6","text":"I navrátili se poslové k Jákobovi, řkouce: Přišli jsme k bratru tvému Ezau, kterýž také jde proti tobě, a čtyři sta mužů s ním."},{"book":"1 Mojžíšova","chapter":"32","verse":"7","text":"Jákob pak bál se velmi, a rmoutil se náramně. Tedy rozdělil lid, kterýž s sebou měl, ovce také a voly, a velbloudy na dva houfy."},{"book":"1 Mojžíšova","chapter":"32","verse":"8","text":"Nebo řekl: Jestliže by přišel Ezau k houfu jednomu, a pobil by jej, bude aspoň zadní houf zachován."},{"book":"1 Mojžíšova","chapter":"32","verse":"9","text":"I řekl Jákob: Bože otce mého Abrahama, a Bože otce mého Izáka, Hospodine, kterýž jsi mi řekl: Navrať se do země své, a k příbuznosti své, a dobře učiním tobě,"},{"book":"1 Mojžíšova","chapter":"32","verse":"10","text":"Menší jsem všech milosrdenství a vší pravdy, kterouž jsi učinil s služebníkem svým; nebo s holí svou přešel jsem Jordán tento, nyní pak dva houfy mám."},{"book":"1 Mojžíšova","chapter":"32","verse":"11","text":"Vytrhni mne, prosím, z ruky bratra mého, z ruky Ezau; nebť se ho bojím, aby přijda, nepohubil mne i matky s dětmi."},{"book":"1 Mojžíšova","chapter":"32","verse":"12","text":"Však jsi ty řekl: Dobře učiním tobě, a rozmnožím símě tvé jako písek mořský, kterýžto pro množství sečten býti nemůže."},{"book":"1 Mojžíšova","chapter":"32","verse":"13","text":"I zůstal tu noci té; a vzal z toho, což bylo před rukama, poctu bratru svému Ezau:"},{"book":"1 Mojžíšova","chapter":"32","verse":"14","text":"Totiž dvě stě koz, a kozlů dvadceti, ovec dvě stě, a beranů dvadceti,"},{"book":"1 Mojžíšova","chapter":"32","verse":"15","text":"Velbloudů s mladými jich třidceti, krav čtyřidceti, volů deset, oslic dvadceti, a oslátek deset."},{"book":"1 Mojžíšova","chapter":"32","verse":"16","text":"A poručil je služebníkům svým, každé stádo obzvláštně, a řekl služebníkům svým: Jděte přede mnou, a stádo od stáda ať jde opodál."},{"book":"1 Mojžíšova","chapter":"32","verse":"17","text":"I poručil přednímu, řka: Když se potká s tebou Ezau bratr můj, a optá se tebe, řka Èí jsi? a kam jdeš? a čí jest to stádo před tebou?"},{"book":"1 Mojžíšova","chapter":"32","verse":"18","text":"Řekneš: Jsem služebníka tvého Jákoba, a dar tento jest poslán pánu mému Ezau; a teď i sám jde za námi."},{"book":"1 Mojžíšova","chapter":"32","verse":"19","text":"Poručil také druhému i třetímu, a všechněm jdoucím za těmi stády, řka: V táž slova mluvte k Ezau, když byste naň trefili."},{"book":"1 Mojžíšova","chapter":"32","verse":"20","text":"A díte také: Aj, služebník tvůj Jákob za námi; nebo řekl: Ukrotím tvář jeho darem, kterýž jde přede mnou, a potom uzřím tvář jeho; snad přijme tvář mou."},{"book":"1 Mojžíšova","chapter":"32","verse":"21","text":"A tak předšel dar před ním; on pak zůstal tu noc při houfu."},{"book":"1 Mojžíšova","chapter":"32","verse":"22","text":"A vstav ještě v noci, vzal obě ženy své, a dvě děvky své, a jedenácte synů svých, a přešel přes brod Jabok."},{"book":"1 Mojžíšova","chapter":"32","verse":"23","text":"Vzav tedy je, přepravil je přes tu řeku; přepravil také i vše, což měl."},{"book":"1 Mojžíšova","chapter":"32","verse":"24","text":"A zůstal Jákob sám; a tu zápasil s ním muž až do svitání."},{"book":"1 Mojžíšova","chapter":"32","verse":"25","text":"A vida, že ho nepřemůže, obrazil jej v příhbí vrchní stehna jeho; i vyvinulo se příhbí stehna Jákobova, když zápasil s ním."},{"book":"1 Mojžíšova","chapter":"32","verse":"26","text":"A řekl: Pusť mne, nebť zasvitává. I řekl: Nepustím tě, leč mi požehnáš."},{"book":"1 Mojžíšova","chapter":"32","verse":"27","text":"I řekl jemu: Jaké jest jméno tvé? Odpověděl: Jákob."},{"book":"1 Mojžíšova","chapter":"32","verse":"28","text":"I dí: Nebude více nazýváno jméno tvé toliko Jákob, ale také Izrael; nebo jsi statečně zacházel s Bohem i lidmi, a přemohls."},{"book":"1 Mojžíšova","chapter":"32","verse":"29","text":"I otázal se Jákob, řka: Oznam, prosím, jméno své. Kterýžto odpověděl: Proč se ptáš na jméno mé? I dal mu tu požehnání."},{"book":"1 Mojžíšova","chapter":"32","verse":"30","text":"Tedy nazval Jákob jméno místa toho Fanuel; nebo jsem prý viděl Boha tváří v tvář, a zachována jest duše má."},{"book":"1 Mojžíšova","chapter":"32","verse":"31","text":"I vzešlo mu slunce, když pominul místa toho Fanuel, a kulhal na nohu svou."},{"book":"1 Mojžíšova","chapter":"32","verse":"32","text":"Protož nejedí synové Izraelští až do tohoto dne té žily krátké, kteráž jest v vrchním příhbí stehna, proto že obrazil příhbí stehna Jákobova na žile krátké."}]}