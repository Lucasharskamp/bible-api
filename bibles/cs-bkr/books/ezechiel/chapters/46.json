{"data":[{"book":"Ezechiel","chapter":"46","verse":"1","text":"Takto praví Panovník Hospodin: Brána síně vnitřní, kteráž patří k východu, bude zavřená po šest dní všedních, v den pak sobotní otevřína bude; též v den novměsíce otvírána bude."},{"book":"Ezechiel","chapter":"46","verse":"2","text":"I přijde kníže cestou síně brány zevnitř, a postaví se u veřeje té brány, a budou obětovati kněží obět zápalnou jeho, i oběti pokojné jeho, a pokloně se na prahu brány, potom vyjde. Brána pak nebude zavírána do večera,"},{"book":"Ezechiel","chapter":"46","verse":"3","text":"Aby se klaněl lid země té u dveří brány té ve dny sobotní, i na novměsíce před Hospodinem."},{"book":"Ezechiel","chapter":"46","verse":"4","text":"Obět pak zápalná, kterouž obětovati má kníže Hospodinu v den sobotní, šest beránků bez vady a skopec bez poškvrny,"},{"book":"Ezechiel","chapter":"46","verse":"5","text":"A obět suchá, efi na skopce, i na beránky obět suchá, podlé toho, jakž naděleno, a oleje hin na efi."},{"book":"Ezechiel","chapter":"46","verse":"6","text":"Ke dni pak novměsíce ať jest volek mladý bez poškvrny, a šest beránků i skopec bez poškvrny."},{"book":"Ezechiel","chapter":"46","verse":"7","text":"Též ať obětuje efi oběti suché při volku, a efi při skopci i při beráncích, seč bude moci býti, a oleje hin na efi."},{"book":"Ezechiel","chapter":"46","verse":"8","text":"Kníže pak vcházeje, cestou síňce též brány půjde, a cestou její odejde."},{"book":"Ezechiel","chapter":"46","verse":"9","text":"Ale když vcházeti bude lid země té před Hospodina na slavnosti, ten kdož vejde cestou brány půlnoční, aby se klaněl, vyjde cestou brány polední; a ten kdož vejde cestou brány polední, vyjde cestou brány půlnoční. Nenavrátí se cestou té brány, kterouž všel, ale naproti ní vyjde."},{"book":"Ezechiel","chapter":"46","verse":"10","text":"A když oni vcházeti budou, kníže mezi nimi vcházeti bude, a když odcházeti budou, odejde."},{"book":"Ezechiel","chapter":"46","verse":"11","text":"Též na svátky i na slavnosti ať jest suchá obět, efi na volka a efi na skopce, a na beránky, což naděleno, a oleje hin na efi."},{"book":"Ezechiel","chapter":"46","verse":"12","text":"Bude-li pak obětovati kníže obět dobrovolnou, zápal aneb oběti pokojné dobrovolně Hospodinu, tedy ať jest mu otevřína brána, kteráž k východu patří, a ať obětuje zápal svůj aneb pokojné oběti své, tak jakž obětuje v den sobotní. Potom odejde, a brána bude zavřína po odchodu jeho."},{"book":"Ezechiel","chapter":"46","verse":"13","text":"K tomu beránka ročního bez poškvrny obětovati bude v zápal každý den Hospodinu; každého jitra beránka obětovati bude."},{"book":"Ezechiel","chapter":"46","verse":"14","text":"Též suchou obět přičiní k němu, každého jitra šestý díl efi, též oleje třetinu hin k skropení mouky bělné, suchou obět Hospodinu, nařízením věčným ustavičně."},{"book":"Ezechiel","chapter":"46","verse":"15","text":"A tak budou obětovati beránka i obět suchou, i olej každého jitra, zápal ustavičný."},{"book":"Ezechiel","chapter":"46","verse":"16","text":"Taktoť praví Panovník Hospodin: Dá-li kníže dar někomu z synů svých, dědictvíť jeho jest, synů jeho buď, k vládařství jejich dědičnému."},{"book":"Ezechiel","chapter":"46","verse":"17","text":"Jestliže pak dá dar z dědictví svého některému z služebníků svých, také bude jeho až do léta svobodného, kdyžto navrátí se knížeti tomu; však dědictví jeho budou míti synové jeho."},{"book":"Ezechiel","chapter":"46","verse":"18","text":"Aniž bude bráti kníže z dědictví lidu, z vládařství jejich je vytiskuje; z svého vládařství dědictví dá synům svým, aby nebyl rozptylován lid můj žádný z vládařství svého."},{"book":"Ezechiel","chapter":"46","verse":"19","text":"Potom vedl mne průchodem, kterýž jest po straně brány, k kněžím do komůrek svatých, kteréž patřily na půlnoci, a aj, tu bylo místo po dvou bocích k západu."},{"book":"Ezechiel","chapter":"46","verse":"20","text":"I řekl mi: Toto jest místo, kdež vaří kněží oběti za vinu a za hřích, kdež smaží oběti suché, aby nevynášeli do síně zevnitřní ku posvěcování lidu."},{"book":"Ezechiel","chapter":"46","verse":"21","text":"Vyvedl mne též do síně zevnitřní, a vodil mne po čtyřech koutech síně, a aj, síň byla v každém rohu té síně."},{"book":"Ezechiel","chapter":"46","verse":"22","text":"Ve čtyřech úhlech té síně byly síně s komíny, čtyřidcíti loket zdélí a třídcíti zšíří; míra jednostejná těch čtyř síní nárožních."},{"book":"Ezechiel","chapter":"46","verse":"23","text":"A v těch čtyřech byly kuchyňky vůkol, též ohniště zdělána v těch kuchyňkách vůkol."},{"book":"Ezechiel","chapter":"46","verse":"24","text":"I řekl mi: Ta jsou místa těch, kteříž vaří, kdežto vaří služebníci domu oběti lidu."}]}