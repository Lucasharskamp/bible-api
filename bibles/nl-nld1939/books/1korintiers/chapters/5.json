{"data":[{"book":"1 Korintiers","chapter":"5","verse":"1","text":"Algemeen hoort men, dat er ontucht onder u voorkomt, en wel zulk een ontucht, als er zelfs onder de heidenen niet bestaat: dat namelijk iemand de vrouw van zijn vader bezit."},{"book":"1 Korintiers","chapter":"5","verse":"2","text":"En dan zijt gij nog opgeblazen! Waart gij niet beter terneergeslagen geweest? Dan was hij, die zo iets bedreven heeft, wel uit uw midden verwijderd!"},{"book":"1 Korintiers","chapter":"5","verse":"3","text":"Ik zelf toch, lichamelijk afwezig, maar tegenwoordig met de geest, heb reeds, als was ik tegenwoordig, het oordeel geveld over hem, die zo iets gedaan heeft."},{"book":"1 Korintiers","chapter":"5","verse":"4","text":"In de Naam van den Heer Jesus: gij en mijn geest, toegerust met de kracht van onzen Heer Jesus:"},{"book":"1 Korintiers","chapter":"5","verse":"5","text":"wij leveren hem over aan den satan tot verderf van het vlees, opdat de geest wordt behouden op de dag des Heren."},{"book":"1 Korintiers","chapter":"5","verse":"6","text":"Uw roemen staat u niet fraai! Weet gij niet, dat een weinig zuurdeeg geheel het deeg verzuurt?"},{"book":"1 Korintiers","chapter":"5","verse":"7","text":"Doet het oude zuurdeeg weg, opdat gij vers deeg worden moogt; gij zijt toch ongedesemd brood! Want ook ons Pascha is geslacht: en dat is Christus."},{"book":"1 Korintiers","chapter":"5","verse":"8","text":"Laat ons dus feest vieren, niet met het oude zuurdeeg, noch met het zuurdeeg van slechtheid en boosheid, maar met de ongedesemde broden van reinheid en waarheid."},{"book":"1 Korintiers","chapter":"5","verse":"9","text":"In mijn brief heb ik u geschreven, dat gij geen omgang moogt hebben met ontuchtigen."},{"book":"1 Korintiers","chapter":"5","verse":"10","text":"Ik schreef niet: met alle ontuchtigen dezer wereld, of met alle hebzuchtigen en dieven, of alle afgodendienaars;"},{"book":"1 Korintiers","chapter":"5","verse":"11","text":"anders zoudt gij de wereld moeten verlaten. Maar ik schreef u, geen omgang te hebben met iemand, die zich broeder noemt en toch een ontuchtige is, of een hebzuchtige, een afgodendienaar, lasteraar, dronkaard of dief; en met zo iemand zelfs niet te eten."},{"book":"1 Korintiers","chapter":"5","verse":"12","text":"Want met welk recht zou ik hen oordelen, die buiten staan? Neen, oordeelt hen, die binnen zijn;"},{"book":"1 Korintiers","chapter":"5","verse":"13","text":"God zal oordelen, die buiten staan. Verwijdert den boze uit uw midden!"}]}