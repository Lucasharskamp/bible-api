{"data":[{"book":"مەتا","chapter":"22","verse":"1","text":"عیسا دووبارە بە نموونە قسەی بۆ کردن، فەرمووی:"},{"book":"مەتا","chapter":"22","verse":"2","text":"«پاشایەتی ئاسمان لە پاشایەک دەچێت کە زەماوەندی بۆ کوڕەکەی گێڕا."},{"book":"مەتا","chapter":"22","verse":"3","text":"کۆیلەکانی نارد تاکو بانگهێشتکراوان بۆ زەماوەندەکە بانگ بکەن، بەڵام نەیانویست بێن."},{"book":"مەتا","chapter":"22","verse":"4","text":"«دیسان کۆیلەی دیکەی نارد و گوتی: ”بە بانگهێشتکراوان بڵێن، ئەوەتا خوانم ئامادە کردووە، گا و دابەستەکانیشم سەربڕیوە و هەموو شتێک ئامادەیە. وەرنە زەماوەندەکە!“"},{"book":"مەتا","chapter":"22","verse":"5","text":"«بەڵام گوێیان نەدایێ و ڕۆیشتن، یەکێک بۆ کێڵگەکەی و ئەوی دیکە بۆ بازرگانییەکەی."},{"book":"مەتا","chapter":"22","verse":"6","text":"ئەوانی دیکە کۆیلەکانی ئەویان گرت و سووکایەتییان پێ کردن و کوشتیانن."},{"book":"مەتا","chapter":"22","verse":"7","text":"جا پاشا زۆر تووڕە بوو، سوپاکەی نارد و بکوژەکانی لەناوبرد و شارەکەیانی سووتاند."},{"book":"مەتا","chapter":"22","verse":"8","text":"«ئینجا بە کۆیلەکانی گوت: ”زەماوەند ئامادەیە، بەڵام ئەوانەی کە بانگهێشتم کردن شایستە نەبوون،"},{"book":"مەتا","chapter":"22","verse":"9","text":"کەواتە بڕۆنە سەر ڕێگاکان و ئەوەی بینیتان بۆ زەماوەندەکە بانگهێشتی بکەن.“"},{"book":"مەتا","chapter":"22","verse":"10","text":"ئەو کۆیلانەش چوونە دەرەوە بۆ سەر ڕێگاوبانەکان و هەموو ئەوانەی لە باش و خراپ بینییان کۆیان کردنەوە، تاکو زەماوەندەکە پڕبوو لە میوان."},{"book":"مەتا","chapter":"22","verse":"11","text":"«کاتێک پاشا هاتە ژوورەوە بۆ ئەوەی میوانەکان ببینێت، لەوێ یەکێکی بینی جلی زەماوەندی22‏:11 کاتێک پاشا زەماوەند دەگێڕێت جلوبەرگی تایبەت دابەش دەکات.‏ لەبەر نەکردبوو."},{"book":"مەتا","chapter":"22","verse":"12","text":"پێی دەڵێت: ”برادەر، چۆن بێ جلی زەماوەند هاتییە ژوورەوە؟“ ئەو بێدەنگ بوو."},{"book":"مەتا","chapter":"22","verse":"13","text":"«ئینجا پاشا بە خزمەتکارانی گوت: ”پەلبەستی بکەن و فڕێیبدەنە تاریکیی دەرەوە، جا گریان و جیڕەی ددان لەوێ دەبێت.“"},{"book":"مەتا","chapter":"22","verse":"14","text":"«چونکە بانگهێشتکراوان زۆرن، بەڵام هەڵبژێردراوان کەمن.»"},{"book":"مەتا","chapter":"22","verse":"15","text":"ئینجا فەریسییەکان ڕۆیشتن و تەگبیریان کرد کە چۆن عیسا بە قسەکانی خۆی تووش بکەن."},{"book":"مەتا","chapter":"22","verse":"16","text":"قوتابییەکانی خۆیان و هێرۆدسییەکانیان ناردە لای و گوتیان: «مامۆستا، دەزانین تۆ ڕاستگۆیت و بە ڕاستی خەڵکی فێری ڕێگای خودا دەکەیت و سڵ لە کەس ناکەیتەوە، چونکە تەماشای ڕواڵەتی خەڵک ناکەیت."},{"book":"مەتا","chapter":"22","verse":"17","text":"کەواتە پێمان بفەرموو ڕات چییە؟ دروستە سەرانە بدرێتە قەیسەر یان نا؟»"},{"book":"مەتا","chapter":"22","verse":"18","text":"عیسا کە بە نیازخراپی ئەوانی دەزانی، فەرمووی: «ئەی دووڕووان، بۆچی تاقیم دەکەنەوە؟"},{"book":"مەتا","chapter":"22","verse":"19","text":"پارەی سەرانەم پیشان بدەن.» ئەوانیش دینارێکیان بۆ هێنا."},{"book":"مەتا","chapter":"22","verse":"20","text":"پێی فەرموون: «ئەم وێنە و نووسینە هی کێیە؟»"},{"book":"مەتا","chapter":"22","verse":"21","text":"وەڵامیان دایەوە: «هی قەیسەرە.»"},{"book":"مەتا","chapter":"22","verse":"22","text":"کە گوێیان لێبوو سەرسام بوون، ئینجا بەجێیان هێشت و ڕۆیشتن."},{"book":"مەتا","chapter":"22","verse":"23","text":"لە هەمان ڕۆژدا سەدوقییەکان کە دەڵێن زیندووبوونەوە نییە، هاتنە لای و پرسیاریان لێکرد:"},{"book":"مەتا","chapter":"22","verse":"24","text":"«مامۆستا، موسا فەرمووی، ئەگەر پیاوێکی وەجاخکوێر مرد، ئەوا براکەی براژنەکەی دەخوازێتەوە و وەچە بۆ براکەی دەخاتەوە."},{"book":"مەتا","chapter":"22","verse":"25","text":"جا لەلای ئێمە حەوت برا هەبوون، یەکەمیان ژنی هێنا و بە وەجاخکوێری مرد و ژنەکەی بۆ براکەی بەجێهێشت،"},{"book":"مەتا","chapter":"22","verse":"26","text":"بە هەمان شێوە دووەم و سێیەم هەتا گەیشتە حەوتەم."},{"book":"مەتا","chapter":"22","verse":"27","text":"لەدوای هەموویان ژنەکەش مرد."},{"book":"مەتا","chapter":"22","verse":"28","text":"ئایا لە ڕۆژی زیندووبوونەوەدا دەبێتە ژنی کام لە حەوتەکە، چونکە هی هەموویان بووە؟»"},{"book":"مەتا","chapter":"22","verse":"29","text":"عیسا لە وەڵامدا پێی فەرموون: «ئێوە بە هەڵەدا چوونە، چونکە نە لە نووسراوە پیرۆزەکان دەزانن و نە لە هێزی خودا."},{"book":"مەتا","chapter":"22","verse":"30","text":"لە هەستانەوەدا خەڵکی نە ژن دەهێنن و نە مێرد دەکەن، بەڵکو وەک فریشتە لە ئاسمان دەبن."},{"book":"مەتا","chapter":"22","verse":"31","text":"بەڵام دەربارەی هەستانەوەی مردووان، ئایا ئەوەتان نەخوێندووەتەوە کە لە خوداوە بە ئێوە گوتراوە؟ دەفەرموێ:"},{"book":"مەتا","chapter":"22","verse":"32","text":"﴿من خودای ئیبراهیم و خودای ئیسحاق و خودای یاقوبم﴾22‏:32 دەرچوون 3‏:6‏‏ ئەو خودای مردووان نییە، بەڵکو هی زیندووانە.»"},{"book":"مەتا","chapter":"22","verse":"33","text":"کاتێک خەڵکەکە گوێیان لێی بوو، لە فێرکردنەکەی سەرسام بوون."},{"book":"مەتا","chapter":"22","verse":"34","text":"کاتێک فەریسییەکان بیستیان کە عیسا سەدوقییەکانی بێدەنگ کردووە، پێکەوە کۆبوونەوە."},{"book":"مەتا","chapter":"22","verse":"35","text":"یەکێکیان تەوراتناس بوو، پرسیاری لێکرد تاکو تاقی بکاتەوە:"},{"book":"مەتا","chapter":"22","verse":"36","text":"«مامۆستا، گرنگترین ڕاسپاردەی تەورات چییە؟»"},{"book":"مەتا","chapter":"22","verse":"37","text":"عیسا پێی فەرموو: «﴿بە هەموو دڵ و بە هەموو گیان و لە هەموو بیرتانەوە یەزدانی پەروەردگارتان خۆشبوێ.﴾22‏:37 دواوتار 6‏:5‏‏"},{"book":"مەتا","chapter":"22","verse":"38","text":"ئەمە گرنگترین و یەکەم ڕاسپاردەیە."},{"book":"مەتا","chapter":"22","verse":"39","text":"دووەمیشیان وەک ئەو وایە: ﴿نزیکەکەت وەک خۆت خۆشبوێت.﴾22‏:39 لێڤییەکان 19‏:18‏‏"},{"book":"مەتا","chapter":"22","verse":"40","text":"جا هەموو تەورات و پەیامی پێغەمبەران بەم دوو ڕاسپاردەیەوە بەندن.»"},{"book":"مەتا","chapter":"22","verse":"41","text":"کاتێک فەریسییەکان پێکەوە کۆببوونەوە، عیسا لێی پرسین:"},{"book":"مەتا","chapter":"22","verse":"42","text":"«دەربارەی مەسیح چی دەڵێن؟ کوڕی کێیە؟»"},{"book":"مەتا","chapter":"22","verse":"43","text":"ئەویش پێی فەرموون: «کەواتە، چۆن داود بە سروشی ڕۆحی پیرۆز پێی دەڵێ، ”خاوەن شکۆ“؟ چونکە دەڵێ:"},{"book":"مەتا","chapter":"22","verse":"44","text":"«﴿یەزدان بە خاوەن شکۆی منی فەرموو:"},{"book":"مەتا","chapter":"22","verse":"45","text":"بۆیە ئەگەر داود پێی بڵێ ”خاوەن شکۆ“، ئیتر چۆن دەبێتە کوڕی؟»"},{"book":"مەتا","chapter":"22","verse":"46","text":"جا کەسیان نەیانتوانی بە وشەیەکیش وەڵامی بدەنەوە، لەو ڕۆژەشەوە ئیتر نەیانوێرا هیچی دیکەی لێ بپرسن."}]}