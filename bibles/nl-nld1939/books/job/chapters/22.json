{"data":[{"book":"Job","chapter":"22","verse":"1","text":"Weer nam Elifaz van Teman het woord, en sprak:"},{"book":"Job","chapter":"22","verse":"2","text":"Handelt de mens soms ten bate van God? Neen, ten eigen bate is men wijs."},{"book":"Job","chapter":"22","verse":"3","text":"Heeft de Almachtige er voordeel van, als ge vroom zijt, Of profijt, zo ge onberispelijk leeft?"},{"book":"Job","chapter":"22","verse":"4","text":"Bestraft Hij u soms om uw godsvrucht, Daagt Hij u daarom voor het gerecht?"},{"book":"Job","chapter":"22","verse":"5","text":"Is het niet om uw grote boosheid, Om uw fouten, zonder eind?"},{"book":"Job","chapter":"22","verse":"6","text":"Ja, zonder noodzaak neemt ge pand van uw broeders, En trekt de berooiden de kleren uit;"},{"book":"Job","chapter":"22","verse":"7","text":"Den dorstige geeft ge geen water, Den hongerige onthoudt ge zijn brood."},{"book":"Job","chapter":"22","verse":"8","text":"Den man met de vuist moet het land toebehoren, En de gunsteling moet het bewonen;"},{"book":"Job","chapter":"22","verse":"9","text":"Maar de weduwen zendt ge zonder iets heen, De armen der wezen slaat ge stuk!"},{"book":"Job","chapter":"22","verse":"10","text":"En daarom zijt ge van strikken omringd, Plotseling verbijsterd van schrik;"},{"book":"Job","chapter":"22","verse":"11","text":"Is uw licht verduisterd, zodat ge niet ziet, Slaat de stortvloed over u heen!"},{"book":"Job","chapter":"22","verse":"12","text":"Woont God niet hoog in de hemel? Zie eens, hoe hoog de sterren staan!"},{"book":"Job","chapter":"22","verse":"13","text":"Maar gij besluit er uit: Wat kan God weten, Of richten door de wolken heen?"},{"book":"Job","chapter":"22","verse":"14","text":"Het zwerk is een sluier voor Hem, zodat Hij niet ziet, Hij wandelt rond op het hemelgewelf."},{"book":"Job","chapter":"22","verse":"15","text":"Wilt ge de weg van vroeger bewandelen Die de boosdoeners hebben betreden:"},{"book":"Job","chapter":"22","verse":"16","text":"Die vóór hun tijd zijn weggesleurd, Toen de vloed hun grondvesten wegspoelde?"},{"book":"Job","chapter":"22","verse":"17","text":"Die tot God durfden zeggen: Weg van ons! Wat kan de Almachtige ons doen?"},{"book":"Job","chapter":"22","verse":"18","text":"Hij had hun huizen met voorspoed gevuld, En Zich niet met de plannen der bozen bemoeid."},{"book":"Job","chapter":"22","verse":"19","text":"De vromen zien het met vreugde, De onschuldige drijft de spot met hen:"},{"book":"Job","chapter":"22","verse":"20","text":"“Waarachtig, hun have vernield, Hun overvloed door het vuur verteerd!”"},{"book":"Job","chapter":"22","verse":"21","text":"Verzoen u met Hem, dan leeft ge in vrede, Dan wordt uw rijkdom weer groot;"},{"book":"Job","chapter":"22","verse":"22","text":"Neem de onderrichting aan uit zijn mond, En bewaar zijn woord in uw hart."},{"book":"Job","chapter":"22","verse":"23","text":"Wanneer ge vol ootmoed u tot den Almachtige bekeert, De ongerechtigheid uit uw tent verwijdert:"},{"book":"Job","chapter":"22","verse":"24","text":"Dan zult ge het goud als stof gaan schatten, Het Ofirgoud als kiezel der beken."},{"book":"Job","chapter":"22","verse":"25","text":"Want de Almachtige zal het fijnste goud voor u zijn, En stapels van zilver;"},{"book":"Job","chapter":"22","verse":"26","text":"Dan zult ge u in den Almachtige verlustigen, En uw aanschijn verheffen tot God."},{"book":"Job","chapter":"22","verse":"27","text":"Dan zult ge Hem roepen: Hij zal u verhoren, En ge zult Hem dankoffers brengen;"},{"book":"Job","chapter":"22","verse":"28","text":"Onderneemt ge iets, het komt tot stand, En het licht zal uw wegen bestralen!"},{"book":"Job","chapter":"22","verse":"29","text":"Want Hij vernedert de trots, Maar redt, wie de ogen neerslaat;"},{"book":"Job","chapter":"22","verse":"30","text":"Hij verlost den onschuldige: Door de reinheid uwer handen wordt ook gij dus verlost!"}]}