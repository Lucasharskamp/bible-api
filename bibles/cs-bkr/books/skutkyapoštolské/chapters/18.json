{"data":[{"book":"Skutky apoštolské","chapter":"18","verse":"1","text":"Potom pak Pavel vyšed z Atén, přišel do Korintu."},{"book":"Skutky apoštolské","chapter":"18","verse":"2","text":"A nalezl jednoho Žida, jménem Akvilu, jenž byl rodem z Pontu, kterýž nedávno byl přišel z Vlach, i s Priscillou manželku svou, (protože byl rozkázal Klaudius, aby všickni Židé z Říma vyšli), i přivinul se k nim."},{"book":"Skutky apoštolské","chapter":"18","verse":"3","text":"A že byl téhož řemesla jako oni, bydlil u nich a dělal; a bylo řemeslo jejich stany dělati."},{"book":"Skutky apoštolské","chapter":"18","verse":"4","text":"I hádal se v škole na každou sobotu a k získání přivodil i Židy i Řeky."},{"book":"Skutky apoštolské","chapter":"18","verse":"5","text":"A když přišli z Macedonie Sílas a Timoteus, rozněcoval se v duchu Pavel, osvědčuje Židům, že Ježíš jest Kristus."},{"book":"Skutky apoštolské","chapter":"18","verse":"6","text":"A když jemu oni odporovali a rouhali se, vyraziv prach z roucha svého, řekl k nim: Krev vaše budiž na hlavu vaši. Já čist jsa, hned půjdu ku pohanům."},{"book":"Skutky apoštolské","chapter":"18","verse":"7","text":"A jda odtud, všel do domu člověka jednoho, jménem Justa, ctitele Božího, kteréhož dům byl u samé školy."},{"book":"Skutky apoštolské","chapter":"18","verse":"8","text":"Krispus pak, kníže školy, uvěřil Pánu se vším domem svým, a mnozí z Korintských slyšíce, uvěřili a křtěni byli."},{"book":"Skutky apoštolské","chapter":"18","verse":"9","text":"I řekl Pán v noci u vidění Pavlovi: Neboj se, ale mluv a nemlč."},{"book":"Skutky apoštolské","chapter":"18","verse":"10","text":"Nebť já s tebou jsem, a žádnýť nesáhne na tebe, ať by zle učinil; nebo mnoho mám lidu v tomto městě."},{"book":"Skutky apoštolské","chapter":"18","verse":"11","text":"I byl tu půl druhého léta, káže jim slovo Boží."},{"book":"Skutky apoštolské","chapter":"18","verse":"12","text":"Když pak Gallio vladařem byl v Achaii, povstali jednomyslně Židé proti Pavlovi, a přivedli jej před soudnou stolici,"},{"book":"Skutky apoštolské","chapter":"18","verse":"13","text":"Pravíce: Tento navodí lidi, aby proti Zákonu ctili Boha."},{"book":"Skutky apoštolské","chapter":"18","verse":"14","text":"A když Pavel měl již otevříti ústa, řekl Gallio k Židům: Ó Židé, jestliže by co nepravého stalo se, nebo nešlechetnost nějaká, slušně bych vás vyslyšel."},{"book":"Skutky apoštolské","chapter":"18","verse":"15","text":"Pakliť jsou jaké hádky o slovích a o jméních a Zákonu vašem, vy sami k tomu přihlédněte. Jáť toho soudce býti nechci."},{"book":"Skutky apoštolské","chapter":"18","verse":"16","text":"I odehnal je od soudné stolice."},{"book":"Skutky apoštolské","chapter":"18","verse":"17","text":"Tedy Řekové všickni, uchopivše Sostena, kníže školy Židovské, bili jej tu před soudnou stolicí, a Gallio na to nic nedbal."},{"book":"Skutky apoštolské","chapter":"18","verse":"18","text":"Pavel pak, pobyv tam ještě za mnoho dní, i rozžehnav se s bratřími, plavil se do Syrie, a s ním spolu Priscilla a Akvila, oholiv hlavu v Cenchreis; nebo byl učinil slib."},{"book":"Skutky apoštolské","chapter":"18","verse":"19","text":"I přišel do Efezu a nechal jich tu; sám pak všed do školy, hádal se s Židy."},{"book":"Skutky apoštolské","chapter":"18","verse":"20","text":"A když ho prosili, aby tu déle pobyl u nich, nepovolil."},{"book":"Skutky apoštolské","chapter":"18","verse":"21","text":"Ale požehnav jich, řekl: Musím já jistotně svátek ten, kterýž nastává, v Jeruzalémě slaviti, ale navrátím se k vám zase, bude-li vůle Boží. I bral se z Efezu."},{"book":"Skutky apoštolské","chapter":"18","verse":"22","text":"A přišed do Cesaree, vstoupil do Jeruzaléma, a pozdraviv církve, odtud šel do Antiochie."},{"book":"Skutky apoštolské","chapter":"18","verse":"23","text":"A pobyv tu za některý čas, odšel a procházel pořád Galatskou krajinu a Frygii, potvrzuje všech učedlníků."},{"book":"Skutky apoštolské","chapter":"18","verse":"24","text":"Žid pak nějaký, jménem Apollo, rodem z Alexandrie, muž výmluvný, přišel do Efezu, učený v Písmě."},{"book":"Skutky apoštolské","chapter":"18","verse":"25","text":"Ten byl počátečně naučen cestě Páně, a jsa vroucího ducha, horlivě mluvil a učil pilně těm věcem, kteréž jsou Páně, znaje toliko křest Janův."},{"book":"Skutky apoštolské","chapter":"18","verse":"26","text":"A ten počal směle a svobodně mluviti v škole. Kteréhož slyševše Priscilla a Akvila, přijali ho k sobě a dokonaleji vypravovali jemu o cestě Boží."},{"book":"Skutky apoštolské","chapter":"18","verse":"27","text":"A když chtěl jíti do Achaie, bratří napomenuvše ho, psali učedlníkům, aby jej přijali. Kterýžto když tam přišel, mnoho prospěl těm, kteříž uvěřili skrze milost Boží."},{"book":"Skutky apoštolské","chapter":"18","verse":"28","text":"Nebo náramně přemáhal Židy, zjevně přede všemi jim toho dokazuje z Písem, že Ježíš jest Kristus."}]}