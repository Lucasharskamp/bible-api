{"data":[{"book":"Jona","chapter":"1","verse":"1","text":"Wach Jehova Nyasaye ne obiro ne Jona wuod Amitai kama:"},{"book":"Jona","chapter":"1","verse":"2","text":"“Wuogi idhiyo e dala maduongʼ mar Nineve, mondo iyalne kisieme nikech timbene mamono osechopo e nyima.”"},{"book":"Jona","chapter":"1","verse":"3","text":"To Jona noringo oa e nyim Jehova Nyasaye kochomo Tarshish. Ne olor modhi Jopa, kumane oyudoe yie mane dhi e dho wadhno. Bangʼ chulo nengo wuoth noidho mokwangʼ kodhiyo Tarshish mondo oring oa e nyim Jehova Nyasaye."},{"book":"Jona","chapter":"1","verse":"4","text":"Eka Jehova Nyasaye nooro yamo maduongʼ e nam, kendo ahiti mager notugore ma yie koro ne dwaro barore."},{"book":"Jona","chapter":"1","verse":"5","text":"Jokwangʼ duto ne luoro omako mi ngʼato ka ngʼato kuomgi ne oywak ne nyasache owuon. Ne gidiro mwandu duto mane gin-go e nam mondo yie odongʼ mayot."},{"book":"Jona","chapter":"1","verse":"6","text":"Jatend yie nolor piny ire mowachone niya, “Mara angʼo in to inindo? Aa malo mondo iywagne nyasachi! Dipo ka oparowa, mondo kik watho.”"},{"book":"Jona","chapter":"1","verse":"7","text":"Eka jokwangʼ duto nowuoyo e kindgi giwegi niya, “Bi wagouru ombulu mondo wangʼe ngʼama okelo masirani.” Negigoyo ombulu, mi ombulu nolwar kuom Jona."},{"book":"Jona","chapter":"1","verse":"8","text":"Omiyo negipenje niya, “Wachnwa ane ni en angʼo mokelonwa chandruokgi duto? En tich mane mitiyo? In japiny mane? To iwuok e oganda mane?”"},{"book":"Jona","chapter":"1","verse":"9","text":"To nodwokogi niya, “An ja-Hibrania kendo alamo Jehova Nyasaye, ma Nyasach polo, mane ochweyo nam kod piny.”"},{"book":"Jona","chapter":"1","verse":"10","text":"Wachno nobwogogi mine gipenjo niya, “En angʼo misetimo?” (To negingʼeyo ni oringo oa e nyim Jehova Nyasaye nikech ne oyudo osenyisogi kamano)."},{"book":"Jona","chapter":"1","verse":"11","text":"To nam ne medo mana gingore, omiyo negipenje niya, “Watimni angʼo mondo nam okwenwa?”"},{"book":"Jona","chapter":"1","verse":"12","text":"Nodwokogi niya, “Kawauru ubola e nam, eka obiro kwe. Angʼeyo ni kethona emomiyo ahiti maduongʼni osebiro kuomu.”"},{"book":"Jona","chapter":"1","verse":"13","text":"Kar timo kamano, jogo ne otemo kar nyalogi mondo gikwangʼ gidogi e dho wath. To ne ok ginyal, nimar nam nomedo gingore marach moloyo kaka ne en mokwongo."},{"book":"Jona","chapter":"1","verse":"14","text":"Eka ne giywakne Jehova Nyasaye niya, “Yaye Jehova Nyasaye, kiyie to kik iwewa watho kuom kawo ngima ngʼatni. Kik ikwanwa kaka joketho kuom nego ngʼama onge ketho, nimar in, yaye Jehova Nyasaye, isetimo dwaroni.”"},{"book":"Jona","chapter":"1","verse":"15","text":"Eka negikawo Jona mi gibolo e nam, kendo apaka mar nam mane ger nokwe."},{"book":"Jona","chapter":"1","verse":"16","text":"Wachni nomiyo jogo oluoro Jehova Nyasaye ahinya, mine gichiwo misango ne Jehova Nyasaye kendo ne gisingorene."},{"book":"Jona","chapter":"1","verse":"17","text":"To Jehova Nyasaye nokelo rech marangʼongo mondo omwony Jona, kendo Jona nenie ei rechno kuom ndalo adek odiechiengʼ gotieno."}]}