{"data":[{"book":"ዔብሬ ዓሶም ዳኪንቴ ኪኢታ","chapter":"13","verse":"1","text":"ቢያ ዎዴ ዎሊኮ ጌርሲ ሃሣ ጌሮጉዲ ናሽኪንቱዋቴ፤"},{"book":"ዔብሬ ዓሶም ዳኪንቴ ኪኢታ","chapter":"13","verse":"2","text":"ሾኦቺ፡ ሾኦቺንሢ ዔኪሢ ዋሊ''ፖቴ፤ ዓይጎሮ ጌዔቴ ዬያጉዲ ሾኦቺ ሾኦቺንሣ ዓሳ ዔሩዋዖ ፆኦሲ ኪኢታንቾ ሾኦቺንሢ ዔኬኔ።"},{"book":"ዔብሬ ዓሶም ዳኪንቴ ኪኢታ","chapter":"13","verse":"3","text":"ቱኡዞ ማኣራ ቱኡቴ ዓሶና ዎላ'' ዒንሢያ ቱኡቴ ዓሲ ማዒ ዔያቶም ማሉዋቴ፤ ሃሣ ዔያቶና ዎላ'' ሜታዻያ ማዒ ሜታሢዳ ዓኣ ዓሶም ማሉዋቴ።"},{"book":"ዔብሬ ዓሶም ዳኪንቴ ኪኢታ","chapter":"13","verse":"4","text":"ላኣሊ ዔኪ ዎላ'' ናንጎ ናንጎ ቢያሢ ቦንቻያ ማዖንጎ፤ ዓኒና ማቾና ዎሊ ጉሙርቁዋያ ማዒ፥ ዎሊ ዔኪ ናንጎ ናንጎ ዒኢሶፓ፤ ዓይጎሮ ጌዔቴ ፆኦሲ፡ ዞኦስካ ኮኦማ ፑርቶ ሱኡኮና ዓኣ ዓሶንታ ዓኒ ሃሣ ማቾ ማዒባኣ ዓሶና ላሃ ዓሶዋ ፑርታና ዎጋንዳሢሮኬ።"},{"book":"ዔብሬ ዓሶም ዳኪንቴ ኪኢታ","chapter":"13","verse":"5","text":"ሚኢሼ ፔቶ'' ናሽኪሢ ሃሹ''ዋቴ፤ ዒንሢኮ ዓኣ ባኮና ዎዛዺ ናንጉዋቴ፤ ዓይጎሮ ጌዔቴ ፆኦሲ፦"},{"book":"ዔብሬ ዓሶም ዳኪንቴ ኪኢታ","chapter":"13","verse":"6","text":"ዬያሮ ጉሙርቂ፦"},{"book":"ዔብሬ ዓሶም ዳኪንቴ ኪኢታ","chapter":"13","verse":"7","text":"ቤርታ ዒንሢም ፆኦሲ ቃኣሎ'' ኬኤዜ፥ ዓርና ማዔ ዓሶ ዋሊ''ፖቴ፤ ዔያቶኮ ናንጎና ዔያታ ማዼ ማዾ''ኮ ዓኣፖ ጶቂሢ ሃሣ ዔያታ ጉሙርቄ ጎይፆ ጉሙርቁዋቴ።"},{"book":"ዔብሬ ዓሶም ዳኪንቴ ኪኢታ","chapter":"13","verse":"8","text":"ዬሱስ ኪሪስቶሴ ዚጊኖዋ ሃኖዋ ሃጋ ናንጊና ዓኣ ጎይፆማኬ፤ ላኣሚንቱዋሴ።"},{"book":"ዔብሬ ዓሶም ዳኪንቴ ኪኢታ","chapter":"13","verse":"9","text":"ዱማ ዱማ ዔርቲባኣ ዔርዞ ዔርዚሢና ዲዒንቲ ዔውቲፖቴ፤ ዒና'' ኑኡኮ ሙኡዚ'' ዳምቤ ካፒሢናቱዋንቴ ፆኦሲ ኮሹሞና ዒንጌ ዒንጊፆና ዶዴቴ ቃራኬ፤ ዓይጎሮ ጌዔቴ ዬያ ሙዖ ዳምቦ ካፔ ዓሶ ዬይ ዓይጎዋ ማኣዲ''ባኣሢሮኬ።"},{"book":"ዔብሬ ዓሶም ዳኪንቴ ኪኢታ","chapter":"13","verse":"10","text":"ኑኡኮ ፆኦሲም ዒንጎ ባኮ ሺኢሾ ቤሲ ዓኣኔ፤ ጋዓንቴ ዓፒሎና ማዢንቴ ማኣሮኮ ጋሮይዳ ማዻ ቄኤሳ፡ ዬኖ ፆኦሲም ዒንጎ ቤዞይዳ ዓኣ ሙዖ ዔኪ ሙዓንዳጉዲ ዓይሢንቲባኣሴ።"},{"book":"ዔብሬ ዓሶም ዳኪንቴ ኪኢታ","chapter":"13","verse":"11","text":"ዓይሁዶ ዓሶ ቄኤሶኮ ዑፃሢ ጎሜ ጌኤሻ''፥ ቆልሞ ሱጉፆ ዔኪ ፆኦሲም ዑሣ ዓኣዼ ዱማዼ ቤዜሎ ጌላኔ፤ ቆልሞኮ ዓሽካ ጋዓንቴ ጉርዶ ዙላ'' ኬሲ'' ሚቺንታኔ።"},{"book":"ዔብሬ ዓሶም ዳኪንቴ ኪኢታ","chapter":"13","verse":"12","text":"ዬያጉዲ ዬሱሴ ዴሮ''ኮ ፔ ሱጉፆና ጎሞ ጌኤሻ''ኒ ካታሞኮ ዙላ'' ሓይቦ'' ሜታሢ ዔኬኔ።"},{"book":"ዔብሬ ዓሶም ዳኪንቴ ኪኢታ","chapter":"13","verse":"13","text":"ዬያሮ ኑኡኒ ጉርዳፓ ዙሎ'' ኬስኪ፥ ዒዛ ባንሢ ዴንዶም፤ ዒዛና ዎላ'' ቦሂንቲ፥ ቦሂንቲፆ ኑዋ ዔካያ ማዖም።"},{"book":"ዔብሬ ዓሶም ዳኪንቴ ኪኢታ","chapter":"13","verse":"14","text":"ዓይጎሮ ጌዔቴ ኑ ሃጊ ሙካ ካታሞ ካፓኣፓዓቴም ሓይካ ሳዓ ባይቁዋዖ ዶዲ ናንጋ ካታማ ኑኡኮ ባኣሴ።"},{"book":"ዔብሬ ዓሶም ዳኪንቴ ኪኢታ","chapter":"13","verse":"15","text":"ዓካሪ ዬሱስ ኪሪስቶሴ ዛሎ''ና ጋላታ ፆኦሲም ዒንጎ ባኣዚ'' ማሂ ቢያ ዎዴ ኑ ዒዛም ዒንጎም፤ ዬይያ ዒዛ ሱ'ንፆ ዛሎ'' ኑ ዻንጎና ኑ ማርካዻ ጋላቶኬ።"},{"book":"ዔብሬ ዓሶም ዳኪንቴ ኪኢታ","chapter":"13","verse":"16","text":"ሃሣ ኮሺ ባኣዚ'' ማዺሢና ዒንሢኮ ዓኣ ባኮ ሜሌ'' ዓሶም ጊሽኪ ዒንጊሢ ዋሊ''ፖቴ፤ ዓይጎሮ ጌዔቴ ፆኦሲ ዎዛሳ ዒንጊፃ ዬያጉዴ ዒንጊፆ ማዔርሢሮኬ።"},{"book":"ዔብሬ ዓሶም ዳኪንቴ ኪኢታ","chapter":"13","verse":"17","text":"ዒንሢኮ ዓርኖ ማዔ ዓሶም ዓይሢንቲ፥ ዔያቶም ዎርቃያ ማዑዋቴ፤ ዓይጎሮ ጌዔቴ ዔያታ ማዻ ማዾ'' ዛሎ'' ሚርጌና ዔያታ ዖኦጪንታንዳያ ማዔሢሮ ዒንሢ ሼምፖ ዛሎ'' ቢያ ዎዴ ዔያታ ዶዲ ማዻኔ፤ ዒንሢ ዔያቶም ዓይሢንታያ ማዔቴ ዔያታ ፔኤኮ ማዾ'' ዎዛና ማዻንዳኔ። ያዺ ማዒባኣያታቴ ማዻ'' ዔያቶኮ ዖዪሢና ማዓንዳኔ፤ ዬይ ዒንሢም ጊኢጋዓኬ።"},{"book":"ዔብሬ ዓሶም ዳኪንቴ ኪኢታ","chapter":"13","verse":"18","text":"ኑም ሺኢቁዋቴ፤ ቢያ ጎይሢና ኮሺ ናንጊ ናንጋኒ ኮዓ፥ ጌኤሺ ማሊሢ ኑኡኮ ዓኣሢ ኑ ዔራኔ።"},{"book":"ዔብሬ ዓሶም ዳኪንቴ ኪኢታ","chapter":"13","verse":"19","text":"ባሼ ዶዲ ዒንሢ ሺኢቃንዳጉዲ ታ ጋዓሢ ዑኬና ዒንሢ ኮይላ'' ታ ማዒ ሙካንዳጉዲኬ።"},{"book":"ዔብሬ ዓሶም ዳኪንቴ ኪኢታ","chapter":"13","verse":"20","text":"ናንጊና ናንጎ ጫኣቁሞ ሱጉፆና ማራቶኮ ዼኤፒ ሄንቃያ ማዔ ኑ ጎዳሢ ዬሱሴ ሓይባ''ፓ ዔቂሴ ኮሹሞኮ ፆኦዛሢ፥"},{"book":"ዔብሬ ዓሶም ዳኪንቴ ኪኢታ","chapter":"13","verse":"21","text":"ዒዛ ማሊፆ ኩንሣያ ዒንሢ ማዓንዳጉዲ ኮሺ ባኣዚ'' ማዻያ ዒንሢ ማሆንጎ፤ ሃሣ ዒዛ ዎዛሳ ባኣዚ'' ዬሱስ ኪሪስቶሴ ዛሎ''ና ዒ ኑ ጊዳ'' ማዾንጎ፤ ዬሱስ ኪሪስቶሴም ናንጊና ቦንቾ ማዖንጎ፤ ዓኣሜን።"},{"book":"ዔብሬ ዓሶም ዳኪንቴ ኪኢታ","chapter":"13","verse":"22","text":"ታ ዒሾንሦ! ታ ሚሾንሦ! ሃይ ታ ዒንሢም ፃኣፔ ኪኢታ'' ዻካ'' ማዔሢሮ ሓያ ታኣኮ ዞሮ'' ሃይሶ ጊቢ'' ዳንዳዒ ዒንሢ ዔካንዳጉዲ ታ ዒንሢ ሺኢቃኔ።"},{"book":"ዔብሬ ዓሶም ዳኪንቴ ኪኢታ","chapter":"13","verse":"23","text":"ኑ ዒሻሢ፥ ፂሞቴዎሴ ቱኡዞ ማኣራፓ ቡሊ''ንቴሢ ዒንሢ ዔራንዳጉዲ ታ ኮዓኔ፤ ሃሢ ዑኬና ዒ ሃይካ ሙኬቶ ዒዛና ዎላ'' ሙኪ ታ ዒንሢ ዛጋንዳኔ።"},{"book":"ዔብሬ ዓሶም ዳኪንቴ ኪኢታ","chapter":"13","verse":"24","text":"ዒንሢኮ ዓርኖና ፆኦሲም ዱማዼ ዓሶናም ቢያ «ኮሺዳ?» ጋዓኔ፥ ጎዑዋቴ። ዒፃሊያ ዓጮ''ይዳፓ ሙኪ፥ ታኣና ዎላ'' ዓኣ ኪሪስቶሴ ጉሙርቃ ዓሳ «ኮሺዳ?» ዒንሢ ጋዓኔ።"},{"book":"ዔብሬ ዓሶም ዳኪንቴ ኪኢታ","chapter":"13","verse":"25","text":"ፆኦሲኮ ኮሹሞ ዒንጊፃ ዒንሢ ቢያሢና ዎላ'' ማዖንጎ።"}]}