{"data":[{"book":"Ʋɔnudrɔ̃lawo","chapter":"2","verse":"1","text":"Gbe ɖeka la, Mawudɔla aɖe tso Gilgal yi Bokim eye wògblɔ na Israelviwo be, “Mekplɔ mi tso Egiptenyigba dzi va anyigba si ŋugbe medo na mia tɔgbuiwo la dzi. Megblɔ na mi bena, nyemagbe nubabla si mewɔ kpli mi la dzi wɔwɔ o,"},{"book":"Ʋɔnudrɔ̃lawo","chapter":"2","verse":"2","text":"ne miawɔ ɖeka kple ame siwo le anyigba sia dzi o. Megagblɔ na mi be, miagbã woƒe vɔsamlekpuiwo, ke nu ka ta mieɖo tom o?"},{"book":"Ʋɔnudrɔ̃lawo","chapter":"2","verse":"3","text":"Esi miegbe míaƒe nubabla la dzi wɔwɔ ta la, nubabla la megabla nye hã o eya ta nyemagado ŋugbe be matsrɔ̃ dukɔ siwo le miaƒe anyigba dzi o, ke boŋ woanye ŋu anɔ axadame na mi eye woƒe mawuwo anye tetekpɔ na mi ɣe sia ɣi.”"},{"book":"Ʋɔnudrɔ̃lawo","chapter":"2","verse":"4","text":"Esi Israelviwo se nya sia la, wofa avi hoo."},{"book":"Ʋɔnudrɔ̃lawo","chapter":"2","verse":"5","text":"Ale wona ŋkɔ teƒe ma be Bokim si gɔmee nye “Avifaƒe” eye wosa vɔ na Yehowa."},{"book":"Ʋɔnudrɔ̃lawo","chapter":"2","verse":"6","text":"Esi Yosua ɖe asi le dukɔa ŋu la, ame sia ame yi ɖe eƒe domenyinu si nye anyigba si wòxɔ la dzi."},{"book":"Ʋɔnudrɔ̃lawo","chapter":"2","verse":"7","text":"Ameawo subɔ Yehowa le Yosua kple ametsitsi siwo nɔ agbe wòdidi wu Yosua la ƒe agbemeŋkekewo me eye wokpɔ nu dzɔatsu siwo katã Yehowa wɔ na Israel."},{"book":"Ʋɔnudrɔ̃lawo","chapter":"2","verse":"8","text":"Yosua, Nun ƒe vi, Yehowa ƒe dɔla ku esi wòxɔ ƒe alafa ɖeka kple ewo,"},{"book":"Ʋɔnudrɔ̃lawo","chapter":"2","verse":"9","text":"eye woɖii ɖe anyigba si ƒe dome wònyi le Timnat Heres le Efraim ƒe tonyigba dzi le Gaas to la ƒe anyiehe."},{"book":"Ʋɔnudrɔ̃lawo","chapter":"2","verse":"10","text":"Mlɔeba la, dzidzime mawo katã ku. Dzidzime si kplɔ wo ɖo la menya Yehowa loo alo nu siwo wòwɔ na Israel o."},{"book":"Ʋɔnudrɔ̃lawo","chapter":"2","verse":"11","text":"Tete Israelviwo wɔ nu si nye vɔ̃ le Yehowa ŋkume eye wosubɔ Baalwo."},{"book":"Ʋɔnudrɔ̃lawo","chapter":"2","verse":"12","text":"Woɖe asi le Yehowa, ame si nye wo fofowo ƒe Mawu, ame si kplɔ wo tso Egiptenyigba dzi la ŋu eye wosubɔ dukɔ siwo ƒo xlã wo la ƒe mawuwo. Wodo dɔmedzoe na Mawu elabena"},{"book":"Ʋɔnudrɔ̃lawo","chapter":"2","verse":"13","text":"wogblẽe ɖi eye wosubɔ Baalwo kple Astarɔtwo."},{"book":"Ʋɔnudrɔ̃lawo","chapter":"2","verse":"14","text":"Le Yehowa ƒe dɔmedzoe si wòdo ɖe Israel ŋu ta la, etsɔ wo de asi na adzohawo eye woha wo. Etsɔ wo dzra na woƒe futɔ siwo ƒo xlã wo, ame siwo nu womagate ŋu nɔ te ɖo o."},{"book":"Ʋɔnudrɔ̃lawo","chapter":"2","verse":"15","text":"Ne Israelviwo yi aʋa wɔ ge la, Yehowa megakpena ɖe wo ŋu o ale woɖua wo dzi abe ale si wòka atam na wo la ene eya ta wonɔ xaxa gã aɖe me."},{"book":"Ʋɔnudrɔ̃lawo","chapter":"2","verse":"16","text":"Yehowa ɖo Ʋɔnudrɔ̃lawo na wo, ame siwo ɖe wo tso adzoha siawo ƒe asi me."},{"book":"Ʋɔnudrɔ̃lawo","chapter":"2","verse":"17","text":"Ke hã la, womeɖo to woƒe Ʋɔnudrɔ̃lawo o, ke boŋ wodze mawu bubuwo yome hesubɔ wo. Womenɔ abe wo fofowo ene o, wotrɔ le mɔ si dzi wo fofowo zɔ le la dzi kaba, mɔ si nye toɖoɖo Yehowa ƒe sededewo."},{"book":"Ʋɔnudrɔ̃lawo","chapter":"2","verse":"18","text":"Ne Yehowa ɖo Ʋɔnudrɔ̃la aɖe na wo la, enɔa anyi kple Ʋɔnudrɔ̃la ma, eye wòɖea wo tso woƒe futɔwo ƒe asi me zi ale si Ʋɔnudrɔ̃la ma le agbe elabena Yehowa kpɔa nublanui na wo ne wole ŋeŋem le ame siwo le wo tem ɖe anyi, le funyafunya wɔm wo la ƒe kɔkuti te."},{"book":"Ʋɔnudrɔ̃lawo","chapter":"2","verse":"19","text":"Ke ne Ʋɔnudrɔ̃la ma ku la, ameawo galéa mɔ siwo vɔ̃ɖi wu wo fofowo tɔ la tsɔna, eye wodzea mawu bubuwo yome, dea ta agu na wo hesubɔa wo. Wogbe be yewomaɖe asi le woƒe nuwɔna kple mɔ vɔ̃ɖiwo ŋuti o."},{"book":"Ʋɔnudrɔ̃lawo","chapter":"2","verse":"20","text":"Le esia ta Yehowa do dɔmedzoe vevie ɖe Israel ŋu hegblɔ be, “Esi dukɔ sia tu nu si mebla kple wo fofowo eye womeɖo tom o ta la,"},{"book":"Ʋɔnudrɔ̃lawo","chapter":"2","verse":"21","text":"nyemaganya dukɔ siwo Yosua metsrɔ̃ hafi ku o la le wo ŋgɔ o;"},{"book":"Ʋɔnudrɔ̃lawo","chapter":"2","verse":"22","text":"ke boŋ mawɔ dukɔ siawo ŋu dɔ, ado nye dukɔ, Israel kpɔ, ale be manya ne woaɖo to Yehowa azɔ le eƒe mɔ dzi abe wo fofowo ene loo alo womaɖo toe o.”"},{"book":"Ʋɔnudrɔ̃lawo","chapter":"2","verse":"23","text":"Ale Yehowa gblẽ dukɔ siawo ɖe anyigba la dzi; menya wo ɖa zi ɖeka to wo tsɔtsɔ de asi na Yosua me o."}]}