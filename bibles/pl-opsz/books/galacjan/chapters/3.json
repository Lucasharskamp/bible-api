{"data":[{"book":"Galacjan","chapter":"3","verse":"1","text":"Niemądrzy Galacjanie! Kto wam tak namieszał w głowach? Przecież dokładnie opowiedziałem wam o znaczeniu śmierci Jezusa Chrystusa!"},{"book":"Galacjan","chapter":"3","verse":"2","text":"Pozwólcie, że zadam wam tylko jedno pytanie: Czy Ducha Świętego otrzymaliście dlatego, że przestrzegaliście Prawa Mojżesza, czy dlatego, że uwierzyliście Jezusowi?"},{"book":"Galacjan","chapter":"3","verse":"3","text":"Chyba straciliście rozum! Rozpoczęliście życie z Bogiem dzięki Duchowi, a chcecie je doskonalić o własnych siłach?"},{"book":"Galacjan","chapter":"3","verse":"4","text":"Czy na próżno tyle wycierpieliście? Chyba rzeczywiście na próżno…"},{"book":"Galacjan","chapter":"3","verse":"5","text":"Odpowiedzcie: Czy Bóg dał wam Ducha Świętego i dokonał w was niezwykłych rzeczy dlatego, że przestrzegaliście Prawa, czy też dlatego, że uwierzyliście Mu?"},{"book":"Galacjan","chapter":"3","verse":"6","text":"Przecież tak samo Abraham uwierzył Bogu i na podstawie tej wiary został uniewinniony."},{"book":"Galacjan","chapter":"3","verse":"7","text":"Zrozumcie więc: prawdziwymi potomkami Abrahama są ci, którzy wierzą Bogu!"},{"book":"Galacjan","chapter":"3","verse":"8","text":"Co więcej, Pismo już wcześniej zapowiedziało, że Bóg przez wiarę zbawi pogan. Dlatego Abraham usłyszał tę dobrą nowinę: „Dzięki tobie będą szczęśliwe wszystkie narody”."},{"book":"Galacjan","chapter":"3","verse":"9","text":"Tych więc, którzy wierzą Chrystusowi, spotyka to samo szczęście, co wierzącego Abrahama."},{"book":"Galacjan","chapter":"3","verse":"10","text":"Tych zaś, którzy chcą zdobyć przychylność Boga poprzez przestrzeganie Prawa, spotka Jego gniew. Pismo mówi: „Przeklęty będzie każdy, kto nie przestrzega wszystkiego, co zapisano w Prawie”."},{"book":"Galacjan","chapter":"3","verse":"11","text":"Oczywiste jest więc to, że nikt nie zostanie uniewinniony przez Boga z powodu przestrzegania Prawa. Napisano bowiem: „Prawy człowiek będzie żył dzięki wierze”."},{"book":"Galacjan","chapter":"3","verse":"12","text":"Natomiast droga wskazana przez Prawo Mojżesza nie opiera się na wierze, ponieważ naucza, że człowiek będzie żył dzięki przestrzeganiu Prawa."},{"book":"Galacjan","chapter":"3","verse":"13","text":"Chrystus wykupił nas od przekleństwa płynącego z Prawa. Umierając na drzewie krzyża, wziął to przekleństwo na siebie, ponieważ w Prawie napisane jest: „Przeklęty będzie każdy przestępca, stracony na drzewie”."},{"book":"Galacjan","chapter":"3","verse":"14","text":"W ten sposób, dzięki śmierci Chrystusa Jezusa, szczęście Abrahama zostało darowane również poganom. Wierząc Jezusowi, otrzymaliśmy więc Ducha Świętego, obiecanego przez Boga."},{"book":"Galacjan","chapter":"3","verse":"15","text":"Przyjaciele, użyję przykładu z życia. Nikt nie lekceważy ani nie zmienia podpisanej już umowy, mimo że jest ona zawierana tylko między ludźmi."},{"book":"Galacjan","chapter":"3","verse":"16","text":"Natomiast Abraham i jego potomek otrzymali obietnicę od Boga. Pismo nie mówi o wielu potomkach, ale o jednym potomku, którym jest Chrystus."},{"book":"Galacjan","chapter":"3","verse":"17","text":"Wniosek jest taki, że umowa zawarta przez Boga nie może być unieważniona przez Prawo Mojżesza, nadane czterysta trzydzieści lat później. Prawo to nie może też anulować obietnicy."},{"book":"Galacjan","chapter":"3","verse":"18","text":"Jeżeli musielibyśmy przestrzegać Prawa, aby otrzymać Boży dar, to nie byłby on już właściwie rezultatem Bożej obietnicy. A przecież Abraham doświadczył łaski od Boga wskutek obietnicy."},{"book":"Galacjan","chapter":"3","verse":"19","text":"Jaki był zatem sens nadania Prawa Mojżesza? Zostało ono ustanowione z powodu ludzkich przestępstw i miało funkcjonować do czasu nadejścia Potomka Abrahama, który otrzymał obietnicę. Aniołowie przekazali Prawo Mojżeszowi jako mediatorowi między Bogiem a ludźmi."},{"book":"Galacjan","chapter":"3","verse":"20","text":"Tam jednak, gdzie istnieje tylko jedna strona, nie potrzeba mediatora. A tak właśnie jest w przypadku Boga, który składa obietnicę."},{"book":"Galacjan","chapter":"3","verse":"21","text":"Czy to znaczy, że Prawo Mojżesza jest sprzeczne z obietnicą Boga? Skądże! Gdyby ustanowił On Prawo dające ludziom życie, to rzeczywiście dzięki jego przestrzeganiu można byłoby uzyskać uniewinnienie."},{"book":"Galacjan","chapter":"3","verse":"22","text":"Pismo mówi jednak, że wszyscy ludzie znajdują się w niewoli grzechu, a Boża obietnica dotyczy tylko tych, którzy uwierzyli Jezusowi Chrystusowi."},{"book":"Galacjan","chapter":"3","verse":"23","text":"Do momentu przyjścia Chrystusa i nadejścia czasu wiary w Niego byliśmy pilnowani przez Prawo Mojżesza i podlegaliśmy mu."},{"book":"Galacjan","chapter":"3","verse":"24","text":"Prawo to było naszym wychowawcą, prowadzącym nas do Chrystusa, abyśmy uwierzyli Mu i zostali w ten sposób uniewinnieni z grzechów."},{"book":"Galacjan","chapter":"3","verse":"25","text":"Teraz, gdy nastał czas wiary, nie jesteśmy już pod opieką wychowawcy!"},{"book":"Galacjan","chapter":"3","verse":"26","text":"Uwierzyliście bowiem Chrystusowi i wszyscy staliście się dziećmi Boga!"},{"book":"Galacjan","chapter":"3","verse":"27","text":"Zostaliście zanurzeni w Chrystusa i jest On tak blisko was, jak ubranie, które macie na sobie."},{"book":"Galacjan","chapter":"3","verse":"28","text":"Nie ma już więc różnicy między Żydem a poganinem, niewolnikiem a człowiekiem wolnym, mężczyzną a kobietą—zjednoczeni w Chrystusie Jezusie wszyscy stanowicie jedność."},{"book":"Galacjan","chapter":"3","verse":"29","text":"A skoro należycie do Niego, jesteście potomkami Abrahama i zgodnie z obietnicą otrzymujecie dar od Boga."}]}