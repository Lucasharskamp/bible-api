{"data":[{"book":"1 Weche Mag Ndalo","chapter":"29","verse":"1","text":"Eka Ruoth Daudi nowacho ni chokruok duto niya, “Solomon wuoda ma Nyasaye oseyiero pod en rawera man-gi lony matin. To tijni en tich maduongʼ nikech ot malichni ok en mar dhano to en mar Jehova Nyasaye."},{"book":"1 Weche Mag Ndalo","chapter":"29","verse":"2","text":"Kuom mwandu duto ma aseiko ne gero hekalu mar Nyasacha ma gin dhahabu kuom tije madwaro dhahabu, gi fedha kuom tije mag fedha, gi mula kuom tije mag mula, gi nyinyo kuom tije mag nyinyo, kaachiel gi yiende kuom tije mag yiende kod oniks milosogo ot, gi kite ma kitgi opogore opogore gi kite duto mabeyo kod kite mag ombo. Magi duto aseiko mangʼeny."},{"book":"1 Weche Mag Ndalo","chapter":"29","verse":"3","text":"Ewi mago duto ma asechiwo ne hekalu mar Nyasacha achako agolo mwanduna awuon mag dhahabu kod mag fedha ne hekalu mar Nyasacha. To bende asechiwo moloyo mago ne hekalu malerni gik machalo kaka:"},{"book":"1 Weche Mag Ndalo","chapter":"29","verse":"4","text":"dhahabu moa Ofir ma pekne romo kilo alufu mia achiel, fedha mopwodhi ma pekne romo kilo alufu piero ariyo gangʼwen mondo obawgo kor udi,"},{"book":"1 Weche Mag Ndalo","chapter":"29","verse":"5","text":"mago notigo tije madwaro dhahabu kod fedha kod tije duto ma jotich molony dwaro timo. To koro ere ngʼat moyie mondo ochiwre ne Jehova Nyasaye kawuono?”"},{"book":"1 Weche Mag Ndalo","chapter":"29","verse":"6","text":"Eka jotend anywola gi jotelo mag dhout Israel, gi jotend migepe mag jolweny alufe to gi jotend migepe mag jolweny miche kaachiel gi jotelo mochungʼne tije ruoth nochiwore mamor."},{"book":"1 Weche Mag Ndalo","chapter":"29","verse":"7","text":"Negichiwore ne tich mar hekalu mar Jehova Nyasaye ka gigolo dhahabu ma pekne romo kilo alufu mia achiel gi piero ochiko kod machielo ma pekne romo kilo piero aboro gangʼwen, gi fedha ma pekne romo kilo alufu mia adek gi piero abiriyo gabich kod mula ma pekne romo kilo alufu mia auchiel gi piero abiriyo gabich kaachiel gi nyinyo ma pekne romo kilo gana adek, alufu mia abiriyo gi piero abich."},{"book":"1 Weche Mag Ndalo","chapter":"29","verse":"8","text":"Bende joma ne ni kod kite ma nengogi tek nochiwogi e kar keno mar hekalu mar Jehova Nyasaye ka jaritgi en Jehiel ja-Gershon."},{"book":"1 Weche Mag Ndalo","chapter":"29","verse":"9","text":"Ji duto ne mor gi ilo kuom chiwo mar jotendgi nikech negichiwo gi mor kendo gi chuny achiel ni Jehova Nyasaye. Ruoth Daudi bende nomor ahinya."},{"book":"1 Weche Mag Ndalo","chapter":"29","verse":"10","text":"Daudi nopako Jehova Nyasaye e nyim riwruok mar ji duto kowacho niya,"},{"book":"1 Weche Mag Ndalo","chapter":"29","verse":"11","text":"Yaye Jehova Nyasaye, duongʼ kod teko,"},{"book":"1 Weche Mag Ndalo","chapter":"29","verse":"12","text":"Mwandu gi duongʼ aa kuomi;"},{"book":"1 Weche Mag Ndalo","chapter":"29","verse":"13","text":"Koro, Nyasachwa, wadwokoni erokamano,"},{"book":"1 Weche Mag Ndalo","chapter":"29","verse":"14","text":"“An to an ngʼa, kata joga to gin ngʼa gini, mamiyo nyaka wachiw gi chuny achiel ka ma? Gik moko duto aa kuomi, kendo wasemiyi mana gima oa e lweti"},{"book":"1 Weche Mag Ndalo","chapter":"29","verse":"15","text":"Wan jodak kendo joma welo e nyim wangʼi, mana kaka kwerewa nobet. Ndalowa e piny ka chalo gi tipo, kendo waonge geno."},{"book":"1 Weche Mag Ndalo","chapter":"29","verse":"16","text":"Yaye Jehova Nyasaye ma Nyasachwa, kuom gigi duto ma wasechiwo ne geroni hekalu ne Nyingi Maler, oa e lweti, kendo giduto gin magi."},{"book":"1 Weche Mag Ndalo","chapter":"29","verse":"17","text":"Angʼeyo, Nyasacha, ni inono chuny ji kendo imor gi ngʼama timbene beyo. Asechiwo gigi duto gimor kod chuny makare. To bende aseneno kuom mor ma jogi man ka osechiworenigo."},{"book":"1 Weche Mag Ndalo","chapter":"29","verse":"18","text":"Yaye Jehova Nyasaye, ma Nyasach kwerewa Ibrahim, Isaka kod Israel, mad herani osiki ei chuny jogi ndalo duto kendo imi chunygi osik kuomi."},{"book":"1 Weche Mag Ndalo","chapter":"29","verse":"19","text":"Kony Solomon wuoda osik kogeno kuomi gi chunye duto mondo orit chikeni gi dwaroni kod gima iwacho kendo mondo otim gik moko duto kaluwore gi chenro mar gedo malichni ma asechiworane.”"},{"book":"1 Weche Mag Ndalo","chapter":"29","verse":"20","text":"Bangʼe Daudi nowachone chokruok duto niya, “Pakuru Jehova Nyasaye, ma Nyasachu.” Omiyo giduto negipako Jehova Nyasaye, ma Nyasach kweregi, negikulore piny auma kendo ginindo piny e nyim Jehova Nyasaye kendo e nyim ruoth Daudi."},{"book":"1 Weche Mag Ndalo","chapter":"29","verse":"21","text":"Kinyne negitimone Jehova Nyasaye misango kendo negichiwone misengini miwangʼo pep mag rwedhi alufu achiel gi imbe alufu achiel to gi nyiimbe alufu achiel kaachiel gi misango miolo piny to gi misengini mamoko mangʼeny ne jo-Israel duto."},{"book":"1 Weche Mag Ndalo","chapter":"29","verse":"22","text":"Negichiemo kendo metho gimor maduongʼ odiechiengno e nyim Jehova Nyasaye."},{"book":"1 Weche Mag Ndalo","chapter":"29","verse":"23","text":"Omiyo Solomon nobedo e kom loch Jehova Nyasaye kaka ruoth kar Daudi wuon mare. Ne en gi gweth kendo jo-Israel nomiye luor."},{"book":"1 Weche Mag Ndalo","chapter":"29","verse":"24","text":"Jotelo kod thuondi madongo kaachiel gi yawuot Ruoth Daudi nochiwore moyie bedo e bwo loch Ruoth Solomon."},{"book":"1 Weche Mag Ndalo","chapter":"29","verse":"25","text":"Jehova Nyasaye notingʼo Solomon malo e nyim jo-Israel kendo nomiye duongʼ moloyo ruodhi duto mane osebedo e Israel motelone."},{"book":"1 Weche Mag Ndalo","chapter":"29","verse":"26","text":"Daudi wuod Jesse ne ruoth mar jo-Israel duto."},{"book":"1 Weche Mag Ndalo","chapter":"29","verse":"27","text":"Nobedo ruodh Israel duto higni piero angʼwen, higni abiriyo ne en Hebron, to higni piero adek gadek ne en Jerusalem."},{"book":"1 Weche Mag Ndalo","chapter":"29","verse":"28","text":"Nodak e ngima maber ka en-gi mwandu kod duongʼ, bangʼe notho ka hike noniangʼ moloyo. Wuode ma Solomon nobedo ruoth kare."},{"book":"1 Weche Mag Ndalo","chapter":"29","verse":"29","text":"Kaluwore gi gik moko mane Daudi otimo chakre kinde mane en ruoth nyaka giko; ondikgi e kitepe mag jonabi Samuel, Nathan kod Gad,"},{"book":"1 Weche Mag Ndalo","chapter":"29","verse":"30","text":"kaachiel gi weche mamoko mag lochne kod teko, to gi gik moko mane olwore gi jo-Israel kod loch jopinje mamoko."}]}