{"data":[{"book":"Imisebenzi","chapter":"28","verse":"1","text":"Sathi sesiphephile safika emhlabathini, sezwa ukuthi isihlenge leso sasithiwa yiMalitha."},{"book":"Imisebenzi","chapter":"28","verse":"2","text":"Abantu bakhona basiphatha ngomusa ongajayelekanga. Basemukela kuhle sonke, basibasela umlilo wekhanka ngoba izulu lalisina njalo kumakhaza."},{"book":"Imisebenzi","chapter":"28","verse":"3","text":"UPhawuli watheza umnyaba wenkuni, wathi ebasela kwaphuma inhlangwana isixotshwa ngumlilo yahle yamthandela esandleni."},{"book":"Imisebenzi","chapter":"28","verse":"4","text":"Abahlali besihlengeni bathi bebona inyoka ilenga esandleni sakhe bakhulumisana besithi, “Indoda le iyisigebenga; ngoba loba isindile olwandle, unkulunkulukazi uKulunga kayivumelanga ukuthi iphile.”"},{"book":"Imisebenzi","chapter":"28","verse":"5","text":"Kodwa uPhawuli wayithintitha inyoka wayilabhulela emlilweni yena akaze alimala lakancane."},{"book":"Imisebenzi","chapter":"28","verse":"6","text":"Abantu babelinde okwesikhathi eside bengaboni lutho olubi lusenzakala kuye, baguqula imicabango yabo basebesithi ungunkulunkulu."},{"book":"Imisebenzi","chapter":"28","verse":"7","text":"Eduze kwalapho kwakulepulazi likaPhabhiliyasi, owayeyisikhulu esiphethe isihlenge. Wasemukela ngesihle emzini wakhe, wasihlalisa khona okwensuku ezintathu esiphethe kuhle."},{"book":"Imisebenzi","chapter":"28","verse":"8","text":"Uyise wayegula elele phansi ephethwe luqhuqho lesihudo. UPhawuli wayambona, kwathi esekhulekile, wambeka izandla wamsilisa."},{"book":"Imisebenzi","chapter":"28","verse":"9","text":"Kwathi sekwenzakele lokhu, bonke abagulayo esihlengeni beza basiliswa."},{"book":"Imisebenzi","chapter":"28","verse":"10","text":"Basidumisa ngezipho ezinengi, kwasekusithi sesilungela ukuwela basilungisela umphako owaneleyo."},{"book":"Imisebenzi","chapter":"28","verse":"11","text":"Ngemva kwezinyanga ezintathu sangena olwandle sigade umkhumbi owawuchithe ubusika khona lapho. Wawungumkhumbi wase-Alekizandriya owawulophawu lwamakhanda amaphahla abonkulunkulu uKhasto loPholukhi."},{"book":"Imisebenzi","chapter":"28","verse":"12","text":"Sakhuphukela eSirakhusi sahlala khona okwensuku ezintathu."},{"book":"Imisebenzi","chapter":"28","verse":"13","text":"Sesisuka lapho sawela sayafika eRegiyumi. Ngakusasa kwaphephetha umoya weningizimu, kwathi ngelanga elilandelayo sayafika ePhuthewoli."},{"book":"Imisebenzi","chapter":"28","verse":"14","text":"Lapho safumana abazalwane abasicela ukuthi sihlale khona okweviki silabo. Sasesifika eRoma."},{"book":"Imisebenzi","chapter":"28","verse":"15","text":"Abazalwane balapho basebezwile ukuthi siyeza, ngakho bahamba baze bayafika eNkundleni yase-Aphiya laseziNkantini eziNtathu besihlangabeza. Wathi ebabona lababantu uPhawuli wabonga uNkulunkulu njalo waqiniswa."},{"book":"Imisebenzi","chapter":"28","verse":"16","text":"Sithe sesifikile eRoma, uPhawuli wavunyelwa ukuhlala yedwa, elindwe ngelilodwa ibutho."},{"book":"Imisebenzi","chapter":"28","verse":"17","text":"Ngemva kwensuku ezintathu uPhawuli wabiza abakhokheli bamaJuda. Bathi sebehlangene wathi kubo, “Bazalwane bami, loba ngingenzanga lutho olubi ebantwini bakithi kumbe olwephula imikhuba yabokhokho bethu, ngabotshwa eJerusalema nganikelwa kwabaseRoma."},{"book":"Imisebenzi","chapter":"28","verse":"18","text":"Wona esengihlolile afisa ukungikhulula ngoba ngangingelacala loba elakuphi ukuganga okwakungafanela ukufa."},{"book":"Imisebenzi","chapter":"28","verse":"19","text":"Kodwa kwathi ngoba amaJuda ekwala lokho ngabona sekufanele ukuthi ngikhalaze kuKhesari; kungayisikho ukuthi ngasengimangalela abantu bakithi."},{"book":"Imisebenzi","chapter":"28","verse":"20","text":"Ngalesisizatho ngicelile ukuthi ngilibone, ngikhulume lani. Kungenxa yethemba lika-Israyeli okwenza ngibotshwe ngale iketane.”"},{"book":"Imisebenzi","chapter":"28","verse":"21","text":"Baphendula bathi, “Kasitholanga zincwadi ezivela eJudiya mayelana lawe, njalo kakho umzalwane ovela khonale oke wabika kumbe wakhuluma ulutho olubi ngawe."},{"book":"Imisebenzi","chapter":"28","verse":"22","text":"Kodwa sifuna ukuzwa imibono yakho, ngoba siyakwazi ukuthi ezindaweni zonke abantu bakhuluma kubi ngaloluhlelo lwenkolo.”"},{"book":"Imisebenzi","chapter":"28","verse":"23","text":"Balungiselela ukuhlangana loPhawuli ngelanga elithile elalibekiwe, njalo kweza abantu abanengi endaweni ayehlala kuyo. Kusukela ekuseni kwaze kwaba ntambama echaza umbuso kaNkulunkulu njalo efakaza ngokuseMthethweni kaMosi lakubaPhrofethi. Wazama njalo ukubazisa ngoJesu"},{"book":"Imisebenzi","chapter":"28","verse":"24","text":"Abanye basuthiseka ngalokhu ayekutsho, kodwa abanye kabazange bakholwe."},{"book":"Imisebenzi","chapter":"28","verse":"25","text":"Baphikisana bona bodwa basebesuka ngemva kokuba uPhawuli esephethe inkulumo yakhe ngokuthi, “Nxa uMoya oNgcwele wakhuluma iqiniso kubokhokho benu aze ukhulume ngomphrofethi u-Isaya ukuthi:"},{"book":"Imisebenzi","chapter":"28","verse":"26","text":"‘Hamba kulababantu uyekuthi,"},{"book":"Imisebenzi","chapter":"28","verse":"27","text":"Ngoba inhliziyo yalababantu isibuthundu;"},{"book":"Imisebenzi","chapter":"28","verse":"28","text":"Ngakho ngithanda ukuthi lazi ukuba insindiso kaNkulunkulu isithunyelwe kwabeZizwe, njalo bona bazalalela!” ["},{"book":"Imisebenzi","chapter":"28","verse":"29","text":"Ngemva kwalokhu, amaJuda asuka, ephikisana wodwa kakhulu.]28.29 Livesi kayikho kwamanye amaBhayibhili esiLungu."},{"book":"Imisebenzi","chapter":"28","verse":"30","text":"UPhawuli wahlala khona okweminyaka emibili egcweleyo, ehlala endlini yakhe ayeloje kuyo, njalo esemukela ngesihle bonke ababesiza bezombona."},{"book":"Imisebenzi","chapter":"28","verse":"31","text":"Watshumayela ngombuso kaNkulunkulu, wafundisa ngeNkosi uJesu Khristu ngesibindi njalo engaphazanyiswa muntu."}]}