{"data":[{"book":"उत्पत्ति","chapter":"28","verse":"1","text":"तब इसहाक ने याकूब को बुलाकर आशीर्वाद दिया, और आज्ञा दी, “तू किसी कनानी लड़की को न ब्याह लेना।"},{"book":"उत्पत्ति","chapter":"28","verse":"2","text":"पद्दनराम में अपने नाना बतूएल के घर जाकर वहाँ अपने मामा लाबान की एक बेटी को ब्याह लेना।"},{"book":"उत्पत्ति","chapter":"28","verse":"3","text":"सर्वशक्तिमान परमेश्वर तुझे आशीष दे, और फलवन्त करके बढ़ाए, और तू राज्य-राज्य की मण्डली का मूल हो।"},{"book":"उत्पत्ति","chapter":"28","verse":"4","text":"वह तुझे और तेरे वंश को भी अब्राहम की सी आशीष दे, कि तू यह देश जिसमें तू परदेशी होकर रहता है, और जिसे परमेश्वर ने अब्राहम को दिया था, उसका अधिकारी हो जाए।”"},{"book":"उत्पत्ति","chapter":"28","verse":"5","text":"तब इसहाक ने याकूब को विदा किया, और वह पद्दनराम को अरामी बतूएल के पुत्र लाबान के पास चला, जो याकूब और एसाव की माता रिबका का भाई था।"},{"book":"उत्पत्ति","chapter":"28","verse":"6","text":"जब एसाव को पता चला कि इसहाक ने याकूब को आशीर्वाद देकर पद्दनराम भेज दिया, कि वह वहीं से पत्नी लाए, और उसको आशीर्वाद देने के समय यह आज्ञा भी दी, “तू किसी कनानी लड़की को ब्याह न लेना,”"},{"book":"उत्पत्ति","chapter":"28","verse":"7","text":"और याकूब माता-पिता की मानकर पद्दनराम को चल दिया।"},{"book":"उत्पत्ति","chapter":"28","verse":"8","text":"तब एसाव यह सब देखकर और यह भी सोचकर कि कनानी लड़कियाँ मेरे पिता इसहाक को बुरी लगती हैं,"},{"book":"उत्पत्ति","chapter":"28","verse":"9","text":"अब्राहम के पुत्र इश्माएल के पास गया, और इश्माएल की बेटी महलत को, जो नबायोत की बहन थी, ब्याह कर अपनी पत्नियों में मिला लिया।"},{"book":"उत्पत्ति","chapter":"28","verse":"10","text":"याकूब बेर्शेबा से निकलकर हारान की ओर चला।"},{"book":"उत्पत्ति","chapter":"28","verse":"11","text":"और उसने किसी स्थान में पहुँचकर रात वहीं बिताने का विचार किया, क्योंकि सूर्य अस्त हो गया था; इसलिए उसने उस स्थान के पत्थरों में से एक पत्थर ले अपना तकिया बनाकर रखा, और उसी स्थान में सो गया।"},{"book":"उत्पत्ति","chapter":"28","verse":"12","text":"तब उसने स्वप्न में क्या देखा, कि एक सीढ़ी पृथ्वी पर खड़ी है, और उसका सिरा स्वर्ग तक पहुँचा है; और परमेश्वर के दूत उस पर से चढ़ते-उतरते हैं।"},{"book":"उत्पत्ति","chapter":"28","verse":"13","text":"और यहोवा उसके ऊपर खड़ा होकर कहता है, “मैं यहोवा, तेरे दादा अब्राहम का परमेश्वर, और इसहाक का भी परमेश्वर हूँ; जिस भूमि पर तू लेटा है, उसे मैं तुझको और तेरे वंश को दूँगा।"},{"book":"उत्पत्ति","chapter":"28","verse":"14","text":"और तेरा वंश भूमि की धूल के किनकों के समान बहुत होगा, और पश्चिम, पूरब, उत्तर, दक्षिण, चारों ओर फैलता जाएगा: और तेरे और तेरे वंश के द्वारा पृथ्वी के सारे कुल आशीष पाएँगे।"},{"book":"उत्पत्ति","chapter":"28","verse":"15","text":"और सुन, मैं तेरे संग रहूँगा, और जहाँ कहीं तू जाए वहाँ तेरी रक्षा करूँगा, और तुझे इस देश में लौटा ले आऊँगा: मैं अपने कहे हुए को जब तक पूरा न कर लूँ तब तक तुझको न छोड़ूँगा।” (यशा. 41:10)"},{"book":"उत्पत्ति","chapter":"28","verse":"16","text":"तब याकूब जाग उठा, और कहने लगा, “निश्चय इस स्थान में यहोवा है; और मैं इस बात को न जानता था।”"},{"book":"उत्पत्ति","chapter":"28","verse":"17","text":"और भय खाकर उसने कहा, “यह स्थान क्या ही भयानक है! यह तो परमेश्वर के भवन को छोड़ और कुछ नहीं हो सकता; वरन् यह स्वर्ग का फाटक ही होगा।”"},{"book":"उत्पत्ति","chapter":"28","verse":"18","text":"भोर को याकूब उठा, और अपने तकिये का पत्थर लेकर उसका खम्भा28:18 खम्भा: वह खम्भा उस घटना का स्मारक था तेल डालना, परमेश्वर के लिए पवित्र करने की क्रिया थी जो वहाँ प्रगट हुआ था। उसने उस स्थान का नाम बेतेल रखा, जिसका अर्थ है “परमेश्वर का घर”।  खड़ा किया, और उसके सिरे पर तेल डाल दिया।"},{"book":"उत्पत्ति","chapter":"28","verse":"19","text":"और उसने उस स्थान का नाम बेतेल28:19 बेतेल: अर्थात् “परमेश्वर का घर” रखा; पर उस नगर का नाम पहले लूज था।"},{"book":"उत्पत्ति","chapter":"28","verse":"20","text":"याकूब ने यह मन्नत मानी, “यदि परमेश्वर मेरे संग रहकर28:20 यदि परमेश्वर मेरे संग रहकर: यह कोई शर्त नहीं थी जिसके आधार पर याकूब परमेश्वर को ग्रहण करेगा। यह केवल एक पुकार थी, ईश्वरीय आश्वासन को प्राप्त करने के प्रति धन्यवाद, “मैं तेरे संग रहूँगा”। इस यात्रा में मेरी रक्षा करे, और मुझे खाने के लिये रोटी, और पहनने के लिये कपड़ा दे,"},{"book":"उत्पत्ति","chapter":"28","verse":"21","text":"और मैं अपने पिता के घर में कुशल क्षेम से लौट आऊँ; तो यहोवा मेरा परमेश्वर ठहरेगा।"},{"book":"उत्पत्ति","chapter":"28","verse":"22","text":"और यह पत्थर, जिसका मैंने खम्भा खड़ा किया है, परमेश्वर का भवन ठहरेगा: और जो कुछ तू मुझे दे उसका दशमांश मैं अवश्य ही तुझे दिया करूँगा।”"}]}