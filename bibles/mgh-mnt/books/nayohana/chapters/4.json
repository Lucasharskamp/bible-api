{"data":[{"book":"Nayohana","chapter":"4","verse":"1","text":"Amafarisayo nkayeewa wiira Yesu nowaapatta owiittucha enchi ni wabatiiza waapwaha Nayohana."},{"book":"Nayohana","chapter":"4","verse":"2","text":"Yesu mwanene khambatinze ntu, nansho owiittucha awe phi abatiiza attu."},{"book":"Nayohana","chapter":"4","verse":"3","text":"Paahi etu Yesu veewilhe awe mwaha wolhumachiya, nkaathama Uyudea nkaahokolhia Ugalilaya."},{"book":"Nayohana","chapter":"4","verse":"4","text":"Vaari awe munkwahani mmo, nkaavirelha iwani yo Usamariya."},{"book":"Nayohana","chapter":"4","verse":"5","text":"Wowo Usamariya uwo nkaaphiya Usukari, iwani yaatamenrie imata i Nayakhobo yaavanhe aya anaya, Nayusufu."},{"book":"Nayohana","chapter":"4","verse":"6","text":"Ilhushi i Nayakhobo yaari vavawo. Yeyo ikatema iyo yaari uthana variyari, ni Yesu aari noochelhe wo nkwaha, nkeettuwa vachereshere ilhushi."},{"book":"Nayohana","chapter":"4","verse":"7","text":"Nthiyana mmoka Nsamariya nkaawa urikani maashi, Yesu nkaamwiirelha, “Nkivahe maashi kiwurie.”"},{"book":"Nayohana","chapter":"4","verse":"8","text":"Yeyo ikatema iyo, owiittucha awe yaari anakelhanche umawani uuthumani yolhia."},{"book":"Nayohana","chapter":"4","verse":"9","text":"Nansho yoyo nthiyana uyo nkaamwiirelha Yesu, “Inyuva mwa Ayahudi, miyaano ki Nsamariya, nnooria chani ukivekelha mii maashi o wuria?” Olhumacha chiicho ukhalhawaya Ayahudi khayaari yaathanaka ni Asamariya."},{"book":"Nayohana","chapter":"4","verse":"10","text":"Yesu nkaakhulha, ikaari nchuwelhaka izawadi ya Nlhuku inothanana awe uuvahani, ni unchuwelha mpani nowiirelhani, “ ‘Nkivahe maashi kiurie’ mwaanonvekelha ni uyo anouvahani maashi anowiiha ukumi.”"},{"book":"Nayohana","chapter":"4","verse":"11","text":"Yoyo nthiyana uyo nkeera, “Pwiiya, inyuva khanrina indowo yo urikelha maashi ni ilhushi ene inarekamme. Nnaapatteke vayi maashi ari ni ukumi?"},{"book":"Nayohana","chapter":"4","verse":"12","text":"Athumwanihu Nayakhobo ni achishaana aya ni mihuwo chaya yaawuriacha vava.” Chani etu woonaka nneepanga ukhalha olhupalhe waapwaha yayo Nayakhobo ayo?"},{"book":"Nayohana","chapter":"4","verse":"13","text":"Yesu nkaakhulha, “Onkhaye anowuria alha maashi alha anowolhiya nttona tho,"},{"book":"Nayohana","chapter":"4","verse":"14","text":"nansho ntu nohalha uwuria maashi anohalha aka ummaha mii, khanowolhiya nttona tho. Wo ikekhiaye, maashi anohalha aka ummaha, anowa ukhalha nrapo ninothekhuma maashi anowiiha ukumi. Ukumi wo mahuku o uhimalha.”"},{"book":"Nayohana","chapter":"4","verse":"15","text":"Yoyo nthiyana uyo nkeera, “Pwiiya, nkakivaheni yayo maashi ayo! Kihoone nttona tho, mena kihiwe tho uurikani maashi vaa.”"},{"book":"Nayohana","chapter":"4","verse":"16","text":"Yesu nkeera, “Nrwee mweehane owannyu mwaawane vaa.”"},{"book":"Nayohana","chapter":"4","verse":"17","text":"Nthiyana uyo nkaakhulha “Miyaano khakirina alhopwana,”"},{"book":"Nayohana","chapter":"4","verse":"18","text":"Ukhalhawaya mwahothelhiya ni manyaalhopwana athanu, ni ayo nnaakhalhana inyu vano ayo kahena owaninyu. Vavawo nhohimia ikekhiaye.”"},{"book":"Nayohana","chapter":"4","verse":"19","text":"Nthiyana uyo nkaamwiirelha Yesu, “Pwiiya, kinoona wiira inyuva phi anamilhohi."},{"book":"Nayohana","chapter":"4","verse":"20","text":"Manyaapwiiya ihu yanthimicha Nlhuku vachulhu ulha mwaako ulha, nansho mwaattiva Ayahudi va nnoniirelha wiira nipuro no nthimicha Nlhuku phi Uyerusalemu ulhe.”"},{"book":"Nayohana","chapter":"4","verse":"21","text":"Yesu nkaamwiirelha, “Maanyi nkirumelhelheke etu, mahuku anowa vahinowa inyu waathimicha Athithi vachulhu ulha mwaako ulha, mena Uyerusalemu."},{"book":"Nayohana","chapter":"4","verse":"22","text":"Mwaattiva Asamariya va nnonthimicha ulhe nhinonchuwelha inyu. Nansho hii Ayahudi va ninonchuwelha ninonthimicha ihu, ukhalhawaya woopolhiya unchokholhelha wa Ayahudi."},{"book":"Nayohana","chapter":"4","verse":"23","text":"Nansho mahuku anoowa ni ayo ahomalha uphiya, wo ikuru yo Iphumu ya Nlhuku, attu anowa waathimicha Athithi wo ikeekhene, ni waathimicha wo iphiro ye ikeekhene inothanana aya."},{"book":"Nayohana","chapter":"4","verse":"24","text":"Nlhuku phi Iphumu. Chiichammo etu, attu anonthimicha anthananiya anthimicheke wo Iphumu ya Nlhuku ni ikeekhene thoko chiri awe.”"},{"book":"Nayohana","chapter":"4","verse":"25","text":"Nthiyana uyo nkaahimia, “Kihochuwelha wiira Kuristo Moopolhi noowa. Vanohalha awe uwa, nonichuwelhiha chittu chonkhaye.”"},{"book":"Nayohana","chapter":"4","verse":"26","text":"Yesu nkaakhulha, “Mii kinoolhumacha ni inyuva va, phi Yoyo.”"},{"book":"Nayohana","chapter":"4","verse":"27","text":"Yeyo ikatema iyo owiittucha awe Yesu nkayaahokolhiacha, nkayaashangacha chinene umwoona aarerihaka ni nthiyana. Nansho khaawo ntu ankonhe nthiyana ulhe, “Nnothananani?” Ama unkoha Yesu, “Nnaarerihani ni alha?”"},{"book":"Nayohana","chapter":"4","verse":"28","text":"Paahi etu nthiyana uyo nkaahiya mwaapu awe, nkaarwa umawani u waahimeriani attu,"},{"book":"Nayohana","chapter":"4","verse":"29","text":"“Nkawaani mmwe mwaamona ntu kihimenrie mwaha kipangilhe aka wonkhaye. Chani khinooria wiira yoyo phi Kuristo Moopolhi?”"},{"book":"Nayohana","chapter":"4","verse":"30","text":"Attu nkayaathamacha mmawani nkayaarwaa uumwonani Yesu."},{"book":"Nayohana","chapter":"4","verse":"31","text":"Yeyo ikatema iyo owiittucha awe yaari ampepechaka amwirelhaka, “Owiittuchiha, nlhieke yolhia!”"},{"book":"Nayohana","chapter":"4","verse":"32","text":"Nansho Yesu nkeerelha, “Miyaano kihanaa yolhia nhinochuwelha inyu mwaattiva.”"},{"book":"Nayohana","chapter":"4","verse":"33","text":"Owiittucha awe nkayaakohanacha ashineneru, “Chani hawo ntu ammwinhenre yolhia?”"},{"book":"Nayohana","chapter":"4","verse":"34","text":"Yesu nkeerelhacha, “Yolhia yaangu iri phi uvara mitheko chaya alhe akirumme ni utimiriha chinothanana aya."},{"book":"Nayohana","chapter":"4","verse":"35","text":"Mwaattiva nneera, ‘Chihohalha mieri micheshe, nlhaalha uphiye.’ Nansho miyaano kinouhimeriani wiira, mmweheke mmamatani chinre aya, cholhia chihaaya wo ukhunguriya!"},{"book":"Nayohana","chapter":"4","verse":"36","text":"Ntu o ukhungura noolhiviya mahalha awe, athokoreriaka cholhia wo nlhatu no ukumi wo mahuku o uhimalha. Chiichammo etu ntu naalha ni ntu nokhungura anowa aashangarara vamoka."},{"book":"Nayohana","chapter":"4","verse":"37","text":"Wo yoyo nlhatu uyo etu nna nulhumo nna phi ikeekhene, ‘Mmoka phi naalha ni nkina nokhungura.’"},{"book":"Nayohana","chapter":"4","verse":"38","text":"Miyaano kuurummeni wiira mwakhungure cholhia mmamatani mwahaalhimme inyu, akina phi alhimme, nansho mwaattiva nnopuha wo ntukutta naya.”"},{"book":"Nayohana","chapter":"4","verse":"39","text":"Attu enchi o Usamariya yahonrumelhelha Yesu wo malhove aahimiechesha awe yoyo nthiyana uyo wiira, “Hokihimeria mwaha wonkhaye waapanga aka.”"},{"book":"Nayohana","chapter":"4","verse":"40","text":"Attu o Usamariya nkayanrwelha Yesu, nkayanlhepelha wiira akhalhe vavawo. Nkaalhokelha wowo wo mahuku melhi."},{"book":"Nayohana","chapter":"4","verse":"41","text":"Attu enchi akina nkayaarumelhelha nttenga wa Yesu,"},{"book":"Nayohana","chapter":"4","verse":"42","text":"nkayerelha athiyana alhe wiira, “Vano hii ninorumelhelha kuhiwe wo nlhatu no malhove inyu. Nansho niheewa naashinene, ni uchuwelha wiira we ikeekhene yolha ntu ulha phi Moopolhi o ilhapo.”"},{"book":"Nayohana","chapter":"4","verse":"43","text":"Avireke mahuku melhi, Yesu nkaathama wowo, nkaarwa Ugalilaya."},{"book":"Nayohana","chapter":"4","verse":"44","text":"Yesu aarwaa mwanene ukhalhawaya ahohimiechesha wiira, “Namilhohi khanothimichiya uwannyawe.”"},{"book":"Nayohana","chapter":"4","verse":"45","text":"Aphiyeke Ugalilaya, attu yahompochera, ukhalhawaya ni ayo yaari Uyerusalemu uwo unlhiani Pasaka. Nkayoona chittu chonkhaye chaapanganche awe ikatema yo Pasaka iyo."},{"book":"Nayohana","chapter":"4","verse":"46","text":"Yesu nkaahokolhia tho Ukaana ilhapo yo Ugalilaya waathathunshe awe maashi ukhalha idivai. Wowo ahaawo nholhelhi mmoka upuwani u Naherode, aari ni mwaana mmirawo nreta iwani yo Ukapenaumu."},{"book":"Nayohana","chapter":"4","verse":"47","text":"Yoyo veewilhe awe wiira Yesu howa Ugalilaya ukhuma Uyudea, nkanrwelha ni unlhepelha wiira anttukane Ukapernaumu anlhamihe mwaana awe mmirawo aari nreta chinene."},{"book":"Nayohana","chapter":"4","verse":"48","text":"Yesu nkaamwirelha, “Khaawo ntu nohalha urumelhelha aahoneke ithikineha ni cho ushangiha.”"},{"book":"Nayohana","chapter":"4","verse":"49","text":"Yoyo nholhelhi uyo nkaakhulha, “Thithi, shontee, nngwee mwaana aka hinakhwa.”"},{"book":"Nayohana","chapter":"4","verse":"50","text":"Yesu nkaamwirelha, “Nrweeke etu, mwaana inyu noolhama!”"},{"book":"Nayohana","chapter":"4","verse":"51","text":"Vaari awe mphironi ahokolhiaka uwani, akarumiya awe nkayaawa ni unhimeria wiira, “Mwammirawo inyu nreta uyo holhama!”"},{"book":"Nayohana","chapter":"4","verse":"52","text":"Nkaakoherera ikatema ureta vanhiilhe aya mwaana, ni ayo nkayaakhulha, “Nchana uthana, ureta phi nhiyalhe aya.”"},{"book":"Nayohana","chapter":"4","verse":"53","text":"Paahi etu athumwane mwaana ayo nkayoopuwelha wiira, yaari yelhe ikatema yaahimiye ni Yesu ilhe venre awe, “Mwaana inyu noolhama.” Vavawo etu yayo vamoka ni alhoko aya onkhaye, nkayanrumelhelha Yesu."},{"book":"Nayohana","chapter":"4","verse":"54","text":"Ilha yaari yo ushangiha yo nayelhi yaapannge awe Yesu vaari awe akhumaka Uyudea alhukamaka Ugalilaya."}]}