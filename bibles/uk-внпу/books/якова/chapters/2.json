{"data":[{"book":"Якова","chapter":"2","verse":"1","text":"Брати мої, нехай віра в нашого славного Господа Ісуса Христа буде вільна від упередженості."},{"book":"Якова","chapter":"2","verse":"2","text":"Бо якщо до вашого зібрання ввійде людина із золотим перснем, у яскравій одежі, а також ввійде бідний у брудній одежі,"},{"book":"Якова","chapter":"2","verse":"3","text":"і ви помітите того, хто носить яскраву одежу, і скажете: «Ти сідай отут, на хороше місце», а бідному скажете: «Ти стій там» або: «Сідай під моїм підніжком2:3 Або: біля мого підніжка, на підлозі. Це слово використовували для позначення маленького стільчика, на який ставили ноги, щоб відпочити. Див. Пс. 109:1; 2 Хр. 9:18.»,"},{"book":"Якова","chapter":"2","verse":"4","text":"то хіба ви не вчинили поділу між собою й не стали суддями зі злими думками?"},{"book":"Якова","chapter":"2","verse":"5","text":"Слухайте, любі мої брати! Хіба Бог не обрав бідних світу, як багатих у вірі та спадкоємців Царства, яке Він обіцяв тим, хто Його любить?"},{"book":"Якова","chapter":"2","verse":"6","text":"А ви ганьбите бідного! Хіба не багатії гнітять вас і хіба не вони тягнуть вас на суди?"},{"book":"Якова","chapter":"2","verse":"7","text":"Хіба не вони зневажають добре ім’я, яке призване над вами?"},{"book":"Якова","chapter":"2","verse":"8","text":"Тож якщо ви виконуєте царський Закон Писання: «Люби ближнього свого, як самого себе»,2:8 Див. Лев. 19:18. добре робите."},{"book":"Якова","chapter":"2","verse":"9","text":"Але якщо ви проявляєте упередженість, ви чините гріх, і Закон звинувачує вас, як порушників."},{"book":"Якова","chapter":"2","verse":"10","text":"Адже хто виконав увесь Закон, але спотикнувся в одному, став винним в усьому."},{"book":"Якова","chapter":"2","verse":"11","text":"Бо Хто сказав: «Не чини перелюбу»,2:11 Див. Вих. 20:14; Повт. 5:18. сказав також: «Не вбивай».2:11 Див. Вих. 20:13; Повт. 5:17. Отже, якщо ти не чиниш перелюбу, але вбиваєш, то стаєш порушником Закону."},{"book":"Якова","chapter":"2","verse":"12","text":"Тому говоріть і поводьтеся так, як ті, кого буде суджено за Законом свободи."},{"book":"Якова","chapter":"2","verse":"13","text":"Бо суд немилосердний до тих, хто не чинив милосердя. Милосердя тріумфує над судом."},{"book":"Якова","chapter":"2","verse":"14","text":"Брати мої, яка користь, коли хтось каже, що має віру, але діл не має? Чи може ця віра його врятувати?"},{"book":"Якова","chapter":"2","verse":"15","text":"Якщо брат або сестра будуть голі й позбавлені повсякденної їжі,"},{"book":"Якова","chapter":"2","verse":"16","text":"а хтось із вас скаже: «Ідіть з миром, грійтеся та їжте», але не дасть їм потрібного для тіла, яка з цього користь?"},{"book":"Якова","chapter":"2","verse":"17","text":"Так само й віра, якщо не має вчинків, мертва сама по собі."},{"book":"Якова","chapter":"2","verse":"18","text":"Але хтось скаже: «Ти маєш віру, а я – вчинки. Покажи мені твою віру без учинків, а я покажу тобі свою віру з моїх учинків."},{"book":"Якова","chapter":"2","verse":"19","text":"Ти віриш, що Бог Єдиний.2:19 Натяк на Ізраїльське сповідання віри «Шема». Див. Повт. 6:4. Добре робиш! Але й демони вірять та тремтять»."},{"book":"Якова","chapter":"2","verse":"20","text":"О, нерозумна людино, чи ти бажаєш зрозуміти, що віра без діл марна?"},{"book":"Якова","chapter":"2","verse":"21","text":"Хіба не на підставі вчинків був визнаний праведним наш батько Авраам, після того як приніс на жертовник свого сина Ісаака?"},{"book":"Якова","chapter":"2","verse":"22","text":"Тепер бачиш, що віра співпрацювала з його вчинками, і завдяки вчинкам віра стала довершеною."},{"book":"Якова","chapter":"2","verse":"23","text":"Так здійснилося Писання, яке каже: «Авраам повірив Богові, і це зараховано йому як праведність»2:23 Див. Бут. 15:6., і він був названий другом Бога.2:23 Див. 2 Хр. 20:7."},{"book":"Якова","chapter":"2","verse":"24","text":"Тож ви бачите, що людина виправдовується через вчинки, а не тільки через віру."},{"book":"Якова","chapter":"2","verse":"25","text":"Хіба не так само блудниця Раав виправдалася завдяки вчинкам, прийнявши розвідників і вивівши їх іншою дорогою?"},{"book":"Якова","chapter":"2","verse":"26","text":"Бо як тіло без духа мертве, так само й віра без діл мертва."}]}