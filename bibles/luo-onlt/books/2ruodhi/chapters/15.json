{"data":[{"book":"2 Ruodhi","chapter":"15","verse":"1","text":"E higa mar piero ariyo gabiriyo mar loch Jeroboam ruodh Israel, Azaria wuod Amazia ruodh Juda nobedo e loch."},{"book":"2 Ruodhi","chapter":"15","verse":"2","text":"Ne en ja-higni apar gauchiel kane odoko ruoth, kendo nobedo ruoth kodak Jerusalem kuom higni piero abich gariyo. Min mare ne nyinge Jekolia, ma nyar Jerusalem."},{"book":"2 Ruodhi","chapter":"15","verse":"3","text":"Notimo gima kare e nyim wangʼ Jehova Nyasaye, mana kaka wuon-gi Amazia nosetimo."},{"book":"2 Ruodhi","chapter":"15","verse":"4","text":"Kuonde motingʼore gi malo kata kamano ne ok omuki kendo ji nodhi nyime mana gi chiwo misengini kendo wangʼo ubani mangʼwe ngʼar kanyo."},{"book":"2 Ruodhi","chapter":"15","verse":"5","text":"Jehova Nyasaye nogoyo ruoth gi dhoho nyaka chiengʼ thone, kendo nodak e ot kar kende. Jotham wuod ruoth ema ne rito dala ruoth kendo norito piny."},{"book":"2 Ruodhi","chapter":"15","verse":"6","text":"To kuom weche moko mag loch Azaria to gi mane otimo e ndalone donge ondikgi e kitepe mag ruodhi Juda."},{"book":"2 Ruodhi","chapter":"15","verse":"7","text":"Azaria notho moyweyo gi kwerene kendo noyike machiegni kodgi e Dala Maduongʼ mar Daudi, kendo Jotham wuode nobedo ruoth kare."},{"book":"2 Ruodhi","chapter":"15","verse":"8","text":"E higa mar piero adek gaboro mar Azaria ruodh Juda, Zekaria wuod Jeroboam nobedo ruodh Israel ei Samaria kendo nobedo ruoth kuom dweche auchiel."},{"book":"2 Ruodhi","chapter":"15","verse":"9","text":"Timbene ne richo e nyim Jehova Nyasaye mana kaka kwerene notimo, kendo ne ok oweyo richo mag Jeroboam wuod Nebat mane omiyo jo-Israel otimo."},{"book":"2 Ruodhi","chapter":"15","verse":"10","text":"Shalum wuod Jabesh nochano mar nego Zekaria. Nomonje e kind ji mi onege kendo nobedo ruoth kare."},{"book":"2 Ruodhi","chapter":"15","verse":"11","text":"Weche mamoko mag loch Zekaria ondiki e kitepe weche mag ruodhi Israel."},{"book":"2 Ruodhi","chapter":"15","verse":"12","text":"Omiyo wach Jehova Nyasaye mane ohul kowuok kuom Jehu nochopo kare mawacho niya, “Nyikwayi nobedi e loch mar Israel nyaka tiengʼ mar angʼwen.”"},{"book":"2 Ruodhi","chapter":"15","verse":"13","text":"Shalum wuod Jabesh nobedo ruoth e higa mar piero adek gochiko mar loch Uzia ruodh Juda, kendo nobedo ruoth Samaria kuom dwe achiel."},{"book":"2 Ruodhi","chapter":"15","verse":"14","text":"Eka Menahem wuod Gadi nowuok koa Tirza modhi nyaka Samaria. Nomonjo Shalum wuod Jabesh ei Samaria monege kendo nobedo ruoth kare."},{"book":"2 Ruodhi","chapter":"15","verse":"15","text":"Weche moko duto mag loch Shalum, kendo kaka nojamo Zekaria, ondiki e kitepe mag weche ruodhi Israel."},{"book":"2 Ruodhi","chapter":"15","verse":"16","text":"E ndalono Menahem nowuok koa Tirza mondo modhi monjo Tifsa gi ji duto mane nitie e dala maduongʼ gi mier mokiewo kode nimar nodagi yawo rangeyene. Noriembo Tifsa mobaro iye mon ma yach duto."},{"book":"2 Ruodhi","chapter":"15","verse":"17","text":"E higa mar piero adek gochiko mar loch Azaria ruodh Juda, Menahem wuod Gadi nobedo ruoth Israel, kendo nobedo ruoth Samaria kuom higni apar."},{"book":"2 Ruodhi","chapter":"15","verse":"18","text":"Timbene ne richo e nyim Jehova Nyasaye. Ndalo lochne duto ne ok oweyo timbe maricho mar Jeroboam wuod Nebat, mane omiyo jo-Israel otimo."},{"book":"2 Ruodhi","chapter":"15","verse":"19","text":"Eka Pul ruodh Asuria nomonjo pinyno, mi Menahem nomiye fedha ma pekne romo kilo alufu mia adek mondo Pul okonyego jiwo lochne obed motegno."},{"book":"2 Ruodhi","chapter":"15","verse":"20","text":"Menahem nochuno joma ne nigi mwandu e Israel mondo ogol pesano. Ngʼato ka ngʼato kuomgi nyaka ne chiw pesa ma pekne romo nus kilo mar fedha mondo mi ruodh Asuria. Omiyo ruodh Asuria noa e pinyno modok thurgi."},{"book":"2 Ruodhi","chapter":"15","verse":"21","text":"To kuom gik mamoko duto mag ndalo loch Menahem, gi gik moko duto mane otimo, donge odikgi e kitepe weche mag ruodhi Israel."},{"book":"2 Ruodhi","chapter":"15","verse":"22","text":"Menahem notho moyweyo gi kwerene kendo Pekahia wuode nobedo ruoth kare."},{"book":"2 Ruodhi","chapter":"15","verse":"23","text":"E higa mar apar gabich mar loch Azaria ruodh Juda, Pekahia wuod Menahem nobedo ruodh Israel ka en Samaria kuom higni ariyo."},{"book":"2 Ruodhi","chapter":"15","verse":"24","text":"Pekahia notimo richo e nyim Jehova Nyasaye, ne ok olokore moweyo richo mag Jeroboam wuod Nebat, mane omiyo jo-Israel otimo."},{"book":"2 Ruodhi","chapter":"15","verse":"25","text":"Achiel kuom jodonge, ma en Peka wuod Remalia nojame mondo otimne marach. Nokawo ji piero abich moa Gilead odhigo monego Pekahia kaachiel gi Argob kod Arie, e kind siro mar kar od ruoth man Samaria. Omiyo Peka nonego Pekahia mobedo ruoth kare."},{"book":"2 Ruodhi","chapter":"15","verse":"26","text":"Gik mamoko duto mag ndalo loch Pekahia, to gi weche duto mane otimo, ondiki e kitepe weche mag ruodhi Israel."},{"book":"2 Ruodhi","chapter":"15","verse":"27","text":"E higa mar piero abich gariyo mar loch Azaria ruodh Juda, Peka wuod Remalia nobedo ruodh Israel ka en Samaria, kendo nobedo ruoth kuom higni piero ariyo."},{"book":"2 Ruodhi","chapter":"15","verse":"28","text":"Timbene ne richo e nyim Jehova Nyasaye kendo ne ok olokore oweyo timbe maricho mag Jeroboam wuod Nebat, mane omiyo jo-Israel otimo."},{"book":"2 Ruodhi","chapter":"15","verse":"29","text":"E ndalo loch Peka ruodh Israel, Tiglath-Pilesa ruodh Asuria nobiro mokawo Ijon, Abel Beth Maaka, Janoa, Kedesh kod Hazor. Noloyo Gilead kod Galili kaachiel gi piny Naftali duto, kendo oterogi e twech e piny Asuria."},{"book":"2 Ruodhi","chapter":"15","verse":"30","text":"E higa mar piero ariyo mar loch Jotham wuod Uzia; Hoshea wuod Ela nojamo Peka wuod Remalia monege kendo nobedo ruoth kare."},{"book":"2 Ruodhi","chapter":"15","verse":"31","text":"To gik mamoko duto mag loch Peka, gi gik moko duto mane otimo, donge ondikgi e kitepe mag weche ruodhi Israel?"},{"book":"2 Ruodhi","chapter":"15","verse":"32","text":"E higa mar ariyo mar loch Peka wuod Remalia ruodh Israel, Jotham wuod Uzia ruodh Juda nochako betie loch."},{"book":"2 Ruodhi","chapter":"15","verse":"33","text":"Ne en ja-higni piero ariyo gabich kane odoko ruoth kendo norito piny kuom higni apar gauchiel kodak Jerusalem. Min mare ne nyinge Jerusha nyar Zadok."},{"book":"2 Ruodhi","chapter":"15","verse":"34","text":"Notimo gima kare e nyim wangʼ Jehova Nyasaye mana kaka Uzia wuon mare nosetimo."},{"book":"2 Ruodhi","chapter":"15","verse":"35","text":"Kata kamano kuonde motingʼore gi malo, ne ok omuki kendo ji nodhi nyime mana gi chiwo misengini kendo wangʼo ubani mangʼwe ngʼar kanyo. Jotham nogero kendo Rangach Mamalo mar hekalu mar Jehova Nyasaye."},{"book":"2 Ruodhi","chapter":"15","verse":"36","text":"To kuom weche mamoko duto mag ndalo loch Jotham, gi gik moko duto mane otimo, donge ondikgi e kitap weche ruodhi mag Juda?"},{"book":"2 Ruodhi","chapter":"15","verse":"37","text":"(E kindeno Jehova Nyasaye nochako oro Rezin ruodh Aram to gi Peka wuod Remalia mondo omonj jo-Juda.)"},{"book":"2 Ruodhi","chapter":"15","verse":"38","text":"Jotham nonindo moyweyo gi kwerene kendo noyike kodgi e Dala Maduongʼ mar Daudi, ma en dala maduongʼ mar wuon mare. Kendo Ahaz ma wuode nobedo ruoth kare."}]}