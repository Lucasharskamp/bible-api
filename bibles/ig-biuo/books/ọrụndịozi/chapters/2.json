{"data":[{"book":"Ọrụ Ndị Ozi","chapter":"2","verse":"1","text":"Mgbe ụbọchị Pentikọọsụ ruru, ha niile zukọtara nʼotu ebe."},{"book":"Ọrụ Ndị Ozi","chapter":"2","verse":"2","text":"Na mberede, ụzụ yiri nke oke ifufe dị ike sitere nʼeluigwe bịa jupụta nʼụlọ ahụ ha nọ."},{"book":"Ọrụ Ndị Ozi","chapter":"2","verse":"3","text":"Ha hụrụ ihe dịka ire ọkụ ka o kewara nọkwasị nʼisi ha nʼotu nʼotu."},{"book":"Ọrụ Ndị Ozi","chapter":"2","verse":"4","text":"Ha niile jupụtara na Mmụọ Nsọ, malite ịsụ asụsụ dị iche iche dịka Mmụọ Nsọ nyere ha ike."},{"book":"Ọrụ Ndị Ozi","chapter":"2","verse":"5","text":"Nʼoge ahụ, ọtụtụ ndị Juu ji obi ọcha na-efe Chineke nọ na Jerusalem. Ndị si na mba dị iche iche nʼokpuru eluigwe."},{"book":"Ọrụ Ndị Ozi","chapter":"2","verse":"6","text":"Igwe mmadụ gbakọtara nʼọnọdụ mgbagwoju anya mgbe ha nụrụ ụzụ ahụ, nʼihi na ha nụrụ ka ha na-asụ asụsụ nke onye ọbụla nʼime ha na-aghọta, nʼasụsụ obodo ha dị iche iche."},{"book":"Ọrụ Ndị Ozi","chapter":"2","verse":"7","text":"Nʼoke iju anya, ha kwurịtara nʼonwe ha, “Ndị a niile na-ekwu okwu ha abụghị ndị Galili?"},{"book":"Ọrụ Ndị Ozi","chapter":"2","verse":"8","text":"Gịnị mere onye ọbụla nʼime anyị ji na-anụ okwu ha na-ekwu nʼasụsụ ala anyị dị iche iche?"},{"book":"Ọrụ Ndị Ozi","chapter":"2","verse":"9","text":"Ndị Patia, na ndị Midia, na ndị Elam, ndị bikwa nʼime Mesopotamịa, ndị Judịa, na ndị Kapadosia, ndị Pọntọs, na ndị Eshịa,"},{"book":"Ọrụ Ndị Ozi","chapter":"2","verse":"10","text":"ndị Frigia, na ndị Pamfilia, na ndị Ijipt, na ndị akụkụ Libiya nke dị Sirini nso, na ndị ọbịa si na Rom bịa"},{"book":"Ọrụ Ndị Ozi","chapter":"2","verse":"11","text":"(ndị Juu na ndị kwere nʼokpukpe ndị Juu). Ndị Kriit na ndị Arab; anyị na-anụ okwu ha na-ekwu nʼasụsụ anyị dị iche iche banyere ọrụ ebube Chineke.”"},{"book":"Ọrụ Ndị Ozi","chapter":"2","verse":"12","text":"O juru ha anya, gbaakwa ha gharịị. Ha sịrịtara onwe ha, “Gịnị ka nke a bụ?”"},{"book":"Ọrụ Ndị Ozi","chapter":"2","verse":"13","text":"Ma ụfọdụ ndị ọzọ na-akwa ha emo na-asị, “Ndị a bụ ndị mmanya na-egbu.”"},{"book":"Ọrụ Ndị Ozi","chapter":"2","verse":"14","text":"Pita guzoro, ya na ndị ozi iri na otu ahụ welie olu gwa ọgbakọ ahụ okwu, “Ndị Juu na unu ndị bi na Jerusalem, matanụ nke a, geekwanụ ntị na ihe m na-ekwu."},{"book":"Ọrụ Ndị Ozi","chapter":"2","verse":"15","text":"Ọ bụghị mmanya na-egbu ndị a dị ka unu chere. Lee, ọ bụ naanị elekere itoolu nke ụtụtụ na-akụ."},{"book":"Ọrụ Ndị Ozi","chapter":"2","verse":"16","text":"Mba, nke a bụ mmezu ihe Juel onye amụma kwuru,"},{"book":"Ọrụ Ndị Ozi","chapter":"2","verse":"17","text":"“ ‘Chineke sịrị, nʼoge ikpeazụ,"},{"book":"Ọrụ Ndị Ozi","chapter":"2","verse":"18","text":"Ọ bụladị ndị ohu m, nwoke ha na nwanyị nʼime ha,"},{"book":"Ọrụ Ndị Ozi","chapter":"2","verse":"19","text":"Aga m egosi ihe ịtụnanya na mbara eluigwe,"},{"book":"Ọrụ Ndị Ozi","chapter":"2","verse":"20","text":"Anyanwụ ga-agbanwe ghọọ ọchịchịrị,"},{"book":"Ọrụ Ndị Ozi","chapter":"2","verse":"21","text":"Ọ ga-erukwa, na onye ọbụla nke na-akpọku"},{"book":"Ọrụ Ndị Ozi","chapter":"2","verse":"22","text":"“Ndị Izrel, geenụ ntị nʼokwu a, Jisọs onye Nazaret bụ nwoke Chineke gosiri unu, site nʼọrụ dị ike, nʼọrụ ebube nakwa ihe ịrịbama niile nke Chineke rụrụ nʼetiti unu site nʼaka ya, dịka unu ji anya unu hụ."},{"book":"Ọrụ Ndị Ozi","chapter":"2","verse":"23","text":"Onye a ka e weere nyefee unu nʼaka site na nzube nke Chineke buru ụzọ tụọ atụmatụ ya, na dịka o siri mara na mbụ, ọ bụ ya ka unu gburu ma kpọgidekwa nʼobe site nʼaka ndị na-amaghị iwu."},{"book":"Ọrụ Ndị Ozi","chapter":"2","verse":"24","text":"Ma Chineke emela ka o site nʼọnwụ bilie mgbe ọ tọpụchara ihe mgbu nke ọnwụ, nʼihi na ọnwụ enweghị ike ijide ya."},{"book":"Ọrụ Ndị Ozi","chapter":"2","verse":"25","text":"Devid kwuru banyere ya,"},{"book":"Ọrụ Ndị Ozi","chapter":"2","verse":"26","text":"Ya mere, ọṅụ jupụtara m obi, ire m na-aṅụrịkwa ọṅụ;"},{"book":"Ọrụ Ndị Ozi","chapter":"2","verse":"27","text":"nʼihi na ị gaghị ahapụ mkpụrụobi m nʼala mmụọ,"},{"book":"Ọrụ Ndị Ozi","chapter":"2","verse":"28","text":"I mere ka m mara ụzọ nke ndụ;"},{"book":"Ọrụ Ndị Ozi","chapter":"2","verse":"29","text":"“Ụmụnna m, eji m nkwuwa okwu na-agwa unu banyere nna nna anyị Devid, bụ onye nwụrụ anwụ e lie ya. Ili ya dịkwa nʼetiti anyị taa."},{"book":"Ọrụ Ndị Ozi","chapter":"2","verse":"30","text":"Ma ọ bụ onye amụma marakwa na Chineke jiri ịṅụ iyi kwee ya nkwa na otu nʼime ụmụ ya ga-anọkwasị nʼocheeze ya."},{"book":"Ọrụ Ndị Ozi","chapter":"2","verse":"31","text":"Ebe o buuru ụzọ hụ ihe ga-eme nʼoge dị nʼihu, o kwuru banyere mbilite nʼọnwụ nke Kraịst, mgbe ọ sịrị, a hapụghị ya nʼala mmụọ; anụ ahụ ya ahụghịkwa ire ure."},{"book":"Ọrụ Ndị Ozi","chapter":"2","verse":"32","text":"Ọ bụ Jisọs a ka Chineke mere ka ọ dị ndụ ọzọ. Anyị niile bụkwa ndị akaebe banyere ya."},{"book":"Ọrụ Ndị Ozi","chapter":"2","verse":"33","text":"Ebe ọ bụ na e buliela ya elu nʼaka nri Chineke. Ọ natala Mmụọ Nsọ dịka Nna ya kwere na nkwa. Ihe a unu na-ahụ na nke unu na-anụ bụ onyinye ya ọ wụkwasịrị anyị."},{"book":"Ọrụ Ndị Ozi","chapter":"2","verse":"34","text":"Ọ dịghị oge Devid jiri rigoro nʼeluigwe, ma ya onwe ya sịrị,"},{"book":"Ọrụ Ndị Ozi","chapter":"2","verse":"35","text":"ruo mgbe m ga-eme ndị iro gị"},{"book":"Ọrụ Ndị Ozi","chapter":"2","verse":"36","text":"“Ya mere, ana m eme ka ezinaụlọ Izrel niile mara nke ọma, na Chineke emeela Jisọs a onye unu kpọgidere nʼobe ka ọ bụrụ Onyenwe anyị na Kraịst.”"},{"book":"Ọrụ Ndị Ozi","chapter":"2","verse":"37","text":"Mgbe ha nụrụ ihe ndị a, akọnuche ha mara ha ikpe. Ha sịrị Pita na ndị ozi ndị ọzọ, “Ụmụnna, gịnị ka anyị ga-eme?”"},{"book":"Ọrụ Ndị Ozi","chapter":"2","verse":"38","text":"Ma Pita sịrị ha, “Chegharịanụ unu niile. Ka e mekwa unu baptizim nʼaha Jisọs Kraịst, maka mgbaghara mmehie unu. Unu ga-anatakwa onyinye nke Mmụọ Nsọ."},{"book":"Ọrụ Ndị Ozi","chapter":"2","verse":"39","text":"Nkwa a dịrị unu na ụmụ ụmụ unu na mmadụ niile nọ nʼebe dị anya, dịkwara ndị niile Onyenwe anyị Chineke ga-akpọ ka ha bịakwute ya.”"},{"book":"Ọrụ Ndị Ozi","chapter":"2","verse":"40","text":"O jiri ọtụtụ okwu ndị ọzọ gbaa ama, ma dụọkwa ha ọdụ sị, “Sitenụ nʼetiti ọgbọ a jọrọ njọ zọpụta onwe unu.”"},{"book":"Ọrụ Ndị Ozi","chapter":"2","verse":"41","text":"E mere ndị nabatara okwu ya baptizim, ha dị ihe ruru puku mmadụ atọ, a gụnyere nʼọnụọgụgụ ha."},{"book":"Ọrụ Ndị Ozi","chapter":"2","verse":"42","text":"Ha nyefere onwe ha nʼozizi nke ndị ozi, ya na ife ofufe na ịnyawa achịcha nakwa ikpe ekpere."},{"book":"Ọrụ Ndị Ozi","chapter":"2","verse":"43","text":"Onye ọbụla nʼime ha jupụtara na egwu, nʼihi na ndị ozi na-arụ ọtụtụ ọrụ ebube, na ihe ịrịbama dị iche iche."},{"book":"Ọrụ Ndị Ozi","chapter":"2","verse":"44","text":"Ndị niile kwere ekwe nọkọtara ọnụ, nwekọkwaa ihe niile ọnụ."},{"book":"Ọrụ Ndị Ozi","chapter":"2","verse":"45","text":"Ha rere ihe ha nwere na nke ha kpatara, kenye onye ọbụla dịka mkpa ya siri dị."},{"book":"Ọrụ Ndị Ozi","chapter":"2","verse":"46","text":"Ha gara nʼihu na-ezukọta nʼụlọnsọ ukwu ikpe ekpere kwa ụbọchị. Ha na-erikọkwa nri nʼụlọ ha, nʼobi ọṅụ na ekele."},{"book":"Ọrụ Ndị Ozi","chapter":"2","verse":"47","text":"Dịka ha gara nʼihu na-eto Chineke, ha nwetara ihuọma nʼaka ndị mmadụ. Onyenwe anyị na-atụkwasịkwara ha ndị a na-azọpụta kwa ụbọchị."}]}