{"data":[{"book":"1 Corinthians","chapter":"13","verse":"1","text":"Maa au ga iloo nnelekai o nia daangada, mo nnelekai o digau di langi, gei di aloho la hagalee i dogu baahi, malaa, agu helekai le e hai gadoo be di lee baalanga balumee, be di beele dela e tangitangi balumee."},{"book":"1 Corinthians","chapter":"13","verse":"2","text":"Maa au gaa kae di wanga dehuia o nia agoago hagamaaloo a God, gei gu iloo mo di modongoohia nia mee huogodoo ala e nngala, gei au guu honu i di hagadonu maaloo dela e mee di haga menegenege nia gonduu, gei di aloho la hagalee i dogu baahi, malaa, au la hagalee di mee.13.2 Matthew 17.20; 21.21; Mark 11.23"},{"book":"1 Corinthians","chapter":"13","verse":"3","text":"Maa au gaa wanga agu mee huogodoo gi daha, gaa dudu dogu huaidina gii wele, gei di aloho la hagalee i dogu baahi, malaa, nia mee aanei ono hadinga humalia mai gi di au ai."},{"book":"1 Corinthians","chapter":"13","verse":"4","text":"Di aloho le e manawa hila gi lala, humalia, hagalee dubua, hagalee hagamuamua, ge hagalee hagapuu."},{"book":"1 Corinthians","chapter":"13","verse":"5","text":"Di aloho la hagalee hagagouwa, ge hagalee manawa hagagailaa, be limalima di hagawelewele, be daahi nia mee huaidu."},{"book":"1 Corinthians","chapter":"13","verse":"6","text":"Di aloho la hagalee tene gi nia mee huaidu, gei e tene hua gi nia mee ala e donu."},{"book":"1 Corinthians","chapter":"13","verse":"7","text":"Di aloho le e benebene humalia i nia madagoaa huogodoo, e hagadonu i nia madagoaa huogodoo, e hagadagadagagee i nia madagoaa huogodoo, e hagakono i nia madagoaa huogodoo."},{"book":"1 Corinthians","chapter":"13","verse":"8","text":"Di aloho le e hana hua beelaa, dono hagaodi ai. Nia helekai kokohp la iai ono hagalawa i golo. Nia hagadilinga helekai henua gee i golo dela ga hagalee. Di kabemee la ga mmaa gi daha."},{"book":"1 Corinthians","chapter":"13","verse":"9","text":"Idimaa tadau kabemee le e dee dohu, mo tadau helekai kokohp le e dee dohu."},{"book":"1 Corinthians","chapter":"13","verse":"10","text":"Di madagoaa humalia ga dau mai, gei nia mee ala e dee dohu la ga hagalee."},{"book":"1 Corinthians","chapter":"13","verse":"11","text":"Dogu madagoaa nogo hai di tama, agu helekai, hagamaanadu mo agu hagabaubau la nia mee huogodoo dama. Gei dogu madagoaa ne madua, gei au guu dugu gi daha nia hegau o tama dulii."},{"book":"1 Corinthians","chapter":"13","verse":"12","text":"Dolomeenei gei gidaadou e mmada gi di ada nehu i lodo di kalaadi, ga nomuli gaa mmada haga madammaa. Dolomeenei gei au gu iloo dulii, gei nomuli ga iloo hagatau, gadoo be God dela e iloo Ia au."},{"book":"1 Corinthians","chapter":"13","verse":"13","text":"Nia hagadilinga mee e dolu aanei e noho hua beelaa: di hagadonu, di hagadagadagagee, mo di aloho, gei di mee dela koia e aamua i nia maa, la go di aloho."}]}