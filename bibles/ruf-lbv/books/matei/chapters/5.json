{"data":[{"book":"Matei","chapter":"5","verse":"1","text":"Yesu hawonile mtingano ghwe iwanu, kagheluka mchidunda, kuya kakala hasi. Iwanang'ina wake wamghendela,"},{"book":"Matei","chapter":"5","verse":"2","text":"naye kandusa kuwalangulitsa,"},{"book":"Matei","chapter":"5","verse":"3","text":"Wabweda iwanu wala iwomuhuwila Imulungu,"},{"book":"Matei","chapter":"5","verse":"4","text":"Wabweda awala wane usungu,"},{"book":"Matei","chapter":"5","verse":"5","text":"Wabweda awala iwahole,"},{"book":"Matei","chapter":"5","verse":"6","text":"Wabweda awala wane inzala ne ing'ilu ya kutenda ghayobama Imulungu,"},{"book":"Matei","chapter":"5","verse":"7","text":"Wabweda awala wane libatsi,"},{"book":"Matei","chapter":"5","verse":"8","text":"Wabweda awala wane imimoyo inoghile,"},{"book":"Matei","chapter":"5","verse":"9","text":"Wabweda awala iwalamulitsi,"},{"book":"Matei","chapter":"5","verse":"10","text":"Wabweda awala iwodununzika kwa kutenda aghala ghayobama Imulungu,"},{"book":"Matei","chapter":"5","verse":"11","text":"“Mbweda iwanu hawatsomlighani na kumdununzani na kumlongani pfihile kwa ughutsu, kwaapfila mwemwe mwoniwinza nene."},{"book":"Matei","chapter":"5","verse":"12","text":"Mdeng'e na kudeng'elela kwaapfila ghweko lyenu kulu likighwa kulanga, apfi pfipfo manabii wa ghumwande we Imulungu pfawadununzike hala ng'ana mwemwe mwelekighwe."},{"book":"Matei","chapter":"5","verse":"13","text":"“Mwemwe mwa imunyu ye isi. Lekeni imunyu ing'ahinyika, angu mtsoghuma choni mbaka ikole keli? Yahela sang'ano bae, apfo yakwasighwa kunze na iwanu woibayugha."},{"book":"Matei","chapter":"5","verse":"14","text":"“Mwemwe mwa ghumwanga ghwe iisi. Kaye ing'awa mchidando ng'aidaha bae kwipfisa."},{"book":"Matei","chapter":"5","verse":"15","text":"Iwanu ng'awotuwa bae chitasa na kuchighubika ne iseghe, ila wochika hanu ha kwikila chitasa, nacho chowamulikila iwanu wose iwali mng'anda."},{"book":"Matei","chapter":"5","verse":"16","text":"Pfipfila namwe ghumwanga ghwenu ghumulike hambele he iwanu, nawo waghone ghala ighanoghile ighamtenda, wamtunitse Aba wenu iyali kulanga."},{"book":"Matei","chapter":"5","verse":"17","text":"“Mleke kupfikitsa ka nene nitsa kuleghusa Ghamalaghitso gha Musa au pfitabu pfe manabii we Imulungu. Sitsile bae kuleghusa, ila nitsa kutimilitsa."},{"book":"Matei","chapter":"5","verse":"18","text":"Nowalongelani ghendo, mbaka lilanga ne isi hapfitsohupa, kuduhu imbuli ndodo mne Ghamalaghitso iitsoleghusighwa mbaka ghose ghatimile."},{"book":"Matei","chapter":"5","verse":"19","text":"Imunu wowose iyolema kukinda laghitso dodo kulawa mne Ghamalaghitso ghano na kuwalangulitsa iwanu wangi watende pfipfo, ayo katsokuwa mdodo mne undewa wa kulanga. Lekeni ayula iyokinda Ghamalaghitso na kuwalangulitsa iwanu watende pfipfo, ayo katsokemighwa mkulu mne undewa wa kulanga."},{"book":"Matei","chapter":"5","verse":"20","text":"Nowalongelani ghendo, ka ng'amtenda bae ghobama Imulungu kubita pfawotenda Mafarisayo na iwolangulitsa Ghamalaghitso, ng'amtsokwingila bae mne undewa wa kulanga."},{"book":"Matei","chapter":"5","verse":"21","text":"“Muhulika iwanu wa ghumwande pfawalongelighwe, ‘Mleke kukoma, na imunu wowose ang'akoma katsohighighwa.’"},{"book":"Matei","chapter":"5","verse":"22","text":"Lekeni nene nowalongelani ghendo, imunu wowose iyomwonela maya ndughu yake, katsohighighwa. Na ayula iyombetsa ndughu yake katsoghalighwa kune libaratsa, na ayula iyomkema ndughu yake, ‘Mbotsi!’ ayo kahabehi ukwingila mne ghumoto ghwa jehanamu."},{"book":"Matei","chapter":"5","verse":"23","text":"Ka komlapfila Imulungu wako nambiko hanu ha kutambikila, na kwokumbuka tsakwisonga na ndughu yako,"},{"book":"Matei","chapter":"5","verse":"24","text":"tanu uileke nambiko yako hanu aho, ughende wikelamlitse na ndughu yako, kuya uye uilapfe nambiko yako."},{"book":"Matei","chapter":"5","verse":"25","text":"“Wilamle ne imunu iyakughalile kune libaratsa. Utende apfo mng'ali mnzila, hela katsokughala kwe imlamulitsi na imlamulitsi katsokughala kwe asikali mkulu, naye katsokwika mchifungo."},{"book":"Matei","chapter":"5","verse":"26","text":"Nokungela ghendo, ng'utsolawa bae mbaka ulihe sendi yose."},{"book":"Matei","chapter":"5","verse":"27","text":"“Muhulika tsailongighwa, ‘Mleke ughoni.’"},{"book":"Matei","chapter":"5","verse":"28","text":"Lekeni nene nowalongelani, imunu wowose iyomlolesa ipinga kwa kumbama, ayo ma katenda naye ughoni mmoyo mwake."},{"book":"Matei","chapter":"5","verse":"29","text":"Ka inenge yako ya kujilo yokuhonza utende ghehile, uing'ole uyase kutali naghwe. Ng'apfu kwaghisa chilungo chako chimwe, kubita kululeka lukuli lwako lwose lwasighwe mne ghumoto ghwa jehanamu."},{"book":"Matei","chapter":"5","verse":"30","text":"Na ghumoko ghwako ghwa kujilo ka wokuhonza utende ghehile, ughane, ughwase kutali naghwe. Ng'apfu kwaghisa chilungo chimwe, kubita kululeka lukuli lwako lwose lwasighwe mne ghumoto ghwa Jehanamu."},{"book":"Matei","chapter":"5","verse":"31","text":"“Tsailongighwa, ‘Imunu wowose iyomleka mwehe wake kobamighwa yamwing'e talaka.’"},{"book":"Matei","chapter":"5","verse":"32","text":"Lekeni nene nomlongelani, imunu wowose iyomleka mwehe wake, ila kwaapfila katenda ughoni, komtenda yawe mghoni, na imunu wowose iyomkwela ipinga yalekighwe, naye kotenda utsinzi."},{"book":"Matei","chapter":"5","verse":"33","text":"“Kuya muhulika iwanu wa ghumwande pfawalongelighwe, ‘Uleke kubena lilaghano, ila ukindilise lilaghano lyako kwe Imtwatsa.’"},{"book":"Matei","chapter":"5","verse":"34","text":"Lekeni nene nomlongelani, mleke kwilaha, wala kwa kulanga, kwaapfila acho chighoda che undewa we Imulungu,"},{"book":"Matei","chapter":"5","verse":"35","text":"au kwilaha kwe isi, kwaapfila aho hanu he ukwikila ghamaghulu ghake, wala kwa Yerusalemu, kwaapfila agho ghumji ghwe Imndewa Mkulu."},{"book":"Matei","chapter":"5","verse":"36","text":"Wala mleke kwilaha kwa litwi, kwaapfila ng'amdaha bae kulutenda lupfili lumwe luwe lutselu au lutitu."},{"book":"Matei","chapter":"5","verse":"37","text":"Mng'alonga ‘Ona,’ iwe ‘Ona,’ na mng'alonga ‘Bae,’ iwe ‘Bae.’ Ichinu chochose kubita agha, cholawa kwa Yehile."},{"book":"Matei","chapter":"5","verse":"38","text":"“Muhulika tsailongighwa, ‘Inenge kwa inenge, na tsino kwa tsino.’"},{"book":"Matei","chapter":"5","verse":"39","text":"Lekeni nene nowalongelani, mleke kwihisanya ne imunu yehile. Imunu ang'akutowa kanza lya kujilo, pfipfila umleke yakutowe kanza lya kumoso."},{"book":"Matei","chapter":"5","verse":"40","text":"Na imunu ang'abama kukughala kune libaratsa ili asole lighwanda lyako, mleke asole na likoti lyako pfipfila."},{"book":"Matei","chapter":"5","verse":"41","text":"Ka imunu kokubama umghalile mtsigho ghwake kwa utali wa chilomita imwe, umghalile kwa chilomita mbili."},{"book":"Matei","chapter":"5","verse":"42","text":"Umwing'e ayula iyokulomba, na ayula iyobama kukukopa uleke kumwima."},{"book":"Matei","chapter":"5","verse":"43","text":"“Muhulika tsailongighwa, ‘Mnoghele miyagho, na umhile mwihile wako.’"},{"book":"Matei","chapter":"5","verse":"44","text":"Lekeni nene nowalongelani, muwanoghele iwehile wenu na muwalombele awala iwomdununzani,"},{"book":"Matei","chapter":"5","verse":"45","text":"ili muwe iwana wa Aba wenu iyali kulanga. Kwaapfila litsuwa lyake lyowamwemwesela iwanu iwehile na iwanu iwanoghile, naye kowatowela imvula iwanu iwanoghile na iwanu iwehile."},{"book":"Matei","chapter":"5","verse":"46","text":"Ka mwowanoghela iwanu wala iwomnoghelani mwemwe waliheka, mtsopata ghweko lyachi? Apfi iwasola kodi ng'awotenda pfipfo bae?"},{"book":"Matei","chapter":"5","verse":"47","text":"Na ka mwowalamsa ndughu tsenu waliyeka, mtenda choni chikulu kubita iwanu wangi? Angu iwanu ing'awommanya Imulungu ng'awotenda pfipfo bae?"},{"book":"Matei","chapter":"5","verse":"48","text":"Muwe watimilifu, ka Aba wenu iyali kulanga pfayali mtimilifu."}]}