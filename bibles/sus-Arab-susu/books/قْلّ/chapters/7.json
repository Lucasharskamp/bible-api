{"data":[{"book":"قْلّ","chapter":"7","verse":"1","text":"عَلَتَلَ نَشَ عَ مَسٍن نُهَ بّ، «سٌ كُنكُي كُي، عِ تَن نُن عِ شَ دٍنبَيَ بِرِن، بَرِ مَ عِ تَن تِنشِنتْي نَن عِ رَ يِ وَشَتِ مِشِيٍ تَفِ."},{"book":"قْلّ","chapter":"7","verse":"2","text":"سُبٍ رَدَشَشِ بِرِن، عِ شَ شّمّ سٌلٌقٍرٍ نُن فِنّ سٌلٌقٍرٍ بَكِ. سُبٍ رَهَرَ مُشِ بِرِن، عِ شَ شّمّ كٍرٍن نُن فِنّ كٍرٍن بَكِ."},{"book":"قْلّ","chapter":"7","verse":"3","text":"شْنِ قَن عَ مْولِ بِرِن، عِ شَ شّمّ سٌلٌقٍرٍ نُن فِنّ سٌلٌقٍرٍ بَكِ. نَ كُي سُبٍ مْولِ بِرِن شَ نْ لُدٍ دُنِحَ مَ بَنبَرَنيِ دَنفِ شَنبِ.»"},{"book":"قْلّ","chapter":"7","verse":"4","text":"«شِ سٌلٌقٍرٍ نَ دَنفِ، ﭑ تُنّ رَفٌرٌ مَ بْشِ مَ. شِ تٌنفٌ نَانِ تُنّ قَمَ كْي نُن يَنيِ. نِمَسٍ بِرِن ﭑ نَشَن دَاشِ، نَ بِرِن سْنتْمَ نّ.»"},{"book":"قْلّ","chapter":"7","verse":"5","text":"نُهَ نَشَ نَ بِرِن نَبَ عَلَتَلَ نَشَن مَسٍن عَ بّ."},{"book":"قْلّ","chapter":"7","verse":"6","text":"نَ تُنّ قَمَ تّمُي نَشّ، نُهَ شَ سِمَيَ نُ نَ حّ كّمّ سٍننِ."},{"book":"قْلّ","chapter":"7","verse":"7","text":"نُهَ يٌ، عَ شَ فِنّ، عَ شَ دِيٍ نُن نٍيٍ قَن شَ فِنّيٍ، عٍ بِرِن نَشَ عٍ فِ يٍ مَ، عٍ سَ سٌ كُنكُي كُي."},{"book":"قْلّ","chapter":"7","verse":"8","text":"سُبٍ رَدَشَشِيٍ، سُبٍ رَهَرَ مُشِيٍ، شْنِيٍ، نُن بُبُسٍيٍ، عٍ بِرِن"},{"book":"قْلّ","chapter":"7","verse":"9","text":"نَشَ سِفَ نُهَ شْن مَ كُنكُي كُي، شّمّيٍ نُن فِنّيٍ، عٍ سَ سٌ كُنكُي كُي عَلْ عَلَ نُهَ يَمَرِشِ كِ نَشّ."},{"book":"قْلّ","chapter":"7","verse":"10","text":"شِ سٌلٌقٍرٍ دَنفِ شَنبِ، نَ بَنبَرَنيِ نَشَ دِن دُنِحَ مَ."},{"book":"قْلّ","chapter":"7","verse":"11","text":"نُهَ شَ سِمَيَ نُ نَ حّ كّمّ سٍننِ، كِكٍ قِرِن، شِ قُ عَ نُن سٌلٌقٍرٍ. نَ لْشْي يٍ نَشَن نَ بْشِ بُن مَ، نَ نَشَ تٍ قْلْ، يٍ نَشَن نَ كٌورٍ مَ، نَ قَن نَشَ فٌرٌ قْلْ."},{"book":"قْلّ","chapter":"7","verse":"12","text":"تُنّ نَشَ بِرَ بْشِ مَ شِ تٌنفٌ نَانِ. كْي عَ نُن يَنيِ، تُنّ قَمَ."},{"book":"قْلّ","chapter":"7","verse":"13","text":"نَ لْشْي، نُهَ نُن عَ شَ دِيٍ، سٍمِ، هَمِ، يٍقٍتِ، عَ شَ فِنّ، نُن عَ شَ دِ سَشَنيِيٍ شَ فِنّيٍ، عٍ بِرِن نَشَ سٌ كُنكُي كُي."},{"book":"قْلّ","chapter":"7","verse":"14","text":"بُورُنيِ سُبٍ بْنسْي بِرِن، شُرُ سٍ بْنسْي بِرِن، بُبُسٍ بْنسْي بِرِن، عَ نُن شْنِ بْنسْي بِرِن، عٍ نَشَ سٌ كُنكُي كُي."},{"book":"قْلّ","chapter":"7","verse":"15","text":"دَالِسٍ نَشَن بِرِن حّنفِمَ، عَ قِرِن قِرِن، عٍ نَشَ قَ نُهَ شْن مَ، عٍ سَ سٌ كُنكُي كُي."},{"book":"قْلّ","chapter":"7","verse":"16","text":"نِمَسٍ بِرِن، شّمّ نُن فِنّ، عٍ سٌشِ نّ كُنكُي كُي عَلْ عَلَ نُهَ يَمَرِشِ كِ نَشّ. نَ شَنبِ عَلَتَلَ نَشَ نَادّ بَلَن."},{"book":"قْلّ","chapter":"7","verse":"17","text":"شِ تٌنفٌ نَانِ بَنبَرَنيِ تٍمَ. عَ نَشَ كُنكُي عِتٍ."},{"book":"قْلّ","chapter":"7","verse":"18","text":"يٍ تٌ فبٌ بْشِ مَ، كُنكُي نَشَ دْشْ يٍ قَرِ."},{"book":"قْلّ","chapter":"7","verse":"19","text":"يٍ نَشَ تٍ هَن عَ نَشَ فٍيَ بِرِن مَكٌتٌ دُنِحَ مَ."},{"book":"قْلّ","chapter":"7","verse":"20","text":"يٍ نَشَ دُ سُ فٍيَ شُن هَن كَنكٍ يَ سٌلٌقٍرٍ نُن عَ تَفِ."},{"book":"قْلّ","chapter":"7","verse":"21","text":"نِمَسٍ نَشَن بِرِن نُ حّرّ مَ دُنِحَ مَ، عٍ بِرِن نَشَ قَشَ؛ شْنِيٍ، شُرُ سٍيٍ، بُورُنيِ سُبٍيٍ، بُبُسٍيٍ، عَ نُن عَدَ مَدِيٍ."},{"book":"قْلّ","chapter":"7","verse":"22","text":"نِمَسٍ نَشَن بِرِن حّنفِمَ شَرٍ مَ، عٍ بِرِن نَشَ قَشَ."},{"book":"قْلّ","chapter":"7","verse":"23","text":"عَلَ نَشَ نِمَسٍ بِرِن بَ دُنِحَ مَ. نِمَسٍ بِرِن نَشَ قَشَ؛ عَدَ مَدِيٍ، شُرُ سٍيٍ، بُبُسٍيٍ، عَ نُن شْنِ نَشٍيٍ حّرّ مَ كٌورٍ مَ، قٌ نُهَ كٍرٍن، عَ نُن نَشٍيٍ نُ نَ عَ شُن مَ كُنكُي كُي."},{"book":"قْلّ","chapter":"7","verse":"24","text":"بَنبَرَنيِ نَشَ دِن دُنِحَ مَ شِ كّمّ شِ تٌنفٌ سُولِ."}]}