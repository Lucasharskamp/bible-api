{"data":[{"book":"حبقوق","chapter":"3","verse":"1","text":"این است دعای حبقوق نبی:"},{"book":"حبقوق","chapter":"3","verse":"2","text":"ای خداوند، خبری را که به من دادی شنیدم و برای کارهایی که انجام خواهی داد با ترس و احترام تو را پرستش می‌کنم. دوباره مثل سالهای گذشته قدرت خود را به ما نشان ده تا نجات یابیم و در حین غضب خود، رحمت را به یاد آور."},{"book":"حبقوق","chapter":"3","verse":"3","text":"خدا را می‌بینم که از تیمان می‌آید، آن قدوس از کوه فاران حرکت می‌کند. جلالش آسمانها را در بر گرفته و زمین از حمد و سپاس او پر است!"},{"book":"حبقوق","chapter":"3","verse":"4","text":"درخشش او مانند طلوع خورشید است و از دستهای او که قدرتش در آنها نهفته است، نور می‌تابد."},{"book":"حبقوق","chapter":"3","verse":"5","text":"او مرض را پیشاپیش خود می‌فرستد و به مرگ فرمان می‌دهد که به دنبال او بیاید."},{"book":"حبقوق","chapter":"3","verse":"6","text":"وقتی او می‌ایستد زمین تکان می‌خورد و هنگامی که نگاه می‌کند، قومها می‌لرزند. کوههای ازلی خرد می‌شوند و تپه‌های ابدی با خاک یکسان می‌گردند. قدرت او بی‌زوال است."},{"book":"حبقوق","chapter":"3","verse":"7","text":"مردمان کوشان3‏:7 کوشان احتمالاً همان سرزمین مدیان است. نگاه کنید به خروج ۲‏:۱۵ به بعد. و مدیان را می‌بینم که دچار ترس و اضطراب شده‌اند."},{"book":"حبقوق","chapter":"3","verse":"8","text":"خداوندا، آیا تو بر رودخانه‌ها و دریا خشمگین بودی که بر اسبان و ارابه‌هایت سوار شدی؟ نه، تو برای پیروزی قومت این کار را کردی."},{"book":"حبقوق","chapter":"3","verse":"9","text":"تو کمان را به دست گرفته، تیرها را آماده کردی و صاعقه را فرستاده زمین را شکافتی."},{"book":"حبقوق","chapter":"3","verse":"10","text":"کوهها تو را دیدند و به لرزه افتادند و سیلابها جاری شدند. آبهای عمیق طغیان کردند و امواجشان بالا آمدند."},{"book":"حبقوق","chapter":"3","verse":"11","text":"از نور تیرهایت و از برق نیزه‌های درخشانت خورشید و ماه ایستادند."},{"book":"حبقوق","chapter":"3","verse":"12","text":"با غضب جهان را پیمودی و قومها را زیر پای خود لگدمال کردی."},{"book":"حبقوق","chapter":"3","verse":"13","text":"تو برای نجات قوم برگزیدهٔ خود برخاستی و رهبر شریران را نابود کردی و پیروانش را از بین بردی."},{"book":"حبقوق","chapter":"3","verse":"14","text":"آنها مثل گردباد بیرون آمده، خیال کردند اسرائیل به آسانی به چنگشان می‌افتد، ولی تو با سلاحهای خودشان آنها را نابود کردی."},{"book":"حبقوق","chapter":"3","verse":"15","text":"با اسبان خود از دریا عبور کردی و آبهای نیرومند را زیر پا نهادی."},{"book":"حبقوق","chapter":"3","verse":"16","text":"وقتی اینها را شنیدم، ترسیدم و لبهایم لرزیدند. بدنم بی‌حس و زانوانم سست گردید. به آرامی انتظار روزی را می‌کشم که خدا قومی را که بر ما هجوم می‌آورد مجازات کند."},{"book":"حبقوق","chapter":"3","verse":"17","text":"هر چند درخت انجیر شکوفه ندهد و درخت انگور میوه نیاورد، هر چند محصول زیتون از بین برود و زمینها بایر بمانند، هر چند گله‌ها در صحرا بمیرند و آغلها از حیوانات خالی شوند،"},{"book":"حبقوق","chapter":"3","verse":"18","text":"اما من شاد و خوشحال خواهم بود، زیرا خداوند نجا‌ت‌دهندۀ من است."},{"book":"حبقوق","chapter":"3","verse":"19","text":"خداوند یهوه قوت من است! او به من قوت می‌دهد تا مانند آهو بدوم و از صخره‌های بلند، بالا بروم."}]}