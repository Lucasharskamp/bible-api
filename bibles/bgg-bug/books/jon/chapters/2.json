{"data":[{"book":"Jon","chapter":"2","verse":"1","text":"Nai danyi pha iidoh shii Galili pha Khana thawun pha shii phiyiy rey ramuii. Thiisa hà Isu ro amuii de um,"},{"book":"Jon","chapter":"2","verse":"2","text":"chiih-è Isu nane airo samoythek shii de phiyiy hà ho."},{"book":"Jon","chapter":"2","verse":"3","text":"Chiih-è phuii phi ched srane, Isu ro amuii è yao, ithek shii ne phuii aled sha ro."},{"book":"Jon","chapter":"2","verse":"4","text":"Isu è chang, “Nathek ne gu shii ayao chid rabo gune nyie rek chid,” “Guro ishak ne thuh de athog ba ro.”"},{"book":"Jon","chapter":"2","verse":"5","text":"Chiihphado Isu ro amuii è airo khiaothek shii yao, “Ai è nyie yung pha ji ne rek phi bo.”"},{"book":"Jon","chapter":"2","verse":"6","text":"Thiisa hà Jew so shud pha jariie ruii pha duiine, thiichiih shii lubao pha kho jariie riig um ro, ji pha jariie ji jia shii ne wieng jia jog nya zan mua pha um."},{"book":"Jon","chapter":"2","verse":"7","text":"Isu è awai samoythek shii yao, “Hì pha jariie shii kho ley zan mage bo” Ai è zab pha jariie shii kho ley phrid dang pha zan,"},{"book":"Jon","chapter":"2","verse":"8","text":"chiih-è aishii yao, kho giak yi fuang hà thoi srane michie pha ilkhi bran shii phi mage bo. Ai è kho ji yi,"},{"book":"Jon","chapter":"2","verse":"9","text":"Ji-è rek ne yie shii michie rek pha ilkhi jiè chai ne riig shii, kho jine phuii rey dun. Jimagungde ai hì pha phuii khi è khia thog phaji ne athieg (jishii ji pha phuii khi è khia pha ji ne kho chau pha khiao ne thieg); jiè ai è phiyiy bufuii shii noh"},{"book":"Jon","chapter":"2","verse":"10","text":"srane yao, igobi shii zab ne phuii wie phi ne niing, chiih-è biwen è lumuii niing ched pha iidoh shii phuii bsieng ji phi, jishii na ne phuii wie ne thuh de ruii bamuii ro!"},{"book":"Jon","chapter":"2","verse":"11","text":"Isu è hì pha igobi buang ne Galili pha gaithek shii rek srane, airo biisiie doh yi, chiih-è airo samoy de aishii migi now."},{"book":"Jon","chapter":"2","verse":"12","text":"2:12: Mth 4:13 Ji-è rek ched pha iidoh shii, Isu nane airo amuii, chiih-è airo ikhuii chiih-è airo samoy Khaphernaum hà wuii srane thiisa hà dajiadanyie rai dun."},{"book":"Jon","chapter":"2","verse":"13","text":"Hiìadun pha ji Sai pha ishak rey ramuii shii, Isu Jerusalem hà wuii dun."},{"book":"Jon","chapter":"2","verse":"14","text":"Thiisa Hamangkhung-aphuii Misiahò hà suwuii, shiishai, pharothek, chiih-è bang zia ne thiibliie shii dug ne um iang pha doh."},{"book":"Jon","chapter":"2","verse":"15","text":"Ji-è ai ne ithang è rab srane Misiahò pha suwuii shiishai pharo nane thiibliie shii phung srane bang smed dayiingdayang rek maphi"},{"book":"Jon","chapter":"2","verse":"16","text":"Chiih-è pharothek liu pha bran shii de yao ichiih è yie srane dun bo, guro Aphuii hò ne chongjai rek pha hò arab ro."},{"book":"Jon","chapter":"2","verse":"17","text":"Airo samoythek è jigigam shii zey ne um pha ji shii nowkhlei, “Naro hò shii gu è sai pha ji ne, Oh Hamangkhung-aphuii gu shii ne bai duiine hang muii ro.”"},{"book":"Jon","chapter":"2","verse":"18","text":"Chiih-è Jewthek pha dumuii è musai rog shii aishii yao, ithek shii hì rek pha rangsua um rone yao pha nathek gathek shii nyie buang rek ne doh mua yi phlei?"},{"book":"Jon","chapter":"2","verse":"19","text":"2:19: Mth 26:61; 27:40; Mrg 14:58; 15:29 Isu è yao, hì pha Misiahò shii chuak bo chiih-è gu da-uom shii nyarung din mua phro."},{"book":"Jon","chapter":"2","verse":"20","text":"Hì pha Hamangkhung-aphuii Misiahò rung pha ne sawi è riig idam chia chiih-è na ne da-uom shii nyarung mua ne bey?"},{"book":"Jon","chapter":"2","verse":"21","text":"Jishii Isu è yao pha Hamangkhung-aphuii Misiahò jine awai siu shii yao phro."},{"book":"Jon","chapter":"2","verse":"22","text":"Ji-è ai iy ne hòi mage shii airo samoythek è ji pha miyao nowkhlei, chiih-è ai ji pha jigigam ji now srane Isu è nyie yao pha ji migi rek."},{"book":"Jon","chapter":"2","verse":"23","text":"Hiìadun pha ishak shii Isu ne Jerusalem hà um shii bran è airo buangthek rek pha ji riig srane ai è aishii bajo è migi now."},{"book":"Jon","chapter":"2","verse":"24","text":"Jishii Isu awai de ithek shii migi anow, nyieliieshii ai ne ithek ro zab lubu ne thiegjong."},{"book":"Jon","chapter":"2","verse":"25","text":"Thiichiih shii ai chiang shii nyie de ayao, nyieliieshii ai ne ai lubu ne ìd jong."}]}