{"data":[{"book":"ДЗЕІ","chapter":"5","verse":"1","text":"А адзін чалавек, якога звалі Ананія, з жонкаю сваёю Сапфіраю, прадаўшы маёмасьць,"},{"book":"ДЗЕІ","chapter":"5","verse":"2","text":"прыхаваў з цаны, зь ведама жонкі сваёй, а пэўную частку прынёс і паклаў да ног апосталаў."},{"book":"ДЗЕІ","chapter":"5","verse":"3","text":"Але Пётр сказаў: Ананія! навошта ты дазволіў сатане ўкласьці ў сэрца тваё думку сказаць няпраўду Духу Сьвятому і ўтоіць з цаны за зямлю?"},{"book":"ДЗЕІ","chapter":"5","verse":"4","text":"Чым ты валодаў, ці ж не тваё было, і набытае з продажу ці ж не ў тваім валоданьні было? навошта ж паклаў ты гэта ў сэрцы тваім? ты няпраўду сказаў ня людзям, а Богу."},{"book":"ДЗЕІ","chapter":"5","verse":"5","text":"Пачуўшы гэтыя словы, Ананія ўпаў бяз духу; і вялікі страх ахапіў усіх, хто чуў гэта."},{"book":"ДЗЕІ","chapter":"5","verse":"6","text":"І ўстаўшы, юнакі падрыхтавалі яго да пахаваньня і вынесьлі і пахавалі."},{"book":"ДЗЕІ","chapter":"5","verse":"7","text":"Гадзіны праз тры пасьля гэтага ўвайшла і жонка ягоная, ня ведаючы, што сталася."},{"book":"ДЗЕІ","chapter":"5","verse":"8","text":"А Пётр спытаўся ў яе: скажы мне, ці за столькі прадалі вы зямлю? Яна сказала: так, за столькі."},{"book":"ДЗЕІ","chapter":"5","verse":"9","text":"Але Пётр сказаў ёй: навошта змовіліся вы спакусіць Духа Гасподняга? Вось, каля дзьвярэй ногі тых, што пахавалі мужа твайго; і цябе вынесуць."},{"book":"ДЗЕІ","chapter":"5","verse":"10","text":"Раптам яна ўпала каля ног ягоных і выпусьціла дух, і юнакі, увайшоўшы, знайшлі яе мёртвую, вынесьлі і пахавалі каля мужа ейнага."},{"book":"ДЗЕІ","chapter":"5","verse":"11","text":"І вялікі страх агарнуў усю царкву і ўсіх, што чулі гэта."},{"book":"ДЗЕІ","chapter":"5","verse":"12","text":"А рукамі апосталаў учыняліся ў народзе многія азнакі і цуды; і ўсе аднадушна заставаліся ў прытворы Саламонавым;"},{"book":"ДЗЕІ","chapter":"5","verse":"13","text":"і ніхто староньні не адважваўся падступіцца да іх, а людзі славілі іх."},{"book":"ДЗЕІ","chapter":"5","verse":"14","text":"А вернікаў болей і болей далучалася да Госпада, мноства мужчын і жанчын,"},{"book":"ДЗЕІ","chapter":"5","verse":"15","text":"так што выносілі хворых на вуліцы і клалі на пасьцелях і ложках, каб хоць цень Пятра, калі ён праходзіў, асяніў каго зь іх."},{"book":"ДЗЕІ","chapter":"5","verse":"16","text":"Сыходзіліся таксама ў Ерусалім многія з навакольных гарадоў, нясучы хворых і нячыстымі духамі апантаных, і ацаляліся ўсе."},{"book":"ДЗЕІ","chapter":"5","verse":"17","text":"А першасьвятар і зь ім усе, сутная ерась садукейская, напоўніліся зайздрасьцю,"},{"book":"ДЗЕІ","chapter":"5","verse":"18","text":"і наклалі рукі свае на апосталаў, і ўвязьнілі іх у грамадзкую цямніцу."},{"book":"ДЗЕІ","chapter":"5","verse":"19","text":"Але анёл Гасподні ўначы адчыніў дзьверы цямніцы і, вывеўшы іх, сказаў:"},{"book":"ДЗЕІ","chapter":"5","verse":"20","text":"ідзеце і, стаўшы, кажэце ў царкве люду ўсе гэтыя словы жыцьця."},{"book":"ДЗЕІ","chapter":"5","verse":"21","text":"Яны, паслухаўшыся, увайшлі раніцай у царкву, і вучылі. Тым часам першасьвятар і хто зь ім, прыйшоўшы, склікалі сынедрыён і ўсіх старэйшын з сыноў Ізраілевых, і паслалі ў цямніцу прывесьці апосталаў."},{"book":"ДЗЕІ","chapter":"5","verse":"22","text":"Але служкі, калі прыйшлі, не знайшлі іх у цямніцы і вярнуўшыся данесьлі,"},{"book":"ДЗЕІ","chapter":"5","verse":"23","text":"кажучы: цямніцу мы знайшлі замкнутую з усёй перасьцярогаю і вартаю, якая стаяла каля дзьвярэй; але, калі адчынілі, не знайшлі ў ёй нікога."},{"book":"ДЗЕІ","chapter":"5","verse":"24","text":"Калі пачулі гэтыя словы першасьвятар, начальнік варты і астатнія першасьвятары, не разумелі, што б гэта азначала."},{"book":"ДЗЕІ","chapter":"5","verse":"25","text":"А нехта прыйшоў і данёс ім, кажучы: вось, мужы, якіх вы ўвязьнілі ў цямніцу, стаяць у царкве і вучаць людзей."},{"book":"ДЗЕІ","chapter":"5","verse":"26","text":"Тады начальнік варты пайшоў са служкамі і прывёў іх бяз прымусу, бо баяліся людзей, каб не пабілі іх камянямі;"},{"book":"ДЗЕІ","chapter":"5","verse":"27","text":"а прывёўшы іх, паставілі ў сынедрыёне; і спытаўся ў іх першасьвятар, кажучы:"},{"book":"ДЗЕІ","chapter":"5","verse":"28","text":"ці не забаранілі мы вам строга вучыць у імя гэтае? І вось вы напоўнілі Ерусалім вучэньнем вашым, і хочаце навесьці на нас кроў Таго Чалавека."},{"book":"ДЗЕІ","chapter":"5","verse":"29","text":"А Пётр і апосталы ў адказ сказалі: трэба слухацца болей Бога, чым людзей;"},{"book":"ДЗЕІ","chapter":"5","verse":"30","text":"Бог бацькоў нашых уваскрэсіў Ісуса, Якога вы забілі, павесіўшы на дрэве."},{"book":"ДЗЕІ","chapter":"5","verse":"31","text":"Яго Бог узвысіў правіцаю Сваёю ў Пачынальніка і Збаўцу, каб даць Ізраілю пакаяньне і дараваньне грахоў;"},{"book":"ДЗЕІ","chapter":"5","verse":"32","text":"Сьведкі Яму ў гэтым мы і Дух Сьвяты, Якога Бог даў тым, хто паслухмяны Яму."},{"book":"ДЗЕІ","chapter":"5","verse":"33","text":"Чуючы гэта, яны расьпіраліся ад гневу і намышлялі забіць іх."},{"book":"ДЗЕІ","chapter":"5","verse":"34","text":"Устаўшы ў сынедрыёне, адзін фарысэй, якога звалі Гамалііл, законатлумач, паважаны ўсім народам, загадаў вывесьці апосталаў на кароткі час,"},{"book":"ДЗЕІ","chapter":"5","verse":"35","text":"а ім сказаў: мужы Ізраільскія! падумайце самі сабе пра людзей гэтых, што вам зь імі рабіць."},{"book":"ДЗЕІ","chapter":"5","verse":"36","text":"Бо незадоўга да гэтага прыйшоў Фэўда, выдаючы сябе за кагосьці вялікага, і да яго прыстала каля чатырохсот чалавек; але ён быў забіты, і ўсе, што слухаліся яго, расьсеяліся і зьніклі,"},{"book":"ДЗЕІ","chapter":"5","verse":"37","text":"пасьля яго ў час перапісу зьявіўся Юда Галілеянін і павёў за сабою даволі многа людзей; але ён загінуў, і ўсе, што слухаліся яго, рассыпаліся;"},{"book":"ДЗЕІ","chapter":"5","verse":"38","text":"і сёньня, кажу вам, адступецеся ад людзей гэтых і пакіньце іх; бо калі гэтае пачынаньне і гэтая дзея - ад людзей, дык яно разбурыцца,"},{"book":"ДЗЕІ","chapter":"5","verse":"39","text":"а калі ад Бога, дык вы ня можаце разбурыць яго; сьцеражэцеся, каб вам ня стацца і богапраціўцамі."},{"book":"ДЗЕІ","chapter":"5","verse":"40","text":"Яны паслухаліся яго і, паклікаўшы апосталаў, білі іх і, забараніўшы ім гаварыць пра імя Ісуса, адпусьцілі іх."},{"book":"ДЗЕІ","chapter":"5","verse":"41","text":"А яны пайшлі з сынедрыёна, радыя, што за імя Госпада Ісуса мелі гонар прыняць зьнявагу;"},{"book":"ДЗЕІ","chapter":"5","verse":"42","text":"і кожны дзень у царкве і па дамах не пераставалі вучыць і зьвеставаць пра Ісуса Хрыста."}]}