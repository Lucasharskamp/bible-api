{"data":[{"book":"Psalmen","chapter":"66","verse":"1","text":"Voor muziekbegeleiding. Een lied; een psalm."},{"book":"Psalmen","chapter":"66","verse":"2","text":"Juich, heel de aarde, God ter ere, En prijs de glans van zijn Naam; Hef een heerlijk loflied aan,"},{"book":"Psalmen","chapter":"66","verse":"3","text":"En zeg tot God: Hoe ontzaglijk uw werken! Om uw almacht moeten uw vijanden U vleien,"},{"book":"Psalmen","chapter":"66","verse":"4","text":"En moet heel de aarde U aanbidden, U ter eer een lofzang zingen, Glorie brengen aan uw Naam!"},{"book":"Psalmen","chapter":"66","verse":"5","text":"Komt, en ziet de werken van God, Zijn wondere daden voor de kinderen der mensen:"},{"book":"Psalmen","chapter":"66","verse":"6","text":"De zee legde Hij droog, En ze trokken te voet door de stroom! Laat ons in Hem ons verheugen,"},{"book":"Psalmen","chapter":"66","verse":"7","text":"Hij, die eeuwig heerst door zijn kracht; Hij houdt zijn oog op de volkeren gericht, En geen weerspannige durft tegen Hem opstaan."},{"book":"Psalmen","chapter":"66","verse":"8","text":"Zegent, volkeren, onzen God, Laat zijn loflied luid weerschallen;"},{"book":"Psalmen","chapter":"66","verse":"9","text":"Hij is het, die ons in het leven hield, Onze voet niet liet wankelen."},{"book":"Psalmen","chapter":"66","verse":"10","text":"Toch hebt Gij ons beproefd, o mijn God, Ons gelouterd, als men zilver loutert;"},{"book":"Psalmen","chapter":"66","verse":"11","text":"Gij hebt ons in ellende gedompeld, Ons rampen op de heupen gelegd."},{"book":"Psalmen","chapter":"66","verse":"12","text":"Gij hebt anderen ons op het hoofd doen zitten, We zijn door vuur en water gegaan: Maar eindelijk toch Hebt Gij ons uitkomst gebracht."},{"book":"Psalmen","chapter":"66","verse":"13","text":"Zo treed ik met offers binnen uw huis, Om te volbrengen wat ik U heb beloofd:"},{"book":"Psalmen","chapter":"66","verse":"14","text":"Wat mijn lippen hebben gesproken, Wat mijn mond in mijn nood heeft gezegd."},{"book":"Psalmen","chapter":"66","verse":"15","text":"Vette lammeren draag ik U Als brandoffers op; En met de offergeur van rammen, Bied ik U runderen en bokken aan."},{"book":"Psalmen","chapter":"66","verse":"16","text":"Komt nu en hoort, ik wil u allen verkonden, U, die God vreest, wat Hij aan mij heeft gedaan:"},{"book":"Psalmen","chapter":"66","verse":"17","text":"Nauwelijks riep ik Hem aan met mijn mond, Of ik had een danklied op mijn tong!"},{"book":"Psalmen","chapter":"66","verse":"18","text":"Was ik mij kwaad bewust in mijn hart, Dan had de Heer mij niet verhoord:"},{"book":"Psalmen","chapter":"66","verse":"19","text":"Maar nu heeft God naar mij geluisterd, En op mijn smeken gelet!"},{"book":"Psalmen","chapter":"66","verse":"20","text":"Gezegend zij God, die mijn bede niet afwees, Mij zijn genade niet onthield!"}]}