{"data":[{"book":"Luka","chapter":"21","verse":"1","text":"Yesu eze enule meso awawona wagoli waidi wakajela malavyo mwe shanduku mndani mwe nyumba nkulu ya Chohile."},{"book":"Luka","chapter":"21","verse":"2","text":"Niyo amona mvyele yumwenga afilwe ni mgosiwe, ajeleka wahela waidi mndani mwe chiya ichiya."},{"book":"Luka","chapter":"21","verse":"3","text":"Yesu niyo agamba, “Nawagambilani chindedi, mvyele yuno afilwe ni mgosiwe kajeleka majeleko makulu mwe ino mpamba kujinka wose."},{"book":"Luka","chapter":"21","verse":"4","text":"Kwa viya wantu wose walavya malavyo yawo mwe hela ziya zisigale mwe zimbuli zawo. Mna yuno mvyele na uchiwa ananawo kalavya chiya chikunga chimwambize mo wikazi wakwe.”"},{"book":"Luka","chapter":"21","verse":"5","text":"Mna wanampina watuhu na wakalonga mwe mbuli ze Nyumba nkulu ya Chohile, ivyo ihambigwe kwa mayuwe ya zahabu, hamwenga na majeleko yalavigwe kwa chausa cha Chohile. Mna Yesu niyo agamba,"},{"book":"Luka","chapter":"21","verse":"6","text":"“Yose mkuyawona sicho chintu, nayeze mazuwa hamuwone hata yuwe dimwenga, mnanga mo mnyawe, chila chintu nachibanangwe.”"},{"book":"Luka","chapter":"21","verse":"7","text":"Mna niyo wamwuza, “Mhinyi, mbuli izo na zilaile ini? Naho ni chilagiso chani chikunga chilagise mbuli izo zihaguhi kulaila,”?"},{"book":"Luka","chapter":"21","verse":"8","text":"Yesu niyo awahitula, “Kaulani, sima mnadantwe. Wantu walozize naweze waketanga zina dyangu, wakagamba, ‘Miye nuyo Kulisito!’ ‘Chipindi chibula!’ Mna nyuwe msekuwatimila."},{"book":"Luka","chapter":"21","verse":"9","text":"Mna mkeva mbuli za nkondo na nkunto ze isi msekogoha, ayo yaungwa yakonge kulaila, mna udumo wa yose haunati.”"},{"book":"Luka","chapter":"21","verse":"10","text":"Akaheza Yesu niyo ajendeleza kulonga agamba, “Si naitowane na si ntuhu, naho useuta nautowane na useuta."},{"book":"Luka","chapter":"21","verse":"11","text":"Chila hantu na kulaile chisingisa chikulu mwe isi, nakutende na sala na manyonje ya kwinkilizana, na kutenda na mbuli za kutisa na vilagiso vikulu kulaila kwembingu."},{"book":"Luka","chapter":"21","verse":"12","text":"Mna nyumani mbuli izo hezinati kulaila, namgwilwe na kusulumizwa, na mwigalwe kwe kukantilwa mwe nyumba zo kuvikila na kuwagwilani, naho namwigalwe kulongozi kwa maseuta na wakulu kwa chausa che dizina dyangu."},{"book":"Luka","chapter":"21","verse":"13","text":"Ivyo namlavye ukuzi wangu kulongozi kwawo."},{"book":"Luka","chapter":"21","verse":"14","text":"Mna mwekambe mndani mwe myoyo kugamba ivyo mkunga mweile hemnati kulahwa."},{"book":"Luka","chapter":"21","verse":"15","text":"Kwa viya naniwenke mbuli zedi zo kulonga zikunga zileke wakuweihiwa hawadahe kulemela hegu kuhigana na nyuwe."},{"book":"Luka","chapter":"21","verse":"16","text":"Welesi wenyu, walukolo wenyu na wambuya zenyu nawawalemele, na watuhu na mkomwe."},{"book":"Luka","chapter":"21","verse":"17","text":"Wantu wose nawawaihiwe kwa chausa cha zina dyangu."},{"book":"Luka","chapter":"21","verse":"18","text":"Mna hata luvili lumwenga mwe mitwi yenyu halwage."},{"book":"Luka","chapter":"21","verse":"19","text":"Kwa viya yo uijimizi mnanawo, wikazi wenyu hawage."},{"book":"Luka","chapter":"21","verse":"20","text":"“Chipindi namuwone umzi wa Yelusalemu uzungulukwa ni wankondo, aho manyani kugamba kubalangwa kwakwe kwihaguhi."},{"book":"Luka","chapter":"21","verse":"21","text":"Aho wadya nawatende Yudeya wagulukile kwe milima, wadya we komzi wafose, na wadya wekwe zinkonde wasekuya komzi wa Yelusalemu."},{"book":"Luka","chapter":"21","verse":"22","text":"Kwa viya mazuwa ayo ‘Na yatende ya nkunto’, chani yadya yose yawandikwe mwa Mawandiko Yakukile yachinte."},{"book":"Luka","chapter":"21","verse":"23","text":"Wavyele wasoka na wakonkeza nawaluwone mwa mazuwa ayo! Kwa viya nakutende na nkunto nkulu mwe isi na maya ya Chohile nayawagwele wantu wano."},{"book":"Luka","chapter":"21","verse":"24","text":"Watuhu nawakomwe kwa mabamba, watuhu na waguhigwe mateka kulaila mwe chila si na mzi wa Yelusalemu na uguhigwe ni wantu wa si ntuhu kubula chipindi chawo chize chisile."},{"book":"Luka","chapter":"21","verse":"25","text":"“Nakutende na vilagiso mwedizuwa na mo mnenge na mwezintondo. Mwe zisi zose nazitende na nkunto wantu na welelwe kulawana na mawimbi makulu kwe bahali."},{"book":"Luka","chapter":"21","verse":"26","text":"Wantu na wafe kififimbazi kwa chausa cha woga wakagoja mbuli zikunga zilaile mwe isi yose, kwaviya vyose vina nguvu kwembingu navisingiswe."},{"book":"Luka","chapter":"21","verse":"27","text":"Nawamwone mwana ywa Adamu akasela mwa maingu kulaila kwa Chohile, kamema nguvu na ukuka."},{"book":"Luka","chapter":"21","verse":"28","text":"Umo izimbuli izo zikakonga kulaila, chimalani niyo mwenule mitwi yenyu kulanga kwa viya ukombolwa wenyu wihaguhi.”"},{"book":"Luka","chapter":"21","verse":"29","text":"Yesu niyo awagambila mligano ukugamba, kaulani ivyo wili mtini na miti mituhu yose."},{"book":"Luka","chapter":"21","verse":"30","text":"Mkawona kugamba mani yo mtini yakonga kusuka bunkulani wenye kugamba chipindi cha zuwa kali chihaguhi."},{"book":"Luka","chapter":"21","verse":"31","text":"Saivyo, mneza kuwona mbuli izo zikalaila mmanye kugamba Useuta wa Chohile wihaguhi."},{"book":"Luka","chapter":"21","verse":"32","text":"Nawagambilani chindedi, cheleko chino cha haluse hachijinke, izimbuli izo zose hazinati kulaila."},{"book":"Luka","chapter":"21","verse":"33","text":"Mbingu ne isi vyose na vijinke, mna ulosi wangu haujinke."},{"book":"Luka","chapter":"21","verse":"34","text":"“Mkaulise myoyo yenyu inase kuzamilwa ni mbuli zimwe isi ino, saviya ukozi na kutumbwazikila wikazi, mkaulise kwa viya zuwa idyo nadiwezile kwa kuwetukizani."},{"book":"Luka","chapter":"21","verse":"35","text":"Kwaviya zuwa idyo na diwezile saviya mtego ukufyuka kwa wose wakwikala mwe isi."},{"book":"Luka","chapter":"21","verse":"36","text":"Elo, nagamba mcheleze mkalombeza chila zuwa chani mwinkwe nguvu za kwenega mbuli zose izo nazilaile nanywi mchimale kulongozi kwa Mwana ywa Mntu.”"},{"book":"Luka","chapter":"21","verse":"37","text":"Yesu nomsi nakekala mwe Nyumba nkulu ya Chohile akahinya, nechilo nakaita kugona ko lugulu lwe Mizeituni."},{"book":"Luka","chapter":"21","verse":"38","text":"Mtondo wantu wose nawakaita kwe Nyumba nkulu ya Chohile chani wakamwetegeleze."}]}