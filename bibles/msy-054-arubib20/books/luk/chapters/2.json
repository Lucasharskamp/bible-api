{"data":[{"book":"Luk","chapter":"2","verse":"1","text":"Ezɨ dughiar kam Sisar Ogastus akar gavgavim amadagha ghaze, “Rom garir nguibabar gumazamiziba bar mangɨ uan ziaba osir.”"},{"book":"Luk","chapter":"2","verse":"2","text":"Dughiar kam Kwirinius, a Sirian gumazir dapanimɨn itima, ziaba osirir dughiar faragha zuir kam oto.2:2 Dughiar kam, Romɨn gavman Israelian nguibaba bar dagh ativagha dar gari. Israelɨn nguibar ekiam, a Provins Sirian aven iti. Romɨn gavmanɨn gumaziba, me men garir atriviba dɨbora ghaze, “Sisar.”"},{"book":"Luk","chapter":"2","verse":"3","text":"Ezɨ gumazamiziba uan ziaba osirasa uan nguibabara zui."},{"book":"Luk","chapter":"2","verse":"4","text":"Ezɨ Josep uaghan Devitɨn anabar mam. Kamaghɨn amizɨ a Galilin Distrighɨn itir nguibam Nasaret ategha, Judian Distrighɨn itir nguibam Betlehemɨn zui, kar Devitɨn nguibam."},{"book":"Luk","chapter":"2","verse":"5","text":"2:5 Luk 1:27A mangɨva uan amuir inabazim Maria ko aning uan ziamning osirasa. Dughiar kam Maria borimɨn navim adai."},{"book":"Luk","chapter":"2","verse":"6","text":"Egha aning ghua Betlehemɨn itima, Maria borim batamin dughiam oto."},{"book":"Luk","chapter":"2","verse":"7","text":"2:7 Matyu 1:25Ezɨ a uan otarir ivariam bate. Egha inir avɨzibar borim nomke. Dughiar kam dɨpenir akuim izɨfa. Kamaghɨn amizɨ, aning borim isava bulmakauba apir danganimɨn anetɨ."},{"book":"Luk","chapter":"2","verse":"8","text":"Ezɨ sipsipbar garir gumazir maba nguibamɨn azenan ikiava, dɨmagaribar uan sipsipbar gara dagh eghufi."},{"book":"Luk","chapter":"2","verse":"9","text":"Ezɨ Ekiamɨn enselɨn mam pura me batozɨ, Ekiamɨn angazangarim me gisirazɨ, me bar atiatingi."},{"book":"Luk","chapter":"2","verse":"10","text":"2:10 Jenesis 12:3; Matyu 28:19; Mak 1:15; Luk 24:47; Kolosi 1:23Ezɨ ensel kamaghɨn me mɨgei, “Ia atiatingan markɨ. Ia oragh! Kɨ akar aghuim inigha ia bagha izi. Akar aghuir kam, gumazamiziba bar me damightɨ, me bar akongegham."},{"book":"Luk","chapter":"2","verse":"11","text":"2:11 Aisaia 9:6; Matyu 1:16; 1:21; Aposel 2:36; Filipai 2:11Datɨrɨghɨn Devitɨn nguibamɨn Akurvazir Gumazim ia bagha oto. A God Ua Gumazamiziba Iniasa Mɨsevezir Gumazim, a en Ekiam."},{"book":"Luk","chapter":"2","verse":"12","text":"Ia mangɨ kamaghɨn ganigh fogham, ia gantɨma me inir avɨzibar borim nomkeghɨva bulmakauba apir danganim datɨghtɨma a irɨghɨv ikiam.”"},{"book":"Luk","chapter":"2","verse":"13","text":"Ezɨ maghɨra, Godɨn Nguibamɨn enselɨn avɨrir bar dafam otogha enselɨn kam ko me Godɨn ziam fa kamaghɨn mɨgei:"},{"book":"Luk","chapter":"2","verse":"14","text":"“Ia Bizibar Pɨn Itir Godɨn ziam fɨ."},{"book":"Luk","chapter":"2","verse":"15","text":"Ezɨ enselba sipsipbar garir gumaziba ategha Godɨn Nguibamɨn ghuezɨma, sipsipbar garir gumaziba uarira uariv gei, “Aria, e Betlehemɨn mangɨva Ekiam e mɨkemezir bizir otozimɨn ganika.”"},{"book":"Luk","chapter":"2","verse":"16","text":"2:16 Luk 2:10-12Egha me zuamɨra ghua Josep ko Marian api, egha borimɨn garima a bulmakauba apir danganim girɨghav iti."},{"book":"Luk","chapter":"2","verse":"17","text":"Egha sipsipbar garir gumaziba borimɨn ganigha, ensel borimɨn gun me mɨkemezir akabar gun gumazamizir igharazibav gei."},{"book":"Luk","chapter":"2","verse":"18","text":"Ezɨ gumazamiziba sipsipbar garir gumazibar eghaghanim baregha dɨgavir kuram gami."},{"book":"Luk","chapter":"2","verse":"19","text":"2:19 Luk 1:66; 2:51Ezɨ Maria bizir kaba uan navir averiam gatɨgha, dagh nɨghnɨghavɨra iti."},{"book":"Luk","chapter":"2","verse":"20","text":"Ezɨ sipsipbar garir gumaziba uamatenge. Ensel me mɨkemezɨ me oraghizɨ moghɨn bizibar gari da otifi. Kamaghɨn amizɨ me bar akuegha Godɨn ziam fa zui."},{"book":"Luk","chapter":"2","verse":"21","text":"Ezɨ 7plan arueba gɨvazɨma an mɨkarzir mogomemɨn inim aghoramin dughiam otozɨ me ziam Iesus a gatɨ. Maria tɨghar navim asangam, ensel faragha a gatɨzir ziam."},{"book":"Luk","chapter":"2","verse":"22","text":"Ezɨ Moses Osirizir Arazibar mɨn amebam Godɨn damazimɨn zueghamin dughiam otozɨma, Maria ko Josep borim inigha Ekiam danɨngasa Jerusalemɨn zui."},{"book":"Luk","chapter":"2","verse":"23","text":"2:23 Ua Me Ini 13:2; 13:12-15; Dɨboboniba 3:13; 8:17Ekiam Moses ganɨngizir arazibar osizirim iti, otarir ivariaba me da isɨ ua Ekiam danɨngam."},{"book":"Luk","chapter":"2","verse":"24","text":"Ezɨ aning Ekiamɨn arazir osiriziba mɨkemezɨ moghɨn, aning ofa damuasa, kuarazir bunbar igiar pumuning o osɨrvar igiar pumuning inigha izi."},{"book":"Luk","chapter":"2","verse":"25","text":"Ezɨ Jerusalemɨn aven gumazir mam, an ziam Simeon, a Godɨn damazimɨn deragha God baghavɨra iti. A Israelɨn gumazamizibar osɨmtɨziba agɨvamin dughiam bagha mɨzuai iti. Ezɨ Godɨn Duam a ko iti."},{"book":"Luk","chapter":"2","verse":"26","text":"2:26 Hibru 11:5Godɨn Duam bizir kam azenarama an akagha gɨfa, a faragh Ekiamɨn Krais (Gumazir God Ua Gumazamiziba Iniasa Mɨsevezim), an an ganighɨva, gɨn aremegham.2:26 Kraisɨn mɨngarimra kara, God Ua E Iniasa Mɨsevezir Gumazim."},{"book":"Luk","chapter":"2","verse":"27","text":"Kamaghɨn amizɨ Godɨn Duam nɨghnɨzim a ganɨngizɨ a Godɨn Dɨpenir avɨzimɨn zui. Ezɨ Josep ko Maria Iesus inigha aven iza Ekiamɨn arazir osirizim mɨkemezɨ moghɨn, a damuasa."},{"book":"Luk","chapter":"2","verse":"28","text":"Ezɨ Simeon Iesus inigha uan dafarimningɨn a ifiragha Godɨn ziam fa kamaghɨn mɨgei:"},{"book":"Luk","chapter":"2","verse":"29-32","text":"“Ekiam, kɨ nɨn ingangarir gumazim."},{"book":"Luk","chapter":"2","verse":"33","text":"Ezɨ borimɨn amebam ko afeziam, Simeon an gun mɨkemezir mɨgɨrɨgɨaba baregha nɨghnɨzir avɨribagh ami."},{"book":"Luk","chapter":"2","verse":"34","text":"2:34 Aisaia 8:14; Hosea 14:9; Matyu 21:42; Aposel 28:22; Rom 9:32-33; 1 Korin 1:23; 1 Pita 2:7-8Ezɨ Simeon ghaze, God bizir aghuiba ia bagh dar amu, egha Simeon kamaghɨn an amebam Maria mɨgei, “Borir kam God a ginaba, eghtɨ Israelɨn avɨriba God bagh tugh gavgavigham. Eghtɨ avɨriba iregham. Eghtɨ gumazamiziba bizir an amibar ganɨva akar kurabar dav kɨmam."},{"book":"Luk","chapter":"2","verse":"35","text":"2:35 Onger Akaba 42:10; Jon 19:25Eghtɨ gumazir avɨribar nɨghnɨzir navimɨn aven itiba azenim giram. Eghtɨ osɨmtɨzir ekiatam uaghan nɨn navir averimɨn otivam, mati afuzim nɨn dɨghorim mɨtɨ.”"},{"book":"Luk","chapter":"2","verse":"36","text":"Ezɨ Godɨn akam inigha izir amizir mam iti, an ziam Ana, a Panuelɨn guivim, egha Aserɨn anabam. A faragha pamɨn ikia, aningɨn 7plan azenibar ike, ezɨ an pam aremezɨma, a datɨrɨghɨn bar ghuri."},{"book":"Luk","chapter":"2","verse":"37","text":"2:37 Aposel 26:7; 1 Timoti 5:5Egha a 84plan azenibar odiarimɨn iti. A Godɨn Dɨpenim ataghɨrazir puvatɨ, egha dɨmagariba ko aruebar, a Godɨn ziam fa, dagheba ataghɨragha God ko mɨgei."},{"book":"Luk","chapter":"2","verse":"38","text":"2:38 Aisaia 52:9; Mak 15:43; Luk 2:25; 24:21Egha dughiar kamra a uaghan iza men mɨriamɨn tu. A biziba bagha God mɨnabi. Egha borir kamɨn gun gumazamizir avɨribav gei, me God ua Jerusalemɨn itir gumazamiziba iniamin dughiam bagha mɨzuai."},{"book":"Luk","chapter":"2","verse":"39","text":"Josep ko Maria biziba bar Ekiamɨn arazir osirizim mɨkemezɨ moghɨn dagh amigha gɨvagha, uamategha Galilin Distrighɨn aven itir nguibam Nasaretɨn ghu."},{"book":"Luk","chapter":"2","verse":"40","text":"2:40 Luk 1:80; 2:52Ezɨ borim aghuiga gavgafi. Ezɨ fofozir aghuiba bar a gizɨvazɨ, God arazir aghuibar a gami."},{"book":"Luk","chapter":"2","verse":"41","text":"Azeniba zurara Iesusɨn amebam ko afeziam, God Israelia Gitazir Dughiamɨn Isam bagha Jerusalemɨn zui."},{"book":"Luk","chapter":"2","verse":"42","text":"Ezɨ Iesus azenir 12pla ikia, arazim mɨrara me isam bagha zui."},{"book":"Luk","chapter":"2","verse":"43","text":"Isam gɨvazɨma, an gɨn, an amebam ko afeziam uamategha nguibamɨn zuima, aningɨn otarim Iesus Jerusalemra itima aning a gɨfozir puvatɨ."},{"book":"Luk","chapter":"2","verse":"44","text":"Aning ghaze, a ti uan namakaba ko izi. Egha aruer kamɨn ghuavɨra iti. Egha aning maghɨra uan namakaba koma anababar tongɨn a bagha rui."},{"book":"Luk","chapter":"2","verse":"45","text":"Egha aning an apizir puvatɨgha, a buriasa uamategha Jerusalemɨn zui."},{"book":"Luk","chapter":"2","verse":"46","text":"Dughiar mɨkezimɨn gɨn, aning Godɨn Dɨpenir avɨzimɨn an api. A tisabar torimɨn aperaghav ikia, me baragha azangsɨzibar me gami."},{"book":"Luk","chapter":"2","verse":"47","text":"Gumazir kaba bar an fofozim ko akar ikarvazir kaba baragha dɨgavir kuram gami."},{"book":"Luk","chapter":"2","verse":"48","text":"Ezɨ an amebam ko afeziam an apigha, dɨgavir kuram gami. Egha an amebam kamaghɨn a mɨgei, “Nan otarim, nɨ tizim bagha arazir kurar kamɨn ga gami? Ga nɨ bagha bar osemegha nɨ buri.”"},{"book":"Luk","chapter":"2","verse":"49","text":"Ezɨ a kamaghɨn aningɨn azara, “Gua tizim bagha na buri? Gua ti fozir puvatɨ, kɨ uan Afeziamɨn Dɨpenimɨn aven ikiam?”"},{"book":"Luk","chapter":"2","verse":"50","text":"2:50 Luk 9:45; 18:34Ezɨ a mɨgeir bizimɨn mɨngarim, aning a gɨfozir puvatɨ."},{"book":"Luk","chapter":"2","verse":"51","text":"2:51 Luk 2:19Egha a aningɨn akam baregha aning ko Nasaretɨn uaghiri. Ezɨ an amebam bizir kaba baregha dagh nɨghnɨghavɨra iti."},{"book":"Luk","chapter":"2","verse":"52","text":"2:52 1 Samuel 2:26; Aghuzir Akaba 3:4; Luk 1:80Ezɨ Iesus fofozir aghuim ko mɨkarzim sarama aghui. Ezɨ an araziba God ko gumazamizibagh amima, me a gifonge."}]}