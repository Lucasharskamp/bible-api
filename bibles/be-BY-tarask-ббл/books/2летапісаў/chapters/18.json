{"data":[{"book":"2 ЛЕТАПІСАЎ","chapter":"18","verse":"1","text":"І было ў Ёсафата многа багацьця і славы; і парадніўся ён з Ахавам."},{"book":"2 ЛЕТАПІСАЎ","chapter":"18","verse":"2","text":"І пайшоў празь некалькі гадоў да Ахава ў Самарыю; і закалоў дзеля яго Ахаў мноства быдла дробнага і буйнога, і дзеля людзей, якія былі зь ім, і схіляў яго ісьці на Рамот Галаадскі."},{"book":"2 ЛЕТАПІСАЎ","chapter":"18","verse":"3","text":"І казаў Ахаў, цар Ізраільскі, Ёсафату, цару Юдэйскаму: ці пойдзеш са мною ў Рамот Галаадскі? Той сказаў Яму: як ты, так і я, як твой народ, так і мой народ: іду з табою на вайну!"},{"book":"2 ЛЕТАПІСАЎ","chapter":"18","verse":"4","text":"І сказаў Ёсафат цару Ізраільскаму: спытайся сёньня, што скажа Гасподзь."},{"book":"2 ЛЕТАПІСАЎ","chapter":"18","verse":"5","text":"І сабраў цар Ізраільскі прарокаў чатырыста чалавек і сказаў ім: ці ісьці нам на Рамот Галаадскі вайною, ці ўстрымацца? Яны сказалі: ідзі і Бог перадасьць яго ў рукі цара."},{"book":"2 ЛЕТАПІСАЎ","chapter":"18","verse":"6","text":"І сказаў Ёсафат: ці няма тут яшчэ прарока Гасподняга? Спытаемся і ў яго."},{"book":"2 ЛЕТАПІСАЎ","chapter":"18","verse":"7","text":"І сказаў цар Ізраільскі Ёсафату: ёсьць яшчэ адзін чалавек, празь якога можна спытацца ў Госпада; але я ня люблю яго, бо ён не прарочыць пра мяне добрага, а пастаянна прарочыць благое; гэта Міхей сын Емвлая. І сказаў Ёсафат: не кажы так, цару."},{"book":"2 ЛЕТАПІСАЎ","chapter":"18","verse":"8","text":"І паклікаў цар Ізраільскі аднаго еўнуха і сказаў: схадзі хутчэй па Міхея, сына Емвлая."},{"book":"2 ЛЕТАПІСАЎ","chapter":"18","verse":"9","text":"А цар Ізраільскі і Ёсафат, цар Юдэйскі, сядзелі кожны на сваім троне, апранутыя ў царскую вопратку; сядзелі на плошчы каля брамы Самарыі, і ўсе прарокі прарочылі перад імі."},{"book":"2 ЛЕТАПІСАЎ","chapter":"18","verse":"10","text":"І зрабіў сабе Сэдэкія, сын Хэнааны, жалезныя рогі і сказаў: так кажа Гасподзь: імі забадаеш Сірыйцаў да вынішчэньня іх."},{"book":"2 ЛЕТАПІСАЎ","chapter":"18","verse":"11","text":"І ўсе прарокі прарочылі тое самае, кажучы: ідзі на Рамот Галаадскі; будзе посьпех табе, і аддасьць яго Гасподзь у руку цара."},{"book":"2 ЛЕТАПІСАЎ","chapter":"18","verse":"12","text":"Пасланец, які пайшоў паклікаць Міхея, казаў яму: вось, прарокі аднагалосна прадказваюць добрае цару; хай бы і тваё слова было такое самае, як кожнага зь іх: скажы і ты добрае."},{"book":"2 ЛЕТАПІСАЎ","chapter":"18","verse":"13","text":"І сказаў Міхей: жывы Гасподзь, - што скажа мне Бог мой, тое вымаўлю."},{"book":"2 ЛЕТАПІСАЎ","chapter":"18","verse":"14","text":"І прыйшоў ён да цара, і сказаў яму цар: Міхей, ці ісьці нам вайною на Рамот Галаадскі, ці ўстрымацца? І сказаў той: ідзеце, будзе вам посьпех, і яны аддадзены будуць у рукі вашыя."},{"book":"2 ЛЕТАПІСАЎ","chapter":"18","verse":"15","text":"І сказаў яму цар: колькі разоў мне заклінаць цябе, каб ты не гаварыў мне нічога, акрамя праўды, у імя Гасподняе?"},{"book":"2 ЛЕТАПІСАЎ","chapter":"18","verse":"16","text":"Тады Міхей сказаў: я бачыў усіх сыноў Ізраіля, расьсеяных па горах, як авечак, у якіх няма пастуха, - і сказаў Гасподзь: няма ў іх начальніка, хай вернуцца кожны ў дом свой зь мірам."},{"book":"2 ЛЕТАПІСАЎ","chapter":"18","verse":"17","text":"І сказаў цар Ізраільскі Ёсафату, ці не казаў я табе, што ён не прарочыць пра мяне добрага, а толькі благое?"},{"book":"2 ЛЕТАПІСАЎ","chapter":"18","verse":"18","text":"І сказаў Міхей: дык выслухайце слова Гасподняе: я бачыў Госпада, Які сядзеў на троне Сваім, і ўсё войска нябеснае стаяла праваруч і леваруч ад Яго."},{"book":"2 ЛЕТАПІСАЎ","chapter":"18","verse":"19","text":"І сказаў Гасподзь: хто звабіў бы Ахава, цара Ізраільскага, каб ён пайшоў і загінуў у Рамоце Галаадскім? І адзін казаў так, другі казаў інакш."},{"book":"2 ЛЕТАПІСАЎ","chapter":"18","verse":"20","text":"І выступіў адзін дух, і сказаў прад абліччам Госпада і сказаў: я зваблю яго. І сказаў яму Гасподзь: чым?"},{"book":"2 ЛЕТАПІСАЎ","chapter":"18","verse":"21","text":"Той сказаў: я выйду і буду духам падману ў вуснах усіх прарокаў ягоных. І сказаў Ён: ты звабіш яго, і пасьпееш; ідзі і зрабі так."},{"book":"2 ЛЕТАПІСАЎ","chapter":"18","verse":"22","text":"І цяпер, вось папусьціў Гасподзь духа падману ўвайсьці ў вусны гэтых прарокаў тваіх, але Гасподзь сказаў пра цябе нядобрае."},{"book":"2 ЛЕТАПІСАЎ","chapter":"18","verse":"23","text":"І падышоў Сэдэкія, сын Хэнааны, і ўдарыў Міхея па шчацэ і сказаў: па якой гэта дарозе адышоў ад мяне Дух Гасподні, каб гаварыць у табе?"},{"book":"2 ЛЕТАПІСАЎ","chapter":"18","verse":"24","text":"І сказаў Міхей: вось ты ўбачыш гэта ў той дзень, калі будзеш бегаць з пакоя ў пакой, каб схавацца."},{"book":"2 ЛЕТАПІСАЎ","chapter":"18","verse":"25","text":"І сказаў цар Ізраільскі: вазьмеце Міхея і зьвядзеце яго да Амона начальніка горада і да Ёаса, сына цара,"},{"book":"2 ЛЕТАПІСАЎ","chapter":"18","verse":"26","text":"і скажэце: так кажа цар: пасадзеце гэтага ў цямніцу і кармеце яго хлебам і вадою мала, пакуль я не вярнуся ў міры."},{"book":"2 ЛЕТАПІСАЎ","chapter":"18","verse":"27","text":"І сказаў Міхей: калі ты вернешся ў міры, дык мне Гасподзь гаворыць празь мяне. І сказаў: слухайце гэта, усе людзі,"},{"book":"2 ЛЕТАПІСАЎ","chapter":"18","verse":"28","text":"і пайшоў цар Ізраільскі і Ёсафат, цар Юдэйскі, да Рамота Галаадскага."},{"book":"2 ЛЕТАПІСАЎ","chapter":"18","verse":"29","text":"І сказаў цар Ізраільскі Ёсафату: я пераапрануся і ўступлю ў бітву, а ты надзень сваю царскую вопратку. І пераапрануўся цар Ізраільскі, і ўступілі ў бітву."},{"book":"2 ЛЕТАПІСАЎ","chapter":"18","verse":"30","text":"І цар Сірыйскі загадаў начальнікам калясьніц, якія былі ў яго, сказаўшы: ня бецеся ні з малым, ні зь вялікім, а толькі з адным царом Ізраільскім."},{"book":"2 ЛЕТАПІСАЎ","chapter":"18","verse":"31","text":"І калі ўбачылі Ёсафата начальнікі калясьніц, дык падумалі: гэта цар Ізраільскі, - і акружылі яго, каб біцца зь ім. Але Ёсафат закрычаў, і Гасподзь памог яму, і адвёў іх Бог ад яго."},{"book":"2 ЛЕТАПІСАЎ","chapter":"18","verse":"32","text":"І калі ўбачылі начальнікі калясьніц, што гэта ня быў цар Ізраільскі, дык павярнулі ад яго."},{"book":"2 ЛЕТАПІСАЎ","chapter":"18","verse":"33","text":"Тым часам адзін чалавек выпадкова нацягнуў лук свой, і параніў цара Ізраільскага праз швы латаў. І сказаў ён калясьнічаму: павярні назад, і вязі мяне ад войска, бо я паранены."},{"book":"2 ЛЕТАПІСАЎ","chapter":"18","verse":"34","text":"Але бітва таго дня ўзмацнілася і цар Ізраільскі стаяў на калясьніцы насупраць Сірыйцаў да вечара і памёр на захадзе сонца."}]}