{"data":[{"book":"Psalmen","chapter":"78","verse":"1","text":"Een leerdicht van Asaf. Luister naar mijn onderrichting, mijn volk, Geef acht op de woorden van mijn mond;"},{"book":"Psalmen","chapter":"78","verse":"2","text":"Ik ga mijn mond voor een leerdicht openen, Diepzinnige lessen uit oude tijden verkonden!"},{"book":"Psalmen","chapter":"78","verse":"3","text":"Wat wij hebben gehoord en vernomen, En onze vaders ons hebben verteld,"},{"book":"Psalmen","chapter":"78","verse":"4","text":"Dat willen wij niet voor hun kinderen verbergen, Maar het verhalen aan een volgend geslacht: Jahweh’s heerlijke daden en macht, En de wonderen, die Hij deed."},{"book":"Psalmen","chapter":"78","verse":"5","text":"Hij gaf zijn geboden aan Jakob, Schonk aan Israël een wet; Hij beval onze vaderen, ze hun kinderen te leren,"},{"book":"Psalmen","chapter":"78","verse":"6","text":"Opdat een volgend geslacht ze zou kennen, En de kinderen, die hun werden geboren, Ze weer aan hun kinderen zouden vertellen."},{"book":"Psalmen","chapter":"78","verse":"7","text":"Zij moesten vertrouwen stellen in God, Niet vergeten Gods werken, zijn geboden onderhouden;"},{"book":"Psalmen","chapter":"78","verse":"8","text":"Niet worden als hun vaderen, Een lichtzinnig en opstandig geslacht: Een geslacht, onstandvastig van hart, En trouweloos van geest jegens God."},{"book":"Psalmen","chapter":"78","verse":"9","text":"Maar Efraïms zonen waren ontrouw als schutters, Die terugtreden op de dag van de strijd."},{"book":"Psalmen","chapter":"78","verse":"10","text":"Ze deden het verbond met God niet gestand, En weigerden, zijn wet te beleven."},{"book":"Psalmen","chapter":"78","verse":"11","text":"Ze vergaten zijn machtige werken, De wonderen, die Hij hun had getoond."},{"book":"Psalmen","chapter":"78","verse":"12","text":"Toch had Hij ook voor hun vaderen Wondertekenen gewrocht In het land van Egypte, In de vlakte van Sóan:"},{"book":"Psalmen","chapter":"78","verse":"13","text":"Hij kliefde de zee en voerde hen er doorheen, Zette de wateren overeind als een dam."},{"book":"Psalmen","chapter":"78","verse":"14","text":"Hij leidde hen overdag door een wolk, Door een lichtend vuur heel de nacht."},{"book":"Psalmen","chapter":"78","verse":"15","text":"Hij spleet in de woestijn de rotsen vaneen, En drenkte de steppen met plassen;"},{"book":"Psalmen","chapter":"78","verse":"16","text":"Uit de klippen liet Hij beken ontspringen, En er water uit vloeien bij stromen."},{"book":"Psalmen","chapter":"78","verse":"17","text":"Maar ze zondigden opnieuw tegen Hem, En tartten den Allerhoogste in de woestijn;"},{"book":"Psalmen","chapter":"78","verse":"18","text":"Ze stelden God in hun hart op de proef, Door spijs voor hun leeftocht te eisen."},{"book":"Psalmen","chapter":"78","verse":"19","text":"En krenkend spraken ze over God: “Zou God een tafel in de woestijn kunnen dekken?”"},{"book":"Psalmen","chapter":"78","verse":"20","text":"“Zeker, Hij heeft wel de rotsen geslagen, En de steppen met plassen gedrenkt, Zodat er water uit vloeide, En er beken uit stroomden: Maar zal Hij ook brood kunnen schenken, En vlees aan zijn volk kunnen geven?”"},{"book":"Psalmen","chapter":"78","verse":"21","text":"Toen Jahweh dit hoorde, Ontstak Hij in gramschap; Er ontbrandde een vuur tegen Jakob, En tegen Israël woedde zijn toorn:"},{"book":"Psalmen","chapter":"78","verse":"22","text":"Omdat ze niet in God geloofden, En niet vertrouwden op zijn hulp."},{"book":"Psalmen","chapter":"78","verse":"23","text":"Toch gaf Hij de wolken daarboven bevel, En ontsloot de poorten des hemels;"},{"book":"Psalmen","chapter":"78","verse":"24","text":"Hij regende manna als spijs op hen neer, En schonk hun het hemelse koren:"},{"book":"Psalmen","chapter":"78","verse":"25","text":"De mensen aten het brood der engelen, Hij zond hun voedsel tot verzadiging toe."},{"book":"Psalmen","chapter":"78","verse":"26","text":"Hij liet ook aan de hemel de oostenwind waaien, En zweepte de zuidenwind op door zijn kracht:"},{"book":"Psalmen","chapter":"78","verse":"27","text":"Hij regende vlees als stof op hen neer, Gevleugelde vogels als het zand van de zee;"},{"book":"Psalmen","chapter":"78","verse":"28","text":"Hij liet ze midden in hun legerplaats vallen, En rond hun tenten."},{"book":"Psalmen","chapter":"78","verse":"29","text":"Zij aten, en werden ten volle verzadigd: Hij had hun geschonken, wat ze begeerden;"},{"book":"Psalmen","chapter":"78","verse":"30","text":"Maar nog was hun lust niet voldaan, en de spijs in hun mond,"},{"book":"Psalmen","chapter":"78","verse":"31","text":"Of Gods gramschap barstte tegen hen los; Hij richtte een slachting aan onder hun sterksten, En velde de bloem van Israël neer."},{"book":"Psalmen","chapter":"78","verse":"32","text":"Ondanks dit alles, bleven ze in hun zonden volharden, En niet aan zijn wonderen geloven."},{"book":"Psalmen","chapter":"78","verse":"33","text":"Toen liet Hij doelloos hun dagen verlopen, En in ontgoocheling hun jaren."},{"book":"Psalmen","chapter":"78","verse":"34","text":"Ze zochten Hem enkel, wanneer Hij ze sloeg; Dan bekeerden ze zich, en vroegen naar God."},{"book":"Psalmen","chapter":"78","verse":"35","text":"Maar zelfs als ze gedachten, dat God hun Rots was, De allerhoogste God hun Verlosser,"},{"book":"Psalmen","chapter":"78","verse":"36","text":"Ook dan nog vleiden ze Hem met hun mond, En belogen Hem met hun tong."},{"book":"Psalmen","chapter":"78","verse":"37","text":"Neen, hun hart was Hem toch niet verknocht, Ze bleven zijn verbond niet getrouw."},{"book":"Psalmen","chapter":"78","verse":"38","text":"Maar Hij bleef barmhartig, Vergaf hun de schuld en vernielde ze niet. Hoe dikwijls bedwong Hij zijn toorn, En liet zijn volle gramschap niet woeden:"},{"book":"Psalmen","chapter":"78","verse":"39","text":"Hij dacht er aan, dat ze maar vlees zijn, Een zucht,; die vervliegt, en niet keert."},{"book":"Psalmen","chapter":"78","verse":"40","text":"Hoe dikwijls nog hebben ze in de woestijn Hem verbitterd, En Hem in de steppe gekrenkt;"},{"book":"Psalmen","chapter":"78","verse":"41","text":"Hebben ze God beproefd, Israëls Heilige gegriefd?"},{"book":"Psalmen","chapter":"78","verse":"42","text":"Neen, ze dachten niet terug aan de macht van zijn hand, Aan de dag, waarop Hij ze van den vijand verloste."},{"book":"Psalmen","chapter":"78","verse":"43","text":"En toch, wat voor tekenen had Hij in Egypte gedaan, En wonderen in de vlakte van Sóan!"},{"book":"Psalmen","chapter":"78","verse":"44","text":"Hun stromen had Hij in bloed veranderd, En hun beken ondrinkbaar gemaakt;"},{"book":"Psalmen","chapter":"78","verse":"45","text":"Gulzige muggen op hen afgezonden, En kikvorsen, om ze te gronde te richten."},{"book":"Psalmen","chapter":"78","verse":"46","text":"Hij had hun gewas aan den sprinkhaan gegeven, En aan den schrokker hun vruchten;"},{"book":"Psalmen","chapter":"78","verse":"47","text":"Hun ranken door hagel vernield, Hun moerbei door ijzel;"},{"book":"Psalmen","chapter":"78","verse":"48","text":"Hun vee een prooi der pest gemaakt, Hun kudde een buit der besmetting."},{"book":"Psalmen","chapter":"78","verse":"49","text":"En op henzelf had Hij zijn ziedende gramschap losgelaten, Zijn toorn, zijn woede en kwelling; Verderf-engelen op hen afgezonden, De vrije loop aan zijn gramschap gelaten:"},{"book":"Psalmen","chapter":"78","verse":"50","text":"Hij had ze de dood niet laten ontsnappen, Maar hun leven prijs gegeven aan de pest."},{"book":"Psalmen","chapter":"78","verse":"51","text":"Hij had alle eerstgeborenen in Egypte geslagen, De eerstelingen der mannelijke kracht in de tenten van Cham."},{"book":"Psalmen","chapter":"78","verse":"52","text":"Maar zijn volk had Hij weggeleid als een kudde, En als schapen door de steppe gevoerd;"},{"book":"Psalmen","chapter":"78","verse":"53","text":"Hij had ze veilig doen gaan, ze behoefden niemand te vrezen: Want de zee had hun vijand bedekt."},{"book":"Psalmen","chapter":"78","verse":"54","text":"Zo bracht Hij hen naar zijn heilige grond, Naar de berg, die zijn rechterhand had veroverd."},{"book":"Psalmen","chapter":"78","verse":"55","text":"Hij dreef de volkeren voor hen uit, Gaf ze bij lot als erfdeel weg; En in hun tenten liet Hij wonen. Israëls stammen."},{"book":"Psalmen","chapter":"78","verse":"56","text":"Maar ook daar beproefden en tartten ze God, En onderhielden de geboden van den Allerhoogste niet."},{"book":"Psalmen","chapter":"78","verse":"57","text":"Trouweloos vielen ze af als hun vaderen, Wispelturig als een onbetrouwbare boog;"},{"book":"Psalmen","chapter":"78","verse":"58","text":"Ze tergden Hem door hun offerhoogten, En prikkelden Hem met hun beelden."},{"book":"Psalmen","chapter":"78","verse":"59","text":"God merkte het, en ziedde van gramschap, En Israël begon Hem te walgen:"},{"book":"Psalmen","chapter":"78","verse":"60","text":"Hij gaf zijn woning in Sjilo prijs, De tent, waar Hij onder de mensen verkeerde;"},{"book":"Psalmen","chapter":"78","verse":"61","text":"Zijn majesteit gaf Hij gevangen, Zijn glorie in de hand van den vijand."},{"book":"Psalmen","chapter":"78","verse":"62","text":"Hij wierp zijn volk ten prooi aan het zwaard, En grimde van toorn op zijn erfdeel:"},{"book":"Psalmen","chapter":"78","verse":"63","text":"Zijn jonge mannen werden verteerd door het vuur, Zijn maagden kregen geen huwelijkslied;"},{"book":"Psalmen","chapter":"78","verse":"64","text":"Zijn priesters vielen door het zwaard, En zijn weduwen beweenden ze niet."},{"book":"Psalmen","chapter":"78","verse":"65","text":"Maar eindelijk ontwaakte de Heer, als iemand die slaapt, En als een krijgsman, bevangen door wijn:"},{"book":"Psalmen","chapter":"78","verse":"66","text":"Hij sloeg zijn vijanden achteruit, En bracht ze voor eeuwig tot schande."},{"book":"Psalmen","chapter":"78","verse":"67","text":"Toch bleef Hij de tent van Josef versmaden, En koos de stam van Efraïm niet uit!"},{"book":"Psalmen","chapter":"78","verse":"68","text":"Neen, Juda’s stam koos Hij uit, Sions berg, die Hij liefhad;"},{"book":"Psalmen","chapter":"78","verse":"69","text":"Hij bouwde zijn heiligdom hoog als de hemel, Vast als de aarde voor eeuwig."},{"book":"Psalmen","chapter":"78","verse":"70","text":"En Hij stelde zijn keuze In David, zijn dienaar! Hij nam hem van de schaapskooien weg,"},{"book":"Psalmen","chapter":"78","verse":"71","text":"En haalde hem van de zogende schapen, Opdat hij Jakob, zijn volk, zou weiden, En Israël, zijn erfdeel."},{"book":"Psalmen","chapter":"78","verse":"72","text":"Hij heeft ze geweid, rechtschapen van hart, En met bekwame hand ze geleid!"}]}