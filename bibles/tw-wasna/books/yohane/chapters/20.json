{"data":[{"book":"Yohane","chapter":"20","verse":"1","text":"Kwasiada anɔpahema, Maria Magdalene sɔre kɔɔ da no so kɔhunuu sɛ obi apire ɛboɔ no afiri ɔboda no ano."},{"book":"Yohane","chapter":"20","verse":"2","text":"Ɔhunuu saa no, ɔde ahoɔherɛ kɔɔ Simon Petro ne osuani a Yesu dɔ no no nkyɛn kɔka kyerɛɛ wɔn sɛ, “Nnipa bi akɔfa Awurade amu no afiri ɛda no mu na mennim faako a wɔde no akɔto!”"},{"book":"Yohane","chapter":"20","verse":"3","text":"Petro ne saa osuani yi tee asɛm no no, wɔtuu mmirika kɔɔ ɛda no so."},{"book":"Yohane","chapter":"20","verse":"4","text":"Nanso, saa osuani yi maa ne mmirika mu yɛɛ den twaa Petro ho kɔduruu hɔ kane."},{"book":"Yohane","chapter":"20","verse":"5","text":"Ɔduruu ɔboda no ano no, wanwura mu. Ɔbɔɔ ne mu ase hwɛɛ mu hunuu sɛ nwera a wɔde kyekyeree Yesu amu no gu hɔ."},{"book":"Yohane","chapter":"20","verse":"6","text":"Simon Petro deɛ, ɔbɛduruu hɔ no, ɔwuraa ɔboda no mu. Ɔhunuu nwera a wɔde kyekyeree Yesu amu no sɛ ɛgu hɔ,"},{"book":"Yohane","chapter":"20","verse":"7","text":"a nwera a wɔde bɔɔ ne ti no nso gu baabi."},{"book":"Yohane","chapter":"20","verse":"8","text":"Afei, osuani a ɔduruu ɔboda no ho kane no nso wuraa mu hunuu saa nneɛma no maa ɔgye diiɛ."},{"book":"Yohane","chapter":"20","verse":"9","text":"Saa ɛberɛ no nyinaa na asuafoɔ baanu yi nnya ntee deɛ Atwerɛsɛm aka afa Yesu wusɔreɛ ho no ase."},{"book":"Yohane","chapter":"20","verse":"10","text":"Afei, asuafoɔ no firii hɔ kɔɔ efie."},{"book":"Yohane","chapter":"20","verse":"11","text":"Maria deɛ na ɔda so gyina ɔboda no ho resu. Ɔgu so resu no, ɔbɔɔ ne mu ase hwɛɛ ɔboda no mu,"},{"book":"Yohane","chapter":"20","verse":"12","text":"na ɔhunuu ɔsoro abɔfoɔ baanu a wɔhyehyɛ ntadeɛ fitafitaa a ɔbaako te atifi na ɔbaako nso te anafoɔ wɔ faako a na Yesu amu no da no."},{"book":"Yohane","chapter":"20","verse":"13","text":"Wɔbisaa no sɛ, “Ɔbaa, adɛn na woresu sɛɛ yi?”"},{"book":"Yohane","chapter":"20","verse":"14","text":"Afei, ɔtwaa nʼani hwɛɛ nʼakyi na ɔhunuu sɛ na obi gyina hɔ a ɛyɛ Yesu, nanso na ɔnnim sɛ ɛyɛ ɔno."},{"book":"Yohane","chapter":"20","verse":"15","text":"Yesu bisaa no sɛ, “Ɔbaa, adɛn enti na woresu sɛɛ yi? Hwan na worehwehwɛ no?”"},{"book":"Yohane","chapter":"20","verse":"16","text":"Yesu frɛɛ no sɛ, “Maria!”"},{"book":"Yohane","chapter":"20","verse":"17","text":"Yesu ka kyerɛɛ no sɛ, “Nsɔ me mu, ɛfiri sɛ, mennya nkɔɔ mʼAgya nkyɛn; kɔka kyerɛ mʼasuafoɔ no sɛ, meresane akɔ mʼAgya a ɔyɛ wɔn agya ne me Onyankopɔn a ɔyɛ wɔn nso Onyankopɔn no nkyɛn.”"},{"book":"Yohane","chapter":"20","verse":"18","text":"Maria Magdalene firii hɔ kɔbɔɔ asuafoɔ no amaneɛ sɛ wahunu Awurade na ɔkaa asɛm a Yesu ka kyerɛɛ no no kyerɛɛ wɔn."},{"book":"Yohane","chapter":"20","verse":"19","text":"Saa ɛda no ara anwummerɛ a na ɛsiane Yudafoɔ mpanin no ho hu enti, asuafoɔ no ato wɔn ho ɛpono mu no, Yesu baa ɛdan no mu hɔ kyeaa wɔn sɛ, “Asomdwoeɛ nka mo.”"},{"book":"Yohane","chapter":"20","verse":"20","text":"Ɔkyeaa wɔn wieeɛ no, ɔde ne nsam ne ne mfem kyerɛɛ wɔn. Asuafoɔ no hunuu Awurade no, wɔn ani gyee yie."},{"book":"Yohane","chapter":"20","verse":"21","text":"Yesu sane kyeaa wɔn bio sɛ, “Asomdwoeɛ nka mo.” Afei, ɔka kyerɛɛ wɔn sɛ, “Sɛdeɛ Agya no somaa me no, saa ara na me nso meresoma mo.”"},{"book":"Yohane","chapter":"20","verse":"22","text":"Yei akyi, ɔhome guu wɔn so kaa sɛ, “Honhom Kronkron no mmra mo so."},{"book":"Yohane","chapter":"20","verse":"23","text":"Sɛ mode obi bɔne kyɛ no a, wɔde bɛkyɛ no; na sɛ moamfa obi bɔne ankyɛ no a, wɔremfa nkyɛ no.”"},{"book":"Yohane","chapter":"20","verse":"24","text":"Ɛberɛ a Yesu yii ne ho adi kyerɛɛ asuafoɔ no, na Toma a wɔfrɛ no Ata a ɔyɛ asuafoɔ dumienu no mu baako no nni hɔ bi."},{"book":"Yohane","chapter":"20","verse":"25","text":"Ɛberɛ a asuafoɔ no ka kyerɛɛ no sɛ, “Wɔahunu Awurade no!”"},{"book":"Yohane","chapter":"20","verse":"26","text":"Nnawɔtwe akyi, asuafoɔ no sane hyiaeɛ bio a na Toma ka wɔn ho. Ɛwom sɛ na wɔatoto apono no mu deɛ, nanso Yesu sane baa hɔ kyeaa wɔn bio sɛ, “Asomdwoeɛ nka mo!”"},{"book":"Yohane","chapter":"20","verse":"27","text":"Afei, Yesu frɛɛ Toma ka kyerɛɛ no sɛ, “Fa wo nsa bɛka me nsam ne me mfem. Nnye akyinnyeɛ bio. Gye di!”"},{"book":"Yohane","chapter":"20","verse":"28","text":"Toma de ahonuo kaa sɛ, “Wo ne mʼAwurade ne me Onyankopɔn!”"},{"book":"Yohane","chapter":"20","verse":"29","text":"Yesu ka kyerɛɛ no sɛ, “Woahunu me no enti, na woagye adi; nhyira nka wɔn a wɔnhunuu me nanso wɔgye me di.”"},{"book":"Yohane","chapter":"20","verse":"30","text":"Yesu yɛɛ anwanwadeɛ ahodoɔ bebree kyerɛɛ nʼasuafoɔ no a wɔantwerɛ wɔ saa nwoma yi mu."},{"book":"Yohane","chapter":"20","verse":"31","text":"Nanso, biribiara a wɔatwerɛ wɔ saa nwoma yi mu no, wɔatwerɛ sɛdeɛ ɛbɛyɛ a mobɛgye adi sɛ, Yesu ne Agyenkwa, ne Onyankopɔn Ba no; na sɛ mogye no di a, mobɛnya nkwa."}]}