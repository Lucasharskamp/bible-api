{"data":[{"book":"1Wakolinto","chapter":"4","verse":"1","text":"Mntu achiwone suwe kugamba chiwandima wa Kulisito, naho wachimaila wa mbuli zefisize za Chohile."},{"book":"1Wakolinto","chapter":"4","verse":"2","text":"Aho ikungwa mwa wachimaila ni kutenda wakanuni."},{"book":"1Wakolinto","chapter":"4","verse":"3","text":"Mna kwangu miye ni mbuli ndodo vidala kukantilwa ni nyuwe, mna kwa kukantilwa kwa vitala vya wantu, hegu kwekantila mwenye."},{"book":"1Wakolinto","chapter":"4","verse":"4","text":"Moyo wangu haukunilongela kwa mbuli yoyose, mna iyo haikulagisa kugamba sina cha kulahwa. Zumbe nuyo akunikantila."},{"book":"1Wakolinto","chapter":"4","verse":"5","text":"Elo, msekukantila mbuli chipindi chakwe hachinati kubula aho akwizila Zumbe. Uyo na alangazize yefisize mwe chiza, na kulaviza kweise mbuli za myoyo. Aho naho chila mntu akunga ahokele ntogozi yakwe kulaila kwa Chohile."},{"book":"1Wakolinto","chapter":"4","verse":"6","text":"Walukolo, sidamanya mbuli zino kwangu mwenye na Apolo kwachausa chenyu, chani kwa mliganyo wetu mhine ulosi wagaze, “Kaulisani yawandikwe.” Chani mntu yoyose asekwemwefenyeza mntu yumwenga na kumbela mtuhu."},{"book":"1Wakolinto","chapter":"4","verse":"7","text":"Niyuhi akutendile mkulu kujinka mtuhu? Una chihi hwihokele? Mna uneva hegu kuhokela, ni mbwani ukweduvya saviya kugamba huhokele?"},{"book":"1Wakolinto","chapter":"4","verse":"8","text":"Mwigutakale! Mtendakale wagoli! Mtenda Mazumbe suwe hechimuli! Nivyedi, mwatendile maseuta, chani suwe naswi chitende maseuta hamwenga na nyuwe."},{"book":"1Wakolinto","chapter":"4","verse":"9","text":"Nafanyanya kugamba Chohile kachitenda suwe wasigilwa wantu wa kuzigila, saviya wantu wakantilwe file, kwaviya chitenda chintu cha kwehelwa mwe isi njima, kwa wandima wa kwembingu na wantu."},{"book":"1Wakolinto","chapter":"4","verse":"10","text":"Suwe chiwahezi kwachausa cha Kulisito, mna nyuwe mna ubala mwa Kulisito! Suwe chiwahwele, mna nyuwe mna nguvu. Nyuwe mwatunywa, mna suwe chabelwa."},{"book":"1Wakolinto","chapter":"4","verse":"11","text":"Hata vino haluse, suwe china sala na nchilu, hachina cha kuvala, chatoigwa maihi, naho hachina hekwikala."},{"book":"1Wakolinto","chapter":"4","verse":"12","text":"Naho changadikisa na kudamanya ndima kwa mikono yetu wenye. Chikahulutwa, chajimbika, chika sulumizwa, chajijimiza,"},{"book":"1Wakolinto","chapter":"4","verse":"13","text":"chikaligitwa, chahitula vyedi. Chitendwa saviya uzavu we isi, kwa chila mntu suwe chi ntaka."},{"book":"1Wakolinto","chapter":"4","verse":"14","text":"Sikuwandika mbuli zino chani niwajeleni soni, mna kuwafunda saviya wanangu hunga."},{"book":"1Wakolinto","chapter":"4","verse":"15","text":"Kwaviya hata hegu mna magana mlongo ya welesi mwa Kulisito, hamna watate walozize. Kwaviya miye nuyo niwelekeni mwa Kulisito Yesu kwa sila ya Mbuli Yedi ya Kulisito."},{"book":"1Wakolinto","chapter":"4","verse":"16","text":"Ivyo, nawalombezesani mnitimile viya hudamanya."},{"book":"1Wakolinto","chapter":"4","verse":"17","text":"Ivyo simsigila Timoseo kwenyu, akwinga mwanangu mkanuni hunga mwa kulungana na Kulisito, akuzumilika mwa Zumbe. Nawakumbuseni sila hutimila mwe kulungana na Yesu, sila huhinya chila hantu mwa chila mabunga ya wamzumile Chohile."},{"book":"1Wakolinto","chapter":"4","verse":"18","text":"Wamwenga wenyu weduvya saviya kugamba sikwiza kwenyu."},{"book":"1Wakolinto","chapter":"4","verse":"19","text":"Mna, nanisunguze kwiza kwenyu umo Zumbe akaunga, naho miye nami nanibunkule, siyo chiya du wakudaha kulonga awo wakweduvya, mna hata chiya wakudaha kudamanya."},{"book":"1Wakolinto","chapter":"4","verse":"20","text":"Kwaviya uzumbe wa Chohile suwo ulosi, mna ni nguvu."},{"book":"1Wakolinto","chapter":"4","verse":"21","text":"Elo mwaunga vihi? Nize kwenyu na nkome, hegu na Muye umemile ungi na kuhola?"}]}