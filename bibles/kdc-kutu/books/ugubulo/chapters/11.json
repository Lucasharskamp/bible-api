{"data":[{"book":"Ugubulo","chapter":"11","verse":"1","text":"Abaho ngweleligwa dete kamba kibiki cha kupimila, nongeligwa, “Genda kapime ng'anda ya Mulungu na upango wa kulavila nhosa na uwapete wanhu womtambikila Mulungu mumo."},{"book":"Ugubulo","chapter":"11","verse":"2","text":"Lakini sekeupime lubuga lwa kunze ya Ng'anda ya Mulungu, kwavija wagweleligwa wanhu haweli Wayahudi, wao wodibojoga buga ding'alile kwa kipindi cha miezi malongo mane na mbili."},{"book":"Ugubulo","chapter":"11","verse":"3","text":"Nowatuma wanhu zangu wabili, wolonga usenga wa Mulungu kwa siku elufu moja magana mabili na malongo sita kuno wavala vikumbi.”"},{"book":"Ugubulo","chapter":"11","verse":"4","text":"Wanhu awo wabili wonda walonge mbuli yangu awo walongigwe kamba mibiki mibili ya mizeituni na vinhu vibili va kwikila taa vili kuulongozi wa Mndewa wa isi."},{"book":"Ugubulo","chapter":"11","verse":"5","text":"Munhu yoyose yahageza kuwalumiza, moto ulawa mmilomo yao owasakaza wanhu wawehile, na munhu yoyose yonda yageze kuwalumiza kokomigwa kamba vivo."},{"book":"Ugubulo","chapter":"11","verse":"6","text":"Kipindi vonda wapete usenga wa Mulungu, wokuwa na udahi wa kufunga ulanga muladi mvula sekeitowe. Wana udahi wa kugalusa mazi kuwa damu, vivija wana udahi wa kugala mikubulo mwiisi kipindi wahalonda."},{"book":"Ugubulo","chapter":"11","verse":"7","text":"Wahamambukiza kulonga usenga wao, ng'onyo dilawa kudikolombo dilibule uhelelo diitowa nao. Najo dowahuma na dowakoma."},{"book":"Ugubulo","chapter":"11","verse":"8","text":"Mitufi yao yokala mna zinzila za buga kulu, hanhu haawambigwe Mndewa wao. Twaga da kugwaza da buga dijo Sodoma hebu isi ya Misili."},{"book":"Ugubulo","chapter":"11","verse":"9","text":"Wanhu kulawa kila isi na lukolo na ulonzi na kabila woilola mitufi yao kwa siku ndatu na nusu na honda watogole izikigwe."},{"book":"Ugubulo","chapter":"11","verse":"10","text":"Wanhu wokala mwiisi woideng'helela ifa ya wanhu awo wabili. Wotenda nyimwili nyimwili na kuigwaa nhunza, kwavija watula ndagu awo wabili wawagaza ng'hani wanhu wa mwiisi."},{"book":"Ugubulo","chapter":"11","verse":"11","text":"Zahamala siku azo ndatu na nusu, mhumuzi ya ugima kulawa kwa Mulungu iwezila na kuwengila, nao wema wima na wanhu wose wawone wengila bwembwe."},{"book":"Ugubulo","chapter":"11","verse":"12","text":"Abaho watula ndagu awo wabili wahulika sauti ng'hulu kuulanga, ilonga, “Izoni kuno!” Wachola kuulanga mna diwingu, kuno wanhu wawehile wowalola."},{"book":"Ugubulo","chapter":"11","verse":"13","text":"Kipindi kikija kukala na mtigisiko mkulu ng'hani wa isi, hanhu ha longo ha isi inangika, na wanhu elufu saba wakomigwa kwa mtigisiko awo. Wanhu wasigale wadumba ng'hani, wamgwaa ukulu Mulungu wa kuulanga."},{"book":"Ugubulo","chapter":"11","verse":"14","text":"Magayo gakabili gabita, lakini gang'hali gakadatu gokwiza sambi."},{"book":"Ugubulo","chapter":"11","verse":"15","text":"Abaho msenga wa saba wa kuulanga katowa mhalati yake, kukala na sauti ng'hulu kuulanga, ilonga, “Sambi undewa wa mwiisi wa Mndewa Mulungu wetu na Kilisito iyamsagule. Nayo kotawala siku zose!”"},{"book":"Ugubulo","chapter":"11","verse":"16","text":"Abaho waja iwavele malongo mabili na nne wakalile kuulongozi wa Mulungu mna ivigoda, wagwa kingubanguba, watambika kwa Mulungu,"},{"book":"Ugubulo","chapter":"11","verse":"17","text":"walonga,"},{"book":"Ugubulo","chapter":"11","verse":"18","text":"Wanhu wa isi zose wagevuzika,"},{"book":"Ugubulo","chapter":"11","verse":"19","text":"Ng'anda ya Mulungu kuulanga ivuguligwa, na sanduku da lagano joneka mumo. Kukala na mimwesa na mdudumo na ng'huwa na mtigisiko wa isi na mvula ng'hulu ya mabwe."}]}