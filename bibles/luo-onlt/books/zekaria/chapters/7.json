{"data":[{"book":"Zekaria","chapter":"7","verse":"1","text":"Tarik angʼwen mar dwe mar ochiko, e higa mar angʼwen mar loch Darius, wach Jehova Nyasaye nobiro ni Zekaria."},{"book":"Zekaria","chapter":"7","verse":"2","text":"Noyudo jo-Bethel ooro Shareza gi Regem-Melek, kod jogi moko, mondo okwa Jehova Nyasaye gweth,"},{"book":"Zekaria","chapter":"7","verse":"3","text":"ka gipenjo jodolo mag od Jehova Nyasaye Maratego kod jonabi niya, “Bende owinjore aywagi kendo atwe chiemo e dwe mar abich kaka asebedo ka atimo kuom higni mangʼeny?”"},{"book":"Zekaria","chapter":"7","verse":"4","text":"Eka wach Jehova Nyasaye Maratego nobirona, kawacho niya,"},{"book":"Zekaria","chapter":"7","verse":"5","text":"“Penj ji duto manie piny, kaachiel gi jodolo ni, ‘Kane utweyo chiemo kendo uywak e dwe mar abich gi mar abiriyo kuom higni piero abiriyo mokalogo duto, bende an ema ne utweyona chiemo adier?"},{"book":"Zekaria","chapter":"7","verse":"6","text":"Koso kane uchiemo kendo umetho, donge nuchiemo kendo umetho mana ne un uwegi?"},{"book":"Zekaria","chapter":"7","verse":"7","text":"Magi donge e weche mane Jehova Nyasaye owacho kotiyo gi jonabi machon, e kinde mane Jerusalem gi mier molwore ne nigi kwe kendo dhi maber, bende e kinde ma Negev gi pinje manie tie gode ma yo podho chiengʼ ne pok ji odakie?’ ”"},{"book":"Zekaria","chapter":"7","verse":"8","text":"Eka wach Jehova Nyasaye nochako obiro ni Zekaria niya,"},{"book":"Zekaria","chapter":"7","verse":"9","text":"“Ma e gima Jehova Nyasaye Maratego wacho, ‘Ngʼaduru bura madier; nyisuru tim ngʼwono kod kech ni jowadu."},{"book":"Zekaria","chapter":"7","verse":"10","text":"Kik usand dhako ma chwore otho kata nyathi kich, kata jadak, kata jadhier. Kik upar timo marach ni jowadu gie chunyu.’"},{"book":"Zekaria","chapter":"7","verse":"11","text":"“To negitamore winjo wechena; mi gingʼanyona kendo gidino parogi mondo kik giwinj wechena."},{"book":"Zekaria","chapter":"7","verse":"12","text":"Ee, negiketo chunygi obedo matek ta mana ka kidi, kendo ne gidagi winjo chik kata weche ma Jehova Nyasaye Maratego nooronigi kuom Roho kokonyore gi jonabi machon. Omiyo Jehova Nyasaye Maratego nokecho ahinya."},{"book":"Zekaria","chapter":"7","verse":"13","text":"“ ‘Kane aluongo, ne ok giwinjo, omiyo gin bende kane giluongo to ne ok anyal yienegi,’ Jehova Nyasaye Maratego owacho."},{"book":"Zekaria","chapter":"7","verse":"14","text":"‘Ne akeyogi ka kalausi e kind ogendini ma ok gingʼeyo. Piny mane giweyo nolokore gunda bangʼ-gi mane onge ngʼama kadhe kata dhiye. Kamano e kaka negimiyo piny majaberno olokore gunda.’ ”"}]}