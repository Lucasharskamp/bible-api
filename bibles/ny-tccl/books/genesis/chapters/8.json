{"data":[{"book":"Genesis","chapter":"8","verse":"1","text":"Tsono Mulungu anakumbukira Nowa ndi nyama zonse zakuthengo ndi ziweto zimene anali nazo mu chombo. Yehova anatumiza mphepo pa dziko lapansi ndipo madzi anaphwera."},{"book":"Genesis","chapter":"8","verse":"2","text":"Tsono akasupe a madzi ambiri a pansi pa dziko ndi zitseko za madzi a kumwamba zinatsekedwa, ndipo mvula inaleka kugwa."},{"book":"Genesis","chapter":"8","verse":"3","text":"Madzi amaphwabe pa dziko lapansi. Pakutha pa masiku 150, madzi anatsika,"},{"book":"Genesis","chapter":"8","verse":"4","text":"ndipo pa tsiku la 17 la mwezi wachisanu ndi chiwiri, chombo chija chinakakhazikika pa mapiri a Ararati."},{"book":"Genesis","chapter":"8","verse":"5","text":"Madzi anapitirira kuphwa mpaka mwezi wa khumi, ndipo pa tsiku loyamba la mwezi wa khumiwo msonga za mapiri zinayamba kuonekera."},{"book":"Genesis","chapter":"8","verse":"6","text":"Patapita masiku makumi anayi, Nowa anatsekula zenera limene anapanga mʼchombomo"},{"book":"Genesis","chapter":"8","verse":"7","text":"natulutsa khwangwala, koma khwangwalayo ankangowuluka uku ndi uku mpaka madzi anawuma pa dziko lapansi."},{"book":"Genesis","chapter":"8","verse":"8","text":"Kenaka anatulutsa nkhunda kuti aone ngati madzi aphwa pa dziko."},{"book":"Genesis","chapter":"8","verse":"9","text":"Koma nkhunda sinapeze poti nʼkutera chifukwa panali madzi ponseponse pa dziko lapansi. Choncho inabwerera kwa Nowa mʼchombo. Nowa anatulutsa dzanja lake kunja ndi kutenga nkhundayo kuyibwezera mʼchombo mmene iye anali."},{"book":"Genesis","chapter":"8","verse":"10","text":"Choncho anadikirabe masiku ena asanu ndi awiri ndipo anatulutsanso nkhundayo mʼchombo muja."},{"book":"Genesis","chapter":"8","verse":"11","text":"Pamene nkhunda inabwerera madzulo ake, inali itanyamula tsamba laliwisi la mtengo wa olivi. Motero Nowa anadziwa kuti madzi aphwadi pa dziko lapansi."},{"book":"Genesis","chapter":"8","verse":"12","text":"Iye anadikira masiku ena asanu ndi awiri ndipo anatumizanso nkhunda ija, koma nthawi imeneyi sinabwererenso kwa iye."},{"book":"Genesis","chapter":"8","verse":"13","text":"Pofika tsiku loyamba la mwezi woyamba wa chaka chimene Nowa anakwanitsa zaka 601, madzi anawuma pa dziko lapansi. Ndipo Nowa anachotsa denga la chombo ndipo anaona kuti kunja kwawuma."},{"book":"Genesis","chapter":"8","verse":"14","text":"Pokwana tsiku la 27 la mwezi wachiwiri dziko lapansi linawumiratu."},{"book":"Genesis","chapter":"8","verse":"15","text":"Tsono Mulungu anawuza Nowa kuti,"},{"book":"Genesis","chapter":"8","verse":"16","text":"“Iwe, mkazi wako, ana ako pamodzi ndi akazi awo tulukani mʼchombomo."},{"book":"Genesis","chapter":"8","verse":"17","text":"Tulutsa zamoyo zonse zili ndi iwe, mbalame, nyama ndi zokwawa zonse kuti ziswane ndi kuchulukana pa dziko lapansi.”"},{"book":"Genesis","chapter":"8","verse":"18","text":"Nowa anatuluka pamodzi ndi ana ake aamuna, mkazi wake ndi akazi a ana ake."},{"book":"Genesis","chapter":"8","verse":"19","text":"Nyama zonse, zokwawa zonse, mbalame zonse, chilichonse choyenda pa dziko lapansi, zinatuluka mʼchombo motsogozana monga mwa mitundu yawo."},{"book":"Genesis","chapter":"8","verse":"20","text":"Pamenepo Nowa anamanga guwa lansembe la Yehova ndipo anatengako mtundu uliwonse wa nyama zoti nʼkudya ndi mbalame zoti nʼkudya naperekapo nsembe yopsereza."},{"book":"Genesis","chapter":"8","verse":"21","text":"Yehova atamva fungo labwino anati mu mtima mwake: “Sindidzatembereranso nthaka chifukwa cha munthu, ngakhale kuti maganizo a mu mtima mwake ndi oyipa kuyambira ubwana wake. Ndipo sindidzawononganso zolengedwa zonse zamoyo monga ndachitiramu."},{"book":"Genesis","chapter":"8","verse":"22","text":"“Nthawi zonse mmene dziko lapansi lidzakhalire,"}]}