{"data":[{"book":"پەیدابوون","chapter":"6","verse":"1","text":"کاتێک مرۆڤەکان لەسەر زەوی دەستیان بە زۆربوون کرد و کچیان بوو،"},{"book":"پەیدابوون","chapter":"6","verse":"2","text":"کوڕانی خودا6‏:2 کوڕانی خودا مەبەست لە فریشتەکانە.  بینییان کچانی مرۆڤ جوانن. جا لە هەموو ئەوانەی هەڵیانبژاردن ژنیان هێنا."},{"book":"پەیدابوون","chapter":"6","verse":"3","text":"ئینجا یەزدان فەرمووی: «ڕۆحی من هەتاسەر ململانێ لەگەڵ مرۆڤ ناکات، چونکە مەرگدارن؛ ڕۆژانی ژیانیان دەبێتە سەد و بیست ساڵ.»"},{"book":"پەیدابوون","chapter":"6","verse":"4","text":"لەو ڕۆژانەدا لەسەر زەوی نەفیلیم6‏:4 نەفیلیم‏ وشەیەکی عیبرییە، بە واتای مرۆڤی زەبەلاح دێت.‏ هەبوون. لەدوای ئەوەی کوڕانی خودا چوونە لای کچانی مرۆڤ منداڵیان لێیان بوو، منداڵەکان بوونە ئەو پاڵەوانانەی کە لە کۆنەوە ناوبانگیان هەیە."},{"book":"پەیدابوون","chapter":"6","verse":"5","text":"یەزدان بینی کە خراپەکاری مرۆڤ لەسەر زەوی زۆر بووە، هەروەها هەموو بیروبۆچوونەکانی دڵیشی بە درێژایی ڕۆژ تەنها لەلای خراپەیە."},{"book":"پەیدابوون","chapter":"6","verse":"6","text":"یەزدان خەفەتبار بوو کە مرۆڤی لەسەر زەوی دروستکردبوو، هەروەها دڵگرانیش بوو."},{"book":"پەیدابوون","chapter":"6","verse":"7","text":"ئیتر یەزدان فەرمووی: «مرۆڤ دەسڕمەوە، ئەوەی لەسەر ڕووی زەوی دروستم کرد، مرۆڤ و ئاژەڵ و بوونەوەری خشۆک و باڵندەی ئاسمان، چونکە خەفەت دەخۆم لەوانەی کە دروستم کردوون.»"},{"book":"پەیدابوون","chapter":"6","verse":"8","text":"بەڵام نوح لەبەرچاوی یەزدان ڕەزامەندی بەدەستهێنابوو."},{"book":"پەیدابوون","chapter":"6","verse":"9","text":"ئەمانەش نەوەکانی نوحن."},{"book":"پەیدابوون","chapter":"6","verse":"10","text":"نوح سێ کوڕی بوو: سام و حام و یافەت."},{"book":"پەیدابوون","chapter":"6","verse":"11","text":"زەویش لەبەردەم خودا گەندەڵ بوو و پڕیش بوو لە توندوتیژی."},{"book":"پەیدابوون","chapter":"6","verse":"12","text":"خودا بینی زەوی چەند گەندەڵ بووە، چونکە هەموو مرۆڤێک ژیانی خۆی لەسەر زەوی گەندەڵ کردبوو."},{"book":"پەیدابوون","chapter":"6","verse":"13","text":"ئیتر خودا بە نوحی فەرموو: «من کۆتایی بە بوونی هەموو ئادەمیزاد دەهێنم، چونکە بەهۆی ئەوانەوە زەوی پڕ بووە لە توندوتیژی. وا لەگەڵ زەوی لەناویان دەبەم."},{"book":"پەیدابوون","chapter":"6","verse":"14","text":"کەشتییەک بۆ خۆت لە تەختەی دار سەروو دروستبکە و بیکە بە لانە و بە قیر دیوی ناوەوە و دەرەوەی سواخ بدە."},{"book":"پەیدابوون","chapter":"6","verse":"15","text":"بەم شێوەیەش دروستی بکە: درێژییەکەی سێ سەد باڵ و پانییەکەی پەنجا باڵ و بەرزییەکەی سی باڵ بێت.6‏:15 درێژی کەشتییەکە نزیکەی 140 مەتر، پانییەکەی 23 و بەرزییەکەی 14 مەتر بوو.‏"},{"book":"پەیدابوون","chapter":"6","verse":"16","text":"لە بەشی سەرەوەی کەشتییەکە بە ئەندازەی باڵێک6‏:16 باڵێک: نزیکەی نێو مەتر.‏ بۆشایی بەجێ بهێڵە، ئینجا سەربانێکی بۆ دروست بکە. دەرگای کەشتییەکەش لەتەنیشتەوە دابنێ. با سێ نهۆم بێت، خوارەوە و ناوەڕاست و سەرەوە."},{"book":"پەیدابوون","chapter":"6","verse":"17","text":"من وا ئاوی لافاو بەسەر زەویدا دەهێنم، بۆ لەناوبردنی هەموو ژیانێک لەژێر ئاسمان، هەروەها هەموو زیندەوەرێک کە هەناسەی ژیانی تێدایە. هەرچییەک لەسەر زەوییە لەناودەچێت."},{"book":"پەیدابوون","chapter":"6","verse":"18","text":"بەڵام من پەیمانی خۆم لەگەڵ تۆ دەچەسپێنم. تۆ دەچیتە ناو کەشتییەکەوە، خۆت و کوڕەکانت و ژنەکەت و بووکەکانیشت لەگەڵت."},{"book":"پەیدابوون","chapter":"6","verse":"19","text":"لە هەموو بوونەوەرێکی زیندوو، نێر و مێ، جووتێک لەگەڵ خۆت دەهێنیتە ناو کەشتییەکەوە، بۆ هێشتنەوەیان بە زیندووێتی."},{"book":"پەیدابوون","chapter":"6","verse":"20","text":"جووتێک لە هەموو جۆرەکانی باڵندە و ئاژەڵ و بوونەوەرە خشۆکەکانی زەوی دێنە لات، بۆ ئەوەی بە زیندوویی بمێننەوە."},{"book":"پەیدابوون","chapter":"6","verse":"21","text":"تۆش بۆ خۆت لە هەموو جۆرە خواردنێکی گونجاو ببە و لەلای خۆت کۆی بکەرەوە، تاکو ببێتە خواردنی خۆت و ئەوان.»"},{"book":"پەیدابوون","chapter":"6","verse":"22","text":"جا نوح هەموو ئەوەی خودا فەرمانی پێ کردبوو، ئەنجامی دا."}]}