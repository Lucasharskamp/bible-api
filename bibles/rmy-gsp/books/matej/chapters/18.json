{"data":[{"book":"Matej","chapter":"18","verse":"1","text":"Ane gova sato avile dži ko Isus lese sikade thaj pučlje le: “Ko si embaro ano Carstvo e neboso?”"},{"book":"Matej","chapter":"18","verse":"2","text":"O Isus dija vika jekhe cikne čhavore, čhuta le maškare lende"},{"book":"Matej","chapter":"18","verse":"3","text":"thaj vaćarda lenđe: “Čače vaćarav tumenđe, ako ni promenin tumen thaj ni aven sar cikne čhavore, nisar našti džan ano Carstvo e neboso!"},{"book":"Matej","chapter":"18","verse":"4","text":"Savo gija ponizil pe sar gova čhavoro, vov si embaro ano Carstvo e neboso."},{"book":"Matej","chapter":"18","verse":"5","text":"Thaj ko primil jekhe gasave čhave zbog mande, man primil."},{"book":"Matej","chapter":"18","verse":"6","text":"A savo inđarol ano greh jekhe tare kala cikne save pačan ane mande, pošukar si lese te phandol baro bar tari vodenica ki kor piri thaj te tasol ani dubina e moresi."},{"book":"Matej","chapter":"18","verse":"7","text":"Pharo e manušenđe ano sveto golese so ćeren te perol pe ano greh! Golese kaj trubul te aven e iskušenjura save inđaren ano greh, al pharo kole manušese pe kaste e iskušenjura aven."},{"book":"Matej","chapter":"18","verse":"8","text":"Ako ćo va il ćo pingro inđarol tut ane grehura, čhin le thaj čhude le tutar. Pošukar si tuće te ulje ano džuvdipe bizo meripe sakato il bango, nego duje vastencar thaj duje pingrencar te čhuden tut ani jag savi ni ačhol."},{"book":"Matej","chapter":"18","verse":"9","text":"Thaj ako ći jakh inđarol tut ano greh, ikal la thaj čhude la tutar. Pošukar si tuće te ulje ano životo jekhe jakhasa, nego duje jakhencar te čhuden tut ani jag e paklosi."},{"book":"Matej","chapter":"18","verse":"10","text":"Pazin te ma dičhen barikane nijekhe tare kala ciknen, golese me vaćarav tumenđe kaj e melekura lenđe ko nebo stalno ačhen anglo mo Dad savo si ko nebo."},{"book":"Matej","chapter":"18","verse":"11","text":"A me o Čhavo e Manušeso aviljem te rodav thaj te spasiv e hasarden.”18,11 Ane nesave rukopisura ni ačhol kava stih."},{"book":"Matej","chapter":"18","verse":"12","text":"“So den gođi? Ako e manuše isi šel bakre thaj jekha hasarol, ni li ačhavol vov enjavardeš thaj enja po brego thaj džal te rodol kola so hasardili?"},{"book":"Matej","chapter":"18","verse":"13","text":"Thaj ako aračhol la, čače vaćarav tumenđe, vov pobut raduil pe kala jekha so arakhlja, nego okolenđe enjavardeš thaj enja so ni hasajle."},{"book":"Matej","chapter":"18","verse":"14","text":"Gijate ni manđol tumaro Dad ko nebo te hasarol jekhe tare kala cikne.”"},{"book":"Matej","chapter":"18","verse":"15","text":"“Ako ćerol greh ćiro phral, dža thaj ukori le kana sen korkore. Ako šunol tut, palem dobisadan ćire phrale."},{"book":"Matej","chapter":"18","verse":"16","text":"Ako ni šunol tut, le tusa vadži jekhe il dujen, ‘palo svedočanstvo duje il trine svedokurengo te dokažil pe svako optužba.’"},{"book":"Matej","chapter":"18","verse":"17","text":"A ako i len ni šunol, vaćar e khanđiraće. A ako odbil te šunol e khanđira, te avol tuće sar o bipačavno thaj carinco."},{"book":"Matej","chapter":"18","verse":"18","text":"Čače vaćarav tumenđe, sa so phanden ki phuv, ka avol phanglo ko nebo thaj sa so putren ki phuv, ka avol putardo ko nebo."},{"book":"Matej","chapter":"18","verse":"19","text":"Čače vaćarav tumenđe vadži, ako duj džene tumendar ki phuv katane molin pe thaj roden bilo so, ka dolen o Dad mingro savo si ko nebo."},{"book":"Matej","chapter":"18","verse":"20","text":"Golese kaj si duj il trin ćidime ane mingro alav, me sem gothe maškar lende.”"},{"book":"Matej","chapter":"18","verse":"21","text":"Tegani avilo o Petar pašo Isus thaj vaćarda: “Gospode! Ako mo phral grešil premal mande, kobor droma te oprostiv lese? Dži efta drom?”"},{"book":"Matej","chapter":"18","verse":"22","text":"O Isus lese vaćarda: “Ni vaćarav tuće samo efta, nego eftavardeš thaj efta droma.18,22 il efta droma po eftavardeš"},{"book":"Matej","chapter":"18","verse":"23","text":"Golese vaćarav kava, o Carstvo e neboso si sar caro savo manglja te ravnil po računo e manušencar save kandije le."},{"book":"Matej","chapter":"18","verse":"24","text":"Kana lija te đinol, ande angle leste manuše savo duguil lese deš milje kese zlatosa."},{"book":"Matej","chapter":"18","verse":"25","text":"Sar vov naštine te iril gola pare, o caro vaćarda te biknen le, lese romnja, lese čhaven thaj sa so sasa le, te bi poćinola o dugo."},{"book":"Matej","chapter":"18","verse":"26","text":"O manuš savo kandola le, pelo angle leste mujesa premali phuv thaj molisada le: ‘Ađućar man thaj sa ka poćinav tuće.’"},{"book":"Matej","chapter":"18","verse":"27","text":"E carose pelo žal, oprostisada lese o dugo thaj mukhlja le."},{"book":"Matej","chapter":"18","verse":"28","text":"A kana iklilo o manuš savo kandol, arakhlja pe amale, avere kandine, savo duguisada lese šel grošura. Dolda le, lija te tasavol le thaj vaćarda lese: ‘Iri so duguji manđe!’"},{"book":"Matej","chapter":"18","verse":"29","text":"Pelo leso amal, aver kandino, angle leste mujesa premali phuv thaj molisada le thaj vaćarda lese: ‘Ađućar man thaj ka poćinav tuće!’"},{"book":"Matej","chapter":"18","verse":"30","text":"A vov ni manglja te ađućarol le, inđarda le thaj čhudija le ano phanglipe sa dok ni ka poćinol o dugo."},{"book":"Matej","chapter":"18","verse":"31","text":"Kana kava dikhlje avera amala, avera kandine, uznemirisajle but. Đele thaj javisade e carose kava sa so dikhlje."},{"book":"Matej","chapter":"18","verse":"32","text":"Tegani o caro leso dija vika e kandine kase oprostisada o dugo thaj vaćarda lese: ‘Bilačheja kandineja! Sa o dugo me oprostisadem tuće, golese kaj molisadan ma."},{"book":"Matej","chapter":"18","verse":"33","text":"Na li trubujan i tu te smiluji tut ćire amalese, e kandinese, sar me so smilujisaljem tuće?’"},{"book":"Matej","chapter":"18","verse":"34","text":"O caro leso holajlo thaj dija le ke mučitelja sa dži kaj ni ka poćinol o dugo."},{"book":"Matej","chapter":"18","verse":"35","text":"Gija i mo Dad ko nebo ka ćerol tumencar, ako ni ka oprostin tumare phralese andare tumare ile.”"}]}