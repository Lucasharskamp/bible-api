{"data":[{"book":"2 K'orontos","chapter":"2","verse":"1","text":"Eshe iti tshiyanirawok'o gawat iti s'iilo it maants ando aanar twarawok'o k'ut'dek'niye tteshi."},{"book":"2 K'orontos","chapter":"2","verse":"2","text":"Dab iti tshiyaaniyalor ityere t shiyanitswotsiyere oko taan geneeúshituwo kone?"},{"book":"2 K'orontos","chapter":"2","verse":"3","text":"Mank'o itsh t guut'uwere itok twoor taan geneúsho boon geyit ashuwots taan boshiyanirawok'o geeyatniye, t geneúwo it únets geneúwo b́wottsok'o amanirwe."},{"book":"2 K'orontos","chapter":"2","verse":"4","text":"Shiyani eenonat nibi kic'on, ay aac'uwonowere wotdek'at itsh tguut' ayidek'at iti tshuntsok'o itdanetwok'owa etni bako iti shiyaaniyosha etaatniyaliye."},{"book":"2 K'orontos","chapter":"2","verse":"5","text":"Ash shiyanitso konwor fa'e wotiyal b́shiyaniyi taan b́woterawo b́ naando k'ees'iyo wot k'aya bako k'osh weeron ititse ayuwotsnoor shiyaanire."},{"book":"2 K'orontos","chapter":"2","verse":"6","text":"Han naari ashosh ititse ayuwots bíats boangshts fayo bísh bodfe."},{"book":"2 K'orontos","chapter":"2","verse":"7","text":"Mansha ashaan weeralon shiyaanotse b́kindrawok'o dab maniyere bísh orowa err bín it kup'iyo itsh geyife."},{"book":"2 K'orontos","chapter":"2","verse":"8","text":"Mank'owere bín it shuntsok'o aaniyi arikon it kiitsituwok'owo iti k'onirwe."},{"book":"2 K'orontos","chapter":"2","verse":"9","text":"Wosh ekeewnowere itsh tguut' fadeyar jam keewon aletswotsi it woto danoosha etaatniye."},{"book":"2 K'orontos","chapter":"2","verse":"10","text":"It bísh oorowe it eteet ashosh taawere oorowe etetuwe, bísh oorowe ti eteet naando b́beyalor taa Krstos shinatse oorowe tietet itsha erniye."},{"book":"2 K'orontos","chapter":"2","verse":"11","text":"Man t k'alirwere shed'ani gond fino nodantsotse shed'ano noon b́ darirawk'owa etaatniye."},{"book":"2 K'orontos","chapter":"2","verse":"12","text":"Maniyere hakon Krstos doo shishiyo daniyosh T'iro'ad maants ti amor doonzo fini fengsho taash k'eshree,"},{"book":"2 K'orontos","chapter":"2","verse":"13","text":"2:12-13 Wosh. 20:1  Ernmó t eshúwi Titoyi daatso t k'aztsotse t shayiro kash de'atse, mansh manoki krstiyaniwotsi jamiyat Mek'odoniyo maants ti ami."},{"book":"2 K'orontos","chapter":"2","verse":"14","text":"Ernmó jam aawo Krstos da'oon noon jishirwonat sheeng sháák' detsts shituwok'o Krstossh no detsts dano jam beyok nobetsitwok'o woshtso Izar Izewersh údo wotowe!"},{"book":"2 K'orontos","chapter":"2","verse":"15","text":"No kashitwotssh wotowa t'afitwotssh wotowa Krstosn Ik'osh sheeng sháák'o detsts it'anok'o noone."},{"book":"2 K'orontos","chapter":"2","verse":"16","text":"Ikosh k'iro maants jishit k'iri sháák' noone, k'oshosh kasho maants jishit kashi sháák' noone, beré finansh bodts wotituwo kone?"},{"book":"2 K'orontos","chapter":"2","verse":"17","text":"Noo Ik' aap'tso jaak k'ac' kemiru ayuwotsk'o noonaliye, ernmó Ik'oke wosheets kááw woshetswotsk'o wotar Krstosn Ik' shinatse keewituwone."}]}