{"data":[{"book":"गणना","chapter":"33","verse":"1","text":"यह उस यात्रा का वर्णन है, जो इस्राएलियों द्वारा मिस्र देश से निकलकर उनकी सेना के द्वारा मोशेह तथा अहरोन के नेतृत्व में की गई थी."},{"book":"गणना","chapter":"33","verse":"2","text":"याहवेह के आदेश पर मोशेह ने उनकी यात्रा के प्रारंभिक स्थानों का लेखा रखा था. ये यात्राएं उनके प्रारंभिक स्थानों के अनुसार लिख दी गई हैं:"},{"book":"गणना","chapter":"33","verse":"3","text":"उन्होंने पहले महीने की पन्द्रहवीं तारीख पर रामेसेस से अपनी यात्रा शुरू की. दूसरे दिन, फ़सह उत्सव के बाद इस्राएलियों ने सारे मिस्रवासियों के देखते-देखते बड़ी निडरता से कूच कर दिया."},{"book":"गणना","chapter":"33","verse":"4","text":"इस समय मिस्रवासी याहवेह द्वारा मारे गए अपने सारे पहलौंठों को मिट्टी देने में व्यस्त थे; याहवेह ने मिस्रवासियों के देवताओं पर भी दंड दिए थे."},{"book":"गणना","chapter":"33","verse":"5","text":"इसके बाद इस्राएलियों ने रामेसेस से यात्रा शुरू कर सुक्कोथ में अपने डेरे डाले."},{"book":"गणना","chapter":"33","verse":"6","text":"उन्होंने सुक्कोथ से यात्रा की और एथाम में डेरे डाले, यह स्थान निर्जन प्रदेश की सीमा से लगा हुआ है."},{"book":"गणना","chapter":"33","verse":"7","text":"उन्होंने एथाम से यात्रा शुरू की और पी-हाहीरोथ की दिशा में लौटे, जो बाल-जेफोन के सामने है. उन्होंने मिगदोल में डेरे डाले."},{"book":"गणना","chapter":"33","verse":"8","text":"उन्होंने पी-हाहीरोथ से यात्रा शुरू की और लाल सागर से होते हुए निर्जन प्रदेश में जा पहुंचे, और उन्होंने एथाम के निर्जन प्रदेश में तीन दिन की यात्रा की और माराह में डेरे डाल दिए."},{"book":"गणना","chapter":"33","verse":"9","text":"माराह से यात्रा शुरू कर वे एलिम पहुंचे. एलिम में बारह जल के सोते तथा सत्तर खजूर के पेड़ थे. उन्होंने वहीं डेरा डाल दिया."},{"book":"गणना","chapter":"33","verse":"10","text":"एलिम से यात्रा शुरू कर उन्होंने लाल सागर तट पर डेरे डाले."},{"book":"गणना","chapter":"33","verse":"11","text":"लाल सागर तट से यात्रा शुरू कर उन्होंने सिन के निर्जन प्रदेश में डेरे डाले."},{"book":"गणना","chapter":"33","verse":"12","text":"सिन के निर्जन प्रदेश से कूच कर उन्होंने दोफकाह में डेरे डाले."},{"book":"गणना","chapter":"33","verse":"13","text":"दोफकाह से यात्रा शुरू कर उन्होंने अलूष में डेरे डाले."},{"book":"गणना","chapter":"33","verse":"14","text":"अलूष से यात्रा शुरू कर उन्होंने रेफीदीम में डेरे डाले. यही वह स्थान था, जहां उनके लिए पीने का पानी उपलब्ध न था."},{"book":"गणना","chapter":"33","verse":"15","text":"उन्होंने रेफीदीम से यात्रा शुरू कर सीनायी के निर्जन प्रदेश में डेरे डाले."},{"book":"गणना","chapter":"33","verse":"16","text":"उन्होंने सीनायी के निर्जन प्रदेश से यात्रा शुरू की और किबरोथ-हत्ताआवह में डेरे डाले."},{"book":"गणना","chapter":"33","verse":"17","text":"उन्होंने किबरोथ-हत्ताआवह से यात्रा शुरू की और हाज़ोरौथ में डेरे डाले."},{"book":"गणना","chapter":"33","verse":"18","text":"उन्होंने हाज़ोरौथ से यात्रा शुरू की तथा रिथमाह में डेरे डाले."},{"book":"गणना","chapter":"33","verse":"19","text":"उन्होंने रिथमाह से यात्रा शुरू की और रिम्मोन-पेरेज़ में डेरे डाले."},{"book":"गणना","chapter":"33","verse":"20","text":"उन्होंने रिम्मोन-पेरेज़ से यात्रा शुरू की और लिबनाह में डेरे डाल दिए."},{"book":"गणना","chapter":"33","verse":"21","text":"लिबनाह से यात्रा शुरू कर उन्होंने रिस्साह पहुंचकर वहां डेरे डाल दिए."},{"book":"गणना","chapter":"33","verse":"22","text":"रिस्साह से यात्रा शुरू कर उन्होंने केहेलाथाह पहुंचकर डेरे डाल दिए."},{"book":"गणना","chapter":"33","verse":"23","text":"उन्होंने केहेलाथाह से कूच किया, यात्रा करते हुए शेफर पर्वत पहुंचकर वहां डेरे डाल दिए."},{"book":"गणना","chapter":"33","verse":"24","text":"शेफर पर्वत से यात्रा शुरू कर हारादाह पहुंचे, और वहां उन्होंने डेरे डाल दिए."},{"book":"गणना","chapter":"33","verse":"25","text":"उन्होंने हारादाह से यात्रा शुरू की, और मखेलौथ पहुंचकर डेरे डाल दिए."},{"book":"गणना","chapter":"33","verse":"26","text":"उन्होंने मखेलौथ से यात्रा शुरू की और ताहाथ पहुंचकर डेरे डाल दिए."},{"book":"गणना","chapter":"33","verse":"27","text":"उन्होंने ताहाथ से यात्रा शुरू की और तेराह पहुंचकर डेरे डाल दिए."},{"book":"गणना","chapter":"33","verse":"28","text":"उन्होंने तेराह से यात्रा शुरू की और मितखाह पहुंचकर डेरे डाल दिए."},{"book":"गणना","chapter":"33","verse":"29","text":"उन्होंने मितखाह से यात्रा शुरू की और हाषमोनाथ पहुंचकर डेरे डाल दिए."},{"book":"गणना","chapter":"33","verse":"30","text":"हाषमोनाथ से यात्रा शुरू कर वे मोसेराह पहुंचे, और वहां उन्होंने डेरे डाल दिए."},{"book":"गणना","chapter":"33","verse":"31","text":"मोसेराह से यात्रा शुरू कर उन्होंने बेने-जाआकन पहुंचकर डेरे डाल दिए."},{"book":"गणना","chapter":"33","verse":"32","text":"उन्होंने बेने-जाआकन से यात्रा शुरू कर होर-हग्गीदगाद पहुंचकर डेरे डाल दिए."},{"book":"गणना","chapter":"33","verse":"33","text":"उन्होंने होर-हग्गीदगाद से कूच कर योतबाथाह पहुंचकर डेरे डाल दिए."},{"book":"गणना","chapter":"33","verse":"34","text":"उन्होंने योतबाथाह से यात्रा शुरू की और आबरोनाह पहुंचकर डेरे डाल दिए."},{"book":"गणना","chapter":"33","verse":"35","text":"उन्होंने आबरोनाह से यात्रा शुरू की और एज़िओन-गेबेर में डेरे डाल दिए."},{"book":"गणना","chapter":"33","verse":"36","text":"उन्होंने एज़िओन-गेबेर से यात्रा शुरू की और ज़िन के निर्जन प्रदेश अर्थात् कादेश में पहुंचकर डेरे डाल दिए."},{"book":"गणना","chapter":"33","verse":"37","text":"उन्होंने कादेश से यात्रा शुरू की और होर पर्वत पहुंचकर वहां डेरे डाल दिए. यह स्थान एदोम की सीमा पर है."},{"book":"गणना","chapter":"33","verse":"38","text":"इसके बाद पुरोहित अहरोन याहवेह के आदेश पर होर पर्वत पर चढ़ गया और वहीं उसकी मृत्यु हो गई. यह इस्राएलियों के मिस्र देश से निकलने का चालीसवां वर्ष था. यह पांचवें महीने की पहली तारीख थी."},{"book":"गणना","chapter":"33","verse":"39","text":"अहरोन की आयु इस अवसर पर एक सौ तेईस वर्ष थी, जब होर पर्वत पर उसकी मृत्यु हुई."},{"book":"गणना","chapter":"33","verse":"40","text":"इसी समय कनान देश के नेगेव में कनानी राजा अराद को यह मालूम हो चुका था कि इस्राएली इस दिशा में आ रहे हैं."},{"book":"गणना","chapter":"33","verse":"41","text":"फिर उन्होंने होर पर्वत से प्रस्थान किया, और ज़ालमोनाह में डेरे डाल दिए."},{"book":"गणना","chapter":"33","verse":"42","text":"उन्होंने ज़ालमोनाह से यात्रा शुरू की और पुनोन में डेरे डाल दिए."},{"book":"गणना","chapter":"33","verse":"43","text":"उन्होंने पुनोन से यात्रा शुरू की और ओबोथ में डेरे डाल दिए."},{"book":"गणना","chapter":"33","verse":"44","text":"ओबोथ से यात्रा शुरू कर उन्होंने मोआब देश की सीमा पर स्थित स्थान इये-आबारिम पर डेरे डाल दिए."},{"book":"गणना","chapter":"33","verse":"45","text":"इय्यीम-आबारिम33:45 यानी इये-आबारिम से कूच कर उन्होंने दीबोन-गाद में डेरे डाले."},{"book":"गणना","chapter":"33","verse":"46","text":"दीबोन-गाद से यात्रा शुरू कर उन्होंने आलमोन-दिबलाथाइम में डेरे डाले."},{"book":"गणना","chapter":"33","verse":"47","text":"आलमोन-दिबलाथाइम से यात्रा शुरू कर उन्होंने नेबो के पास वाले अबारिम पर्वतों के पास डेरा डाला."},{"book":"गणना","chapter":"33","verse":"48","text":"अबारिम पर्वतों से कूच कर येरीख़ो के सामने मोआब में यरदन के मैदानों में डेरे डाल दिए."},{"book":"गणना","chapter":"33","verse":"49","text":"मोआब के मैदानों में उन्होंने यरदन तट पर डेरे डाले थे, जिसका फैलाव बेथ-यशिमोथ से लेकर आबेल-शित्तिम तक था."},{"book":"गणना","chapter":"33","verse":"50","text":"फिर याहवेह यरदन तट पर येरीख़ो के सामने मोआब के मैदानों में मोशेह के सामने आए और उनसे यह बातें की:"},{"book":"गणना","chapter":"33","verse":"51","text":"“इस्राएलियों पर यह स्पष्ट कर दो, ‘जब तुम यरदन पार कर कनान देश में प्रवेश करोगे,"},{"book":"गणना","chapter":"33","verse":"52","text":"तुम अपने सामने आए हर एक कनानवासी को खदेड़ दोगे, उनकी ढाली हुई सारी धातु की मूर्तियों को नष्ट कर दोगे तथा उनके सभी पूजा स्थलों को भी."},{"book":"गणना","chapter":"33","verse":"53","text":"तुम इस देश को अधिकार में करके इसमें बस जाओगे; क्योंकि यह देश मैंने तुम्हें अधिकार करने के लक्ष्य से दिया है."},{"book":"गणना","chapter":"33","verse":"54","text":"तुम अपने-अपने परिवारों के अनुसार पासा फेंक देश को बांट लेना. बड़े गोत्र को भूमि का बड़ा भाग तथा छोटे को भूमि का छोटा भाग. पासा, जो भी दिखाए वही उसका अंश होगा. तुम्हारा उत्तराधिकार तुम्हारे पितरों के कुलों के अनुसार ही होगा."},{"book":"गणना","chapter":"33","verse":"55","text":"“ ‘किंतु यदि तुम उस देश के निवासियों को वहां से न खदेड़ोगे, तब तो वे, जो वहां रह जाएंगे, तुम्हारी आंखों की किरकिरी तथा तुम्हारे पंजरों में कीलों के समान साबित हो जाएंगे. तब उस देश में, जहां तुम बस जाओगे, वे ही तुम्हारे संकट का कारण साबित होंगे."},{"book":"गणना","chapter":"33","verse":"56","text":"जो कुछ मैंने उनके साथ करने का वचन किया है, मैं वही सब तुम्हारे साथ करूंगा.’ ”"}]}