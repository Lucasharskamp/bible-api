{"data":[{"book":"Aposel","chapter":"2","verse":"1","text":"Ezɨ Pentikosɨn Dughiar Ekiam otozɨma, nɨghnɨzir gavgavim Iesusɨn itir darasi, me bar moghɨra uari akuvagha danganir vamɨran iti.(2:1) Pentikosɨn Dughiar Ekiam, an ziar igharazimra kara: Obaribar aghavir dughiar ekiam."},{"book":"Aposel","chapter":"2","verse":"2","text":"Ezɨma zuamɨra nɨgɨnir mam Godɨn Nguibamɨn ikeghava zaghira mati amɨnir gavgavim izi. Egha dɨpenir me apiaghav itim bar a gizɨvagha a noke."},{"book":"Aposel","chapter":"2","verse":"3","text":"Egha me garima bizir mam mati avir mɨzariaba bɨaghɨrava vaghvagha men dapanir siriabagh apiaghiri."},{"book":"Aposel","chapter":"2","verse":"4","text":"Ezɨ Godɨn Duam bar moghɨra me gizɨvaghava, gavgavim me ganɨga me gamima, me nguibar igharazibar akabav gei."},{"book":"Aposel","chapter":"2","verse":"5","text":"Ezɨ Judan gumazamizir Godɨn apengan itir maba, me uan nguazimɨn itir kantriba bar dar ikegha izegha datɨrɨghɨn Jerusalemɨn iti."},{"book":"Aposel","chapter":"2","verse":"6","text":"Egha me nɨgɨnir kam baregha iza bar uari akuvaghav ikiava, me vaghvagha orazima gumazamiziba men nguibabar akabav gei. Ezɨ kamaghɨn me osemegha okam nɨghnɨsi."},{"book":"Aposel","chapter":"2","verse":"7","text":"Egha me dɨgavir kuram gamighava azangsɨsi, “Gumazamizir mɨgeir kaba, me bar Galilin gumazamizibara!"},{"book":"Aposel","chapter":"2","verse":"8","text":"Ezɨma manmaghɨn amizima e vaghvagha me barazima me en nguibabar akabav gei?"},{"book":"Aposel","chapter":"2","verse":"9","text":"E marazi, Partian kantri ko Midian kantri ko Elamɨn kantribar ize. Ezɨ marazi Mesopotemian Distrighɨn izezir gumaziba. Ezɨ marazi Judian Distrigh ko Kapadosian Provins ko Pontusɨn Provins koma Esian Provinsɨn ize."},{"book":"Aposel","chapter":"2","verse":"10","text":"Ezɨ maba Frigian Distrigh ko Pampilian Provinsɨn ize. Ezɨ marazi Isipɨn kantri, ko Libian Distrighɨn aven itir danganim a nguibar ekiam Sairinin boroghɨra itiba ize. Ezɨ marazi Judan gumazir Romɨn nguibamɨn ikegha izeziba."},{"book":"Aposel","chapter":"2","verse":"11","text":"E bar moghɨra, Judaba ko Kantrin Igharazibar Gumaziba, me Judan arazibagh amuava dar gɨn ghua, egha me uaghan, mati en marasi. Ezɨma en marazi Kritian arighatɨzim koma Arebian Distrighɨn gumaziba, e vaghvagha me barazima me en nguibabar akabar God amizir bizir ekiabar gun mɨgei!”"},{"book":"Aposel","chapter":"2","verse":"12","text":"Egha Judan gumaziba dɨgavir kuram gamighava pura okam nɨghnɨghava uarir azangsɨsi, “Kar bizir tizim?”"},{"book":"Aposel","chapter":"2","verse":"13","text":"Ezɨma Judan gumazir maba dɨbovir akabar mɨgɨa ghaze, “Me wainɨn dɨpar avɨriba amegha ongani.”"},{"book":"Aposel","chapter":"2","verse":"14","text":"Ezɨ Pita 11 plan aposelba ko tughav ikia, egha a gumazamiziba pamtem kamaghɨn me mɨgei, “Ia Judaba koma Jerusalemɨn itir gumazamiziba, ia bar deraghvɨram na baragh. Kɨ bizir otozir kamɨn gun ia mɨkemeghtɨma, ia a gɨfogham."},{"book":"Aposel","chapter":"2","verse":"15","text":"Gumazir kaba wainɨn dɨpamɨn onganizir puvatɨ. Ia fo, kar 9 kloghɨn mɨzarazimra.(2:15) Judaba dughiar kamɨn mɨzaraghara dɨpar onganiba apir puvatɨ. Kamaghɨn Pita akar kam me mɨgei."},{"book":"Aposel","chapter":"2","verse":"16","text":"Bizir otozir kam, kar Godɨn akam inigha izir gumazim Joel fomɨra mɨkemezir moghɨn,"},{"book":"Aposel","chapter":"2","verse":"17","text":"‘God kamaghɨn mɨgɨa ghaze,"},{"book":"Aposel","chapter":"2","verse":"18","text":"Eghtɨ nan ingangarir gumazamiziba,"},{"book":"Aposel","chapter":"2","verse":"19","text":"Eghtɨ kɨ pɨn overiamɨn dɨgavir kuram gamir arazibar akakagh,"},{"book":"Aposel","chapter":"2","verse":"20","text":"Eghtɨma aruem mɨtarmeghtɨ, iakinim ghuzimɨn mɨn otogham."},{"book":"Aposel","chapter":"2","verse":"21","text":"Ezɨ Ekiamɨn ziamɨn deir darasi,"},{"book":"Aposel","chapter":"2","verse":"22","text":"“Israelɨn gumazamiziba, ia mɨgɨrɨgɨar kam baragh. Nasaretɨn Iesus, God ia baghava anemadagha gavgavim a ganɨngizɨma, ezɨma a ian aven ingangarir gavgavir ekiaba koma mirakelɨn gavgavibar ian tongɨn bizibagh amizɨma, da otivizɨma ia dar ganigha uari fo."},{"book":"Aposel","chapter":"2","verse":"23","text":"God uan ifongiamɨn gɨn ghua ia bagha fomɨra nɨghnɨzir mam gamigha, uan otarim isava ian agharim gatɨ. Ezɨma ia gumazir kurabar agharimɨn, ia a isava ter ighuvim gatɨghava a gafuzɨ, an areme."},{"book":"Aposel","chapter":"2","verse":"24","text":"Ovevem bar Iesusɨn suiraghan kogham. Kamaghɨn, God a gamizɨ a dɨkavigha ovevemɨn osɨmtɨzim ataki."},{"book":"Aposel","chapter":"2","verse":"25","text":"Devitɨn Ighiabar Akɨnafarim kamaghɨn mɨkeme,"},{"book":"Aposel","chapter":"2","verse":"26-27","text":"Ezɨma nɨ na ateghtɨma kɨ ariaghrezibar tongɨn mozimɨn aven ikian kogham."},{"book":"Aposel","chapter":"2","verse":"28","text":"Nɨ, ikɨrɨmɨrir aghuarim iniamin tuavim, a nan akagha gɨfa."},{"book":"Aposel","chapter":"2","verse":"29","text":"“Nan adarasi, kɨ guizbangɨra ia mɨgei, en ovavim Devit aremezɨma me anefa. Ezɨma an dagɨar mozim datɨrɨghɨn e ko ikia kati."},{"book":"Aposel","chapter":"2","verse":"30","text":"Egha, Devit a Godɨn akam inigha izir gumazir mam, egha a fo, God mɨgɨrɨgɨar gavgavim a ganiga ghaze, ‘Nɨn atrivir danganimɨn kɨ nɨn ovavitam afagham.’"},{"book":"Aposel","chapter":"2","verse":"31","text":"God gɨn damuamin bizim, Devit a gɨfo, a Gumazir God Uam E Iniasa Mɨsevezim, Krais, an aremegh ua dɨkavamin bizim mɨgei. Egha ghaze, God aneteghtɨma an ariaghrezibar tongɨn mozimɨn aven ikian kogham. Egh an nivafɨzim kurighan kogham.(2:31) Grighɨn akam me ghaze, “Krais”, an mɨngarim God Uam E Iniasa Mɨsevezir Gumazim."},{"book":"Aposel","chapter":"2","verse":"32","text":"Ezɨ gumazir kam Iesus, God a gamizɨma a ua dɨkafi. Ezɨ e uari uan damazibar an ganigha, egha mɨgei."},{"book":"Aposel","chapter":"2","verse":"33","text":"Ezɨma a ghuavanaga uan Afeziam Godɨn agharir guvim gaperaghav ikia a da pɨn gavgavim isi. Ezɨ an Afeziam a mɨkemezir moghɨn God uan Duam Iesus ganɨngi. Ezɨ datɨrɨghɨn ia oragha garir bizir kaba, Iesus uabɨ dagh ami."},{"book":"Aposel","chapter":"2","verse":"34","text":"Devit Iesusɨn mɨn Godɨn Nguibamɨn ghuzir puvatɨ. Egha a kamaghɨn mɨgei,"},{"book":"Aposel","chapter":"2","verse":"35","text":"Mamaghɨra ikɨtɨma kɨ nɨn apaniba dɨkabɨraghtɨ"},{"book":"Aposel","chapter":"2","verse":"36","text":"“Ezɨ kamaghɨn amizɨ, ia Israelba ia bar bizir kam gɨfo, ia mɨsuegha ter ighuvimɨn gurazir Iesusɨn kam, datɨrɨghɨn God a gamizɨ an Ekiamɨn oto, a Krais, God Uam E Iniasa Mɨsevezir Gumazim.”"},{"book":"Aposel","chapter":"2","verse":"37","text":"Egha gumazamiziba Pitan akam barasi, a men navibagh kuizɨ, me kamaghɨn Pita koma aposelɨn igharazibav gei, “En aveghbuaba, e manmaghɨn damuam?”"},{"book":"Aposel","chapter":"2","verse":"38","text":"Ezɨ Pita kamaghɨn me mɨgei, “Ia bar navibagh iragh Krais Iesusɨn ziamɨn rueghtɨ a ian arazir kuraba gɨn amangtɨ, God uan Duam ia danɨngam."},{"book":"Aposel","chapter":"2","verse":"39","text":"God fomɨra akam akɨrigha ghaze, a uan Duam ia danigam, ia koma, ian boriba koma, ian saghon itir darasi, me bar. God, en Ekiam, gumazamizir a men diaziba, a uan Duam me danɨngam.”"},{"book":"Aposel","chapter":"2","verse":"40","text":"Egha Pita mɨgɨrɨgɨar avɨribar me gamuava akar gavgavir maba sara me mɨkeme, “Ia uari uarir akuragh, eghtɨ God dughiar kamɨn gumazamizir kurar kabagh asɨghasɨghɨva uaghan ia gasɨgasɨghan kogham.”"},{"book":"Aposel","chapter":"2","verse":"41","text":"Ezɨma gumazamizir avɨriba an akam baregha a gifuegha, egha rue. Ezɨ dughiar kamnagh God ua 3,000ɨn gumazamizir maba ua me inizɨma me Kraisɨn adarazir aven ize."},{"book":"Aposel","chapter":"2","verse":"42","text":"Egha Kraisɨn adarasi me aposelbar mɨgɨrɨgɨaba baragha, bizibar uarir akurvagha, egha uari isava apava, God ko mɨkɨmasa bar ifonge.(2:42) Fofozir gumazir avɨriba kamaghɨn nɨghnɨsi, Faragha zuir Kraisɨn adarasi uari akuva egha uari koma api. Me amegha gɨvagha, me Iesusɨn nivafɨzim ko ghuzim gɨnɨghnɨgha bret ko wainɨn dɨpam api."},{"book":"Aposel","chapter":"2","verse":"43","text":"Ezɨ aposelba dɨgavir kuram gamir arazir avɨriba ko mirakelɨn avɨribagh ami. Kamaghɨn gumazir avɨriba dɨgavir kuram gami."},{"book":"Aposel","chapter":"2","verse":"44","text":"Eghava nɨghnɨzir gavgavim Iesusɨn itir darasi, navir vamɨra iti. Egha men bizir men itiba, me uarira akurvasi."},{"book":"Aposel","chapter":"2","verse":"45","text":"Egha me uan nguaziba ko biziba amaga dar dagɨaba isava egha dagheba otevezibar akurvasi."},{"book":"Aposel","chapter":"2","verse":"46","text":"Zurara dughiaba me Godɨn Dɨpenimɨn avɨzim uari akufi. Egha dɨpeniba roa vaghvagha dagh arua, uari isava apava, bar akongegha, men naviba bar dera."},{"book":"Aposel","chapter":"2","verse":"47","text":"Egha Godɨn ziam fema, ezɨ gumazir igharaziba bar me bagha bar akonge. Ezɨma Ekiam zurara dughiabar gumazamizir igiabar akurvaghavɨra iti. Kamaghɨn me bar avɨraseme."}]}