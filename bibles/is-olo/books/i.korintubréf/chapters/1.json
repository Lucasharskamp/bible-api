{"data":[{"book":"I. Korintubréf","chapter":"1","verse":"1","text":"Frá: Páli, sem Guð hefur kjörið sendiboða Jesú Krists, og bróður Sósþenesi."},{"book":"I. Korintubréf","chapter":"1","verse":"2","text":"Til: Kristinna manna í Korintu sem Guð hefur kallað sér til eignar og Jesús Kristur hefur helgað honum; og til: Allra kristinna manna, hvar sem þeir eru, þeirra sem ákalla nafn Jesú Krists, sem er Drottinn okkar allra."},{"book":"I. Korintubréf","chapter":"1","verse":"3","text":"Guð, faðir okkar, og Drottinn Jesús Kristur blessi ykkur og veiti frið í hug og hjarta."},{"book":"I. Korintubréf","chapter":"1","verse":"4","text":"Ég get ekki látið af að þakka Guði fyrir alla þá náð sem hann hefur gefið ykkur í Jesú Kristi."},{"book":"I. Korintubréf","chapter":"1","verse":"5","text":"Hann hefur auðgað allt líf ykkar, gert ykkur kleift að bera honum vitni og aukið ykkur skilning á sannleikanum."},{"book":"I. Korintubréf","chapter":"1","verse":"6","text":"Það sem ég sagði að Kristur gæti gert fyrir ykkur, hefur gerst!"},{"book":"I. Korintubréf","chapter":"1","verse":"7","text":"Nú njótið þið blessunar hans í ríkum mæli og skortir enga náðargjöf meðan þið bíðið endurkomu Drottins Jesú Krists."},{"book":"I. Korintubréf","chapter":"1","verse":"8","text":"Og Guð mun gera ykkur staðföst svo að enginn geti ásakað ykkur á endurkomudegi hans."},{"book":"I. Korintubréf","chapter":"1","verse":"9","text":"Guð, sem kallaði ykkur til samfélags við son sinn, Jesú Krist, Drottin okkar, mun standa við allt sem hann hefur lofað ykkur – hann er vissulega trúfastur."},{"book":"I. Korintubréf","chapter":"1","verse":"10","text":"En, kæru vinir, ég bið ykkur í nafni Drottins Jesú Krists. Hættið þessum deilum ykkar í milli en gætið þess að lifa í sátt og samlyndi, svo að ekki sé klofningur í söfnuðinum. Ég grátbið ykkur: Verið einhuga – sameinuð í hugsun og verki."},{"book":"I. Korintubréf","chapter":"1","verse":"11","text":"Nokkrir þeirra sem búa heima hjá Klóe hafa sagt mér frá rifrildi ykkar og deilum, kæru vinir."},{"book":"I. Korintubréf","chapter":"1","verse":"12","text":"Sum ykkar segja: „Ég fylgi Páli!“ Aðrir segjast fylgja Apollós eða Pétri, og enn aðrir Kristi."},{"book":"I. Korintubréf","chapter":"1","verse":"13","text":"Þannig hafið þið í reynd skipt Kristi í marga hluta!"},{"book":"I. Korintubréf","chapter":"1","verse":"14","text":"Ég er mjög feginn því að ég skuli ekki hafa skírt neitt ykkar, nema þá Krispus og Gajus,"},{"book":"I. Korintubréf","chapter":"1","verse":"15","text":"því annars gæti einhver haldið að ég hafi verið að stofna nýjan söfnuð, „Pálssöfnuðinn!“"},{"book":"I. Korintubréf","chapter":"1","verse":"16","text":"Jú, reyndar skírði ég líka fjölskyldu Stefanasar, en ekki man ég til að hafa skírt fleiri."},{"book":"I. Korintubréf","chapter":"1","verse":"17","text":"Því að Kristur sendi mig ekki til að skíra, heldur til að flytja gleðiboðskapinn. Og predikun mín einkennist ekki af skrúðmælgi eða háfleygum orðum, því að þá ætti ég á hættu að draga úr þeim mikla mætti sem boðskapurinn um krossdauða Krists býr yfir."},{"book":"I. Korintubréf","chapter":"1","verse":"18","text":"Mér er vel ljóst hve þeim sem glatast finnst heimskulegt að heyra að Jesús Kristur hafi dáið til að frelsa þá. En við, sem frelsumst, fáum að reyna að þessi boðskapur er sjálfur kraftur Guðs."},{"book":"I. Korintubréf","chapter":"1","verse":"19","text":"Því Guðs orð segir: „Ég mun gera að engu allar mannlegar tilraunir til að frelsast; hversu skynsamlegar sem þær virðast vera, og láta mig engu varða bestu hugmyndir manna, jafnvel þær snilldarlegustu.“"},{"book":"I. Korintubréf","chapter":"1","verse":"20","text":"Og hvað um þessa spekinga, þessa lærðu menn og snjöllu, sem vit hafa á öllu milli himins og jarðar? Guð hefur gert þá alla hlægilega og sýnt fram á að speki þeirra er tóm vitleysa."},{"book":"I. Korintubréf","chapter":"1","verse":"21","text":"Því að Guð kom því svo fyrir af visku sinni að menn gætu aldrei fundið hann með mannlegri snilli. Síðan greip hann sjálfur inn í og frelsaði alla þá sem trúðu boðskap hans, sem heimurinn telur heimskulegt þvaður."},{"book":"I. Korintubréf","chapter":"1","verse":"22","text":"Gyðingum finnst hann fávíslegur, því að þeir vilja tákn frá himni sem sönnun þess að það sem boðað er sé satt. Heiðingjum hins vegar finnst hann þvaður, af því að þeir trúa því einu sem er í samræmi við heimspeki þeirra og það sem þeir kalla skynsemi."},{"book":"I. Korintubréf","chapter":"1","verse":"23","text":"Svo þegar við boðum að Kristur hafi dáið til að frelsa mennina, þá hneykslast Gyðingar, en heiðingjarnir segja að slíkur boðskapur nái ekki nokkurri átt."},{"book":"I. Korintubréf","chapter":"1","verse":"24","text":"En Guð hefur opnað augu þeirra sem kallaðir eru til að frelsast, bæði Gyðinga og heiðingja, svo að nú sjá þeir að Kristur er kraftur Guðs, þeim til hjálpræðis. Kristur er sjálfur þungamiðja hinnar máttugu fyrirætlunar Guðs þeim til björgunar."},{"book":"I. Korintubréf","chapter":"1","verse":"25","text":"Þessi svokallaða „heimskulega fyrirætlun Guðs“ er mun skynsamlegri en gáfulegasta úrræði hinna mestu spekinga. Guð í vanmætti sínum – þegar Kristur dó á krossinum – er stórum máttugri en nokkur maður."},{"book":"I. Korintubréf","chapter":"1","verse":"26","text":"Takið eftir, vinir mínir, að fá ykkar sem fylgið Kristi eruð fræg, voldug eða rík."},{"book":"I. Korintubréf","chapter":"1","verse":"27","text":"Þess í stað hefur Guð af ásettu ráði kosið að nota það, sem heimurinn telur heimsku og fánýti, til að láta þá verða sér til minnkunar, sem heimurinn telur skynsama og mikla."},{"book":"I. Korintubréf","chapter":"1","verse":"28","text":"Hann hefur valið það, sem heimurinn fyrirlítur og metur einskis, og notar það til að gera að engu það sem heimurinn hrósar sér af,"},{"book":"I. Korintubréf","chapter":"1","verse":"29","text":"svo að enginn geti nokkurn tíma hreykt sér frammi fyrir Guði."},{"book":"I. Korintubréf","chapter":"1","verse":"30","text":"Það er Guði að þakka að þið eigið samfélag við Jesú Krist og í Jesú hafið þið öðlast þekkingu á Guði. En Jesús gerði meira en það, hann hefur líka réttlætt ykkur, helgað og leyst ykkur frá afleiðingum syndafallsins."},{"book":"I. Korintubréf","chapter":"1","verse":"31","text":"Ég tek því undir orð Biblíunnar: „Vilji einhver hrósa sér, þá hrósi hann sér aðeins af því sem Guð hefur gert.“"}]}