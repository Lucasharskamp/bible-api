{"data":[{"book":"Kɛwanle","chapter":"23","verse":"1","text":"Pɔli yi kitisa yamaan mato kati, a naxa, “Ngaxakedenne, n feen naxanye ligaxi Ala yɛɛ xɔri han to, n mi n yɛtɛ yalagima ne ra.”"},{"book":"Kɛwanle","chapter":"23","verse":"2","text":"Muxun naxanye yi tixi Pɔli fɛma, Saraxarali Kuntigi Singena Ananiyasi yi ne yamari, a e xa Pɔli dɛɛn garin."},{"book":"Kɛwanle","chapter":"23","verse":"3","text":"Pɔli yi a fala a xa, a naxa, “Ala i fan bɔnbɔma nɛn, i tan naxan luxi alo banxin naxan fari mafixa, koni a kuiin lɔxi. I dɔxi n makitideni sariyan xɔn. Koni i tan sariyan kalama amasɔtɔ i bata yamarin fi, a e xa n bɔnbɔ!”"},{"book":"Kɛwanle","chapter":"23","verse":"4","text":"Muxun naxanye yi Pɔli fɛma, ne yi a fala a xa, e naxa, “I Alaa Saraxarali Kuntigi Singen nan konbima na ra.”"},{"book":"Kɛwanle","chapter":"23","verse":"5","text":"Pɔli yi a yabi, a naxa, “Ngaxakedenne, n mi yi a kolon a Saraxarali Kuntigi Singen nan a ra. Amasɔtɔ a sɛbɛxi Kitabun kui, a naxa, ‘I nama fala ɲaxin ti i ya yamaan mangan ma.’23.5 Xɔrɔyaan 22.27 ”"},{"book":"Kɛwanle","chapter":"23","verse":"6","text":"Pɔli yi a kolon, a Saduse muxune nun Farisi muxune nan yi na yamaan na. A yi keli, a yi a fala a xuini texin na kitisa yamaan tagi, a naxa, “Ngaxakedenne, Farisi muxun nan n na. N fafe fan Farisi muxun na a ra. E n makitima bayo n laxi a ra a faxa muxune kelima nɛn sayani!”"},{"book":"Kɛwanle","chapter":"23","verse":"7","text":"A na falaxina, Saduse muxune nun Farisi muxune yi fɔlɔ e bode matandɛ, yamaan yi taxun."},{"book":"Kɛwanle","chapter":"23","verse":"8","text":"Saduse muxune yi a falama, e naxa, a muxune mi kelima sayani, e mɔn naxa, a malekane mi na hanma sɛnbɛ totarene. Koni Farisi muxune tan yi laxi ne birin na."},{"book":"Kɛwanle","chapter":"23","verse":"9","text":"Nanara, sɔnxɔ sɔnxɔ gbeen yi keli. Awa, sariya karamɔxɔna ndee yi keli Farisi muxune yɛ, e ti, e matandin ti kati! E naxa, “Nxu mi fe ɲaxi yo toxi xɛmɛni ito a fe yi. Yanyina nde, sɛnbɛ totarena nde hanma malekan falan ti a xa nɛn yati!”"},{"book":"Kɛwanle","chapter":"23","verse":"10","text":"Matandin yi gbo ayi han sofa mangan yi gaxu, a e nama Pɔli yibɔ dungi dungin na. Nanara, a sofane yamari, a e xa sa Pɔli tongo yamaan tagi, e siga a ra yire makantanxini."},{"book":"Kɛwanle","chapter":"23","verse":"11","text":"Na kɔɛɛn na, Marigin yi mini Pɔli xa, a naxa, “I wɛkilɛ! I sereyaan bama n xa nɛn Romi taani alo i a liga Yerusalɛn taani kii naxan yi.”"},{"book":"Kɛwanle","chapter":"23","verse":"12","text":"Na xɔtɔn bode, Yahudiyane yi e malan e lan a ma, e yi e kɔlɔ, a e mi donseen donma, e mi igen minma fɔ e Pɔli faxa."},{"book":"Kɛwanle","chapter":"23","verse":"13","text":"Naxanye na feni tɔn, e dangu muxu tonge naanin na."},{"book":"Kɛwanle","chapter":"23","verse":"14","text":"Na xanbi ra, e siga saraxarali kuntigine nun fonne fɛma, e naxa, “Nxu bata nxu kɔlɔ, a nxu nama sese don fɔ nxu Pɔli faxa."},{"book":"Kɛwanle","chapter":"23","verse":"15","text":"Awa, nayi ɛ tan nun kitisa yamaan xa xɛraan nasiga Romi sofa mangan ma, a a xa Pɔli rafa ɛ ma alogo ɛ xa a fe fɛsɛfɛsɛ. Nxu yitɔnxi nxu xa a faxa benun a xa be li.”"},{"book":"Kɛwanle","chapter":"23","verse":"16","text":"Koni Pɔli magilɛna dii xɛmɛn na yanfan mɛxina, a yi siga yire makantanxini, a sa feni ito fala Pɔli xa."},{"book":"Kɛwanle","chapter":"23","verse":"17","text":"Na xanbi ra, Pɔli yi sofa kɛmɛn kuntigina nde xili, a yi a fala a xa, a naxa, “Banxulanni ito tongo, i siga a ra sofa mangan fɛma, a waxi falana nde ti feni a xa.”"},{"book":"Kɛwanle","chapter":"23","verse":"18","text":"A yi a tongo, a siga a ra sofa mangan fɛma, a yi a fala a xa, a naxa, “Pɔli naxan kasoon na, na nan n xilixi, a yi a fala n xa, a naxa, a n xa fa banxulanni ito ra i fɛma amasɔtɔ a waxi fena nde fala feni i xa.”"},{"book":"Kɛwanle","chapter":"23","verse":"19","text":"Sofa mangan yi banxulanna yii rasuxu, a siga a ra a danna, a sa a maxɔdin, a naxa, “I nanfe falama n xa?”"},{"book":"Kɛwanle","chapter":"23","verse":"20","text":"Banxulanna yi a fala a xa, a naxa, “Yahudiyane bata lan a ma a tila e xa i mafan, a i xa Pɔli rasiga kitisa yamaan ma alogo e xa a fe fɛsɛfɛsɛ."},{"book":"Kɛwanle","chapter":"23","verse":"21","text":"Koni i nama i tuli mati ne ra amasɔtɔ e dangu muxu tonge naanin na naxanye luxunxi Pɔli yɛɛ ra. E birin bata e kɔlɔ, a e nama sese don, e nama e min, han e yi a faxa. E yitɔnxi na nan ma iki. E i ya yamarin nan tun legedenma.”"},{"book":"Kɛwanle","chapter":"23","verse":"22","text":"Sofa mangan yi a fala, a naxa, “I nama a fala muxu yo xa fa fala i bata na yɛba n xa.” A banxulanna yiba, a yi siga."},{"book":"Kɛwanle","chapter":"23","verse":"23","text":"Sofa mangan yi sofa kɛmɛn kuntigi firin xili, a naxa, “Ɛ sofa kɛmɛ firin tongo, e nun soo kan tonge solofere nun tanba kan kɛmɛ firin. Ɛ ne yitɔn, siga Sesariya taani to kɔɛɛn na dɛge waxatin na dangu."},{"book":"Kɛwanle","chapter":"23","verse":"24","text":"Ɛ fa soona ndee ra Pɔli tongo xinla ma, alogo a xa sa yamana kanna Felisi konna li bɔɲɛ xunbenli.”"},{"book":"Kɛwanle","chapter":"23","verse":"25","text":"Na xanbi ra, a kɛdin sɛbɛ, a naxa,"},{"book":"Kɛwanle","chapter":"23","verse":"26","text":"“N tan Kilɔdi Lisiyasa bata i tan Felisi yamana kan faɲin xɔntɔn."},{"book":"Kɛwanle","chapter":"23","verse":"27","text":"Yahudiyane xɛmɛni ito suxi, a yi luxi ndedi, e xa a faxa. N to a kolon a Romi dugurenna nan a ra, nxu nun n ma sofane yi siga, nxu sa a rakisi."},{"book":"Kɛwanle","chapter":"23","verse":"28","text":"E a kansunma feen naxan na, n yi waxi na kolon feni. Nanara, n siga a ra e kitisa yamaan fɛma."},{"book":"Kɛwanle","chapter":"23","verse":"29","text":"N yi a to, a e a kansunma e sariya kala feen nan na, koni a mi fe yo ligaxi, a faxɛ feen naxan ma hanma e a sɛ kasoon na feen naxan ma."},{"book":"Kɛwanle","chapter":"23","verse":"30","text":"Koni n to a mɛ a Yahudiyane bata yanfan so a ma, n yi a rasiga i ma keden na. N mɔn yi a kansun muxune yamari a e xa sa e mawuga i tan fɛma.”"},{"book":"Kɛwanle","chapter":"23","verse":"31","text":"Yamarin naxan fi sofane ma e yi na liga. E yi Pɔli tongo, e siga a ra Antipatiri taani."},{"book":"Kɛwanle","chapter":"23","verse":"32","text":"Na xɔtɔn bode sofaan naxanye siga e sanni, ne yi xɛtɛ yire makantanxini. Soo kanne yi Pɔli tongo."},{"book":"Kɛwanle","chapter":"23","verse":"33","text":"E yi siga Pɔli ra Sesariya taani, e yi a so yamana kanna yii, e kɛdin fan so a yii."},{"book":"Kɛwanle","chapter":"23","verse":"34","text":"Yamana kanna yi kɛdin xaran, a Pɔli maxɔdin a kelixi yamanan naxan yi. A a kolon waxatin naxan yi, a a kelixi Silisi yamanan nin,"},{"book":"Kɛwanle","chapter":"23","verse":"35","text":"a naxa, “I kansun muxune na be li waxatin naxan yi, n na n tuli matima nɛn i ya fe ra na waxatini.” Na xanbi ra, a yamarin fi a kantan muxune xa Pɔli mara yamana kan banxini."}]}