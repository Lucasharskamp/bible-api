{"data":[{"book":"ΠΡΟΣ ΚΟΛΟΣΣΑΕΙΣ","chapter":"1","verse":"1","text":"Παῦλος, ἀπόστολος Ἰησοῦ Χριστοῦ διὰ θελήματος Θεοῦ, καὶ Τιμόθεος ὁ ἀδελφός,"},{"book":"ΠΡΟΣ ΚΟΛΟΣΣΑΕΙΣ","chapter":"1","verse":"2","text":"τοῖς ἐν Κολασσαῖς ἁγίοις καὶ πιστοῖς ἀδελφοῖς ἐν Χριστῷ· χάρις ὑμῖν καὶ εἰρήνη ἀπὸ Θεοῦ πατρὸς ἡμῶν καὶ Κυρίου Ἰησοῦ Χριστοῦ."},{"book":"ΠΡΟΣ ΚΟΛΟΣΣΑΕΙΣ","chapter":"1","verse":"3","text":"Εὐχαριστοῦμεν τῷ Θεῷ καὶ πατρὶ τοῦ Κυρίου ἡμῶν Ἰησοῦ Χριστοῦ πάντοτε περὶ ὑμῶν προσευχόμενοι,"},{"book":"ΠΡΟΣ ΚΟΛΟΣΣΑΕΙΣ","chapter":"1","verse":"4","text":"ἀκούσαντες τὴν πίστιν ὑμῶν ἐν Χριστῷ Ἰησοῦ καὶ τὴν ἀγάπην τὴν εἰς πάντας τοὺς ἁγίους,"},{"book":"ΠΡΟΣ ΚΟΛΟΣΣΑΕΙΣ","chapter":"1","verse":"5","text":"διὰ τὴν ἐλπίδα τὴν ἀποκειμένην ὑμῖν ἐν τοῖς οὐρανοῖς, ἣν προηκούσατε ἐν τῷ λόγῳ τῆς ἀληθείας τοῦ εὐαγγελίου"},{"book":"ΠΡΟΣ ΚΟΛΟΣΣΑΕΙΣ","chapter":"1","verse":"6","text":"τοῦ παρόντος εἰς ὑμᾶς, καθὼς καὶ ἐν παντὶ τῷ κόσμῳ, καὶ ἔστι καρποφορούμενον καὶ αὐξανόμενον καθὼς καὶ ἐν ὑμῖν, ἀφ᾽ ἧς ἡμέρας ἠκούσατε καὶ ἐπέγνωτε τὴν χάριν τοῦ Θεοῦ ἐν ἀληθείᾳ,"},{"book":"ΠΡΟΣ ΚΟΛΟΣΣΑΕΙΣ","chapter":"1","verse":"7","text":"καθὼς καὶ ἐμάθετε ἀπὸ Ἐπαφρᾶ τοῦ ἀγαπητοῦ συνδούλου ἡμῶν, ὅς ἐστι πιστὸς ὑπὲρ ὑμῶν διάκονος τοῦ Χριστοῦ,"},{"book":"ΠΡΟΣ ΚΟΛΟΣΣΑΕΙΣ","chapter":"1","verse":"8","text":"ὁ καὶ δηλώσας ἡμῖν τὴν ὑμῶν ἀγάπην ἐν Πνεύματι."},{"book":"ΠΡΟΣ ΚΟΛΟΣΣΑΕΙΣ","chapter":"1","verse":"9","text":"Διὰ τοῦτο καὶ ἡμεῖς, ἀφ᾽ ἧς ἡμέρας ἠκούσαμεν, οὐ παυόμεθα ὑπὲρ ὑμῶν προσευχόμενοι καὶ αἰτούμενοι ἵνα πληρωθῆτε τὴν ἐπίγνωσιν τοῦ θελήματος αὐτοῦ ἐν πάσῃ σοφίᾳ καὶ συνέσει πνευματικῇ,"},{"book":"ΠΡΟΣ ΚΟΛΟΣΣΑΕΙΣ","chapter":"1","verse":"10","text":"περιπατῆσαι ὑμᾶς ἀξίως τοῦ Κυρίου εἰς πᾶσαν ἀρέσκειαν, ἐν παντὶ ἔργῳ ἀγαθῷ καρποφοροῦντες καὶ αὐξανόμενοι εἰς τὴν ἐπίγνωσιν τοῦ Θεοῦ,"},{"book":"ΠΡΟΣ ΚΟΛΟΣΣΑΕΙΣ","chapter":"1","verse":"11","text":"ἐν πάσῃ δυνάμει δυναμούμενοι κατὰ τὸ κράτος τῆς δόξης αὐτοῦ εἰς πᾶσαν ὑπομονὴν καὶ μακροθυμίαν,"},{"book":"ΠΡΟΣ ΚΟΛΟΣΣΑΕΙΣ","chapter":"1","verse":"12","text":"μετὰ χαρᾶς εὐχαριστοῦντες τῷ [Θεῷ καὶ] πατρὶ τῷ ἱκανώσαντι ἡμᾶς εἰς τὴν μερίδα τοῦ κλήρου τῶν ἁγίων ἐν τῷ φωτί,"},{"book":"ΠΡΟΣ ΚΟΛΟΣΣΑΕΙΣ","chapter":"1","verse":"13","text":"ὃς ἐρρύσατο ἡμᾶς ἐκ τῆς ἐξουσίας τοῦ σκότους καὶ μετέστησεν εἰς τὴν βασιλείαν τοῦ υἱοῦ τῆς ἀγάπης αὐτοῦ,"},{"book":"ΠΡΟΣ ΚΟΛΟΣΣΑΕΙΣ","chapter":"1","verse":"14","text":"ἐν ᾧ ἔχομεν τὴν ἀπολύτρωσιν, τὴν ἄφεσιν τῶν ἁμαρτιῶν·"},{"book":"ΠΡΟΣ ΚΟΛΟΣΣΑΕΙΣ","chapter":"1","verse":"15","text":"ὅς ἐστιν εἰκὼν τοῦ Θεοῦ τοῦ ἀοράτου, πρωτότοκος πάσης κτίσεως,"},{"book":"ΠΡΟΣ ΚΟΛΟΣΣΑΕΙΣ","chapter":"1","verse":"16","text":"ὅτι ἐν αὐτῷ ἐκτίσθη τὰ πάντα, τὰ ἐν τοῖς οὐρανοῖς καὶ τὰ ἐπὶ τῆς γῆς, τὰ ὁρατὰ καὶ τὰ ἀόρατα, εἴτε θρόνοι εἴτε κυριότητες εἴτε ἀρχαὶ εἴτε ἐξουσίαι· τὰ πάντα δι᾽ αὐτοῦ καὶ εἰς αὐτὸν ἔκτισται·"},{"book":"ΠΡΟΣ ΚΟΛΟΣΣΑΕΙΣ","chapter":"1","verse":"17","text":"καὶ αὐτός ἐστι πρὸ πάντων, καὶ τὰ πάντα ἐν αὐτῷ συνέστηκε,"},{"book":"ΠΡΟΣ ΚΟΛΟΣΣΑΕΙΣ","chapter":"1","verse":"18","text":"καὶ αὐτός ἐστιν ἡ κεφαλὴ τοῦ σώματος, τῆς ἐκκλησίας· ὅς ἐστιν ἀρχή, πρωτότοκος ἐκ τῶν νεκρῶν, ἵνα γένηται ἐν πᾶσιν αὐτὸς πρωτεύων,"},{"book":"ΠΡΟΣ ΚΟΛΟΣΣΑΕΙΣ","chapter":"1","verse":"19","text":"ὅτι ἐν αὐτῷ εὐδόκησε πᾶν τὸ πλήρωμα κατοικῆσαι"},{"book":"ΠΡΟΣ ΚΟΛΟΣΣΑΕΙΣ","chapter":"1","verse":"20","text":"καὶ δι᾽ αὐτοῦ ἀποκαταλλάξαι τὰ πάντα εἰς αὐτόν, εἰρηνοποιήσας διὰ τοῦ αἵματος τοῦ σταυροῦ αὐτοῦ, δι᾽ αὐτοῦ εἴτε τὰ ἐπὶ τῆς γῆς εἴτε τὰ ἐν τοῖς οὐρανοῖς."},{"book":"ΠΡΟΣ ΚΟΛΟΣΣΑΕΙΣ","chapter":"1","verse":"21","text":"καὶ ὑμᾶς ποτε ὄντας ἀπηλλοτριωμένους καὶ ἐχθροὺς τῇ διανοίᾳ ἐν τοῖς ἔργοις τοῖς πονηροῖς,"},{"book":"ΠΡΟΣ ΚΟΛΟΣΣΑΕΙΣ","chapter":"1","verse":"22","text":"νυνὶ δὲ ἀποκατήλλαξεν ἐν τῷ σώματι τῆς σαρκὸς αὐτοῦ διὰ τοῦ θανάτου, παραστῆσαι ὑμᾶς ἁγίους καὶ ἀμώμους καὶ ἀνεγκλήτους κατενώπιον αὐτοῦ,"},{"book":"ΠΡΟΣ ΚΟΛΟΣΣΑΕΙΣ","chapter":"1","verse":"23","text":"εἴ γε ἐπιμένετε τῇ πίστει τεθεμελιωμένοι καὶ ἑδραῖοι καὶ μὴ μετακινούμενοι ἀπὸ τῆς ἐλπίδος τοῦ εὐαγγελίου οὗ ἠκούσατε, τοῦ κηρυχθέντος ἐν πάσῃ τῇ κτίσει τῇ ὑπὸ τὸν οὐρανόν, οὗ ἐγενόμην ἐγὼ Παῦλος διάκονος."},{"book":"ΠΡΟΣ ΚΟΛΟΣΣΑΕΙΣ","chapter":"1","verse":"24","text":"Νῦν χαίρω ἐν τοῖς παθήμασί [μου] ὑπὲρ ὑμῶν καὶ ἀνταναπληρῶ τὰ ὑστερήματα τῶν θλίψεων τοῦ Χριστοῦ ἐν τῇ σαρκί μου ὑπὲρ τοῦ σώματος αὐτοῦ, ὅ ἐστιν ἡ ἐκκλησία,"},{"book":"ΠΡΟΣ ΚΟΛΟΣΣΑΕΙΣ","chapter":"1","verse":"25","text":"ἧς ἐγενόμην ἐγὼ διάκονος κατὰ τὴν οἰκονομίαν τοῦ Θεοῦ τὴν δοθεῖσάν μοι εἰς ὑμᾶς, πληρῶσαι τὸν λόγον τοῦ Θεοῦ,"},{"book":"ΠΡΟΣ ΚΟΛΟΣΣΑΕΙΣ","chapter":"1","verse":"26","text":"τὸ μυστήριον τὸ ἀποκεκρυμμένον ἀπὸ τῶν αἰώνων καὶ ἀπὸ τῶν γενεῶν, νυνὶ δὲ ἐφανερώθη τοῖς ἁγίοις αὐτοῦ,"},{"book":"ΠΡΟΣ ΚΟΛΟΣΣΑΕΙΣ","chapter":"1","verse":"27","text":"οἷς ἠθέλησεν ὁ Θεὸς γνωρίσαι τίς ὁ πλοῦτος τῆς δόξης τοῦ μυστηρίου τούτου ἐν τοῖς ἔθνεσιν, ὅς ἐστι Χριστὸς ἐν ὑμῖν, ἡ ἐλπὶς τῆς δόξης·"},{"book":"ΠΡΟΣ ΚΟΛΟΣΣΑΕΙΣ","chapter":"1","verse":"28","text":"ὃν ἡμεῖς καταγγέλλομεν νουθετοῦντες πάντα ἄνθρωπον καὶ διδάσκοντες πάντα ἄνθρωπον ἐν πάσῃ σοφίᾳ, ἵνα παραστήσωμεν πάντα ἄνθρωπον τέλειον ἐν Χριστῷ Ἰησοῦ·"},{"book":"ΠΡΟΣ ΚΟΛΟΣΣΑΕΙΣ","chapter":"1","verse":"29","text":"εἰς ὃ καὶ κοπιῶ ἀγωνιζόμενος κατὰ τὴν ἐνέργειαν αὐτοῦ τὴν ἐνεργουμένην ἐν ἐμοὶ ἐν δυνάμει."}]}