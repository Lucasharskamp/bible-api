{"data":[{"book":"2 Samweli","chapter":"8","verse":"1","text":"Ako kumwande, Daudi kawavamila Wafilisiti na kawahuma, na kaisola isi ya Mesegi Ama8:1 Mna ikitabu cha Mbuli za Umwaka wa ichanduso olonga Gati na vijiji vake. kulawa mmakono ga Wafilisiti."},{"book":"2 Samweli","chapter":"8","verse":"2","text":"Abaho kawahuma Wamoabu. Kawatambaliza hasi mumsafa na kawapima kwa luzabi. Kapima lwa ichanduso na lwa kabili, awo kawakoma, kapima lwa kadatu, kawaleka wagima. Avo Wamoabu wakala mmakono ga Daudi na wakala omgalila nhunza."},{"book":"2 Samweli","chapter":"8","verse":"3","text":"Vivija Daudi kamtowa Hadadezeli mndewa wa Soba mwanage Lehobu, kipindi viyacholile kuhabweza mmakono gake hanhu ha lwanda lwa Fulate."},{"book":"2 Samweli","chapter":"8","verse":"4","text":"Daudi kamboka mndewa ayo mituka ya kung'hondo elufu na magana saba na wakalizi otembela kwa magulu elufu ishilini. Daudi kawakanha migiha mmagulu iwafalasi wa kung'hondo, ila falasi gana kawaleka mbuli ya mituka."},{"book":"2 Samweli","chapter":"8","verse":"5","text":"Vivija Washami wa Damesiki viwezile kumtaza Hadadezeli mndewa wa Soba, Daudi kawatowa Washami elufu ishilini na mbili."},{"book":"2 Samweli","chapter":"8","verse":"6","text":"Abaho Daudi keka wakalizi kudibuga da Washami ako Damesiki, na Washami wakala wasang'hanaji wa Daudi na wakala omgwaa nhunza. Mndewa Imulungu kamgwaa mhumo Daudi kila hanhu hayacholile."},{"book":"2 Samweli","chapter":"8","verse":"7","text":"Daudi kazisola ngao za zahabu zikalile za iwakulu wa wakalizi wa Hadadezeli, na kazigala ako Yelusalemu."},{"book":"2 Samweli","chapter":"8","verse":"8","text":"Vivija kasola shaba ya kiguzi nyingi ng'hani kulawa mdibuga da Beta na Belotai gakalile mabuga ga Hadadezeli."},{"book":"2 Samweli","chapter":"8","verse":"9","text":"Tou mndewa wa Hamati viyahulike kamba Daudi kawatowa wakalizi wose wa Hadadezeli,"},{"book":"2 Samweli","chapter":"8","verse":"10","text":"kamtuma imwana Yolamu kwa mndewa Daudi, ili yamulamuse na kumgwaa nhogolwa mbuli ya mhumo yake kwa mndewa Hadadezeli, kwavija Hadadezeli kakala yaitowile miyanza mingi na Tou. Yolamu kamgalila Daudi nhunza za vinhu va shaba na zahabu na shaba ya kiguzi."},{"book":"2 Samweli","chapter":"8","verse":"11","text":"Vivija mndewa Daudi kavihunga vinhu avo mbuli ya Mndewa Imulungu, hamoja na ivinhu va shaba na zahabu yavibokile kwa iwanhu wa isi za wanhu yawahumile,"},{"book":"2 Samweli","chapter":"8","verse":"12","text":"isi azo zikala Edomu na Moabu na Waamoni na Wafilisiti na Waamaleki. Vivija kasola vinhu va mndewa Hadadezeli, mwanage Lehobu mndewa wa Soba."},{"book":"2 Samweli","chapter":"8","verse":"13","text":"Daudi kagendelela kujuwika, viyabwelile kumuhuma Hadadezeli, kawakoma Waedomu elufu kumi na nane ako Kudikonde da Mkele."},{"book":"2 Samweli","chapter":"8","verse":"14","text":"Daudi keka ng'hambi za wakalizi mwiisi yose ya Edomu, na Waedomu wose wakala wasang'hanaji wa Daudi. Mndewa Imulungu kakala komtenda Daudi yahume kokose kuyacholile."},{"book":"2 Samweli","chapter":"8","verse":"15","text":"Avo Daudi kawatawala Waizilaeli wose, na kawatagusa kwa haki iwanhu wose."},{"book":"2 Samweli","chapter":"8","verse":"16","text":"Yoabu mwanage mtwanzi yokemigwa Seluya kakala mkulu wa wakalizi. Yehoshafati mwanage Ahiludi kakala mwandikaji wa kumbukumbu."},{"book":"2 Samweli","chapter":"8","verse":"17","text":"Sadoki mwanage Ahitubu na Ahimeleki mwanage Abiatali wakala walava nhosa na Selaya kakala mwandikaji,"},{"book":"2 Samweli","chapter":"8","verse":"18","text":"na Benaya mwanage Yehoyada kakala kilongozi wa Wakeleti na Wapeleti. Wanage Daudi wakala walava nhosa."}]}