{"data":[{"book":"Matthew","chapter":"9","verse":"1","text":"Jisua rukuonga a chuonga, dîl râl rakânin a omna khopui tieng a kîr nôka,9:1 a omna khopui: Capernaum (see 4:13)"},{"book":"Matthew","chapter":"9","verse":"2","text":"mahan mi senkhat ngeiin phalkhatthi a jâlmun leh a kôm an hong rojôna. Jisua'n taksôn an dôntie hah a mua, phalkhatthipa kôm han, “Ka nâipasal rathanngam takin om roh! na nunsiengei ngâidam ani zoi,” a tia."},{"book":"Matthew","chapter":"9","verse":"3","text":"Hanchu Balam minchupu senkhat ngeiin an mulungrîlin, “Hi mi hin Pathien a rilsiet kêng!” an tia."},{"book":"Matthew","chapter":"9","verse":"4","text":"Jisua'n an mulungrîla an mindon ngei hah a lei rieta, masikin an kôm han, “Ithomo ma anga neinun saloi hah nin mulungrîla nin mindon?"},{"book":"Matthew","chapter":"9","verse":"5","text":"‘Nu nunsiengei ngâidam ani zoi,’ nônchu, ‘Inthoi inla, lôn ta roh,’ ti hih kho hi mo a ti abai uol?"},{"book":"Matthew","chapter":"9","verse":"6","text":"Miriem Nâipasal hih pilchunga nunsiengei ngâidam theina rachamneina a dôn, ti nangni lei min mu rong” a tia. Masikin phalkhatthipa kôm han, “Inthoi inla, na jâlmun luok inla, ni ina se ta roh!” a tipea."},{"book":"Matthew","chapter":"9","verse":"7","text":"Ha mi hah ânthoia male a ina a se zoi."},{"book":"Matthew","chapter":"9","verse":"8","text":"Mipui ngei han maha an mûn chu, an chia, miriemngei kôma ma anga rachamneina pêkpu Pathien an minpâk zoi ani."},{"book":"Matthew","chapter":"9","verse":"9","text":"Jisua'n ha mun hah a mâka, a senân sum rusuongpu inkhat a riming Matthew an ti, a sukmuna ânsung lâitak a mua, a kôm, “Ni jûi roh,” a tipea."},{"book":"Matthew","chapter":"9","verse":"10","text":"Jisua hah Matthew ina bu a nêk lâitakin,9:10 Matthew ina; aninônchu ama sunga (ma hah, Jisua) in. sum rusuongpu tamtakngei le mitelloi ngei an honga, Jisua le a ruoisingei dosânga bu an nêkpui ngei sa zoi.9:10-11: Luk 15:1-2"},{"book":"Matthew","chapter":"9","verse":"11","text":"Pharisee senkhat ngeiin maha an mûn chu a ruoisingei kôm han, “Ithomo nangni minchupu'n hi anga mingei leh bu a nêka hi?” tiin an rekel ngeia."},{"book":"Matthew","chapter":"9","verse":"12","text":"Jisua'n an chong hah a lei rieta, an kôm han, “Mi dam ngeiin doctor nâng ngâi mak ngeia, mi damloi ngei vaiin kêng an nâng ngâi."},{"book":"Matthew","chapter":"9","verse":"13","text":"Pathien lekhabu'n: ‘Lungkhamna kêng ku nuom, inbôlna sa ngei nuom mu-ung,’ a ti hih, se ungla a omtie va riet roi. Midikngei ralam ranga juong ni mu-unga, midikloingei ralam ranga juong kêng ki ni,” 9:13: Mat 12:7; Hos 6:6 tiin a thuon ngeia."},{"book":"Matthew","chapter":"9","verse":"14","text":"Male, Baptispu John nûkjûi ngei Jisua kôm an honga, “Ithomo keini le Phariseengei hin bungêi kin tho bang ngâia, na ruoisingei rêkinte an ngêi tet ngâi loi?” tiin an rekela."},{"book":"Matthew","chapter":"9","verse":"15","text":"Jisua'n an kôm han, “Inneina sâknêk thona taka khuolmingei hah moipumapa an kôm aom sûngin an beimindong rangin nin mindon mini? Ni thei no ni! Hannirese, an kôm renga moipumapa an tuong pai pe nikhuo la tung ata, ma tikin chu bu la ngêi an tih."},{"book":"Matthew","chapter":"9","verse":"16","text":"“Tutên puon muruo hah puon thar hâr leh chitpho ngâi mak ngeia, puon thar hah inchirup ata, puon an ongna hah manêkin lien uol nôk atih."},{"book":"Matthew","chapter":"9","verse":"17","text":"Tutên uain thar savun ûm muruoa thun ngâi mak ngeia, thun ngân senla, uain thar han savun ûm hah mûtkhoi ata, uain le savun ûm hah mangnaboi chang atih. Manêkin chu uain thar chu savun ûm thara an thuna, an ruonin asa ngâi a tia.”"},{"book":"Matthew","chapter":"9","verse":"18","text":"Jisua'n hi chong hih a misîr lâitakin, Juda ruoipu inkhat a honga, a makunga, khûkinbilin a kôm han, “Ka nâinupang atûn renghan a thia; aniatachu hong inla, a chunga nu kut minngam inla, hong ring nôk a tih,” a tia."},{"book":"Matthew","chapter":"9","verse":"19","text":"Masikin Jisua ânthoia male a jûia, a ruoisingei khom ama leh an se sa."},{"book":"Matthew","chapter":"9","verse":"20","text":"Nuvengte inkhat kum sômleinik hulloia damloinu han Jisua nûka a honga male a puonmor a tôna."},{"book":"Matthew","chapter":"9","verse":"21","text":"Amanu nanâkin “A puon morte luo khom tôn inlang chu dam kelen ki tih,” a tia."},{"book":"Matthew","chapter":"9","verse":"22","text":"Jisua ânhei titira male amanu hah a mua, a kôm, “Ka nâinupang rathanngam takin om roh! na taksônna hih na dampuina ani,” a tia. Ha mit misim kongkâr han nuvengtenu hah a hong dam zoi."},{"book":"Matthew","chapter":"9","verse":"23","text":"Hanchu, Jisua hah ruoipu ina han a lûta. Berlem tum ngâi ngei le mithi-uop mipui kuorchok omngei hah ava mûn chu an kôm han,"},{"book":"Matthew","chapter":"9","verse":"24","text":"nin rêngin “Jôkpai roi! Nupangte hih athi nimaka, a in kêng!” a tia. Hanchu anni han ama hah an munuisana."},{"book":"Matthew","chapter":"9","verse":"25","text":"Hannirese, mipui ngei an notpai ngei suole harenghan, Jisua hah nupangte omna khâltana han a lûta a kut a sûr pea nupangte hah a hon thoi zoi."},{"book":"Matthew","chapter":"9","verse":"26","text":"Ma roi hah ma ram pumpuia han ânthang zit zoi."},{"book":"Matthew","chapter":"9","verse":"27","text":"Jisua'n ma mun hah a mâka, ava sên chu mitcho inikin an jûia, “David Nâipasal, inrieng mi mu roh!” tiin ân in-ieka."},{"book":"Matthew","chapter":"9","verse":"28","text":"Jisua insûnga a lûtin chu, mitcho inik ngei hah a kôm an honga, male Jisua'n an kôm, “Nangni mindam thei ki tih, ti nin iem mo?” tiin a rekel ngeia."},{"book":"Matthew","chapter":"9","verse":"29","text":"Male Jisua'n an mitngei a tôna, an kôm, “Nin iem anghan nin chunga tung rese!” a tia."},{"book":"Matthew","chapter":"9","verse":"30","text":"Hanchu an mit ahong vâr pe ngei zoi. Jisua'n, “Mahi tute kôm ril no roi!” tiin chong a be ngei sabaka."},{"book":"Matthew","chapter":"9","verse":"31","text":"Hannirese, anni ngei hah an sea, ma ram pumpuia han Jisua chungroi hah an va mazarzit zoi ani."},{"book":"Matthew","chapter":"9","verse":"32","text":"Ha mingei hah an mâkin chu, mi senkhat ramkhori sûr chong theiloi inkhat Jisua kôm an hong tuonga."},{"book":"Matthew","chapter":"9","verse":"33","text":"Aniatachu ramkhori hah notpai ani suole, harenghan ma miriem hah a hong chong thei zoia, mi murdi'n an kamâm sabak zoi. “Israelngei lâia hima anga mi reng hih la mu ngâi mak me!” an tia."},{"book":"Matthew","chapter":"9","verse":"34","text":"Aniatachu Phariseengeiin chu, “Ramkhoringei an ulientakpa'n kêng Jisua hih ramkhori rujûl theina ranak a pêk ani hi,”9:34: Mat 10:5; 12:24; Mk 3:22; Luk 11:15 an tia."},{"book":"Matthew","chapter":"9","verse":"35","text":"Jisua'n khopuingei le khuo chîn ngeia a chai titira. Synagog inngeia a minchua, Rêngram Thurchi Sa a misîra, damloi murdi le natna jât tamtakngei a mindama.9:35: Mat 4:23; Mk 1:39; Luk 4:44"},{"book":"Matthew","chapter":"9","verse":"36","text":"9:36: Tel 27:17; 1 Rêng 22:17; 2 Rich 18:16; Ezek 34:5; Mk 6:34 Mipui ngei hah a mûn chu, a mulungrîla anni ngei inriengmunân a sipa, belringei ahôlpu boi angin, kângdoiin le san rang boiin an om anni sikin."},{"book":"Matthew","chapter":"9","verse":"37","text":"Masikin a ruoisingei kôm han, “Bu ât rang chu atam sabaka, aniatachu, a mintûp ranga sinthopungei chu tômte an ni.9:37-38: Luk 10:2"},{"book":"Matthew","chapter":"9","verse":"38","text":"Masikin a bu ât ranga sinthopu ngei a juongtîrna rangin bu pumapa kôm han chubai tho roi,” a ti."}]}