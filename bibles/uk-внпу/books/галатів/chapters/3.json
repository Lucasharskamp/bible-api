{"data":[{"book":"Галатів","chapter":"3","verse":"1","text":"О нерозумні галати! Хто зачарував вас, щоб ви не корилися істині? Адже перед вашими очима був зображений розіп’ятий Ісус Христос."},{"book":"Галатів","chapter":"3","verse":"2","text":"Я хотів би дізнатися від вас лише одне: ви прийняли Духа через діла Закону чи через віру в те, що почули?"},{"book":"Галатів","chapter":"3","verse":"3","text":"Невже ви такі нерозумні, що, почавши Духом, зараз закінчуєте тілом3:3 Або: людськими зусиллями.?"},{"book":"Галатів","chapter":"3","verse":"4","text":"Невже ви даремно стільки страждали? Не може бути, щоб усе це було даремно!"},{"book":"Галатів","chapter":"3","verse":"5","text":"Хіба Той, Хто дарує вам Духа і творить серед вас чудеса, робить це тому, що ви дотримуєтеся Закону, чи тому, що ви повірили в те, що почули?"},{"book":"Галатів","chapter":"3","verse":"6","text":"Так само й «Авраам повірив Богові, і це було зараховано йому як праведність».3:6 Див. Бут. 15:6."},{"book":"Галатів","chapter":"3","verse":"7","text":"Зрозумійте, що ті, хто має віру, – це сини Авраама."},{"book":"Галатів","chapter":"3","verse":"8","text":"Писання, передбачивши, що Бог виправдає язичників вірою, заздалегідь проголосило Авраамові Добру Звістку: «Через тебе всі народи будуть благословенні».3:8 Див. Бут. 12:3; 18:18; 22:18."},{"book":"Галатів","chapter":"3","verse":"9","text":"Тож ті, хто вірить, благословляються разом з Авраамом, який повірив."},{"book":"Галатів","chapter":"3","verse":"10","text":"Бо всі, хто покладається на діла Закону, знаходяться під прокляттям, як написано: «Проклятий кожен, хто не дотримується всього, що написано в Книзі Закону».3:10 Див. Повт. 27:26."},{"book":"Галатів","chapter":"3","verse":"11","text":"Очевидно, що через Закон ніхто не виправданий перед Богом, оскільки «праведник житиме вірою»,3:11 Див. Ав. 2:4."},{"book":"Галатів","chapter":"3","verse":"12","text":"а Закон не ґрунтується на вірі; навпаки, він говорить: «Хто виконуватиме його настанови, буде жити ними».3:12 Див. Лев. 18:5."},{"book":"Галатів","chapter":"3","verse":"13","text":"Христос викупив нас від прокляття Закону, ставши за нас прокляттям, бо написано: «Проклятий кожен, хто повішений на дереві».3:13 Див. Повт. 21:23."},{"book":"Галатів","chapter":"3","verse":"14","text":"Він викупив нас, щоб благословення, дане Авраамові, прийшло до язичників через Ісуса Христа й щоб через віру ми отримали обітницю Духа."},{"book":"Галатів","chapter":"3","verse":"15","text":"Брати, я говорю по-людському: навіть затверджений людьми заповіт ніхто не скасовує й не вносить у нього доповнень."},{"book":"Галатів","chapter":"3","verse":"16","text":"Ці ж обітниці були дані Авраамові та його нащадку. Писання не говорить «нащадкам», як про багатьох, а «нащадку», як про одного,3:16 Див. Бут. 12:7; 13:15; 24:7. а Ним є Христос."},{"book":"Галатів","chapter":"3","verse":"17","text":"Я кажу, що Закон, даний через чотириста тридцять років, не скасовує заповіту, встановленого раніше Богом, і не усуває обітниці."},{"book":"Галатів","chapter":"3","verse":"18","text":"Бо якщо спадщина від Закону, то вже не за обітницею, але Бог дав її Авраамові через обітницю."},{"book":"Галатів","chapter":"3","verse":"19","text":"Для чого тоді Закон? Він був доданий, щоб виявити провини, доки не прийде Нащадок, Якому була дана обітниця. Закон був даний через ангелів рукою посередника."},{"book":"Галатів","chapter":"3","verse":"20","text":"Посередник не потрібен там, де тільки одна сторона, а Бог один."},{"book":"Галатів","chapter":"3","verse":"21","text":"Тож невже Закон суперечить обітницям Божим? Зовсім ні! Бо якби був даний Закон, який міг би дарувати життя, то праведність була б від Закону."},{"book":"Галатів","chapter":"3","verse":"22","text":"Але Писання замкнуло все під гріхом, щоб обітниця через віру в Ісуса Христа3:22 Або: вірність Ісуса Христа. була дана тим, хто вірить."},{"book":"Галатів","chapter":"3","verse":"23","text":"До приходу віри ми перебували під вартою Закону, замкнені доти, доки не об’явиться віра."},{"book":"Галатів","chapter":"3","verse":"24","text":"Отже, Закон був нашим опікуном, поки не прийшов Христос, щоб ми були виправдані вірою."},{"book":"Галатів","chapter":"3","verse":"25","text":"Коли ж прийшла віра, ми вже не під наглядом опікуна."},{"book":"Галатів","chapter":"3","verse":"26","text":"Тож через віру в Ісуса Христа ви всі діти Божі,"},{"book":"Галатів","chapter":"3","verse":"27","text":"бо всі, хто був охрещений у Христі, одяглися в Христа."},{"book":"Галатів","chapter":"3","verse":"28","text":"Нема більше ні юдея, ні язичника, ні раба, ні вільного, ні чоловіка, ні жінки, бо ви всі – одне в Христі Ісусі."},{"book":"Галатів","chapter":"3","verse":"29","text":"Якщо ви належите Христу, то ви нащадки Авраама й, згідно з обітницею, – спадкоємці."}]}