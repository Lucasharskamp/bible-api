{"data":[{"book":"Yohani","chapter":"7","verse":"1","text":"Pambeli Yesu ayendili Galilaya, pafumila Yudeya nongwa Vayawudi vadayilili kumuwulagha."},{"book":"Yohani","chapter":"7","verse":"2","text":"Lihungu lya Vayawudi lya fidimililu lyaveli pabehi,"},{"book":"Yohani","chapter":"7","verse":"3","text":"ponopa valongu vaki vamuwombela, “Uwuki apa yendi Yudeya, ili vandundami vaku vakaloli mihilu yiwugola aku."},{"book":"Yohani","chapter":"7","verse":"4","text":"Kwahela mundu yadayila kumanyika na vandu ayifisi. Topi kwanongwa ukugola findu ngimu afi, wuyilangushi kwa vandu vosi vakuwoni.”"},{"book":"Yohani","chapter":"7","verse":"5","text":"Nongwa hata valongu mundu vamjumila ha."},{"book":"Yohani","chapter":"7","verse":"6","text":"Yesu kavawombela, “Chipindi changu chifika ha, lakini chipindi chiva jola."},{"book":"Yohani","chapter":"7","verse":"7","text":"Vandu va mlima vaweshi ha kuvanyekwa yumwi, lakini vakunyekwa nenga kwanongwa nguvatovilela findu fya wafu fivagola."},{"book":"Yohani","chapter":"7","verse":"8","text":"Yumwi muyendi kulihungu, nenga nguyenda ha kwanongwa chipindi changu chikali hela kufika.”"},{"book":"Yohani","chapter":"7","verse":"9","text":"Pavawombilili kala naha, kayikala Galilaya."},{"book":"Yohani","chapter":"7","verse":"10","text":"Valongu mundu pavayendili kala kula kulihungu, Yesu ayendili kula kulihungu wuwowu, lakini ayendili kwa chifisu ngajila kuyilangusha lipala hela."},{"book":"Yohani","chapter":"7","verse":"11","text":"Kula kulihungu Vakomi va Vayawudi vakamsakeyi pavayidasha, “Kava koti yula?”"},{"book":"Yohani","chapter":"7","verse":"12","text":"Mulipinga lila kwavelili na lupwepu lukomi lwa mweni. Vamu vawomba, “Mweni mundu mnofu.” Vamu vayangula, “Ng'odu, akuvayaghamisha vandu.”"},{"book":"Yohani","chapter":"7","verse":"13","text":"Lakini kwahela hata mundu yumu yamuwombilili pawelu, kwanongwa vayipwelishili vakomi va Vayawudi."},{"book":"Yohani","chapter":"7","verse":"14","text":"Pambeli pagati ya lihungu lila, Yesu kayingila Munyumba ya Chapanga, kakanda kuwula."},{"book":"Yohani","chapter":"7","verse":"15","text":"Topi vakomi va Vayawudi vajuluvala kunu pavadeta, “Mundu ayu kapata koti luhunja ngajila kuwuliwa kuchuli?”"},{"book":"Yohani","chapter":"7","verse":"16","text":"Yesu kavayangula, “Mawuli vawula va nenga ha, ila va yula yanayishili."},{"book":"Yohani","chapter":"7","verse":"17","text":"Leki mundu padayila kugola fila fyadayila Chapanga, damanyi mawuli vangu vakufuma kwa Chapanga awu ngudeta kwa uwesu wangu ndimweni."},{"book":"Yohani","chapter":"7","verse":"18","text":"Mundu yadeta kwa uwesu waki mweni akusaka ukomi waki mweni. Lakini yula yasaka lujumu lwa yula yamulayishili, ayu ndi muna unakaka na kavahela udesi wowosi."},{"book":"Yohani","chapter":"7","verse":"19","text":"Musa avagayilili ng'odu Malawu? Hata naha kwahela hata yumu gati ya yumwi yavakamula Malawu. Ponopa chimudayilila kung'ulaghila chindu liki?”"},{"book":"Yohani","chapter":"7","verse":"20","text":"Pala vandu vamyangula, “Kuna chinyamkela yuwi! Ghani yadayila kukuwulaya?”"},{"book":"Yohani","chapter":"7","verse":"21","text":"Yesu kavawombela, “Kuna muhilu wumu wugolili wuvagolili mwikang'aniki vosi yumwi."},{"book":"Yohani","chapter":"7","verse":"22","text":"Yumwi mukudumula jandu hata Lijuva lya kupumulila nongwa Musa avalayililili kwingila jandu nakaka dayivi kwa Musa ha, ila kwa vambuyi venu."},{"book":"Yohani","chapter":"7","verse":"23","text":"Topi, leki mukuwesha kuvayingisha jandu vandu hata Lijuva lya Kupumulila, ili mukotoo kuvaleka Malawu va Chapanga vamupili Musa, nongwa liki mukungalalila kwa kumulowola mundu mulijuva lya Kupumulila?"},{"book":"Yohani","chapter":"7","verse":"24","text":"Mukotoo kuhigha milandu panji hela, ila muhighi kwa unakaka.”"},{"book":"Yohani","chapter":"7","verse":"25","text":"Vandu vamu va Yelusalemu vawomba, “Ayu mundu yula yivamsaka vamuwulayi nda?"},{"book":"Yohani","chapter":"7","verse":"26","text":"Mumloli ponopa akudeta pawelu hela, wala vakumuwombela chindu ha! Awu pamongapa vakomi naveni vamanya nakaka kucha ayu ndi Kilistu."},{"book":"Yohani","chapter":"7","verse":"27","text":"Lakini tumanya mahali mundu ayu pafuma. Kilistu payisa kwahela mundu damanyi mahali kwafumili.”"},{"book":"Yohani","chapter":"7","verse":"28","text":"Topi Yesu pawuleyi Munyumba ya Chapanga adetili naha kwa lishu likomi, “Yina yumwi mukuyijuma kucha mumanya na pafumili. Nyisa kwa liwovi lyangu nimweni ha, lakini yanayishili muna unakaka. Yumwi mumumanya ha,"},{"book":"Yohani","chapter":"7","verse":"29","text":"Lakini nenga ndimumanya kwanongwa ndafumili kwa mweni na mweni ndi yanayishili.”"},{"book":"Yohani","chapter":"7","verse":"30","text":"Topi vamusakili vamukamuli, lakini kwahela mundu yamukamulili kwanongwa chipindi chaki chafikili ha."},{"book":"Yohani","chapter":"7","verse":"31","text":"Vandu vatangalili mulipinga lila vamujumilili mweni, pavadeta, “Kilistu payisa dagoli filangushilu fitangalili munu pitu mundu ayu?”"},{"book":"Yohani","chapter":"7","verse":"32","text":"Mafwalisayu vapikanila kung'ong'oleka mulipinga lya vandu kwa mundu yula, veni pamu na vatambika vakomi vavalayisha vamachonda vamukamuli Yesu."},{"book":"Yohani","chapter":"7","verse":"33","text":"Topi Yesu kacha, “Ngali na yumwi chipindi chidokwa hela, pambeli dang'uyi kwa mweni yanayishili."},{"book":"Yohani","chapter":"7","verse":"34","text":"Damunzaki lakini damung'oni ng'o, yumwi damufikili ha pala dandivi.”"},{"book":"Yohani","chapter":"7","verse":"35","text":"Vayawudi vayidasha veni kwa veni, “Ayu dayendi koti pangajila yufwi kumuwona? Dayendi kwa Vayawudi yivapwililikili Muugiliki na kuvawula Vagiliki?"},{"book":"Yohani","chapter":"7","verse":"36","text":"Kana mana liki wadetili, Damunzaki lakini damung'oni ha na pala dandivi damuweshi ha kufika?”"},{"book":"Yohani","chapter":"7","verse":"37","text":"Lijuva lya mwishu lya Lihungu lila lyaveli lijuva likomi lya Lihungu, Yesu kawoloka kudeta, kwa lishu likomi, “Mundu payumilwa, ayisi kwa nenga alandi."},{"book":"Yohani","chapter":"7","verse":"38","text":"Mundu yoyosi yajumila nenga, Kucha yivadeta Mayandiku Vang'alili, ‘Nyeni sha machi va Unofu dasimwayiki kufuma mugati ya ndima yaki’ ”"},{"book":"Yohani","chapter":"7","verse":"39","text":"Yesu padeteyi naha, aveli akudeta chilongu cha Mfuki Mng'alili, yula vandu yivamveta kumuyanga. Mbaka chipindi chila, Mfuki avelili akalihela kwisa, kwanongwa Yesu aveli akalihela kujumiwa."},{"book":"Yohani","chapter":"7","verse":"40","text":"Vandu vamonga mula mulipinga pavapikanishili filongu fila, vadeta, “Mundoyu nakaka ndi yula Mbuyi wa Chapanga!”"},{"book":"Yohani","chapter":"7","verse":"41","text":"Vamu vadeta, “Ayu ndi Kilistu!”"},{"book":"Yohani","chapter":"7","verse":"42","text":"Mayandiku Vang'alili vadeta ng'odu kucha Kilistu dawoneki kufuma mulukolu lwa Mutwa Dawudi na mumbwani ya Betelehemu?”"},{"book":"Yohani","chapter":"7","verse":"43","text":"Topi vandu vakulekanila mula mulipinga kwanongwa ya Yesu."},{"book":"Yohani","chapter":"7","verse":"44","text":"Vandu vamu vadayilagha kumuwopa, lakini kwa hela mundu yayeshili kumkamula."},{"book":"Yohani","chapter":"7","verse":"45","text":"Pambeli vala machonda vawuya kwa Vatambika vakomi pamu na Mafwalisayu, veni vavadasha machonda, “Nongwa liki Yesu mumuyegha ng'odu?”"},{"book":"Yohani","chapter":"7","verse":"46","text":"Vamachonda vayangula, “Kwahela mundu yawesha kulonga kucha ayu yavalonga!”"},{"book":"Yohani","chapter":"7","verse":"47","text":"Mafwalisayu vavadasha, “Wuli na yumwi wuwowu mujangiwa?”"},{"book":"Yohani","chapter":"7","verse":"48","text":"“Ghani pagati ya vakomi vetu awu Mafwalisayu yamujumilili?"},{"book":"Yohani","chapter":"7","verse":"49","text":"Lakini lipinga lyosi ali lya vandu vangajila kumanya Malawu va Chapanga vamupili Musa, lilapiwa.”"},{"book":"Yohani","chapter":"7","verse":"50","text":"Nikodemu, yula yamyendileyi Yesu paulongolu, avelili yumu wa Mafwalisayu avelili bahala. Kavawombela,"},{"book":"Yohani","chapter":"7","verse":"51","text":"“Kulingana na Malawu, tukuwesha ha kumuhigha mundu ngajila kumupikanisha tanila na kumanya fila fyagolili.”"},{"book":"Yohani","chapter":"7","verse":"52","text":"Veni vamuyangula, “Na yuwi wuwowu kufuma Galilaya? Kaloleshi uswanu mayandiku vang'alili dawuwoni kucha Galilaya kukufuma ha mbuyi.”"},{"book":"Yohani","chapter":"7","verse":"53","text":"Pambeli kila mundu kawuya kayaki."}]}