{"data":[{"book":"2 शमूएल","chapter":"6","verse":"1","text":"फिर दाऊद ने एक और बार इस्राएल में से सब बड़े वीरों को, जो तीस हजार थे, इकट्ठा किया।"},{"book":"2 शमूएल","chapter":"6","verse":"2","text":"तब दाऊद और जितने लोग उसके संग थे, वे सब उठकर यहूदा के बाले नामक स्थान से चले, कि परमेश्वर का वह सन्दूक ले आएँ, जो करूबों पर विराजनेवाले सेनाओं के यहोवा का कहलाता है।"},{"book":"2 शमूएल","chapter":"6","verse":"3","text":"तब उन्होंने परमेश्वर का सन्दूक एक नई गाड़ी पर चढ़ाकर टीले पर रहनेवाले अबीनादाब के घर से निकाला; और अबीनादाब के उज्जा और अह्यो नामक दो पुत्र उस नई गाड़ी को हाँकने लगे।"},{"book":"2 शमूएल","chapter":"6","verse":"4","text":"और उन्होंने उसको परमेश्वर के सन्दूक समेत टीले पर रहनेवाले अबीनादाब के घर से बाहर निकाला; और अह्यो सन्दूक के आगे-आगे चला।"},{"book":"2 शमूएल","chapter":"6","verse":"5","text":"दाऊद और इस्राएल का समस्त घराना यहोवा के आगे सनोवर की लकड़ी के बने हुए सब प्रकार के बाजे और वीणा, सारंगियाँ, डफ, डमरू, झाँझ बजाते रहे।"},{"book":"2 शमूएल","chapter":"6","verse":"6","text":"जब वे नाकोन के खलिहान तक आए, तब उज्जा ने अपना हाथ परमेश्वर के सन्दूक की ओर बढ़ाकर उसे थाम लिया, क्योंकि बैलों ने ठोकर खाई थी।"},{"book":"2 शमूएल","chapter":"6","verse":"7","text":"तब यहोवा का कोप उज्जा पर भड़क उठा; और परमेश्वर ने उसके दोष के कारण उसको वहाँ ऐसा मारा, कि वह वहाँ परमेश्वर के सन्दूक के पास मर गया।"},{"book":"2 शमूएल","chapter":"6","verse":"8","text":"तब दाऊद अप्रसन्न हुआ, इसलिए कि यहोवा उज्जा पर टूट पड़ा था; और उसने उस स्थान का नाम पेरेसुज्जा रखा, यह नाम आज के दिन तक विद्यमान है।"},{"book":"2 शमूएल","chapter":"6","verse":"9","text":"और उस दिन दाऊद यहोवा से डरकर कहने लगा, “यहोवा का सन्दूक मेरे यहाँ कैसे आए?”"},{"book":"2 शमूएल","chapter":"6","verse":"10","text":"इसलिए दाऊद ने यहोवा के सन्दूक को अपने यहाँ दाऊदपुर में पहुँचाना न चाहा; परन्तु गतवासी ओबेदेदोम6:10 ओबेदेदोम: वह मरारी परिवार के का एक लेवी मनुष्य था, वह द्वारपाल था और सिय्योन में जब वाचा का सन्दूक लाया जा रहा था तब संगीत की सेवा में उसको नियुक्त किया गया था वरन् बाद में भी वह सेवा में ही रखा गया था उसे गतवासी कहा गया है...क्योंकि वह मनश्शे के गत्रिम्मोन का रहनेवाला था।  के यहाँ पहुँचाया।"},{"book":"2 शमूएल","chapter":"6","verse":"11","text":"यहोवा का सन्दूक गतवासी ओबेदेदोम के घर में तीन महीने रहा; और यहोवा ने ओबेदेदोम और उसके समस्त घराने को आशीष दी।"},{"book":"2 शमूएल","chapter":"6","verse":"12","text":"तब दाऊद राजा को यह बताया गया, कि यहोवा ने ओबेदेदोम के घराने पर, और जो कुछ उसका है, उस पर भी परमेश्वर के सन्दूक के कारण आशीष दी है। तब दाऊद ने जाकर परमेश्वर के सन्दूक को ओबेदेदोम के घर से दाऊदपुर में आनन्द के साथ पहुँचा दिया।"},{"book":"2 शमूएल","chapter":"6","verse":"13","text":"जब यहोवा का सन्दूक उठानेवाले छः कदम चल चुके, तब दाऊद ने एक बैल और एक पाला पोसा हुआ बछड़ा बलि कराया।"},{"book":"2 शमूएल","chapter":"6","verse":"14","text":"और दाऊद सनी का एपोद कमर में कसे हुए यहोवा के सम्मुख तन मन से नाचता रहा।"},{"book":"2 शमूएल","chapter":"6","verse":"15","text":"अतः दाऊद और इस्राएल का समस्त घराना यहोवा के सन्दूक को जयजयकार करते और नरसिंगा फूँकते हुए ले चला।"},{"book":"2 शमूएल","chapter":"6","verse":"16","text":"जब यहोवा का सन्दूक दाऊदपुर में आ रहा था, तब शाऊल की बेटी मीकल ने खिड़की में से झाँककर दाऊद राजा को यहोवा के सम्मुख नाचते कूदते देखा, और उसे मन ही मन तुच्छ जाना6:16 उसे मन ही मन तुच्छ जाना: शाऊल के राज्यकाल में वाचा का सन्दूक ध्यान का केन्द्र नहीं था वरन् शाऊल हर एक बात में धर्म से दूर था। मीकल में भी वही मानसिकता थी।।"},{"book":"2 शमूएल","chapter":"6","verse":"17","text":"और लोग यहोवा का सन्दूक भीतर ले आए, और उसके स्थान में, अर्थात् उस तम्बू में रखा, जो दाऊद ने उसके लिये खड़ा कराया था; और दाऊद ने यहोवा के सम्मुख होमबलि और मेलबलि चढ़ाए।"},{"book":"2 शमूएल","chapter":"6","verse":"18","text":"जब दाऊद होमबलि और मेलबलि चढ़ा चुका, तब उसने सेनाओं के यहोवा के नाम से प्रजा को आशीर्वाद दिया।"},{"book":"2 शमूएल","chapter":"6","verse":"19","text":"तब उसने समस्त प्रजा को, अर्थात्, क्या स्त्री क्या पुरुष, समस्त इस्राएली भीड़ के लोगों को एक-एक रोटी, और एक-एक टुकड़ा माँस, और किशमिश की एक-एक टिकिया बँटवा दी। तब प्रजा के सब लोग अपने-अपने घर चले गए।"},{"book":"2 शमूएल","chapter":"6","verse":"20","text":"तब दाऊद अपने घराने को आशीर्वाद देने के लिये लौटा और शाऊल की बेटी मीकल दाऊद से मिलने को निकली, और कहने लगी, “आज इस्राएल का राजा जब अपना शरीर अपने कर्मचारियों की दासियों के सामने ऐसा उघाड़े हुए था, जैसा कोई निकम्मा अपना तन उघाड़े रहता है, तब क्या ही प्रतापी देख पड़ता था!”"},{"book":"2 शमूएल","chapter":"6","verse":"21","text":"दाऊद ने मीकल से कहा, “यहोवा, जिसने तेरे पिता और उसके समस्त घराने के बदले मुझ को चुनकर अपनी प्रजा इस्राएल का प्रधान होने को ठहरा दिया है, उसके सम्मुख मैं ऐसा नाचा—और मैं यहोवा के सम्मुख इसी प्रकार नाचा करूँगा।"},{"book":"2 शमूएल","chapter":"6","verse":"22","text":"और मैं इससे भी अधिक तुच्छ बनूँगा, और अपनी दृष्टि में नीच ठहरूँगा; और जिन दासियों की तूने चर्चा की वे भी मेरा आदरमान करेंगी।”"},{"book":"2 शमूएल","chapter":"6","verse":"23","text":"और शाऊल की बेटी मीकल के मरने के दिन तक कोई सन्तान न हुई।"}]}