{"data":[{"book":"הבשורה על-פי מתי","chapter":"19","verse":"1","text":"כשסיים ישוע את דבריו, עזב את הגליל וחזר ליהודה דרך עבר הירדן."},{"book":"הבשורה על-פי מתי","chapter":"19","verse":"2","text":"קהל גדול הלך בעקבותיו, והוא ריפא את החולים שביניהם."},{"book":"הבשורה על-פי מתי","chapter":"19","verse":"3","text":"פרושים אחדים שבאו לנסותו שאלו: ”האם מותר לאיש להתגרש מאשתו על כל דבר?“"},{"book":"הבשורה על-פי מתי","chapter":"19","verse":"4","text":"ישוע הגיב: ”האם אינכם קוראים את כתבי־הקודש? הלא כתוב שאלוהים ברא איש ואישה מבראשית,"},{"book":"הבשורה על-פי מתי","chapter":"19","verse":"5","text":"ושעל האיש לעזוב את אביו ואמו, ולהתאחד עם אשתו.19‏.5 יט 5 כלשונו: ”על כן יעזוב איש את אביו ואת אמו ודבק באשתו והיו לבשר אחד.“ (בראשית ב 24)"},{"book":"הבשורה על-פי מתי","chapter":"19","verse":"6","text":"לפיכך הם כבר לא שניים אלא אחד! וכך אסור לאיש להפריד את מה שאלוהים איחד.“"},{"book":"הבשורה על-פי מתי","chapter":"19","verse":"7","text":"”אם כך,“ המשיכו הפרושים, ”מדוע משה אמר שאיש יכול לכתוב לה ספר כריתות (מכתב גירושין), וזה כל מה שנדרש ממנו?“"},{"book":"הבשורה על-פי מתי","chapter":"19","verse":"8","text":"ישוע הסביר: ”משה הרשה לכם להתגרש מנשותיכם רק משום שלקח בחשבון את האופי העקשני שלכם. אולם לא זאת הייתה כוונתו המקורית של אלוהים."},{"book":"הבשורה על-פי מתי","chapter":"19","verse":"9","text":"אני אומר לכם: כל איש המגרש את אשתו, מלבד במקרה שבגדה בו, ונושא אחרת לאישה – הוא נואף!“"},{"book":"הבשורה על-פי מתי","chapter":"19","verse":"10","text":"”אם כך הדבר,“ אמרו תלמידיו של ישוע, ”הרי מוטב לא להינשא כלל!“"},{"book":"הבשורה על-פי מתי","chapter":"19","verse":"11","text":"”לא כל אחד יכול לקבל עמדה זאת“, אמר ישוע. ”רק אלה שה׳ עוזר להם בכך יכולים לקבל אותה."},{"book":"הבשורה על-פי מתי","chapter":"19","verse":"12","text":"אחדים נולדים סריסים ואינם יכולים להינשא, אחרים מסורסים על־ידי אדם, ויש המסרבים להינשא למען מלכות השמים. מי שיכול – שיקבל זאת על עצמו.“"},{"book":"הבשורה על-פי מתי","chapter":"19","verse":"13","text":"ילדים קטנים הובאו אל ישוע כדי שיניח את ידיו עליהם ויתפלל. אולם התלמידים גערו באמהות שהביאו את הילדים: ”אל תטרידו אותו!“"},{"book":"הבשורה על-פי מתי","chapter":"19","verse":"14","text":"ישוע שמע ואמר: ”תנו לילדים לבוא אלי ואל תמנעו מהם, כי לכאלה שייכת מלכות השמים!“"},{"book":"הבשורה על-פי מתי","chapter":"19","verse":"15","text":"לפני שהלך משם הוא הניח את ידיו על ראשי הילדים וברך אותם."},{"book":"הבשורה על-פי מתי","chapter":"19","verse":"16","text":"יום אחד בא איש אל ישוע ושאל: ”רבי, אילו דברים טובים עלי לעשות כדי לזכות בחיי נצח?“"},{"book":"הבשורה על-פי מתי","chapter":"19","verse":"17","text":"”מדוע אתה שואל אותי בנוגע לטוב? רק אלוהים טוב באמת!“ השיב לו ישוע. ”אולם בתשובה לשאלתך: אם תשמור את המצוות תזכה בחיי נצח.“"},{"book":"הבשורה על-פי מתי","chapter":"19","verse":"18","text":"”איזה?“ שאל האיש."},{"book":"הבשורה על-פי מתי","chapter":"19","verse":"19","text":"כבד את אביך ואת אמך, ואהבת לרעך כמוך!“ השיב ישוע."},{"book":"הבשורה על-פי מתי","chapter":"19","verse":"20","text":"”תמיד שמרתי את כל המצוות האלה. מה עוד עלי לעשות?“"},{"book":"הבשורה על-פי מתי","chapter":"19","verse":"21","text":"”אם ברצונך להיות שלם,“ ענה ישוע, ”מכור את כל רכושך וחלק את הכסף לעניים, כדי שאוצרך יהיה בשמים, ולאחר מכן לך אחרי.“"},{"book":"הבשורה על-פי מתי","chapter":"19","verse":"22","text":"לשמע דברים אלה התעצב האיש והלך לדרכו, כי היה עשיר מאוד."},{"book":"הבשורה על-פי מתי","chapter":"19","verse":"23","text":"ישוע פנה לתלמידיו ואמר: ”לאדם עשיר קשה מאוד להיכנס למלכות השמים."},{"book":"הבשורה על-פי מתי","chapter":"19","verse":"24","text":"דעו לכם שקל יותר לגמל לעבור דרך חור המחט, מאשר לאיש עשיר להיכנס למלכות האלוהים.“"},{"book":"הבשורה על-פי מתי","chapter":"19","verse":"25","text":"הערה זאת הביכה את התלמידים. ”מי, אם כן, יוכל להיוושע?“ שאלו."},{"book":"הבשורה על-פי מתי","chapter":"19","verse":"26","text":"ישוע הביט בהם ואמר: ”למעשה, אף אחד, אולם עם אלוהים הכול אפשרי!“"},{"book":"הבשורה על-פי מתי","chapter":"19","verse":"27","text":"”אנחנו עזבנו הכול כדי ללכת אחריך“, אמר פטרוס. ”מה נקבל בתמורה?“"},{"book":"הבשורה על-פי מתי","chapter":"19","verse":"28","text":"”כשבן־האדם יישב במלכות על כסא כבודו המפואר,“ השיב ישוע, ”אתם, תלמידי, תשבו על שנים־עשר כסאות ותשפטו את שנים־עשר שבטי ישראל."},{"book":"הבשורה על-פי מתי","chapter":"19","verse":"29","text":"כל מי שוויתר למעני על ביתו, אחיו, אחיותיו, אביו, אמו, אשתו, ילדיו או רכושו – יקבל בתמורה פי מאה ויזכה בחיי נצח."},{"book":"הבשורה על-פי מתי","chapter":"19","verse":"30","text":"אולם רבים מאלה שהם ראשונים עתה יהיו אז אחרונים, ואחדים מהאחרונים עתה יהיו אז ראשונים.“"}]}