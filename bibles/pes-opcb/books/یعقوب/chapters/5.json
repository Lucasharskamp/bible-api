{"data":[{"book":"یعقوب","chapter":"5","verse":"1","text":"و اینک، شما ای ثروتمندان، توجه کنید! گریه و زاری نمایید، زیرا بلاهای وحشتناکی در انتظار شماست."},{"book":"یعقوب","chapter":"5","verse":"2","text":"از هم اکنون، ثروتتان تباه شده و لباسهای گرانبهایتان را نیز بید خورده است."},{"book":"یعقوب","chapter":"5","verse":"3","text":"شما در این دنیای زودگذر، طلا و نقره می‌اندوزید، غافل از اینکه با این کار، برای خود در روز قیامت مجازات ذخیره می‌کنید. زیرا همان‌گونه که طلا و نقره‌تان را زنگ خورده است، آتش نیز بدن شما را خواهد خورد."},{"book":"یعقوب","chapter":"5","verse":"4","text":"گوش فرا دهید! به نالهٔ کارگرانی که در مزارع شما کار کرده‌اند، گوش دهید؛ کارگرانی که گولشان زده‌اید و مزدشان را نداده‌اید. ناله‌های ایشان تا به آسمان بالا رفته و به گوش خداوند لشکرهای آسمان رسیده است."},{"book":"یعقوب","chapter":"5","verse":"5","text":"شما سالهای عمر خود را در این دنیا به خوشگذرانی و عیش و نوش گذراندید و مانند گوسفندان پرواری شده‌اید که برای روز ذبح آماده می‌باشند."},{"book":"یعقوب","chapter":"5","verse":"6","text":"شما انسان بی‌گناه را که قادر به دفاع از خود نبود، محکوم کردید و کشتید."},{"book":"یعقوب","chapter":"5","verse":"7","text":"و اما شما ای برادران عزیز که برای بازگشت خداوند عیسی مسیح روزشماری می‌کنید، صبر داشته باشید و مانند کشاورزی باشید که تا پاییز برای برداشت محصول پرارزش خود صبر می‌کند."},{"book":"یعقوب","chapter":"5","verse":"8","text":"پس شما نیز صبر داشته باشید و یقین بدارید که خداوند به‌زودی باز خواهد گشت."},{"book":"یعقوب","chapter":"5","verse":"9","text":"ای برادران، وقتی در مشکلات گرفتار می‌شوید، دیگران را مقصر ندانید و از ایشان شکایت نکنید تا خداوند نیز شما را محکوم نکند؛ زیرا او به‌زودی داوری عادلانهٔ خود را آغاز خواهد کرد."},{"book":"یعقوب","chapter":"5","verse":"10","text":"صبر و بردباری را از انبیای خداوند بیاموزید."},{"book":"یعقوب","chapter":"5","verse":"11","text":"همه آنانی که در زندگی صبر و تحمل داشتند، خوشبخت شدند. «ایوب» یک نمونه از افرادی است که با وجود مشکلات و مصائب فراوان، صبر و ایمان خود را از دست نداد و خداوند نیز در آخر او را کامیاب ساخت، زیرا خداوند بسیار رحیم و مهربان است."},{"book":"یعقوب","chapter":"5","verse":"12","text":"مهمتر از همه، هیچگاه قسم نخورید، نه به آسمان و زمین و نه به هیچ چیز دیگر. اگر می‌گویید «بله»، سخنتان واقعاً بله باشد، و اگر می‌گویید «نه»، منظورتان واقعاً نه باشد، تا به این ترتیب گناهی از شما سر نزند و مجازات نشوید."},{"book":"یعقوب","chapter":"5","verse":"13","text":"اگر در میان شما کسی گرفتار درد و رنج است، دعا کند. آنانی که شادمانند، برای خداوند سرودهای شکرگزاری بخوانند."},{"book":"یعقوب","chapter":"5","verse":"14","text":"اگر کسی بیمار باشد، باید از مشایخ کلیسا بخواهد که بیایند و برایش دعا کنند، او را به روغن تدهین کنند و از خداوند برای او طلب شفا نمایند."},{"book":"یعقوب","chapter":"5","verse":"15","text":"و دعایی که با ایمان همراه باشد، شخص بیمار را شفا خواهد بخشید، و خداوند او را برخواهد خیزانید. چنانچه گناهی نیز مرتکب شده باشد، بر او بخشوده خواهد شد."},{"book":"یعقوب","chapter":"5","verse":"16","text":"نزد یکدیگر به گناهان خود اعتراف نمایید و برای یکدیگر دعا کنید تا شفا یابید. دعای صادقانهٔ مرد عادل، قدرت و تأثیر شگفت‌انگیز دارد."},{"book":"یعقوب","chapter":"5","verse":"17","text":"ایلیا انسانی بود همچون ما. با این حال، هنگامی که با تمام دل دعا کرد که باران نبارد، برای مدت سه سال و نیم باران نبارید!"},{"book":"یعقوب","chapter":"5","verse":"18","text":"و زمانی هم که دعا کرد تا باران بیاید، بارش باران آغاز شد و زمین محصول آورد."},{"book":"یعقوب","chapter":"5","verse":"19","text":"برادران عزیز، اگر کسی از راه راست منحرف شده و ایمان خود را از دست داده باشد، اما شخصی به او کمک کند تا به سوی حقیقت بازگردد،"},{"book":"یعقوب","chapter":"5","verse":"20","text":"این شخص که باعث بازگشت او به سوی خدا شده، بداند که جان گمشده‌ای را از چنگال هلاکت ابدی نجات داده و موجب آمرزش گناهان زیاد او شده است."}]}