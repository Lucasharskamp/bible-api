{"data":[{"book":"МАЦЬВЕЯ","chapter":"17","verse":"1","text":"І праз шэсьць дзён узяў Ісус Пятра, Якава і Яна, брата ягонага, і ўзьвёў іх на гару высокую адных,"},{"book":"МАЦЬВЕЯ","chapter":"17","verse":"2","text":"і перамяніўся перад імі, і зазьзяла аблічча Ягонае, як сонца, а ўбраньне Ягонае стала белае, як сьвятло."},{"book":"МАЦЬВЕЯ","chapter":"17","verse":"3","text":"І вось, явіліся ім Майсей і Ільля, і зь Ім гутарылі."},{"book":"МАЦЬВЕЯ","chapter":"17","verse":"4","text":"Азваўшыся, Пётр сказаў Ісусу: Госпадзе! добра нам тут быць; калі хочаш, зробім тут тры намёты: Табе адзін, і Майсею адзін, і адзін Ільлю."},{"book":"МАЦЬВЕЯ","chapter":"17","verse":"5","text":"Калі ён яшчэ гаварыў, вось, воблака сьветлае асланіла іх; і вось, голас з воблака мовіў: Гэты ёсьць Сын Мой Любасны, Якога Я ўпадабаў; Яго слухайце."},{"book":"МАЦЬВЕЯ","chapter":"17","verse":"6","text":"І пачуўшы, вучні ўпалі ніцма і вельмі перапалохаліся."},{"book":"МАЦЬВЕЯ","chapter":"17","verse":"7","text":"І прыступіўшы, Ісус дакрануўся да іх і сказаў: устаньце і ня бойцеся."},{"book":"МАЦЬВЕЯ","chapter":"17","verse":"8","text":"А ўзьвёўшы вочы свае, яны нікога ня ўбачылі, акрамя аднаго Ісуса."},{"book":"МАЦЬВЕЯ","chapter":"17","verse":"9","text":"І калі сыходзілі яны з гары, Ісус загадаў ім, кажучы: нікому не кажэце пра бачанае, пакуль Сын Чалавечы не ўваскрэсьне зь мёртвых."},{"book":"МАЦЬВЕЯ","chapter":"17","verse":"10","text":"І спыталіся ў Яго вучні Ягоныя, кажучы: як жа кніжнікі кажуць, што Ільля мае прыйсьці раней?"},{"book":"МАЦЬВЕЯ","chapter":"17","verse":"11","text":"Ісус сказаў ім у адказ: Ільля сапраўды прыйдзе раней і падрыхтуе ўсё;"},{"book":"МАЦЬВЕЯ","chapter":"17","verse":"12","text":"але кажу вам, што Ільля ўжо прыйшоў, і не пазналі яго, а зрабілі зь ім, што хацелі; так і Сын Чалавечы мае пацярпець ад іх."},{"book":"МАЦЬВЕЯ","chapter":"17","verse":"13","text":"Тады зразумелі вучні, што Ён пра Яна Хрысьціцеля казаў ім."},{"book":"МАЦЬВЕЯ","chapter":"17","verse":"14","text":"І калі прыйшлі яны да люду, падышоў да Яго чалавек і, укленчыўшы перад Ім,"},{"book":"МАЦЬВЕЯ","chapter":"17","verse":"15","text":"сказаў: Госпадзе! памілуй сына майго; ён лунатык і цяжка пакутуе, бо часта падае ў вагонь і часта ў ваду;"},{"book":"МАЦЬВЕЯ","chapter":"17","verse":"16","text":"я прыводзіў яго да вучняў Тваіх, і яны не маглі ацаліць яго."},{"book":"МАЦЬВЕЯ","chapter":"17","verse":"17","text":"А Ісус сказаў у адказ: о, род няверны і разбэшчаны! дакуль буду з вамі? дакуль буду трываць вас? прывядзеце яго да Мяне сюды."},{"book":"МАЦЬВЕЯ","chapter":"17","verse":"18","text":"І забараніў яму Ісус; і выйшаў зь яго дэман; і выздаравеў хлопец у тую ж хвіліну."},{"book":"МАЦЬВЕЯ","chapter":"17","verse":"19","text":"Тады вучні, прыступіўшы да Ісуса асобна, сказалі: чаму мы не маглі выгнаць яго?"},{"book":"МАЦЬВЕЯ","chapter":"17","verse":"20","text":"А Ісус сказаў ім: ад няверства вашага; бо праўду кажу вам: калі вы будзеце мець веру з гарчычнае зерне і скажаце гары гэтай: «перайдзі адсюль туды», і яна пяройдзе; і нічога ня будзе немагчымага вам."},{"book":"МАЦЬВЕЯ","chapter":"17","verse":"21","text":"Гэты ж род выганяецца толькі малітваю і постам."},{"book":"МАЦЬВЕЯ","chapter":"17","verse":"22","text":"У той час, як былі яны ў Галілеі, сказаў ім Ісус: аддадзены будзе Сын Чалавечы ў рукі чалавечыя,"},{"book":"МАЦЬВЕЯ","chapter":"17","verse":"23","text":"і заб'юць Яго, і на трэйці дзень уваскрэсьне. І засмуціліся яны вельмі."},{"book":"МАЦЬВЕЯ","chapter":"17","verse":"24","text":"Калі ж прыйшлі яны ў Капернаум, дык падышлі зьбіральнікі дыдрахмаў да Пятра і сказалі: Настаўнік ваш ці ня дасьць дыдрахмы?"},{"book":"МАЦЬВЕЯ","chapter":"17","verse":"25","text":"Ён кажа: так. І калі ўвайшоў ён у дом, дык Ісус, папярэдзіўшы яго, сказаў: як табе здаецца, Сымоне? цары зямныя з каго бяруць мыта ці падатак? ці з сыноў сваіх, ці з чужых?"},{"book":"МАЦЬВЕЯ","chapter":"17","verse":"26","text":"Кажа Яму Пётр: з чужых. Сказаў яму Ісус: значыцца, сыны свабодныя;"},{"book":"МАЦЬВЕЯ","chapter":"17","verse":"27","text":"але каб нам не спакусіць іх, ідзі на мора, закінь вуду, і першую рыбіну, якая зловіцца, вазьмі; і, адкрыўшы рот ёй, знойдзеш статыр; вазьмі яго і дай за Мяне і за сябе."}]}