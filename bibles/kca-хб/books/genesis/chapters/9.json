{"data":[{"book":"Genesis","chapter":"9","verse":"1","text":"Щӑԓта, Турәм Ной пӑ пŏхԓаԓ йӑмән мӑсԓы пӑ ԓывиԓаԓа йастәс: «Пŏшхащаты, ара йўваты, мўв тэкнәптаты;"},{"book":"Genesis","chapter":"9","verse":"2","text":"нын эԓтан хŏԓ ат пӑԓԓәт: хŏԓ мўвән уԓты войәт, хŏԓ турәмән йӑхты войәт, хŏԓ мўвән йӑхты ŏтәт, хŏԓ щарәс йикән уԓты войәт – ԓыв хŏԓ нын йошԓәна мийман уԓԓәт;"},{"book":"Genesis","chapter":"9","verse":"3","text":"мўй ԓыԓәӈ ŏт уԓ, мўй ԋŏхаԓ, щит нынана ԓэтŏта питәԓ; йэԓпи вŏсты тŏрнәт нынана миймем иты, ин хŏԓ нынана мӑԓэм;"},{"book":"Genesis","chapter":"9","verse":"4","text":"туп ўр тӑйты ԋŏхи аԓ ԓэваты, ўр щит ԓыԓ йур;"},{"book":"Genesis","chapter":"9","verse":"5","text":"нын ўрән, хŏта нын ԓыԓән йур уԓ, Ма ищипа нŏх кӑшԓэм; кашәӈ вой эԓты нŏх кӑшԓэм, кашәӈ хŏйат эԓты ван хŏйатәԓ ԓыԓ йур нŏх кӑшԓэм;"},{"book":"Genesis","chapter":"9","verse":"6","text":"хŏйат ўр шошмәм ŏт"},{"book":"Genesis","chapter":"9","verse":"7","text":"нын пӑ пŏшхащаты, ара йўваты,"},{"book":"Genesis","chapter":"9","verse":"8","text":"Щӑԓта, Ной пӑ пŏхԓаԓ пеԓа, Турәм щиты йастәс:"},{"book":"Genesis","chapter":"9","verse":"9","text":"«Ма нын пиԓанән пӑ нын ԋаврэмԓән пиԓән Ма йастантәпсайэм верԓэм,"},{"book":"Genesis","chapter":"9","verse":"10","text":"пӑ кашәӈ нын пиԓанән уԓты ԓыԓәӈ ŏт пиԓән, ковчег хоп эԓты нын пиԓанән этәм войәт пиԓән, иса мўвән уԓты войәт пиԓән, тŏхԓәӈ войәт, йош войәт, ут войәт пиԓән;"},{"book":"Genesis","chapter":"9","verse":"11","text":"Ма нын пиԓанән йастантәпсайэм верԓэм: тӑԓта йэԓԓы ун йикән ԓыԓәӈ ŏт ӑт пӑратԓа, ун йикән мўв таԓа ӑт пайәтԓа»."},{"book":"Genesis","chapter":"9","verse":"12","text":"Щӑԓта Турәм йастәс: «Щи йастантәпсайэм посән ԓэщатԓэм, щит Ма нын пиԓанән верԓэм, пӑ нын пиԓанән уԓты ар сыр ԓыԓәӈ ŏтәт пиԓән, пӑ йэԓԓы уԓты рута веккеша хӑйԓэм."},{"book":"Genesis","chapter":"9","verse":"13","text":"Пӑԓӈәт кўтән Ма нўԓ йўхем ԓощԓэм, щит Ма мўв пиԓән верты йастантәпсайэма пос питәԓ."},{"book":"Genesis","chapter":"9","verse":"14","text":"Щиты питәԓ, хун Ма пӑԓӈәт ӑкәтԓәм, щита пӑԓӈәтән нўԓ йўхем ԓоԋщатәԓ;"},{"book":"Genesis","chapter":"9","verse":"15","text":"щиты Ма нын пиԓанән пӑ ар сыр ԓыԓәӈ ŏтәт пиԓән верәм йастантәпсайэм нумты питԓэм; йэԓԓы хŏԓ ԓыԓәӈ ŏтәт ун йикән пӑратты ӑт питԓайәт."},{"book":"Genesis","chapter":"9","verse":"16","text":"Нўԓ йўхем пӑԓӈәтән эттаԓән, Ма ԓўвеԓ шийаԓәԓэм пӑ мўвән уԓты кашәӈ ԓыԓәӈ ŏт пиԓән уԓты веккеша йастантәпсайэм нумты питԓэм»."},{"book":"Genesis","chapter":"9","verse":"17","text":"Турәм Ной пеԓа йастәс: «Тӑм йастантәпса пос, Ма щит ар сыр мўвән уԓты ԓыԓәӈ ŏтәт пиԓән версэм»."},{"book":"Genesis","chapter":"9","verse":"18","text":"Ковчег хоп эԓты этәм Ной пŏхԓаԓ усәт: Сим, Хам пӑ Иафет. Хам щит Ханаан ащи ус."},{"book":"Genesis","chapter":"9","verse":"19","text":"Щит Ной хуԓәм пŏх ус, ԓыв эԓтыԓаԓ мўв хŏйатәӈа йис."},{"book":"Genesis","chapter":"9","verse":"20","text":"Ной мўвән рупитты питәс пӑ виноград йўхәт опсәс;"},{"book":"Genesis","chapter":"9","verse":"21","text":"щӑԓта виноград йўх ўна ԓўв йиԋщәс пӑ кўтщәса, пӑ ԋарԓŏмәԓты пирщин хотәԓән ŏԓәс."},{"book":"Genesis","chapter":"9","verse":"22","text":"Щӑԓта Хам, щит Ханаан ащи, ԓўв ащеԓ ԋар эԓән кащаԓәсԓы, пӑ ким этмаԓән кӑт йайӈәԓаԓа щит эԓты пŏтәртсәԓы."},{"book":"Genesis","chapter":"9","verse":"23","text":"Сим пӑ Иафет сŏх ўстән пӑ ԓӑӈкәрԓәна пŏнман, шӑш тӑхат ԓŏксәтән пӑ ԓын ащан лӑп лаксәԓән; ԓын вешԓән йŏхԓы керәтман устән, ащан ԋар эԓ ԓын ӑт вӑтсәԓән."},{"book":"Genesis","chapter":"9","verse":"24","text":"Ной йиԋщәм ўнайәԓ эԓты нŏх сайкәмтәс пӑ мŏштәсԓы, мўй ай пŏхәԓ ԓўв пиԓәԓән верәс;"},{"book":"Genesis","chapter":"9","verse":"25","text":"пӑ йастәс:"},{"book":"Genesis","chapter":"9","verse":"26","text":"Щӑԓта пӑ йастәс:"},{"book":"Genesis","chapter":"9","verse":"27","text":"пӑ Турәм Иафет мўвәт ԓӑщкама ат верԓәԓы,"},{"book":"Genesis","chapter":"9","verse":"28","text":"Ной ун йик йўпийән хуԓәмсот ветйаӈ тӑԓ хŏԓна ус."},{"book":"Genesis","chapter":"9","verse":"29","text":"Ной уԓәм нуптәԓ йӑрәтйаӈсот ветйаӈ тӑԓ арат ус, пӑ ԓўв пӑрәс."}]}