{"data":[{"book":"Yakobo","chapter":"3","verse":"1","text":"Me nuanom, ɛnyɛ mo nyinaa na ɛsɛ sɛ moyɛ mo ho akyerɛkyerɛfo, efisɛ munim sɛ yɛn akyerɛkyerɛfo de, sɛ yɛfom a, wobebu yɛn atɛn a mu yɛ den sen afoforo."},{"book":"Yakobo","chapter":"3","verse":"2","text":"Yɛn nyinaa taa yɛ mfomso. Onipa a ɔnyɛ mfomso wɔ nea ɔka mu no yɛ pɛ a obetumi ahyɛ ne nipadua no so."},{"book":"Yakobo","chapter":"3","verse":"3","text":"Yɛde nnareka to ɔpɔnkɔ anom sɛnea obetie yɛn na yɛatumi ama wakɔ baabiara a yɛpɛ sɛ ɔkɔ."},{"book":"Yakobo","chapter":"3","verse":"4","text":"Anaasɛ dwene hyɛn ho; sɛnea ne kɛse te a mframa a ano yɛ den na ɛbɔ no, nanso wotumi de sitia ketewaa bi na ɛdannan no ma ɛkɔ baabi a hyɛnkafo no pɛ sɛ ɛkɔ no."},{"book":"Yakobo","chapter":"3","verse":"5","text":"Saa ara na tɛkrɛma te; sua a esua nyinaa akyi no, etumi hoahoa ne ho. Hwɛ sɛnea ogya ketewaa bi si tumi hyew kwae kɛse."},{"book":"Yakobo","chapter":"3","verse":"6","text":"Tɛkrɛma nso yɛ ogya, onipa akwaa mu nnebɔne wiase. Ɛsɛe nipadua no nyinaa; ɛsɔ onipa abrabɔ nyinaa so gya na nʼankasa nso ɔsɛe sɔ ne so gya."},{"book":"Yakobo","chapter":"3","verse":"7","text":"Onipa tumi dwudwo mmoadoma, nnomaa, mmoa a wɔwea, po mu mmoa nyinaa,"},{"book":"Yakobo","chapter":"3","verse":"8","text":"nanso obiara rentumi nnwudwo tɛkrɛma da. Ɔyɛ ɔbɔnefo a ɔyɛ hagyahagya a awuduru ahyɛ no ma."},{"book":"Yakobo","chapter":"3","verse":"9","text":"Yɛde tɛkrɛma kamfo yɛn Awurade ne yɛn Agya na yɛde ɛno ara nso adome nnipa a wɔbɔɔ wɔn Onyankopɔn sɛso so no.3.9 Sɛ wɔabɔ nnipa wɔ Onyankopɔn suban so nti, (1 Mose 1.2-27) sɛ wodome onipa biara a, woafom Onyankopɔn (1 Mose 9.6)"},{"book":"Yakobo","chapter":"3","verse":"10","text":"Ano koro no ara mu na nkamfo ne nnome fi ba. Me nuanom, ɛnsɛ sɛ ɛba saa."},{"book":"Yakobo","chapter":"3","verse":"11","text":"Nsu pa ne nsu a ɛyɛ nkyenenkyene betumi afi asuti baako mu aba ana?"},{"book":"Yakobo","chapter":"3","verse":"12","text":"Me nuanom, borɔdɔma dua betumi asow ngodua aba ana? Anaasɛ bobe betumi asow borɔdɔma? Saa ara na asuti a ɛyɛ nkyenenkyene remma nsu pa."},{"book":"Yakobo","chapter":"3","verse":"13","text":"Obi wɔ mo mu a onim nyansa na ɔwɔ ntease? Ɛsɛ sɛ ɔnam abrabɔ pa, nnwuma pa a wɔnam ahobrɛase ne nyansa so, da no adi."},{"book":"Yakobo","chapter":"3","verse":"14","text":"Na sɛ mowɔ nitan, mansotwe ne pɛsɛmenkominya wɔ mo koma mu a, ɛno de ɛnsɛ sɛ mohoahoa mo ho, na mofa so ka nkontompo tia nokware."},{"book":"Yakobo","chapter":"3","verse":"15","text":"Saa nyansa yi mfi ɔsoro na ɛbae. Ɛyɛ wiase nyansa na ɛyɛ honhommɔne nso."},{"book":"Yakobo","chapter":"3","verse":"16","text":"Baabiara a nitan ne pɛsɛmenkominya wɔ no, basabasa ne bɔne ahorow nyinaa bi wɔ hɔ."},{"book":"Yakobo","chapter":"3","verse":"17","text":"Nanso nyansa a efi ɔsoro no yɛ kronkron; asomdwoe wɔ mu, edwo na ɛpɛ asomdwoe; ɛwɔ ahummɔbɔ na nneyɛe pa fi mu ba; ennye akyinnye na ɛnyɛ nyaatwom nso."},{"book":"Yakobo","chapter":"3","verse":"18","text":"Na ɛsow aba pa a efi aba a asomdwoefo duaa no asomdwoe mu no mu."}]}