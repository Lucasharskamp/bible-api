{"data":[{"book":"ዮሓኒሴ ኪኢቶ'' 1","chapter":"3","verse":"1","text":"«ፆኦሲ ናይ» ኑ ጌይንታንዳጉዲ ዓዳሢ ዎዚጉዴ ናሹሞና ኑና ናሽኬቴ ሂንዳ ዛጉዋቴ! ጎኔ ኑ ፆኦሲ ናኣቶ''ኬ። ዓጫ'' ዒዛ ዔሪባኣሢሮ ኑናኣ ዔሩዋሴ።"},{"book":"ዮሓኒሴ ኪኢቶ'' 1","chapter":"3","verse":"2","text":"ታ ዒጊኖንሢዮቴ! ሃሢ ኑኡኒ ፆኦሲ ናይኬ፤ ሃጊ ኑ ዎይታንዳቴያ ዔርቲባኣሴ። ጋዓንቴ ኪሪስቶሴ ሙኪ ጴዻ ዎዶ''ና ጎኔና ኑ ዒዛ ዛጋንዳሢሮ ዒዛ ኑ ማላንዳሢ ኑ ዔራኔ።"},{"book":"ዮሓኒሴ ኪኢቶ'' 1","chapter":"3","verse":"3","text":"ዬይ ያዺ ማዓንዳያታሢ፡ ኪሪስቶሴ ዛሎ''ና ሃጊ ማዓንዳ ዎዛ ጌሣሢ ቢያ ኪሪስቶሴ ጌኤሺ ማዔሢጉዲ ፔና ጌኤሻ''ኔ።"},{"book":"ዮሓኒሴ ኪኢቶ'' 1","chapter":"3","verse":"4","text":"ጎሜ ማዻሢ ቢያ ፆኦሲኮ ዎጎ ዑሣ ዓኣዻኔ፤ ዎይቲ ጌዔቴ ጎሜ ጌይሢ ፆኦሲ ዎጎኮ ዑሣ ዓኣዺሢታሢሮኬ።"},{"book":"ዮሓኒሴ ኪኢቶ'' 1","chapter":"3","verse":"5","text":"ኪሪስቶሴ ዓሲኮ ጎሞ ጌኤሻ''ኒ ሙኪ ጴዼሢና ዒዛኮ ጎሜ ባኣያታሢ ዒንሢ ዔራኔ።"},{"book":"ዮሓኒሴ ኪኢቶ'' 1","chapter":"3","verse":"6","text":"ዬያሮ ኪሪስቶሴና ናንጋ ዓሲ ቢያ ጎሜ ማዺ ማዺ ናንጉዋሴ፤ ጎሜ ማዺ ማዺ ናንጋ ዓሲ ጋዓንቴ ኪሪስቶሴ ዛጊባኣያኬ፤ ሃሣ ዔሪባኣያኬ።"},{"book":"ዮሓኒሴ ኪኢቶ'' 1","chapter":"3","verse":"7","text":"ታ ናይዮቴ! ዖኦኒያ ዒንሢ ጌሺ ዻቢሱዋጉዲ፤ ኪሪስቶሴ ፂሎ'' ማዔሢጉዲ ፂሎ'' ማዾ ማዻሢ ቢያ ፂሎ''ኬ።"},{"book":"ዮሓኒሴ ኪኢቶ'' 1","chapter":"3","verse":"8","text":"ፃላሄ ቤርታኣፓ ዓርቃዖ ጎሜ ማዻያታሢሮ ጎሜ ማዻሢ ቢያ ፃላሄ ናይኬ። ፆኦሲ ናዓሢ ሙኪ ጴዼሢ ፃላሄኮ ማዾ'' ባይዛኒኬ።"},{"book":"ዮሓኒሴ ኪኢቶ'' 1","chapter":"3","verse":"9","text":"ፆኦሲ ናይ ማዔያ ጎሜ ማዺ ማዺ ናንጉዋሴ፤ ሃሣ ማዺ ማዺ ናንጋኒያ ዳንዳዑዋሴ። ዎይቲ ጌዔቴ ፆኦሲ ማሊፃ ዒዛይዳ ናንጋሢሮና ፆኦሲ ናይ ዒ ማዔሢሮኬ።"},{"book":"ዮሓኒሴ ኪኢቶ'' 1","chapter":"3","verse":"10","text":"ፆኦሲ ናኣቶ''ና ፃላሄ ናኣቶ''ና ዱማዺ ዔርታሢ ዬያናኬ፤ ፂሎ'' ማዾ ማዹዋያ፥ ሃሣ ፔኤኮ ዒሻሢንታ ሚሾንታ ናሽኩዋኣሢ ቢያ ፆኦሲ ናይቱዋሴ።"},{"book":"ዮሓኒሴ ኪኢቶ'' 1","chapter":"3","verse":"11","text":"ቤርታኣፓ ዒንሢ ዋይዜ ኪኢታ''፦ «ዎሊ ኑ ናሽኮም» ጋዓያኬ።"},{"book":"ዮሓኒሴ ኪኢቶ'' 1","chapter":"3","verse":"12","text":"ፃላሄ ዓሲ ማዒ ፔ ጌርሲ ዎዼ፥ ቃኣዔኤሌጉዲ ማዓንዳያ ኑም ኮይሱዋሴ፤ ዒዚ ፔኤኮ ጌርሲ ዓይጎሮ ዎዼይ ጌዔቴ ዒዛኮ ማዻ'' ፑርታ ማዔሢሮና ጌርሲ ማዻ'' ፒዜ ማዔሢሮኬ።"},{"book":"ዮሓኒሴ ኪኢቶ'' 1","chapter":"3","verse":"13","text":"ታ ዒሾንሦ! ታ ሚሾንሦ! ዓጫ'' ዒንሢ ዒፄቶ ዲቃቲ ሄርሺፖቴ።"},{"book":"ዮሓኒሴ ኪኢቶ'' 1","chapter":"3","verse":"14","text":"ኑኡኒ ኑ ዒሾንሢና ኑ ሚሾንሢና ናሽካሢሮ ሃይቢፓ ናንጊ ባንሢ ኑ ፒንቄሢ ኑ ዔራኔ፤ ናሹሞባኣ ዓሲ ሓይቄያ ማዒ ናንጋኔ።"},{"book":"ዮሓኒሴ ኪኢቶ'' 1","chapter":"3","verse":"15","text":"ፔ ዒሻሢና ፔ ሚሾና ዒፃሢ ቢያ ዓሲ ሼምፖ ዎዻያኬ፤ ዓሲ ሼምፖ ዎዻ ዓሲኮ ናንጊና ናንጊ ባኣሢ ዒንሢ ዔራኔ።"},{"book":"ዮሓኒሴ ኪኢቶ'' 1","chapter":"3","verse":"16","text":"ናሹሞ ዓይጎ ማዔቴያ ኑ ዔራሢ ዬሱስ ኪሪስቶሴ ፔ ሼምፓሢ ኑም ዓኣሢ ዒንጌሢሮኬ፤ ኑኡኒ ሃሣ ኑ ሼምፓሢ ኑ ዒሾንሢንታ ሚሾንሢንታ ዛሎ'' ዓኣሢ ዒንጋንዳያ ኮይሳኔ።"},{"book":"ዮሓኒሴ ኪኢቶ'' 1","chapter":"3","verse":"17","text":"ዓሲ ሃያ ዓጮ''ይዳ ፔኤኮ ቆሎ ዓኣንቴ ሜታዼ ዓሲ ዛጋዖ ሚጪንቲባኣቴ «ፆኦሲ ናሽካኔ» ዎይቲ ጋዓኒ ዳንዳዓይ?"},{"book":"ዮሓኒሴ ኪኢቶ'' 1","chapter":"3","verse":"18","text":"ታ ናይዮቴ! ኑኡኮ ናሹማ ጎኔ፥ ሃሣ ማዾና ጴዻያ ማዖንጎ፤ ዻንጋና ኬኤዚሢና ሌሊ ማዖፓ።"},{"book":"ዮሓኒሴ ኪኢቶ'' 1","chapter":"3","verse":"19","text":"ዬያና ኑ ጎኑሞ ዓሲ ማዒፆንታ ፆኦሲ ቤርቶ ዓልቱዋዖ ጉሙርቂ ኑ ሺኢካኒ ዳንዳዓሢ ኑ ዔራኔ።"},{"book":"ዮሓኒሴ ኪኢቶ'' 1","chapter":"3","verse":"20","text":"ኑኡኮ ዒና'' ፑርቶ ማዾ'' ኑ ማዻሢ፦ «ዻባኔ» ጌዔቴያ ፆኦሲ ኑኡኮ ዒና''ፓ ዑፃ ማዔሢ፤ ሃሣ ቢያ ባኣዚ'' ዔራያ ማዔሢ ኑ ዔራኔ።"},{"book":"ዮሓኒሴ ኪኢቶ'' 1","chapter":"3","verse":"21","text":"ታ ዒጊኖንሢዮቴ! ዒና'' ኑኡኮ ዻቢንቶ ኑም ኬኤዙዋያ ማዔቴ ፆኦሲ ቤርቶይዳ ዓልቱዋያ ኑ ማዓንዳኔ።"},{"book":"ዮሓኒሴ ኪኢቶ'' 1","chapter":"3","verse":"22","text":"ፆኦሲኮ ዓይሢፆ ኑ ኩንሣያና ዒዛ ዎዛሳ ባኣዚ'' ኑ ማዻያ ማዔሢሮ ኑ ዒዛ ሺኢቃ ባኮ ቢያ ዒዛይዳፓ ኑ ዔካንዳኔ።"},{"book":"ዮሓኒሴ ኪኢቶ'' 1","chapter":"3","verse":"23","text":"ዒዛኮ ዓይሢፃ ዒዛኮ ናዓሢ፥ ዬሱስ ኪሪስቶሴ ኑ ጉሙርቃንዳጉዲና ሃሣ ኪሪስቶሴያ ኑና ዓይሤ ጎይፆ ዎሊ ኑ ናሽካንዳጉዲኬ።"},{"book":"ዮሓኒሴ ኪኢቶ'' 1","chapter":"3","verse":"24","text":"ፆኦሲ ዓይሢፆ ኩንሣሢ ቢያ ፆኦሲና ናንጋኔ፤ ፆኦሲያ ዒዛይዳ ናንጋኔ። ፆኦሲ ኑጊዳ ናንጋሢ ኑ ዔራሢ' ዒዚ ኑም ዒንጌ ዓያኖናኬ።"}]}