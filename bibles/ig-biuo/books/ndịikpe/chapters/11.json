{"data":[{"book":"Ndị Ikpe","chapter":"11","verse":"1","text":"Otu ọ dị, Jefta, onye Gilead, bụ dimkpa nʼagha. Nna ya bụ Gilead; nne ya bụ akwụna."},{"book":"Ndị Ikpe","chapter":"11","verse":"2","text":"Nwunye Gilead mụtaara ya ọtụtụ ụmụ ndị ikom ọzọ. Mgbe ha tolitere, ha chụpụrụ Jefta site nʼobodo ahụ, sị ya, “Ị gaghị eketa ihe ọbụla nʼezi nna anyị, nʼihi na nwa nwanyị ọzọ ka ị bụ.”"},{"book":"Ndị Ikpe","chapter":"11","verse":"3","text":"Nʼihi nke a, Jefta gbapụrụ site nʼụlọ nna ya, gaa biri nʼobodo Tob. Mgbe na-adịghị anya, ọtụtụ ndị isi na-anụ ọkụ bịara nọnyere ya ma sorokwa ya."},{"book":"Ndị Ikpe","chapter":"11","verse":"4","text":"O ruo mgbe ọtụtụ oge gasịrị, ndị Amọn busoro ụmụ Izrel agha."},{"book":"Ndị Ikpe","chapter":"11","verse":"5","text":"Ndị okenye Gilead jere ịkpọpụta Jefta site nʼala Tob."},{"book":"Ndị Ikpe","chapter":"11","verse":"6","text":"Ha sịrị ya, “Bịa buru onyeisi agha anyị ka anyị nwee ike ibuso ndị Amọn agha.”"},{"book":"Ndị Ikpe","chapter":"11","verse":"7","text":"Jefta sịrị ha, “Unu akpọghị m asị,11:7 Jen 26:27 ma chụpụkwa m site nʼụlọ nna m? Gịnị mere unu ji na-achọ m ugbu a unu nọ nʼoke nsogbu?”"},{"book":"Ndị Ikpe","chapter":"11","verse":"8","text":"Ndị okenye Gilead sịrị ya, “na-agbanyeghị nke a, anyị abịaghachikwutela gị ugbu a, bịa ka anyị na gị lụso ndị Amọn agha. Ị ga-abụkwa onyeisi anyị niile bi na Gilead.”"},{"book":"Ndị Ikpe","chapter":"11","verse":"9","text":"Jefta zara, “A sịkwarị na m esoro unu gaa lụso ndị Amọn agha, ọ bụrụ na Onyenwe anyị enyefee ha nʼaka m, m ga-abụ onyeisi unu nʼezie?”"},{"book":"Ndị Ikpe","chapter":"11","verse":"10","text":"Ndị okenye Gilead zara, “Onyenwe anyị bụ onye akaebe, na anyị aghaghị ime dịka i kwuru.”"},{"book":"Ndị Ikpe","chapter":"11","verse":"11","text":"Ya mere, Jefta sooro ndị okenye Gilead, ha mekwara ya onyeisi ha na ọchịagha ha. O kwughachikwara okwu ya niile nʼihu Onyenwe anyị nʼobodo Mizpa."},{"book":"Ndị Ikpe","chapter":"11","verse":"12","text":"Mgbe ahụ, Jefta zipụrụ ndị ozi ka ha jekwuru eze ndị Amọn jụọ ya ajụjụ sị, “Gịnị bụ ihe i nwere megide anyị i ji ebuso ala anyị agha?”"},{"book":"Ndị Ikpe","chapter":"11","verse":"13","text":"Eze ndị Amọn zaghachiri ndị ozi Jefta, “Mgbe ụmụ Izrel si nʼala Ijipt pụta, ha ji aka ike napụ anyị ala anyị, site nʼosimiri Anọn ruo na Jabọk, rukwaa nʼosimiri Jọdan. Ugbu a nyeghachinụ anyị ala ahụ niile nʼudo.”"},{"book":"Ndị Ikpe","chapter":"11","verse":"14","text":"Jefta zighachiri ndị ozi ka ha jekwuru eze ndị Amọn,"},{"book":"Ndị Ikpe","chapter":"11","verse":"15","text":"na-asị,"},{"book":"Ndị Ikpe","chapter":"11","verse":"16","text":"Kama, mgbe ha si Ijipt rigopụta, Izrel sitere nʼọzara bịaruo Osimiri Uhie, sikwa nʼebe ahụ ruo Kadesh."},{"book":"Ndị Ikpe","chapter":"11","verse":"17","text":"Mgbe ahụ, Izrel zipụrụ ndị ozi ka ha jekwuru eze Edọm sị ya, ‘Kwere ka anyị si nʼala gị gafere,’ ma eze Edọm jụrụ ajụ. Ha zipụkwara ozi nye eze Moab, ma o kwenyeghị. Nʼihi ya, Izrel nọgidere na Kadesh."},{"book":"Ndị Ikpe","chapter":"11","verse":"18","text":"“Ọzọ, ha sitere nʼọzara gaa gburugburu Edọm na Moab, site nʼakụkụ ọwụwa anyanwụ ala Moab, maa ụlọ ikwu ha nʼofe Anọn. Ha abaghị nʼoke ala Moab, nʼihi na Anọn bụ oke ala ya."},{"book":"Ndị Ikpe","chapter":"11","verse":"19","text":"“Mgbe ahụ, ụmụ Izrel zigara ndị ozi ka ha jekwuru Saịhọn eze ndị Amọrait, onye bi na Heshbọn, sị ya, ‘Biko, ka anyị site nʼala gị gafee ruo nʼala nke anyị.’"},{"book":"Ndị Ikpe","chapter":"11","verse":"20","text":"Ma eze Saịhọn atụkwasịghị Izrel obi isite nʼoke ala ya gabiga. Nʼihi nke a, ọ chịkọtara usuu ndị agha ya, ma ụlọ ikwu na Jahaz, buso ụmụ Izrel agha."},{"book":"Ndị Ikpe","chapter":"11","verse":"21","text":"“Mgbe ahụ, Onyenwe anyị, Chineke Izrel nyere Saịhọn na ndị agha ya niile nʼaka Izrel. Ha merikwara ha. Izrel nwetara ala niile nke ndị Amọrait, bụ ndị bi nʼala ahụ."},{"book":"Ndị Ikpe","chapter":"11","verse":"22","text":"Ha nwetara ala niile ahụ, site nʼAnọn ruo Jabọk, sitekwa nʼọzara ruo Jọdan."},{"book":"Ndị Ikpe","chapter":"11","verse":"23","text":"“Ma ugbu a, Onyenwe anyị, Chineke Izrel achụpụla ndị Amọrait nʼihu ndị ya bụ Izrel. Olee ikike i nwere iwere ala ahụ?"},{"book":"Ndị Ikpe","chapter":"11","verse":"24","text":"Ọ bụghị ihe chi gị, Kemosh, nyere gị ka i ga-enweta? Otu aka ahụ kwa, ihe ọbụla Onyenwe anyị Chineke anyị nyere anyị ka anyị ga-enweta."},{"book":"Ndị Ikpe","chapter":"11","verse":"25","text":"Ị dị mma karịa Balak nwa Zipoa, eze Moab? O nwere mgbe ọ chọrọ Izrel okwu, maọbụ lụso ha agha?"},{"book":"Ndị Ikpe","chapter":"11","verse":"26","text":"Ọ bụ narị afọ atọ kemgbe ụmụ Izrel malitere ibi na Heshbọn na Aroea, na nʼime obodo ndị ọzọ gbara ha gburugburu ruo nʼiyi Anọn. Ọ bụkwa gịnị mere na ịnapụtaghị ala ndị a nʼoge ndị ahụ?"},{"book":"Ndị Ikpe","chapter":"11","verse":"27","text":"Emegideghị m gị, kama ọ bụ gị na-emejọ m, site nʼibuso m agha. Ka Onyenwe anyị, onye na-ekpe ikpe ziri ezi kpebie ikpe a taa nʼetiti ndị Izrel na ndị Amọn.”"},{"book":"Ndị Ikpe","chapter":"11","verse":"28","text":"Ma eze Amọn egeghị ntị nʼozi Jefta ziri ka e zie ya."},{"book":"Ndị Ikpe","chapter":"11","verse":"29","text":"Nʼoge ahụ, mmụọ Onyenwe anyị dakwasịrị Jefta. Site nʼike mmụọ ahụ, o duuru ndị agha Izrel gafee obodo Gilead na Manase, gafeekwa Mizpa, nke dị nʼime Gilead, gaa lụso ndị Amọn agha."},{"book":"Ndị Ikpe","chapter":"11","verse":"30","text":"Jefta kwere Onyenwe anyị nkwa sị ya, “Ọ bụrụ na ị ga-enyefe ndị Amọn nʼaka m,"},{"book":"Ndị Ikpe","chapter":"11","verse":"31","text":"ihe ọbụla sitere nʼọnụ ụzọ ụlọ m pụta izute m mgbe m lọghachiri nʼọnọdụ mmeri megide ndị Amọn, ga-abụ nke Onyenwe anyị. Aga m eji ya chụọ aja nsure ọkụ.”"},{"book":"Ndị Ikpe","chapter":"11","verse":"32","text":"Jefta duuru ndị agha ya gaa ibuso Amọn agha. Onyenwe anyị nyekwara ya mmeri dị ukwuu."},{"book":"Ndị Ikpe","chapter":"11","verse":"33","text":"O bibiri iri obodo abụọ site nʼAroea ruo nso nso Minit, ruokwa Ebel-Keramim. Otu a ka Izrel si merie ndị Amọn."},{"book":"Ndị Ikpe","chapter":"11","verse":"34","text":"Mgbe Jefta lọghachiri nʼụlọ ya na Mizpa, ma lee ada ya nwanyị onye ji iti egwu na ite egwu pụta izute ya. Ọ bụ naanị ya ka nna ya mụtara. Ewezuga ya, nna ya amụtaghị nwa nwoke maọbụ nwa nwanyị ọzọ."},{"book":"Ndị Ikpe","chapter":"11","verse":"35","text":"Mgbe Jefta hụrụ ya, ọ dọwara uwe ya, tie mkpu sị, “Ewoo, nwa m nwanyị! I wetarala obi m ihe mgbu, nʼihi na ekwela m Onyenwe anyị nkwa, nke m na-aghaghị imezu.”"},{"book":"Ndị Ikpe","chapter":"11","verse":"36","text":"Ọ zara, “Nna m, lee, ị ghaghị imezu ihe i kwere Onyenwe anyị na nkwa. Jiri m mee ihe i kwere Onyenwe anyị na nkwa, nʼihi na o nyela gị mmeri dị ukwuu nʼebe ndị Amọn, ndị iro gị nọ."},{"book":"Ndị Ikpe","chapter":"11","verse":"37","text":"Ma ọ dị otu ihe m chọrọ ịrịọ gị, biko kwere ka m soro ụmụ agbọghọ ibe m gaa wagharịa nʼugwu ndị a, ka mụ na ha kwaa akwa ọnwa abụọ, nʼihi na agaghị m alụ di.”"},{"book":"Ndị Ikpe","chapter":"11","verse":"38","text":"Nna ya zara sị ya, “E, nwa m, i nwere ike ịga.” Ọ pụrụ gaa, jegharịa, kwaakwa akwa, ya na ụmụ agbọghọ ndị enyi ya, ruo mgbe ọnwa abụọ ahụ zuru."},{"book":"Ndị Ikpe","chapter":"11","verse":"39","text":"Mgbe ọnwa abụọ gasịrị, ọ laghachikwutere nna ya, onye ji ya mezuo nkwa ahụ o kwere. Ọ bụ nwaagbọghọ na-amatabeghị nwoke."},{"book":"Ndị Ikpe","chapter":"11","verse":"40","text":"na ụmụ agbọghọ na-apụ kwa afọ, gaa, nọọ abalị anọ nʼihi icheta ada Jefta, onye Gilead."}]}