{"data":[{"book":"Jesaja","chapter":"45","verse":"1","text":"Zo spreekt Jahweh tot zijn gezalfde, Tot Cyrus, die Hij bij de rechterhand heeft gevat: Om volken voor hem neer te werpen, En vorsten de gordel van de lenden te trekken; Om deuren voor hem los te rukken, Geen poorten blijven gesloten."},{"book":"Jesaja","chapter":"45","verse":"2","text":"Ik zelf ga voor u uit, En zal de hoogten voor u slechten; Bronzen poorten trap Ik in, Ijzeren grendels sla Ik stuk;"},{"book":"Jesaja","chapter":"45","verse":"3","text":"Verborgen schatten zal Ik u geven, En goed verstopte fortuinen. Opdat ge moogt weten, dat Ik, Jahweh, het ben, Ik, Israëls God, die u riep bij uw naam!"},{"book":"Jesaja","chapter":"45","verse":"4","text":"Terwille van Jakob, mijn dienaar, Van Israël, mijn uitverkorene, Heb Ik u bij uw naam geroepen, U een titel geschonken, zonder dat ge Mij kent."},{"book":"Jesaja","chapter":"45","verse":"5","text":"Ik ben Jahweh, er is geen ander; Buiten Mij bestaat er geen god. Ik heb u omgord, zonder dat ge Mij kent:"},{"book":"Jesaja","chapter":"45","verse":"6","text":"Opdat men zou weten Van het oosten tot het westen, Dat er geen ander bestaat buiten Mij! Ik ben Jahweh, er is geen ander!"},{"book":"Jesaja","chapter":"45","verse":"7","text":"Ik vormde het licht, En heb het duister geschapen; Het heil verwekt, En het onheil gesticht: Ik, Jahweh, heb dit alles gedaan!"},{"book":"Jesaja","chapter":"45","verse":"8","text":"Hemelen, dauwt uit de hoge, Wolken, laat de gerechtigheid stromen; Aarde open uw schoot, Om vrucht van verlossing te dragen, En gerechtigheid te laten ontspruiten: Ik, Jahweh, heb het gewrocht!"},{"book":"Jesaja","chapter":"45","verse":"9","text":"Wee, die met hun Schepper twisten: De scherven met den pottenbakker! Zegt het leem soms tot hem, die het kneedt: Wat maakt ge? Uw handen staan er niet naar."},{"book":"Jesaja","chapter":"45","verse":"10","text":"Wee, die tot zijn vader durft zeggen: waarom verwekt ge; Of tot een vrouw: waarom hebt ge barensweeën?"},{"book":"Jesaja","chapter":"45","verse":"11","text":"Zo spreekt Jahweh, Israëls Heilige en Schepper: Durft ge Mij rekenschap vragen van wat gaat gebeuren, Mij bevelen geven over het werk mijner handen?"},{"book":"Jesaja","chapter":"45","verse":"12","text":"Ik heb de aarde gemaakt, en den mens er geschapen, Met eigen hand de hemel gespannen, heel zijn heir er besteld!"},{"book":"Jesaja","chapter":"45","verse":"13","text":"Ik zelf heb hem in mijn goedheid verwekt, En al zijn paden geëffend; Hij is het, die mijn stad zal herbouwen, En mijn ballingen zal laten gaan Zonder losprijs, zonder geschenken: Spreekt Jahweh der heirscharen!"},{"book":"Jesaja","chapter":"45","verse":"14","text":"Zo spreekt Jahweh: Egypte’s slaven en de kooplui van Koesj Met de mannen van Seba, hoog van gestalte, Zullen overgaan in ùw hand, U toebehoren, en achter u aangaan, En in ketens u dienen. Ze zullen voor u ter aarde vallen, En tot u smeken: Alleen bij u is een God, Nergens zijn er andere goden;"},{"book":"Jesaja","chapter":"45","verse":"15","text":"Alleen bij u is een God, die beschermt, De God van Israël is een Verlosser!"},{"book":"Jesaja","chapter":"45","verse":"16","text":"Ze worden allen beschaamd en met schande bedekt, Verlegen druipen ze af, die makers van beelden."},{"book":"Jesaja","chapter":"45","verse":"17","text":"Israël, gij wordt door Jahweh verlost Met een redding voor eeuwig; Gij zult niet worden beschaamd en te schande gemaakt, In alle eeuwigheid niet!"},{"book":"Jesaja","chapter":"45","verse":"18","text":"Want zo spreekt Jahweh, Die de hemelen schiep, De God, die de aarde boetseerde, Haar maakte en grondde; Die haar niet schiep als een baaierd, Maar vormde, om te worden bewoond."},{"book":"Jesaja","chapter":"45","verse":"19","text":"Ik ben Jahweh; geen ander! Ik heb niet in het verborgen gesproken, Of in een duistere hoek van de aarde; Tot Jakobs kroost niet gezegd: Zoekt Mij tevergeefs! Neen, Ik ben Jahweh, die rechtuit spreekt, En die de waarheid voorspelt."},{"book":"Jesaja","chapter":"45","verse":"20","text":"Verzamelt u, komt, treedt allen bijeen Die van de volken zijn overgebleven; Die in onverstand houten afgoden draagt, En bidt tot een god, die niet redt."},{"book":"Jesaja","chapter":"45","verse":"21","text":"Spreekt op, brengt uw bewijzen naar voren, En beraadt u onder elkander. Wie heeft dit van oudsher verkondigd, En het lang te voren voorspeld? Ben Ik het niet, Jahweh, Buiten wien geen andere god bestaat? Neen, een rechtvaardige en reddende God Is er buiten Mij niet!"},{"book":"Jesaja","chapter":"45","verse":"22","text":"Wendt u tot Mij, dan wordt gij gered, alle grenzen der aarde; Want Ik ben God, er is geen ander!"},{"book":"Jesaja","chapter":"45","verse":"23","text":"Ik zweer bij Mijzelf, uit mijn mond komt de waarheid, Het woord, dat nooit wordt herroepen. Voor Mij moet iedere knie zich buigen, Iedere tong bij Mij zweren."},{"book":"Jesaja","chapter":"45","verse":"24","text":"Van Mij zal men zeggen: Bij Jahweh alleen is zege en kracht! Tot Hem komen terug, met schaamte bedekt, Allen, die Hem weerstonden;"},{"book":"Jesaja","chapter":"45","verse":"25","text":"Maar in Jahweh zal verwinnen en juichen Heel Israëls geslacht!"}]}