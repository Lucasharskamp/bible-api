{"data":[{"book":"2 Samueli","chapter":"8","verse":"1","text":"Patapita nthawi, Davide anagonjetsa Afilisti ndi kuwapambana ndipo analanda Metegi Ama kuchoka m始manja mwa Afilistiwo."},{"book":"2 Samueli","chapter":"8","verse":"2","text":"Davide anagonjetsanso Amowabu. Iye anawalamula kuti agone pansi m始mizere itatu pa gulu lililonse ndipo anawayeza ndi chingwe. Pa gulu lililonse ankapha anthu amene anali pa mizere iwiri yoyamba, kusiyapo mzere wachitatu. Kotero Amowabu anakhala pansi pa ulamuliro wa Davide ndipo ankapereka msonkho."},{"book":"2 Samueli","chapter":"8","verse":"3","text":"Komanso Davide anagonjetsa Hadadezeri mwana wa Rehobu, mfumu ya Zoba, pamene anapita kukakhazikitsa ulamuliro wake m始mbali mwa mtsinje wa Yufurate."},{"book":"2 Samueli","chapter":"8","verse":"4","text":"Davide analanda magaleta 1,000, anthu 7,000 okwera magaleta pamodzi ndi asilikali oyenda pansi 20,000. Iye anadula mitsempha ya akavalo onse okoka magaleta, koma anasiyapo akavalo 100 okha."},{"book":"2 Samueli","chapter":"8","verse":"5","text":"Aramu wa ku Damasiko atabwera kudzathandiza Hadadezeri mfumu ya Zoba, Davide anakantha asilikali 22,000."},{"book":"2 Samueli","chapter":"8","verse":"6","text":"Iye anakhazikitsa maboma mu ufumu wa Aramu wa ku Damasiko, ndipo Aaramu anakhala pansi pa ulamuliro wake ndipo ankapereka msonkho. Yehova ankamupatsa chipambano Davide kulikonse kumene ankapita."},{"book":"2 Samueli","chapter":"8","verse":"7","text":"Davide anatenga zishango zagolide za akuluakulu ankhondo a Hadadezeri ndi kubwera nazo ku Yerusalemu."},{"book":"2 Samueli","chapter":"8","verse":"8","text":"Mfumu Davide inatenga mkuwa wambiri kuchokera ku Beta ndi Berotai, mizinda ya Hadadezeri."},{"book":"2 Samueli","chapter":"8","verse":"9","text":"Tou, mfumu ya Hamati atamva kuti Davide wagonjetsa gulu lonse lankhondo la Hadadezeri,"},{"book":"2 Samueli","chapter":"8","verse":"10","text":"anatumiza mwana wake Yoramu kwa mfumu Davide kukamulonjera ndi kukamuyamikira chifukwa cha kupambana kwake pa nkhondo yake ndi Hadadezeriyo, amene analinso pa nkhondo ndi Tou. Yoramu anabweretsa ziwiya zasiliva, zagolide ndi zamkuwa."},{"book":"2 Samueli","chapter":"8","verse":"11","text":"Mfumu Davide inapereka zinthu zimenezi kwa Yehova, monga anachitira ndi siliva ndi golide zochokera ku mayiko onse amene anawagonjetsa:"},{"book":"2 Samueli","chapter":"8","verse":"12","text":"Edomu ndi Mowabu, Aamoni ndi Afilisti, ndi Aamaleki. Iye anaperekanso zolanda ku nkhondo zochokera kwa Hadadezeri mwana wa Rehobu, mfumu ya Zoba."},{"book":"2 Samueli","chapter":"8","verse":"13","text":"Ndipo Davide anatchuka atabwera kokakantha Aedomu 18,000 mu Chigwa cha Mchere."},{"book":"2 Samueli","chapter":"8","verse":"14","text":"Iye anayika maboma m始dera lonse la Edomu, ndipo Aedomu onse anakhala pansi pa Davide. Yehova ankapambanitsa Davide kulikonse kumene ankapita."},{"book":"2 Samueli","chapter":"8","verse":"15","text":"Davide analamulira dziko lonse la Israeli ndipo ankachita zonse mwachilungamo ndi molondola pamaso pa anthu ake onse."},{"book":"2 Samueli","chapter":"8","verse":"16","text":"Yowabu mwana wa Zeruya anali mkulu wa ankhondo; Yehosafati mwana wa Ahiludi anali mlembi wa zochitika."},{"book":"2 Samueli","chapter":"8","verse":"17","text":"Zadoki mwana wa Ahitubi ndi Ahimeleki mwana wa Abiatara anali ansembe; Seraya anali mlembi;"},{"book":"2 Samueli","chapter":"8","verse":"18","text":"Benaya mwana wa Yehoyada anali mtsogoleri wa Akereti ndi Apeleti; ndipo ana a Davide anali ansembe."}]}