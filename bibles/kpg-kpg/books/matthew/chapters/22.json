{"data":[{"book":"Matthew","chapter":"22","verse":"1","text":"Jesus ne helekai labelaa gi nia daangada i nia ala kai boloo,"},{"book":"Matthew","chapter":"22","verse":"2","text":"“Teenua King o God di Langi e hai beenei: Dahi king ne hagatogomaalia dana hagamiami haga hai lodo gi dana dama daane."},{"book":"Matthew","chapter":"22","verse":"3","text":"Gei mee ga hagau ana gau hai hegau gi gahia mai nia daangada gi tagamiami, gei nia daangada hagalee hiihai e lloomoi."},{"book":"Matthew","chapter":"22","verse":"4","text":"Gei mee ga hagau ana huai gau hai hegau gii hula, haga iloo gi digau ala ne gahi boloo: ‘Dagu hagamiami la gu togomaalia, agu kau daane mono manu moomono la gu daaligi, nia mee huogodoo la gu togomaalia. Goodou lloomoi gi tagamiami!’"},{"book":"Matthew","chapter":"22","verse":"5","text":"Digau ala ne haga gahi digi haga dahidamee ina di gahigahi a maa, e hai hua go nadau mee ala ne belee hai: tangada guu hana gi dana gowaa dogi mee, e dahi gi dana hale goloo."},{"book":"Matthew","chapter":"22","verse":"6","text":"Hunu gau ne kumi digau hai hegau, ga daaligi gii mmade."},{"book":"Matthew","chapter":"22","verse":"7","text":"Di king gu hagawelewele huoloo, ga hagau ana gau dauwa gi daaligidia digau daaligi dangada aalaa, duungia nadau waahale gii odi."},{"book":"Matthew","chapter":"22","verse":"8","text":"Gei mee ne gahi mai ana gau hai hegau ga helekai gi digaula boloo: ‘Dagu hagamiami haga hai lodo la gu togomaalia, malaa, agu daangada ala ne gahi mai e hagalee tau ang gi tagamiami deelaa."},{"book":"Matthew","chapter":"22","verse":"9","text":"Goodou hula gi hongo nia ala llauehe, laha mai digau huogodoo ala ga gidee goodou.’"},{"book":"Matthew","chapter":"22","verse":"10","text":"Gei digau hai hegau gaa hula gi hongo nia ala, ga haga dagabuli mai digau huogodoo ala ne gidee ginaadou, digau humalia mono gau huaidu, gei di gowaa dela e hai tagamiami la gu dogologo dangada."},{"book":"Matthew","chapter":"22","verse":"11","text":"Di king gaa hana bolo gi gidee ia digau ala ne lloomoi, ga gidee ia taane hagalee e ulu nia gahu hagamiami haga hai lodo."},{"book":"Matthew","chapter":"22","verse":"12","text":"Di king ga heeu gi mee, ‘Dogu ihoo, goe ne ulu mai gi lodo behee, be goe oo gahu haga hai lodo ai?’ Taane deelaa digi helekai."},{"book":"Matthew","chapter":"22","verse":"13","text":"Di king ga helekai gi ana gau hai hegau boloo, ‘Nnoodia nia lima o maa mono wae, hudua a mee gi malaelae, gi di gowaa bouli dela e dangidangi iei mee mo di gadigadi ono niha.’”22.13 Matthew 8.12; 25.30; Luke 13.28"},{"book":"Matthew","chapter":"22","verse":"14","text":"Di hagaodi dana ala kai, Jesus ga helekai, “Dogologo ne haga gahi, gei digau hua dulii ala ne hili aga.”"},{"book":"Matthew","chapter":"22","verse":"15","text":"Nia Pharisee ga dagabuli gi di gowaa e dahi, e hagamaanadu nadau heeu gi Jesus belee hai a mee gii hala."},{"book":"Matthew","chapter":"22","verse":"16","text":"Digaula ga hagau hunu dama agoago mono gau hagamaamaa Herod gi Jesus, belee heeu gi Mee, “Meenei tangada agoago, gimaadou gu iloo bolo Goe e helekai i di tonu, e agoago i di tonu o di manawa o God ang gi nia daangada. Goe e de hei e Goe nia maanadu nia daangada, idimaa, Goe hagalee dugu geegee nia daangada."},{"book":"Matthew","chapter":"22","verse":"17","text":"Helekai malaa gi di heeu deenei: Di hui dagitedi gi di king o Rome le e hai baahi gi tadau haganoho be deeai?”"},{"book":"Matthew","chapter":"22","verse":"18","text":"Jesus gu iloo hua nia maanadu huaidu digaula, ga helekai, “Goodou digau hai hegau ngudu golomada. Ma e aha dela goodou e hagamada Au?"},{"book":"Matthew","chapter":"22","verse":"19","text":"Hagia mai di bahihadu dela e hui dagitedi.”"},{"book":"Matthew","chapter":"22","verse":"20","text":"Gei Mee ga heeu gi digaula boloo, “Ma di ada ni ooi gei di ingoo ni ooi aanei?”"},{"book":"Matthew","chapter":"22","verse":"21","text":"Digaula ga helekai, “Ni di king o Rome.”"},{"book":"Matthew","chapter":"22","verse":"22","text":"Digaula ne longono hua nnelekai aanei, gu homouli huoloo, ga diiagi hua a Mee i golo, gaa hula."},{"book":"Matthew","chapter":"22","verse":"23","text":"Di laangi hua deelaa, hunu Sadduccee ala e agoago bolo nia daangada la hagalee mouli aga, ga lloomoi gi Jesus,22.23 Nnegau 23.8"},{"book":"Matthew","chapter":"22","verse":"24","text":"ga helekai, “Tangada Agoago, Moses guu hai bolo maa taane la guu made gei ana dama ai, tuaahina daane o maa gii lodo gi di lodo o maa, gi gila mai ai nia dama ni taane dela ne made.22.24 Deuteronomy 25.5"},{"book":"Matthew","chapter":"22","verse":"25","text":"Malaa, tagahaanau daane dogohidu nogo noho i ginei. Tangada madua gaa lodo ang gi di ahina, gei guu made digi hai di nau dama, ga diiagi di ahina deelaa gi dono duaahina daane."},{"book":"Matthew","chapter":"22","verse":"26","text":"Togolua daane ne hai labelaa beenei, mo togodolu, gaa dae gi togohidu daane."},{"book":"Matthew","chapter":"22","verse":"27","text":"Di hagaodi gi muli, gei di ahina guu made hogi."},{"book":"Matthew","chapter":"22","verse":"28","text":"Malaa, di laangi dela ga hagamouli aga digau mmade, di ahina deelaa la gaa hai di lodo donu ni ooi i digaula? Idimaa, digaula huogodoo la guu lodo gi mee!”"},{"book":"Matthew","chapter":"22","verse":"29","text":"Jesus ga helekai, “Goodou e hai gee huoloo, idimaa, goodou e de iloo nia helekai di Beebaa Dabu, mo nia mogobuna o God."},{"book":"Matthew","chapter":"22","verse":"30","text":"Di madagoaa digau mmade ga mouli aga, digaula gaa hai be digau di langi ala nadau lodo ai."},{"book":"Matthew","chapter":"22","verse":"31","text":"Ang gi di hai o di mouli aga o digau mmade, goodou digi daulia be God ne helekai bolo aha adu gi goodou:"},{"book":"Matthew","chapter":"22","verse":"32","text":"‘Au go di God o Abraham,"},{"book":"Matthew","chapter":"22","verse":"33","text":"Digau dogologo ala ne longono ginaadou dana agoago, gu homouli huoloo."},{"book":"Matthew","chapter":"22","verse":"34","text":"Nia Pharisee ne longono ginaadou bolo Jesus guu hai nia Sadduccee gi deemee di hai labelaa nadau heeu, gei digaula ga dagabuli mai."},{"book":"Matthew","chapter":"22","verse":"35","text":"Tangada e dahi i digaula, tangada haga donudonu haganoho, ga heeu belee haga hala a Jesus,22.35 Luke 10.25-28"},{"book":"Matthew","chapter":"22","verse":"36","text":"“Meenei, tangada agoago, dehee taganoho koia e hagalabagau i lodo nia haganoho?”"},{"book":"Matthew","chapter":"22","verse":"37","text":"Jesus ga helekai,"},{"book":"Matthew","chapter":"22","verse":"38","text":"“Deenei taganoho kaedahi e aamua, ge e hagalabagau."},{"book":"Matthew","chapter":"22","verse":"39","text":"Gei di lua haganoho e hai be di maa:"},{"book":"Matthew","chapter":"22","verse":"40","text":"“Nia haganoho e lua aanei, aalaa go di hagamau o Nnaganoho Moses mo nia Agoago o nia soukohp.”"},{"book":"Matthew","chapter":"22","verse":"41","text":"Nia Pharisee ga dagabuli mai gi di gowaa e dahi, gei Jesus ga heeu gi digaula,"},{"book":"Matthew","chapter":"22","verse":"42","text":"“Goodou e hagamaanadu bolo di Mesaia la koai? Mee di hagadili ni ooi?”"},{"book":"Matthew","chapter":"22","verse":"43","text":"Jesus ga heeu gi digaula, “Malaa, di Hagataalunga o God la ne aha, dela ne hai a David gi helekai bolo ‘dogu Dagi’? Deenei telekai David ne hai:"},{"book":"Matthew","chapter":"22","verse":"44","text":"‘Dimaadua gu helekai gi dogu Dagi:"},{"book":"Matthew","chapter":"22","verse":"45","text":"“Maa David ne gahi di Mesaia bolo dono Dagi, malaa di Mesaia la ne hai behee, dela gaa hai di hagadili ni David?”"},{"book":"Matthew","chapter":"22","verse":"46","text":"Tangada e mee di helekai gi nia heeu a Jesus ai. Daamada i di laangi deelaa, tangada ne heeu dana mee gi Mee ai."}]}