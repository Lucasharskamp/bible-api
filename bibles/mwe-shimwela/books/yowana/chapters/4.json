{"data":[{"book":"Yowana","chapter":"4","verse":"1","text":"Ashimapalishayo gubhapilikenenje kuti a Yeshu bhanapata na bhatisha bhaajiganywa bhabhagwinji kupunda a Yowana."},{"book":"Yowana","chapter":"4","verse":"2","text":"Ikabheje a Yeshu bhayene bhangabhatisha mundu ikabhe bhabhatishangaga bhaajiganywa bhabho."},{"book":"Yowana","chapter":"4","verse":"3","text":"Bhai, a Yeshu bhakagamanyeje genego, gubhajabhwile ku Yudea kubhuja ku Galilaya,"},{"book":"Yowana","chapter":"4","verse":"4","text":"gwene mwanjago bhashinkupinjikwa bhapite ja ku Shamalia."},{"book":"Yowana","chapter":"4","verse":"5","text":"Bhai, gubhaishe ku Shikali shilambo shimo sha ku Shamalia, tome na nngunda gwa a Yoshepu gubhapegwilwe na ainabhabho a Yakobho bhukala."},{"book":"Yowana","chapter":"4","verse":"6","text":"Penepo lishinkupagwa liiko lya a Yakobho, puyaliji malanga ga shaa shita ja mui, pabha a Yeshu bhashinkutotoshela ga mwanja gula, gubhatemi panyenje liiko."},{"book":"Yowana","chapter":"4","verse":"7","text":"Bhai, gubhaishe bhakongwe bhamo bha Shishamalia kuuteka mashi. A Yeshu gubhaalugulile, “None mashi gang'wa.”"},{"book":"Yowana","chapter":"4","verse":"8","text":"Gene malangago bhaajiganywa bhabho kubhapitengenenje kunjini kuuma shalya."},{"book":"Yowana","chapter":"4","verse":"9","text":"Bhakongwe bhala gubhaabhalanjile a Yeshu, “Mmwe Mmayaudi na nne Bhakongwe Bhashamalia! Nkukombola bhuli kunyuga mashi gang'wa?” Bhashinkubheleketa nneyo pabha Bhayaudi na Bhashamalia bhakaanganilana."},{"book":"Yowana","chapter":"4","verse":"10","text":"A Yeshu gubhaajangwile, “Nkashimanyi shibhapinga kumpa a Nnungu, numbe gani akummalanjila, none mashi ga ng'wa, nkannjujile jwenejo akampele mashi gataga gumi.”"},{"book":"Yowana","chapter":"4","verse":"11","text":"Bhakongwe bhala gubhashite, “Mmakulungwa, mmwe mwangali nngabho na liikoli lishitaliya, kumpatile kwei mashi gataga gumigo?"},{"book":"Yowana","chapter":"4","verse":"12","text":"Igala mmwe mmakulungwa kupunda ambuje a Yakobho? Bhenebho ni bhatupele uwe lyene liikoli, bhayene na ashibhana bhabho na bhannyama bhabho bhang'welenje mashi ga lyene liikoli.”"},{"book":"Yowana","chapter":"4","verse":"13","text":"A Yeshu gubhajangwile, “Jojowe shang'we mashi ga lyene liikoli shakole njota kabhili."},{"book":"Yowana","chapter":"4","verse":"14","text":"Ikabheje shang'we mashi gushinimpe nnego akakola njota kabhili. Mashi gushinimpe nnego shigaalaye nkati jakwe shinyenyei sha mashi gataga gumi gwa pitipiti.”"},{"book":"Yowana","chapter":"4","verse":"15","text":"Bhakongwe bhala gubhaalugulile, “Mmakulungwa, none mashigo ngunakole njota kabhili, ngunaishe kabhili apano kuteka mashi.”"},{"book":"Yowana","chapter":"4","verse":"16","text":"A Yeshu gubhaalugulile, “Nnjende nkaasheme ambujebhenu, nng'ishe nabho apano.”"},{"book":"Yowana","chapter":"4","verse":"17","text":"Bhakongwe bhala gubhajangwile, “Nangali ambujebhangu.” A Yeshu gubhaalugulile, “Ntashiye ukoto, kuti mwangali ambujebhenu."},{"book":"Yowana","chapter":"4","verse":"18","text":"Pabha mwalombilwe paano na bhunkutama nabho nnainobho nngabha ambuje bhenu bha alali. Penepo guntashiyega ga kweli.”"},{"book":"Yowana","chapter":"4","verse":"19","text":"Bhakongwe bhala gubhaabhalanjile, “Mmakulungwa, nne pungubhona kuti mmwe ankulondola bha a Nnungu."},{"book":"Yowana","chapter":"4","verse":"20","text":"Bhanangulungwa bhetu bha Shishamaliya pubhaajujilangaga a Nnungu pa ashi shitumbishi, ikabheje Mmayaudi mmwe nkutinji ku Yelushalemu kula nikutupinjikwa kujujila Nnungu.”"},{"book":"Yowana","chapter":"4","verse":"21","text":"A Yeshu gubhaalugulile, “awile, nngulupalile nne, mobha ganakwiya nkaajuganga Atati pa shene shitumbishi, wala ku Yelushalemu kula."},{"book":"Yowana","chapter":"4","verse":"22","text":"Mmanganyanji Bhashamaliya nkakwaammanyanga bhunkwaajuganga, ikabheje Tubhayaudi uwe twaamanyi bhutukwaajuga, pabha ntapulo gwa a Nnungu shuguishe kupitila ku Bhayaudi."},{"book":"Yowana","chapter":"4","verse":"23","text":"Ikabheje malanga shigaishe, numbe gaishe, gatenda bhakwaatindibhalilanga bha kweli, shibhaatindibhalilanje Atati kwa mashili gaka Mbumu na kwa kweli. Pabha Atati bhanakwaapinganga bhandunji bhaajuganga shana nneyo."},{"book":"Yowana","chapter":"4","verse":"24","text":"A Nnungu ni Mbumu, na bhandu bhakwajuganga bhenebho, bhanapinjikwanga bhaajuganje kwa komboywa naka Mbumu na kweli.”"},{"book":"Yowana","chapter":"4","verse":"25","text":"Bhakongwe bhala gubhaalugulile, “Nimumanyi kuti bhanakwiya bhaagwilwe na a Nnungu bhaashemwa a Kilishitu Bhaatapula. Bhenebho bhaikaga, shibhatubhalanjile indu yowe.”"},{"book":"Yowana","chapter":"4","verse":"26","text":"A Yeshu gubhaabhalanjile, “Nne ngukunguluka na mmwe ni bhayene.”"},{"book":"Yowana","chapter":"4","verse":"27","text":"Penepo bhaajiganywa bhabho gubhabhujilengenenje, gubhakanganigwenje ga kwaakongana a Yeshu bhalikunguluka na bhakongwe. Ikabheje jwakwa abhabhushiye, “Nkupinga nndi?” Eu, “Kwa nndi nnakunguluka na bhakongwe?”"},{"book":"Yowana","chapter":"4","verse":"28","text":"Bhene bhakongwebho gubhaleshile lulo lwabho popo gubhapite kunjini nikwabhalanjilanga bhandunji,"},{"book":"Yowana","chapter":"4","verse":"29","text":"“Twendangane nkaalolanje bhandu bhamalanjile indu yangu yowe indendile! Bhuli, nngatendeka bhenebho kubha a Kilishitu Bhaagombola?”"},{"book":"Yowana","chapter":"4","verse":"30","text":"Bhai bhandunji kukopoka kunjini kula gubhaajendelenje a Yeshu."},{"book":"Yowana","chapter":"4","verse":"31","text":"Gene malanga pego bhaajiganywa bhabho gubhaashondelesheyenje a Yeshu bhalinkutinji, “Shonde Mmaajiganya, nnye shalya.”"},{"book":"Yowana","chapter":"4","verse":"32","text":"Ikabheje a Yeshu gubhaalugulilenje, “Nne ngwete shalya shinkakushimanyanga.”"},{"book":"Yowana","chapter":"4","verse":"33","text":"Bhaajiganywa bhabho gubhabhuyenenje, “Apali mundu abhapele shalya?”"},{"book":"Yowana","chapter":"4","verse":"34","text":"A Yeshu gubhaalugulilenje, “Shalya shangu ni kutenda ibhapinga bhandumile bhala na maliya liengo lyabho."},{"book":"Yowana","chapter":"4","verse":"35","text":"Mmanganyanji nkabheleketanga kuti, ‘Jiigele miei nsheshepe, gaishe mobha ga neng'ena?’ Ikabheje nne nguti, nnolanje bhandunjibha, ni malinga yalya mmigunda, iishile pa una."},{"book":"Yowana","chapter":"4","verse":"36","text":"Nkuuna analipwa, na analopolela mauno pamo nkupinga gabhe na gumi gwa pitipiti, nkupinga nkupanda na nkuuna bhowe bhainonyelanje."},{"book":"Yowana","chapter":"4","verse":"37","text":"Kwa nneyo ashi shibheleketo sha kuti, ‘Jumo anapanda na juna anauna.’ Ni sha kweli."},{"book":"Yowana","chapter":"4","verse":"38","text":"Nne njikunntumanga nkaunanje mauno gunkanakamulilanga liengo lya lima, bhakamwilenje liengo likulungwa bhananji, ikabheje inkwiipatanga mmanganyanji, ni kwa ligongo lya liengo lyabhonji.”"},{"book":"Yowana","chapter":"4","verse":"39","text":"Bhashamalia bhabhagwinji bha shene shilambo shila gubhaakulupalilenje a Yeshu kwa ligongo lya malobhe gubhabhelekete bhakongwe bhala kuti, “Bhashinugulila indu yowe indendile.”"},{"book":"Yowana","chapter":"4","verse":"40","text":"Bhashamalia gubhaajendelenje a Yeshu nikwashondelesheya bhatame nabhonji, gubhatemi kweneko mobha gabhili."},{"book":"Yowana","chapter":"4","verse":"41","text":"Bhandu bhabhagwinji kaje gubhaakulupalilenje a Yeshu kwa ligongo lya malobhe gabho."},{"book":"Yowana","chapter":"4","verse":"42","text":"Gubhaalugulilenje bhakongwe bhala, “Nnaino uwe tunakulupalila nngabha kwa ligongo lya malobhe genupe, ikabheje tupilikene twaashayene na tumumanyi kuti bhenebha bhapinga tapula shilambolyo.”"},{"book":"Yowana","chapter":"4","verse":"43","text":"Gakapiteje mobha gabhili a Yeshu gubhajabhwile kweneko, gubhapite ku Galilaya."},{"book":"Yowana","chapter":"4","verse":"44","text":"Pabha bhayene bhalugwile gwangali nng'iyo kuti, “Nkulondola jwa a Nnungu akaishimika pa shilambo shakwe.”"},{"book":"Yowana","chapter":"4","verse":"45","text":"Bhai bhakaisheje ku Galilaya, Bhagalilaya bhabhagwinji gubhaaposhelenje. Pabha pubhapitengenenje ku Yelushalemu kushikukuu sha Pashaka, kweneko bhagabhweninji gowe gubhatendile a Yeshu."},{"book":"Yowana","chapter":"4","verse":"46","text":"A Yeshu gubhaishe kabhili kushilambo sha ku Kana kunkowa gwa ku Galilaya, kubhatendile mashi kubha divai. Ku Kapalanaumu bhashinkupagwa bhakulungwa bhamo bha manjola bhakwete mwana nwele ku Kapelenaumu."},{"book":"Yowana","chapter":"4","verse":"47","text":"Bhai, bhakulungwa bha manjola bhala bhakapilikaneje a Yeshu bhashiika ku Galilaya kukoposhela ku Yudea, gubhaajendele nikwaajuga bhajende ku Kapalanaumu bhakannamye mwana gwabho aliji nnwele jwa nnumbangu."},{"book":"Yowana","chapter":"4","verse":"48","text":"A Yeshu gubhaalugulile, “Nkaibhonanje ilangulo na ilapo nkakulupalilanga!”"},{"book":"Yowana","chapter":"4","verse":"49","text":"Bhakulungwa bha manjola bhala a gubhaalugulile a Yeshu, “Mmakulungwa, shonde twende mwanangu akanabhewa.”"},{"book":"Yowana","chapter":"4","verse":"50","text":"A Yeshu gubhaalugulile, “Njende, mwana gwenu alamile.” Bhandu bhala gubhakulupalile malobhe ga a Yeshu, gubhajabhwile."},{"book":"Yowana","chapter":"4","verse":"51","text":"Bhali mumpanda gwa kwenda kungwabho, gubhaimikene na bhatumishi bhabho, gubhaalugulilenje, “Mmakulungwa, mwanagwenu alamile”."},{"book":"Yowana","chapter":"4","verse":"52","text":"Na bhalabho gubhabhushiyenje, “Malanga gani mwana palamile” Gubhaalugulilenje, “Liyo shaa shaba ja mui, shilwele pushinneshile.”"},{"book":"Yowana","chapter":"4","verse":"53","text":"Ainamundu bhala gubhakumbushile kuti pugaliji malanga gogo pego pubhalugulilwe na a Yeshu kuti, “Mwana gwenu alamile.” Penepo bhenebho na ashaalongo ajabho bhowe gubhaakulupalilenje."},{"book":"Yowana","chapter":"4","verse":"54","text":"Sheneshi pushaliji shilangulo sha bhili shibhatendile a Yeshu bhalibhuja ku Yudea kwenda ku Galilaya."}]}