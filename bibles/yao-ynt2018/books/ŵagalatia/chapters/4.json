{"data":[{"book":"Ŵagalatia","chapter":"4","verse":"1","text":"Nambo une nguti yeleyi, juchajigale indu iŵagosele, aŵaga mwanache akuŵa mpela kapolo namuno ali nsyene ipanje."},{"book":"Ŵagalatia","chapter":"4","verse":"2","text":"Katema kose ko jwelejo ali paasi pa ulamusi wa ŵandu ŵakunlela ni ŵakwajimilila ipanje yakwe mpaka katema kakaŵichikwe ni atatigwe."},{"book":"Ŵagalatia","chapter":"4","verse":"3","text":"Iyoyo noweji patwaliji ngatukuumanyilila usyene twaliji achikapolo ŵa masoka gagakutawala pachilambo."},{"book":"Ŵagalatia","chapter":"4","verse":"4","text":"Nambo pakaichile katema kakaŵichikwe, Akunnungu ŵannajisye Mwanagwe, ŵaŵapagwile ni jwankongwe ni kulongoswa ni Malajisyo,"},{"book":"Ŵagalatia","chapter":"4","verse":"5","text":"kuti ŵawombole aŵala ŵakulongoswa ni Malajisyo kuti uwe tukombole kutendekwa ŵanache ŵa Akunnungu."},{"book":"Ŵagalatia","chapter":"4","verse":"6","text":"Ni pakuŵa ndi achiŵanagwe, Akunnungu ŵannajisye Mbumu jwa Mwanagwe mmitima jetu, Mbumu jwakuŵilanga, “Aba”, malumbo gakwe “Atati!”"},{"book":"Ŵagalatia","chapter":"4","verse":"7","text":"Nipele mmwe nganimma kapolo sooni, nambo mwana ni pakuŵa mmwe ndi mwana, Akunnungu champe indu yose yaŵisile chilanga kwa achiŵanagwe."},{"book":"Ŵagalatia","chapter":"4","verse":"8","text":"Kalakala pamwaliji ngakwamanyilila Akunnungu, mwaliji achikapolo ŵa minungu jangalimate."},{"book":"Ŵagalatia","chapter":"4","verse":"9","text":"Nambo sambano nkwamanyilila Akunnungu pane nkumanyika ni Akunnungu, kwa chichi nkugaujilila sooni majiganyo gandanda gagali gakulepetela ni gamapunguchilwe? Nkusaka kugatumichila sooni?"},{"book":"Ŵagalatia","chapter":"4","verse":"10","text":"Kwa chichi nkuchenjeuka ni kukamulisya masyoŵelelo genu ga moŵa ni miesi ni katema ni yaka?"},{"book":"Ŵagalatia","chapter":"4","verse":"11","text":"Ngwete lipamba nkati ŵanyamwe, pakuŵa ikukomboleka kuti nalisawisye pangali chindu kwa ligongo lyenu."},{"book":"Ŵagalatia","chapter":"4","verse":"12","text":"Achalongo achinjangu, ngunchondelela mmeje mpela une, pakuŵa namose une naliji mpela ŵanyamwe. Nganimumbanganyichisya ungalimate wauli wose."},{"book":"Ŵagalatia","chapter":"4","verse":"13","text":"Nkumanyilila kuti ulwele uwasimene wambele lipesa lya kunlalichila Ngani Jambone kaandanda."},{"book":"Ŵagalatia","chapter":"4","verse":"14","text":"Namuno ulwele wangu waliji mpela malagasyo gamakulungwa kukwenu, nganimunyelusya namose kuungana, nambo mwambochele mpela katumetume jwa kwinani jwa Akunnungu ni mwambochele mpela nkumpochela Kilisito Yesu nsyene."},{"book":"Ŵagalatia","chapter":"4","verse":"15","text":"Ŵanyamwe mwaliji ŵakusengwa! Sambano chinsimene chichi? Pakuŵa ngunsalila umboni usyene kuti pa moŵa gala ikakomboleche, nkatyosisye meeso genu ni kuumba une."},{"book":"Ŵagalatia","chapter":"4","verse":"16","text":"Ana, une mele jwammagongo jwenu ligongo ngunsalila yaili ya usyene?"},{"book":"Ŵagalatia","chapter":"4","verse":"17","text":"Ŵele ŵandu akulosya kuti akunchenjeuchila ŵanyamwe, nambo nningwa wao nganiuŵa wambone. Ŵanyawo akusaka ŵanyamwe ni une tutindane kuti nkombole kwachenjeuchila."},{"book":"Ŵagalatia","chapter":"4","verse":"18","text":"Ili yambone kukola lung'wanu kupanganya indu yambone moŵa gose, ngaŵa katema pangutama ni ŵanyamwe pe."},{"book":"Ŵagalatia","chapter":"4","verse":"19","text":"Achiŵanangu ŵangunnonyela, mpela jwankongwe yakuti pakukola chilungusi pakuligopola, none iyoyo, ngunkolela chilungusi sooni mpaka pachimme ni uŵele wa Kilisito nkati mwenu."},{"book":"Ŵagalatia","chapter":"4","verse":"20","text":"Ngasachile kuŵa nomwe sambano, kuti mechete ni ŵanyamwe kwa kulitimalika. Pakuŵa ngwete lipamba kwa ligongo lyenu."},{"book":"Ŵagalatia","chapter":"4","verse":"21","text":"Musalile ŵanyamwe ŵankusaka kulongoswa ni Malajisyo, ana ngankumanyilila igakuti kusala Malajisyo?"},{"book":"Ŵagalatia","chapter":"4","verse":"22","text":"Ilembekwe muitabu ya Malajisyo kuti che Iblahimu ŵakwete achiŵanagwe ŵaŵili, jumo ŵapagwile ni jwankongwe kapolo ni jwine ŵapagwile ni ŵankwakwe juŵalombele."},{"book":"Ŵagalatia","chapter":"4","verse":"23","text":"Juŵapagwile ni jwankongwe kapolo jula ŵapagwile mpela yakuti pakupagwa ŵandu ŵane ni juŵapagwile ni ŵankwakwe jula ŵapagwile kwa chilanga cha Akunnungu."},{"book":"Ŵagalatia","chapter":"4","verse":"24","text":"Maloŵe ga gali mpela chitagu, ŵele achakongwe ŵaŵili ali chitagu cha malangano gaŵili. Lilangano lyaandanda lili lyelila lilyatendekwe pa chitumbi cha Sinai lyalikungamba che Hajili ni achiŵanagwe ŵaŵapagwile mu ukapolo."},{"book":"Ŵagalatia","chapter":"4","verse":"25","text":"Che Hajili akulandanywa ni chitumbi cha Sinai chachili mu chilambo cha Alabia, nombe chili chitagu cha musi wa Yelusalemu ja sambano, pakuŵa weleu uli musi wauli mu ukapolo pamo ni ŵakutama mwelemo."},{"book":"Ŵagalatia","chapter":"4","verse":"26","text":"Nambo Yelusalemu ja kwinani uli musi waulechelelwe, ni musi wo uli achikulu ŵetu."},{"book":"Ŵagalatia","chapter":"4","verse":"27","text":"Pakuŵa Malembelo ga Akunnungu gakuti,"},{"book":"Ŵagalatia","chapter":"4","verse":"28","text":"Nipele achalongo achinjangu, ndi ŵanache ŵa Akunnungu ŵampagwile kutyochela mu chilanga chao mpela yaili ku che Isaka."},{"book":"Ŵagalatia","chapter":"4","verse":"29","text":"Nambo mpela ila moŵa gala, ajula mwanache juŵapagwile mpela yakuti pakupagwa ŵandu ŵane ŵanlagesye ajula juŵapagwile kwa machili ga Mbumu jwa Akunnungu, iyoyo ni yaili mpaka sambano."},{"book":"Ŵagalatia","chapter":"4","verse":"30","text":"Nambo ana Malembelo ga Akunnungu gakuti uli? Gakuti, “Mumminje jwankongwe kapolo jo ni mwanagwe, ligongo mwanagwe kapolo ngaapochela yaigosekwe pamo ni mwanache jwa jwankongwe jwalechelelwe.”"},{"book":"Ŵagalatia","chapter":"4","verse":"31","text":"Nipele achapwanga, uwe nganituŵa ŵanache ŵa jwankongwe kapolo jula, nambo tuli ŵanache ŵa jwankongwe jwalechelelwe."}]}