{"data":[{"book":"Iphisithek","chapter":"6","verse":"1","text":"Aniphiing, aphuii-amuii shii nuii phane nathek ro Masipho pha blia ro, chiih-è hì rek phane izai blia ro."},{"book":"Iphisithek","chapter":"6","verse":"2","text":"“Nawaithek aphuii-amuiithek shii ilab phi pha ji” hìne igobi pha muyung Hamangkhung-aphuii sbang shii cho phi ro:"},{"book":"Iphisithek","chapter":"6","verse":"3","text":"“Ji-è zab ne na rog shii wie wuii mua, chiih-è nane soh shii phiang ishak sieng ruii phro.”"},{"book":"Iphisithek","chapter":"6","verse":"4","text":"Amuii-aphuiithek, nawaithek aniphiing shii lijieg yi pha blia arek rabo. Jiphachiang shii, Masipho pha wie ji yua srane sieng yi bo."},{"book":"Iphisithek","chapter":"6","verse":"5","text":"Khiaothek, nawaithek tharothamang pha musphothek shii rum ne sam ne nuii bo; chiih-è nathek è Masi ro blia rek pha duiine, nawaithek lubu è izai rek bo."},{"book":"Iphisithek","chapter":"6","verse":"6","text":"Nathek shii riig pha blia ji arek bie rabo, nyieliieshii nathek ne nathek nuii pha ji yang pha now phro. Jimagungde Masi pha khiao duiine Hamangkhung-aphuii è nyie yang pha ji ne nawaithek lubu è rek bo."},{"book":"Iphisithek","chapter":"6","verse":"7","text":"Chiih-è bran shii arek bie pha, nawaithek blia ne Ithong shii rek pha duiine, chiih-è sang khiao duiine rek bo."},{"book":"Iphisithek","chapter":"6","verse":"8","text":"Nowkhlei bo hanyie è blia wie rek pha ji shii ne, Hamangkhung-aphuii è gethek zab shii lasen phi ruii phro, khiao shii magungde chiih-è ichad shii magungde."},{"book":"Iphisithek","chapter":"6","verse":"9","text":"Muspho, hì duiine rek ne nawaithek khiaothek shii awie pha arek rabo. Nowkhlei bo khiao nathek ne hamangkhung hà hanyie è zab shii ò chua ruii pha muspho ne ò bie ro."},{"book":"Iphisithek","chapter":"6","verse":"10","text":"Idohhè, nawaithek chua ne Ithong rog shii ò rek ne chiih-è airo riichaiboh blu ji shii rab bo."},{"book":"Iphisithek","chapter":"6","verse":"11","text":"Hamangkhung-aphuii è phi pha zab suang pha yugiang ji guii bo, ji-è na ne Sakhathong ro awie pha briakthek suang ji è chuh rai mua phro."},{"book":"Iphisithek","chapter":"6","verse":"12","text":"Chiih-è gethek ne tharothamang è suang mak arek ro, jishii awie pha hamangkhung pha sohjambling shii bohkhohphothek, riichaithek, nane soh pha bluthek ji pha igiia sohjambling shii mak rek bo."},{"book":"Iphisithek","chapter":"6","verse":"13","text":"Ji-è thuh shii Hamangkhung-aphuii ro mak pha yugiang guii bo! Ji-è awie pha inai thok mage shii, nathek ne suangpho è jo ji shii nyagieng mua phro; chiih-è iidohè thok pha mak rek pha idoh, nathek ne nawaithek ithua shii chuh rek ne riu ruii phro."},{"book":"Iphisithek","chapter":"6","verse":"14","text":"Ji-è nawai rinyie shii izai rathang riieng ne, chiih-è giang nane lubutho pha khug miak ne, saro ne riu bo,"},{"book":"Iphisithek","chapter":"6","verse":"15","text":"chiih-è nawai lakhia khia ne liijiing pha Mua Wie yao pha saro bo."},{"book":"Iphisithek","chapter":"6","verse":"16","text":"Idang pha ishak migi shii ne khug duiine han bo, chiihphado nathek ne zab pha Sakhathong ro hòi ne reg pha medthek ji shii ua mua."},{"book":"Iphisithek","chapter":"6","verse":"17","text":"Chiih-è giawo shii khuthung duiine thung bo, chiih-è Ragung è nathek shii phi pha khamriie duiine Hamangkhung-aphuii miyaogam shii de wad shii choi bo."},{"book":"Iphisithek","chapter":"6","verse":"18","text":"Hìthek zab ne misia rog shii rek ne, Hamangkhung-aphuii pha nong shii lia bo, chiih-è Ragung è noh dun pha duiine zab pha ishak shii sia bo. Jiphachiang è nowbthan ne khuchung magungde athoh rabo; Hamangkhung-aphuii pha branthek shii idang sia bo."},{"book":"Iphisithek","chapter":"6","verse":"19","text":"Gu yao pha saro mage shii Hamangkhung-aphuii è gu shii mua phi yi pha gu shii de sia mage bo. Ji-è gune ug ne ruii pha mua ji thieg yi pha lububo rek ne yao mua."},{"book":"Iphisithek","chapter":"6","verse":"20","text":"Hìpha mua chiang è gune khliie ro, jimagunde thuh shii gune phatheg hà um magunde. Gune mua shii lububo è yao chiid pha ji shii yao mua pha sia mage bo."},{"book":"Iphisithek","chapter":"6","verse":"21","text":"Thaichikhus, Ithong pha blia shii gathek ro bushun khuiino nane isiie khiao è gu chiang pha mua zab phi pha ji yao ruii phro, Ji-è gu rog ne khi-èrek pha ji nathek ne thieg ruii phro."},{"book":"Iphisithek","chapter":"6","verse":"22","text":"Jiphachiang è gathek ne nyie khi-èrek reyramuii pha ji nane nathek shii lububo rek phi pha gune aishii nathek hà thoh ge ro."},{"book":"Iphisithek","chapter":"6","verse":"23","text":"Hamangkhung-aphuii pha Aphuii nane Ithong Isu Masi è zab pha migipho shii liijiing nane migi rog pha miie ji phi bo."},{"book":"Iphisithek","chapter":"6","verse":"24","text":"Hamangkhung-aphuii ro bushun ne zab hanyie è gathek Ithong Isu Masi rog pha miie ne khuchung de a-iy pha miie pho rog shii um bo."}]}