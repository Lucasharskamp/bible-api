{"data":[{"book":"Imisebenzi","chapter":"22","verse":"1","text":"“Bazalwane labobaba, manje lalelani lizwe ukuzivikela kwami.”"},{"book":"Imisebenzi","chapter":"22","verse":"2","text":"Bathi bemuzwa ekhuluma kubo ngesiHebheru bathula zwi."},{"book":"Imisebenzi","chapter":"22","verse":"3","text":"“Mina ngingumJuda owazalelwa eThasasi eseSilisiya, kodwa ngakhulela kulonaleli idolobho. Ngafunda ngaphansi kukaGamaliyeli, ngafundiswa okugcweleyo ngomlayo wabokhokho, lami ngakhuthalela uNkulunkulu njengani lamuhla."},{"book":"Imisebenzi","chapter":"22","verse":"4","text":"Ngabahlukuluza abalandeli bale iNdlela baze bafa, ngibopha abesilisa labesifazane ngibaphosela entolongweni,"},{"book":"Imisebenzi","chapter":"22","verse":"5","text":"into engafakazwa ngumphristi omkhulu kanye lenkundla. Ngaze ngathola izincwadi kubo zisiya kubazalwane babo eDamaseko, ngaya khona ngifuna ukubaletha labobantu beyizibotshwa eJerusalema ukuthi bazojeziswa."},{"book":"Imisebenzi","chapter":"22","verse":"6","text":"Kwathi sekungaba yimini enkulu sengisondela eDamaseko, masinyane kwaphazima ukukhanya kuvela ezulwini kwangizingelezela."},{"book":"Imisebenzi","chapter":"22","verse":"7","text":"Ngawela phansi, ngezwa ilizwi lisithi kimi, ‘Sawuli! Sawuli! Ungihlukuluzelani na?’"},{"book":"Imisebenzi","chapter":"22","verse":"8","text":"Ngabuza ngathi, ‘Ungubani, Nkosi?’"},{"book":"Imisebenzi","chapter":"22","verse":"9","text":"Ababengiphelekezela bakubona ukukhanya, kodwa kabalizwanga ilizwi lalowo owayekhuluma lami."},{"book":"Imisebenzi","chapter":"22","verse":"10","text":"Ngabuza ngathi, ‘Kumele ngenzeni Nkosi?’"},{"book":"Imisebenzi","chapter":"22","verse":"11","text":"Abaphelekezeli bami bangihola ngesandla bangisa eDamaseko ngoba inkazimulo yokukhanya yayingenze ngaba yisiphofu."},{"book":"Imisebenzi","chapter":"22","verse":"12","text":"Indoda eyayithiwa ngu-Ananiya yeza yazangibona. Yayingumlandeli omkhulu womlayo njalo ihlonitshwa kakhulu yiwo wonke amaJuda ayehlala khona."},{"book":"Imisebenzi","chapter":"22","verse":"13","text":"Wema eceleni kwami wathi, ‘Mzalwane Sawuli, bona njalo!’ Ngalesosikhathi ngahle ngazuza amandla okumbona."},{"book":"Imisebenzi","chapter":"22","verse":"14","text":"Wasesithi, ‘UNkulunkulu wabokhokho bethu usekukhethile ukuthi uyazi intando yakhe lokuthi umbone oLungileyo lokuba uzwe amazwi aphuma emlonyeni wakhe."},{"book":"Imisebenzi","chapter":"22","verse":"15","text":"Uzakuba ngufakazi wakhe ebantwini bonke ngalokho okubonileyo lokuzwileyo."},{"book":"Imisebenzi","chapter":"22","verse":"16","text":"Pho usalindeni? Sukuma ubhaphathizwe, ugeze izono zakho, ubiza ibizo lakhe.’"},{"book":"Imisebenzi","chapter":"22","verse":"17","text":"Ngithe sengibuyile eJerusalema ngikhuleka ethempelini, ngafikelwa yisiyeziphupho,"},{"book":"Imisebenzi","chapter":"22","verse":"18","text":"ngabona iNkosi ikhuluma isithi kimi, ‘Phangisa! Suka masinyane eJerusalema ngoba kabayikubamukela ubufakazi bakho ngami.’"},{"book":"Imisebenzi","chapter":"22","verse":"19","text":"Ngaphendula ngathi, ‘Nkosi, lababantu bayakwazi ukuthi nganginquma lamasinagogu ngibabopha njalo ngibatshaya labo abakholwa kuwe."},{"book":"Imisebenzi","chapter":"22","verse":"20","text":"Lalapho kuchithwa igazi lomfakazi wakho uStefane ngangimi khonapho ngivumelana labo njalo ngilinde izigqoko zalabo ababembulala.’"},{"book":"Imisebenzi","chapter":"22","verse":"21","text":"INkosi yasisithi kimi, ‘Hamba; ngizakuthumela kude kwabeZizwe.’ ”"},{"book":"Imisebenzi","chapter":"22","verse":"22","text":"Abantu bamlalela uPhawuli sonke isikhathi, kodwa esetsho lokhu bavungama bamemeza bathi, “Kasuswe emhlabeni lo umuntu! Kamelanga aphile!”"},{"book":"Imisebenzi","chapter":"22","verse":"23","text":"Bathi sebeklabalala, behlubula amajazi abo, njalo bephosa uthuli emoyeni,"},{"book":"Imisebenzi","chapter":"22","verse":"24","text":"umlawuli wamabutho walaya ukuthi uPhawuli kangeniswe enkambeni yamabutho. Wayala ukuthi atshaywe njalo abuzisiswe ukuthi kungani abantu bemvukela kanje."},{"book":"Imisebenzi","chapter":"22","verse":"25","text":"Bathi sebemlalisa phansi ukuthi bambhaxabule bembophile, uPhawuli wathi kumphathi wekhulu owayemi khonapho, “Kusemthethweni yini ukuthi utshaye umuntu ongumRoma ongetheswanga cala na?”"},{"book":"Imisebenzi","chapter":"22","verse":"26","text":"Umphathi wekhulu esekuzwile lokho wayabikela umlawuli wamabutho wathi, “Usuzathini manje? Indoda le ingumRoma.”"},{"book":"Imisebenzi","chapter":"22","verse":"27","text":"Umlawuli wamabutho waya kuPhawuli wambuza wathi, “Ake ungitshele, kanti ungumRoma na?”"},{"book":"Imisebenzi","chapter":"22","verse":"28","text":"Umlawuli wamabutho wasesithi, “Mina ngahlawula imali ukuthi ngithole ilungelo lokuba ngumRoma.”"},{"book":"Imisebenzi","chapter":"22","verse":"29","text":"Labo abasebelungele ukumbuzisisa bahle batshedela emuva masinyane. Umlawuli webutho ngokwakhe wethuka esenanzelela ukuthi wayebophe uPhawuli, umRoma, ngamaketane."},{"book":"Imisebenzi","chapter":"22","verse":"30","text":"Ngosuku olulandelayo, njengoba umlawuli wamabutho wayefuna ukwazi isibili ukuthi kungani uPhawuli wayebekwa icala ngamaJuda, wamkhulula walaya abaphristi abakhulu leSanihedrini yonke ukuthi bahlangane. Wasemletha uPhawuli wamisa phambi kwabo."}]}