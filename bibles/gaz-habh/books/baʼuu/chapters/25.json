{"data":[{"book":"Baʼuu","chapter":"25","verse":"1","text":"Waaqayyo Museedhaan akkana jedhe;"},{"book":"Baʼuu","chapter":"25","verse":"2","text":"“Akka isaan kennaa naa fidaniif saba Israaʼelitti himi. Nama garaa isaa guutuudhaan kennuu fedhu hunda harkaa kennaa naa fuudhaa."},{"book":"Baʼuu","chapter":"25","verse":"3","text":"“Kennaan isaan harkaa fuutanis:"},{"book":"Baʼuu","chapter":"25","verse":"4","text":"kirrii bifa cuquliisaa, dhiilgee, bildiimaa fi wayyaa haphii quncee talbaa irraa hojjetame;"},{"book":"Baʼuu","chapter":"25","verse":"5","text":"gogaa korbeessa hoolaa kan halluu diimaa cuuphame, gogaa duugame,"},{"book":"Baʼuu","chapter":"25","verse":"6","text":"ibsaadhaaf, zayitii ejersaa,"},{"book":"Baʼuu","chapter":"25","verse":"7","text":"dhagaawwan sardooniksii, dooqa gati jabeessa, dirataa fi qomee irratti kaaʼatamuu dha."},{"book":"Baʼuu","chapter":"25","verse":"8","text":"“Ergasii akka isaan iddoo qulqulluu naa qopheessan godhi; anis gidduu isaanii nan jiraadha."},{"book":"Baʼuu","chapter":"25","verse":"9","text":"Dunkaana qulqulluu kanaa fi miʼa isaa hunda akkuma bifa ani sitti argisiisuutti hojjedhaa."},{"book":"Baʼuu","chapter":"25","verse":"10","text":"“Isaan muka laaftoo irraa taabota haa tolchan; taabonni sunis dhundhuma lamaa fi walakkaa dheerata; dhundhuma tokkoo fi walakkaa balʼata; dhundhuma tokkoo fi walakkaa ol dheerata ture."},{"book":"Baʼuu","chapter":"25","verse":"11","text":"Keessaa fi duuba isaatti warqee qulqulluu uffisi; naannoo isaattis marsaa faaya warqee naannessii tolchi."},{"book":"Baʼuu","chapter":"25","verse":"12","text":"Taabota sanaafis qubeelaa warqee afur tolchiitii miilla isaa afranitti jechuunis lama gama tokkoon, lama immoo gama kaaniin itti kaaʼi."},{"book":"Baʼuu","chapter":"25","verse":"13","text":"Muka laaftoo irraa danqaraawwan tolchiitii warqee itti uffisi."},{"book":"Baʼuu","chapter":"25","verse":"14","text":"Taaboticha ittiin baachuudhaaf danqaraawwan sana qubeelaawwan keessa loosi."},{"book":"Baʼuu","chapter":"25","verse":"15","text":"Danqaraawwan kunneen qubeelaawwan taabotichaa keessa haa turan; keessaa baafamuus hin qaban."},{"book":"Baʼuu","chapter":"25","verse":"16","text":"Atis dhuga baʼumsa ani sitti kennu Taaboticha keessa kaaʼi."},{"book":"Baʼuu","chapter":"25","verse":"17","text":"“Warqee qulqulluu irraa teessoo araaraa tolchi; dheerinni isaas dhundhuma lamaa fi walakkaa, balʼinni isaa immoo dhundhuma tokkoo fi walakkaa haa taʼu."},{"book":"Baʼuu","chapter":"25","verse":"18","text":"Moggaa lamaan teessoo araaraa irratti warqee tumame irraa Kiirubeelii lama tolchi."},{"book":"Baʼuu","chapter":"25","verse":"19","text":"Kiirubii tokko moggaa tokko irratti, kiirubii lammaffaa immoo moggaa kaan irratti tolchi; kiirubeelii sanas teessoo araaraa wajjin kutaa warqee tokkicha irraa moggaa lamaan irratti tolchi."},{"book":"Baʼuu","chapter":"25","verse":"20","text":"Kiirubeeliin sun qoochoo isaanii ol balʼifatanii teessoo araaraa ittiin haa gaaddiseessan; Kiirubeeliin kunneen fuula isaanii walitti garagalfatanii teessoo araaraa haa ilaalan."},{"book":"Baʼuu","chapter":"25","verse":"21","text":"Teessoo araaraa sana taaboticha irra kaaʼi; dhuga baʼuu ani sitti kennu immoo taaboticha keessa kaaʼi."},{"book":"Baʼuu","chapter":"25","verse":"22","text":"Ani achitti si arga; teessoo araaraa irraa, kiirubeelii lamaan taabota kakuu seeraa irra jiran gidduudhaa waaʼee ajajawwan ani saba Israaʼeliitiif sitti kennu hundaa sittin hima."},{"book":"Baʼuu","chapter":"25","verse":"23","text":"“Muka laaftoo irraa minjaala dhundhuma lama dalga dheeratu, kan dhundhuma tokko balʼatee ol dheerinni isaa immoo dhundhuma tokkoo fi walakkaa taʼe tolchi."},{"book":"Baʼuu","chapter":"25","verse":"24","text":"Warqee qulqulluu itti uffisiitii naannoo isaatti marsaa warqee tolchi."},{"book":"Baʼuu","chapter":"25","verse":"25","text":"Naannoo isaa irrattis hidhii hamma balʼina harkaa gaʼuu fi faaya warqee tolchi."},{"book":"Baʼuu","chapter":"25","verse":"26","text":"Minjaala kanaafis qubeelaa warqee afur hojjedhuutii goleewwan afranitti iddoo miilli afran jiranitti kaaʼi."},{"book":"Baʼuu","chapter":"25","verse":"27","text":"Qubeelaawwan kunneenis akka danqaraa ittiin minjaala baatan qabataniif xiyyoo sanatti dhiʼaachuu qabu."},{"book":"Baʼuu","chapter":"25","verse":"28","text":"Muka laaftoo irraa loosawwan tolchi; warqee itti uffisiitii minjaala sana ittiin baadhu."},{"book":"Baʼuu","chapter":"25","verse":"29","text":"Dhibaayyuu dhiʼeessuufis caabiiwwan isaa, waciitiiwwan isaa, okkoteewwan isaatii fi waciitiiwwan isaa warqee qulqulluu irraa tolchi."},{"book":"Baʼuu","chapter":"25","verse":"30","text":"Buddeena ilaalchaas yeroo hunda fuula koo dura minjaala kana irra kaaʼi."},{"book":"Baʼuu","chapter":"25","verse":"31","text":"“Baattuu ibsaas warqee qulqulluu irraa tolchi; baattuun ibsaa kunis tumamee haa tolfamu; somaa isaa, damee isaa, waciitii isaa, hudhaa isaatii fi daraaraa isaa warqeedhuma sana irraa tolchi."},{"book":"Baʼuu","chapter":"25","verse":"32","text":"Bitaa mirga baattuu ibsaa sana keessaas dameewwan jaʼa jechuunis sadii gama tokkoon, sadii immoo gama kaaniin haa baafaman."},{"book":"Baʼuu","chapter":"25","verse":"33","text":"Xoofoowwan lawuzii fakkaatan kanneen tokkoon tokkoon isaanii hudhaa fi daraaraa qaban sadii damee tokko irratti, waciitiiwwan lawuzii fakkaatan kanneen tokkoon tokkoon isaanii hudhaa fi daraaraa qaban sadii immoo damee kaan irratti tolchi; dameewwan jaʼaan baattuu ibsaa irraa babbaʼan hunda irrattis akkasuma tolchi."},{"book":"Baʼuu","chapter":"25","verse":"34","text":"Xoofoowwan hudhaa fi daraaraa qaban kanneen bifa lawuziitiin hojjetaman afur baattuu ibsaa sana irra haa jiraatan."},{"book":"Baʼuu","chapter":"25","verse":"35","text":"Hudhaan tokko cimdii jalqabaa kan dameewwan baattuu ibsaa irraa babbaʼan jala, hudhaan lammaffaan cimdii lammaffaa jala, hudhaan sadaffaan immoo cimdii sadaffaa jala ture. Walumaa galatti dameewwan jaʼatu ture."},{"book":"Baʼuu","chapter":"25","verse":"36","text":"Hudhaawwanii fi dameewwan hundinuu baattuu ibsaa sana wajjin warqeedhuma qulqulluu tumame tokko irraa haa tolfaman."},{"book":"Baʼuu","chapter":"25","verse":"37","text":"“Atis ibsaawwan torba tolchiif; akka lafa fuula isaanii dura jiru ibsaniifis baattuu ibsaa irra isaan dhadhaabi."},{"book":"Baʼuu","chapter":"25","verse":"38","text":"Wanni ittiin daaraa isaa dhadhaʼanii fi caabiin daaraa sana baattu warqee qulqulluu irraa haa hojjetaman."},{"book":"Baʼuu","chapter":"25","verse":"39","text":"Baattuun ibsaatii fi miʼi isaa hundi warqee qulqulluu taalaantii tokkootiin haa hojjetamani."},{"book":"Baʼuu","chapter":"25","verse":"40","text":"Atis akkuma fakkeenya tulluu irratti sitti argisiifame sanaatti hojjechuu kee mirkaneeffadhu."}]}