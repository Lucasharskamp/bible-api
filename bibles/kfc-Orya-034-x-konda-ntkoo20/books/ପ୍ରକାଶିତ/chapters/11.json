{"data":[{"book":"ପ୍ରକାଶିତ","chapter":"11","verse":"1","text":"ତାନିୱେନ୍‍କା ଏନ୍‌ ଅରେନ୍‌ ଲେକିସ୍‌କିନି କାଣ୍ତି ନାନି ଇସ୍ରି ବାଡିଗା ନାଙ୍ଗିଁ ସିଜି ଇର୍ହାନ୍‌, “ସାଙ୍ଗ୍‍ଁଆ, ମାପୁରୁଦି ମନ୍ଦିର୍‌ ନି ବେଦି ଲେକିସ୍‌ କିଆ ମାରି ମନ୍ଦିରିତୁ ପାର୍‌ତନା କିନିୱାରିଙ୍ଗ୍‍ ଲେକିସ୍‌ କିଆ ।"},{"book":"ପ୍ରକାଶିତ","chapter":"11","verse":"2","text":"୧୧:୨ ଲୁକ ୨୧:୨୪.ମାତର୍‌ ମନ୍ଦିର୍‍ତି ଆତେରେ ମାନି ଦୁଆର୍‌ତିଙ୍ଗ୍‍ ଲେକିସ୍‌କିମା । ଇରିଙ୍ଗ୍‌, ଆକା ଅଣଜିହୁଦିରିଙ୍ଗ୍ ସିଆୟ୍‍ ଆତାମାନାତ୍ । ୱାର୍‌ ୪୨ ଗୋଟା ଲେଜୁକୁ ସାନ୍ଦି ଇୟା ପବିତ୍ର ଗାଡ଼୍‌ତିଙ୍ଗ୍‌ ମାଟ୍‍ସି ଇଡ୍‍ନାର୍‌ ।"},{"book":"ପ୍ରକାଶିତ","chapter":"11","verse":"3","text":"ବାସ୍‌ତେଙ୍ଗ୍‌ ଆରାତିମାନି ନା ରିଏର୍‌ ସାକିରିଙ୍ଗ୍‌ ନାନୁ ପୋକ୍‍ନା । ୱାର୍‌ ଆୟା ୧, ୨୬୦ ଦିନ୍‌ ସାନ୍ଦି ବାବବାଣି ୱେର୍‍ନାର୍‌ ।”"},{"book":"ପ୍ରକାଶିତ","chapter":"11","verse":"4","text":"ଆୟା ରିଏର୍‌ ସାକିର୍‌ ଦୁନିଆଦି ପ୍ରବୁଦି ଆଗିଡ଼ି ନିରିଇମାନି ରୁଣ୍ତି ଜିତ ମାରାକ୍‌ ନି ରୁଣ୍ତି ଦିୱେଙ୍ଗାଁ ୱାଜା ।"},{"book":"ପ୍ରକାଶିତ","chapter":"11","verse":"5","text":"ଜଦି ଏନ୍‍ ୱାରି ନାସ୍ଟୁ କିଦେଙ୍ଗ୍‌ ଚେଷ୍ଟାକିନାନ୍, ଆର୍‌ତିଙ୍ଗ୍‌ ୱାରି ୱେୟୁଦାନ୍ ସିସୁ ସୋସି ସାତ୍ରୁରି ଦଂସ କିନାତ୍‌ । ଇୟାୱାଜା ଏନ୍‍ ୱାରି କେତି କିଦେଙ୍ଗ୍‌ ସୋନାନ୍, ୱାନ୍‌ ଦଂସ ଆନାନ୍ ।"},{"book":"ପ୍ରକାଶିତ","chapter":"11","verse":"6","text":"ମାପୁରୁଦି କାବୁର୍ ୱେର୍‍ନି ବେଡ଼ାଦୁ ବାଦଡ଼ତିଙ୍ଗ୍‍ କେର୍‍ପିସି ପିରୁଦିଙ୍ଗ୍‍ଁ ତେବାକିନି ଅଦିକାର୍ ୱାରିଙ୍ଗ୍‌ ସିଆୟ୍‍ ଆତାମାର୍ହାତ୍‍ । ଏରୁ ଜଲା ନେତେର୍‍ତୁ ମାର୍‍ତେଙ୍ଗ୍ ମାରି ନିଜେ ବଦାଦାନ୍ ଦୁନିଆଦୁ ମାରିଡ଼େସି ମର୍‍ଡି ଆରାମ୍‍ କିଦେଙ୍ଗ୍‌ ୱାରି ଅଦିକାର୍‌ ମାନାତ୍‌ ।"},{"book":"ପ୍ରକାଶିତ","chapter":"11","verse":"7","text":"ୱାର୍‌ ସାକ୍ୟ ୱେର୍‍ତେଙ୍ଗ୍‍ ସେସ୍‍ କିନି ୱେନ୍‍କା ପାତାଲ୍‍ପୁର୍‍ତାନ୍‍ ଉଣ୍ତ୍ରି ଜାତୁ ନିଙ୍ଗିଁଜି ୱାଜି ୱାରି ବିରୁଦ୍‍ତାନ୍ ଜୁଦ୍‍ କିନାତ୍‌ ।"},{"book":"ପ୍ରକାଶିତ","chapter":"11","verse":"8","text":"ୱାଦ୍‌ ୱାରିଙ୍ଗ୍‌ ଆରାକିଜି ସାପିସ୍‌ କିନାତ୍‌ ମାରି ଆମା ପେରିଗାଡ଼୍‌ତୁ, ପେରିଜାରିଦୁ ପ୍ରବୁ କ୍ରୁସଦୁ ସାତାମାରାନ୍, ଆବେନୁ ୱାରି ମାଡ଼ା ତେବାନାତ୍ । ଆୟା ଗାଡ଼୍‌ତିଙ୍ଗ୍‌ ଆତ୍ମାଦୁମାନି ସଦମ୍‍ ବା ମିସର୍‍ ଇଜି ଇନ୍‌ଡ୍ରେଙ୍ଗ୍‌ ଆଟ୍‍ନାର୍‌ ।"},{"book":"ପ୍ରକାଶିତ","chapter":"11","verse":"9","text":"ୱିଜୁ ଦେସ୍‍କୁ, କୁଟୁମ୍‌, ବାସାବାଦି ମାରି ଜାତିଦି ଲୋକୁ ମୁନେନ୍‌ ଆଦା ସାନ୍ଦି ଆୟା ମାଡ଼େଙ୍ଗ୍‌‍ ସୁଣାର୍‍ ମାରି ଆୟାୱାନିକାଙ୍ଗ୍‌ ମୁସୁନି ଉଣ୍ତିଙ୍ଗ୍‌ ଡ଼ିସ୍‍ଏର୍‍ ।"},{"book":"ପ୍ରକାଶିତ","chapter":"11","verse":"10","text":"ଇୟା ରିଏରି ସାନି ଉଣ୍ତିଙ୍ଗ୍‌ ଦେସ୍‍ତି ଲୋକୁ ୱେଡ଼ିକା ଆନାର୍‌, ଉଣିଜି ତିନିଜି କିଜି ନିଜେ ନିଜେଦି ଲାକୁତୁ ଦାନ୍‍ ପୋକନାର୍‌; ଇରିଙ୍ଗ୍‌ ଆୟା ବାବବାଦିରି ଉଣ୍ତିଙ୍ଗ୍‍ ଦେସ୍‍ତି ଲୋକୁ ନାଣ୍ତ ବାଦା ଆଜିମାରାର୍‌ ।"},{"book":"ପ୍ରକାଶିତ","chapter":"11","verse":"11","text":"ମାତର୍‌ ମୁନେନ୍‌ ଆଦା ଦିନ୍‌ ୱେନ୍‍କା ମାପୁରୁଦି ମାଡ଼ାନ୍ ଜିବନ୍‌ ୱାଜି ୱାରି ମେନ୍ଦଲ ଲୋଇ ଡ଼ୁଗିତାତ୍ ମାରି ୱାର୍‌ ନିଙ୍ଗିଁଜି ନିରାର୍ । ଏମେକାର୍‌ ଇୟା ଗଟନା ସୁଡ଼ୁତାର୍‌, ୱାର୍‌ ନାଣ୍ତ ତିଲାତାର୍‌ ।"},{"book":"ପ୍ରକାଶିତ","chapter":"11","verse":"12","text":"ମାରି, ଆୟା ରିଏର୍‌ ବାବବାଦି ୱାରିଙ୍ଗ୍‌ ମୁସ୍‌କୁପୁର୍‌ତାନ୍ ନାଣ୍ତ ଆଉଲିଦାନ୍ ଇୟା ବଲୁ ଇଜିମାନି ଉଣ୍ତ୍ରି କାବୁର୍ ୱେରାର୍‍, “ଇବେନୁ ନିଙ୍ଗ୍‍ଜି ରାଦୁ !” ୱାରି ସାତ୍ରୁର୍‌ ସୁଡ଼ୁବୁ ସୁଡ଼ୁବୁ ୱାର୍‌ ବାଦ୍ଡ଼ ଦୁରିଦୁ ମିସାଜି ମୁସ୍‌କୁପୁର୍‌ତୁ ସୋରାର୍ ।"},{"book":"ପ୍ରକାଶିତ","chapter":"11","verse":"13","text":"୧୧:୧୩ ପ୍ରକାଶିତ ୬:୧୨; ୧୬:୧୮.ଟିକ୍‌ ଆୟା ବେଡ଼ାଦୁ ନାଣ୍ତ ଭୁମିକମ୍ପ ଆତାତ୍, ଗାଡ଼୍‌ତି ଦସ୍‍ବାଗ୍‍ ଦଂସ ଆତାତ୍ ମାରି ବୁମିକମ୍ପଦୁ ୭,୦୦୦ ହଜାର୍‌ ଲୋକୁ ସାତାସରାର୍‌ । ଜିତିମାନି ଲୋକୁ ତିଲାଜି ମୁସ୍‍କୁପୁର୍‍ତି ମାପୁରୁଙ୍ଗୁଁ ଦନ୍ୟବାଦ୍‌ କିତାର୍‌ ।"},{"book":"ପ୍ରକାଶିତ","chapter":"11","verse":"14","text":"ଇୟା କାସ୍ଟୁ ସେସ୍‍ ଆତାତ୍; ମାତର୍‌ ତିନି ନମ୍ୱର୍‌ତି କାସ୍ଟୁ ଇଗା ୱାଜିନାତ୍ ।"},{"book":"ପ୍ରକାଶିତ","chapter":"11","verse":"15","text":"ତାନିୱେନ୍‍କା ସାତ୍‌ ନମ୍ୱର୍‌ତି ଦୁତ୍‍ ତାନି ମୋରି ଉକୁତାତ୍ ମାରି ମୁସ୍‌କୁପୁର୍‌ଦୁ ନାଣ୍ତ ଆଉଲଦି ୱାଲେ ଇୟା କାବୁର୍ ୱିଙ୍ଗିତାତ୍ ! “ମା ପ୍ରବୁ ମାରି ୱାନି ମସିହ ଦୁନିଆ ମୁସୁକୁ ସାସନ୍ କିନି ଅଦିକାର୍‌ ଇଲେଇ ନିଜେ କିଦୁ ଅତାମାନାନ୍ । ୱାନ୍‌ ଇବେନୁ ୱିଜୁଦିନ୍‌ ସାସନ୍‌ କିନାନ୍ ।”"},{"book":"ପ୍ରକାଶିତ","chapter":"11","verse":"16","text":"ତେନିୱେନ୍‍କା ମାପୁରୁଦି ଆଗିଡ଼ି ନିଜେ ନିଜେଦି ସିଂହାସନ୍‍ଦୁ ବାସିସ୍ତିମାନି ୨୪ ଲୋକୁ ପେରିନେତାର୍ ମାଡ଼ିସ୍‍ କିଜି ମାପୁରୁଦି ଆରାଦନା କିଜି,"},{"book":"ପ୍ରକାଶିତ","chapter":"11","verse":"17","text":"ଇର୍ହାନ୍‌, “ଏ ସର୍ବସାକ୍ତିମାନ୍ ମାପୁରୁ, ନିନୁ ଆଗ୍‍ଡ଼ି ମାରି ଇଲେଇ !"},{"book":"ପ୍ରକାଶିତ","chapter":"11","verse":"18","text":"ଅଣଜିହୁଦିର୍‍ ରିସା ଆତାମାନାର୍‌;"},{"book":"ପ୍ରକାଶିତ","chapter":"11","verse":"19","text":"ମୁସ୍‌କୁପୁର୍‌ଦୁ ମାନି ମାପୁରୁଦି ମନ୍ଦିର୍‌ ସେର୍‍ଲା ରେଆତାତ୍ ମାରି ମନ୍ଦିର୍‍ତୁ ନିୟମ୍‌ ପେଡ଼ା ମାନିକା ତରିତାତ୍ । ତାନିୱେନ୍‍କା ବାଦଡ଼ ମିରିସ୍‌ତାତ୍‌, ବିଜ୍‍ଡାକ୍‍ତାତ୍‍, ଭୁମିକମ୍ପ ମାରି ନାଣ୍ତ ଆଡ୍‍ରାଗା ପିରୁ ଆତାତ୍ ।"}]}