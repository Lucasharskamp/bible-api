{"data":[{"book":"1 शमुएल","chapter":"28","verse":"1","text":"यह घटना उस समय की है, जब फिलिस्तीनियों ने इस्राएल से युद्ध के उद्देश्य से अपनी सेना सुनियोजित की. राजा आकीश ने दावीद से कहा, “आशा है तुम यह समझ रहे हो कि तुम और तुम्हारे साथी भी हमारी सेना में शामिल हैं.”"},{"book":"1 शमुएल","chapter":"28","verse":"2","text":"दावीद ने उसे उत्तर दिया, “अति उत्तम! आप भी देख लेना आपका सेवक आपके लिए क्या-क्या कर सकता है.”"},{"book":"1 शमुएल","chapter":"28","verse":"3","text":"इस समय शमुएल की मृत्यु हो चुकी थी. सारे इस्राएल ने उनके लिए विलाप किया तथा उन्हीं के गृहनगर रामाह में उनको दफना दिया. इस समय तक शाऊल ने संपूर्ण देश में से सारे मोहनियों तथा तांत्रिकों को बाहर निकाल दिया था."},{"book":"1 शमुएल","chapter":"28","verse":"4","text":"फिलिस्तीनी सैनिक एकत्र हुए, और शूनेम नामक स्थान पर उन्होंने अपना पड़ाव खड़ा किया. शाऊल ने भी इस्राएली सेना संगठित की, और उन्होंने अपना पड़ाव गिलबोआ में खड़ा किया."},{"book":"1 शमुएल","chapter":"28","verse":"5","text":"जब शाऊल ने फिलिस्तीनियों की सेना की ओर दृष्टि की, तो वह भयभीत हो गए और उनका हृदय बहुत ही विचलित हो गया."},{"book":"1 शमुएल","chapter":"28","verse":"6","text":"जब उन्होंने याहवेह से जानकारी चाही, याहवेह ने उन्हें कोई उत्तर ही न दिया; न तो स्वप्नों के माध्यम से, न उरीम के माध्यम से और न ही भविष्यवक्ताओं के माध्यम से."},{"book":"1 शमुएल","chapter":"28","verse":"7","text":"हारकर शाऊल ने अपने सेवकों को आदेश दिया, “मेरे लिए एक ऐसी स्त्री की खोज करो, जो डायन28:7 डायन जादू करनेवाली स्त्री हो, कि मैं उससे पूछताछ कर सकूं.” उनके सेवक यह सूचना लाए."},{"book":"1 शमुएल","chapter":"28","verse":"8","text":"तब शाऊल ने भेष बदला और अपने वस्त्र परिवर्तित कर लिए तथा अपने साथ दो व्यक्तियों को लेकर चल पड़े. वे उस स्त्री के पास रात में पहुंचे. शाऊल ने उस स्त्री को आदेश दिया, “मेरे लिए आत्मा को बुलाकर पूछताछ कीजिए.” मेरे लिए उन्हें बुला दीजिए, जिसका मैं नाम लूंगा."},{"book":"1 शमुएल","chapter":"28","verse":"9","text":"मगर उस स्त्री ने उन्हें उत्तर दिया, “आपको यह ज्ञात तो अवश्य ही होगा कि शाऊल ने क्या किया है. कैसे उन्होंने सारे देश के तांत्रिकों तथा जादू-टोन्हों का वध करवा दिया है. आप क्यों मेरे वध के लिए जाल बिछा रहे हैं?”"},{"book":"1 शमुएल","chapter":"28","verse":"10","text":"इस पर शाऊल ने याहवेह की शपथ लेते हुए उसे आश्वासन दिया, “जीवन्त याहवेह की शपथ, तुम्हारा इसके कारण कोई भी बुरा न होगा.”"},{"book":"1 शमुएल","chapter":"28","verse":"11","text":"“अच्छा बताइए, आपके लिए मैं किसे बुलाऊंगा?”"},{"book":"1 शमुएल","chapter":"28","verse":"12","text":"जब शमुएल आए, उन्हें देख वह स्त्री बहुत ही उच्च स्वर में चिल्ला उठी. वह शाऊल से कहने लगी, “आपने मेरे साथ छल क्यों किया है? आप शाऊल हैं!”"},{"book":"1 शमुएल","chapter":"28","verse":"13","text":"“डरो मत!” राजा ने उसे आश्वासन दिया और पूछा, “तुम क्या देखती हो?”"},{"book":"1 शमुएल","chapter":"28","verse":"14","text":"शाऊल ने उससे पूछा, “उसका स्वरूप कैसा दिखाई दे रहा है?”"},{"book":"1 शमुएल","chapter":"28","verse":"15","text":"शमुएल ने शाऊल से पूछा, “मुझे बुलाकर तुमने मेरा विश्राम भंग क्यों किया?”"},{"book":"1 शमुएल","chapter":"28","verse":"16","text":"“जब याहवेह ही तुमसे विमुख हो चुके हैं, तुम्हारे शत्रु बन चुके हैं, तो क्या लाभ है मुझसे पूछने का?” शमुएल ने उन्हें उत्तर दिया."},{"book":"1 शमुएल","chapter":"28","verse":"17","text":"“याहवेह ने वही किया है, जो मेरे द्वारा पूर्वघोषित कर चुके थे. याहवेह ने साम्राज्य तुम्हारे हाथ से छीनकर तुम्हारे पड़ोसी, दावीद को दे दिया है,"},{"book":"1 शमुएल","chapter":"28","verse":"18","text":"क्योंकि तुमने याहवेह के आदेश का पालन नहीं किया और अमालेकियों के प्रति उनके प्रचंड प्रकोप का निष्पादन नहीं किया; तुम्हें आज याहवेह की ओर से यह प्रतिफल प्राप्‍त हुआ है."},{"book":"1 शमुएल","chapter":"28","verse":"19","text":"याहवेह तुम्हें तथा इस्राएल को फिलिस्तीनियों के अधीन कर देंगे. कल तुम और तुम्हारे पुत्र मेरे साथ होंगे. याहवेह इस्राएल की सेना को भी फिलिस्तीनियों के अधीन कर देंगे.”"},{"book":"1 शमुएल","chapter":"28","verse":"20","text":"यह सुनते ही शाऊल वैसे के वैसे भूमि पर गिर पड़े, कटे वृक्ष समान. शमुएल के शब्दों ने उन्हें बहुत ही भयभीत कर दिया था. उनका शरीर पूर्णतः शिथिल हो गया था. उन्होंने सारा दिन और रात में भोजन ही नहीं किया था."},{"book":"1 शमुएल","chapter":"28","verse":"21","text":"वह स्त्री शाऊल के निकट आई, और उसने पाया कि शाऊल बहुत ही भयभीत थे, उसने शाऊल से कहा, “सुनिए, आपकी सेविका ने आपकी आज्ञा का पालन किया है और यह मैंने अपने प्राणों पर खेलकर किया है. आपने मुझे जो आदेश दिया, मैंने वही किया है."},{"book":"1 शमुएल","chapter":"28","verse":"22","text":"तब आप भी अब मेरी सुन लीजिए. मैं आपके लिए भोजन तैयार करती हूं ताकि आप कुछ खा लें. इससे आपको बल प्राप्‍त होगा कि आप लौटकर जा सकें.”"},{"book":"1 शमुएल","chapter":"28","verse":"23","text":"मगर शाऊल अस्वीकार करते रहे, “नहीं मुझे कुछ नहीं खाना है.”"},{"book":"1 शमुएल","chapter":"28","verse":"24","text":"उस स्त्री का एक पुष्ट बछड़ा था, उसका उसने तुरंत वध किया, आटा लेकर खमीर रहित रोटियां बनाई."},{"book":"1 शमुएल","chapter":"28","verse":"25","text":"यह सब उसने शाऊल और उसके सेवकों को परोसा. उन्होंने भोजन किया और रात में ही वहां से विदा हो गए."}]}