{"data":[{"book":"1 Wakorintho","chapter":"1","verse":"1","text":"Paulo, niliyeitwa kwa mapenzi ya Mungu kuwa mtume wa Kristo Yesu, na Sosthene ndugu yetu."},{"book":"1 Wakorintho","chapter":"1","verse":"2","text":"Kwa kanisa la Mungu lililoko Korintho, kwa wale waliotakaswa katika Kristo Yesu na walioitwa kuwa watakatifu, pamoja na wale wote ambao kila mahali wanaliitia Jina la Kristo Yesu Bwana wetu, aliye Bwana wao na wetu pia:"},{"book":"1 Wakorintho","chapter":"1","verse":"3","text":"Neema na amani itokayo kwa Mungu Baba yetu na kwa Bwana Yesu Kristo iwe nanyi."},{"book":"1 Wakorintho","chapter":"1","verse":"4","text":"Ninamshukuru Mungu siku zote kwa ajili yenu kwa sababu ya neema yake mliyopewa katika Kristo Yesu."},{"book":"1 Wakorintho","chapter":"1","verse":"5","text":"Kwa kuwa katika Kristo mmetajirishwa kwa kila hali, katika kusema kwenu na katika maarifa yenu yote,"},{"book":"1 Wakorintho","chapter":"1","verse":"6","text":"kwa sababu ushuhuda wetu kumhusu Kristo ulithibitishwa ndani yenu."},{"book":"1 Wakorintho","chapter":"1","verse":"7","text":"Kwa hiyo hamkupungukiwa na karama yoyote ya kiroho wakati mnangoja kwa shauku kudhihirishwa kwa Bwana wetu Yesu Kristo."},{"book":"1 Wakorintho","chapter":"1","verse":"8","text":"Atawafanya imara mpaka mwisho, ili msiwe na hatia siku ile ya Bwana wetu Yesu Kristo."},{"book":"1 Wakorintho","chapter":"1","verse":"9","text":"Mungu ambaye mmeitwa naye ili mwe na ushirika na Mwanawe Yesu Kristo, Bwana wetu ni mwaminifu."},{"book":"1 Wakorintho","chapter":"1","verse":"10","text":"Nawasihi ndugu zangu, katika Jina la Bwana wetu Yesu Kristo, kwamba mpatane nia zenu ninyi kwa ninyi, ili pasiwepo na matengano katikati yenu na kwamba mwe na umoja kikamilifu katika nia na katika kusudi."},{"book":"1 Wakorintho","chapter":"1","verse":"11","text":"Ndugu zangu, nimepata habari kutoka kwa baadhi ya watu wa nyumbani mwa Kloe kwamba kuna magomvi katikati yenu."},{"book":"1 Wakorintho","chapter":"1","verse":"12","text":"Maana yangu ni kwamba: Mmoja wenu husema, “Mimi ni wa Paulo”; mwingine, “Mimi ni wa Apolo”; mwingine, “Mimi ni wa Kefa,”1:12 Yaani Petro. na mwingine, “Mimi ni wa Kristo.”"},{"book":"1 Wakorintho","chapter":"1","verse":"13","text":"Je, Kristo amegawanyika? Je, Paulo ndiye alisulubishwa kwa ajili yenu? Je, mlibatizwa kwa jina la Paulo?"},{"book":"1 Wakorintho","chapter":"1","verse":"14","text":"Nashukuru kwamba sikumbatiza mtu yeyote isipokuwa Krispo na Gayo."},{"book":"1 Wakorintho","chapter":"1","verse":"15","text":"Kwa hiyo hakuna mtu yeyote anayeweza kusema kwamba alibatizwa kwa jina langu."},{"book":"1 Wakorintho","chapter":"1","verse":"16","text":"(Naam, niliwabatiza pia watu wa nyumbani mwa Stefana. Lakini zaidi ya hao sijui kama nilimbatiza mtu mwingine yeyote.)"},{"book":"1 Wakorintho","chapter":"1","verse":"17","text":"Kwa maana Kristo hakunituma ili kubatiza bali kuhubiri Injili; sio kwa maneno ya hekima ya kibinadamu, ili msalaba wa Kristo usije ukakosa nguvu yake."},{"book":"1 Wakorintho","chapter":"1","verse":"18","text":"Kwa maana ujumbe wa msalaba kwa wale wanaopotea ni upuzi, lakini kwetu sisi tunaookolewa ni nguvu ya Mungu."},{"book":"1 Wakorintho","chapter":"1","verse":"19","text":"Kwa maana imeandikwa:"},{"book":"1 Wakorintho","chapter":"1","verse":"20","text":"Yuko wapi mwenye hekima? Yuko wapi msomi? Yuko wapi mwanafalsafa wa nyakati hizi? Je, Mungu hakufanya hekima ya ulimwengu huu kuwa upumbavu?"},{"book":"1 Wakorintho","chapter":"1","verse":"21","text":"Kwa kuwa katika hekima ya Mungu, ulimwengu kwa hekima yake haukumjua yeye, ilimpendeza Mungu kuwaokoa wale walioamini kwa upuzi wa lile neno lililohubiriwa."},{"book":"1 Wakorintho","chapter":"1","verse":"22","text":"Wayahudi wanadai ishara za miujiza na Wayunani wanatafuta hekima."},{"book":"1 Wakorintho","chapter":"1","verse":"23","text":"Lakini sisi tunamhubiri Kristo aliyesulubiwa: yeye kwa Wayahudi ni kikwazo na kwa Wayunani ni upuzi."},{"book":"1 Wakorintho","chapter":"1","verse":"24","text":"Lakini kwa wale ambao Mungu amewaita, Wayahudi na pia Wayunani, Kristo ndiye nguvu ya Mungu na pia hekima ya Mungu."},{"book":"1 Wakorintho","chapter":"1","verse":"25","text":"Kwa maana upumbavu wa Mungu una hekima zaidi kuliko hekima ya wanadamu, nao udhaifu wa Mungu una nguvu kuliko nguvu ya wanadamu."},{"book":"1 Wakorintho","chapter":"1","verse":"26","text":"Ndugu zangu, kumbukeni mlivyokuwa mlipoitwa. Kwa kipimo cha kibinadamu, si wengi wenu mliokuwa na hekima. Si wengi mliokuwa na ushawishi, si wengi mliozaliwa katika jamaa zenye vyeo."},{"book":"1 Wakorintho","chapter":"1","verse":"27","text":"Lakini Mungu alivichagua vitu vipumbavu vya ulimwengu ili awaaibishe wenye hekima, Mungu alivichagua vitu dhaifu vya ulimwengu ili awaaibishe wenye nguvu."},{"book":"1 Wakorintho","chapter":"1","verse":"28","text":"Alivichagua vitu vya chini na vinavyodharauliwa vya dunia hii, vitu ambavyo haviko, ili avibatilishe vile vilivyoko,"},{"book":"1 Wakorintho","chapter":"1","verse":"29","text":"ili mtu yeyote asijisifu mbele zake."},{"book":"1 Wakorintho","chapter":"1","verse":"30","text":"Bali kwa yeye ninyi mmepata kuwa katika Kristo Yesu, aliyefanyika kwetu hekima itokayo kwa Mungu, yaani haki, na utakatifu na ukombozi."},{"book":"1 Wakorintho","chapter":"1","verse":"31","text":"Hivyo, kama ilivyoandikwa: “Yeye ajisifuye na ajisifu katika Bwana.”"}]}