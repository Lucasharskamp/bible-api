{"data":[{"book":"२ कुरिन्थियों","chapter":"13","verse":"1","text":"अब तीसरो बार मय तुम्हरो जवर आऊं हय: हर एक मुकद्दमा लायी दोय यां तीन गवाहों को मुंह सी हर एक बात ठहरायी जायेंन।"},{"book":"२ कुरिन्थियों","chapter":"13","verse":"2","text":"जसो मय जब दूसरों बार तुम्हरो संग होतो, वसोच अब दूर रहतो हुयो उन लोगों सी जिन्न पहले पाप करयो, अऊर दूसरों सब लोगों सी अब पहिलो सी कह्य देऊ हय कि यदि मय फिर आऊं त नहीं छोड़ूं,"},{"book":"२ कुरिन्थियों","chapter":"13","verse":"3","text":"कहालीकि तुम त येको सबूत चाहवय हय कि मसीह मोरो म बोलय हय, जो तुम्हरो लायी कमजोर नहाय पर तुम म सामर्थी हय।"},{"book":"२ कुरिन्थियों","chapter":"13","verse":"4","text":"ऊ कमजोरी को वजह क्रूस पर चढ़ायो त गयो, तब भी परमेश्वर को सामर्थ सी जीन्दो हय तुम्हरी मदत करन लायी। हम भी ओको म कमजोर हंय, पर परमेश्वर की सामर्थ सी जो तुम्हरो लायी हय, ओको संग जाबोंन।"},{"book":"२ कुरिन्थियों","chapter":"13","verse":"5","text":"अपनो आप ख परखो कि विश्वास म हय कि नहाय। अपनो आप ख जांचो। का तुम अपनो बारे म यो नहीं जानय कि यीशु मसीह तुम म हय? नहीं त तुम जांच म बेकार निकल्यो हय।"},{"book":"२ कुरिन्थियों","chapter":"13","verse":"6","text":"पर मोरी आशा हय कि तुम जान लेवो कि हम असफल नहाय।"},{"book":"२ कुरिन्थियों","chapter":"13","verse":"7","text":"हम अपनो परमेश्वर सी या प्रार्थना करजे हंय कि तुम कोयी बुरायी मत करो, येकोलायी नहीं कि हम सफल दिखायी दे, पर येकोलायी कि तुम भलायी करो, बल्की हम असफल ठहराये जाये।"},{"book":"२ कुरिन्थियों","chapter":"13","verse":"8","text":"कहालीकि हम सच को विरोध म कुछ नहीं कर सकजे, पर सच को लायीच कर सकजे हंय।"},{"book":"२ कुरिन्थियों","chapter":"13","verse":"9","text":"जब हम कमजोर हंय अऊर तुम बलवान हय, त हम्ख खुशी होवय हंय, अऊर या प्रार्थना भी करय हंय कि तुम सिद्ध होय जावो।"},{"book":"२ कुरिन्थियों","chapter":"13","verse":"10","text":"यो वजह मय तुम्हरो पीठ पीछू या बाते लिखूं हय, कि उपस्थित होय क मोख ऊ अधिकार को अनुसार जेक प्रभु न बिगाड़न लायी नहीं पर बनावन लायी मोख दियो हय, कठोरता सी कुछ करनो नहीं पड़ेंन।"},{"book":"२ कुरिन्थियों","chapter":"13","verse":"11","text":"येकोलायी हे भाऊवों-बहिनों, खुश रहो; सिद्ध बनत जावो; हिम्मत रखो; एकच मन रखो; मिल क रहो। अऊर प्रेम अऊर शान्ति को दाता परमेश्वर तुम्हरो संग रहेंन।"},{"book":"२ कुरिन्थियों","chapter":"13","verse":"12","text":"एक दूसरों ख परमेश्वर को पवित्र प्रेम सी नमस्कार करो।"},{"book":"२ कुरिन्थियों","chapter":"13","verse":"13","text":"सब परमेश्वर को पवित्र लोग तुम्ख नमस्कार कह्य हंय।"},{"book":"२ कुरिन्थियों","chapter":"13","verse":"14","text":"प्रभु यीशु मसीह को अनुग्रह अऊर परमेश्वर को प्रेम अऊर पवित्र आत्मा की सहभागिता तुम सब को संग होती रहे।"}]}