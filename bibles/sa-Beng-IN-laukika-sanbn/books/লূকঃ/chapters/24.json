{"data":[{"book":"লূকঃ","chapter":"24","verse":"1","text":"অথ সপ্তাহপ্রথমদিনেঽতিপ্রত্যূষে তা যোষিতঃ সম্পাদিতং সুগন্ধিদ্রৱ্যং গৃহীৎৱা তদন্যাভিঃ কিযতীভিঃ স্ত্রীভিঃ সহ শ্মশানং যযুঃ|"},{"book":"লূকঃ","chapter":"24","verse":"2","text":"কিন্তু শ্মশানদ্ৱারাৎ পাষাণমপসারিতং দৃষ্ট্ৱা"},{"book":"লূকঃ","chapter":"24","verse":"3","text":"তাঃ প্রৱিশ্য প্রভো র্দেহমপ্রাপ্য"},{"book":"লূকঃ","chapter":"24","verse":"4","text":"ৱ্যাকুলা ভৱন্তি এতর্হি তেজোমযৱস্ত্রান্ৱিতৌ দ্ৱৌ পুরুষৌ তাসাং সমীপে সমুপস্থিতৌ"},{"book":"লূকঃ","chapter":"24","verse":"5","text":"তস্মাত্তাঃ শঙ্কাযুক্তা ভূমাৱধোমুখ্যস্যস্থুঃ| তদা তৌ তা ঊচতু র্মৃতানাং মধ্যে জীৱন্তং কুতো মৃগযথ?"},{"book":"লূকঃ","chapter":"24","verse":"6","text":"সোত্র নাস্তি স উদস্থাৎ|"},{"book":"লূকঃ","chapter":"24","verse":"7","text":"পাপিনাং করেষু সমর্পিতেন ক্রুশে হতেন চ মনুষ্যপুত্রেণ তৃতীযদিৱসে শ্মশানাদুত্থাতৱ্যম্ ইতি কথাং স গলীলি তিষ্ঠন্ যুষ্মভ্যং কথিতৱান্ তাং স্মরত|"},{"book":"লূকঃ","chapter":"24","verse":"8","text":"তদা তস্য সা কথা তাসাং মনঃসু জাতা|"},{"book":"লূকঃ","chapter":"24","verse":"9","text":"অনন্তরং শ্মশানাদ্ গৎৱা তা একাদশশিষ্যাদিভ্যঃ সর্ৱ্ৱেভ্যস্তাং ৱার্ত্তাং কথযামাসুঃ|"},{"book":"লূকঃ","chapter":"24","verse":"10","text":"মগ্দলীনীমরিযম্, যোহনা, যাকূবো মাতা মরিযম্ তদন্যাঃ সঙ্গিন্যো যোষিতশ্চ প্রেরিতেভ্য এতাঃ সর্ৱ্ৱা ৱার্ত্তাঃ কথযামাসুঃ"},{"book":"লূকঃ","chapter":"24","verse":"11","text":"কিন্তু তাসাং কথাম্ অনর্থকাখ্যানমাত্রং বুদ্ধ্ৱা কোপি ন প্রত্যৈৎ|"},{"book":"লূকঃ","chapter":"24","verse":"12","text":"তদা পিতর উত্থায শ্মশানান্তিকং দধাৱ, তত্র চ প্রহ্ৱো ভূৎৱা পার্শ্ৱৈকস্থাপিতং কেৱলং ৱস্ত্রং দদর্শ; তস্মাদাশ্চর্য্যং মন্যমানো যদঘটত তন্মনসি ৱিচারযন্ প্রতস্থে|"},{"book":"লূকঃ","chapter":"24","verse":"13","text":"তস্মিন্নেৱ দিনে দ্ৱৌ শিয্যৌ যিরূশালমশ্চতুষ্ক্রোশান্তরিতম্ ইম্মাযুগ্রামং গচ্ছন্তৌ"},{"book":"লূকঃ","chapter":"24","verse":"14","text":"তাসাং ঘটনানাং কথামকথযতাং"},{"book":"লূকঃ","chapter":"24","verse":"15","text":"তযোরালাপৱিচারযোঃ কালে যীশুরাগত্য তাভ্যাং সহ জগাম"},{"book":"লূকঃ","chapter":"24","verse":"16","text":"কিন্তু যথা তৌ তং ন পরিচিনুতস্তদর্থং তযো র্দৃষ্টিঃ সংরুদ্ধা|"},{"book":"লূকঃ","chapter":"24","verse":"17","text":"স তৌ পৃষ্টৱান্ যুৱাং ৱিষণ্ণৌ কিং ৱিচারযন্তৌ গচ্ছথঃ?"},{"book":"লূকঃ","chapter":"24","verse":"18","text":"ততস্তযোঃ ক্লিযপানামা প্রত্যুৱাচ যিরূশালমপুরেঽধুনা যান্যঘটন্ত ৎৱং কেৱলৱিদেশী কিং তদ্ৱৃত্তান্তং ন জানাসি?"},{"book":"লূকঃ","chapter":"24","verse":"19","text":"স পপ্রচ্ছ কা ঘটনাঃ? তদা তৌ ৱক্তুমারেভাতে যীশুনামা যো নাসরতীযো ভৱিষ্যদ্ৱাদী ঈশ্ৱরস্য মানুষাণাঞ্চ সাক্ষাৎ ৱাক্যে কর্ম্মণি চ শক্তিমানাসীৎ"},{"book":"লূকঃ","chapter":"24","verse":"20","text":"তম্ অস্মাকং প্রধানযাজকা ৱিচারকাশ্চ কেনাপি প্রকারেণ ক্রুশে ৱিদ্ধ্ৱা তস্য প্রাণাননাশযন্ তদীযা ঘটনাঃ;"},{"book":"লূকঃ","chapter":"24","verse":"21","text":"কিন্তু য ইস্রাযেলীযলোকান্ উদ্ধারযিষ্যতি স এৱাযম্ ইত্যাশাস্মাভিঃ কৃতা| তদ্যথা তথাস্তু তস্যা ঘটনাযা অদ্য দিনত্রযং গতং|"},{"book":"লূকঃ","chapter":"24","verse":"22","text":"অধিকন্ত্ৱস্মাকং সঙ্গিনীনাং কিযৎস্ত্রীণাং মুখেভ্যোঽসম্ভৱৱাক্যমিদং শ্রুতং;"},{"book":"লূকঃ","chapter":"24","verse":"23","text":"তাঃ প্রত্যূষে শ্মশানং গৎৱা তত্র তস্য দেহম্ অপ্রাপ্য ৱ্যাঘুট্যেৎৱা প্রোক্তৱত্যঃ স্ৱর্গীসদূতৌ দৃষ্টাৱস্মাভিস্তৌ চাৱাদিষ্টাং স জীৱিতৱান্|"},{"book":"লূকঃ","chapter":"24","verse":"24","text":"ততোস্মাকং কৈশ্চিৎ শ্মশানমগম্যত তেঽপি স্ত্রীণাং ৱাক্যানুরূপং দৃষ্টৱন্তঃ কিন্তু তং নাপশ্যন্|"},{"book":"লূকঃ","chapter":"24","verse":"25","text":"তদা স তাৱুৱাচ, হে অবোধৌ হে ভৱিষ্যদ্ৱাদিভিরুক্তৱাক্যং প্রত্যেতুং ৱিলম্বমানৌ;"},{"book":"লূকঃ","chapter":"24","verse":"26","text":"এতৎসর্ৱ্ৱদুঃখং ভুক্ত্ৱা স্ৱভূতিপ্রাপ্তিঃ কিং খ্রীষ্টস্য ন ন্যায্যা?"},{"book":"লূকঃ","chapter":"24","verse":"27","text":"ততঃ স মূসাগ্রন্থমারভ্য সর্ৱ্ৱভৱিষ্যদ্ৱাদিনাং সর্ৱ্ৱশাস্ত্রে স্ৱস্মিন্ লিখিতাখ্যানাভিপ্রাযং বোধযামাস|"},{"book":"লূকঃ","chapter":"24","verse":"28","text":"অথ গম্যগ্রামাভ্যর্ণং প্রাপ্য তেনাগ্রে গমনলক্ষণে দর্শিতে"},{"book":"লূকঃ","chapter":"24","verse":"29","text":"তৌ সাধযিৎৱাৱদতাং সহাৱাভ্যাং তিষ্ঠ দিনে গতে সতি রাত্রিরভূৎ; ততঃ স তাভ্যাং সার্দ্ধং স্থাতুং গৃহং যযৌ|"},{"book":"লূকঃ","chapter":"24","verse":"30","text":"পশ্চাদ্ভোজনোপৱেশকালে স পূপং গৃহীৎৱা ঈশ্ৱরগুণান্ জগাদ তঞ্চ ভংক্ত্ৱা তাভ্যাং দদৌ|"},{"book":"লূকঃ","chapter":"24","verse":"31","text":"তদা তযো র্দৃষ্টৌ প্রসন্নাযাং তং প্রত্যভিজ্ঞতুঃ কিন্তু স তযোঃ সাক্ষাদন্তর্দধে|"},{"book":"লূকঃ","chapter":"24","verse":"32","text":"ততস্তৌ মিথোভিধাতুম্ আরব্ধৱন্তৌ গমনকালে যদা কথামকথযৎ শাস্ত্রার্থঞ্চবোধযৎ তদাৱযো র্বুদ্ধিঃ কিং ন প্রাজ্ৱলৎ?"},{"book":"লূকঃ","chapter":"24","verse":"33","text":"তৌ তৎক্ষণাদুত্থায যিরূশালমপুরং প্রত্যাযযতুঃ, তৎস্থানে শিষ্যাণাম্ একাদশানাং সঙ্গিনাঞ্চ দর্শনং জাতং|"},{"book":"লূকঃ","chapter":"24","verse":"34","text":"তে প্রোচুঃ প্রভুরুদতিষ্ঠদ্ ইতি সত্যং শিমোনে দর্শনমদাচ্চ|"},{"book":"লূকঃ","chapter":"24","verse":"35","text":"ততঃ পথঃ সর্ৱ্ৱঘটনাযাঃ পূপভঞ্জনেন তৎপরিচযস্য চ সর্ৱ্ৱৱৃত্তান্তং তৌ ৱক্তুমারেভাতে|"},{"book":"লূকঃ","chapter":"24","verse":"36","text":"ইত্থং তে পরস্পরং ৱদন্তি তৎকালে যীশুঃ স্ৱযং তেষাং মধ্য প্রোত্থয যুষ্মাকং কল্যাণং ভূযাদ্ ইত্যুৱাচ,"},{"book":"লূকঃ","chapter":"24","verse":"37","text":"কিন্তু ভূতং পশ্যাম ইত্যনুমায তে সমুদ্ৱিৱিজিরে ত্রেষুশ্চ|"},{"book":"লূকঃ","chapter":"24","verse":"38","text":"স উৱাচ, কুতো দুঃখিতা ভৱথ? যুষ্মাকং মনঃসু সন্দেহ উদেতি চ কুতঃ?"},{"book":"লূকঃ","chapter":"24","verse":"39","text":"এষোহং, মম করৌ পশ্যত ৱরং স্পৃষ্ট্ৱা পশ্যত, মম যাদৃশানি পশ্যথ তাদৃশানি ভূতস্য মাংসাস্থীনি ন সন্তি|"},{"book":"লূকঃ","chapter":"24","verse":"40","text":"ইত্যুক্ত্ৱা স হস্তপাদান্ দর্শযামাস|"},{"book":"লূকঃ","chapter":"24","verse":"41","text":"তেঽসম্ভৱং জ্ঞাৎৱা সানন্দা ন প্রত্যযন্| ততঃ স তান্ পপ্রচ্ছ, অত্র যুষ্মাকং সমীপে খাদ্যং কিঞ্চিদস্তি?"},{"book":"লূকঃ","chapter":"24","verse":"42","text":"ততস্তে কিযদ্দগ্ধমৎস্যং মধু চ দদুঃ"},{"book":"লূকঃ","chapter":"24","verse":"43","text":"স তদাদায তেষাং সাক্ষাদ্ বুভুজে"},{"book":"লূকঃ","chapter":"24","verse":"44","text":"কথযামাস চ মূসাৱ্যৱস্থাযাং ভৱিষ্যদ্ৱাদিনাং গ্রন্থেষু গীতপুস্তকে চ মযি যানি সর্ৱ্ৱাণি ৱচনানি লিখিতানি তদনুরূপাণি ঘটিষ্যন্তে যুষ্মাভিঃ সার্দ্ধং স্থিৎৱাহং যদেতদ্ৱাক্যম্ অৱদং তদিদানীং প্রত্যক্ষমভূৎ|"},{"book":"লূকঃ","chapter":"24","verse":"45","text":"অথ তেভ্যঃ শাস্ত্রবোধাধিকারং দৎৱাৱদৎ,"},{"book":"লূকঃ","chapter":"24","verse":"46","text":"খ্রীষ্টেনেত্থং মৃতিযাতনা ভোক্তৱ্যা তৃতীযদিনে চ শ্মশানাদুত্থাতৱ্যঞ্চেতি লিপিরস্তি;"},{"book":"লূকঃ","chapter":"24","verse":"47","text":"তন্নাম্না যিরূশালমমারভ্য সর্ৱ্ৱদেশে মনঃপরাৱর্ত্তনস্য পাপমোচনস্য চ সুসংৱাদঃ প্রচারযিতৱ্যঃ,"},{"book":"লূকঃ","chapter":"24","verse":"48","text":"এষু সর্ৱ্ৱেষু যূযং সাক্ষিণঃ|"},{"book":"লূকঃ","chapter":"24","verse":"49","text":"অপরঞ্চ পশ্যত পিত্রা যৎ প্রতিজ্ঞাতং তৎ প্রেষযিষ্যামি, অতএৱ যাৱৎকালং যূযং স্ৱর্গীযাং শক্তিং ন প্রাপ্স্যথ তাৱৎকালং যিরূশালম্নগরে তিষ্ঠত|"},{"book":"লূকঃ","chapter":"24","verse":"50","text":"অথ স তান্ বৈথনীযাপর্য্যন্তং নীৎৱা হস্তাৱুত্তোল্য আশিষ ৱক্তুমারেভে"},{"book":"লূকঃ","chapter":"24","verse":"51","text":"আশিষং ৱদন্নেৱ চ তেভ্যঃ পৃথগ্ ভূৎৱা স্ৱর্গায নীতোঽভৱৎ|"},{"book":"লূকঃ","chapter":"24","verse":"52","text":"তদা তে তং ভজমানা মহানন্দেন যিরূশালমং প্রত্যাজগ্মুঃ|"},{"book":"লূকঃ","chapter":"24","verse":"53","text":"ততো নিরন্তরং মন্দিরে তিষ্ঠন্ত ঈশ্ৱরস্য প্রশংসাং ধন্যৱাদঞ্চ কর্ত্তম্ আরেভিরে| ইতি||"}]}