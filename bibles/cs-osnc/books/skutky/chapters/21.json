{"data":[{"book":"Skutky","chapter":"21","verse":"1","text":"Skončilo loučení a loď zvedla kotvy. Pluli jsme k ostrovu Kós, druhý den na ostrov Rodos a jižního pobřeží Malé Asie jsme dosáhli v přístavu Patara."},{"book":"Skutky","chapter":"21","verse":"2","text":"Tam jsme přestoupili na loď, která směřovala do fénických měst v Palestině."},{"book":"Skutky","chapter":"21","verse":"3","text":"Kypr jsme obepluli vpravo a dorazili jsme do Týru, kam loď vezla nějaký náklad."},{"book":"Skutky","chapter":"21","verse":"4","text":"Využili jsme času a strávili jsme celý týden s tamními křesťany. Také těm Bůh vnukl obavu, že Pavla nečeká v Jeruzalémě nic dobrého, a tak mu další cestu rozmlouvali."},{"book":"Skutky","chapter":"21","verse":"5","text":"Přesto jsme pokračovali dál. Vyprovodili nás s celými svými rodinami až za město. Na pobřeží jsme společně klečeli a modlili se."},{"book":"Skutky","chapter":"21","verse":"6-8","text":"Pak jsme se rozloučili a vypluli do Ptolemaidy. Také tam jsme mohli zůstat jeden den s věřícími."},{"book":"Skutky","chapter":"21","verse":"9","text":"Filipovy čtyři svobodné dcery byly také nadšené tlumočnice Kristova poselství."},{"book":"Skutky","chapter":"21","verse":"10","text":"Po několika dnech tam přišel jeden křesťan z Judska, Agabos, který měl prorocký dar."},{"book":"Skutky","chapter":"21","verse":"11","text":"Půjčil si od Pavla jeho opasek, spoutal si jím ruce i nohy a řekl: „Duch svatý mi ukázal, že majitele tohoto pásu židé v Jeruzalémě takhle svážou a vydají ho pohanům.“"},{"book":"Skutky","chapter":"21","verse":"12","text":"To už bylo příliš, a tak jsme všichni, průvodci i místní křesťané, začali Pavla přemlouvat, aby do Jeruzaléma nechodil."},{"book":"Skutky","chapter":"21","verse":"13","text":"On nás však napomenul: „Proč tolik pláčete a děláte mi to těžší? Pán Ježíš přece stojí za to, abych byl pro něho uvězněn a třeba i zabit.“"},{"book":"Skutky","chapter":"21","verse":"14","text":"Viděli jsme, že je marné na Pavla naléhat, a tak jsme řekli: „Ať se tedy stane, co chce Bůh.“"},{"book":"Skutky","chapter":"21","verse":"15","text":"Skončil odpočinek u Filipovy rodiny a my nachystali svá zavazadla na poslední pěší úsek cesty do Jeruzaléma."},{"book":"Skutky","chapter":"21","verse":"16-17","text":"Několik křesťanů z Césareje nás doprovodilo až do cíle. Zavedli nás tam k našemu dalšímu hostiteli, Mnasonovi z Kypru, jednomu z prvních křesťanů. Jeruzalémská církev nás přijala radostně."},{"book":"Skutky","chapter":"21","verse":"18","text":"Hned druhý den jsme byli všichni pozváni k Jakubovi, představenému sboru, kde se shromáždili všichni starší."},{"book":"Skutky","chapter":"21","verse":"19","text":"Pavel se s nimi pozdravil a podal jim zevrubnou zprávu o výsledcích práce mezi pohany, k níž ho Bůh zmocnil."},{"book":"Skutky","chapter":"21","verse":"20","text":"Rádi to slyšeli a chválili Boha."},{"book":"Skutky","chapter":"21","verse":"21","text":"Zde se však šíří zprávy, že ty přesvědčuješ židy v pohanském světě, aby od zákona odstoupili, syny už nedávali obřezat a vůbec zavrhli starobylé židovské zvyky."},{"book":"Skutky","chapter":"21","verse":"22","text":"Měl bys něco podniknout dříve, než se všichni dozvědí, že jsi tady."},{"book":"Skutky","chapter":"21","verse":"23-24","text":"Máme pro tebe tento návrh: Mezi námi jsou teď čtyři muži, kteří se zavázali plnit nazírský slib. Jejich lhůta vypršela, ale jsou chudí a nemají prostředky na závěrečný obřad v chrámu. Jistě by na židy dobře zapůsobilo, kdybys za ty muže zaplatil a při té příležitosti podstoupil očišťování navrátilců z pohanské ciziny. Všichni by viděli, že máš zákon v úctě a pomlouvačům by to vzalo vítr z plachet."},{"book":"Skutky","chapter":"21","verse":"25","text":"Pro obrácené pohany ovšem platí naše původní rozhodnutí, které jsme vám kdysi dali písemně. Žádáme od nich jen základní ohled na zákon, aby totiž nejedli maso obětované předem modlám, krev a maso s krví a především aby odložili pohanskou pohlavní nevázanost.“"},{"book":"Skutky","chapter":"21","verse":"26","text":"Druhého dne tedy Pavel podstoupil spolu s těmi čtyřmi muži obřad očištění. Pak šel do chrámu, aby oznámil, kdy skončí jejich nazírský závazek a jeho očišťování, a aby za každého z nich objednal oběti."},{"book":"Skutky","chapter":"21","verse":"27","text":"Když končilo sedm dní a Pavel s nimi přišel zase do chrámu, aby byli obřadně prohlášeni za čisté, poznali ho židovští poutníci z Malé Asie. Poštvali na něho okolostojící, popadli ho"},{"book":"Skutky","chapter":"21","verse":"28","text":"a křičeli: „Věrní Izraelci, pojďte sem! Tady máme toho odpadlíka! Všude hlásá bludy a nic mu není svaté: ani naše vyvolení, ani zákon, ani chrám. Teď sem dokonce přivedl pohany, aby poskvrnil svaté místo.“"},{"book":"Skutky","chapter":"21","verse":"29","text":"Předtím totiž Pavla zahlédli ve městě s Trofimem z Efezu a mysleli, že ho vzal i do chrámu, kam pohané nesměli."},{"book":"Skutky","chapter":"21","verse":"30","text":"To ovšem vyvolalo obrovský rozruch a lidé se sbíhali ze všech stran. Mezitím vyvedli Pavla z vnitřního chrámového nádvoří a brány rychle zavřeli."},{"book":"Skutky","chapter":"21","verse":"31","text":"Vypadalo to, že rozlícený dav Pavla utluče, když vtom zasáhli Římané."},{"book":"Skutky","chapter":"21","verse":"32","text":"a seběhl s pohotovostní četou do nádvoří. Lidé se vojáků lekli, přestali Pavla tlouci a stáhli se od něho."},{"book":"Skutky","chapter":"21","verse":"33","text":"Velitel ho považoval za původce výtržnosti, dal ho zatknout a nasadit mu pouta. Pak začal vyšetřovat, kdo to je a co udělal."},{"book":"Skutky","chapter":"21","verse":"34","text":"Lidé křičeli jeden přes druhého. Velitel viděl, že se takhle nic nedozví, a tak dal rozkaz odvést Pavla do pevnosti."},{"book":"Skutky","chapter":"21","verse":"35-36","text":"Dav však táhl za nimi, dorážel a křičel: „Zabijte ho!“ Po schodišti do hradu museli vojáci vězně dokonce nést, aby na něho rozzuření lidé nemohli."},{"book":"Skutky","chapter":"21","verse":"37","text":"Pavel se zeptal velitele, zda s ním může mluvit. Ten se podivil: „Ty mluvíš řecky?"},{"book":"Skutky","chapter":"21","verse":"38","text":"Já jsem myslel, že jsi ten Egypťan, co se před nedávnem pokusil o povstání a schovává se někde v poušti se čtyřmi tisíci banditů.“"},{"book":"Skutky","chapter":"21","verse":"39","text":"„Ne,“ řekl Pavel, „jsem žid z Tarsu v Kilikii, římský občan. Dovol mi, prosím, promluvit k těm lidem.“"},{"book":"Skutky","chapter":"21","verse":"40","text":"Velitel souhlasil, Pavla postavili na vrchol schodiště a on dal znamení, že chce mluvit. Dav se utišil a Pavel začal hebrejsky:"}]}