{"data":[{"book":"1 ЦАРСТВАЎ","chapter":"30","verse":"1","text":"На трэці дзень пасьля таго, як Давід і людзі ягоныя пайшлі ў Сэкелаг, Амалікіцяне напалі з поўдня на Сэкелаг і ўзялі Сэкелаг і спалілі яго агнём,"},{"book":"1 ЦАРСТВАЎ","chapter":"30","verse":"2","text":"а жанчын і ўсіх, што былі ў ім, ад малога да вялікага, не забілі, а забралі ў палон, і пайшлі сваёй дарогаю."},{"book":"1 ЦАРСТВАЎ","chapter":"30","verse":"3","text":"І прыйшоў Давід і людзі ягоныя да горада, і вось, ён спалены агнём, а жонкі іхнія і сыны іхнія і дочкі іхнія пабраныя ў палон."},{"book":"1 ЦАРСТВАЎ","chapter":"30","verse":"4","text":"І падняў Давід і люд, што быў зь ім, плач, і плакалі, пакуль не засталося ў іх сілы плакаць."},{"book":"1 ЦАРСТВАЎ","chapter":"30","verse":"5","text":"Узятыя былі ў палон і абедзьве жонкі Давіда, Ахінаама Ізраіліцянка і Авігея, былая жонка Навала, Кармэліцянка."},{"book":"1 ЦАРСТВАЎ","chapter":"30","verse":"6","text":"Давід моцна быў зьбянтэжаны, бо люд хацеў пабіць яго камянямі, бо ўбольваўся душою ўвесь люд, кожны за сыноў сваіх і дочак сваіх."},{"book":"1 ЦАРСТВАЎ","chapter":"30","verse":"7","text":"Але Давід умацаваўся спадзяваньнем на Госпада Бога свайго, і сказаў Давід Авіятару сьвятару, сыну Авімэлэхаваму: прынясі мне наплечнік. І прынёс Авіятар наплечнік Давіду."},{"book":"1 ЦАРСТВАЎ","chapter":"30","verse":"8","text":"І спытаўся Давід у Госпада, кажучы: ці перасьледаваць мне гэтае полчышча, і ці даганю іх? І сказана яму: перасьледуй, дагоніш і адбярэш."},{"book":"1 ЦАРСТВАЎ","chapter":"30","verse":"9","text":"І пайшоў Давід сам і шэсьцьсот мужчын, якія былі зь ім; і прыйшлі да патока Васор і стомленыя спыніліся там."},{"book":"1 ЦАРСТВАЎ","chapter":"30","verse":"10","text":"І перасьледаваў Давід сам і чатырыста чалавек; а дзьвесьце чалавек заставаліся, бо ня мелі сілы перайсьці паток Васорскі."},{"book":"1 ЦАРСТВАЎ","chapter":"30","verse":"11","text":"І знайшлі Егіпцяніна ў полі, і прывялі яго да Давіда, і далі яму хлеба, і ён еў, і напаілі яго вадою;"},{"book":"1 ЦАРСТВАЎ","chapter":"30","verse":"12","text":"і далі яму частку зь вязанкі смокваў і дзьве вязанкі разынак, і ён еў і ўмацаваўся, бо ён ня еў хлеба і ня піў вады тры дні і тры ночы."},{"book":"1 ЦАРСТВАЎ","chapter":"30","verse":"13","text":"І сказаў яму Давід: чый ты і адкуль ты? І сказаў ён: я - хлопец Егіпцянін, раб аднаго Амалікіцяніна, і кінуў мяне гаспадар мой, бо ўжо тры дні, як я захварэў;"},{"book":"1 ЦАРСТВАЎ","chapter":"30","verse":"14","text":"мы прарваліся ў паўднёвую частку Керэці і ў вобласьць Юдавую і ў паўднёвую частку Халева, а Сэкелаг спалілі агнём."},{"book":"1 ЦАРСТВАЎ","chapter":"30","verse":"15","text":"І сказаў яму Давід: ці давядзеш мяне да гэтага полчышча? І сказаў ён: прысягні мне Богам, што ты не заб'еш мяне і не перадасі мяне ў рукі гаспадара майго, і я давяду цябе да гэтага полчышча."},{"book":"1 ЦАРСТВАЎ","chapter":"30","verse":"16","text":"Давід прысягнуў яму, і ён павёў яго. І вось Амалікіцяне, рассыпаўшыся па ўсёй той краіне, ядуць і п'юць і сьвяткуюць з прычыны вялікай здабычы, якую яны ўзялі зь зямлі Філістымскай і зь зямлі Юдэйскай."},{"book":"1 ЦАРСТВАЎ","chapter":"30","verse":"17","text":"І пабіваў іх Давід ад зьмярканьня да вечара другога дня, і ніхто зь іх не ўратаваўся, апрача чатырохсот юнакоў, якія селі на вярблюды і паўцякалі."},{"book":"1 ЦАРСТВАЎ","chapter":"30","verse":"18","text":"І адабраў Давід усё, што ўзялі Амалікіцяне, і абедзьвюх жонак сваіх адабраў Давід,"},{"book":"1 ЦАРСТВАЎ","chapter":"30","verse":"19","text":"і не прапала ў іх нічога, ні малога, ні вялікага, ні з сыноў, ні з дачок, ні са здабычы, ні з усяго, што Амалікіцяне ўзялі ў іх: усё вярнуў Давід."},{"book":"1 ЦАРСТВАЎ","chapter":"30","verse":"20","text":"І ўзяў Давід усё дробнае і буйное быдла, і гналі яго перад сваім быдлам і казалі: гэта - Давідава здабыча."},{"book":"1 ЦАРСТВАЎ","chapter":"30","verse":"21","text":"І прыйшоў Давід да тых дзьвюх сотняў чалавек, якія ня мелі сілы ісьці за ім, і якіх ён пакінуў каля патока Васор, і выйшлі яны насустрач Давіду і насустрач людзям, якія былі зь ім. І падышоў Давід да гэтых людзей і прывітаў іх."},{"book":"1 ЦАРСТВАЎ","chapter":"30","verse":"22","text":"Тады ліхія і нягодныя зь людзей, якія хадзілі з Давідам, пачалі гаварыць: за тое, што яны не хадзілі з намі, не дамо ім са здабычы, якую мы адабралі: няхай кожны возьме толькі сваю жонку і дзяцей і йдзе."},{"book":"1 ЦАРСТВАЎ","chapter":"30","verse":"23","text":"Але Давід сказаў, не рабеце так, братове мае, пасьля таго, як Гасподзь даў нам гэта і захаваў нас і перадаў у рукі нашыя полчышча, што прыходзіла супраць нас."},{"book":"1 ЦАРСТВАЎ","chapter":"30","verse":"24","text":"І хто паслухаецца вас у гэтай справе? Якая частка тым, што хадзілі на вайну, такая частка павінна быць і тым, што заставаліся пры абозе: на ўсіх трэба падзяліць."},{"book":"1 ЦАРСТВАЎ","chapter":"30","verse":"25","text":"Так было з гэтага часу і пасьля; і паставіў ён гэта ў закон і ў правіла Ізраілю да сёньня."},{"book":"1 ЦАРСТВАЎ","chapter":"30","verse":"26","text":"І прыйшоў Давід у Сэкелаг і паслаў са здабычы старэйшынам Юдавым, сябрам сваім, кажучы: «вось вам дарунак са здабычы, узятай у ворагаў Гасподніх», -"},{"book":"1 ЦАРСТВАЎ","chapter":"30","verse":"27","text":"тым, якія ў Вэтылі і ў Раме паўднёвай і ў Ятыры,"},{"book":"1 ЦАРСТВАЎ","chapter":"30","verse":"28","text":"і ў Араіры і ў Шыфмоце, і ў Эстэмоа,"},{"book":"1 ЦАРСТВАЎ","chapter":"30","verse":"29","text":"і ў Рахале і ў гарадах Ерахмэельскіх і ў гарадах Кенэйскіх,"},{"book":"1 ЦАРСТВАЎ","chapter":"30","verse":"30","text":"і ў Хорме, і ў Харашане, і ў Атаху,"},{"book":"1 ЦАРСТВАЎ","chapter":"30","verse":"31","text":"і ў Хэўроне і ва ўсіх мясьцінах, дзе хадзіў Давід сам і людзі ягоныя."}]}