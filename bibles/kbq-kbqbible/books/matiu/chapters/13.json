{"data":[{"book":"MATIU","chapter":"13","verse":"1","text":"Ana knareke Jisasi'a nompinti atreno vuno, tiru ankenare umani'ne."},{"book":"MATIU","chapter":"13","verse":"2","text":"Rama'a vahe'mo'za mani'nere umani korave hazageno, votifi marerino umanige'za, rama'a vahe'mo'za tiru ankenare oti'naze."},{"book":"MATIU","chapter":"13","verse":"3","text":"Ana huteno Rama'a fronka kea anage huno zamasmi'ne. Antahiho hoza kri ne'mo'a avimza krinaku vu'ne."},{"book":"MATIU","chapter":"13","verse":"4","text":"Ana'ma huno avimzama negrigeno'a, mago'a avimzamo'a kamofo ankinafi evuramigeno, nama zagamo eno eme ne'ne."},{"book":"MATIU","chapter":"13","verse":"5","text":"Mago'a avimzamo'a havege huno osi'a mopa me'nefi evurami'ne. Na'ankure osi'a mopa me'negeno, ame huno hageno mareri'ne."},{"book":"MATIU","chapter":"13","verse":"6","text":"Hianagi zagemo hanatino mrerino temagi atre'ne, na'ankure rafu'namo krakaka kigeno, zagemo te osapare'ne."},{"book":"MATIU","chapter":"13","verse":"7","text":"Hagi mago'a avimzamo'za ave'ave trazampi evuramigeno, ana ave'ave trazamo hageno rentrako higeno haviza hu'ne."},{"book":"MATIU","chapter":"13","verse":"8","text":"Hu'neanagi mago'amo'a knare mopafi evuramino ne'zana rente'ne. Mago'amo'a 100'a rentegeno, mago'amo'a 60'a rentegeno, mago'amo'a 30'a rente'ne."},{"book":"MATIU","chapter":"13","verse":"9","text":"Iza'o agesama me'nenimo'a ama kea antahise hino."},{"book":"MATIU","chapter":"13","verse":"10","text":"Hagi agri'ma amage'ma nentaza disaipol naga'mo'za Jisasinte e'za anage hu'za antahige'naze, Nahigenka fronka kefintikera nezmasmi'ne?"},{"book":"MATIU","chapter":"13","verse":"11","text":"Hazageno Jisasi'a ke nona huno, Anumzamofo kumapi oku'a me'nea zantamina kehogu tamaveri nehie. Hianagi zamagrira zameri nosie."},{"book":"MATIU","chapter":"13","verse":"12","text":"Iza'o mago'azama eri nenimofona, mago'ene ami'nigeno, agra eri avitegahie. Iza'o e'ori nenimofona, mago'a zama eri'neniana hanregahie."},{"book":"MATIU","chapter":"13","verse":"13","text":"Ama'na agafare, Nagra fronka kefintira nezmasmue. Na'ankure zamagra negazanagi keso'e osugahaze, antahigahazanagi antahi so'e hu'za amara osugahaze."},{"book":"MATIU","chapter":"13","verse":"14","text":"E'inama hu'naza'zamo'a kasnampa ne' Aisaia hu'nea nanekemo'a avufa'a fore hu'ne, Tamagra antahigahazanagi, amara osugahaze. Tamagra kegahazanagi, keanke oregahaze."},{"book":"MATIU","chapter":"13","verse":"15","text":"Na'ankure vahe'mokizmi zmarimpamo hanavetino anaki'ne. Higeno zmagesareti'ma kema antahizamo'a amuho hunezmantege'za zmua asu'nekiza, zmurgaretira zamua onke'za, zmagesa nontahiza, zamagu'aretira amara nosazankiza, zamagu'a rukrehera osnagena, Nagra zamaza osugahue.  (Ais 6:9-10.)"},{"book":"MATIU","chapter":"13","verse":"16","text":"Hianagi tamagra ketama antahitama hazazante Anumzamo asomu huneramante. Na'ankure tamavua negeta tamagesamo'a nentahie."},{"book":"MATIU","chapter":"13","verse":"17","text":"Tamage hu'na neramasmue, korapa rama'a kasnampa vahe'mo'zane, fatgo vahe'mo'za amama negaza'za kenaku hu'nazanagi onke'za, nentahizankea, antahinaku hu'nazanagi ontahi'naze."},{"book":"MATIU","chapter":"13","verse":"18","text":"Jisasi'a mago'ene anage hu'ne, Antahiho, Avimza ase'nea fronka kemofo agu'agesa'a, ama'ne,"},{"book":"MATIU","chapter":"13","verse":"19","text":"Mago'a vahe'mo'za Anumzamofo kumamofo knare naneke nentahi'za, antahi ama osaza nagamofona, Sata'a eno zamarimpafi me'nea kea emeri atre'ne. Amana hu'ne, kamofo ankinafi avimza kri'nea kna hu'ne."},{"book":"MATIU","chapter":"13","verse":"20","text":"Mago avimazamo have mopafi evurami'neana, amanahu kna vaheku hu'noe. Anumzamofo naneke nentahino, ame'ama huno muse hu'ne."},{"book":"MATIU","chapter":"13","verse":"21","text":"Ana hianagi rafu'na uorminegeno, osi'a kna mani'negeno ana nanekemofonte rehe'za egeno'a, ana nanekea ame huno atreno traka nehie."},{"book":"MATIU","chapter":"13","verse":"22","text":"Hagi ave'ave trazampi evu rmi'nea avimazana anahu kna hu'ne, Anumzamofo kea antahiteno, ama mopafi afufenonku agesa nentahigeno, ana zamo avazu higeno Anumzamofo kemo'a nena raga'a reonte'ne."},{"book":"MATIU","chapter":"13","verse":"23","text":"Hianagi so'e mopafi kri'nea avimza avimo'a, amanahu vaheku hu'noe, naneke nentahino ana nanenkemofo agu'agesa'a ama nehuno, nena raga'a renteno mago'amo'a 100'a rentegeno, mago'amo 60'a rentegeno, mago'amo 30'a rente'ne."},{"book":"MATIU","chapter":"13","verse":"24","text":"Jisasi'a anage huno mago'ene fronka ke zamasmi'ne, Anumzamofo kuma'mo'a mago ne'mo hoza'afi knare avimza aseankna hu'ne."},{"book":"MATIU","chapter":"13","verse":"25","text":"Hianagi avimaza aseteno umasenegeno, ha' vahe'amo havi traza'mofo avi ana witi hozafi eme neseno vu'ne."},{"book":"MATIU","chapter":"13","verse":"26","text":"Anama hutegeno'a witimo hageno raga ome renentegeno, havi trazamo enena hage ama hu'ne."},{"book":"MATIU","chapter":"13","verse":"27","text":"Hagi nena nehigeno kazokzo eri'za vahe'amo'za e'za, hoza nefana antahige'za, ramoka kagra knare avimzanke hoza ka'afina kri'nampi? Inankna huno havi trazana hage'ne? hu'za antahige'naze."},{"book":"MATIU","chapter":"13","verse":"28","text":"Hoza nefa'a anage huno zamasmi'ne, Ha' vahetimo anara hu'ne! huno hige'za, kazokzo eri'za vahe'mo'za anage hu'za asmi'naze, knare tatresanketa ome zanegi atregahumpi? hu'za antahige'naze."},{"book":"MATIU","chapter":"13","verse":"29","text":"Hianagi hoza nefa'a anage huno zamasmi'ne, a'o tra'za zanefisafima witine zanefigahazanki atrenkeno meno."},{"book":"MATIU","chapter":"13","verse":"30","text":"Atrenkeno magoka tarega moke hage'ne hoza hamare knare uhanati'o, hozama hamareknare, hoza hamaresaza vahera nagra zamasmigahue. Kotazana havi traza zanegita nofi anakita tevefi kresigu eri atru hiho. Hianagi witi eri atru hutma nezama ante noni'afi eri antegahaze huno zamasami'ne."},{"book":"MATIU","chapter":"13","verse":"31","text":"Jisasi'a anage huno mago'ene fronka ke zamasmi'ne, Anumzamofo kumamo'a masteti zafa rgamofo avima'agna hu'neankino, vahe'mo erino hoza'afi negrie."},{"book":"MATIU","chapter":"13","verse":"32","text":"Mago'a zafa avigna osu'neanki onensa avima'a me'ne. Hianagi ana osi zafamo'a ra huno mago'a hozafima me'nea zantamina agteregeno zafa segeno, Nama'zagamo'za eza no azankunate emegiza amu ante'naze.  (Ezi 31:3-14.)"},{"book":"MATIU","chapter":"13","verse":"33","text":"Jisasi'a anage huno mago'ene fronka ke zamasmi'ne, Mona kumamo'a amanahu hu'ne, mago a'mo zisti erino witi flauapi herafinteno kregeno ra hiankna hu'ne."},{"book":"MATIU","chapter":"13","verse":"34","text":"Jisasi'ma maka kema vea kevufi hu'neana fronka kege zamasmi'ne. Hagi Agra amate kea ozmasmi'ne."},{"book":"MATIU","chapter":"13","verse":"35","text":"Amanage huno kasnampa ke hu'nea kemofo avufa'a fore hu'ne, Nagra fronka kefintike kea hugahue. Nagra monane mopa fore osu'nereti'ma eno menima ama knare'ma e'neana, oku'a me'nea kea eri ama hugahue. (Sams-Zga 78:2.)"},{"book":"MATIU","chapter":"13","verse":"36","text":"Ana huteno ana vahe kevua, zamatreno nompi ufre'ne. Agri'ma amage'ma nentaza disaipol naga'mo'za Agrite e'za, anage hu'za asmi'naze, Hozafi hage'nea havi tra'zamofo agu'agesa'a tasmio."},{"book":"MATIU","chapter":"13","verse":"37","text":"Hazageno Jisasi'a anage huno zamasmi'ne, Knare avimza ase'nea nera, Vahe'mofo Mofavre."},{"book":"MATIU","chapter":"13","verse":"38","text":"Hagi hoza, ama mope, knare avimzana, Anumzamofo mofavrermine, havi tra'zana, Sata mofavreramine."},{"book":"MATIU","chapter":"13","verse":"39","text":"Hagi ha' vahe'mo havi traza kri'neana Sata'e. Hozama hamare kna, mopa vagare kne, hoza hamare vahera, ankero vahezage."},{"book":"MATIU","chapter":"13","verse":"40","text":"Havi traza eri tru hu'za tevereti kre'nazana anahu hu'ne, vagaresia knarera tevefi kregahie."},{"book":"MATIU","chapter":"13","verse":"41","text":"Ana knarera Vahe'mofo mofavremo'a ankero vahe'a huzmantesige'za, kumi'ma nehu'za vahe'mokizmima zamazeri kumipima nentaza vahera, Agra'a kumapintira zamazeri megi atregahie."},{"book":"MATIU","chapter":"13","verse":"42","text":"Hagi zamagrira zamazeri mate vanage'za amuho tevefi mani'ne'za zavira nete'za, zamavera aninkreki hugahaze."},{"book":"MATIU","chapter":"13","verse":"43","text":"Ana'ma hanige'za fatgo vahe'mo'za nezmafa kumapina zagemo remsa hiankna hu'za manigahaze. Iza'o agesama me'ne'nigeno'a, ama naneke antahise hino. (Dan 12:3.)"},{"book":"MATIU","chapter":"13","verse":"44","text":"Mona kumamo'a, zago'amo'ma mareri'neaza hozafi frakiankna hu'negeno, mago'mo ome keno eri fore huteno, ete eri franekino, musezamo higeno viazamo miko zama'a zagore ome atre vagareteno, ana mopa ome mi'za hu'ne."},{"book":"MATIU","chapter":"13","verse":"45","text":"Mago'ene mona kumamo'a, feno ne'mo knare kintna me'negeno hakrea kna nehie."},{"book":"MATIU","chapter":"13","verse":"46","text":"Ana hu'neankino zago'amo mareri'nea kintana mago hakeno eri fore'ma huteno'a, ete vuno miko zama'a mizante ome atreno zago erino, ana kintna ome mizase'ne."},{"book":"MATIU","chapter":"13","verse":"47","text":"Mago'ene mona kuma'mo'a, noza kuko timpi atreno rama'a ruzahu ruzahu nozame azeriankna hu'ne."},{"book":"MATIU","chapter":"13","verse":"48","text":"Hagi avi'matetegeno'a avazu hu'za kasepampi atrete'za, knare nozamea eri'za zuompafi ante'naze. Hianagi havi'za hu'nea nozame'a matevu atre'naze."},{"book":"MATIU","chapter":"13","verse":"49","text":"Anahu kna huno mona mopa vagare knarera ankeromo'za e'za fatgo vahe amu'nompinti keontahi vahera eme zamavare'za,"},{"book":"MATIU","chapter":"13","verse":"50","text":"tevefi matevu'za zamatresage'za ana kumapina zavi nete'za, zamavera ani kreki hugahaze."},{"book":"MATIU","chapter":"13","verse":"51","text":"Tamagra maka kema huana antahi ama nehazafi?  Huno zamantahigege'za kenona'a anage hu'za Jisasina asmi'naze, izo."},{"book":"MATIU","chapter":"13","verse":"52","text":"Jisasi'a anage huno zamasmi'ne, E'ina hu'negu miko kasegere ugagota hu'naza vahe'mo'za mona kumamofonku e'ina hugahaze hu'za hunezmasamiza vahe'mo'za, nomofo nafa'amo noma'afi ufreno korapa fenozane, kasefa fenozama'a erino atineramia kna nehaze."},{"book":"MATIU","chapter":"13","verse":"53","text":"Ana fronka kea Jisasi'a zamasmi vagareteno, ana kuma atreno,"},{"book":"MATIU","chapter":"13","verse":"54","text":"Agra kuma agafa'are Nazareti eno osi mono nompi eme rempi hunezmige'za, antri hu'za anage hu'naze, Ama ne'mo'a knare antahi'zane, kaguvaza eriforehu hankavea igati eri'ne?"},{"book":"MATIU","chapter":"13","verse":"55","text":"Ama kapenta ne'mofo mofavrefi? Nererankura Maria'e nehazafi? Aganahe'za Jemsi ene Josefe ene Saimoni ene Judasizafi?"},{"book":"MATIU","chapter":"13","verse":"56","text":"Hagi asarahe'za tagrane omani'nazafi? Inaregati ama ne'mo'a ama maka'zana eri'ne."},{"book":"MATIU","chapter":"13","verse":"57","text":"Nehu'za antahi haviza hunentageno, Jisasi'a anage huno zamasmi'ne, Kasnampa vahe'mofona Agri kumate vahe'mo'zane, maka naga'amo'za ra agi nomize."},{"book":"MATIU","chapter":"13","verse":"58","text":"Ana hu'negu rama'a kaguvazana amafina osugahie. Na'ankure zamagra zamentintia nosaze."}]}