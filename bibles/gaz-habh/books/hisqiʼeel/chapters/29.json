{"data":[{"book":"Hisqiʼeel","chapter":"29","verse":"1","text":"Waggaa kurnaffaatti, jiʼa kurnaffaa keessa, guyyaa kudha lammaffaatti dubbiin Waaqayyoo akkana jedhee gara koo dhufe:"},{"book":"Hisqiʼeel","chapter":"29","verse":"2","text":"“Yaa ilma namaa, fuula kee gara Faraʼoon mooticha Gibxitti garagalfadhuutii isaa fi warra Gibxi hundaan mormuudhaan raajii dubbadhu."},{"book":"Hisqiʼeel","chapter":"29","verse":"3","text":"Isatti dubbadhuutii akkana jedhiin: ‘Waaqayyo Gooftaan akkana jedha:"},{"book":"Hisqiʼeel","chapter":"29","verse":"4","text":"Ani garuu haʼoo kee keessa hokkoo kaaʼee"},{"book":"Hisqiʼeel","chapter":"29","verse":"5","text":"Siʼii fi qurxummiiwwan lageen keetii hunda"},{"book":"Hisqiʼeel","chapter":"29","verse":"6","text":"Warri Gibxi keessa jiraatan hundis akka ani Waaqayyo taʼe ni beeku."},{"book":"Hisqiʼeel","chapter":"29","verse":"7","text":"Yommuu isaan harkaan si qabatanitti baqaqxee gatiittii isaanii waraante; yommuu isaan sitti irkatanittis ati caccabdee akka dugdi isaanii hollatu goote."},{"book":"Hisqiʼeel","chapter":"29","verse":"8","text":"“ ‘Kanaafuu Waaqayyo Gooftaan akkana jedha: Ani goraadee sitti fidee namoota keetii fi horii isaanii nan fixa."},{"book":"Hisqiʼeel","chapter":"29","verse":"9","text":"Gibxi duwwaa fi ona taati; isaanis akka ani Waaqayyo taʼe ni beeku."},{"book":"Hisqiʼeel","chapter":"29","verse":"10","text":"kanaafuu ani sitti kaʼeera; lageen keettis kaʼeera; biyya Gibxis Migdoolii jalqabee hamma Aswaanitti, hamma daarii Itoophiyaatti diigamtuu fi ontuu nan godha."},{"book":"Hisqiʼeel","chapter":"29","verse":"11","text":"Miilli namaa yookaan kotteen horii karaa sana hin darbu; namni tokko iyyuu hamma waggaa afurtamaatti ishee keessa hin jiraatu."},{"book":"Hisqiʼeel","chapter":"29","verse":"12","text":"Ani biyyoota onan gidduutti biyya Gibxi nan onsa; magaalaawwan ishees magaalaawwan diigaman gidduutti waggaa afurtama ni onu. Namoota Gibxi immoo saboota keessa nan faffacaasa; biyyoota keessas isaan nan bittinneessa."},{"book":"Hisqiʼeel","chapter":"29","verse":"13","text":"“ ‘Ammas Waaqayyo Gooftaan akkana jedha: Dhuma waggaa afurtamaatti ani namoota Gibxi saboota isaan itti bittinneeffaman keessaa walitti nan qaba."},{"book":"Hisqiʼeel","chapter":"29","verse":"14","text":"Ani boojuudhaa isaan deebisee Phaxroos biyya abbootii isaaniitti isaan nan galcha. Achittis isaan mootummaa gad aanaa ni taʼu."},{"book":"Hisqiʼeel","chapter":"29","verse":"15","text":"Isheenis mootummoota keessaa gad aantuu ni taati; deebitees saboota kaaniin olitti gonkumaa ol of hin kaaftu. Anis akka isheen lammata saboota kaan hin bulchineef ishee nan dadhabsiisa."},{"book":"Hisqiʼeel","chapter":"29","verse":"16","text":"Biyyi Gibxi siʼachi uummata Israaʼeliif irkoo hin taatu; yoo isaan gargaarsaaf gara isheetti deebiʼan garuu isheen yaadannoo cubbuu isaanii taati. Ergasii isaan akka ani Waaqayyo Gooftaa taʼe ni beeku.’ ”"},{"book":"Hisqiʼeel","chapter":"29","verse":"17","text":"Waggaa digdamii torbaffaatti, jiʼa tokkoffaa keessa, guyyaa tokkoffaatti dubbiin Waaqayyoo akkana jedhee gara koo dhufe:"},{"book":"Hisqiʼeel","chapter":"29","verse":"18","text":"“Yaa ilma namaa, Nebukadnezar mootiin Baabilon duula jabaadhaan loltoota isaa Xiiroositti kaaseera; mataan nama hundaa molaaʼeera; gatiittiin nama hundaas luqqaʼeera. Taʼus innii fi loltoonni isaa duula jabaa Xiiroositti kaasaniin buʼaa tokko illee hin arganne."},{"book":"Hisqiʼeel","chapter":"29","verse":"19","text":"Kanaafuu Waaqayyo Gooftaan akkana jedha: Ani biyya Gibxi Nebukadnezar mootii Baabiloniif nan kenna; innis ishee boojiʼee qabeenya ishee saama. Kunis mindaa loltoota isaa taʼa."},{"book":"Hisqiʼeel","chapter":"29","verse":"20","text":"Ani Gibxiin gatii dadhabbii isaa godhee isaaf kenneera; innii fi loltoonni isaa waan kana anaaf hojjetaniiruutii, jedha Waaqayyo Gooftaan."},{"book":"Hisqiʼeel","chapter":"29","verse":"21","text":"“Ani Guyyaa sana akka manni Israaʼel gaanfa baasu nan godha; isaan gidduuttis afaan kee nan saaqa. Isaanis akka ani Waaqayyo taʼe ni beeku.”"}]}