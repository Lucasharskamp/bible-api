{"data":[{"book":"2 Teslonqqe","chapter":"2","verse":"1","text":"Ta ishato Goda Yesuss Kiristtoossa yuussa gishshane nu izaakko baana buussa gish nu intena qoopisos."},{"book":"2 Teslonqqe","chapter":"2","verse":"2","text":"Ayanay qonccisides woykko qaala gees giidi woykko nuupe intes kiitetida kiita mala Goda yuusa gallas gakkides giidi inte qofan yarkkiyarkkofitene dagammopite."},{"book":"2 Teslonqqe","chapter":"2","verse":"3","text":"Oonikka ay hanonkka intena baleththofo. Daro asay amano kadanappe sinththe dhayanas besiza issi makka7ay as qonchontta dishin he gaallasay gakkena."},{"book":"2 Teslonqqe","chapter":"2","verse":"4","text":"Izikka Xoossu geeteti gooyinetiza eeqa xoossata wurssofe bollara bena dhooqu dhooqu histtizadene Xoossara eqetizade. Izikka xoossa keeththan uttidi bena “tani xoossa” giidi awajje awajjisana."},{"book":"2 Teslonqqe","chapter":"2","verse":"5","text":"Ta intenara diza wode hayta ha yoota intes ta yootidayssi intes qofetizesha?"},{"book":"2 Teslonqqe","chapter":"2","verse":"6","text":"Izi ba woden qonccana gakkanaas ha7i iza qonccontta mala aazi diggizakkone inte ereta."},{"book":"2 Teslonqqe","chapter":"2","verse":"7","text":"Makkalancha xuura haray attoshin ha7ikka ootho bolla dees. gido attin hayssi hananay izi hai oothontta mala iza diggizadey iza ogepe kichchana gakkanaas xaalla."},{"book":"2 Teslonqqe","chapter":"2","verse":"8","text":"Hessafekka kaallidi Goda Yesussay ba duuna peenonine ba boncho yuussan dhayssana; makkalanchay qonccana."},{"book":"2 Teslonqqe","chapter":"2","verse":"9","text":"He makkalancha yuusi xalae oothon hessikka asi balethiza malatatanine malalisiza miishshatan hanana."},{"book":"2 Teslonqqe","chapter":"2","verse":"10","text":"Hessathokka ekkidi attontta mala tuma ixxidi dhayza asata balethanas dumma dumma iita oothoy yaana."},{"book":"2 Teslonqqe","chapter":"2","verse":"11","text":"Hessa geedon istti wordo yoo ammanana mala Xoossi istta bolla balla ootho kiittana."},{"book":"2 Teslonqqe","chapter":"2","verse":"12","text":"Hessi hananay tuma ammanontta ixxidine wordo yoon ufa7etizayti wuri pirdistanasiko."},{"book":"2 Teslonqqe","chapter":"2","verse":"13","text":"Godan dosetida ta ishato nu gidiko wursso wode inte gish Xoossu galatanas nuus beeses. Gasooykka Xoossi intena koyrope oykkidi inte xiillo ayanan dummatidaytane tumu ammanidi inte attana mala intena doordes."},{"book":"2 Teslonqqe","chapter":"2","verse":"14","text":"Nu Goda Yesuss kiristtooss boncho gishetizayta inte gidana mala nu yootida mishshirachcho qaala baggara intena xeeyigides."},{"book":"2 Teslonqqe","chapter":"2","verse":"15","text":"Hessa gish ta ishato inte minni eqqite, nu nu duunan gidin woykko kiittan woykko nu intes aathi yeddida timirtteza looethi oykkite."},{"book":"2 Teslonqqe","chapter":"2","verse":"16","text":"Izi nu Goda Yesuss Kiristtoossay qasse nuna siiqqidayne ba kiyateththan medhdhina minththethone loo7o ufayss izi nuus immida Xoossa nu Aaway"},{"book":"2 Teslonqqe","chapter":"2","verse":"17","text":"Izi inte wozina loo7o oothonine qaalan minsso."}]}