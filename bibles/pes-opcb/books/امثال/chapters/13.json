{"data":[{"book":"امثال","chapter":"13","verse":"1","text":"فرزند عاقل تأدیب پدر خود را می‌پذیرد، ولی کسی که همه چیز را به باد مسخره می‌گیرد از پذیرفتن توبیخ سر باز می‌زند."},{"book":"امثال","chapter":"13","verse":"2","text":"سخنان مرد نیک حتی برای خود او نیکوست و جانش را سیر می‌کند، اما شخص بداندیش فقط تشنهٔ ظلم است."},{"book":"امثال","chapter":"13","verse":"3","text":"هر که زبان خود را نگه دارد جان خود را حفظ می‌کند، اما کسی که نسنجیده سخن بگوید خود را هلاک خواهد کرد."},{"book":"امثال","chapter":"13","verse":"4","text":"آدم تنبل آنچه را که آرزو می‌کند به دست نمی‌آورد، اما شخص کوشا کامیاب می‌شود."},{"book":"امثال","chapter":"13","verse":"5","text":"درستکار از دروغ گفتن نفرت دارد، اما شرور رسوا و خوار می‌شود."},{"book":"امثال","chapter":"13","verse":"6","text":"صداقت درستکاران آنها را حفظ می‌کند، اما شرارت بدکاران آنها را به نابودی می‌کشاند."},{"book":"امثال","chapter":"13","verse":"7","text":"هستند کسانی که وانمود می‌کنند ثروتمندند در حالی که چیزی ندارند، و هستند کسانی که خود را فقیر نشان می‌دهند اما صاحب ثروت هنگفتی می‌باشند."},{"book":"امثال","chapter":"13","verse":"8","text":"ثروت شخص پولدار صرف حفاظت جان او می‌شود، اما جان آدم فقیر را خطری تهدید نمی‌کند."},{"book":"امثال","chapter":"13","verse":"9","text":"زندگی شخص نیک مانند چراغی نورانی می‌درخشد، ولی زندگی شریران مثل چراغی است که در حال خاموشی است."},{"book":"امثال","chapter":"13","verse":"10","text":"تکبر باعث نزاع می‌شود، ولی شخص دانا نصیحت را می‌پذیرد."},{"book":"امثال","chapter":"13","verse":"11","text":"ثروتی که از راه نادرست به دست بیاید طولی نمی‌کشد که از دست می‌رود؛ اما دارایی که با کار و کوشش جمع شود، به تدریج زیاد می‌گردد."},{"book":"امثال","chapter":"13","verse":"12","text":"آرزویی که انجام آن به تعویق افتاده باشد دل را بیمار می‌کند، اما برآورده شدن مراد، درخت حیات است."},{"book":"امثال","chapter":"13","verse":"13","text":"هر که دستوری را که به او داده‌اند خوار بشمارد بی‌سزا نخواهد ماند، اما کسی که آن را اطاعت کند پاداش خواهد یافت."},{"book":"امثال","chapter":"13","verse":"14","text":"تعلیم مرد دانا چشمهٔ حیات است و شخص را از دامهای مرگ می‌رهاند."},{"book":"امثال","chapter":"13","verse":"15","text":"دانایی، احترام می‌آورد ولی خیانت به هلاکت منتهی می‌شود."},{"book":"امثال","chapter":"13","verse":"16","text":"مرد دانا سنجیده عمل می‌کند، اما جاهل حماقت خود را بروز می‌دهد."},{"book":"امثال","chapter":"13","verse":"17","text":"قاصدی که قابل اعتماد نباشد باعث گرفتاری می‌شود، اما پیک امین شفا به ارمغان می‌آورد."},{"book":"امثال","chapter":"13","verse":"18","text":"فقر و رسوایی دامنگیر کسی می‌شود که تأدیب را نمی‌پذیرد، اما شخصی که آن را بپذیرد مورد احترام واقع خواهد شد."},{"book":"امثال","chapter":"13","verse":"19","text":"برآورده شدن آرزوها لذتبخش است، اما افراد نادان در پی آرزوهای ناپاک خود هستند و نمی‌خواهند از آنها دست بردارند."},{"book":"امثال","chapter":"13","verse":"20","text":"با اشخاص دانا معاشرت کن و دانا خواهی شد، با احمقان بنشین و زیان خواهی دید."},{"book":"امثال","chapter":"13","verse":"21","text":"بلا دامنگیر گناهکاران می‌شود، اما چیزهای خوب نصیب نیکان می‌گردد."},{"book":"امثال","chapter":"13","verse":"22","text":"شخص نیک حتی برای نوه‌هایش میراث باقی می‌گذارد، اما ثروتی که گناهکاران اندوخته‌اند به درستکاران می‌رسد."},{"book":"امثال","chapter":"13","verse":"23","text":"مزرعۀ شخص فقیر ممکن است محصول فراوان بدهد، ولی ظالمان آن را از چنگ او در می‌آورند."},{"book":"امثال","chapter":"13","verse":"24","text":"کسی که فرزند خود را تنبیه نمی‌کند او را دوست ندارد، اما کسی که فرزندش را دوست دارد از تأدیب او کوتاهی نمی‌کند."},{"book":"امثال","chapter":"13","verse":"25","text":"شخص درستکار از خوراکی که دارد می‌خورد و سیر می‌شود، ولی آدم بدکار گرسنگی می‌کشد."}]}