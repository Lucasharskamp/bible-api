{"data":[{"book":"ଲୁକ","chapter":"12","verse":"1","text":"ଆବେନୁ ଅଜାର୍‌ଅଜାର୍‌ ଲୋକୁ ଉଣ୍ତାତାର୍‌ ନୋ ନିଜେ ନିଜେଦି ମୁସ୍‌କୁ ମାଟ୍‌ସିସାଜିମାର୍ହାର୍‌; ନାସ୍ତିୱାଲେ ଜିସୁ ଆଗିଡ଼ି ନିଜେଦି ସିସୁରିଙ୍ଗ୍‌ ଇନ୍‌ଡ୍ରେଙ୍ଗ୍‌ ଆସ୍‌ତାନ୍‌, ପାରୁସିର୍‌ କମିର୍‌ ୱାଜା ଟକ୍‍ତି ବିସୟ୍‌ତାନ୍‌ ଜାଗାର୍‌ତା ମାନ୍‌ଡ଼୍ରୁ ।"},{"book":"ଲୁକ","chapter":"12","verse":"2","text":"୧୨:୨ ମାର୍କ ୪:୨୨; ଲୁକ ୮:୧୭.ମାତର୍‌ ଆମାକା ମାର୍‍ଗିତା ମାନାତ୍‌, ଆକା ତରାନାତ୍‍ । ମାରି ୱିଜୁ ବିସୟ୍‌ ତରାନାତ୍‌ ।"},{"book":"ଲୁକ","chapter":"12","verse":"3","text":"ମିର୍‌ ଆମାକା ସିକାଟିଦୁ ଇର୍‌ଇମାନିଦେର୍‌, ଆୟାୱିଜୁ ଜାୟ୍‌ତୁ ୱେନିଦେର୍‌, ମାରି ଆମାକା ନେସ୍‌ଇ ୱାଜା ବାକ୍‍ରା ଲୋଇ ମାରାକ୍‌ସି ଇର୍‌ଇମାନିଦେର୍‌, ଆକା ଇଲୁଦି ସାତ୍ ମୁସ୍‌କୁ ପ୍ରଚାର୍‌ କିଆୟ୍‌ଆନାତ୍‌ ।"},{"book":"ଲୁକ","chapter":"12","verse":"4","text":"ମାତର୍‌ ନା ତଡ଼୍‍କୁ ଜେ ମିର୍‌, ମିଙ୍ଗିଁ ନାନ୍ ଇଜିନା, ଏମାକାର୍‌ ମେନ୍ଦଲ୍‌ତିଙ୍ଗ୍‌ କାତ୍‌ନାର୍‌, ମାତର୍‌ ତାନେୱେନ୍‌କା ମାରି ଇନିକା କିଦେଙ୍ଗ୍‌ ଆଟ୍‍ଏର୍‍, ୱାରିଙ୍ଗ୍‌ ତିଲାମାଟ୍‌ ।"},{"book":"ଲୁକ","chapter":"12","verse":"5","text":"ମାତର୍‌ ଏଙ୍ଗ୍‌ ତିଲାନିଦେର୍‌, ଆକା ନାନ୍ ମିଙ୍ଗିଁ ୱେର୍‌ନା; ସାୟାମାର୍‌ଗାଡାକ୍‌ତି ୱେନ୍‌କା ନରକଦୁ ପୋକ୍‌ନି ଉଣ୍ତିଙ୍ଗ୍‌ ଆମା ମାପୁରୁଦି ଅଦିକାର୍‌ ମାନାତ୍‌, ୱାନିଙ୍ଗ୍‌ ତିଲାଦୁ; ହୁଁ, ନାନ୍ ମିଙ୍ଗିଁ ସତ୍‌ ଇଜିନା, ୱାନିଙ୍ଗ୍‌ ତିଲାଦୁ ।"},{"book":"ଲୁକ","chapter":"12","verse":"6","text":"ପାସ୍‌ଗୋଟା ସାଡ଼ାପୋଟିଙ୍ଗ୍‌ ଇନିକା ଉଣା ଡାବୁଆଙ୍ଗ୍‍ଁ ପୋର୍‌ଏର୍‌ ନୋ ? ମାରି, ୱାନିକା ମାଣ୍‌କୁ ଉଣ୍ତ୍ରିତାନିଙ୍ଗ୍‌ ବା ମାପୁରୁ ବାଣାଏନ୍‌ ।"},{"book":"ଲୁକ","chapter":"12","verse":"7","text":"ମାତର୍‌ ମି ତାଲାଦି କୁକୁଟି ବା ୱିଜୁ ଲେକିସ୍‌ କିଆୟ୍‍ଆତାମାନାତ୍‍ । ତିଲାମାଟ୍‌; ମିର୍‌ ନାଣ୍ତ ସାଡ଼ାପୋଟିଙ୍ଗାଁ ମାଣାନ୍‌ ନାଣ୍ତ !"},{"book":"ଲୁକ","chapter":"12","verse":"8","text":"ମାରି, ନାନ୍ ମିଙ୍ଗିଁ ଇଜିନା, ଏନ୍‌ ଲୋକା ଆଗିଡ଼ି ନାଙ୍ଗିଁ ମାନାନାର୍‌, ମନୁଷ୍ୟପୁତ୍ର ବା ମାପୁରୁଦି ମୁସ୍‌କୁପୁର୍‌ତି ଦୁତ୍‍କା ଆଗ୍‌ଡ଼ି ୱାନିଙ୍ଗ୍‌ ମାନାନାର୍‌;"},{"book":"ଲୁକ","chapter":"12","verse":"9","text":"ମାତର୍‌ ଏନ୍‌ ଲୋକା ଆଗିଡ଼ି ନାଙ୍ଗିଁ ମାନାଏନ୍‌, ୱାନ୍‌ ମାପୁରୁଦି ଦୁତ୍‌କା ଆଗିଡ଼ି ମାନାକିବିସ୍‌ କିଏର୍‌ ।"},{"book":"ଲୁକ","chapter":"12","verse":"10","text":"ମାରି, ଏନ୍‌ବା ମନୁଷ୍ୟପୁତ୍ରଦି ବିରଦ୍‌ତାନ୍‌ ମାଟା ଇନ୍‌ନାନ୍‌, ୱାନିଙ୍ଗ୍‌ କେମା ପୁଟ୍‌ନାତ୍‌; ମାତର୍‌ ଏନ୍‌ ପବିତ୍ରଆତ୍ମାଦି ବିରଦ୍‌ତାନ୍‌ ନିନ୍ଦା ମାଟା ଇନ୍‌ନାନ୍‌, ୱାନିଙ୍ଗ୍‌ କେମା ପୁଟ୍‌ଏତ୍‌ ।"},{"book":"ଲୁକ","chapter":"12","verse":"11","text":"“ମାରି, ଏସ୍ତିୱାଲେ ୱାର୍‌ ମିଙ୍ଗିଁ ପାର୍‌ତନା ଇଲୁଦୁ, ସାସନ୍‌କିନିୱାରିମାନୁ ମାରି ଅଦିକାର୍‍ ପୋଇତି ଲୋକା ଲାକ୍‌ତୁ ଅନାର୍‍, ନାସ୍ତିୱାଲେ ମିର୍‌ ମି ତରିଟାନ୍‌ ଏଣ୍ତେସ୍‌ମାରି ଇନି ମାଟା ଇଣ୍ତ୍ରେଙ୍ଗ୍‌ ଆନାତ୍‌ ମାରି ଇନିକା ଇନା, ଆୟା ବିସୟ୍‌ତାନ୍‌ ଚିନ୍ତା କିମାଟ୍‌ ।"},{"book":"ଲୁକ","chapter":"12","verse":"12","text":"ଇରିଙ୍ଗ୍‌ ଇନିକା ଇଣ୍ତ୍ରେଙ୍ଗ୍‌ ଆନାତ୍‌, ଆକା ପବିତ୍ର ଆତ୍ମା ଆୟାୱାଲେ ମିଙ୍ଗିଁ ଅଜା କିନାତ୍‌ ।”"},{"book":"ଲୁକ","chapter":"12","verse":"13","text":"ଲୋକା ଲୋଇରାନ୍‌ ଅରେନ୍‍ ଜିସୁଙ୍ଗୁଁ ଇର୍‌ଆନ୍‌, “ଏ ଗୁରୁ, ନା ତଡ଼ାନ୍‌ତିଙ୍ଗ୍‌ ନା ୱାଲେ ବୁବାଦି ଦନ୍‌ ସମ୍ପତ୍ତି ବାଟା କିଜ ସିଦେଙ୍ଗ୍‍ ଇନ୍‌ଆଁ ।”"},{"book":"ଲୁକ","chapter":"12","verse":"14","text":"ମାତର୍‌ ଜିସୁ ୱାନିଙ୍ଗ୍‌ ଇର୍‌ଆନ୍‌, ଏ ତଡ଼୍‍, ଏନ୍‌ ନାଙ୍ଗିଁ ମି ଦନ୍‍ ସମ୍ପତି ମୁସ୍‌କୁ ବିସାର୍‌ କିନିକାନ୍‌ ମାରି ବାଟା କିଜି ସିଦେଙ୍ଗ୍‍ ନିଲପ୍‍ତାନ୍‌ ?"},{"book":"ଲୁକ","chapter":"12","verse":"15","text":"ମାରି, ୱାନ୍‌ ୱାରିଙ୍ଗ୍‌ ଇର୍‌ଆନ୍‌, ଜାଗ୍‌ରାତା, ୱିଜୁଜାତିଦି ଆସାଦାନ୍‍ ନିଜେ ନିଜେଦିଙ୍ଗ୍‌ ଆକ ଇଡ୍‌ଦୁ, ଇରିଙ୍ଗ୍‌ ଅରେନ୍‍ ଲୋକ୍‌ତି ଜିବନ୍‌ ୱାନି ଦନ୍‌ ସମ୍ପତ୍ତି ମୁସ୍‌କୁ ଆସାଏନ୍‍ ।"},{"book":"ଲୁକ","chapter":"12","verse":"16","text":"ମାରି ୱାନ୍‌ ୱାରିଙ୍ଗ୍‌ ଇୟା କାତା ଇର୍‌ଆନ୍‌, ଅରେନ୍‍ ମାଜନ୍‌ ଲୋକ୍‌ତି କିଡ଼ିଇଦୁ ନାଣ୍ତ ପାସି ଆତାତ୍‌ ।"},{"book":"ଲୁକ","chapter":"12","verse":"17","text":"ଆବେଟ୍‌ ୱାନ୍‌ ମନ୍‌ତୁ ମନ୍‌ତୁ ଅଡ଼୍‍ବିଜି ଇର୍‌ଆନ୍‌, ଇନିକା କିନା ? ଇରିଙ୍ଗ୍‌ ନା ପାସି ଉଣ୍ତା କିଜି ଇଡ୍‌ଦେଙ୍ଗ୍‌ ବାଡି ସିଲେତ୍‍ ।"},{"book":"ଲୁକ","chapter":"12","verse":"18","text":"ମାରି, ୱାନ୍‌ ଇର୍‌ଆନ୍‌, ଇକା କିନା; ନାନ୍ ଆଗିଡ଼ି ଇଡ୍‍ନି କଲ୍‍କି ରୁକ୍‍ସି ପେରି ପେରି କଲ୍‍କିଙ୍ଗ୍‍ଁ କିଜି ତିଆର୍‌ କିନା ମାରି ଆୟାୱିଜୁ ମାନୁ ନା ପାସି ଉଣ୍ତା କିଜି ଇଡିନା,"},{"book":"ଲୁକ","chapter":"12","verse":"19","text":"ମାରି ନାନ୍ ନା ଜିବନ୍‌ତିଙ୍ଗ୍‌ ଇନା, ରେ ଜିବନ୍‌, ଏସ ବାର୍ସେକ୍‌ତି ଉଣ୍ତିଙ୍ଗ୍‌ ନି ଉଣିତିନିକା ନାଣ୍ତ ପାସି ଉଣ୍ତାତାମାନାତ୍‌, ରମ୍‌ଆ, ଉଣୁଆ, ୱେଡ଼ିକା କିଆ;"},{"book":"ଲୁକ","chapter":"12","verse":"20","text":"ମାତର୍‌ ମାପୁରୁ ୱାନିଙ୍ଗ୍‌ ଇର୍‌ଆନ୍‌, ଏ ବୁଦି ସିଲିକିନ୍ଦା, ନେର୍‌ ନାଡ଼ା ନି ଜିବନ୍‌ ନିବାଣାକୁ ଅନା; ଆବେଟ୍‌କୁ ନିନ୍‌ ଆମାକା ଆମାକା ନିଜେଦିଙ୍ଗ୍‍ ଉଣ୍ତା କିତିମାନି, ଆୟାୱିଜୁ ଏନ୍ଧି ଆନାତ୍‌ ?"},{"book":"ଲୁକ","chapter":"12","verse":"21","text":"ଏନ୍‌ ନିଜେଦି ଉଣ୍ତିଙ୍ଗ୍‌ ଦନ୍‌ ଉଣ୍ତା କିନାନ୍‍, “ମାତର୍‌ ମାପୁରୁଦି ଆଗ୍‌ଡ଼ି ମାଜନ୍‌ ଆଏନ୍‍, ୱାନି ଉଣ୍ତିଙ୍ଗ୍‌ ଇୟାୱାଜା ଗଟେଆନାତ୍‌ ।”"},{"book":"ଲୁକ","chapter":"12","verse":"22","text":"ଜିସୁ ନିଜେଦି ସିସୁରିଙ୍ଗ୍‌ ଇର୍‌ଆନ୍‌, ଇୟାଉଣ୍ତିଙ୍ଗ୍‌ ନାନ୍ ଇଜିନା, ଇନିକା ଉଣା, ଇୟାୱାଜା ଇଜି ମି ଜିବନ୍‌ତି ଉଣ୍ତିଙ୍ଗ୍‌, ମାରି ଇନିକା ଆରାନା, ଇୟାୱାଜା ଇଜି ମି ମେନ୍ଦଲ୍‌ତି ଉଣ୍ତିଙ୍ଗ୍‌ ବା ସିନ୍ତା କିମାଟ୍‌ ।"},{"book":"ଲୁକ","chapter":"12","verse":"23","text":"ଇରିଙ୍ଗ୍‌ ଉଣି ବାଦୁଲୁ ଜିବନ୍‌ ମାରି ଆଙ୍ଗିଁ ଆରାନି ବାଦୁଲୁ ମେନ୍ଧଲ୍‍ ପେରିକା ।"},{"book":"ଲୁକ","chapter":"12","verse":"24","text":"କାକିଆଙ୍ଗ୍‌ଁ ବିସୟ୍‌ ଅଡ଼୍‌ବିଜ ସୁଡ଼ୁଦୁ, ୱାକ୍‍ ୱିତୁ ୱିତ୍‌ଉ କି କୟ୍‌ଉ, ମାରି ତାମେ ଇଲୁ କି ପାସି ଇଡ୍‌ନି କଲ୍‍କି ସିଲେତ୍‌, ମାରି ମାପୁରୁ ୱାନିକାଙ୍ଗ୍‌ କାଦି ସିନାନ୍‌; ମିର୍‌ ପଟିଙ୍ଗାଁ ବାଦୁଲୁ ଏସ ନାଣ୍ତ ପେରିକିଦେର୍‌ !"},{"book":"ଲୁକ","chapter":"12","verse":"25","text":"ମାରି, ମି ଲୋଇ ଏନ୍‌ ସିନ୍ତା କିଜି କିଜି ନିଜେଦି ବାର୍ସେକ୍‌ ଉଣ୍ତ୍ରି ମୁରା ପିରିସ୍‍କିଦେଙ୍ଗ୍‌ ଆଟ୍‍ନାନ୍‍ ?"},{"book":"ଲୁକ","chapter":"12","verse":"26","text":"ମିର୍‌ ଜଦି ୱିଜୁମାଣାନା ଇସ୍ରି ବିସୟତିଙ୍ଗ୍‌ ବା କିଦେଙ୍ଗ୍‌ ସାକ୍ତି ସିଲେତ୍‌, ଆରିଙ୍ଗ୍‌ ଆଇ ୱିଜୁ ବିସୟତି ଉଣ୍ତିଙ୍ଗ୍‌ ଏନ୍ଧା ସିନ୍ତା କିଜିନିଦେର୍‌ ?"},{"book":"ଲୁକ","chapter":"12","verse":"27","text":"ପୁଙ୍ଗୁଁକାଙ୍ଗ୍‍ ଅଡ଼୍‌ବିଜ ସୁଡ଼ୁଦୁ, ୱାକ୍‍ ଏଣ୍ତେସ୍‌ ନୁଲ୍ କୟ୍‌ଉ କି ୱାତି ଗୁତ୍‌ଉ; ନାନ୍ ମିଙ୍ଗିଁ ଇଜିନା, ରାଜା ସଲମନ୍‍ ବା ଆୟା ଦନ୍‌ତି ପୁଙ୍ଗୁଁକା ଲୋଇରାନ୍‌ ଏମେ ଉଣ୍ତ୍ରି ପୁଙ୍ଗୁଁତି ୱାଜା ବା ସୁନ୍ଦର୍‌ ଆଦେଙ୍ଗ୍‌ ଆଟ୍‍ଏନ୍‍ ମାର୍‌ଆନ୍‌ ।"},{"book":"ଲୁକ","chapter":"12","verse":"28","text":"ମାତର୍‌ ନେର୍‌ ଆମା ଲାଟା କିଡ଼ିଇଦୁ ମାନାତ୍‌, ମାରି ୱିଗେରିଙ୍ଗ୍‌ ସିସୁଗୁଟାଦୁ ପୋକ୍‌ନାର୍‌, ତାନେଙ୍ଗ୍‌ ଜଦି ମାପୁରୁ ଇୟାୱାଜା ରୁପ୍‌ ସିନାନ୍‌, ଆରିଙ୍ଗ୍‌, ଏ ଉଣା ବିସ୍‍ବାସ୍‍ସିର୍‍, ୱାନ୍‌ ମିଙ୍ଗିଁ ଏସ ନାଣ୍ତ ସିଏନ୍‌ !"},{"book":"ଲୁକ","chapter":"12","verse":"29","text":"ମାରି ଇନିକା ତିନା ମାରି ଇନିକା ଉଣା, ଆକା ମିର୍‌ ପୋଇଜି ବୁଲାମାଟ୍‌ ମାରି ସିନ୍ତା କିମାଟ୍‌,"},{"book":"ଲୁକ","chapter":"12","verse":"30","text":"ଇରିଙ୍ଗ୍‌ ଦୁନିଆଦି ଅଣଜିହୁଦି ଲୋକୁ ଇୟାୱିଜୁ ବିସୟ୍‌ ପୋଇଜି ବୁଲାନାର୍‌; ମାତର୍‌ ଇୟାୱିଜୁ ବିସୟ୍‌ ଜେ ମିଙ୍ଗିଁ ଦର୍‌କାର୍‌ ମାନାତ୍‌, ଆକା ମି ବୁବା ନେସ୍‌ନାନ୍‌ ।"},{"book":"ଲୁକ","chapter":"12","verse":"31","text":"ମିର୍‌ ମାପୁରୁଦି ରାଜି ବିସୟ୍‌ ପୋୟଦୁ, ମାରି ଇୟାୱିଜୁ ବିସୟ୍‌ ବା ମିଙ୍ଗିଁ ପୁଟ୍‌ନାତ୍‌ ।"},{"book":"ଲୁକ","chapter":"12","verse":"32","text":"ଏ ଇସ୍ରି ମାନ୍ଦା, ତିଲାମାଟ୍‌, ଇରିଙ୍ଗ୍‌ ମିଙ୍ଗିଁ ଆୟା ରାଜି ସିଦେଙ୍ଗ୍‍ ଇଜି ମି ମୁସ୍‌କୁପୁର୍‌ତି ବୁବା ବଦା କିଜିନାନ୍‌ ।"},{"book":"ଲୁକ","chapter":"12","verse":"33","text":"ମିଙ୍ଗିଁ ଆମାକା ମାନାତ୍‌, ଆକା ପୋର୍‌ଜି କାକୁର୍ତି ଲୋକାଙ୍ଗ୍‌ ସିଦୁ; ଆମାକା ସେଏଣ୍ଡ୍‌ ଆଏତ୍‍, ଇୟାୱାଜା ମଣି ନିଜେ ନିଜେଦି ଉଣ୍ତିଙ୍ଗ୍‌ ତିଆର୍‌ କିଦୁ; ଏମେମାନୁ ଡଙ୍ଗାଁର୍‌ଏନ୍‌ ଲାକ୍‌ତୁ ରେଏନ୍‌ ମାରି ପିଡ଼ୁକୁ ତିନ୍‌ଉ, ଇୟାୱାଜା ମୁସ୍‌କୁପୁର୍‌ତୁ ନାଷ୍ଟୁ ଆଇ ଦନ୍‌ ଉଣ୍ତା କିଦୁ,"},{"book":"ଲୁକ","chapter":"12","verse":"34","text":"ଇରିଙ୍ଗ୍‌ ଏମେମାନୁ ମି ଦନ୍‌, ଆବେବା ମି ମୋନ୍‌ ।"},{"book":"ଲୁକ","chapter":"12","verse":"35","text":"ପାଣିକିନି ଉଣ୍ତିଙ୍ଗ୍‌ ୱିଜୁଦିନ୍‌ ତିଆର୍‌ ଆଜି ମାନ୍‌ଡ଼୍ରୁ ମାରି ମି ଦିୱେଙ୍ଗ୍‌ କାସିସ୍‌ କିଜ ଇଡ୍‌ଦୁ;"},{"book":"ଲୁକ","chapter":"12","verse":"36","text":"୧୨:୩୬ ମାର୍କ ୧୩:୩୪-୩୬.ମାରି ମାଲିକ୍‌ ପେଡ଼ି ଇଣ୍ତ୍ରରାନ୍‌ ଡ଼େସିୱାଜି ସେର୍‌ଲାଦୁ କତ୍‌ନି ଦାପେ ଏମେ ଲୋକୁ ୱାନି ଉଣ୍ତିଙ୍ଗ୍‌ ଆୟା ଦାପ୍ରେ ସେର୍‍ଲା ରେତେଙ୍ଗ୍‌ କାପ୍‌କିଜି ତେବାନାନ୍‌, ମିର୍‌ ୱାରି ୱାଜା ଆଜି ମାନ୍‌ଡ଼୍ରୁ ।"},{"book":"ଲୁକ","chapter":"12","verse":"37","text":"ମାଲିକ୍‌ ୱାଜି ଆମା ଗତିମୁରୁଲିରିଙ୍ଗ୍‌ ଜାଗ୍‌ରାତା ମାନିକା ସୁଣାନ୍‌, ୱାର୍‌ ଦନ୍ୟ; ନାନ୍ ମିଙ୍ଗିଁ ସତ୍‌ ଇଜିନା, ମାଲିକ୍‌ ବା ୱାରି ସେବାକିଦେଙ୍ଗ୍‍ ନିଜେଦିଙ୍ଗ୍‌ ତିଆର୍‌ କିନାନ୍‌, ୱାନ୍‌ ୱାରିଙ୍ଗ୍‌ ବାସ୍‌ତେଙ୍ଗ୍‌ ଇଜି ଇନାନ୍‌ ମାରି ନିଜେ କାଦି ବାଟାକିଜି ସିନାନ୍‌ ।"},{"book":"ଲୁକ","chapter":"12","verse":"38","text":"ମାରି, ୱାନ୍‌ ଜଦି ମାଜେର୍‌ ନାଡ଼ା ନୋ କର୍‍ରୁ କେଡ଼ିପି ବା ୱାଜି ୱାରିଙ୍ଗ୍‌ ଆୟାୱାଜା ସୁଣାନ୍‌, ଆତିଙ୍ଗ୍‌ ଆୟା ସାକର୍‍କୁ ଦନ୍ୟ ।"},{"book":"ଲୁକ","chapter":"12","verse":"39","text":"୧୨:୩୯ ମାତିଉ ୨୪:୪୩,୪୪.ମାତର୍‌ ଇକା ନେସ୍‌ସୋ ମାନ୍‌ଡ୍ରୁ, ଏସିୱାଲେ ଡଙ୍ଗାଁର୍‌ଏନ୍‌ ୱାନାନ୍‌, ଇକା ଇଲୁଦି ମାଲିକ୍‌ ଏସ୍‌କାଙ୍ଗ୍‌ ନେସ୍‌ନାନ୍‌, ଆତିଙ୍ଗ୍‌ ୱାନ୍‌ ନିଜେଦି ଇଲ୍‌ତୁ ଡଙ୍ଗାଁ କିଦେଙ୍ଗ୍‌ ସିଏତାନ୍‌ମାନ୍ଧି ।"},{"book":"ଲୁକ","chapter":"12","verse":"40","text":"ମିର୍‌ ବା ୱିଜୁଦିନ୍‌ ଜାଗାର୍‌ତା ଆଜମାନ୍‌ଡ୍ରୁ, ଇରିଙ୍ଗ୍‌ ଏସ୍ତିୱାଲେ ମିର୍‌ ଅଡ଼୍‌ବିଇମାନିଦେର୍‌, ଆୟାୱାଲେ ମନୁସ୍ୟପୁତ୍ର ୱାନାନ୍‌ ।"},{"book":"ଲୁକ","chapter":"12","verse":"41","text":"ଆବେଟ୍‌ ପିତର୍‌ ଇର୍‌ଆନ୍‌, “ଏ ପ୍ରବୁ, ନିନ୍‌ନେ ମାଙ୍ଗିଁ ନୋ ୱିଜେରିଙ୍ଗ୍‌ ଇୟା କାତା ଇଜିନି ?”"},{"book":"ଲୁକ","chapter":"12","verse":"42","text":"ପ୍ରବୁ ଇର୍‌ଆନ୍‌, “ବିସ୍‌ବାସ୍‌ ମାରି ବୁଦିଦି ସାକର୍‌ ଏନ୍‌ ? ଆମାୱାନିଙ୍ଗ୍‌ ମାଲିକ୍‌ ଇଲୁ ସାଲାକିଦେଙ୍ଗ୍‌ ଇଡ୍‌ନାନ୍‌, ୱାନ୍‌ ଆଇ ସାକର୍‌କାଙ୍ଗ୍‌ ୱାରି କାଦି ସାମାନ୍‍ ବେଡ଼ାଦୁ ସିଦେଙ୍ଗ୍‍ ଇଜି ଅରେନ୍‍ ସାକର୍‌ତିଙ୍ଗ୍‌ ଇର୍‌ଆମାର୍‌ଆନ୍‌, ଆମାୱାନିଙ୍ଗ୍‌ ଇୟା ପାଣି କିଦେଙ୍ଗ୍‌ ଇଜି ମାଲିକ୍‌ ବିସ୍‌ବାସ୍‌ କିନାନ୍‌, ଆୟା ପାଣିକିନିକାନ୍‌ ଏନ୍‌ ?"},{"book":"ଲୁକ","chapter":"12","verse":"43","text":"ପ୍ରବୁ ଡ଼େସିୱାଜି ନିଜେଦି ଆମା ଗତିମୁରୁଲିଙ୍ଗ୍‌ ଆୟାୱାଜା କିନିକା ସୁଣାନ୍‌, ୱାନ୍‌ ଦନ୍ୟ ।"},{"book":"ଲୁକ","chapter":"12","verse":"44","text":"ନାନ୍ ମିଙ୍ଗିଁ ସତ୍‌ ଇଜିନା, ୱାନ୍‌ ୱାନିଙ୍ଗ୍‌ ନିଜେଦି ଦନ୍‍ ମୁସ୍‌କୁ ପାଣିୱିଜୁ କିଦେଙ୍ଗ୍‌ ସିନାନ୍‌ ।"},{"book":"ଲୁକ","chapter":"12","verse":"45","text":"ମାତର୍‌ ଜଦି ଆୟା ସାକର୍‌ ନା ମାଲିକ୍‌ ୱାନିକା ୱେଡ଼ାଆନାତ୍‌ ଇଜି ଅଡ଼୍‍ବିଜି ମନ୍‍ତୁ ଇଜି ସାକର୍‌କାଙ୍ଗ୍‌ ଡାକ୍‌ତେଙ୍ଗ୍‍ଁ ଇଜି ମାରି ଉଣୁଜିତିନ୍‌ଜି ସୋସ୍‍ତେଙ୍ଗ୍‌ ଆରାମ୍‌ କିନାନ୍‌,"},{"book":"ଲୁକ","chapter":"12","verse":"46","text":"ଆତିଙ୍ଗ୍‌ ଏମେ ନାଣ୍ତିଙ୍ଗ୍‌ ଗତିମୁରୁଲି ୱାନିଙ୍ଗ୍‍ କାପ୍‌କିଜି ମାନ୍‌ଇୱାଲେ ମାରି ଏମେ ୱେଡ଼ା ୱାନ୍‌ ନେସ୍‌ଏନ୍‌ମାନାନ୍‌, ଆୟା ନାଣ୍ତିଙ୍ଗ୍‌ ମାରି ନାସ୍ତିୱାଲେ ୱାନି ମାଲିକ୍‌ ୱାନାନ୍‌, ମାରି ମାଲିକ୍‌ ୱାନିଙ୍ଗ୍‌ ନାଣ୍ତ ଦଣ୍ଡ୍‌ ସିନାନ୍‍ । ୱାନ୍‍ ଅବିସ୍‍ବାସ୍‍ତି ଦାସ୍‌କା ଦଣ୍ତ୍‍ ପୟ୍‌ନାନ୍‌ ।"},{"book":"ଲୁକ","chapter":"12","verse":"47","text":"ମାରି ଆମା ଗତିମୁରୁଲି ନିଜେଦି ମାଲିକ୍‌ତି ବଦା ନେସେଇ ଜାଗ୍‌ରାତା ତେବାଏନ୍‌ ମାରି ୱାନି ବଦାଦାନ୍ ପାଣିକିଏନ୍‌ ମାନାନ୍‌, ୱାନ୍‌ ମାଡ୍‌ ମୁସ୍‌କୁ ମାଡ୍‌ ପୋଇନାନ୍‌;"},{"book":"ଲୁକ","chapter":"12","verse":"48","text":"ମାତର୍‌ ଏନ୍‌ ନେସ୍‌ଏଣ୍ତା ଦଣ୍ତ୍‍ତି ପାଣିକିନା ମାନାନ୍‌ ୱାନ୍‌ ଉଣା ଦଣ୍ଡ୍‌ ପୋଇନାନ୍‌ । ଆମାୱାନିଙ୍ଗ୍‌ ନାଣ୍ତ ସିତାମାନାନ୍‌, ୱାନି ମାନୁ ନାଣ୍ତ ଲସ୍‌ନାନ୍‌; ମାରି, ଆମାୱାନି ଲାକ୍‌ତୁ ନାଣ୍ତ ସିତାମାନାର୍‌ ୱାନି ମାଣ୍‌କୁ ନାଣ୍ତ ଲୋସ୍‌ନାର୍‌ ।”"},{"book":"ଲୁକ","chapter":"12","verse":"49","text":"“ନାନ୍ ଦୁନିଆଦୁ ସିସୁ କାସିସ୍‌କିଦେଙ୍ଗ୍‌ ୱାତାମାନା, ମାରି ଆକା ଜଦି କାସ୍‌ତାତ୍‌ନି, ଆତିଙ୍ଗ୍‌ ନାଙ୍ଗିଁ ମାରି ଇନିକା ବଦା ?"},{"book":"ଲୁକ","chapter":"12","verse":"50","text":"୧୨:୫୦ ମାର୍କ ୧୦:୩୮.ମାତର୍‌ ନାଙ୍ଗିଁ ଉଣ୍ତ୍ରି ଡୁବନ୍‌ତୁ ଡୁବନ୍‌ ଆଦେଙ୍ଗ୍‌ ଆନାତ୍‌, ମାରି ଆକା ୱିଜିଇ ସାନ୍ଧି ନାନ୍ ଏଣ୍ତେସ୍‌ କାସ୍ଟୁ ଆଜିନା ।"},{"book":"ଲୁକ","chapter":"12","verse":"51","text":"ନାନ୍ ଦୁନିଆଦୁ ସାନ୍ତି ସିଦେଙ୍ଗ୍‍ ୱାତାମାନା ଇଜି ଇନିକା ମିର୍‌ ଅଡ଼୍‍ବିଜିନିଦେର୍‍ ? ସିଲେ, ନାନ୍ ମିଙ୍ଗିଁ ଇଜିନା, ମାତର୍‌ ବାଗ୍ ବାଗ୍ କିଦେଙ୍ଗ୍‌ ୱାତାମାନା ।"},{"book":"ଲୁକ","chapter":"12","verse":"52","text":"ଇରିଙ୍ଗ୍‌ ଆଗ୍‍ଡ଼ିରାନ୍‍ ଉଣ୍ତ୍ରି ଇନ୍‌ଡ୍ର ପାସ୍‌ ଲୋକୁ ମାର୍‌ଆର୍‌ ମାରି ରିଏରି ବିରଦ୍‌ତାନ୍‌ ମୁଏର୍‌ ମାରି ମୁଏରି ବିରଦ୍‌ତାନ୍‌ ରିଏର୍‌ ୱେର୍‍ହେ ଆନାର୍‌ ।"},{"book":"ଲୁକ","chapter":"12","verse":"53","text":"ମାରିସି ବିରଦ୍‌ତାନ୍‌ ବୁବାସି, ବୁବାସି ବିରଦ୍‌ତାନ୍‌ ମାରିସି, ଗାଡ଼୍‌ସି ବିରୁଦ୍‍ତାନ୍‍ ଆଇସି, ଆଇସି ବିରଦ୍‌ତାନ୍‌ ଗାଡ଼୍‌ସି, କଡ଼େସି ବିରୁଦ୍‍ତାନ୍‍ ମିମ୍‍ସି ମାରି ମିମ୍‍ସି ବିରଦ୍‌ତାନ୍‌ କଡ଼େସି ୱେର୍‍ଏ ଆନେ ।”"},{"book":"ଲୁକ","chapter":"12","verse":"54","text":"ମାରି, ଜିସୁ ଲୋକାଙ୍ଗ୍‌ ବା ଇର୍ହାନ୍‌, “ୱେଡ଼ାଆର୍‌ନି ତରିନ୍‍ ବାଦଡ଼୍‍ ନିଙ୍ଗିଁକା ସୁଡ଼ୁତିଙ୍ଗ୍‌ ଆୟାଦାପ୍ରେ ମିର୍‌ ଇନିଦେର୍‌, ପିରୁ ୱାଜିନାତ୍‍, ମାରି ଆୟାୱାଜା ଗଟାନାତ୍‍;"},{"book":"ଲୁକ","chapter":"12","verse":"55","text":"ମାରି, ଉଣେରି ତରିଟାନ୍‍ ଗାଲି ୱାତିଙ୍ଗ୍‍ ମିର୍‌ ଇନିଦେର୍‌, ନାଣ୍ତ ତେର୍‍ୱେଲ୍‍ ଆନାତ୍‌, ମାରି ଆୟାୱାଜା ଗଟାନାତ୍‌ ।"},{"book":"ଲୁକ","chapter":"12","verse":"56","text":"ଏ ସୁରିୱାର୍‍ଗିନିକିଦେର୍‍, ମିର୍‌ ଦୁନିଆ ମାରି ବାଦଡ଼୍‍ତି ସିନା ନେସ୍‌ତେଙ୍ଗ୍‌ ଆଟ୍‍ସିନିଦେର୍‍, ମାତର୍‌ ଇୟା ଦିନ୍‍ତି ସିନେଙ୍ଗ୍‍ ୱିଜୁ ଏଣ୍ତେସ୍‌ ନେସ୍‌ତେଙ୍ଗ୍‌ ଆଟ୍‍ଇଜିନିଦେର୍‍ ?”"},{"book":"ଲୁକ","chapter":"12","verse":"57","text":"ମାରି, ନିଜେନିଜେ ଏନ୍ଦା ଆମାକା ନେଗିକା ବିସାର୍‌ କିଦେଙ୍ଗ୍‌ ଆଟ୍‍ଇଜିନିଦେର୍‍ ?"},{"book":"ଲୁକ","chapter":"12","verse":"58","text":"ଜଦି ମିର୍‌ ମି ବିରଦ୍‌ ଲୋକ୍‍ତିୱାଲେ ନ୍ୟାୟ୍‌ କିନିବାଡିଦୁ ସଲ୍‍ସିନିଦେର୍‍, ଆରିଙ୍ଗ୍‌ ସାରିଦୁ ୱାନିୱାଲେ ବୁଜାଜିସାଦେଙ୍ଗ୍‍ ସେସ୍ଟା କିଦୁ । ଆକା ଆଏତିଙ୍ଗ୍‍ ୱାନ୍‌ ନିଙ୍ଗିଁ ବିସାର୍‌ କିନି ଲୋକା ଆଗ୍‌ଡ଼ି ରେନା ଅନାନ୍‍, ନ୍ୟାୟ୍‌ କିନିକାନ୍‍ ମିଙ୍ଗିଁ ପେରିଲୋକାକିଦୁ ସର୍‍ପେ କିନାସିନାନ୍‌, ମାରି ପେରିକାର୍‌ ମିଙ୍ଗିଁ ଜଇଲ୍‍ତୁ ତର୍‍ନା ଇଡ୍‍ନାର୍‍ ।"},{"book":"ଲୁକ","chapter":"12","verse":"59","text":"ନାନ୍ ମିଙ୍ଗିଁ ସତ୍‌ ଇଜିନା, ଆମାସାନ୍ଦି ମିର୍‌ ୱିଜୁ ରୁଣୁ ଡାବୁଙ୍ଗୁଁ ଡ଼େସିସିଇ ମାନିଦେର୍‌, ଆୟା ସାନ୍ଦି ମିର୍‌ ଆବେଟ୍‌କୁ ସହସ ୱାଦେଙ୍ଗ୍‌ ଆଟ୍‍ଇଦେର୍‍ ।"}]}