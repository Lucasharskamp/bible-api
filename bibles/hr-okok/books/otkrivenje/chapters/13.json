{"data":[{"book":"Otkrivenje","chapter":"13","verse":"1","text":"I stane na morski žal. Ugledam kako iz mora izlazi Zvijer s deset rogova i sedam glava. Na rogovima je imala deset kruna, a na glavama bogohulna imena."},{"book":"Otkrivenje","chapter":"13","verse":"2","text":"Sličila je leopardu, ali su joj noge bile kao medvjeđe, a usta poput lavljih. Zmaj joj dade svoju silu, svoje prijestolje i veliku vlast."},{"book":"Otkrivenje","chapter":"13","verse":"3","text":"Opazio sam da joj je jedna glava kao nasmrt ranjena—ali smrtna joj rana zacijeli. Sav svijet, začuđen, zadivljeno počne slijediti Zvijer"},{"book":"Otkrivenje","chapter":"13","verse":"4","text":"i svi se poklone Zmaju koji joj je dao takvu vlast. Poklone se i Zvijeri. “Tko je kao Zvijer?” govorili su. “Tko može ratovati s njom?”"},{"book":"Otkrivenje","chapter":"13","verse":"5","text":"Zvijeri je bilo dopušteno govoriti drskosti i hule protiv Boga i vlast da djeluje četrdeset dva mjeseca."},{"book":"Otkrivenje","chapter":"13","verse":"6","text":"Hulila je na Boga, na njegovo ime, na mjesto njegova prebivališta i na sve one što žive u nebu."},{"book":"Otkrivenje","chapter":"13","verse":"7","text":"Dopušteno joj je zaratiti protiv svetih i pobijediti ih. Dobila je vlast nad svakim plemenom i pukom, svakim jezikom i narodom."},{"book":"Otkrivenje","chapter":"13","verse":"8","text":"Poklonili su joj se svi koji pripadaju ovomu svijetu, kojih imena nisu zapisana u Knjizi života što pripada zaklanomu Jaganjcu od postanka svijeta."},{"book":"Otkrivenje","chapter":"13","verse":"9","text":"Slušajte, kad već imate uši!"},{"book":"Otkrivenje","chapter":"13","verse":"10","text":"Kojima je određeno da odu u ropstvo, otići će u ropstvo. Kojima je određeno da poginu od mača, poginut će od mača. U tomu je postojanost i vjera svetih."},{"book":"Otkrivenje","chapter":"13","verse":"11","text":"Ugledam tada još jednu zvijer kako izlazi iz zemlje. Ima dva roga poput jaganjca, a govori kao Zmaj."},{"book":"Otkrivenje","chapter":"13","verse":"12","text":"Vrši svu vlast prve Zvijeri u njezinoj nazočnosti. Primorava sve stanovnike zemlje da se klanjaju prvoj Zvijeri, kojoj je zacijelila smrtna rana."},{"book":"Otkrivenje","chapter":"13","verse":"13","text":"Činila je veliko znamenje: da oganj sune s neba na zemlju naočigled svih ljudi."},{"book":"Otkrivenje","chapter":"13","verse":"14","text":"Zavodila je tako stanovnike zemlje čudesima koje joj je bilo dopušteno činiti u nazočnosti prve Zvijeri. Rekla im je da načine kip Zvijeri koja je bila smrtno ranjena, ali je preživjela."},{"book":"Otkrivenje","chapter":"13","verse":"15","text":"Dopušteno joj je udahnuti život kipu Zvijeri tako da progovori. Kip progovori i zapovjedi da se smaknu svi koji mu se ne klanjaju."},{"book":"Otkrivenje","chapter":"13","verse":"16","text":"Druga zvijer učinila je da svi—veliki i mali, bogati i siromašni, robovi i slobodni ljudi—daju sebi udariti žig na desnu ruku ili na čelo."},{"book":"Otkrivenje","chapter":"13","verse":"17","text":"Nitko nije mogao ništa prodati ni kupiti ako nije imao žig s imenom Zvijeri ili s brojem njezina imena."},{"book":"Otkrivenje","chapter":"13","verse":"18","text":"Tko je mudar, neka odgonetne broj Zvijeri. To je broj čovjeka: 666."}]}