{"data":[{"book":"Ufunuo","chapter":"9","verse":"1","text":"Malaika wa tano akaipiga tarumbeta yake, nami nikaona nyota iliyokuwa imeanguka toka angani hadi ardhini. Nyota hiyo ilipewa ufunguo wa lile Shimo.9:1 Yaani Abyss kwa Kiyunani; maana yake ni Kuzimu, yaani makao ya pepo wachafu."},{"book":"Ufunuo","chapter":"9","verse":"2","text":"Alipolifungua hilo Shimo, moshi ukapanda kutoka humo kama moshi wa tanuru kubwa sana. Jua na anga vikatiwa giza na ule moshi uliotoka katika hilo Shimo."},{"book":"Ufunuo","chapter":"9","verse":"3","text":"Ndipo katika ule moshi wakatoka nzige wakaenda juu ya nchi, nao wakapewa nguvu kama zile za nge wa duniani."},{"book":"Ufunuo","chapter":"9","verse":"4","text":"Wakaambiwa wasidhuru nyasi ya nchi, wala mmea wala mti wowote, bali wawadhuru tu wale watu ambao hawana muhuri wa Mungu kwenye vipaji vya nyuso zao."},{"book":"Ufunuo","chapter":"9","verse":"5","text":"Wakaruhusiwa kuwatesa kwa muda wa miezi mitano, lakini wasiwaue. Uchungu wa kuuma kwao ulikuwa kama ule wa mtu aumwapo na nge."},{"book":"Ufunuo","chapter":"9","verse":"6","text":"Katika siku hizo watu watatafuta kifo lakini hawatakiona, watatamani kufa, lakini kifo kitawakimbia."},{"book":"Ufunuo","chapter":"9","verse":"7","text":"Wale nzige walikuwa na umbo kama la farasi waliotayarishwa kwa ajili ya vita. Kwenye vichwa vyao kulikuwa na kitu kama taji za dhahabu na nyuso zao zilikuwa kama za binadamu."},{"book":"Ufunuo","chapter":"9","verse":"8","text":"Walikuwa na nywele kama za wanawake, na meno yao yalikuwa kama ya simba."},{"book":"Ufunuo","chapter":"9","verse":"9","text":"Walikuwa na dirii kama za chuma, na sauti za mabawa yao zilikuwa kama ngurumo za farasi wengi na magari mengi yakikimbilia vitani."},{"book":"Ufunuo","chapter":"9","verse":"10","text":"Walikuwa na mikia yenye miiba ya kuumia kama nge. Nguvu yao ya kutesa watu kwa huo muda wa miezi mitano ilikuwa katika hiyo mikia yao."},{"book":"Ufunuo","chapter":"9","verse":"11","text":"Walikuwa na mfalme wao, ambaye ni malaika wa lile Shimo, ambaye jina lake kwa Kiebrania ni Abadoni, na kwa Kiyunani ni Apolioni.9:11 Abadoni au Apolioni maana yake ni Mharabu, yaani Yule aharibuye."},{"book":"Ufunuo","chapter":"9","verse":"12","text":"Ole ya kwanza imepita, bado nyingine mbili zinakuja."},{"book":"Ufunuo","chapter":"9","verse":"13","text":"Malaika wa sita akaipiga tarumbeta yake, nami nikasikia sauti ikitoka katika zile pembe za madhabahu ya dhahabu iliyoko mbele za Mungu."},{"book":"Ufunuo","chapter":"9","verse":"14","text":"Ile sauti ikamwambia yule malaika wa sita mwenye tarumbeta, “Wafungulie wale malaika wanne waliofungwa kwenye ule mto mkubwa Frati.”"},{"book":"Ufunuo","chapter":"9","verse":"15","text":"Basi wale malaika wanne, waliokuwa wamewekwa tayari kwa ajili ya saa hiyo, na siku hiyo, na mwezi huo, na mwaka huo ili wawaue theluthi ya wanadamu wakafunguliwa."},{"book":"Ufunuo","chapter":"9","verse":"16","text":"Idadi ya majeshi wapanda farasi ilikuwa 200,000,000. Nilisikia idadi yao."},{"book":"Ufunuo","chapter":"9","verse":"17","text":"Hivi ndivyo nilivyowaona hao farasi na wapanda farasi katika maono yangu: Wapanda farasi walivaa dirii vifuani zenye rangi nyekundu sana kama ya moto na yakuti samawi na kiberiti. Vichwa vya hao farasi vilikuwa kama vichwa vya simba, na moto, moshi na kiberiti vilitoka vinywani mwao."},{"book":"Ufunuo","chapter":"9","verse":"18","text":"Theluthi ya wanadamu wakauawa kwa mapigo hayo matatu, yaani, huo moto, moshi na kiberiti, vilivyotoka kwenye vinywa vya hao farasi."},{"book":"Ufunuo","chapter":"9","verse":"19","text":"Nguvu za hao farasi zilikuwa katika vinywa vyao na kwenye mikia yao, kwa sababu mikia yao ilikuwa kama nyoka, yenye vichwa ambayo waliitumia kudhuru."},{"book":"Ufunuo","chapter":"9","verse":"20","text":"Wanadamu waliosalia, ambao hawakuuawa katika mapigo hayo, bado walikataa kutubia kazi za mikono yao na hawakuacha kuabudu mashetani na sanamu za dhahabu, za fedha, za shaba, za mawe na za miti, ambazo haziwezi kuona, kusikia wala kutembea."},{"book":"Ufunuo","chapter":"9","verse":"21","text":"Wala hawakutubu na kuacha matendo yao ya uuaji, uchawi, uasherati wala wizi wao."}]}