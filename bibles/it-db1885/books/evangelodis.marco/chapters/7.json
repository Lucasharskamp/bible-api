{"data":[{"book":"EVANGELO DI S. MARCO","chapter":"7","verse":"1","text":"ALLORA si raunarono appresso di lui i Farisei, ed alcuni degli Scribi, ch'eran venuti di Gerusalemme."},{"book":"EVANGELO DI S. MARCO","chapter":"7","verse":"2","text":"E veduti alcuni de' discepoli di esso prender cibo con le mani contaminate, cioè, non lavate, ne fecer querela."},{"book":"EVANGELO DI S. MARCO","chapter":"7","verse":"3","text":"Perciocchè i Farisei, anzi tutti i Giudei, non mangiano, se non si sono più volte lavate le mani, tenendo così la tradizion degli anziani."},{"book":"EVANGELO DI S. MARCO","chapter":"7","verse":"4","text":"Ed anche, venendo d'in su la piazza, non mangiano, se non si son lavati tutto il corpo. Vi sono eziandio molte altre cose, che hanno ricevute da osservare: lavamenti di coppe, d'orciuoli, di vasellamenti di rame, e di lettiere."},{"book":"EVANGELO DI S. MARCO","chapter":"7","verse":"5","text":"Poi i Farisei, e gli Scribi, lo domandarono, dicendo: Perchè non procedono i tuoi discepoli secondo la tradizione degli anziani, anzi prendon cibo senza lavarsi le mani?"},{"book":"EVANGELO DI S. MARCO","chapter":"7","verse":"6","text":"Ma egli, rispondendo, disse loro: Ben di voi, ipocriti, profetizzò Isaia, siccome è scritto: Questo popolo mi onora con le labbra, ma il cuor loro è lungi da me."},{"book":"EVANGELO DI S. MARCO","chapter":"7","verse":"7","text":"Ma invano mi onorano, insegnando dottrine che son comandamenti d'uomini."},{"book":"EVANGELO DI S. MARCO","chapter":"7","verse":"8","text":"Avendo lasciato il comandamento di Dio, voi tenete la tradizione degli uomini, i lavamenti degli orciuoli e delle coppe, e fate assai altre simili cose."},{"book":"EVANGELO DI S. MARCO","chapter":"7","verse":"9","text":"Disse loro ancora: Bene annullate voi il comandamento di Dio, per osservar la vostra tradizione."},{"book":"EVANGELO DI S. MARCO","chapter":"7","verse":"10","text":"Perciocchè Mosè ha detto: Onora tuo padre, e tua madre; e: Chi maledice padre, o madre, muoia di morte."},{"book":"EVANGELO DI S. MARCO","chapter":"7","verse":"11","text":"Ma voi dite: Se un uomo dice a suo padre, od a sua madre: Tutto ciò, onde tu potresti esser sovvenuto da me, sia Corban (cioè offerta a Dio),"},{"book":"EVANGELO DI S. MARCO","chapter":"7","verse":"12","text":"voi non gli lasciate più far cosa alcuna per suo padre, o per sua madre;"},{"book":"EVANGELO DI S. MARCO","chapter":"7","verse":"13","text":"annullando così la parola di Dio con la vostra tradizione, la quale voi avete ordinata. E fate assai cose simili."},{"book":"EVANGELO DI S. MARCO","chapter":"7","verse":"14","text":"Poi, chiamata a sè tutta la moltitudine, le disse: Ascoltatemi tutti, ed intendete:"},{"book":"EVANGELO DI S. MARCO","chapter":"7","verse":"15","text":"Non vi è nulla di fuor dell'uomo, che, entrando in lui, possa contaminarlo; ma le cose che escon di lui son quelle che lo contaminano."},{"book":"EVANGELO DI S. MARCO","chapter":"7","verse":"16","text":"Se alcuno ha orecchie da udire, oda."},{"book":"EVANGELO DI S. MARCO","chapter":"7","verse":"17","text":"Poi, quando egli fu entrato in casa, lasciando la moltitudine, i suoi discepoli lo domandarono intorno alla parabola."},{"book":"EVANGELO DI S. MARCO","chapter":"7","verse":"18","text":"Ed egli disse loro: Siete voi ancora così privi d'intelletto? non intendete voi che tutto ciò che di fuori entra nell'uomo non può contaminarlo?"},{"book":"EVANGELO DI S. MARCO","chapter":"7","verse":"19","text":"Poichè non gli entra nel cuore, anzi nel ventre, e poi se ne va nella latrina, purgando tutte le vivande."},{"book":"EVANGELO DI S. MARCO","chapter":"7","verse":"20","text":"Ma, diceva egli, ciò che esce dall'uomo è quel che lo contamina."},{"book":"EVANGELO DI S. MARCO","chapter":"7","verse":"21","text":"Poichè di dentro, cioè, dal cuore degli uomini, procedono pensieri malvagi, adulterii, fornicazioni, omicidii, furti,"},{"book":"EVANGELO DI S. MARCO","chapter":"7","verse":"22","text":"cupidigie, malizie, frodi, lascivie, occhio maligno, bestemmia, alterezza, stoltizia."},{"book":"EVANGELO DI S. MARCO","chapter":"7","verse":"23","text":"Tutte queste cose malvagie escon di dentro l'uomo, e lo contaminano."},{"book":"EVANGELO DI S. MARCO","chapter":"7","verse":"24","text":"POI appresso, levatosi di là, se ne andò a' confini di Tiro e di Sidon; ed entrato in una casa, non voleva che alcun lo sapesse; ma non potè esser nascosto."},{"book":"EVANGELO DI S. MARCO","chapter":"7","verse":"25","text":"Perciocchè una donna, la cui figliuoletta avea uno spirito immondo, udito parlar di Gesù, venne, e gli si gettò ai piedi;"},{"book":"EVANGELO DI S. MARCO","chapter":"7","verse":"26","text":"(or quella donna era Greca, Sirofenice di nazione); e lo pregava che cacciasse il demonio fuor della sua figliuola."},{"book":"EVANGELO DI S. MARCO","chapter":"7","verse":"27","text":"Ma Gesù le disse: Lascia che prima i figliuoli sieno saziati; perciocchè non è onesto prendere il pan de' figliuoli, e gettarlo a' cagnuoli."},{"book":"EVANGELO DI S. MARCO","chapter":"7","verse":"28","text":"Ma ella rispose, e gli disse: Dici bene, o Signore: poichè anche i cagnuoli, di sotto alla tavola, mangiano delle miche de' figliuoli."},{"book":"EVANGELO DI S. MARCO","chapter":"7","verse":"29","text":"Ed egli le disse: Per cotesta parola, va', il demonio è uscito dalla tua figliuola."},{"book":"EVANGELO DI S. MARCO","chapter":"7","verse":"30","text":"Ed ella, andata in casa sua, trovò il demonio essere uscito, e la figliuola coricata sopra il letto."},{"book":"EVANGELO DI S. MARCO","chapter":"7","verse":"31","text":"POI Gesù, partitosi di nuovo dai confini di Tiro e di Sidon, venne presso al mar della Galilea7.31 Galilea Mat. 15.29,30., per mezzo i confini di Decapoli."},{"book":"EVANGELO DI S. MARCO","chapter":"7","verse":"32","text":"E gli fu menato un sordo scilinguato7.32 scilinguato Mat. 9.32. Luc. 11.14.; e fu pregato che mettesse la mano sopra lui."},{"book":"EVANGELO DI S. MARCO","chapter":"7","verse":"33","text":"Ed egli, trattolo da parte d'infra la moltitudine, gli mise le dita nelle orecchie; ed avendo sputato7.33 sputato Mar. 8.23. Giov. 9.6., gli toccò la lingua:"},{"book":"EVANGELO DI S. MARCO","chapter":"7","verse":"34","text":"poi, levati gli occhi al cielo7.34 cielo Mar. 6.41. Giov. 11.41., sospirò, e gli disse: Effata, che vuol dire: Apriti."},{"book":"EVANGELO DI S. MARCO","chapter":"7","verse":"35","text":"E subito le orecchie di colui furono aperte, e gli si sciolse lo scilinguagnolo, e parlava bene7.35 bene Is. 35.5,6. Mat. 11.5.."},{"book":"EVANGELO DI S. MARCO","chapter":"7","verse":"36","text":"E Gesù ordinò loro, che nol dicessero ad alcuno7.36 alcuno Mat. 8.4 e rif.; ma più lo divietava loro, più lo predicavano."},{"book":"EVANGELO DI S. MARCO","chapter":"7","verse":"37","text":"E stupivano sopra modo, dicendo: Egli ha fatta ogni cosa bene; egli fa udire i sordi, e parlare i mutoli."}]}