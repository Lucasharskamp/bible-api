{"data":[{"book":"mathiḥ","chapter":"4","verse":"1","text":"tataḥ paraṁ yīśuḥ pratārakeṇa parīkṣito bhavitum ātmanā prāntaram ākṛṣṭaḥ"},{"book":"mathiḥ","chapter":"4","verse":"2","text":"san catvāriṁśadahorātrān anāhārastiṣṭhan kṣudhito babhūva|"},{"book":"mathiḥ","chapter":"4","verse":"3","text":"tadānīṁ parīkṣitā tatsamīpam āgatya vyāhṛtavān, yadi tvamīśvarātmajo bhavestarhyājñayā pāṣāṇānetān pūpān vidhehi|"},{"book":"mathiḥ","chapter":"4","verse":"4","text":"tataḥ sa pratyabravīt, itthaṁ likhitamāste, \"manujaḥ kevalapūpena na jīviṣyati, kintvīśvarasya vadanād yāni yāni vacāṁsi niḥsaranti taireva jīviṣyati|\""},{"book":"mathiḥ","chapter":"4","verse":"5","text":"tadā pratārakastaṁ puṇyanagaraṁ nītvā mandirasya cūḍopari nidhāya gaditavān,"},{"book":"mathiḥ","chapter":"4","verse":"6","text":"tvaṁ yadiśvarasya tanayo bhavestarhīto'dhaḥ pata, yata itthaṁ likhitamāste, ādekṣyati nijān dūtān rakṣituṁ tvāṁ parameśvaraḥ| yathā sarvveṣu mārgeṣu tvadīyacaraṇadvaye| na laget prastarāghātastvāṁ ghariṣyanti te karaiḥ||"},{"book":"mathiḥ","chapter":"4","verse":"7","text":"tadānīṁ yīśustasmai kathitavān etadapi likhitamāste, \"tvaṁ nijaprabhuṁ parameśvaraṁ mā parīkṣasva|\""},{"book":"mathiḥ","chapter":"4","verse":"8","text":"anantaraṁ pratārakaḥ punarapi tam atyuñcadharādharopari nītvā jagataḥ sakalarājyāni tadaiśvaryyāṇi ca darśayāścakāra kathayāñcakāra ca,"},{"book":"mathiḥ","chapter":"4","verse":"9","text":"yadi tvaṁ daṇḍavad bhavan māṁ praṇamestarhyaham etāni tubhyaṁ pradāsyāmi|"},{"book":"mathiḥ","chapter":"4","verse":"10","text":"tadānīṁ yīśustamavocat, dūrībhava pratāraka, likhitamidam āste, \"tvayā nijaḥ prabhuḥ parameśvaraḥ praṇamyaḥ kevalaḥ sa sevyaśca|\""},{"book":"mathiḥ","chapter":"4","verse":"11","text":"tataḥ pratārakeṇa sa paryyatyāji, tadā svargīyadūtairāgatya sa siṣeve|"},{"book":"mathiḥ","chapter":"4","verse":"12","text":"tadanantaraṁ yohan kārāyāṁ babandhe, tadvārttāṁ niśamya yīśunā gālīl prāsthīyata|"},{"book":"mathiḥ","chapter":"4","verse":"13","text":"tataḥ paraṁ sa nāsarannagaraṁ vihāya jalaghestaṭe sibūlūnnaptālī etayoruvabhayoḥ pradeśayoḥ sīmnormadhyavarttī ya: kapharnāhūm tannagaram itvā nyavasat|"},{"book":"mathiḥ","chapter":"4","verse":"14","text":"tasmāt, anyādeśīyagālīli yarddanpāre'bdhirodhasi| naptālisibūlūndeśau yatra sthāne sthitau purā|"},{"book":"mathiḥ","chapter":"4","verse":"15","text":"tatratyā manujā ye ye paryyabhrāmyan tamisrake| tairjanairbṛhadālokaḥ paridarśiṣyate tadā| avasan ye janā deśe mṛtyucchāyāsvarūpake| teṣāmupari lokānāmālokaḥ saṁprakāśitaḥ||"},{"book":"mathiḥ","chapter":"4","verse":"16","text":"yadetadvacanaṁ yiśayiyabhaviṣyadvādinā proktaṁ, tat tadā saphalam abhūt|"},{"book":"mathiḥ","chapter":"4","verse":"17","text":"anantaraṁ yīśuḥ susaṁvādaṁ pracārayan etāṁ kathāṁ kathayitum ārebhe, manāṁsi parāvarttayata, svargīyarājatvaṁ savidhamabhavat|"},{"book":"mathiḥ","chapter":"4","verse":"18","text":"tataḥ paraṁ yīśu rgālīlo jaladhestaṭena gacchan gacchan āndriyastasya bhrātā śimon arthato yaṁ pitaraṁ vadanti etāvubhau jalaghau jālaṁ kṣipantau dadarśa, yatastau mīnadhāriṇāvāstām|"},{"book":"mathiḥ","chapter":"4","verse":"19","text":"tadā sa tāvāhūya vyājahāra, yuvāṁ mama paścād āgacchataṁ, yuvāmahaṁ manujadhāriṇau kariṣyāmi|"},{"book":"mathiḥ","chapter":"4","verse":"20","text":"tenaiva tau jālaṁ vihāya tasya paścāt āgacchatām|"},{"book":"mathiḥ","chapter":"4","verse":"21","text":"anantaraṁ tasmāt sthānāt vrajan vrajan sivadiyasya sutau yākūb yohannāmānau dvau sahajau tātena sārddhaṁ naukopari jālasya jīrṇoddhāraṁ kurvvantau vīkṣya tāvāhūtavān|"},{"book":"mathiḥ","chapter":"4","verse":"22","text":"tatkṣaṇāt tau nāvaṁ svatātañca vihāya tasya paścādgāminau babhūvatuḥ|"},{"book":"mathiḥ","chapter":"4","verse":"23","text":"anantaraṁ bhajanabhavane samupadiśan rājyasya susaṁvādaṁ pracārayan manujānāṁ sarvvaprakārān rogān sarvvaprakārapīḍāśca śamayan yīśuḥ kṛtsnaṁ gālīldeśaṁ bhramitum ārabhata|"},{"book":"mathiḥ","chapter":"4","verse":"24","text":"tena kṛtsnasuriyādeśasya madhyaṁ tasya yaśo vyāpnot, aparaṁ bhūtagrastā apasmārargīṇaḥ pakṣādhātiprabhṛtayaśca yāvanto manujā nānāvidhavyādhibhiḥ kliṣṭā āsan, teṣu sarvveṣu tasya samīpam ānīteṣu sa tān svasthān cakāra|"},{"book":"mathiḥ","chapter":"4","verse":"25","text":"etena gālīl-dikāpani-yirūśālam-yihūdīyadeśebhyo yarddanaḥ pārāñca bahavo manujāstasya paścād āgacchan|"}]}