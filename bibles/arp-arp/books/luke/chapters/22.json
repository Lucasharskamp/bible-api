{"data":[{"book":"Luke","chapter":"22","verse":"1","text":"Wauhā hadneevasevenee janenesaunauchauanauhuu jauaujaunau haeayānauauchau, Hadavechaude neseāgu."},{"book":"Luke","chapter":"22","verse":"2","text":"Nau najanau vevethahevahehau nau wauthaunauhāhehauau haegaugauanadauwunenau hadnesenaāde; hau haeedauwu henanedanede."},{"book":"Luke","chapter":"22","verse":"3","text":"Hanaāejedāde Haujau Judas hejaveede Iscariot, haenethanedau vadadauchunesenee."},{"book":"Luke","chapter":"22","verse":"4","text":"Nau hanaāejathāaude, nau haeanadetha najanau vevethahevahehau nau haunauyauhauthāhehau, hadneseavedaudaunauwaude."},{"book":"Luke","chapter":"22","verse":"5","text":"Nau haeneethajaunauau, nau dechauchuwuhadethee hadvenāde vāejethā."},{"book":"Luke","chapter":"22","verse":"6","text":"Nau haesayānehetha, nau haeaunauyauhaudauwu hadneeneavedaudaunauwaude henanedanede."},{"book":"Luke","chapter":"22","verse":"7","text":"Hanaāenauauchauau hesee janenesaunauchauanauhuu jauaujaunau nanaa hadavechauthau hadnāede."},{"book":"Luke","chapter":"22","verse":"8","text":"Nau hanaāautheawaude Pedaheau nau Jauneau, Najesaa hadesaanudeva hadavechauthadede, hadevethenauau, hathāhaugaunee."},{"book":"Luke","chapter":"22","verse":"9","text":"Nau hanaāāedauwunauthee, Daudu hadauvathehāne hadnedauusaanuu?"},{"book":"Luke","chapter":"22","verse":"10","text":"Nau hanaāāedauwunaude, Naune, hāejedānā hedan, hena henane hadnuchaunāna, hadnewauunauau hauānau hadjaāsanenee naje; hadethauguhauva hauauwuu hadnedaujedāde."},{"book":"Luke","chapter":"22","verse":"11","text":"Nau hadethauva henane hedauauwunede, Hechauhauthethāhe nejeethāne, daudu jādanauauwuu hadnedauvethenauau hadavechauthadede nauguu nāthauguhādaunauau?"},{"book":"Luke","chapter":"22","verse":"12","text":"Nau hadnauhauthehāna vanasaunee dachauauwuu hadnesewaudeanee: hadnesaanuhuu."},{"book":"Luke","chapter":"22","verse":"13","text":"Nau hanaāeyehauthee, nau haeveedenauau neethāedauwunaude: nau hanaāesaanudethee hadavechauthadede."},{"book":"Luke","chapter":"22","verse":"14","text":"Nau hāenauauchaunee, hanaāejanaugude nauguu vadadauchunesenee hevadauhanau."},{"book":"Luke","chapter":"22","verse":"15","text":"Nau hanaāāedauwunaude, hethauwuvadauvethenau nuu hadavechauthadede naugu nananena hajesejasauwauwuthānau:"},{"book":"Luke","chapter":"22","verse":"16","text":"Hanau nāedauwunathana, Nadnehauwauthevethe nuu, haunaude hadnauauchauau henajanede Hejavaneauthau."},{"book":"Luke","chapter":"22","verse":"17","text":"Nau hanaāedanauau vāenau, nau hanaāevāde vaveenede, nau hanaāenehede, Hedanauwuu nuu, nau hadjaanauwauva nehayau:"},{"book":"Luke","chapter":"22","verse":"18","text":"Hanau nāedauwunathana, Naudnehauwuvanethede dadajevenenaje, hanaude henajanede Hejavaneauthau nauauchauyāgu."},{"book":"Luke","chapter":"22","verse":"19","text":"Nau hanaāedanauau jauaujau, nau hanaāevade vaveenede, nau haejeane, nau haevena, Nuu nanaa nadanayau havenadenenau: nuu hadneejenauneethedaunena, hathauhuk."},{"book":"Luke","chapter":"22","verse":"20","text":"Naasauau jea vāenau hāesethunevethehedaunee, Nuu vāenau waunauyauau hesānaavede Navaevaa, hanedaunauwunana, hathauhuk."},{"book":"Luke","chapter":"22","verse":"21","text":"Hau nauhauvaa, hejadenaa henee haneavedaudaunade nananenauau nanedauguvānauau vethehedaunaa."},{"book":"Luke","chapter":"22","verse":"22","text":"Nau hethauwuu Heau henane hadjathāaude, neesedauwaunade: hau naunauthaunee henee henane haneavedaudaunaudenenee."},{"book":"Luke","chapter":"22","verse":"23","text":"Nau hanaāenaunaudedaunadethee nehayau, hanaadee hadnesedaude nuu."},{"book":"Luke","chapter":"22","verse":"24","text":"Nau hena jea haeneenayaudenauau, hanaadee hadjavaāvasāthaa."},{"book":"Luke","chapter":"22","verse":"25","text":"Nau hanaāāedauwunaude, Nenauchuwuthee Neauthuu haevahadahethedauwu; nau henee nanethenuu naudahede nanadee hesenaedehehauau neseadagaunee."},{"book":"Luke","chapter":"22","verse":"26","text":"Hau jevanaathāhee: hau henee havasāthawaunādaunenau, hadenahavaewauva; nau henee naja waude henee henechauthāhehau."},{"book":"Luke","chapter":"22","verse":"27","text":"Hanaa vanasāthaa, henee vanethede, wauāthe henee henechauthāhe? gaujenane henee vanethede? hau hanedaudaunathana waude henee henechauthāhe."},{"book":"Luke","chapter":"22","verse":"28","text":"Nananena daudajauaunenethaunena denaunaunauchauthehanau."},{"book":"Luke","chapter":"22","verse":"29","text":"Nau janenanauwunathana najanede, waude Nāsaunau nejeesejenanauwunānau;"},{"book":"Luke","chapter":"22","verse":"30","text":"Hadevethehena nau hadevaveyāna navethehedaunaa Nanajanedaunaa, nau hadetheaugudauwuna najatheaugudaunau hadnauchuwuhauna vadadauchunesenee jajaesenanedanede Israel."},{"book":"Luke","chapter":"22","verse":"31","text":"Nau Vahadāde hanaāenehede, Simon, Simon, nauhauwune, Haujau nevadaunethenāne, hadvachuuguthāne waude thauauhanewauchuunau:"},{"book":"Luke","chapter":"22","verse":"32","text":"Hau nevevethasathane, henee hadethauwuthajaude hadejenadegaudenauau: nau hāejauaugauthethajaunaune hadedāewaunauau hahauwauauau."},{"book":"Luke","chapter":"22","verse":"33","text":"Nau haenehetha, Vahadāhene, Nananenau hanesaanunau hadnenenethaunathane, nesauna duguhunauauwuu, nau gaujauaudahedaunaa."},{"book":"Luke","chapter":"22","verse":"34","text":"Nau haeāedauwuna, hāedauwunathane, Peda, neauthuneāhe hadnehauwunedu nuu desenenee, hajesejenehenaune nasau hadnethedauwaune henee nananene daujaenaunene."},{"book":"Luke","chapter":"22","verse":"35","text":"Nau hanaāāedāuwunaude, Deathavejenanathana hāehauwunewauunava nesevāejethāwau, nau newaugusajaānauchu, nau wauaunau, gauhājevathehāva hayewhu? Hegau, hathauhaugaunee."},{"book":"Luke","chapter":"22","verse":"36","text":"Hanaāāedauwunaude, hau hewaunehaa henee nanethenauau nesevāejethāwau nanehaedanauau, nau jea henewaugusajaānauchu; nau henee janenethenauau gaugauchu, nanehaeaudaunade heddu, nau jeaudaunaude gaugauchu."},{"book":"Luke","chapter":"22","verse":"37","text":"Hanau nāedauwunathana, henee nuu wauthaunauhuu hethauwunaathauthaunauhunau, Nau haewauhaunuau wauwauchudauhuhau: hanau nethauthedauthanau hethauvaa."},{"book":"Luke","chapter":"22","verse":"38","text":"Nau hathauhaugaunee, Vahadāhene, nauhaudau, heyewnau hanesāe gaugauthau. Nau haeāedauwuna, Naadauchāe."},{"book":"Luke","chapter":"22","verse":"39","text":"Nau haejenaua, nau haejathāau, nesedaude, haua nee Olives; nau hethauguhādaunau jea haethauguhaa."},{"book":"Luke","chapter":"22","verse":"40","text":"Nau hāanauusade, haeāedauwuna hevevethahee henee hadejejedāna vasehadede."},{"book":"Luke","chapter":"22","verse":"41","text":"Nau haejāvesa hehejese nejechauthaunenee, nau haechagujanaugu, nau haevevetha,"},{"book":"Luke","chapter":"22","verse":"42","text":"Nāchau, hith Nananene vadauusedaunenagu, jegudanauwune nuu vāenau hehethee Nananenau: hau nāhauwuvathehaa, hau Nananene, hadnaasauau, hathauhuk."},{"book":"Luke","chapter":"22","verse":"43","text":"Nau haenauhauva hautheaune hehethee hejavaa, haedadāevaa."},{"book":"Luke","chapter":"22","verse":"44","text":"Nau haeneenajeneethajau haeneenavevetha: nau heguwauaude waude davathejajaneauthee vaewauau dejanesee vedauauwuu."},{"book":"Luke","chapter":"22","verse":"45","text":"Nau hāegauhāde hehethee devevethahede, nau haejeedasa hethauguhādaunau, Haeveena haeseenaugauhunenau heee haudauwuthajaude,"},{"book":"Luke","chapter":"22","verse":"46","text":"Nau haeāedauwuna, Naudu haenaugauhuna? gauhāe nau vevethahee, hadejejedāna vasehadede."},{"book":"Luke","chapter":"22","verse":"47","text":"Nau hajesanadede, haenauhauwu havathenanedanede, nau henee Judas neseade, jasaa vadadauchunesenee, haenedauva, nau haeayāedasa Hejavaneauthusaun hadnedanaude."},{"book":"Luke","chapter":"22","verse":"48","text":"Hau Hejavaneauthusaun hathāhuk, Judas, gauhāavedaudauna Heau henane gauhadneenedanau?"},{"book":"Luke","chapter":"22","verse":"49","text":"Hāene henethauguvādaunau daunauhaudauwunethe hadnesehade, Vahadāhene, gauhadjedauauwaunauau heee gaugauchu? hathauhaugaunee."},{"book":"Luke","chapter":"22","verse":"50","text":"Nau hanesāde haedauauva hewauwaunavene vasnajane vevethahevahew, nau haegauadathāhe hejavese."},{"book":"Luke","chapter":"22","verse":"51","text":"Nau Hejavaneauthusau haeauchuhananadetha, Hauwaa nanesedau nuu. Nau haevasane henaudaununene, nau haeenayauha."},{"book":"Luke","chapter":"22","verse":"52","text":"Hejavaneauthusau hanaāenehethaude najavevethahevahehau, nau haunauyauhauthāhehau vadannauauwuu, nau vachaugananenau, hejewaunedasādaunau, Gauhāejauva, waude heee havedehe, nauguu gaugauthau nau vachau?"},{"book":"Luke","chapter":"22","verse":"53","text":"Denethenaedevathana hayauwusenee vadannauauwuu, nananena hāehauwudaneva: hau nuu nauauchaudauna, nau naunauthauau vaneeyauau."},{"book":"Luke","chapter":"22","verse":"54","text":"Hanaāedanauthee, nau haejathechauhanauau, nau haejedananauau Vasenajane vevethahevahew hedauauwunene. Nau Peda haejesedauchu."},{"book":"Luke","chapter":"22","verse":"55","text":"Nau hāesewaudedaunathee nahethāe hadauvasenejesauau, nau haeauājanaugunauau, Peda haejanaugudauna."},{"book":"Luke","chapter":"22","verse":"56","text":"Hau jasae hesāhedāeyaune haenauhauvaa daujanaugudaunaude hejava hesedaa, nau haenaunauchaudauhauvaa, nau hathāhuk, Naa henane jea nanethenaedewaude."},{"book":"Luke","chapter":"22","verse":"57","text":"Nau haeethedauwautha, Hesā, nahauwaenaunau, hathauhuk."},{"book":"Luke","chapter":"22","verse":"58","text":"Nau naunade jachau haenauhauvaa, nau hathāhuk, Nananene jea hanehedāhene. Nau Peda hahagu, Henane, nananenau hegau."},{"book":"Luke","chapter":"22","verse":"59","text":"Nau heee jasaye denauachauau waunee jachau haeethauwunehene, hathāhuk, hethauwuu naa jea nanethenaedewaude; hanau nananede Gananaean."},{"book":"Luke","chapter":"22","verse":"60","text":"Nau Peda hahagu, Henane, Nāhauwaene daun nesenehene. Nau chauchaunu, daunausunanadede, neauthuneāhe haenedu."},{"book":"Luke","chapter":"22","verse":"61","text":"Nau Vahadāde haejaaagu, nau haenāauhauva Pedaheau. Nau Peda haethauchuthajaude hedanadedaunene Vahadāhenith, neesenehethāde, Hajesejeneduhude neauthuneāhe, nananene hadnethedauwauchune nasauna."},{"book":"Luke","chapter":"22","verse":"62","text":"Nau Peda haenaua, nau haeneenavewau."},{"book":"Luke","chapter":"22","verse":"63","text":"Nau henanenauau henee daununauthee Hejavaneauthusaun haevavavanauchuhanauau, nau haedaudauauvaa."},{"book":"Luke","chapter":"22","verse":"64","text":"Nau hāesajeājethauthee, haeanadeāhenauau, nau haenaunaudedaunanauau, Haeyāhe, hanaa henee haudauauvāde? nethāhuk,"},{"book":"Luke","chapter":"22","verse":"65","text":"Nau wauthanee haeewauwauchuvaa nanāsanadethāde."},{"book":"Luke","chapter":"22","verse":"66","text":"Nau chauchaunu hasenaugusājenee, vachaugananenauau henanedanede nau najanauau vevethahehehauau nau wauthaunauhāhehauau haeauāchaudaunanauau, nau haejedananauau hadauhanadethee,"},{"book":"Luke","chapter":"22","verse":"67","text":"Gauhanane Chris? jeāedauwunāa, hathauhaugaunee. Nau haeāedauwuna, Hith Nananenau hāedauwunathanagu, nananena hanājethauwaudaunena:"},{"book":"Luke","chapter":"22","verse":"68","text":"Nau hith nananenau jea naudedaunathanagu, nananena hanājauchuhananadesena, wauāthe hanājejenanena."},{"book":"Luke","chapter":"22","verse":"69","text":"Hewaunehaa heee Heau henane hadtheaugude hejavese naunaudāhenith Hejavaneauthu."},{"book":"Luke","chapter":"22","verse":"70","text":"Hanaāenehethee vahee, Gauhanane Heau Hejavaneauthau? Nau haeāedauwuna, Hasenehena Nananenau."},{"book":"Luke","chapter":"22","verse":"71","text":"Nau hahagaunee, Hehauwauthevathehāanauau naudedauyaunauau? hanau nehayau nanedaunaunauau Nehayau hedenaa."}]}