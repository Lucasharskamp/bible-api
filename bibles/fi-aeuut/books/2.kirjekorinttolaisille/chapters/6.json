{"data":[{"book":"2. kirje korinttolaisille","chapter":"6","verse":"1","text":"Jumalan työtovereina pyydämme, ettette anna tämän viestin Jumalan suuresta hyvyydestä mennä ohi korvienne."},{"book":"2. kirje korinttolaisille","chapter":"6","verse":"2","text":"Jumala sanoo: »Avunhuutosi tuli sopivaan aikaan – pelastuksen portti oli selkoselällään. Autoin sinua päivänä, jona pelastusta tarjottiin.» Jumala on tällä hetkellä valmis ottamaan sinut vastaan. Hän on valmis pelastamaan sinut tänään."},{"book":"2. kirje korinttolaisille","chapter":"6","verse":"3","text":"Yritämme elää sillä tavoin, ettei toimintamme estä ketään löytämästä Herraa eikä kukaan voi syyttää Herraa meidän vioistamme."},{"book":"2. kirje korinttolaisille","chapter":"6","verse":"4","text":"Koetamme kaikin keinoin osoittautua oikeiksi Jumalan palvelijoiksi. Kestämme kärsivällisesti kaikenlaisia vaivoja ja vaikeuksia."},{"book":"2. kirje korinttolaisille","chapter":"6","verse":"5","text":"Meitä on lyöty, meidät on teljetty vankilaan, olemme olleet vihaisten väkijoukkojen armoilla, tehneet uupumukseen asti työtä, valvoneet öitä ja paastonneet."},{"book":"2. kirje korinttolaisille","chapter":"6","verse":"6","text":"Olemme osoittautuneet sanojemme mittaisiksi: elämämme on ollut puhdasta, olemme ymmärtäneet evankeliumin ja olleet kärsivällisiä. Olemme olleet ystävällisiä, rakastaneet vilpittömästi ja eläneet Pyhän Hengen hallitsemina."},{"book":"2. kirje korinttolaisille","chapter":"6","verse":"7","text":"Olemme puolustaneet totuutta, ja Jumalan voima on auttanut meitä kaikessa. Käytettävissämme ovat olleet kristityn ihmisen kaikki hyökkäys- ja puolustusaseet."},{"book":"2. kirje korinttolaisille","chapter":"6","verse":"8","text":"Olemme uskollisia Herralle riippumatta siitä, saammeko sen tähden kunniaa vai halveksuntaa, arvostelua vai kiitosta. Olemme rehellisiä, mutta meitä sanotaan valehtelijoiksi."},{"book":"2. kirje korinttolaisille","chapter":"6","verse":"9","text":"Maailma ei meistä piittaa, mutta Jumala tuntee meidät. Elämme lähellä kuolemaa, mutta yhä vain olemme sitkeästi hengissä. Meitä on pahoinpidelty, mutta emme ole menehtyneet."},{"book":"2. kirje korinttolaisille","chapter":"6","verse":"10","text":"Meillä on murheita, mutta samanaikaisesti Herran iloa. Olemme köyhiä, mutta annamme muille suuria hengellisiä lahjoja. Emme omista mitään, mutta saamme nauttia kaikesta."},{"book":"2. kirje korinttolaisille","chapter":"6","verse":"11","text":"Rakkaat korinttilaiset ystäväni! Olen paljastanut teille sisimpäni. Rakastan teitä koko sydämestäni."},{"book":"2. kirje korinttolaisille","chapter":"6","verse":"12","text":"Jos välillämme vieläkin on jotain epäselvää, se ei johdu siitä, etten minä teitä rakastaisi. Se johtuu siitä, että teidän rakkautenne on aivan liian rajoittunutta eikä yllä minuun asti."},{"book":"2. kirje korinttolaisille","chapter":"6","verse":"13","text":"Puhun teille nyt kuin todella olisitte omia lapsiani. Älkää sulkeko meiltä sydäntänne, vaan osoittakaa vastarakkautta!"},{"book":"2. kirje korinttolaisille","chapter":"6","verse":"14","text":"Älkää lyöttäytykö yhteen niiden kanssa, jotka eivät rakasta Herraa, sillä mitä yhteistä on Jumalan puhdistamilla ja synnin vallassa elävillä ihmisillä? Miten valo ja pimeä – Kristus ja saatana – sopisivat yhteen?"},{"book":"2. kirje korinttolaisille","chapter":"6","verse":"15","text":"Miten kristityllä ja ei-kristityllä voisi olla yhteyttä keskenään?"},{"book":"2. kirje korinttolaisille","chapter":"6","verse":"16","text":"Mitä yhteyttä on Jumalan temppelillä ja epäjumalilla? Tehän olette Jumalan temppeli, elävän Jumalan asunto, ja Jumala on sanonut teille: »Minä elän heissä ja kuljen heidän keskellään. Olen heidän Jumalansa ja he ovat minun kansaani.»"},{"book":"2. kirje korinttolaisille","chapter":"6","verse":"17","text":"Siksi Herra on sanonut: »Jättäkää heidät ja eläkää erossa heistä. Älkää koskeko sellaiseen, mikä ei ole puhdasta. Silloin minä huolehdin teistä:"},{"book":"2. kirje korinttolaisille","chapter":"6","verse":"18","text":"olen teidän Isänne ja te olette minun poikiani ja tyttäriäni.»"}]}