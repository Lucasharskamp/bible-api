{"data":[{"book":"Genesis","chapter":"19","verse":"1","text":"Nia daangada di langi dogolua ala ne dau gi Sodom di hiahi deelaa, gei Lot le e noho i di ngudu di bontai di waahale. Mee dela hua ne gidee ia meemaa, gei mee ga du gi nua, gaa hana e haga heetugi gi meemaa, gaa bala loo gi lala i mua meemaa,"},{"book":"Genesis","chapter":"19","verse":"2","text":"ga helekai, “Meemaa nei, au deenei e hai gulu hegau. Hudee heheia mua, loomoi gi dogu hale gi gaugau gulu wae gaa noho i di boo. Luada gei goolua gaa ala haga luada gaa hula i di gulu ala.”"},{"book":"Genesis","chapter":"19","verse":"3","text":"Gei mee e hagamahi e dangi anga hua gi meemaa, ga nomuliagi loo gei meemaa gaa hula i muli o mee gi dono hale. Lot gaa hai gi ono gau hai hegau gi dunu ina nadau palaawaa ge gi hagatogomaalia ina tagamiami gi nia daangada mai i daha aalaa. Ma ne lawa, gei meemaa gu miami."},{"book":"Genesis","chapter":"19","verse":"4","text":"I mua nia daangada mai i daha aanei bolo gaa kii, gei nia daane o Sodom gu haganiga di hale, go nia daane huogodoo o di waahale deelaa, digau lligi mo digau mmaadua."},{"book":"Genesis","chapter":"19","verse":"5","text":"Digaula gaa wwolo gi Lot, ga heeu, “Aahee nia daane ala ne lloomoi belee noho i do baahi boo nei? Laha mai meemaa gi di malaelae gi gimaadou!” Nia daane o Sodom e hiihai e hai di madau huaidu gi meemaa.19.5 Gabunga 19.22-24"},{"book":"Genesis","chapter":"19","verse":"6","text":"Lot guu hana gi malaelae guu tai di bontai i dono dua,"},{"book":"Genesis","chapter":"19","verse":"7","text":"ga helekai gi digaula, “Nia hoo hagaaloho, au e dangidangi adu gi goodou bolo goodou gi hudee heia di godou hai huaidu damana beenaa."},{"book":"Genesis","chapter":"19","verse":"8","text":"Mmada malaa, au agu dama ahina dogolua madammaa i golo. Au ga laha mai meemaa gaa hai laa ginai godou hiihai, gei hudee heia di godou hai gi nia daane aanei. Meemaa nia daangada mai i daha i dogu hale e benebene ko au.”"},{"book":"Genesis","chapter":"19","verse":"9","text":"Gei digaula ga helekai, “Tuu i daha mo gimaadou, kooe tangada mai i daha! Goe koai dela bolo goe e aago gimaadou? Tuu i daha mo gimaadou, gi dee hai adu gi di goe di mee koia e huaidu i madau mee belee hai gi meemaa.” Digaula ga hono adu a Lot gi muli, ga mmaanege adu belee oho di bontai."},{"book":"Genesis","chapter":"19","verse":"10","text":"Gei nia daane dogolua ala i lodo di hale, gaa hudi a Lot gi lodo di hale gaa tai di bontai."},{"book":"Genesis","chapter":"19","verse":"11","text":"Gei meemaa gaa hai nia daane huogodoo ala i malaelae gi dee gida, gei digaula gu deemee di gidee ginaadou di bontai.19.11 2 Kings 6.18"},{"book":"Genesis","chapter":"19","verse":"12","text":"Nia daangada dogolua ga helekai gi Lot, “Maa goe oo gau labelaa i ginei, nia dama daane, be nia dama ahina, be nia daane dauaga, be tei dangada hua ni oou e noho i lodo di waahale deenei, la heia gii hula gi daha."},{"book":"Genesis","chapter":"19","verse":"13","text":"Idimaa, gimaua gaa oho di gowaa deenei. Dimaadua gu longono Ia nia huaidu hai baahi ang gi digau aanei, ga hagau mai gimaua bolo gi ohaa Sodom.”"},{"book":"Genesis","chapter":"19","verse":"14","text":"Lot gaa hana gi nia daane ala belee hai lodo gi ana dama ahina, ga helekai, “Hagalimalima, hula gi daha mo ginei, Dimaadua gaa oho di gowaa deenei.” Gei meemaa e maanadu bolo mee e hai ana dadaagala."},{"book":"Genesis","chapter":"19","verse":"15","text":"Heniheni loo, gei nia daangada di langi gaa hai gi Lot gi hagalimalima, ga helekai, “Hagalimalima, lahia doo lodo mo au dama ahina dogolua, hula gi daha gi dee mmade hua goodou i di madagoaa di waahale dela ma gaa oho.”"},{"book":"Genesis","chapter":"19","verse":"16","text":"Lot e hagadaatagi. Malaa, Dimaadua e dumaalia gi mee, deelaa laa nia daane dogolua aalaa gaa kumi nadau lima, gaa lahi a mee mo dono lodo mo ana dama ahina dogolua, gaa dagi digaula gi daha mo di waahale.19.16 2 Peter 2.7"},{"book":"Genesis","chapter":"19","verse":"17","text":"Gei tangada di langi e dahi ga helekai, “Llele gi mouli goodou! Hudee mmada gi muli, ge hudee tuu i di gowaa baba i mehanga nia gonduu. Llele gi nia gonduu lligi gi dee mmade goodou!”"},{"book":"Genesis","chapter":"19","verse":"18","text":"Gei Lot ga helekai, “Meenei, dumaalia mai, hudee heia gimaadou gii hai beenaa."},{"book":"Genesis","chapter":"19","verse":"19","text":"Goe gu dumaalia mai gi di au gu haga mouli au. Gei nia gonduu lligi le e mogowaa loo. Gei di hagahuaidu ga dau mai gi di au, gei au gaa made hua gei digi dau i golo."},{"book":"Genesis","chapter":"19","verse":"20","text":"Goe e gidee tama waahale deelaa? Deelaa e humalia e hoohoo mai. Dumaalia mai au e hana gi golo. Ma tama gowaa hua dulii. Au hagalee lauwa i golo.”"},{"book":"Genesis","chapter":"19","verse":"21","text":"Gei tangada di langi ga helekai, “Deenaa e humalia, au e baba hua. Au ga hagalee oho di waahale deelaa."},{"book":"Genesis","chapter":"19","verse":"22","text":"Hagalimalima! Llele! Au e deemee di hai dagu mee, e tali hua goodou gii dau gi golo.”"},{"book":"Genesis","chapter":"19","verse":"23","text":"Di laa dela e hobo i di madagoaa Lot e dau i Zoar."},{"book":"Genesis","chapter":"19","verse":"24","text":"Di madagoaa hua deelaa, gei Dimaadua ga haga doo dana uwa ‘sulphur’ wele gi hongo nia waahale go Sodom mo Gomorrah."},{"book":"Genesis","chapter":"19","verse":"25","text":"Gu oho nia maa mo di gowaa maalama mehanga gonduu, ngaadahi mo nia daangada ala i golo huogodoo, mono mee huogodoo ala e tomo i hongo di gowaa deelaa.19.25 Matthew 10.15; 11.23-24; Luke 10.12; 17.29; 2 Peter 2.6; Jude 7"},{"book":"Genesis","chapter":"19","verse":"26","text":"Gei di lodo o Lot guu mmada gi muli, geia gu hamaaloo guu hai tuludulu toolo.19.26 Luke 17.32"},{"book":"Genesis","chapter":"19","verse":"27","text":"Hagaluada loo dono daiaa, gei Abraham guu hana hagalimalima gi di gowaa dela nogo duu ieia i mua o Dimaadua."},{"book":"Genesis","chapter":"19","verse":"28","text":"Mee ga mmada ia gi lala gi Sodom mo Gomorrah, mo dono gowaa mehanga gonduu, gaa mmada gi di huiahi e buu aga i tenua deelaa, e hai be di huiahi e buu aga i di ulaula damanaiee."},{"book":"Genesis","chapter":"19","verse":"29","text":"Di madagoaa God dela ne oho nia waahale ala i mehanga nia gonduu dela nogo noho ai a Lot, gei mee gu langahieia Abraham, gei e dumaalia gi Lot gii hana gi daha mo di haingadaa."},{"book":"Genesis","chapter":"19","verse":"30","text":"Idimaa Lot e madagu i di noho i Zoar, gei mee mo ana dama ahina dogolua ga haga maanege gi lodo nia gonduu lligi i nua, gaa noho i lodo di bagungoo."},{"book":"Genesis","chapter":"19","verse":"31","text":"Tama ahina madua ga helekai gi dono duaahina dulii boloo, “Tau damana la ga madumadua, gei di maa taane ai i tenua deenei e hai dono lodo mai gi gidaua gii hai tau dama."},{"book":"Genesis","chapter":"19","verse":"32","text":"Hanimoi, gidaua gaa hai tau damana la gi libaliba, gei gidaua gaa kii i baahi o mee gii hai tau dama mai i mee.”"},{"book":"Genesis","chapter":"19","verse":"33","text":"I di boo hua deelaa, gei meemaa ga haga inu a mee gi nia waini, gei tama ahina madua gaa kii i baahi o Lot. Gei Lot digi iloo ia, idimaa, mee gu libaliba huoloo."},{"book":"Genesis","chapter":"19","verse":"34","text":"Dono daiaa gei tama ahina madua ga helekai gi dono duaahina dulii boloo, “Au guu kii i baahi o mee anaboo, gei gidaua gaa hai a mee gi libaliba labelaa boo nei, gei goe gaa hana gaa kii i baahi o mee. Gei gidaua gaa hai tau dama mai baahi tau damana.”"},{"book":"Genesis","chapter":"19","verse":"35","text":"Malaa, di boo deelaa, gei meemaa gaa hai a mee gi libaliba, gei tama ahina dulii gaa kii i baahi o Lot. Gei Lot digi iloo ia, idimaa, mee gu libaliba huoloo."},{"book":"Genesis","chapter":"19","verse":"36","text":"Di hai deenei ne hai go nia dama ahina dogolua a Lot, gu hai dama mai baahi di nau damana donu."},{"book":"Genesis","chapter":"19","verse":"37","text":"Tama ahina madua guu hai dana dama daane, gaa gahi dono ingoo bolo Moab.19.37 Di ingoo Moab i nnelekai Hebrew le e hai dono hadinga boloo: Mai dogu damana Go mee dela tangada ne daamada ai digau Moab ala dangi nei."},{"book":"Genesis","chapter":"19","verse":"38","text":"Tama ahina dulii gaa hai labelaa dana dama daane, guu wanga dono ingoo go mee go Ben ammi.19.38 Di ingoo Ben ammi i nnelekai Hebrew le e hai dono hadinga boloo: Tama o dogu dangada Go mee dela tangada ne daamada ai digau Ammon ala dangi nei."}]}