{"data":[{"book":"Matayo","chapter":"27","verse":"1","text":"Kwize kuche, wakulu wa walavyantambiko wakulu wose na wadalahala wa wantu wadamanya ulosi kulanga Yesu chani wamkome."},{"book":"Matayo","chapter":"27","verse":"2","text":"Wamtaliza minyolo, wamguha na kumwigala kwa Pilato, asagulwe ni Mkulu ywa Lumi."},{"book":"Matayo","chapter":"27","verse":"3","text":"Umo Yuda, yudya amhituke, eze awone kugamba wamkantila kale Yesu, niyo awona usungu mo moyo, avuza yadya amatundu milongo mitatu, kwa wakulu wa walavyantambiko na wadalahala."},{"book":"Matayo","chapter":"27","verse":"4","text":"Agamba, “Sidamanya wavu kumlavya mntu hena masa akomwe!”"},{"book":"Matayo","chapter":"27","verse":"5","text":"Niyo azidula ziya izihela Kwenyumba nkulu ya Chohile, ahalawa aita akwenyulika,"},{"book":"Matayo","chapter":"27","verse":"6","text":"Wakulu wa walavyantambiko waziguha ziya izihela, wagamba, “Sivyo vyedi mwe sigilizi yetu kuzijela izihela zino mwe shanduku dye Nyumba nkulu ya Chohile, kwaviya ni hela ya sakame.”"},{"book":"Matayo","chapter":"27","verse":"7","text":"Niyo walosana wevana wagule nkonde ya mufi watenda hantu hakuzikila wajeni."},{"book":"Matayo","chapter":"27","verse":"8","text":"Ivyo nivyo vikuleka kubula dyelo nkonde iyo yetangwa Nkonde ya Sakame."},{"book":"Matayo","chapter":"27","verse":"9","text":"Nivyo ichintile mbuli ya ulosi ulongigwe ni muwoni Yelemiya, akagamba, “Nawaguha vihande milongo mitatu ya hela, nayo maliho ya wantu wa Izulaeli wazumilaga kumliha,"},{"book":"Matayo","chapter":"27","verse":"10","text":"na wazigwila nkonde ya mufi, enga viya Zumbe anisigilaga.”"},{"book":"Matayo","chapter":"27","verse":"11","text":"Yesu nakachimaliswa houso wa Pilato, mkulu ywa mkowa, ivyo mkulu wa mkowa amuza, “Weye nuyo seuta ywa Wayahudi?”"},{"book":"Matayo","chapter":"27","verse":"12","text":"Mna wakulu wa walavyantambiko na wadalahala weze wamlongele hahitule mbuli yoyose."},{"book":"Matayo","chapter":"27","verse":"13","text":"Ivyo Pilato amuza, “Vino hukwiva izimbuli izo zose wakukulongela?”"},{"book":"Matayo","chapter":"27","verse":"14","text":"Mna Yesu hahitule hata mbuli imwenga, itenda mkulu ywa mkowa ehelwe vidala."},{"book":"Matayo","chapter":"27","verse":"15","text":"Nawazwela mwe Ngasu ya Pasaka Mkulu ywa Chilumi awalekeila Wayahudi mfugwa yumwenga wakumunga."},{"book":"Matayo","chapter":"27","verse":"16","text":"Mwe ichipindi icho nakuna mfungwa amanyike vidala, zina dyakwe nuyo Balaba."},{"book":"Matayo","chapter":"27","verse":"17","text":"Ivyo wantu weze wadugane hamwenga, Pilato niyo awauza, “Mwaunga ni walekeile yuhi mwa wano waidi, Balaba hegu Yesu akwitangwa Kulisito Mkombola?”"},{"book":"Matayo","chapter":"27","verse":"18","text":"Kwaviya na kamanya kugamba na wamlavya Yesu kwa chausa cha finju."},{"book":"Matayo","chapter":"27","verse":"19","text":"Umo Pilato ekale mwe chigoda che nkanto, mkaziwe amwigailaga ulosi kugamba, “Usekutenda na mbuli na yuno awoneke ni ywedi, kwaviya dyelo siwonesa vidala mwe sozi, kwachausa chakwe.”"},{"book":"Matayo","chapter":"27","verse":"20","text":"Mna wakulu wa walavyantambiko na wadalahala waluvya idifyo dya wantu waunge alekelwe Balaba, Yesu akomwe."},{"book":"Matayo","chapter":"27","verse":"21","text":"Mna Pilato auza idifyo, “Ni yuhi mwa wano waidi mkunga ni walekeile?”"},{"book":"Matayo","chapter":"27","verse":"22","text":"Pilato awauza, “Haluse nimtende mbwani Yesu akwitangwa Kulisito Mkombola?”"},{"book":"Matayo","chapter":"27","verse":"23","text":"Mna Pilato auza, “Ni mbwani?” Kakola masa yani?"},{"book":"Matayo","chapter":"27","verse":"24","text":"Umo Pilato eze amanye hamna dyodyose, dikujenda naho nkumbizi nazikakonga, niyo aguha mazi, ahaka mwe mikono yakwe mwa meso ye idifyo dya wantu, agamba, “Miye simuli mwe file ya yuno mntu, nammanye wenye.”"},{"book":"Matayo","chapter":"27","verse":"25","text":"Wantu wose wahitula wagamba, “Sakame yakwe itende mlanga mwetu hamwenga na wenetu!”"},{"book":"Matayo","chapter":"27","verse":"26","text":"Niyo Pilato awalekeila Balaba. Eze aheze kumunga Yesu ahutwe nkome, amlavya chani asulumizwe mo msalaba."},{"book":"Matayo","chapter":"27","verse":"27","text":"Niyo wankondo wa Pilato wamwingiza Yesu mwe nkambi ya wankondo wa Chilumi, niyo woseni wamzunguluka."},{"book":"Matayo","chapter":"27","verse":"28","text":"Wamvula izisuche zakwe, wamvisa suche ya Chiseuta."},{"book":"Matayo","chapter":"27","verse":"29","text":"Niyo waluka chilemba cha miwa, wamvisa mo mtwi, ko mkono wakwe wakulume, wamwikiya tete. Wamfikila madi ho uso wakwe, wamtila wakagamba, “Ndamsa Seuta ywa Wayahudi!”"},{"book":"Matayo","chapter":"27","verse":"30","text":"Wamtwela mate, waguha diya iditete, wamhuta huta nadyo ko mtwi."},{"book":"Matayo","chapter":"27","verse":"31","text":"Weze wabinde kumtila, niyo wamvula idya isuche ye Chiseuta, wamvika suche zakwe, wamwigala ko kumsulumiza mo msalaba."},{"book":"Matayo","chapter":"27","verse":"32","text":"Umo wakaita, wabwila mntu yumwenga Mkilene zina dyakwe nuyo Simoni, mwikazi ywa Kilene, wamhimbiliza enule msalaba wa Yesu."},{"book":"Matayo","chapter":"27","verse":"33","text":"Niyo wabula hantu hakwitangwa Goligota, nuko kugamba, “Hantu ha Ngobela ya mtwi.”"},{"book":"Matayo","chapter":"27","verse":"34","text":"Wamnywesa divai ihangaywe na chintu chisungu, mna Yesu eze alume, alemela kuinywa."},{"book":"Matayo","chapter":"27","verse":"35","text":"Weze waheze kumsulumiza, niyo wasangilana suche za Yesu kwa kuzitoila tegatega."},{"book":"Matayo","chapter":"27","verse":"36","text":"Niyo wekala wamdima."},{"book":"Matayo","chapter":"27","verse":"37","text":"Halanga ho mtwi wakwe mo msalaba waika wandiko kukantilwa kwakwe, viwandikwa, “Yuno nuyo Yesu, Seuta ywa Wayahudi.”"},{"book":"Matayo","chapter":"27","verse":"38","text":"Wapolaganyi waidi niyo wasulumizwa hajihi na Yesu mwe misalaba yawo, yumwenga ntendele ya kumoso mtuhu kulume."},{"book":"Matayo","chapter":"27","verse":"39","text":"Wantu wendile wakajinka hantu aho wamhuluta, wakasingisa singisa imitwi yawo, wakagamba,"},{"book":"Matayo","chapter":"27","verse":"40","text":"“Weye ukudaha kutula Nyumba nkulu ya Chohile na kuizenga kwa mazuwa matatu, haluse kwehonye mwenye. Hegu weye wi Mwana ywa Chohile, sela mo msalaba.”"},{"book":"Matayo","chapter":"27","verse":"41","text":"Seivyo na wakulu wa walavyantambiko hamwenga na wahinya Sigilizi na wadalahala na wamtila wakagamba,"},{"book":"Matayo","chapter":"27","verse":"42","text":"“Kahonya watuhu, mna hakudaha kwehonya mwenye, hambwe yeye ni seuta ywa Waizulaeli, hegu ni chindedi na asele haluse mo msalaba naswi nachimzumile."},{"book":"Matayo","chapter":"27","verse":"43","text":"Nakamwegamila Chohile na kugamba hambwe ni Mwana ywa Chohile, haluse Chohile na mwambule hegu amunga.”"},{"book":"Matayo","chapter":"27","verse":"44","text":"Seivyo wadya wapolaganyi wasulumizwe mo msalaba hamwenga nauyo wamhuluta."},{"book":"Matayo","chapter":"27","verse":"45","text":"Kukongela sa mtandatu nomsi, chiza nachigubika isi yose vibindile ma sa matatu."},{"book":"Matayo","chapter":"27","verse":"46","text":"Ize ibule mwe sa chenda ya chisingi, Yesu niyo aila kwa izwi kulu, “Eloi, Eloi, lama sabakisani?” Nuko kugamba, “Chohile, Chohile, nimbwani kunasa?”"},{"book":"Matayo","chapter":"27","verse":"47","text":"Umo wadya wachimale hadya weze weve ivyo niyo wagamba, “Amwitanga Eliya!”"},{"book":"Matayo","chapter":"27","verse":"48","text":"Yumwenga ywawo aguluka aguha lendele, aditweza mwe siki, aika mlanga mwe tete niyo amwinka anywe."},{"book":"Matayo","chapter":"27","verse":"49","text":"Watuhu wagamba, “Leka, chikaule hegu Eliya neze amwambule!”"},{"book":"Matayo","chapter":"27","verse":"50","text":"Yesu naho agututisa na kuhema muye wa nkomelezo."},{"book":"Matayo","chapter":"27","verse":"51","text":"Aho paziya dye Nyumba nkulu ya Chohile dyatatuka hagati, kukongela kulanga kubula hasi. Si niyo yengilwa nichisingisa, mayuwe makulu yatulika."},{"book":"Matayo","chapter":"27","verse":"52","text":"Mbila zagubuka, na wantu wa Chohile walozize wabanikaga chikale wauyuswa."},{"book":"Matayo","chapter":"27","verse":"53","text":"Weze wauyuke mwe zimbila zawo, naho Yesu eze auyuke niyo wengila Yelusalemu mo mzi Ukukile, wantu walozize wawawona."},{"book":"Matayo","chapter":"27","verse":"54","text":"Ivyo yudya mkulu ywa wankondo, na wadya wendile wehamwenga nauyo wakamdima Yesu, weze wawone ichisingisa cheisi na mbuli zilaile, wogoha vidala, wagamba, “Chindedi mntu yuno nani Mwana Chohile.”"},{"book":"Matayo","chapter":"27","verse":"55","text":"Hantu aho hendaga na wavyele walozize wakasinya luhale hale, awo niwadya wamtimile Yesu kukongela Galilaya, wakamsankanila."},{"book":"Matayo","chapter":"27","verse":"56","text":"Mgati mwawo endaga Maliyamu Magidalena, Maliyamu mami yawo dya Yakobo na Yusufu, hamwenga na mami yawo wana wa Zebedayo."},{"book":"Matayo","chapter":"27","verse":"57","text":"Ize ibule chisingi, eza mgoli yumwenga mntu ywa Alimataya, zina dyakwe nuyo Yusufu, endaga mwanampina ywa Yesu."},{"book":"Matayo","chapter":"27","verse":"58","text":"Amwitila Pilato akalombeza enkigwe umwili wa Yesu. Ivyo Pilato azumila enkigwe."},{"book":"Matayo","chapter":"27","verse":"59","text":"Yusufu aguha udya umwili wa Yesu, auvisa sanda ikukile,"},{"book":"Matayo","chapter":"27","verse":"60","text":"awika mndani mwe mbila yakwe asongolaga mwe luwe. Niyo afingilisa yuwe kulu divugala ulwivi lwe mbila, niyo ahalawa."},{"book":"Matayo","chapter":"27","verse":"61","text":"Maliyamu Magidalena, na yudya Maliyamu mtuhu nawekala wakakaula kwe mbila."},{"book":"Matayo","chapter":"27","verse":"62","text":"Zuwa dikutimila nani zuwa dya Kuhumula, wakulu wa walavyantambiko na Mafalisayo nawambasa Pilato,"},{"book":"Matayo","chapter":"27","verse":"63","text":"wagamba, “Zumbe, chakumbuka kugamba yudya mdanti nakagamba umo endaga mjima, ‘Yanabula mazuwa matatu naniuyuke.’"},{"book":"Matayo","chapter":"27","verse":"64","text":"Ivyo sigila imbila idimwe dibule zuwa dya katatu chani wanampina wakwe wanase kumbawa na kuwagamba wantu kugamba kauyuka. Udanti uno we nkomelezo nautende wiha vidala kujinka udya wankongo.”"},{"book":"Matayo","chapter":"27","verse":"65","text":"Pilato awagamba, “Hayani, mkamile imbila sevyo na mmanye.”"},{"book":"Matayo","chapter":"27","verse":"66","text":"Ivyo niyo waita, wayamila imbila, wakanda hula mwe diya idiyuwe hamwenga na wadya wankondo waidi."}]}