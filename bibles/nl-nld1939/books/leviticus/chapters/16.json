{"data":[{"book":"Leviticus","chapter":"16","verse":"1","text":"Na de dood van de twee zonen van Aäron, die waren gestorven, toen zij voor het aanschijn van Jahweh wilden naderen, sprak Jahweh tot Moses,"},{"book":"Leviticus","chapter":"16","verse":"2","text":"en zeide tot hem: Zeg uw broeder Aäron, dat hij niet ten allen tijde in het heiligdom mag komen achter het voorhangsel en voor het verzoendeksel, dat op de ark ligt; anders zal hij sterven. Want Ik verschijn in de wolk boven het verzoendeksel."},{"book":"Leviticus","chapter":"16","verse":"3","text":"Slechts dan mag Aäron binnen het heiligdom komen, wanneer een jonge stier als zondeoffer en een ram als brandoffer is opgedragen."},{"book":"Leviticus","chapter":"16","verse":"4","text":"Hij moet de heilige tuniek van lijnwaad aantrekken, de linnen heupkleren om zijn lichaam dragen, de linnen gordel omdoen, en zijn hoofd met de linnen tulband omwikkelen. Dit zijn de heilige gewaden. Hij moet ze aantrekken na eerst zijn lichaam met water te hebben gewassen."},{"book":"Leviticus","chapter":"16","verse":"5","text":"Van de gemeenschap der Israëlieten moet hij twee bokken nemen voor een zondeoffer, en één ram voor een brandoffer."},{"book":"Leviticus","chapter":"16","verse":"6","text":"Dan moet Aäron den stier, die voor zijn eigen zondeoffer is bestemd, opdragen, om voor zichzelf en zijn huis verzoening te verkrijgen."},{"book":"Leviticus","chapter":"16","verse":"7","text":"Vervolgens moet hij de twee bokken nemen, ze voor het aanschijn van Jahweh aan de ingang van de openbaringstent plaatsen,"},{"book":"Leviticus","chapter":"16","verse":"8","text":"en over de beide bokken het lot werpen: één lot voor Jahweh, één lot voor Azazel."},{"book":"Leviticus","chapter":"16","verse":"9","text":"Den bok, waarop het lot voor Jahweh valt, moet hij vóór laten brengen en als zondeoffer opdragen."},{"book":"Leviticus","chapter":"16","verse":"10","text":"Den bok, waarop het lot voor Azazel valt, moet hij levend voor het aanschijn van Jahweh plaatsen, om de verzoeningsplechtigheid aan hem te verrichten, en hem dan de woestijn in te jagen naar Azazel."},{"book":"Leviticus","chapter":"16","verse":"11","text":"Vervolgens moet Aäron den stier, die voor zijn zondeoffer bestemd is, vóór doen brengen, verzoening voor zich en zijn huis verkrijgen, en den stier als zijn eigen zondeoffer slachten."},{"book":"Leviticus","chapter":"16","verse":"12","text":"Daarna moet hij een pan vol gloeiende kolen van het altaar, dat voor het aanschijn van Jahweh staat, met twee volle handen fijne geurige wierook nemen, die achter het voorhangsel brengen,"},{"book":"Leviticus","chapter":"16","verse":"13","text":"en de wierook voor Jahweh’s aanschijn op het vuur leggen, zodat de wierookwolken het verzoendeksel boven de wettafelen omhullen; anders zou hij sterven."},{"book":"Leviticus","chapter":"16","verse":"14","text":"Dan moet hij wat bloed van den stier nemen, dat met zijn vinger aan de voorkant op het verzoendeksel en zevenmaal vóór het verzoendeksel sprenkelen."},{"book":"Leviticus","chapter":"16","verse":"15","text":"Daarna moet hij den bok slachten, die voor het zondeoffer van het volk is bestemd, zijn bloed achter het voorhangsel brengen, en daarmee handelen als met het bloed van den stier: het dus op en vóór het verzoendeksel sprenkelen."},{"book":"Leviticus","chapter":"16","verse":"16","text":"Zo moet hij voor het heiligdom de verzoeningsplechtigheid verrichten en het zuiveren van alle onreinheden en overtredingen der Israëlieten, welke hun zonden ook zijn. Vervolgens moet hij hetzelfde doen met de openbaringstent, die bij hen te midden van hun onreinheden staat."},{"book":"Leviticus","chapter":"16","verse":"17","text":"Niemand mag in de openbaringstent aanwezig zijn, van het ogenblik af, dat hij er binnentreedt, om in het heiligdom de verzoeningsplechtigheid te verrichten, totdat hij ze weer verlaat."},{"book":"Leviticus","chapter":"16","verse":"18","text":"Vervolgens moet hij naar buiten gaan naar het altaar, dat voor het aanschijn van Jahweh staat, om ook daarvoor de verzoeningsplechtigheid te verrichten. Hij moet wat bloed van den stier en van den bok nemen, daarmee de hoornen van het altaar aan alle kanten bestrijken,"},{"book":"Leviticus","chapter":"16","verse":"19","text":"en met zijn vinger zeven maal wat bloed daarop sprenkelen. Zo zal hij het zuiveren van de onreinheden der Israëlieten en het weer heiligen."},{"book":"Leviticus","chapter":"16","verse":"20","text":"Wanneer hij de verzoeningsplechtigheid voor het heiligdom, de openbaringstent en het altaar heeft beëindigd, moet hij den levenden bok voor laten brengen."},{"book":"Leviticus","chapter":"16","verse":"21","text":"Aäron moet zijn beide handen op de kop van den levenden bok leggen, over hem de belijdenis van de misdaden en overtredingen der Israëlieten uitspreken, wat hun zonden ook zijn, ze op de kop van den bok leggen en hem door iemand, die daarvoor is aangewezen, de woestijn in laten jagen."},{"book":"Leviticus","chapter":"16","verse":"22","text":"Deze moet den bok in de woestijn loslaten, en de bok zal al hun zonden naar de wildernis dragen."},{"book":"Leviticus","chapter":"16","verse":"23","text":"Vervolgens moet Aäron de openbaringstent binnengaan, de linnen gewaden uittrekken, waarmee hij zich had bekleed, toen hij het heiligdom binnentrad, ze daar weer neerleggen,"},{"book":"Leviticus","chapter":"16","verse":"24","text":"zich op een heilige plaats wassen, en zijn eigen kleren weer aandoen. Dan moet hij naar buiten gaan, en zijn eigen brandoffer en dat voor het volk opdragen. Zo moet hij voor zichzelf en het volk verzoening verkrijgen."},{"book":"Leviticus","chapter":"16","verse":"25","text":"Het vet van het zondeoffer moet hij op het altaar in rook doen opgaan."},{"book":"Leviticus","chapter":"16","verse":"26","text":"Hij, die den bok voor Azazel heeft weggebracht, moet zijn kleren wassen en zich baden; dan eerst mag hij in de legerplaats komen."},{"book":"Leviticus","chapter":"16","verse":"27","text":"Den stier en den bok van het zondeoffer, wier bloed binnen het heiligdom is gebracht, om verzoening te verkrijgen, moet men buiten de legerplaats brengen, en hun huid, hun vlees en de darmen moet men verbranden."},{"book":"Leviticus","chapter":"16","verse":"28","text":"Die ze verbrand heeft, moet zijn kleren wassen en een bad nemen; dan eerst mag hij in de legerplaats komen."},{"book":"Leviticus","chapter":"16","verse":"29","text":"Dit is voor u een eeuwig geldende wet: Op de tiende dag van de zevende maand moet ge boete doen en u van alle arbeid onthouden; dit geldt zowel voor den ingezetene als den vreemdeling, die in uw midden woont."},{"book":"Leviticus","chapter":"16","verse":"30","text":"Want op die dag zal men de verzoeningsplechtigheid voor u verrichten, om u te reinigen, en zult ge van al uw zonden voor het aanschijn van Jahweh worden bevrijd."},{"book":"Leviticus","chapter":"16","verse":"31","text":"Het moet voor u een volkomen rustdag zijn, waarop ge boete moet doen; dit is een eeuwig geldende wet."},{"book":"Leviticus","chapter":"16","verse":"32","text":"De priester, dien men zal zalven en als opvolger van zijn vader tot priester zal aanstellen, moet de verzoeningsplechtigheid verrichten. Bekleed met de heilige linnen gewaden,"},{"book":"Leviticus","chapter":"16","verse":"33","text":"moet hij de verzoeningsplechtigheid verrichten voor het heilige der heiligen, voor de openbaringstent, voor het altaar, en eveneens voor de priesters en voor heel de gemeente van het volk."},{"book":"Leviticus","chapter":"16","verse":"34","text":"Dit moet voor u een eeuwig geldende wet zijn, om eenmaal per jaar voor Israëls kinderen verzoening te verkrijgen en kwijtschelding van hun zonden. En Aäron deed, zoals Jahweh het Moses bevolen had."}]}