{"data":[{"book":"ज़बूर","chapter":"17","verse":"1","text":"दाऊद की दुआ।"},{"book":"ज़बूर","chapter":"17","verse":"2","text":"तेरे हुज़ूर मेरा इनसाफ़ किया जाए, तेरी आँखें उन बातों का मुशाहदा करें जो सच हैं।"},{"book":"ज़बूर","chapter":"17","verse":"3","text":"तूने मेरे दिल को जाँच लिया, रात को मेरा मुआयना किया है। तूने मुझे भट्टी में डाल दिया ताकि नापाक चीज़ें दूर करे, गो ऐसी कोई चीज़ नहीं मिली। क्योंकि मैंने पूरा इरादा कर लिया है कि मेरे मुँह से बुरी बात नहीं निकलेगी।"},{"book":"ज़बूर","chapter":"17","verse":"4","text":"जो कुछ भी दूसरे करते हैं मैंने ख़ुद तेरे मुँह के फ़रमान के ताबे रहकर अपने आपको ज़ालिमों की राहों से दूर रखा है।"},{"book":"ज़बूर","chapter":"17","verse":"5","text":"मैं क़दम बक़दम तेरी राहों में रहा, मेरे पाँव कभी न डगमगाए।"},{"book":"ज़बूर","chapter":"17","verse":"6","text":"ऐ अल्लाह, मैं तुझे पुकारता हूँ, क्योंकि तू मेरी सुनेगा। कान लगाकर मेरी दुआ को सुन।"},{"book":"ज़बूर","chapter":"17","verse":"7","text":"तू जो अपने दहने हाथ से उन्हें रिहाई देता है जो अपने मुख़ालिफ़ों से तुझमें पनाह लेते हैं, मोजिज़ाना तौर पर अपनी शफ़क़त का इज़हार कर।"},{"book":"ज़बूर","chapter":"17","verse":"8","text":"आँख की पुतली की तरह मेरी हिफ़ाज़त कर, अपने परों के साय में मुझे छुपा ले।"},{"book":"ज़बूर","chapter":"17","verse":"9","text":"उन बेदीनों से मुझे महफ़ूज़ रख जो मुझ पर तबाहकुन हमले कर रहे हैं, उन दुश्मनों से जो मुझे घेरकर मार डालने की कोशिश कर रहे हैं।"},{"book":"ज़बूर","chapter":"17","verse":"10","text":"वह सरकश हो गए हैं, उनके मुँह घमंड की बातें करते हैं।"},{"book":"ज़बूर","chapter":"17","verse":"11","text":"जिधर भी हम क़दम उठाएँ वहाँ वह भी पहुँच जाते हैं। अब उन्होंने हमें घेर लिया है, वह घूर घूरकर हमें ज़मीन पर पटख़ने का मौक़ा ढूँड रहे हैं।"},{"book":"ज़बूर","chapter":"17","verse":"12","text":"वह उस शेरबबर की मानिंद हैं जो शिकार को फाड़ने के लिए तड़पता है, उस जवान शेर की मानिंद जो ताक में बैठा है।"},{"book":"ज़बूर","chapter":"17","verse":"13","text":"ऐ रब, उठ और उनका सामना कर, उन्हें ज़मीन पर पटख़ दे! अपनी तलवार से मेरी जान को बेदीनों से बचा।"},{"book":"ज़बूर","chapter":"17","verse":"14","text":"ऐ रब, अपने हाथ से मुझे इनसे छुटकारा दे। उन्हें तो इस दुनिया में अपना हिस्सा मिल चुका है। क्योंकि तूने उनके पेट को अपने माल से भर दिया, बल्कि उनके बेटे भी सेर हो गए हैं और इतना बाक़ी है कि वह अपनी औलाद के लिए भी काफ़ी कुछ छोड़ जाएंगे।"},{"book":"ज़बूर","chapter":"17","verse":"15","text":"लेकिन मैं ख़ुद रास्तबाज़ साबित होकर तेरे चेहरे का मुशाहदा करूँगा, मैं जागकर तेरी सूरत से सेर हो जाऊँगा।"}]}