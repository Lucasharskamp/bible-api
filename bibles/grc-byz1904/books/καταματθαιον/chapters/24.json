{"data":[{"book":"ΚΑΤΑ ΜΑΤΘΑΙΟΝ","chapter":"24","verse":"1","text":"Καὶ ἐξελθὼν ὁ Ἰησοῦς ἐπορεύετο ἀπὸ τοῦ ἱεροῦ· καὶ προσῆλθον οἱ μαθηταὶ αὐτοῦ ἐπιδεῖξαι αὐτῷ τὰς οἰκοδομὰς τοῦ ἱεροῦ."},{"book":"ΚΑΤΑ ΜΑΤΘΑΙΟΝ","chapter":"24","verse":"2","text":"ὁ δὲ Ἰησοῦς εἶπεν αὐτοῖς· οὐ βλέπετε ταῦτα πάντα; ἀμὴν λέγω ὑμῖν, οὐ μὴ ἀφεθῇ ὧδε λίθος ἐπὶ λίθον, ὃς οὐ καταλυθήσεται."},{"book":"ΚΑΤΑ ΜΑΤΘΑΙΟΝ","chapter":"24","verse":"3","text":"καθημένου δὲ αὐτοῦ ἐπὶ τοῦ ὄρους τῶν ἐλαιῶν προσῆλθον αὐτῷ οἱ μαθηταὶ κατ᾽ ἰδίαν λέγοντες· εἰπὲ ἡμῖν πότε ταῦτα ἔσται, καὶ τί τὸ σημεῖον τῆς σῆς παρουσίας καὶ τῆς συντελείας τοῦ αἰῶνος;"},{"book":"ΚΑΤΑ ΜΑΤΘΑΙΟΝ","chapter":"24","verse":"4","text":"καὶ ἀποκριθεὶς ὁ Ἰησοῦς εἶπεν αὐτοῖς· βλέπετε μή τις ὑμᾶς πλανήσῃ."},{"book":"ΚΑΤΑ ΜΑΤΘΑΙΟΝ","chapter":"24","verse":"5","text":"πολλοὶ γὰρ ἐλεύσονται ἐπὶ τῷ ὀνόματί μου λέγοντες, ἐγώ εἰμι ὁ Χριστός, καὶ πολλοὺς πλανήσουσι."},{"book":"ΚΑΤΑ ΜΑΤΘΑΙΟΝ","chapter":"24","verse":"6","text":"μελλήσετε δὲ ἀκούειν πολέμους καὶ ἀκοὰς πολέμων· ὁρᾶτε μὴ θροεῖσθε· δεῖ γὰρ πάντα γενέσθαι, ἀλλ᾽ οὔπω ἐστὶ τὸ τέλος."},{"book":"ΚΑΤΑ ΜΑΤΘΑΙΟΝ","chapter":"24","verse":"7","text":"ἐγερθήσεται γὰρ ἔθνος ἐπὶ ἔθνος καὶ βασιλεία ἐπὶ βασιλείαν, καὶ ἔσονται λιμοὶ καὶ λοιμοὶ καὶ σεισμοὶ κατὰ τόπους·"},{"book":"ΚΑΤΑ ΜΑΤΘΑΙΟΝ","chapter":"24","verse":"8","text":"πάντα δὲ ταῦτα ἀρχὴ ὠδίνων."},{"book":"ΚΑΤΑ ΜΑΤΘΑΙΟΝ","chapter":"24","verse":"9","text":"τότε παραδώσουσιν ὑμᾶς εἰς θλῖψιν καὶ ἀποκτενοῦσιν ὑμᾶς, καὶ ἔσεσθε μισούμενοι ὑπὸ πάντων τῶν ἐθνῶν διὰ τὸ ὄνομά μου."},{"book":"ΚΑΤΑ ΜΑΤΘΑΙΟΝ","chapter":"24","verse":"10","text":"καὶ τότε σκανδαλισθήσονται πολλοὶ καὶ ἀλλήλους παραδώσουσι καὶ μισήσουσιν ἀλλήλους."},{"book":"ΚΑΤΑ ΜΑΤΘΑΙΟΝ","chapter":"24","verse":"11","text":"καὶ πολλοὶ ψευδοπροφῆται ἐγερθήσονται καὶ πλανήσουσι πολλούς,"},{"book":"ΚΑΤΑ ΜΑΤΘΑΙΟΝ","chapter":"24","verse":"12","text":"καὶ διὰ τὸ πληθυνθῆναι τὴν ἀνομίαν ψυγήσεται ἡ ἀγάπη τῶν πολλῶν."},{"book":"ΚΑΤΑ ΜΑΤΘΑΙΟΝ","chapter":"24","verse":"13","text":"ὁ δὲ ὑπομείνας εἰς τέλος, οὗτος σωθήσεται."},{"book":"ΚΑΤΑ ΜΑΤΘΑΙΟΝ","chapter":"24","verse":"14","text":"καὶ κηρυχθήσεται τοῦτο τὸ εὐαγγέλιον τῆς βασιλείας ἐν ὅλῃ τῇ οἰκουμένῃ εἰς μαρτύριον πᾶσι τοῖς ἔθνεσι, καὶ τότε ἥξει τὸ τέλος."},{"book":"ΚΑΤΑ ΜΑΤΘΑΙΟΝ","chapter":"24","verse":"15","text":"Ὅταν οὖν ἴδητε τὸ βδέλυγμα τῆς ἐρημώσεως τὸ ῥηθὲν διὰ Δανιὴλ τοῦ προφήτου ἑστὼς ἐν τόπῳ ἁγίῳ — ὁ ἀναγινώσκων νοείτω —"},{"book":"ΚΑΤΑ ΜΑΤΘΑΙΟΝ","chapter":"24","verse":"16","text":"τότε οἱ ἐν τῇ Ἰουδαίᾳ φευγέτωσαν ἐπὶ τὰ ὄρη,"},{"book":"ΚΑΤΑ ΜΑΤΘΑΙΟΝ","chapter":"24","verse":"17","text":"ὁ ἐπὶ τοῦ δώματος μὴ καταβαινέτω ἆραι τὰ ἐκ τῆς οἰκίας αὐτοῦ,"},{"book":"ΚΑΤΑ ΜΑΤΘΑΙΟΝ","chapter":"24","verse":"18","text":"καὶ ὁ ἐν τῷ ἀγρῷ μὴ ἐπιστρεψάτω ὀπίσω ἆραι τὰ ἱμάτια αὐτοῦ."},{"book":"ΚΑΤΑ ΜΑΤΘΑΙΟΝ","chapter":"24","verse":"19","text":"οὐαὶ δὲ ταῖς ἐν γαστρὶ ἐχούσαις καὶ ταῖς θηλαζούσαις ἐν ἐκείναις ταῖς ἡμέραις."},{"book":"ΚΑΤΑ ΜΑΤΘΑΙΟΝ","chapter":"24","verse":"20","text":"προσεύχεσθε δὲ ἵνα μὴ γένηται ἡ φυγὴ ὑμῶν χειμῶνος μηδὲ σαββάτῳ."},{"book":"ΚΑΤΑ ΜΑΤΘΑΙΟΝ","chapter":"24","verse":"21","text":"ἔσται γὰρ τότε θλῖψις μεγάλη, οἵα οὐ γέγονεν ἀπ᾽ ἀρχῆς κόσμου ἕως τοῦ νῦν οὐδ᾽ οὐ μὴ γένηται."},{"book":"ΚΑΤΑ ΜΑΤΘΑΙΟΝ","chapter":"24","verse":"22","text":"καὶ εἰ μὴ ἐκολοβώθησαν αἱ ἡμέραι ἐκεῖναι, οὐκ ἂν ἐσώθη πᾶσα σάρξ· διὰ δὲ τοὺς ἐκλεκτοὺς κολοβωθήσονται αἱ ἡμέραι ἐκεῖναι."},{"book":"ΚΑΤΑ ΜΑΤΘΑΙΟΝ","chapter":"24","verse":"23","text":"τότε ἐάν τις ὑμῖν εἴπῃ, ἰδοὺ ὧδε ὁ Χριστὸς ἢ ὧδε, μὴ πιστεύσητε·"},{"book":"ΚΑΤΑ ΜΑΤΘΑΙΟΝ","chapter":"24","verse":"24","text":"ἐγερθήσονται γὰρ ψευδόχριστοι καὶ ψευδοπροφῆται καὶ δώσουσι σημεῖα μεγάλα καὶ τέρατα, ὥστε πλανῆσαι, εἰ δυνατόν, καὶ τοὺς ἐκλεκτούς."},{"book":"ΚΑΤΑ ΜΑΤΘΑΙΟΝ","chapter":"24","verse":"25","text":"ἰδοὺ προείρηκα ὑμῖν."},{"book":"ΚΑΤΑ ΜΑΤΘΑΙΟΝ","chapter":"24","verse":"26","text":"ἐὰν οὖν εἴπωσιν ὑμῖν, ἰδοὺ ἐν τῇ ἐρήμῳ ἐστί, μὴ ἐξέλθητε, ἰδοὺ ἐν τοῖς ταμείοις, μὴ πιστεύσητε·"},{"book":"ΚΑΤΑ ΜΑΤΘΑΙΟΝ","chapter":"24","verse":"27","text":"ὥσπερ γὰρ ἡ ἀστραπὴ ἐξέρχεται ἀπὸ ἀνατολῶν καὶ φαίνεται ἕως δυσμῶν, οὕτως ἔσται καὶ ἡ παρουσία τοῦ υἱοῦ τοῦ ἀνθρώπου·"},{"book":"ΚΑΤΑ ΜΑΤΘΑΙΟΝ","chapter":"24","verse":"28","text":"ὅπου γὰρ ἐὰν ᾖ τὸ πτῶμα, ἐκεῖ συναχθήσονται οἱ ἀετοί."},{"book":"ΚΑΤΑ ΜΑΤΘΑΙΟΝ","chapter":"24","verse":"29","text":"Εὐθέως δὲ μετὰ τὴν θλῖψιν τῶν ἡμερῶν ἐκείνων ὁ ἥλιος σκοτισθήσεται καὶ ἡ σελήνη οὐ δώσει τὸ φέγγος αὐτῆς, καὶ οἱ ἀστέρες πεσοῦνται ἀπὸ τοῦ οὐρανοῦ, καὶ αἱ δυνάμεις τῶν οὐρανῶν σαλευθήσονται."},{"book":"ΚΑΤΑ ΜΑΤΘΑΙΟΝ","chapter":"24","verse":"30","text":"καὶ τότε φανήσεται τὸ σημεῖον τοῦ υἱοῦ τοῦ ἀνθρώπου ἐν τῷ οὐρανῷ, καὶ τότε κόψονται πᾶσαι αἱ φυλαὶ τῆς γῆς καὶ ὄψονται τὸν υἱὸν τοῦ ἀνθρώπου ἐρχόμενον ἐπὶ τῶν νεφελῶν τοῦ οὐρανοῦ μετὰ δυνάμεως καὶ δόξης πολλῆς."},{"book":"ΚΑΤΑ ΜΑΤΘΑΙΟΝ","chapter":"24","verse":"31","text":"καὶ ἀποστελεῖ τοὺς ἀγγέλους αὐτοῦ μετὰ σάλπιγγος φωνῆς μεγάλης, καὶ ἐπισυνάξουσι τοὺς ἐκλεκτοὺς αὐτοῦ ἐκ τῶν τεσσάρων ἀνέμων ἀπ᾽ ἄκρων οὐρανῶν ἕως ἄκρων αὐτῶν."},{"book":"ΚΑΤΑ ΜΑΤΘΑΙΟΝ","chapter":"24","verse":"32","text":"Ἀπὸ δὲ τῆς συκῆς μάθετε τὴν παραβολήν. ὅταν ἤδη ὁ κλάδος αὐτῆς γένηται ἁπαλὸς καὶ τὰ φύλλα ἐκφύῃ, γινώσκετε ὅτι ἐγγὺς τὸ θέρος·"},{"book":"ΚΑΤΑ ΜΑΤΘΑΙΟΝ","chapter":"24","verse":"33","text":"οὕτω καὶ ὑμεῖς ὅταν ἴδητε ταῦτα πάντα, γινώσκετε ὅτι ἐγγύς ἐστιν ἐπὶ θύραις."},{"book":"ΚΑΤΑ ΜΑΤΘΑΙΟΝ","chapter":"24","verse":"34","text":"ἀμὴν λέγω ὑμῖν, οὐ μὴ παρέλθῃ ἡ γενεὰ αὕτη ἕως ἂν πάντα ταῦτα γένηται."},{"book":"ΚΑΤΑ ΜΑΤΘΑΙΟΝ","chapter":"24","verse":"35","text":"ὁ οὐρανὸς καὶ ἡ γῆ παρελεύσονται, οἱ δὲ λόγοι μου οὐ μὴ παρέλθωσι."},{"book":"ΚΑΤΑ ΜΑΤΘΑΙΟΝ","chapter":"24","verse":"36","text":"Περὶ δὲ τῆς ἡμέρας ἐκείνης καὶ ὥρας οὐδεὶς οἶδεν, οὐδὲ οἱ ἄγγελοι τῶν οὐρανῶν, εἰ μὴ ὁ πατήρ μου μόνος."},{"book":"ΚΑΤΑ ΜΑΤΘΑΙΟΝ","chapter":"24","verse":"37","text":"ὥσπερ δὲ αἱ ἡμέραι τοῦ Νῶε, οὕτως ἔσται καὶ ἡ παρουσία τοῦ υἱοῦ τοῦ ἀνθρώπου."},{"book":"ΚΑΤΑ ΜΑΤΘΑΙΟΝ","chapter":"24","verse":"38","text":"ὥσπερ γὰρ ἦσαν ἐν ταῖς ἡμέραις ταῖς πρὸ τοῦ κατακλυσμοῦ τρώγοντες καὶ πίνοντες, γαμοῦντες καὶ ἐκγαμίζοντες, ἄχρι ἧς ἡμέρας εἰσῆλθε Νῶε εἰς τὴν κιβωτόν,"},{"book":"ΚΑΤΑ ΜΑΤΘΑΙΟΝ","chapter":"24","verse":"39","text":"καὶ οὐκ ἔγνωσαν ἕως ἦλθεν ὁ κατακλυσμὸς καὶ ἦρεν ἅπαντας, οὕτως ἔσται καὶ ἡ παρουσία τοῦ υἱοῦ τοῦ ἀνθρώπου."},{"book":"ΚΑΤΑ ΜΑΤΘΑΙΟΝ","chapter":"24","verse":"40","text":"τότε δύο ἔσονται ἐν τῷ ἀγρῷ, ὁ εἷς παραλαμβάνεται καὶ ὁ εἷς ἀφίεται·"},{"book":"ΚΑΤΑ ΜΑΤΘΑΙΟΝ","chapter":"24","verse":"41","text":"δύο ἀλήθουσαι ἐν τῷ μυλῶνι, μία παραλαμβάνεται καὶ μία ἀφίεται."},{"book":"ΚΑΤΑ ΜΑΤΘΑΙΟΝ","chapter":"24","verse":"42","text":"γρηγορεῖτε οὖν, ὅτι οὐκ οἴδατε ποίᾳ ὥρᾳ ὁ Κύριος ὑμῶν ἔρχεται."},{"book":"ΚΑΤΑ ΜΑΤΘΑΙΟΝ","chapter":"24","verse":"43","text":"Ἐκεῖνο δὲ γινώσκετε ὅτι εἰ ᾔδει ὁ οἰκοδεσπότης ποίᾳ φυλακῇ ὁ κλέπτης ἔρχεται, ἐγρηγόρησεν ἂν καὶ οὐκ ἂν εἴασε διορυγῆναι τὴν οἰκίαν αὐτοῦ."},{"book":"ΚΑΤΑ ΜΑΤΘΑΙΟΝ","chapter":"24","verse":"44","text":"διὰ τοῦτο καὶ ὑμεῖς γίνεσθε ἕτοιμοι, ὅτι ᾗ ὥρᾳ οὐ δοκεῖτε ὁ υἱὸς τοῦ ἀνθρώπου ἔρχεται."},{"book":"ΚΑΤΑ ΜΑΤΘΑΙΟΝ","chapter":"24","verse":"45","text":"Τίς ἄρα ἐστὶν ὁ πιστὸς δοῦλος καὶ φρόνιμος, ὃν κατέστησεν ὁ κύριος αὐτοῦ ἐπὶ τῆς θεραπείας αὐτοῦ τοῦ διδόναι αὐτοῖς τὴν τροφὴν ἐν καιρῷ;"},{"book":"ΚΑΤΑ ΜΑΤΘΑΙΟΝ","chapter":"24","verse":"46","text":"μακάριος ὁ δοῦλος ἐκεῖνος ὃν ἐλθὼν ὁ κύριος αὐτοῦ εὑρήσει ποιοῦντα οὕτως."},{"book":"ΚΑΤΑ ΜΑΤΘΑΙΟΝ","chapter":"24","verse":"47","text":"ἀμὴν λέγω ὑμῖν ὅτι ἐπὶ πᾶσι τοῖς ὑπάρχουσιν αὐτοῦ καταστήσει αὐτόν."},{"book":"ΚΑΤΑ ΜΑΤΘΑΙΟΝ","chapter":"24","verse":"48","text":"ἐὰν δὲ εἴπῃ ὁ κακὸς δοῦλος ἐκεῖνος ἐν τῇ καρδίᾳ αὐτοῦ, χρονίζει ὁ κύριός μου ἐλθεῖν,"},{"book":"ΚΑΤΑ ΜΑΤΘΑΙΟΝ","chapter":"24","verse":"49","text":"καὶ ἄρξηται τύπτειν τοὺς συνδούλους αὐτοῦ, ἐσθίῃ δὲ καὶ πίνῃ μετὰ τῶν μεθυόντων,"},{"book":"ΚΑΤΑ ΜΑΤΘΑΙΟΝ","chapter":"24","verse":"50","text":"ἥξει ὁ κύριος τοῦ δούλου ἐκείνου ἐν ἡμέρᾳ ᾗ οὐ προσδοκᾷ καὶ ἐν ὥρᾳ ᾗ οὐ γινώσκει,"},{"book":"ΚΑΤΑ ΜΑΤΘΑΙΟΝ","chapter":"24","verse":"51","text":"καὶ διχοτομήσει αὐτόν, καὶ τὸ μέρος αὐτοῦ μετὰ τῶν ὑποκριτῶν θήσει· ἐκεῖ ἔσται ὁ κλαυθμὸς καὶ ὁ βρυγμὸς τῶν ὀδόντων."}]}