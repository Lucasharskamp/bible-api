{"data":[{"book":"mārkaḥ","chapter":"14","verse":"1","text":"tadā nistārotsavakiṇvahīnapūpotsavayorārambhasya dinadvaye 'vaśiṣṭe pradhānayājakā adhyāpakāśca kenāpi chalena yīśuṁ dharttāṁ hantuñca mṛgayāñcakrire;"},{"book":"mārkaḥ","chapter":"14","verse":"2","text":"kintu lokānāṁ kalahabhayādūcire, nacotsavakāla ucitametaditi|"},{"book":"mārkaḥ","chapter":"14","verse":"3","text":"anantaraṁ baithaniyāpuुre śimonakuṣṭhino gṛhe yośau bhotkumupaviṣṭe sati kācid yoṣit pāṇḍarapāṣāṇasya sampuṭakena mahārghyottamatailam ānīya sampuṭakaṁ bhaṁktvā tasyottamāṅge tailadhārāṁ pātayāñcakre|"},{"book":"mārkaḥ","chapter":"14","verse":"4","text":"tasmāt kecit svānte kupyantaḥ kathitavaṁntaḥ kutoyaṁ tailāpavyayaḥ?"},{"book":"mārkaḥ","chapter":"14","verse":"5","text":"yadyetat taila vyakreṣyata tarhi mudrāpādaśatatrayādapyadhikaṁ tasya prāptamūlyaṁ daridralokebhyo dātumaśakṣyata, kathāmetāṁ kathayitvā tayā yoṣitā sākaṁ vācāyuhyan|"},{"book":"mārkaḥ","chapter":"14","verse":"6","text":"kintu yīśuruvāca, kuta etasyai kṛcchraṁ dadāsi? mahyamiyaṁ karmmottamaṁ kṛtavatī|"},{"book":"mārkaḥ","chapter":"14","verse":"7","text":"daridrāḥ sarvvadā yuṣmābhiḥ saha tiṣṭhanti, tasmād yūyaṁ yadecchatha tadaiva tānupakarttāṁ śaknutha, kintvahaṁ yubhābhiḥ saha nirantaraṁ na tiṣṭhāmi|"},{"book":"mārkaḥ","chapter":"14","verse":"8","text":"asyā yathāsādhyaṁ tathaivākarodiyaṁ, śmaśānayāpanāt pūrvvaṁ sametya madvapuṣi tailam amarddayat|"},{"book":"mārkaḥ","chapter":"14","verse":"9","text":"ahaṁ yuṣmabhyaṁ yathārthaṁ kathayāmi, jagatāṁ madhye yatra yatra susaṁvādoyaṁ pracārayiṣyate tatra tatra yoṣita etasyāḥ smaraṇārthaṁ tatkṛtakarmmaitat pracārayiṣyate|"},{"book":"mārkaḥ","chapter":"14","verse":"10","text":"tataḥ paraṁ dvādaśānāṁ śiṣyāṇāmeka īṣkariyotīyayihūdākhyo yīśuṁ parakareṣu samarpayituṁ pradhānayājakānāṁ samīpamiyāya|"},{"book":"mārkaḥ","chapter":"14","verse":"11","text":"te tasya vākyaṁ samākarṇya santuṣṭāḥ santastasmai mudrā dātuṁ pratyajānata; tasmāt sa taṁ teṣāṁ kareṣu samarpaṇāyopāyaṁ mṛgayāmāsa|"},{"book":"mārkaḥ","chapter":"14","verse":"12","text":"anantaraṁ kiṇvaśūnyapūpotsavasya prathame'hani nistārotmavārthaṁ meṣamāraṇāsamaye śiṣyāstaṁ papracchaḥ kutra gatvā vayaṁ nistārotsavasya bhojyamāsādayiṣyāmaḥ? kimicchati bhavān?"},{"book":"mārkaḥ","chapter":"14","verse":"13","text":"tadānīṁ sa teṣāṁ dvayaṁ prerayan babhāṣe yuvayoḥ puramadhyaṁ gatayoḥ sato ryo janaḥ sajalakumbhaṁ vahan yuvāṁ sākṣāt kariṣyati tasyaiva paścād yātaṁ;"},{"book":"mārkaḥ","chapter":"14","verse":"14","text":"sa yat sadanaṁ pravekṣyati tadbhavanapatiṁ vadataṁ, gururāha yatra saśiṣyohaṁ nistārotsavīyaṁ bhojanaṁ kariṣyāmi, sā bhojanaśālā kutrāsti?"},{"book":"mārkaḥ","chapter":"14","verse":"15","text":"tataḥ sa pariṣkṛtāṁ susajjitāṁ bṛhatīcañca yāṁ śālāṁ darśayiṣyati tasyāmasmadarthaṁ bhojyadravyāṇyāsādayataṁ|"},{"book":"mārkaḥ","chapter":"14","verse":"16","text":"tataḥ śiṣyau prasthāya puraṁ praviśya sa yathoktavān tathaiva prāpya nistārotsavasya bhojyadravyāṇi samāsādayetām|"},{"book":"mārkaḥ","chapter":"14","verse":"17","text":"anantaraṁ yīśuḥ sāyaṁkāle dvādaśabhiḥ śiṣyaiḥ sārddhaṁ jagāma;"},{"book":"mārkaḥ","chapter":"14","verse":"18","text":"sarvveṣu bhojanāya propaviṣṭeṣu sa tānuditavān yuṣmānahaṁ yathārthaṁ vyāharāmi, atra yuṣmākameko jano yo mayā saha bhuṁkte māṁ parakereṣu samarpayiṣyate|"},{"book":"mārkaḥ","chapter":"14","verse":"19","text":"tadānīṁ te duḥkhitāḥ santa ekaikaśastaṁ praṣṭumārabdhavantaḥ sa kimahaṁ? paścād anya ekobhidadhe sa kimahaṁ?"},{"book":"mārkaḥ","chapter":"14","verse":"20","text":"tataḥ sa pratyavadad eteṣāṁ dvādaśānāṁ yo jano mayā samaṁ bhojanāpātre pāṇiṁ majjayiṣyati sa eva|"},{"book":"mārkaḥ","chapter":"14","verse":"21","text":"manujatanayamadhi yādṛśaṁ likhitamāste tadanurūpā gatistasya bhaviṣyati, kintu yo jano mānavasutaṁ samarpayiṣyate hanta tasya janmābhāve sati bhadramabhaviṣyat|"},{"book":"mārkaḥ","chapter":"14","verse":"22","text":"aparañca teṣāṁ bhojanasamaye yīśuḥ pūpaṁ gṛhītveśvaraguṇān anukīrtya bhaṅktvā tebhyo dattvā babhāṣe, etad gṛhītvā bhuñjīdhvam etanmama vigraharūpaṁ|"},{"book":"mārkaḥ","chapter":"14","verse":"23","text":"anantaraṁ sa kaṁsaṁ gṛhītveśvarasya guṇān kīrttayitvā tebhyo dadau, tataste sarvve papuḥ|"},{"book":"mārkaḥ","chapter":"14","verse":"24","text":"aparaṁ sa tānavādīd bahūnāṁ nimittaṁ pātitaṁ mama navīnaniyamarūpaṁ śoṇitametat|"},{"book":"mārkaḥ","chapter":"14","verse":"25","text":"yuṣmānahaṁ yathārthaṁ vadāmi, īśvarasya rājye yāvat sadyojātaṁ drākṣārasaṁ na pāsyāmi,tāvadahaṁ drākṣāphalarasaṁ puna rna pāsyāmi|"},{"book":"mārkaḥ","chapter":"14","verse":"26","text":"tadanantaraṁ te gītamekaṁ saṁgīya bahi rjaitunaṁ śikhariṇaṁ yayuḥ"},{"book":"mārkaḥ","chapter":"14","verse":"27","text":"atha yīśustānuvāca niśāyāmasyāṁ mayi yuṣmākaṁ sarvveṣāṁ pratyūho bhaviṣyati yato likhitamāste yathā, meṣāṇāṁ rakṣakañcāhaṁ prahariṣyāmi vai tataḥ| meṣāṇāṁ nivaho nūnaṁ pravikīrṇo bhaviṣyati|"},{"book":"mārkaḥ","chapter":"14","verse":"28","text":"kantu madutthāne jāte yuṣmākamagre'haṁ gālīlaṁ vrajiṣyāmi|"},{"book":"mārkaḥ","chapter":"14","verse":"29","text":"tadā pitaraḥ pratibabhāṣe, yadyapi sarvveṣāṁ pratyūho bhavati tathāpi mama naiva bhaviṣyati|"},{"book":"mārkaḥ","chapter":"14","verse":"30","text":"tato yīśuruktāvān ahaṁ tubhyaṁ tathyaṁ kathayāmi, kṣaṇādāyāmadya kukkuṭasya dvitīyavāraravaṇāt pūrvvaṁ tvaṁ vāratrayaṁ māmapahnoṣyase|"},{"book":"mārkaḥ","chapter":"14","verse":"31","text":"kintu sa gāḍhaṁ vyāharad yadyapi tvayā sārddhaṁ mama prāṇo yāti tathāpi kathamapi tvāṁ nāpahnoṣye; sarvve'pītare tathaiva babhāṣire|"},{"book":"mārkaḥ","chapter":"14","verse":"32","text":"aparañca teṣu getśimānīnāmakaṁ sthāna gateṣu sa śiṣyān jagāda, yāvadahaṁ prārthaye tāvadatra sthāne yūyaṁ samupaviśata|"},{"book":"mārkaḥ","chapter":"14","verse":"33","text":"atha sa pitaraṁ yākūbaṁ yohanañca gṛhītvā vavrāja; atyantaṁ trāsito vyākulitaśca tebhyaḥ kathayāmāsa,"},{"book":"mārkaḥ","chapter":"14","verse":"34","text":"nidhanakālavat prāṇo me'tīva daḥkhameti, yūyaṁ jāgratotra sthāne tiṣṭhata|"},{"book":"mārkaḥ","chapter":"14","verse":"35","text":"tataḥ sa kiñciddūraṁ gatvā bhūmāvadhomukhaḥ patitvā prārthitavānetat, yadi bhavituṁ śakyaṁ tarhi duḥkhasamayoyaṁ matto dūrībhavatu|"},{"book":"mārkaḥ","chapter":"14","verse":"36","text":"aparamuditavān he pita rhe pitaḥ sarvveṁ tvayā sādhyaṁ, tato hetorimaṁ kaṁsaṁ matto dūrīkuru, kintu tan mamecchāto na tavecchāto bhavatu|"},{"book":"mārkaḥ","chapter":"14","verse":"37","text":"tataḥ paraṁ sa etya tān nidritān nirīkṣya pitaraṁ provāca, śimon tvaṁ kiṁ nidrāsi? ghaṭikāmekām api jāgarituṁ na śaknoṣi?"},{"book":"mārkaḥ","chapter":"14","verse":"38","text":"parīkṣāyāṁ yathā na patatha tadarthaṁ sacetanāḥ santaḥ prārthayadhvaṁ; mana udyuktamiti satyaṁ kintu vapuraśaktikaṁ|"},{"book":"mārkaḥ","chapter":"14","verse":"39","text":"atha sa punarvrajitvā pūrvvavat prārthayāñcakre|"},{"book":"mārkaḥ","chapter":"14","verse":"40","text":"parāvṛtyāgatya punarapi tān nidritān dadarśa tadā teṣāṁ locanāni nidrayā pūrṇāni, tasmāttasmai kā kathā kathayitavyā ta etad boddhuṁ na śekuḥ|"},{"book":"mārkaḥ","chapter":"14","verse":"41","text":"tataḥparaṁ tṛtīyavāraṁ āgatya tebhyo 'kathayad idānīmapi śayitvā viśrāmyatha? yatheṣṭaṁ jātaṁ, samayaścopasthitaḥ paśyata mānavatanayaḥ pāpilokānāṁ pāṇiṣu samarpyate|"},{"book":"mārkaḥ","chapter":"14","verse":"42","text":"uttiṣṭhata, vayaṁ vrajāmo yo jano māṁ parapāṇiṣu samarpayiṣyate paśyata sa samīpamāyātaḥ|"},{"book":"mārkaḥ","chapter":"14","verse":"43","text":"imāṁ kathāṁ kathayati sa, etarhidvādaśānāmeko yihūdā nāmā śiṣyaḥ pradhānayājakānām upādhyāyānāṁ prācīnalokānāñca sannidheḥ khaṅgalaguḍadhāriṇo bahulokān gṛhītvā tasya samīpa upasthitavān|"},{"book":"mārkaḥ","chapter":"14","verse":"44","text":"aparañcāsau parapāṇiṣu samarpayitā pūrvvamiti saṅketaṁ kṛtavān yamahaṁ cumbiṣyāmi sa evāsau tameva dhṛtvā sāvadhānaṁ nayata|"},{"book":"mārkaḥ","chapter":"14","verse":"45","text":"ato hetoḥ sa āgatyaiva yośoḥ savidhaṁ gatvā he guro he guro, ityuktvā taṁ cucumba|"},{"book":"mārkaḥ","chapter":"14","verse":"46","text":"tadā te tadupari pāṇīnarpayitvā taṁ dadhnuḥ|"},{"book":"mārkaḥ","chapter":"14","verse":"47","text":"tatastasya pārśvasthānāṁ lokānāmekaḥ khaṅgaṁ niṣkoṣayan mahāyājakasya dāsamekaṁ prahṛtya tasya karṇaṁ ciccheda|"},{"book":"mārkaḥ","chapter":"14","verse":"48","text":"paścād yīśustān vyājahāra khaṅgān laguḍāṁśca gṛhītvā māṁ kiṁ cauraṁ dharttāṁ samāyātāḥ?"},{"book":"mārkaḥ","chapter":"14","verse":"49","text":"madhyemandiraṁ samupadiśan pratyahaṁ yuṣmābhiḥ saha sthitavānatahaṁ, tasmin kāle yūyaṁ māṁ nādīdharata, kintvanena śāstrīyaṁ vacanaṁ sedhanīyaṁ|"},{"book":"mārkaḥ","chapter":"14","verse":"50","text":"tadā sarvve śiṣyāstaṁ parityajya palāyāñcakrire|"},{"book":"mārkaḥ","chapter":"14","verse":"51","text":"athaiko yuvā mānavo nagnakāye vastramekaṁ nidhāya tasya paścād vrajan yuvalokai rdhṛto"},{"book":"mārkaḥ","chapter":"14","verse":"52","text":"vastraṁ vihāya nagnaḥ palāyāñcakre|"},{"book":"mārkaḥ","chapter":"14","verse":"53","text":"aparañca yasmin sthāne pradhānayājakā upādhyāyāḥ prācīnalokāśca mahāyājakena saha sadasi sthitāstasmin sthāne mahāyājakasya samīpaṁ yīśuṁ ninyuḥ|"},{"book":"mārkaḥ","chapter":"14","verse":"54","text":"pitaro dūre tatpaścād itvā mahāyājakasyāṭṭālikāṁ praviśya kiṅkaraiḥ sahopaviśya vahnitāpaṁ jagrāha|"},{"book":"mārkaḥ","chapter":"14","verse":"55","text":"tadānīṁ pradhānayājakā mantriṇaśca yīśuṁ ghātayituṁ tatprātikūlyena sākṣiṇo mṛgayāñcakrire, kintu na prāptāḥ|"},{"book":"mārkaḥ","chapter":"14","verse":"56","text":"anekaistadviruddhaṁ mṛṣāsākṣye dattepi teṣāṁ vākyāni na samagacchanta|"},{"book":"mārkaḥ","chapter":"14","verse":"57","text":"sarvvaśeṣe kiyanta utthāya tasya prātikūlyena mṛṣāsākṣyaṁ dattvā kathayāmāsuḥ,"},{"book":"mārkaḥ","chapter":"14","verse":"58","text":"idaṁ karakṛtamandiraṁ vināśya dinatrayamadhye punaraparam akarakṛtaṁ mandiraṁ nirmmāsyāmi, iti vākyam asya mukhāt śrutamasmābhiriti|"},{"book":"mārkaḥ","chapter":"14","verse":"59","text":"kintu tatrāpi teṣāṁ sākṣyakathā na saṅgātāḥ|"},{"book":"mārkaḥ","chapter":"14","verse":"60","text":"atha mahāyājako madhyesabham utthāya yīśuṁ vyājahāra, ete janāstvayi yat sākṣyamaduḥ tvametasya kimapyuttaraṁ kiṁ na dāsyasi?"},{"book":"mārkaḥ","chapter":"14","verse":"61","text":"kintu sa kimapyuttaraṁ na datvā maunībhūya tasyau; tato mahāyājakaḥ punarapi taṁ pṛṣṭāvān tvaṁ saccidānandasya tanayo 'bhiṣiktastratā?"},{"book":"mārkaḥ","chapter":"14","verse":"62","text":"tadā yīśustaṁ provāca bhavāmyaham yūyañca sarvvaśaktimato dakṣīṇapārśve samupaviśantaṁ megha māruhya samāyāntañca manuṣyaputraṁ sandrakṣyatha|"},{"book":"mārkaḥ","chapter":"14","verse":"63","text":"tadā mahāyājakaḥ svaṁ vamanaṁ chitvā vyāvaharat"},{"book":"mārkaḥ","chapter":"14","verse":"64","text":"kimasmākaṁ sākṣibhiḥ prayojanam? īśvaranindāvākyaṁ yuṣmābhiraśrāvi kiṁ vicārayatha? tadānīṁ sarvve jagadurayaṁ nidhanadaṇḍamarhati|"},{"book":"mārkaḥ","chapter":"14","verse":"65","text":"tataḥ kaścit kaścit tadvapuṣi niṣṭhīvaṁ nicikṣepa tathā tanmukhamācchādya capeṭena hatvā gaditavān gaṇayitvā vada, anucarāśca capeṭaistamājaghnuḥ"},{"book":"mārkaḥ","chapter":"14","verse":"66","text":"tataḥ paraṁ pitare'ṭṭālikādhaḥkoṣṭhe tiṣṭhati mahāyājakasyaikā dāsī sametya"},{"book":"mārkaḥ","chapter":"14","verse":"67","text":"taṁ vihnitāpaṁ gṛhlantaṁ vilokya taṁ sunirīkṣya babhāṣe tvamapi nāsaratīyayīśoḥ saṅginām eko jana āsīḥ|"},{"book":"mārkaḥ","chapter":"14","verse":"68","text":"kintu sopahnutya jagāda tamahaṁ na vadmi tvaṁ yat kathayami tadapyahaṁ na buddhye| tadānīṁ pitare catvaraṁ gatavati kuेkkuṭo rurāva|"},{"book":"mārkaḥ","chapter":"14","verse":"69","text":"athānyā dāsī pitaraṁ dṛṣṭvā samīpasthān janān jagāda ayaṁ teṣāmeko janaḥ|"},{"book":"mārkaḥ","chapter":"14","verse":"70","text":"tataḥ sa dvitīyavāram apahnutavān paścāt tatrasthā lokāḥ pitaraṁ procustvamavaśyaṁ teṣāmeko janaḥ yatastvaṁ gālīlīyo nara iti tavoccāraṇaṁ prakāśayati|"},{"book":"mārkaḥ","chapter":"14","verse":"71","text":"tadā sa śapathābhiśāpau kṛtvā provāca yūyaṁ kathāṁ kathayatha taṁ naraṁ na jāne'haṁ|"},{"book":"mārkaḥ","chapter":"14","verse":"72","text":"tadānīṁ dvitīyavāraṁ kukkuṭo 'rāvīt| kukkuṭasya dvitīyaravāt pūrvvaṁ tvaṁ māṁ vāratrayam apahnoṣyasi, iti yadvākyaṁ yīśunā samuditaṁ tat tadā saṁsmṛtya pitaro roditum ārabhata|"}]}