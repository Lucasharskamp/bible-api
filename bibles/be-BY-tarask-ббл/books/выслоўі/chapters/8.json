{"data":[{"book":"ВЫСЛОЎІ","chapter":"8","verse":"1","text":"Ці мудрасьць не заклікае? і ці розум ня ўзносіць свой голас?"},{"book":"ВЫСЛОЎІ","chapter":"8","verse":"2","text":"Яна стаіць на ўзвышаных месцах, пры дарозе, на ростанях;"},{"book":"ВЫСЛОЎІ","chapter":"8","verse":"3","text":"яна кліча каля гарадское брамы, дзе ўваходзяць у дзьверы:"},{"book":"ВЫСЛОЎІ","chapter":"8","verse":"4","text":"«Да вас, людзі, даклікаюся я, і да сыноў чалавечых мой голас!"},{"book":"ВЫСЛОЎІ","chapter":"8","verse":"5","text":"Навучэцеся, невукі, добрай разумнасьці, зразумейце вы розум, бязглуздыя."},{"book":"ВЫСЛОЎІ","chapter":"8","verse":"6","text":"Слухайце, бо я буду казаць важнае, і моўленьне вуснаў маіх - праўда;"},{"book":"ВЫСЛОЎІ","chapter":"8","verse":"7","text":"Бо ісьціну вымавіць язык мой, а бязбожнасьць - гідота для вуснаў маіх;"},{"book":"ВЫСЛОЎІ","chapter":"8","verse":"8","text":"усе словы вуснаў маіх слушныя; няма ў іх хітрыны і ашуканства;"},{"book":"ВЫСЛОЎІ","chapter":"8","verse":"9","text":"усе яны простыя разумнаму і справядлівыя тым, хто здабыў веды."},{"book":"ВЫСЛОЎІ","chapter":"8","verse":"10","text":"Прымеце навуку маю, а ня срэбра; лепей веды, чым чыстае золата;"},{"book":"ВЫСЛОЎІ","chapter":"8","verse":"11","text":"бо мудрасьць лепшая за перлы, і ўсё, чаго пажадаеш, не дараўнаецца зь ёю."},{"book":"ВЫСЛОЎІ","chapter":"8","verse":"12","text":"Я, мудрасьць, жыву з розумам, і шукаю спазнаньня ў разважлівага."},{"book":"ВЫСЛОЎІ","chapter":"8","verse":"13","text":"Страх Гасподні - ненавідзець зло; гонар і пыху і ліхія шляхі і падступныя вусны я ненавіджу."},{"book":"ВЫСЛОЎІ","chapter":"8","verse":"14","text":"У мяне рада і праўда: я розум, у мяне сіла."},{"book":"ВЫСЛОЎІ","chapter":"8","verse":"15","text":"Мною цары валадараць, і праўнікі ўзаконьваюць праўду."},{"book":"ВЫСЛОЎІ","chapter":"8","verse":"16","text":"Мною кіруюць уладыкі і вяльможы, і ўсе судзьдзі праведныя."},{"book":"ВЫСЛОЎІ","chapter":"8","verse":"17","text":"Хто любіць мяне, тых я люблю, і хто шукае мяне, знойдуць мяне;"},{"book":"ВЫСЛОЎІ","chapter":"8","verse":"18","text":"багацьце і слава са мною - скарб нятленны, і праўда;"},{"book":"ВЫСЛОЎІ","chapter":"8","verse":"19","text":"плады мае лепшыя за золата, і золата самага чыстага, і карысьці ад мяне болей, чым ад чыстага срэбра."},{"book":"ВЫСЛОЎІ","chapter":"8","verse":"20","text":"Я хаджу дарогаю праўды, сьцежкамі правасудзьдзя,"},{"book":"ВЫСЛОЎІ","chapter":"8","verse":"21","text":"каб даць тым, хто мяне любіць, спадчыну дабра, і скарбніцы іхнія я напаўняю."},{"book":"ВЫСЛОЎІ","chapter":"8","verse":"22","text":"Гасподзь меў мяне ад пачатку дарогі Сваёй, раней дзеяў Сваіх, спрадвеку:"},{"book":"ВЫСЛОЎІ","chapter":"8","verse":"23","text":"адвеку была я памазаная, ад пачатку, ад правеку зямлі."},{"book":"ВЫСЛОЎІ","chapter":"8","verse":"24","text":"Я нарадзілася, калі ня было яшчэ бездані, калі яшчэ ня было крыніц, багатых вадою."},{"book":"ВЫСЛОЎІ","chapter":"8","verse":"25","text":"Я нарадзілася перш, чым былі пастаўлены горы, раней за пагоркі,"},{"book":"ВЫСЛОЎІ","chapter":"8","verse":"26","text":"калі яшчэ Ён не стварыў ні зямлі, ні палёў, ні пачатковых пылінак сусьвету."},{"book":"ВЫСЛОЎІ","chapter":"8","verse":"27","text":"Ён рыхтаваў нябёсы, я была там. Калі ён крэсьліў скляпеньне над паверхняю бездані,"},{"book":"ВЫСЛОЎІ","chapter":"8","verse":"28","text":"калі сталяваў наверсе аблокі, калі мацаваў крыніцы бездані,"},{"book":"ВЫСЛОЎІ","chapter":"8","verse":"29","text":"калі даваў мору статут, каб воды не заступалі межаў яго, калі закладваў асновы зямлі:"},{"book":"ВЫСЛОЎІ","chapter":"8","verse":"30","text":"тады я была пры Ім за майстра, і была кожны дзень радасьцю, весялосьцю была перад абліччам Ягоным заўсёды,"},{"book":"ВЫСЛОЎІ","chapter":"8","verse":"31","text":"радуючыся на зямным коле Яго, і радасьць мая была з сынамі чалавечымі."},{"book":"ВЫСЛОЎІ","chapter":"8","verse":"32","text":"Цяпер, дзеці, паслухайце мяне; і шчасныя тыя, што будуць ахоўваць шляхі мае!"},{"book":"ВЫСЛОЎІ","chapter":"8","verse":"33","text":"Паслухайце настаўленьня, і мудрымі станьце, і не адступайцеся ад яго."},{"book":"ВЫСЛОЎІ","chapter":"8","verse":"34","text":"Шчасны той чалавек, які слухае мяне, чуваючы дзень у дзень каля варотаў маіх і вартуючы дзьверы мае!"},{"book":"ВЫСЛОЎІ","chapter":"8","verse":"35","text":"Бо, хто знайшоў мяне, той знайшоў жыцьцё, і атрымае мілату ад Госпада;"},{"book":"ВЫСЛОЎІ","chapter":"8","verse":"36","text":"а хто грэшыць супроць мяне, учыняе шкоду душы маёй: усе тыя, што ненавідзяць мяне, любяць сьмерць»."}]}