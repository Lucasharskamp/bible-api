{"data":[{"book":"LINJIILA LUUKA","chapter":"4","verse":"1","text":"Iisaa iwi Yurdayniwol no heewi *Ruuhu Seniiɗo on. Ruuhu on nawri mo ka wulaa."},{"book":"LINJIILA LUUKA","chapter":"4","verse":"2","text":"Ko ton Ibuliisa ndarndii mo fodde balɗe cappanɗe nay. O ɲaamaali hay fus e nder ɗen balɗe ɗon fow. Ɓawto ɗun o weelaa."},{"book":"LINJIILA LUUKA","chapter":"4","verse":"3","text":"Onsay Ibuliisa wi'i mo: «Si tawii ko a *Ɓiɗɗo Alla, yamir ndee hayre yo nde wontu ɲaametee.»"},{"book":"LINJIILA LUUKA","chapter":"4","verse":"4","text":"Iisaa jaabii mo, wi'i: «No windii wondema: ‹Neɗɗo hinaa ɲaametee tun wuurirta.› »"},{"book":"LINJIILA LUUKA","chapter":"4","verse":"5","text":"Onsay Ibuliisa naɓi mo ka ɓuri toowude, o holli mo laamateeriiji aduna on fow yeru hinƴaango yiitere."},{"book":"LINJIILA LUUKA","chapter":"4","verse":"6","text":"O wi'i mo: «Mi jonnete laamu e hoore majji ɗi fow wondude e darja majji on, ɓay mi jonnanooma ɗi, awa-le mi okkay ɗi mo mi faalanaa woo."},{"book":"LINJIILA LUUKA","chapter":"4","verse":"7","text":"Si tawii a sujjanii lan, ɗii fow wontante.»"},{"book":"LINJIILA LUUKA","chapter":"4","verse":"8","text":"Iisaa jaabii mo, wi'i: «No windii wondema: ‹Ko Alla Joomiraaɗo maa on sujjantaa, rewaa mo kanko tun.› »"},{"book":"LINJIILA LUUKA","chapter":"4","verse":"9","text":"Ibuliisa nawri mo kadi Yerusalaam, joɗɗinoyi mo ka hoore warɲakere *juulirde mawnde, o wi'i mo: «Si tawii ko a Ɓiɗɗo Alla, hocco ɗon, cikkoɗaa ka leydi,"},{"book":"LINJIILA LUUKA","chapter":"4","verse":"10","text":"ko fii no windii wondema: ‹O yamiray malaa'ikaaɓe makko ɓen fii maa, yo ɓe reene,"},{"book":"LINJIILA LUUKA","chapter":"4","verse":"11","text":"awa kadi ɓe tamborte juuɗe maɓɓe ɗen fii wota koyngal maa ngal feggo e hayre.› »"},{"book":"LINJIILA LUUKA","chapter":"4","verse":"12","text":"Iisaa jaabii mo, wi'i: «No windii wondema: ‹Wota a ndarndo Joomiraaɗo on, on Alla maa.› »"},{"book":"LINJIILA LUUKA","chapter":"4","verse":"13","text":"Ɓay Ibuliisa lannii mo ndarndaade e ɗii ɗoo fow, o pottitii mo haa o eɓɓa feere goo."},{"book":"LINJIILA LUUKA","chapter":"4","verse":"14","text":"Iisaa yiltodi e bawgal Ruuhu Allaahu on ka diiwal Jaliilu. Fii makko andii e nokkeeli heeduɗi ɗon ɗin fow."},{"book":"LINJIILA LUUKA","chapter":"4","verse":"15","text":"O jannayno ka juulirɗe maɓɓe. Yimɓe ɓen fow manti mo."},{"book":"LINJIILA LUUKA","chapter":"4","verse":"16","text":"O yahi Naasirata ka o ne'aa ɗon. E *ɲalaande fowteteende nden, ɗun ko asewe, o naati ka juulirde wano o woowiri non. O immii fii jangugol."},{"book":"LINJIILA LUUKA","chapter":"4","verse":"17","text":"O jonnaa deftere annabi Isaaya nden, o udditi nde, o hawrondiri e cortewol ka ɗunɗoo windii:"},{"book":"LINJIILA LUUKA","chapter":"4","verse":"18","text":"«Ruuhu Joomiraaɗo on no e hoore an,"},{"book":"LINJIILA LUUKA","chapter":"4","verse":"19","text":"e fii humpitugol on ndee hitaande nde Joomiraaɗo on waɗi moƴƴere mun nden e mun.»"},{"book":"LINJIILA LUUKA","chapter":"4","verse":"20","text":"Ontuma o ɲobbi deftere nden, o jonni nde wallitotooɗo on, o jottii. Tawi yimɓe ɓen fow ka nder juulirde no punnii mo."},{"book":"LINJIILA LUUKA","chapter":"4","verse":"21","text":"Onsay o wi'i ɓe: «Oo daaluyee mo nanirɗon noppi mon ɗin laatike hande.»"},{"book":"LINJIILA LUUKA","chapter":"4","verse":"22","text":"Fow seeditanii mo, ŋalɗidi e ɗin konguɗi makko moƴƴi ɗi o yewtaynoo, hiɓe wi'a: «Wonaa ɓiɗɗo Yuusufu on nii?»"},{"book":"LINJIILA LUUKA","chapter":"4","verse":"23","text":"Iisaa wi'i ɓe: «Miɗo andi on wowlanay lan ngol tindol ɗoo: Ɲawndoowo, ɲawndu hoore maa tigi. Kala ko men nani waɗii Kafernahuum, waɗu ɗun kadi ka leydi maa ɗoo.»"},{"book":"LINJIILA LUUKA","chapter":"4","verse":"24","text":"O wi'i ɓe kadi: «Mi wowlanay on haqiiqa, annabaajo hay e gooto teddinaaka ka leydi mun."},{"book":"LINJIILA LUUKA","chapter":"4","verse":"25","text":"E hino goonga ko mi woni on wowlande: E fewndo jamaanu Iiliiya, hari keynguuɓe buy no woodi e nder leydi Isra'iila. Ko fewndo onsay wonnoo duuɓi tati e lebbi jeegoo kammu ngun no uddii ndiyan ɗan toɓɓaali, heege tiiɗunge waɗi e leydi ndin fow,"},{"book":"LINJIILA LUUKA","chapter":"4","verse":"26","text":"kono hari Iiliiya nulaaka e hay gooto e ɓen keynguuɓe, si hinaa e debbo keynguujo mo Sarfati, ɗun ko e nder leydi Siduuna."},{"book":"LINJIILA LUUKA","chapter":"4","verse":"27","text":"Tawi kadi e fewndo jamaanu annabi Iliyaasa, ɓe ɗamajan buy no leydi Isra'iila, kono hari hay gooto e maɓɓe sellinaaka, si hinaa oo Siriyankeejo wi'eteeɗo Na'amaana.»"},{"book":"LINJIILA LUUKA","chapter":"4","verse":"28","text":"Ɓay ɓe nanii ɗii konguɗi makko, wonnooɓe ka nder juulirde ɓen fow tikki."},{"book":"LINJIILA LUUKA","chapter":"4","verse":"29","text":"Ɓe immii, ɓe duɲiri mo ka ɓaawo saare, ɓe naɓi mo haa ka fello ngon ƴellitii ɗon fii bugagol mo ley. Tawi nden saare ko e falo ngon fello darnaa."},{"book":"LINJIILA LUUKA","chapter":"4","verse":"30","text":"Kono o ukkitii hakkunde maɓɓe, o feƴƴi, o yahi."},{"book":"LINJIILA LUUKA","chapter":"4","verse":"31","text":"Iisaa yahi Kafernahuum, nden saare ko jeyaande e diiwal Jaliilu, himo janna e ɲalaande fowteteende nden, ɗun ko aseweere nden."},{"book":"LINJIILA LUUKA","chapter":"4","verse":"32","text":"Ko o jannaynoo kon ŋalɗini jamaa on, sabu himo wowliraynoo bawgal."},{"book":"LINJIILA LUUKA","chapter":"4","verse":"33","text":"Tawi no ka nder juulirde ton neɗɗo mo jinnawii bonngii nangi, on sonki, wi'i:"},{"book":"LINJIILA LUUKA","chapter":"4","verse":"34","text":"«Hey, ko honɗun faalanaɗaa men, an Iisaa oo jeyaaɗo Naasirata? Hara ko mulugol men aranɗaa? Min miɗo andi ko hombo wonu-maa, ko a *Seniiɗo mo Alla!»"},{"book":"LINJIILA LUUKA","chapter":"4","verse":"35","text":"Onsay Iisaa yamiri ngii, wi'i: «Fanku, yaltaa e oo neɗɗo!» Jinnawii ngin liɓi mo hakkunde maɓɓe, ngii yalti e makko, ngii barminaali mo."},{"book":"LINJIILA LUUKA","chapter":"4","verse":"36","text":"Fow ŋalɗi, no wi'indira: «E ko honɗun woni ngol kongol? Oo no yamira jinnaaji bonɗi ɗin e hoore doole e bawgal, ɗi yalta!»"},{"book":"LINJIILA LUUKA","chapter":"4","verse":"37","text":"Kibaaru fii makko lolli e nokkeeli heeduɗi ɗon ɗin fow."},{"book":"LINJIILA LUUKA","chapter":"4","verse":"38","text":"Ɓay o iwii ka juulirde, o yahi ka galle Sim'uunu. Tawi esiraawo Sim'uunu suddiiɗo on no nawni nawnaare nguli-ɓandu tiiɗuki. Ɓe torii mo kanko Iisaa ballal."},{"book":"LINJIILA LUUKA","chapter":"4","verse":"39","text":"O ugginii e hoore makko, o yamiri nawnaare nden, nde yalti e makko. Ɗon kisan on immii, o woni e kurkanagol ɓe."},{"book":"LINJIILA LUUKA","chapter":"4","verse":"40","text":"Ɓay naange ngen mutii, kala marnooɓe ɲawɗo noone ɲaw fow, ɓe addi ɓe e makko. O *fawi juuɗe makko ɗen e hoore mo kala e maɓɓe, o sellini ɓe."},{"book":"LINJIILA LUUKA","chapter":"4","verse":"41","text":"Tawi kadi jinnaaji no yaltude e buy e maɓɓe, hara hiɗi sonka, wi'a: «Ko an woni Ɓiɗɗo Alla on!» Kono o toŋani ɗi, o salii ɗi wowla, ɓay hari hiɗi andi ko kanko woni *Almasiihu on."},{"book":"LINJIILA LUUKA","chapter":"4","verse":"42","text":"No weetirnoo bimbi, Iisaa yalti yaari e nokkuure wulɗinnde. Jamaaji ɗin woni e ɗaɓɓitugol mo, ɓe ari haa e makko. Ɓe faalaa mo tongude ɗon, hara o accaali ɓe ɗon."},{"book":"LINJIILA LUUKA","chapter":"4","verse":"43","text":"Kono o wi'i ɓe: «Bee mi feɲɲinana ɗeya ca'e kadi Kibaaru Moƴƴo on, ɗun ko kibaaru fii *laamu Alla ngun, sabu ko fii ɗun mi neliraa.»"},{"book":"LINJIILA LUUKA","chapter":"4","verse":"44","text":"Onsay o woni e waajagol ka juulirɗe diiwal Yahuuda."}]}