{"data":[{"book":"Dzieje","chapter":"5","verse":"1","text":"Również inny człowiek, niejaki Ananiasz, wraz z żoną Safirą, sprzedał swoją posiadłość."},{"book":"Dzieje","chapter":"5","verse":"2","text":"Za jej zgodą wziął jednak część pieniędzy dla siebie, a resztę zaniósł apostołom, mówiąc, że to cała kwota."},{"book":"Dzieje","chapter":"5","verse":"3","text":"Piotr powiedział mu na to:"},{"book":"Dzieje","chapter":"5","verse":"4","text":"Czy posiadłość nie należała do ciebie? I czy pieniądze po sprzedaży nie były nadal twoje? Dlaczego więc w swoim sercu postanowiłeś to zrobić? To nie nas okłamałeś, ale Boga."},{"book":"Dzieje","chapter":"5","verse":"5","text":"Gdy tylko Ananiasz usłyszał te słowa, padł martwy na ziemię. Wszystkich obecnych ogarnęło zaś przerażenie."},{"book":"Dzieje","chapter":"5","verse":"6","text":"Młodsi mężczyźni zawinęli ciało Ananiasza, wynieśli je i pogrzebali."},{"book":"Dzieje","chapter":"5","verse":"7","text":"Jakieś trzy godziny później przyszła jego żona, nie wiedząc o tym, co się wydarzyło."},{"book":"Dzieje","chapter":"5","verse":"8","text":"—Powiedz mi, czy za taką sumę sprzedaliście posiadłość?—spytał ją Piotr."},{"book":"Dzieje","chapter":"5","verse":"9","text":"—Dlaczego zmówiliście się—odrzekł Piotr—żeby wystawić na próbę Ducha Pana? Właśnie przed wejściem słychać kroki tych, którzy pochowali twojego męża. Zaraz wyniosą również ciebie."},{"book":"Dzieje","chapter":"5","verse":"10","text":"Safira natychmiast padła martwa u stóp Piotra. Wtedy weszli młodzieńcy i widząc, że umarła, wynieśli ją i pochowali obok męża."},{"book":"Dzieje","chapter":"5","verse":"11","text":"Wówczas przerażenie ogarnęło cały kościół i wszystkich, którzy usłyszeli, co się stało."},{"book":"Dzieje","chapter":"5","verse":"12","text":"Apostołowie, na oczach ludzi, dokonywali wielu niezwykłych cudów. A razem z innymi wierzącymi spotykali się na terenie świątyni, w krużganku Salomona."},{"book":"Dzieje","chapter":"5","verse":"13","text":"Ludzie spoza kościoła nie mieli odwagi się do nich przyłączyć, ale darzyli ich wielkim szacunkiem."},{"book":"Dzieje","chapter":"5","verse":"14","text":"Liczba uczniów wciąż jednak wzrastała, ponieważ wiele nowych mężczyzn i kobiet wyznawało wiarę w Pana."},{"book":"Dzieje","chapter":"5","verse":"15","text":"Na ulice wynoszono chorych. Kładziono ich tam na łóżkach i matach, aby choć cień przechodzącego Piotra mógł paść na któregoś z nich i uleczyć go."},{"book":"Dzieje","chapter":"5","verse":"16","text":"Również z miast położonych wokół Jerozolimy przychodziło mnóstwo ludzi, którzy przyprowadzali chorych i zniewolonych przez demony. I wszyscy doznawali uzdrowienia."},{"book":"Dzieje","chapter":"5","verse":"17","text":"Tymczasem najwyższy kapłan i ludzie z jego otoczenia, którzy należeli do ugrupowania saduceuszy, byli pełni nienawiści do apostołów."},{"book":"Dzieje","chapter":"5","verse":"18","text":"Dlatego ponownie zatrzymali ich i wtrącili do więzienia."},{"book":"Dzieje","chapter":"5","verse":"19","text":"Lecz nocą zjawił się anioł Pana. Otworzył bramy więzienia, wyprowadził apostołów i powiedział:"},{"book":"Dzieje","chapter":"5","verse":"20","text":"—Idźcie do świątyni i przekazujcie ludziom wszystkie te słowa, które prowadzą do życia!"},{"book":"Dzieje","chapter":"5","verse":"21","text":"Okazując posłuszeństwo temu nakazowi, o świcie weszli do świątyni i nauczali. Tymczasem rano najwyższy kapłan, wraz z ludźmi ze swojego otoczenia, zwołał posiedzenie Wysokiej Rady i starszych Izraela. Posłano też straż świątynną do więzienia, aby przyprowadziła apostołów na przesłuchanie."},{"book":"Dzieje","chapter":"5","verse":"22","text":"Gdy jednak członkowie straży dotarli na miejsce, nie znaleźli aresztowanych. Wrócili więc i zameldowali:"},{"book":"Dzieje","chapter":"5","verse":"23","text":"—Brama więzienia była zamknięta i strzeżona przez wartowników. Ale gdy ją otworzyliśmy, nikogo w środku nie było."},{"book":"Dzieje","chapter":"5","verse":"24","text":"Dowódca straży i najwyżsi kapłani, słysząc to, zastanawiali się, co mogło się z nimi stać."},{"book":"Dzieje","chapter":"5","verse":"25","text":"Wtedy nadszedł ktoś z wiadomością:"},{"book":"Dzieje","chapter":"5","verse":"26","text":"Dowódca natychmiast poszedł tam ze strażnikami, aby ich przyprowadzić. Zrobili to jednak bez użycia siły, ponieważ bali się, że tłum obrzuci ich kamieniami."},{"book":"Dzieje","chapter":"5","verse":"27","text":"Gdy apostołowie stanęli przed Radą, najwyższy kapłan zaczął ich przesłuchiwać:"},{"book":"Dzieje","chapter":"5","verse":"28","text":"—Czy nie zakazaliśmy wam nauczać o tym człowieku? Tymczasem wy zaraziliście swoją nauką całą Jerozolimę i chcecie obarczyć nas winą za jego śmierć!"},{"book":"Dzieje","chapter":"5","verse":"29","text":"—Trzeba być bardziej posłusznym Bogu niż ludziom—odparli Piotr i apostołowie."},{"book":"Dzieje","chapter":"5","verse":"30","text":"—Bóg naszych przodków wskrzesił z martwych Jezusa, którego wy zabiliście, wieszając na drewnianym krzyżu."},{"book":"Dzieje","chapter":"5","verse":"31","text":"Co więcej, swoją potężną mocą wywyższył Go i ustanowił Władcą i Zbawicielem, aby Izrael mógł się opamiętać i otrzymać przebaczenie grzechów."},{"book":"Dzieje","chapter":"5","verse":"32","text":"Świadkami tego jesteśmy my oraz Duch Święty, dany przez Boga tym, którzy są Mu posłuszni."},{"book":"Dzieje","chapter":"5","verse":"33","text":"Słysząc to, Rada wpadła we wściekłość i postanowiła ich zabić."},{"book":"Dzieje","chapter":"5","verse":"34","text":"Lecz wtedy wstał niejaki Gamaliel, jeden z jej członków, będący faryzeuszem i bardzo poważanym przywódcą religijnym. Polecił wyprowadzić na chwilę apostołów,"},{"book":"Dzieje","chapter":"5","verse":"35","text":"po czym przemówił:"},{"book":"Dzieje","chapter":"5","verse":"36","text":"Jakiś czas temu bowiem wystąpił przeciw Rzymianom niejaki Teudas, który uważał się za kogoś niezwykłego. Zgromadził wokół siebie około czterystu uczniów, ale gdy go stracono, wszyscy jego zwolennicy rozproszyli się i nic z tego nie wynikło."},{"book":"Dzieje","chapter":"5","verse":"37","text":"Później, w czasie spisu ludności, zbuntował się Judasz Galilejczyk i pociągnął za sobą innych ludzi. On również zginął, a wszyscy jego zwolennicy pouciekali."},{"book":"Dzieje","chapter":"5","verse":"38","text":"Dlatego dobrze wam radzę: uwolnijcie tych ludzi i zostawcie ich w spokoju. Jeśli ich nauka i czyny mają tylko ludzkie źródło, to wkrótce utracą znaczenie."},{"book":"Dzieje","chapter":"5","verse":"39","text":"Ale jeśli to pochodzi od Boga, nie będziecie w stanie ich zwalczyć i może się okazać, że walczycie przeciwko Bogu."},{"book":"Dzieje","chapter":"5","verse":"40","text":"Wezwali więc ponownie apostołów i kazali ich ubiczować. Zabronili im też przemawiać w imieniu Jezusa i wypuścili ich."},{"book":"Dzieje","chapter":"5","verse":"41","text":"Oni zaś wyszli z sali obrad ciesząc się, że Bóg uznał ich za godnych znoszenia cierpień z powodu Jezusa."},{"book":"Dzieje","chapter":"5","verse":"42","text":"I codziennie w świątyni i w domach nie przestawali nauczać i głosić, że Jezus jest Mesjaszem."}]}