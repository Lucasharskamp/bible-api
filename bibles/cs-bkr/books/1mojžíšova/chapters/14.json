{"data":[{"book":"1 Mojžíšova","chapter":"14","verse":"1","text":"Stalo se pak ve dnech těch, že Amrafel král Sinearský, Arioch král Elasarský, Chedorlaomer král Elamitský, a Thádal král Goimský,"},{"book":"1 Mojžíšova","chapter":"14","verse":"2","text":"Vyzdvihli válku proti Bérovi králi Sodomskému, a proti Bersovi králi Gomorskému, a Senábovi králi Adamatskému, a Semeberovi králi Seboimskému, a králi Bélamskému, to jest Ségorskému."},{"book":"1 Mojžíšova","chapter":"14","verse":"3","text":"Všickni tito sjeli se do údolí Siddim, to jest již moře solné."},{"book":"1 Mojžíšova","chapter":"14","verse":"4","text":"Dvanácte let sloužili Chedorlaomerovi, třináctého pak léta zprotivili se."},{"book":"1 Mojžíšova","chapter":"14","verse":"5","text":"Protož léta čtrnáctého přitáhl Chedorlaomer a králové, kteříž byli s ním, a pobili Refaimské v Astarotu Karnaimských, a Zuzimské v Cham, a Eminské na rovinách Kariataimských,"},{"book":"1 Mojžíšova","chapter":"14","verse":"6","text":"A Horejské na hoře jich Seir, až k rovině Fáran, kteráž leží nad pouští."},{"book":"1 Mojžíšova","chapter":"14","verse":"7","text":"A vracejíce se, přitáhli k En Misfat, kteráž již jest Kádes, a pohubili všecku krajinu Amalechitského, také i Amorejského, bydlícího v Hasesontamar."},{"book":"1 Mojžíšova","chapter":"14","verse":"8","text":"Protož vytáhl král Sodomský, a král Gomorský, a král Adamatský, a král Seboimský, a král Bélamský, to jest Ségorský, a sšikovali se proti nim k bitvě v údolí Siddim,"},{"book":"1 Mojžíšova","chapter":"14","verse":"9","text":"Proti Chedorlaomerovi králi Elamitskému, a Thádalovi králi Goimskému, a Amrafelovi králi Sinearskému, i Ariochovi králi Elasarskému, čtyři králové proti pěti."},{"book":"1 Mojžíšova","chapter":"14","verse":"10","text":"(V údolí pak Siddim bylo mnoho studnic klejovatých.) I utíkajíce král Sodomský a Gomorský, padli tam; a kteří pozůstali, utekli na hory."},{"book":"1 Mojžíšova","chapter":"14","verse":"11","text":"A pobravše všecko zboží Sodomských a Gomorských, a všecky potravy jich, odtáhli."},{"book":"1 Mojžíšova","chapter":"14","verse":"12","text":"Vzali také Lota, a zboží jeho, syna bratra Abramova, a odjeli; nebo on bydlil v Sodomě."},{"book":"1 Mojžíšova","chapter":"14","verse":"13","text":"Přišel pak jeden, kterýž byl utekl, a zvěstoval Abramovi Hebrejskému, kterýž tehdáž bydlil v rovinách Mamre Amorejského, bratra Eškolova a bratra Anerova; nebo ti měli smlouvu s Abramem."},{"book":"1 Mojžíšova","chapter":"14","verse":"14","text":"Uslyšev tedy Abram, že by zajat byl bratr jeho, vypravil způsobných k boji a v domě svém zrozených služebníků tři sta a osmnácte, a honil je až k Dan."},{"book":"1 Mojžíšova","chapter":"14","verse":"15","text":"A odděliv se, připadl na ně v noci, on i služebníci jeho, a porazil je; a stihal je až k Chobah, kteréž leží na levo Damašku."},{"book":"1 Mojžíšova","chapter":"14","verse":"16","text":"I odjal zase všecko zboží; také i Lota bratra svého s statkem jeho zase přivedl, ano i ženy a lid."},{"book":"1 Mojžíšova","chapter":"14","verse":"17","text":"Tedy vyšel král Sodomský proti němu, když se navracoval od pobití Chedorlaomera a králů, kteříž byli s ním, k údolí Sáveh, kteréž jest údolí královské."},{"book":"1 Mojžíšova","chapter":"14","verse":"18","text":"Melchisedech také král Sálem, vynesl chléb a víno; a ten byl kněz Boha silného nejvyššího."},{"book":"1 Mojžíšova","chapter":"14","verse":"19","text":"I požehnal mu a řekl: Požehnaný Abram Bohu silnému nejvyššímu, kterýž vládne nebem a zemí;"},{"book":"1 Mojžíšova","chapter":"14","verse":"20","text":"A požehnaný Bůh silný nejvyšší, kterýž dal nepřátely tvé v ruce tvé. I dal mu Abram desátky ze všech věcí."},{"book":"1 Mojžíšova","chapter":"14","verse":"21","text":"Král pak Sodomský řekl Abramovi: Dej mi lid, a zboží vezmi sobě."},{"book":"1 Mojžíšova","chapter":"14","verse":"22","text":"I řekl Abram králi Sodomskému: Pozdvihl jsem ruky své k Hospodinu, Bohu silnému nejvyššímu, kterýž vládne nebem i zemí,"},{"book":"1 Mojžíšova","chapter":"14","verse":"23","text":"Že nevezmu od niti až do řeménka obuvi ze všech věcí, kteréž jsou tvé, abys neřekl: Já jsem obohatil Abrama,"},{"book":"1 Mojžíšova","chapter":"14","verse":"24","text":"Kromě toliko toho, což snědli bojovníci, a dílu mužů, kteříž se mnou šli, totiž Aner, Eškol a Mamre; oni nechať vezmou díl svůj."}]}