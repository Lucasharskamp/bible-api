{"data":[{"book":"1 इतिहास","chapter":"14","verse":"1","text":"सोर देश के राजा हीराम ने देवदार के पेड़ की लकड़ी, राजमिस्त्री और बढ़ई के साथ अपने दूत भेजे. हीराम की इच्छा थी दावीद के लिए एक घर बनवाना."},{"book":"1 इतिहास","chapter":"14","verse":"2","text":"दावीद को यह साफ़ निश्चय हो गया था कि याहवेह ने उन्हें राजा के रूप में प्रतिष्ठित कर दिया है और यह भी कि याहवेह की प्रजा इस्राएल के लिए उसका राज्य बहुत ही गौरवान्वित हो गया है."},{"book":"1 इतिहास","chapter":"14","verse":"3","text":"येरूशलेम आकर बसने पर दावीद और भी उपपत्नियां और पत्नियां ले आए, और उनके और भी संतान पैदा हुईं."},{"book":"1 इतिहास","chapter":"14","verse":"4","text":"येरूशलेम में पैदा उनकी संतान के नाम ये हैं: शम्मुआ, शोबाब, नाथान, शलोमोन,"},{"book":"1 इतिहास","chapter":"14","verse":"5","text":"इबहार, एलिशुआ, एलपेलेत,"},{"book":"1 इतिहास","chapter":"14","verse":"6","text":"नोगाह, नेफ़ेग, याफिया,"},{"book":"1 इतिहास","chapter":"14","verse":"7","text":"एलिषमा, बीएलिआदा और एलिफेलेत."},{"book":"1 इतिहास","chapter":"14","verse":"8","text":"जब फिलिस्तीनियों को यह मालूम हुआ कि सारे इस्राएल के लिए दावीद का राजाभिषेक किया गया है, सभी फिलिस्तीनी दावीद की खोज में निकल पड़े. दावीद को इसका समाचार मिल गया. वह उनसे युद्ध करने निकल पड़े."},{"book":"1 इतिहास","chapter":"14","verse":"9","text":"इस समय फिलिस्तीनी आकर रेफाइम घाटी में फैल गए."},{"book":"1 इतिहास","chapter":"14","verse":"10","text":"दावीद ने परमेश्वर से पूछा, “क्या मैं फिलिस्तीनियों पर हमला करूं? क्या आप उन्हें मेरे अधीन कर देंगे?”"},{"book":"1 इतिहास","chapter":"14","verse":"11","text":"दावीद और उसके सैनिकों ने बाल-पेराज़िम नामक स्थान पर पहुंचे और वहां फिलिस्तीनियों को हरा दिया. वहां दावीद ने यह घोषित किया, “परमेश्वर मेरे शत्रुओं पर कुछ ऐसे टूट पड़े, जैसे बहुत से जल के बांध को तोड़ देते वक्त का बहाव.” इस पर उस स्थान का नाम पड़ गया, बाल-पेराज़िम14:11 बाल-पेराज़िम अर्थात् तोड़नेवाला प्रभु."},{"book":"1 इतिहास","chapter":"14","verse":"12","text":"फिलिस्तीनी अपने देवता वहीं छोड़कर भागे थे. तब दावीद ने आदेश दिया और वे जला दिए गए."},{"book":"1 इतिहास","chapter":"14","verse":"13","text":"एक बार फिर फिलिस्तीनियों ने उस घाटी में छापा मारा."},{"book":"1 इतिहास","chapter":"14","verse":"14","text":"दावीद ने दोबारा परमेश्वर से पूछा और परमेश्वर ने उन्हें उत्तर दिया, “तुम उनका पीछा करते हुए हमला न करना, बल्कि घूमकर उनके पीछे जाओ और मोखा पेड़ों के सामने से उन पर हमला करो."},{"book":"1 इतिहास","chapter":"14","verse":"15","text":"हमला उस समय सही होगा, जब तुम्हें मोखा के पेड़ों के ऊपर से सेना की चहल-कदमी सुनाई देने लगें. तब तुम युद्ध शुरू कर देना, क्योंकि उस समय परमेश्वर तुम्हारे आगे-आगे फिलिस्तीनी सेना को मारते हुए आगे बढ़ रहे होंगे.”"},{"book":"1 इतिहास","chapter":"14","verse":"16","text":"दावीद ने वैसा ही किया, जैसा परमेश्वर ने आदेश दिया था. उन्होंने गिबयोन से लेकर गेज़ेर तक फिलिस्तीनी सेना को मार गिराया."},{"book":"1 इतिहास","chapter":"14","verse":"17","text":"सभी देशों में दावीद की कीर्ति फैलती चली गई. याहवेह ने सभी देशों पर उनका आतंक फैला दिया."}]}