{"data":[{"book":"عَننَبِ عٍسِدِرَ سِ","chapter":"5","verse":"1","text":"نَ تّمُي عَننَبِ شَفَيِ نُن عِدٌ شَ دِ عَننَبِ سَكَرِ نَشَ عِسِرَيِلَ مَرِفِ عَلَ شَ مَسٍنيِ تِ يُوِقِيٍ بّ، نَشٍيٍ نُ نَ يُدَيَ نُن دَرِ سَلَمُ."},{"book":"عَننَبِ عٍسِدِرَ سِ","chapter":"5","verse":"2","text":"نَ دَنفِ شَنبِ، سَلَتِيٍلِ شَ دِ سٌرٌبَبٍلِ نُن يٌسَدَكِ شَ دِ يٍسُوَ، نَشَ فبِلٍن عَلَ شَ هْرْ مْبَنشِ تِ رَ دَرِ سَلَمُ. عَلَ شَ نَمِحْنمّيٍ نَشَ كَقُ عٍ مَ نَ وَلِ كُي."},{"book":"عَننَبِ عٍسِدِرَ سِ","chapter":"5","verse":"3","text":"نَ وَشَتِ، تَتٍنَيِ، نَشَن قِندِ فٌمِنَ رَ سَمَرِ بْشِ مَ، عَ نُن سٍتَرَ بٌسٍنَيِ، نُن عٍ شَ كُنتِفِيٍ نَشَ قَ، عٍ عٍ مَشْرِن، «ندٍ وٌ يَمَرِشِ وٌ شَ يِ بَنشِ نُن يِ تّتّ تِ؟"},{"book":"عَننَبِ عٍسِدِرَ سِ","chapter":"5","verse":"4","text":"ندٍيٍ نَ يِ وَلِ كُي؟ وٌ شَ نَ كَنيِيٍ شِلِيٍ قَلَ مُشُ بّ.»"},{"book":"عَننَبِ عٍسِدِرَ سِ","chapter":"5","verse":"5","text":"كْنْ عَلَ نُ عَ حّنفِ سَشِ يُوِقِ كُنتِفِيٍ شْن مَ. يُوِقِيٍ يَشُييٍ مُ نْ وَلِ عِتِدٍ، بٍينُن عٍ شَ بَتَاشّ سّبّ مَنفّ دَرِيُسِ مَ، عٍ مَن شَ عَ يَابِ سْتْ يِ وَلِ شَ قٍ رَ."},{"book":"عَننَبِ عٍسِدِرَ سِ","chapter":"5","verse":"6","text":"سَمَرِ فٌمِنَ تَتٍنَيِ، سٍتَرَ بٌسٍنَيِ، نُن عٍ شَ كُنتِفِيٍ نَشَ يِ بَتَاشّ سّبّ مَنفّ دَرِيُسِ مَ؛"},{"book":"عَننَبِ عٍسِدِرَ سِ","chapter":"5","verse":"7","text":"«مَنفّ دَرِيُسِ، مُشُ بَرَ عِ شّيبُ."},{"book":"عَننَبِ عٍسِدِرَ سِ","chapter":"5","verse":"8","text":"مَنفّ، مُشُ شَ عِ رَكٌلٌن مُشُ بَرَ سِفَ يُدَيَ بْشِ مَ، عٍ نَ عَلَ شُنفبٍ شَ هْرْ مْبَنشِ تِقٍ دّننَشّ. يُوِقِيٍ نَ عَ تِقٍ فّمّ شُنفبٍيٍ رَ، وُرِيٍ سَشِ عَ كْن نَ. عٍ شَ وَلِ نَ سْونّيَقٍ عَ قَنيِ رَ."},{"book":"عَننَبِ عٍسِدِرَ سِ","chapter":"5","verse":"9","text":"مُشُ بَرَ عٍ شَ قٌرِيٍ مَشْرِن، ‹ندٍ وٌ يَمَرِشِ وٌ شَ يِ سَلِدٍ نُن يِ تّتّ تِ؟›"},{"book":"عَننَبِ عٍسِدِرَ سِ","chapter":"5","verse":"10","text":"مُشُ مَن بَرَ عٍ شَ يَرٍرَتِيٍ شِلِيٍ مَشْرِن، عَلَكٌ مُشُ شَ نٍيٍ قَلَ عِ بّ.»"},{"book":"عَننَبِ عٍسِدِرَ سِ","chapter":"5","verse":"11","text":"«كْنْ عٍ مُشُ يَابِشِ يِ مَسٍنيِ نَن نَ؛ ‹عَلَ شَ كٌنيِيٍ نَن مُشُ رَ، نَشَن كٌورٍ نُن بْشِ دَاشِ. مُشُ وَ مَ عَ شَ هْرْ مْبَنشِ نَن تِقٍ، عِسِرَيِلَ مَنفّ شُنفبٍ ندٍ نُ بَرَ نَشَن سِنفٍ تِ تّمُي شْنكُيٍ."},{"book":"عَننَبِ عٍسِدِرَ سِ","chapter":"5","verse":"12","text":"كْنْ كَبِ مُشُ بٍنبَيٍ عَلَ كٌورٍ دَا مَنفّ رَشْنْ، عَ نَشَ عٍ قِندِ بَبِلْن مَنفّ نٍبُكَدَنسَرِ شَ كٌنيِيٍ رَ. نَ كَلِدِكَ نَشَ يِ سَلِدٍ كَنَ، عَ مَن قَ بٍكَيٍ شَنِن بَبِلْن."},{"book":"عَننَبِ عٍسِدِرَ سِ","chapter":"5","verse":"13","text":"نَ وَشَتِ دَنفِ شَنبِ، سِرُ سِ نَشَ قِندِ بَبِلْن مَنفّ رَ، عَ قَ يَامَرِ قِ عَ شَ مَنفّيَ حّ سِنفٍ رَ، عَلَ شَ هْرْ مْبَنشِ مَن شَ تِ."},{"book":"عَننَبِ عٍسِدِرَ سِ","chapter":"5","verse":"14","text":"مَنفّ سِرُ سِ نَشَ شّيمَ نُن فبٍتِ بَ بَبِلْن سَلِدٍ كُي، بَبِلْن مَنفّ نٍبُكَدَنسَرِ نَشَن تٌنفٌشِ دَرِ سَلَمُ سَلِدٍ كُي، عَ نَ بِرِن سٌ سّسّبَسَرِ يِ رَ، عَ نَشَن تِ يُدَيَ فٌمِنَ رَ."},{"book":"عَننَبِ عٍسِدِرَ سِ","chapter":"5","verse":"15","text":"عَ نَشَ عَ قَلَ عَ بّ، «يِ سٍ بِرِن شَنِن دَرِ سَلَمُ، عٍ شَ رَ سٌ عَلَ شَ هْرْ مْبَنشِ كُي. وٌ شَ عَلَ شَ بَنشِ تِ عَ يِرٍ قٌرِ.»"},{"book":"عَننَبِ عٍسِدِرَ سِ","chapter":"5","verse":"16","text":"سّسّبَسَرِ تٌ قَ دَرِ سَلَمُ، عَ نَشَ عَلَ شَ هْرْ مْبَنشِ كْورِن. سَ كٍلِ نَ لْشْي مَ قَ دْشْ تٌ رَ، مُشُ نَ نَ وَلِ نَن قَرِ، كْنْ عَ مُ حْنشِ سِندٍن.›»"},{"book":"عَننَبِ عٍسِدِرَ سِ","chapter":"5","verse":"17","text":"«مَنفّ، نَ كُي شَ عِ بَرَ تِن عَ رَ، عِ شَ مَنفّ تَرُشُي قٌرِيٍ مَتٌ، عَلَكٌ عِ شَ عَ كٌلٌن شَ مَنفّ سِرُ سِ يَامَرِ قِ نّ عَلَ شَ هْرْ مْبَنشِ شَ تِ دَرِ سَلَمُ. نَ تّمُي، عِ شَ عِ سَفٌ مَسٍن مُشُ بّ نَ قٍ مَ.»"}]}