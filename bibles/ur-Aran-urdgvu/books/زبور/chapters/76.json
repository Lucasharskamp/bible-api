{"data":[{"book":"زبور","chapter":"76","verse":"1","text":"آسف کا زبور۔ موسیقی کے راہنما کے لئے۔ تاردار سازوں کے ساتھ گانا ہے۔"},{"book":"زبور","chapter":"76","verse":"2","text":"اُس نے اپنی ماند سالم76‏:2 سالم: سالم سے مراد یروشلم ہے۔  میں اور اپنا بھٹ کوہِ صیون پر بنا لیا ہے۔"},{"book":"زبور","chapter":"76","verse":"3","text":"وہاں اُس نے جلتے ہوئے تیروں کو توڑ ڈالا اور ڈھال، تلوار اور جنگ کے ہتھیاروں کو چُور چُور کر دیا ہے۔ (سِلاہ)"},{"book":"زبور","chapter":"76","verse":"4","text":"اے اللہ، تُو درخشاں ہے، تُو شکار کے پہاڑوں سے آیا ہوا عظیم الشان سورما ہے۔"},{"book":"زبور","chapter":"76","verse":"5","text":"بہادروں کو لُوٹ لیا گیا ہے، وہ موت کی نیند سو گئے ہیں۔ فوجیوں میں سے ایک بھی ہاتھ نہیں اُٹھا سکتا۔"},{"book":"زبور","chapter":"76","verse":"6","text":"اے یعقوب کے خدا، تیرے ڈانٹنے پر گھوڑے اور رتھ بان بےحس و حرکت ہو گئے ہیں۔"},{"book":"زبور","chapter":"76","verse":"7","text":"تُو ہی مہیب ہے۔ جب تُو جھڑکے تو کون تیرے حضور قائم رہے گا؟"},{"book":"زبور","chapter":"76","verse":"8","text":"تُو نے آسمان سے فیصلے کا اعلان کیا۔ زمین سہم کر چپ ہو گئی"},{"book":"زبور","chapter":"76","verse":"9","text":"جب اللہ عدالت کرنے کے لئے اُٹھا، جب وہ تمام مصیبت زدوں کو نجات دینے کے لئے آیا۔ (سِلاہ)"},{"book":"زبور","chapter":"76","verse":"10","text":"کیونکہ انسان کا طیش بھی تیری تمجید کا باعث ہے۔ اُس کے طیش کا آخری نتیجہ تیرا جلال ہی ہے۔76‏:10 طیش کا آخری نتیجہ تیرا جلال ہی ہے: لفظی ترجمہ: تُو بچے ہوئے طیش سے کمربستہ ہو جاتا ہے۔"},{"book":"زبور","chapter":"76","verse":"11","text":"رب اپنے خدا کے حضور مَنتیں مان کر اُنہیں پورا کرو۔ جتنے بھی اُس کے ارد گرد ہیں وہ پُرجلال خدا کے حضور ہدیئے لائیں۔"},{"book":"زبور","chapter":"76","verse":"12","text":"وہ حکمرانوں کو شکستہ روح کر دیتا ہے، اُسی سے دنیا کے بادشاہ دہشت کھاتے ہیں۔"}]}