{"data":[{"book":"Miilkiyaas","chapter":"3","verse":"1","text":"“Kunoo ani ergamaa koo isa fuula koo duraan karaa naaf qopheessu nan erga. Ergasii Gooftaan isin eeggattan akkuma tasaa gara mana qulqullummaa isaa ni dhufa; ergamaan kakuu kan isin hawwitan sun ni dhufa” jedha Waaqayyo Waan Hunda Dandaʼu."},{"book":"Miilkiyaas","chapter":"3","verse":"2","text":"Garuu eenyutu guyyaa dhufaatii isaa sana obsuu dandaʼa? Yeroo inni mulʼatuttis eenyutu isa dura dhaabachuu dandaʼa? Inni akka ibidda nama sibiila baqsee qulqulleessuu yookaan akka saamunaa nama wayyaa miicuu ti."},{"book":"Miilkiyaas","chapter":"3","verse":"3","text":"Inni akkuma nama meetii baqsee qulqulleessuu ni taʼa; Lewwotas calalee akka warqeettii fi meetiitti qulqulleessa. Ergasiis Waaqayyo namoota qajeelummaadhaan aarsaa isaaf fidan ni qabaata;"},{"book":"Miilkiyaas","chapter":"3","verse":"4","text":"akkuma bara darbee, akkuma waggoota duraa aarsaan Yihuudaatii fi Yerusaalem Waaqayyoon ni gammachiisa."},{"book":"Miilkiyaas","chapter":"3","verse":"5","text":"“Kanaafuu ani murtiif gara keessan nan dhufa. Ani falfaltootatti, sagaagaltootatti, warra sobaan kakatanitti, warra mindaa hojjettootaa dhowwatanitti, warra haadhota hiyyeessaa fi ijoollee abbaa hin qabne hacuucanitti, warra alagoota murtii qajeelaa dhowwatanii fi na hin sodaannetti dhugaa baʼuuf nan ariifadha” jedha Waaqayyo Waan Hunda Dandaʼu."},{"book":"Miilkiyaas","chapter":"3","verse":"6","text":"“Ani Waaqayyo hin geeddaramu. Kanaafuu yaa ilmaan Yaaqoob isin hin barbadoofne."},{"book":"Miilkiyaas","chapter":"3","verse":"7","text":"Isin bara abbootii keessaniitii jalqabdanii sirna koo irraa jalʼattaniirtu; hin eegnes. Gara kootti deebiʼaa; anis gara keessanitti nan deebiʼaa” jedha Waaqayyo Waan Hunda Dandaʼu."},{"book":"Miilkiyaas","chapter":"3","verse":"8","text":"“Namni Waaqa ni saamaa?” Taʼus isin na saamtan."},{"book":"Miilkiyaas","chapter":"3","verse":"9","text":"Isin guutummaan saba keessanii sababii na saamtaniif abaarsa jala jirtu."},{"book":"Miilkiyaas","chapter":"3","verse":"10","text":"Akka mana koo keessa nyaanni jiraatuuf, kudhan keessa tokko guutummaatti gombisaatti galchaa. Kanaan na qoraatii akka ani karra burqaa samii banee hamma isin iddoo itti kuufattan dhabdanitti eebba guddaa isiniif hin roobsine ilaalaa” jedha Waaqayyo Waan Hunda Dandaʼu."},{"book":"Miilkiyaas","chapter":"3","verse":"11","text":"“Ani akka daanaʼoon midhaan keessan hin balleessineef nan ifadha; mukni wayinii lafa qotiisa keessaniis ija hin harcaafatu” jedha Waaqayyo Waan Hunda Dandaʼu."},{"book":"Miilkiyaas","chapter":"3","verse":"12","text":"“Ergasii isin biyya gammaddu waan taataniif, saboonni hundinuu eebbifamtoota isiniin jedhu” jedha Waaqayyo Waan Hunda Dandaʼu."},{"book":"Miilkiyaas","chapter":"3","verse":"13","text":"“Isin of tuulummaadhaan natti dubbattan” jedha Waaqayyo."},{"book":"Miilkiyaas","chapter":"3","verse":"14","text":"“Isin akkana dubbattan; ‘Waaqa tajaajiluun faayidaa hin qabu. Nu fedhii isaa duukaa buunee akkuma nama booʼuu, fuula Waaqayyo Waan Hunda Dandaʼuu dura jooruudhaan maal arganne?"},{"book":"Miilkiyaas","chapter":"3","verse":"15","text":"Amma garuu of tuultotaan eebbifamtoota jenna. Dhugumaan warri hamaa hojjetan ni eebbifamu; warri Waaqa qoranis ni miliqu.’ ”"},{"book":"Miilkiyaas","chapter":"3","verse":"16","text":"Warri Waaqayyoon sodaatan walitti dubbatan; Waaqayyos isaan dhaggeeffate; ni dhagaʼes. Warra Waaqayyoon sodaatanii fi maqaa isaa kabajaniifis kitaabni maramaan yaadannoodhaaf fuula isaa duratti barreeffame."},{"book":"Miilkiyaas","chapter":"3","verse":"17","text":"Waaqayyo Waan Hunda Dandaʼu akkana jedha; “Guyyaa ani hojjedhutti isaan handhuuraa koo addaa ni taʼu. Akkuma namni tokko ilma isaa kan isa tajaajilu baraaru sana ani isa nan baraara."},{"book":"Miilkiyaas","chapter":"3","verse":"18","text":"Isin ammas garaa garummaa nama qajeelaatii fi nama hamaa, garaa garummaa warra Waaqa tajaajilaniitii fi warra hin tajaajillee ni argitu."}]}