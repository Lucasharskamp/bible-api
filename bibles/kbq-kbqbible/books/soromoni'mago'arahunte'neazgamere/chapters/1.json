{"data":[{"book":"Soromoni' mago' ara hunte'nea zgamere","chapter":"1","verse":"1","text":"Mika zagametamima agatere'nea zagame Solomoni kre'nea zagamere."},{"book":"Soromoni' mago' ara hunte'nea zgamere","chapter":"1","verse":"2","text":"Nagira antako nehunka nagira no. Na'ankure kavesima nenantana zamofo haga'amo'a waini timofo haga'a agatere'ne."},{"book":"Soromoni' mago' ara hunte'nea zgamere","chapter":"1","verse":"3","text":"Kavufagare'ma fre'nana mananentake masavemo'a, knare mna vu'ne. Kagimo'a mananentake zama tagitreankna nehie. E'ina hu'negeno kasefa a'neramimo'za kagritera tusi'zana nehaze."},{"book":"Soromoni' mago' ara hunte'nea zgamere","chapter":"1","verse":"4","text":"Navregeta tagareta va'maneno. Kini ne'mo'a navareno noma'arega vu'ne."},{"book":"Soromoni' mago' ara hunte'nea zgamere","chapter":"1","verse":"5","text":"Jerusalemi mofa'neramimotma antahiho, navufgamo'a hokonke hu'neanagi, hentofaza nehuno, Kedari vahe'mofo seli nontaminkna nehuno, Solomoni seli nomofo tavravegna hu'ne."},{"book":"Soromoni' mago' ara hunte'nea zgamere","chapter":"1","verse":"6","text":"Navufgamo'ma hokonke'ma hu'nea zankura uruhara onageho. Na'ankure zagemo navufga te hokonke hu'ne. Nasarahehe'za tusi zamarimpa ahenante'za waini hozatia kegava huo hu'za hazage'na kegava nehu'na, nagra waini hozani'a kevga osu'noe."},{"book":"Soromoni' mago' ara hunte'nea zgamere","chapter":"1","verse":"7","text":"Nagu'areti'ma hu'na navesi negantoa ronenimoka, iga menina sipisipi afu kevuka'a avrenka vugahane. Kinaga iga sipisipi afuka'a ome zamantenka manigasa hugahane. Nahanige'na savri a'nenegnara hu'na kagri kavumo'zama sipisipi afutmima kegavama nehazafina vano hugahue."},{"book":"Soromoni' mago' ara hunte'nea zgamere","chapter":"1","verse":"8","text":"Hentofa a'moka antahinka kenkama osu'nesunka, sipisipi afu kevu'nimofo agaka avaririnka neone meme afuka'aramina sipisipi kva vahetmimofo seli nomofo tvaonte eme zamantege'za trazana neho."},{"book":"Soromoni' mago' ara hunte'nea zgamere","chapter":"1","verse":"9","text":"Navesima negantoa navate ronenimoka, Fero karisiramimofo amu'nompi karisi renteno avazu nehia a' hosi afukna kagra hu'nane."},{"book":"Soromoni' mago' ara hunte'nea zgamere","chapter":"1","verse":"10","text":"Kameragemo'a knarezantfa higeno, kagesafima rente'nana rinimo'a kazeri hentofaza higeno, knankempima rente'nana pasesumo'a kazeri hentofaza hu'ne."},{"book":"Soromoni' mago' ara hunte'nea zgamere","chapter":"1","verse":"11","text":"Kagesare'ma tafintenana konariri zana golireti trohu negamita, knankempima ante zana silvare pasesu trohu kamigahune."},{"book":"Soromoni' mago' ara hunte'nea zgamere","chapter":"1","verse":"12","text":"Kini ne'mo'ma ne'zama nenea tratema mani'negeno'a, nagrama navufgare'ma fre'noa masavemofo mana'amo'a ana nompina avi'nete."},{"book":"Soromoni' mago' ara hunte'nea zgamere","chapter":"1","verse":"13","text":"Avesima nenantea ne'mo'a tare amintrenimofo amunompima mananentake'za merema anakintogeno meankna hu'ne."},{"book":"Soromoni' mago' ara hunte'nea zgamere","chapter":"1","verse":"14","text":"Avesima nenantea ne'mo'a, En-Gedi waini hozafima henae nehaza zafa amosre'agna hu'ne."},{"book":"Soromoni' mago' ara hunte'nea zgamere","chapter":"1","verse":"15","text":"Navesima negantoa mofamoka, kagra hiranto kagi kagonane a' mani'nane. Tare kavurgamokea maho namagna hu'na'e."},{"book":"Soromoni' mago' ara hunte'nea zgamere","chapter":"1","verse":"16","text":"Navesima negantoa ne'moka kagra hentofaza hunka kagi kagonane ne' mani'nane. Kagra maka vahera agaterenka hentofa ne' mani'nane. Zamana zamana trazamo'a tagri tafe me'ne."},{"book":"Soromoni' mago' ara hunte'nea zgamere","chapter":"1","verse":"17","text":"Nonti'ama ki'nazana, nomofo amagena zafa sida zafanu nente'za, meni zafanu nontamina runkre hugahaze."}]}