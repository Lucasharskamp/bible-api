{"data":[{"book":"Kĩambĩrĩria","chapter":"15","verse":"1","text":"Thuutha wa maũndũ macio, ndũmĩrĩri ya Jehova ĩgĩkinyĩra Aburamu na kĩoneki, akĩmwĩra atĩrĩ:"},{"book":"Kĩambĩrĩria","chapter":"15","verse":"2","text":"No Aburamu akĩmũũria atĩrĩ, “Mwathani Jehova, hihi nĩ kĩĩ ũkũũhe, kuona atĩ ndirĩ mwana, na ũrĩa ũkaagaya mũciĩ ũyũ wakwa nĩ Eliezeri wa Dameski?”"},{"book":"Kĩambĩrĩria","chapter":"15","verse":"3","text":"Ningĩ Aburamu akiuga atĩrĩ, “Nĩwagĩte kũũhe ciana; nĩ ũndũ ũcio ndungata ya mũciĩ wakwa nĩyo ĩkaangaya.”"},{"book":"Kĩambĩrĩria","chapter":"15","verse":"4","text":"Hĩndĩ ĩyo ndũmĩrĩri ya Jehova ĩgĩkinyĩra Aburamu, akĩĩrwo atĩrĩ, “Aca, Eliezeri tiwe ũgaakũgaya, no mũrũguo ũrĩa ũkoima mũthiimo waku nĩwe ũgaakũgaya.”"},{"book":"Kĩambĩrĩria","chapter":"15","verse":"5","text":"Akiumia Aburamu nja, akĩmwĩra atĩrĩ, “Ta tiira maitho ũrore igũrũ na ũtare njata, angĩkorwo ti-itherũ no ũcitare.” Ningĩ akĩmwĩra atĩrĩ, “Ũguo nĩguo rũciaro rwaku rũkaigana.”"},{"book":"Kĩambĩrĩria","chapter":"15","verse":"6","text":"Aburamu agĩĩtĩkia Jehova. Nake Jehova agĩkenio nĩ wĩtĩkio ũcio, akĩmũtua mũthingu."},{"book":"Kĩambĩrĩria","chapter":"15","verse":"7","text":"Ningĩ akĩmwĩra atĩrĩ, “Nĩ niĩ Jehova ũrĩa wakũrutire bũrũri wa Uri-kwa-Akalidei, nĩgeetha ngũhe bũrũri ũyũ ũtuĩke igai rĩaku.”"},{"book":"Kĩambĩrĩria","chapter":"15","verse":"8","text":"No Aburamu akĩmũũria atĩrĩ, “Mwathani Jehova, ũngĩĩmenyithia nakĩ atĩ nĩũgatuĩka igai rĩakwa?”"},{"book":"Kĩambĩrĩria","chapter":"15","verse":"9","text":"Nĩ ũndũ ũcio Jehova akĩmwĩra atĩrĩ, “Ta ndeehera moori, na mbũri, na ndũrũme, na o ĩmwe yacio ĩkorwo ĩrĩ na mĩaka ĩtatũ, o hamwe na ndutura, na gĩcui kĩa ndirahũgĩ.”"},{"book":"Kĩambĩrĩria","chapter":"15","verse":"10","text":"Aburamu akĩrehera Jehova indo icio ciothe, agĩciatũrania njatũ igĩrĩ, na agĩciara mũhari, o rwatũ rũkaringana na rwatũ rũrĩa rũngĩ; no nyoni-rĩ, aaciũraga ndaaciatũranirie.15:10 Kĩrĩkanĩro o gĩothe kĩarĩkia kũiguithanĩrio nĩ kwarutagwo igongona rĩa nyamũ ĩrĩa yatinanagio maita meerĩ, nao arĩa maathondekaga kĩrĩkanĩro kĩu makagera gatagatĩ ga icunjĩ icio cierĩ."},{"book":"Kĩambĩrĩria","chapter":"15","verse":"11","text":"Nacio nderi ikĩharũrũkĩra nyama icio, no Aburamu agĩcingata, agĩciũmbũra."},{"book":"Kĩambĩrĩria","chapter":"15","verse":"12","text":"Riũa rĩgĩthũa-rĩ, Aburamu agĩkoma toro mũnene, nayo nduma nene na ya kũmakania ĩkĩmũnyiita."},{"book":"Kĩambĩrĩria","chapter":"15","verse":"13","text":"Ningĩ Jehova akĩmwĩra atĩrĩ, “Menya na ma atĩ njiaro ciaku nĩigatũũra irĩ ageni bũrũri ũtarĩ wacio, na nĩigatuuo ngombo na inyariirwo mĩaka magana mana."},{"book":"Kĩambĩrĩria","chapter":"15","verse":"14","text":"No nĩngaherithia rũrĩrĩ rũu igatungata irĩ ngombo, na thuutha ũcio nĩikoima kuo irĩ na ũtonga mũingĩ."},{"book":"Kĩambĩrĩria","chapter":"15","verse":"15","text":"No wee-rĩ, ũgaakua na thayũ, na ũgaathikwo ũrĩ na ũkũrũ mwega."},{"book":"Kĩambĩrĩria","chapter":"15","verse":"16","text":"Rũciaro-inĩ rwa kana-rĩ, njiaro ciaku nĩigacooka gũkũ, nĩgũkorwo mehia ma Aamori matikinyĩte harĩa ho.”"},{"book":"Kĩambĩrĩria","chapter":"15","verse":"17","text":"Na rĩrĩ, riũa rĩathũa na kwagĩa nduma-rĩ, hakĩoneka nyũngũ ya mwaki yatoogaga ĩrĩ na kĩmũrĩ gĩkĩrĩrĩmbũka gĩgĩtuĩkanĩria gatagatĩ ka njatũ icio."},{"book":"Kĩambĩrĩria","chapter":"15","verse":"18","text":"Mũthenya ũcio, Jehova akĩrĩĩkanĩra na Aburamu kĩrĩkanĩro, akĩmwĩra atĩrĩ, “Nĩndahe njiaro ciaku bũrũri ũyũ, kuuma rũũĩ rwa Misiri nginya rũũĩ rũrĩa rũnene rwa Farati:"},{"book":"Kĩambĩrĩria","chapter":"15","verse":"19","text":"bũrũri wa Akeni, na wa Akenizi, na wa Akadimoni,"},{"book":"Kĩambĩrĩria","chapter":"15","verse":"20","text":"na wa Ahiti, na wa Aperizi, na wa Arefai,"},{"book":"Kĩambĩrĩria","chapter":"15","verse":"21","text":"na wa Aamori, na wa Akaanani, na wa Agirigashi, na wa Ajebusi.”"}]}