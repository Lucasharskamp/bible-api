{"data":[{"book":"Izajáš","chapter":"10","verse":"1","text":"Běda těm, kteříž ustanovují práva nepravá, a spisovatelům, kteříž těžkosti spisují,"},{"book":"Izajáš","chapter":"10","verse":"2","text":"Aby odstrkovali nuzné od soudu, a vydírali spravedlnost chudých lidu mého, vdovy aby byly kořist jejich, a sirotky aby loupili."},{"book":"Izajáš","chapter":"10","verse":"3","text":"I což učiníte v den navštívení a zpuštění, kteréž zdaleka přijde? K komu se o pomoc utečete? A kde zanecháte slávy své,"},{"book":"Izajáš","chapter":"10","verse":"4","text":"By nemusila skloniti se mezi vězni, a mezi zbitými klesnouti? Ve všem tom neodvrátí se prchlivost jeho, ale předce ruka jeho bude vztažená."},{"book":"Izajáš","chapter":"10","verse":"5","text":"Běda Assurovi, metle hněvu mého, ačkoli hůl rozhněvání mého jest v rukou jeho,"},{"book":"Izajáš","chapter":"10","verse":"6","text":"A na národ ošemetný pošli jej, a o lidu hněvu mého přikáži jemu, aby směle bral kořisti, a loupil bez milosti, a položil jej v pošlapání jako bláto na ulicích."},{"book":"Izajáš","chapter":"10","verse":"7","text":"Ale on ne tak se bude domnívati, ani srdce jeho tak mysliti bude; nebo srdce jeho jest hubiti a pléniti národy mnohé."},{"book":"Izajáš","chapter":"10","verse":"8","text":"Nebo řekne: Zdaliž knížata má nejsou také i králové?"},{"book":"Izajáš","chapter":"10","verse":"9","text":"Zdaliž jako Charkemis není Chalno? Zdali není jako Arfad Emat? Zdali není jako Damašek Samaří?"},{"book":"Izajáš","chapter":"10","verse":"10","text":"Jakož nalezla ruka má království bohů, ješto rytiny jejich byly nad Jeruzalémských a Samařských,"},{"book":"Izajáš","chapter":"10","verse":"11","text":"Zdaliž jako jsem učinil Samaří a modlám jeho, tak neučiním Jeruzalému a obrazům jeho?"},{"book":"Izajáš","chapter":"10","verse":"12","text":"I staneť se, když dokoná Pán všecko dílo své na hoře Sion a v Jeruzalémě, že navštívím ovoce pyšného srdce krále Assyrského, a nádhernost vysokých očí jeho."},{"book":"Izajáš","chapter":"10","verse":"13","text":"Nebo řekne: V síle ruky své to jsem vykonal, a v moudrosti své; nebo jsem rozumný byl, a odjal jsem meze národů, a poklady jejich jsem vzebral, a strhl jsem dolů, jako mocný, obyvatele."},{"book":"Izajáš","chapter":"10","verse":"14","text":"Anobrž jako hnízdo nalezla ruka má zboží národů, a jako zbírána bývají vejce opuštěná, tak všecku zemi já jsem sebral, aniž byl, kdo by křídlem hnul, aneb otevřel ústa a siptěl."},{"book":"Izajáš","chapter":"10","verse":"15","text":"Zdaliž se bude sekera velebiti nad toho, kdož ní seká? Zdaliž se honositi bude pila nad toho, kdož ní tře? Jako by se zpínala metla proti tomu, kdož by ji zdvihl; jako by se chlubila hůl, že není dřevem."},{"book":"Izajáš","chapter":"10","verse":"16","text":"Protož pošle Pán, Hospodin zástupů, na vytylé jeho vyzáblost, a po zpodku slávu jeho prudce zapálí, jako silný oheň."},{"book":"Izajáš","chapter":"10","verse":"17","text":"Nebo světlo Izraelovo bude ohněm, a Svatý jeho plamenem, i spálí a sžíře trní i bodláčí jeho jednoho dne."},{"book":"Izajáš","chapter":"10","verse":"18","text":"Též spanilost lesu jeho, i úrodných polí jeho, od duše až do těla, všecko vyhubí. I stane se, že předěšený jsa, bude utíkati."},{"book":"Izajáš","chapter":"10","verse":"19","text":"A pozůstalého dříví lesu jeho malý počet bude, tak že by je mohlo dítě popsati."},{"book":"Izajáš","chapter":"10","verse":"20","text":"I stane se v ten den, nebudou více ostatkové Izraelští a pozůstalí z domu Jákobova zpoléhati na toho, kdož je tepe, ale zpoléhati budou na Hospodina, Svatého Izraelského v pravdě."},{"book":"Izajáš","chapter":"10","verse":"21","text":"Ostatkové obrátí se, ostatkové Jákobovi k Bohu silnému, reku udatnému."},{"book":"Izajáš","chapter":"10","verse":"22","text":"Nebo byť bylo lidu tvého, Izraeli, jako písku mořského, ostatkové jeho obrátí se. Pohubení uložené rozhojní spravedlnost."},{"book":"Izajáš","chapter":"10","verse":"23","text":"Pohubení, pravím, a to jisté, Pán, Hospodin zástupů, učiní u prostřed vší této země."},{"book":"Izajáš","chapter":"10","verse":"24","text":"Protož takto praví Pán, Hospodin zástupů: Neboj se Assyrského, lide můj, kterýž přebýváš na Sionu. Prutem umrská tě, a holí svou opřáhne na tebe na cestě Egyptské."},{"book":"Izajáš","chapter":"10","verse":"25","text":"Po maličkém zajisté času dokoná se hněv a prchlivost má k vyhlazení jich."},{"book":"Izajáš","chapter":"10","verse":"26","text":"Nebo vzbudí na něj Hospodin zástupů bič, jako porážku Madianských na skále Goréb, a jakož pozdvihl holi své na moře, tak jí pozdvihne na něj, na cestě Egyptské."},{"book":"Izajáš","chapter":"10","verse":"27","text":"I stane se v ten den, že složeno bude břímě jeho s ramene tvého, a jho jeho s šíje tvé, nýbrž zkaženo bude jho od přítomnosti pomazaného."},{"book":"Izajáš","chapter":"10","verse":"28","text":"Přitáhne do Aiat, přejde přes Migron, v Michmas složí nádobí svá."},{"book":"Izajáš","chapter":"10","verse":"29","text":"Projdou průchod, v Gabaa budou míti hospodu k přenocování; ulekne se Ráma, Gabaa Saulovo uteče."},{"book":"Izajáš","chapter":"10","verse":"30","text":"Naříkej hlasem svým, město Gallim, ať se slyší v Lais: Ach, ubohá Anatot."},{"book":"Izajáš","chapter":"10","verse":"31","text":"Pohne se Madmena, obyvatelé Gábim schopí se."},{"book":"Izajáš","chapter":"10","verse":"32","text":"Ještě téhož dne zastavě se v Nobe, pohrozí rukou svou hoře dcery Sionské, pahrbku Jeruzalémskému."},{"book":"Izajáš","chapter":"10","verse":"33","text":"Aj, Panovník Hospodin zástupů oklestí vší silou ratolesti, ty pak, kteříž jsou vysokého zrostu, podetne; i budou vysocí sníženi."},{"book":"Izajáš","chapter":"10","verse":"34","text":"Vyseká též houšť lesů sekerou, i Libán od velikomocného padne."}]}