{"data":[{"book":"1. Korinter","chapter":"3","verse":"1","text":"Da jeg først begynte å undervise dere, kjære søsken, kunne jeg ikke tale til dere som til troende som virkelig har lært Gud å kjenne og blir drevet av hans Ånd. Nei, jeg måtte tale til dere som til mennesker som fortsatt blir drevet av sin menneskelige natur. Dere hadde begynt å tro på Kristus, men var i modenhet som nyfødte barn."},{"book":"1. Korinter","chapter":"3","verse":"2","text":"Derfor måtte jeg gi maten i form av melk og begynne med en grunnleggende undervisning. Fast føde klarte dere ikke å ta til dere. Ja, dere klarer ennå ikke å fordøye den mer grundige undervisningen."},{"book":"1. Korinter","chapter":"3","verse":"3","text":"Dere blir fortsatt styrt av den gamle naturen. Dersom dere er misunnelige på hverandre, krangler og splitter dere opp i grupper, da viser dere at dere fortsatt blir drevet av den gamle naturen og lever på samme vis som dem som ikke kjenner Gud?"},{"book":"1. Korinter","chapter":"3","verse":"4","text":"Er det ikke den gamle naturen som får dere til å si: ”Jeg tilhører Paulus” eller ”Jeg tilhører Apollos”?"},{"book":"1. Korinter","chapter":"3","verse":"5","text":"Hverken Apollos eller jeg er noe særlig. Gud har bare brukt oss for å hjelpe dere til å begynne å tro. Hver og en av oss har utført det oppdraget vi fikk fra Herren Jesus."},{"book":"1. Korinter","chapter":"3","verse":"6","text":"Jeg plantet Guds budskap i hjertene deres. Så kom Apollos og vannet med sin undervisning. Men det var Gud som fikk troen til å spire."},{"book":"1. Korinter","chapter":"3","verse":"7","text":"Hverken den som planter eller den som vanner, er avgjørende i denne sammenhengen. Den eneste som er viktig, er Gud, for det er bare han som kan få troen til å spire."},{"book":"1. Korinter","chapter":"3","verse":"8-9","text":"Både den som planter og den som vanner, er medarbeidere til Gud. De arbeider sammen på Guds åker, som er hans menighet. Hver for seg skal alle få lønn for arbeidet sitt."},{"book":"1. Korinter","chapter":"3","verse":"10","text":"Gud ga meg den forrett å bli en erfaren byggmester. Ved å fortelle det glade budskapet om Jesus har jeg lagt selve fundamentet for dere. Senere bygger andre videre med sin undervisning. Hver og en som bygger en menighet, må tenke på hvordan han bygger."},{"book":"1. Korinter","chapter":"3","verse":"11","text":"Han kan aldri legge et nytt fundament. Grunnvollen for menigheten er og blir Jesus Kristus selv."},{"book":"1. Korinter","chapter":"3","verse":"12","text":"Derimot kan han undervise på ulike måter om den grunnvollen som allerede er lagt. Billedlig talt bygger vi på denne grunnvollen med gull, sølv og edelsteiner, eller med tre, gress og halm."},{"book":"1. Korinter","chapter":"3","verse":"13","text":"Når Jesus kommer igjen for å dømme alle, vil det vise seg om byggmesteren brukte rett materiale. Om vi fortsatt bruker vår billedlige tale, vil Jesus la ilden teste om undervisningen hadde varig verdi eller ikke."},{"book":"1. Korinter","chapter":"3","verse":"14","text":"Den byggmester som bygget med et materiale som består testen gjennom ild, skal få lønn for arbeidet sitt."},{"book":"1. Korinter","chapter":"3","verse":"15","text":"Dersom han har bygget med materialer som ikke tåler ilden, blir han uten lønn. Selv skal han bli frelst, men hele livsverket hans går opp i røyk."},{"book":"1. Korinter","chapter":"3","verse":"16","text":"Forstår dere ikke at dere til sammen, billedlig talt, utgjør Guds tempel, etter som Guds Ånd bor i dere?"},{"book":"1. Korinter","chapter":"3","verse":"17","text":"Dersom noen ødelegger Guds tempel, skal Gud straffe ham. Guds hus er jo hellig, etter som det tilhører ham. Dere er hans tempel."},{"book":"1. Korinter","chapter":"3","verse":"18","text":"Ikke bedra dere selv. Den som er vis og klok på denne verdens måter, må endre sin visdom dersom han skal kunne forstå Guds visdom."},{"book":"1. Korinter","chapter":"3","verse":"19","text":"Denne verdens visdom er jo bare nonsens for Gud. Det står i Skriften3:19 ”Skriften” for jødene er Bibelens første del, den som vi kaller Det gamle testamente.: ”Han lar de kloke vikle seg inn i sine egne utspekulerte tanker”,3:19 Se Job 5:13."},{"book":"1. Korinter","chapter":"3","verse":"20","text":"og: ”Herren vet hvordan menneskene tenker. Han vet at de mangler forstand.”3:20 Se Salmenes bok 94:11."},{"book":"1. Korinter","chapter":"3","verse":"21-23","text":"Skryt derfor ikke over at dere er sympatisører til spesielle personer. Dere tilhører jo Kristus, og Kristus tilhører Gud. Derfor eier dere alt som tilhører Gud, Paulus, Apollos, Peter og hele verden. Det spiller ingen rolle om dere lever eller dør. Nåtiden og framtiden er deres. Ja, alt er deres, etter som dere tilhører Kristus."}]}