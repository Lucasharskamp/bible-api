{"data":[{"book":"UJohane","chapter":"12","verse":"1","text":"Kwasekusele insuku eziyisithupha ukuthi kufike iPhasika, uJesu waya eBhethani, lapho okwakuhlala khona uLazaro owayevuswe kwabafileyo nguJesu."},{"book":"UJohane","chapter":"12","verse":"2","text":"Kwaphekwa ukudla kwakusihlwa kuhlonitshwa yena uJesu. UMatha nguye owayedidizela, uLazaro ehlezi labanye etafuleni loJesu."},{"book":"UJohane","chapter":"12","verse":"3","text":"UMariya wasethatha amafutha enadi acengekileyo njalo adulayo kakhulu, ayengaba yingxenye yelitha, wawathela ezinyaweni zikaJesu wasezesula ngenwele zakhe. Indlu yagcwala ngephunga elimnandi lamakha lawo."},{"book":"UJohane","chapter":"12","verse":"4","text":"Kodwa omunye wabafundi bakhe, uJudasi Iskariyothi owayezamnikela wasola wathi,"},{"book":"UJohane","chapter":"12","verse":"5","text":"“Kungani amakha la engathengiswanga imali yaphiwa abampofu? Intengo yawo ibinganela umholo womnyaka wonke.”"},{"book":"UJohane","chapter":"12","verse":"6","text":"Kakutshongo lokhu ngoba ebanakekela abampofu, kodwa ngoba elisela; njengomgcinisikhwama wayandise ukuzisiza ngalokho okwakufakwa phakathi kwaso."},{"book":"UJohane","chapter":"12","verse":"7","text":"UJesu waphendula wathi, “Myekele. Kwakuqondwe ukuthi amakha la awabekele usuku lokungcwatshwa kwami."},{"book":"UJohane","chapter":"12","verse":"8","text":"Lizahlala lilabo abampofu phakathi kwenu kodwa mina kaliyikuhlala lilami.”"},{"book":"UJohane","chapter":"12","verse":"9","text":"Ngalesosikhathi ixuku elikhulu lamaJuda lezwa ukuthi uJesu wayelapho, leza lingalandanga yena kuphela kodwa lokuthi libone uLazaro ayemvuse kwabafileyo."},{"book":"UJohane","chapter":"12","verse":"10","text":"Ngakho abaphristi abakhulu benza amacebo okuba bambulale laye uLazaro,"},{"book":"UJohane","chapter":"12","verse":"11","text":"ngoba ngenxa yakhe amaJuda amanengi ayesiya kuJesu ebeka ukholo lwawo kuye."},{"book":"UJohane","chapter":"12","verse":"12","text":"Ngosuku olulandelayo ixuku elikhulu elalize emkhosini lezwa ukuthi uJesu wayesendleleni esiza eJerusalema."},{"book":"UJohane","chapter":"12","verse":"13","text":"Lathatha amagatsha elala laphuma ukuyamhlangabeza, limemeza lisithi,"},{"book":"UJohane","chapter":"12","verse":"14","text":"UJesu wathola inkonyane kababhemi wayigada njengoba kulotshiwe ukuthi:"},{"book":"UJohane","chapter":"12","verse":"15","text":"“Ungesabi, Oh Ndodakazi yeZiyoni;"},{"book":"UJohane","chapter":"12","verse":"16","text":"Kuqala abafundi bakhe kabakuzwisisanga konke lokhu. Kwaze kwaba ngemva kokuba uJesu esekhazimulisiwe lapho abananzelela khona ukuba izinto lezi zazilotshwe ngaye lokuthi babezenzile kuye lezozinto."},{"book":"UJohane","chapter":"12","verse":"17","text":"Ngalesosikhathi ixuku elalilaye mhla ebiza uLazaro ethuneni wabuye wamvusa ekufeni laqhubeka lilifakaza ilizwi."},{"book":"UJohane","chapter":"12","verse":"18","text":"Abantu abanengi bahamba ukuyamhlangabeza ngoba basebezwile ukuthi wayewenzile umangaliso lo."},{"book":"UJohane","chapter":"12","verse":"19","text":"AbaFarisi bakhulumisana besithi, “Liyabona, into le izasitshiya esikhaleni. Khangelani ukuthi umhlaba wonke usuthe zalezale kuye!”"},{"book":"UJohane","chapter":"12","verse":"20","text":"Kwakukhona amaGrikhi phakathi kwalabo abayakhonza emkhosini."},{"book":"UJohane","chapter":"12","verse":"21","text":"Beza kuFiliphu owayevela eBhethisayida eGalile lesicelo esithi, “Nkosi, sifuna ukubona uJesu.”"},{"book":"UJohane","chapter":"12","verse":"22","text":"UFiliphu wayatshela u-Andreya; u-Andreya loFiliphu basebemtshela uJesu."},{"book":"UJohane","chapter":"12","verse":"23","text":"UJesu waphendula wathi, “Sesifikile isikhathi sokuba iNdodana yoMuntu ikhazimuliswe."},{"book":"UJohane","chapter":"12","verse":"24","text":"Ngilitshela iqiniso ukuthi ngaphandle kokuthi uhlamvu lwengqoloyi luwele emhlabathini lufe, lusala lulokhu luluhlamvu olulodwa. Kodwa lungaze lufe luthela inhlamvu ezinengi."},{"book":"UJohane","chapter":"12","verse":"25","text":"Umuntu othanda impilo yakhe izamlahlekela ikanti umuntu ozonda impilo yakhe kulo umhlaba uzayilondolozela ingunaphakade."},{"book":"UJohane","chapter":"12","verse":"26","text":"Lowo ongikhonzayo kumele angilandele, lalapho engikhona lesikhonzi sami sikhona. UBaba uzamdumisa lowo ongikhonzayo."},{"book":"UJohane","chapter":"12","verse":"27","text":"Khathesi inhliziyo yami ikhathazekile. Kambe ngingatsho na ngithi, ‘Baba, ngihlenga singafiki lesosikhathi’? Hatshi, kwakungenxa yalesisizatho ukuze ngingene kulesisikhathi."},{"book":"UJohane","chapter":"12","verse":"28","text":"Baba, khazimulisa ibizo lakho!”"},{"book":"UJohane","chapter":"12","verse":"29","text":"Ixuku labantu elalilapho elalizwayo ilizwi lathi kube lomdumo wezulu; abanye bathi ingilosi yayikhulume laye."},{"book":"UJohane","chapter":"12","verse":"30","text":"UJesu wathi, “Ilizwi leli belingelokusiza lina, hayi mina."},{"book":"UJohane","chapter":"12","verse":"31","text":"Manje sekuyisikhathi sokwahlulela kulo umhlaba; manje inkosi yalo umhlaba isizaxotshwa."},{"book":"UJohane","chapter":"12","verse":"32","text":"Kodwa mina nxa sengiphakanyisiwe ngisuswa emhlabeni, ngizabadonsela kimi bonke abantu.”"},{"book":"UJohane","chapter":"12","verse":"33","text":"Wakutsho lokhu eveza ukuthi wayezakufa ukufa okunjani."},{"book":"UJohane","chapter":"12","verse":"34","text":"Ixuku labhoboka lathi, “Sezwa eMthethweni ukuthi uKhristu uzahlala kokuphela, pho ukutsho kanjani ukuthi, ‘INdodana yoMuntu imele iphakanyiswe na’? Ingubani yona ‘iNdodana yoMuntu’ le?”"},{"book":"UJohane","chapter":"12","verse":"35","text":"UJesu wabatshela wathi, “Lizakuba lakho ukukhanya okwesikhatshana esithile. Hambani liseselakho ukukhanya, ubumnyama bungakaligubuzeli. Umuntu ophumputha emnyameni kakwazi lapho aya khona."},{"book":"UJohane","chapter":"12","verse":"36","text":"Bekani ithemba lenu ekukhanyeni liseselakho ukuze libe ngamadodana okukhanya.” Wathi eseqedile ukukhuluma uJesu wasuka kubo wayazifihla."},{"book":"UJohane","chapter":"12","verse":"37","text":"Lanxa uJesu wayeseyenze yonke imimangaliso le emehlweni abo babelokhu bengakholwa kuye."},{"book":"UJohane","chapter":"12","verse":"38","text":"Lokhu kwakugcwalisa ilizwi lika-Isaya umphrofethi elithi:"},{"book":"UJohane","chapter":"12","verse":"39","text":"Ngalesisizatho babengeke bakholwa ngoba u-Isaya uyatsho komunye umbhalo ukuthi:"},{"book":"UJohane","chapter":"12","verse":"40","text":"“Uwafiphazile amehlo abo"},{"book":"UJohane","chapter":"12","verse":"41","text":"U-Isaya wakutsho lokhu ngoba wayibona inkazimulo kaJesu njalo wayekhuluma ngaye."},{"book":"UJohane","chapter":"12","verse":"42","text":"Kodwa loba kunjalo, abanengi labanye abakhokheli bakholwa kuye. Kodwa ngenxa yabaFarisi kabalufakazanga ukholo lwabo besesaba ukuthi bazaxotshwa esinagogweni;"},{"book":"UJohane","chapter":"12","verse":"43","text":"ngoba babethanda ukubukwa ngabantu okwedlula ukubukwa okuvela kuNkulunkulu."},{"book":"UJohane","chapter":"12","verse":"44","text":"UJesu wasememeza wathi, “Nxa umuntu ekholwa kimi, kakholwa kimi kuphela kodwa kuye lowo ongithumileyo."},{"book":"UJohane","chapter":"12","verse":"45","text":"Nxa ekhangela mina ubona yena lowo ongithumileyo."},{"book":"UJohane","chapter":"12","verse":"46","text":"Ngibuye emhlabeni ngiyikukhanya ukuze angabikhona okholwa kimi ozahlala ebumnyameni."},{"book":"UJohane","chapter":"12","verse":"47","text":"Nxa umuntu ewezwa amazwi ami kodwa angawagcini, angimahluleli mina. Phela kangilandanga ukuzowahlulela umhlaba kodwa ukuzowusindisa."},{"book":"UJohane","chapter":"12","verse":"48","text":"Ukhona umahluleli walowo ongalayo, ongawemukeliyo amazwi ami; lawomazwi engawakhulumayo uqobo azamlahla ngosuku lokucina."},{"book":"UJohane","chapter":"12","verse":"49","text":"Ngoba kangizikhulumelanga ngokwentando yami kodwa uBaba owangithumayo wangilaya ukuthi ngithini lokuthi ngikutsho kanjani."},{"book":"UJohane","chapter":"12","verse":"50","text":"Ngiyazi ukuthi umlayo wakhe uholela ekuphileni kwaphakade. Ngakho loba kuyini engikutshoyo yikho lokho uBaba angitshele khona ukuthi ngikutsho.”"}]}