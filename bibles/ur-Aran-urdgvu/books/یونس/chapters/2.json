{"data":[{"book":"یونس","chapter":"2","verse":"1","text":"مچھلی کے پیٹ میں یونس نے رب اپنے خدا سے ذیل کی دعا کی،"},{"book":"یونس","chapter":"2","verse":"2","text":"”مَیں نے بڑی مصیبت میں آ کر رب سے التجا کی، اور اُس نے مجھے جواب دیا۔ مَیں نے پاتال کی گہرائیوں سے چیخ کر فریاد کی تو تُو نے میری سنی۔"},{"book":"یونس","chapter":"2","verse":"3","text":"تُو نے مجھے گہرے پانی بلکہ سمندر کے بیچ میں ہی پھینک دیا۔ پانی کے زوردار بہاؤ نے مجھے گھیر لیا، تیری تمام لہریں اور موجیں مجھ پر سے گزر گئیں۔"},{"book":"یونس","chapter":"2","verse":"4","text":"تب مَیں بولا، ’مجھے تیرے حضور سے خارج کر دیا گیا ہے، لیکن مَیں تیرے مُقدّس گھر کی طرف تکتا رہوں گا۔‘"},{"book":"یونس","chapter":"2","verse":"5","text":"پانی میرے گلے تک پہنچ گیا، سمندر کی گہرائیوں نے مجھے چھپا لیا۔ میرے سر سے سمندری پودے لپٹ گئے۔"},{"book":"یونس","chapter":"2","verse":"6","text":"پانی میں اُترتے اُترتے مَیں پہاڑوں کی بنیادوں تک پہنچ گیا۔ مَیں زمین میں دھنس کر ایک ایسے ملک میں آ گیا جس کے دروازے ہمیشہ کے لئے میرے پیچھے بند ہو گئے۔ لیکن اے رب، میرے خدا، تُو ہی میری جان کو گڑھے سے نکال لایا!"},{"book":"یونس","chapter":"2","verse":"7","text":"جب میری جان نکلنے لگی تو تُو، اے رب مجھے یاد آیا، اور میری دعا تیرے مُقدّس گھر میں تیرے حضور پہنچی۔"},{"book":"یونس","chapter":"2","verse":"8","text":"جو بُتوں کی پوجا کرتے ہیں اُنہوں نے اللہ سے وفادار رہنے کا وعدہ توڑ دیا ہے۔"},{"book":"یونس","chapter":"2","verse":"9","text":"لیکن مَیں شکرگزاری کے گیت گاتے ہوئے تجھے قربانی پیش کروں گا۔ جو مَنت مَیں نے مانی اُسے پورا کروں گا۔ رب ہی نجات دیتا ہے۔“"},{"book":"یونس","chapter":"2","verse":"10","text":"تب رب نے مچھلی کو حکم دیا کہ وہ یونس کو خشکی پر اُگل دے۔"}]}