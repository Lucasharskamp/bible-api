{"data":[{"book":"Exodus","chapter":"7","verse":"1","text":"En Jahweh sprak tot Moses: Zie, Ik heb u tot God over Farao gesteld, en Aäron uw broeder zal uw profeet zijn."},{"book":"Exodus","chapter":"7","verse":"2","text":"Ge moet dus aan uw broeder Aäron alles zeggen, wat Ik u gebieden zal; en deze moet Farao gelasten, de kinderen Israëls uit zijn land te laten vertrekken."},{"book":"Exodus","chapter":"7","verse":"3","text":"Maar Ik zal het hart van Farao verharden, om grote tekenen en wonderen in Egypte te wrochten."},{"book":"Exodus","chapter":"7","verse":"4","text":"Want Ik zal Egypte mijn hand laten voelen, wanneer Farao niet naar u luistert, en onder zware straffen mijn legerscharen, mijn volk, de kinderen Israëls uit Egypte wegleiden."},{"book":"Exodus","chapter":"7","verse":"5","text":"Wanneer Ik mijn hand over Egypte uitstrek en de kinderen Israëls uit hun midden wegleid, zullen de Egyptenaren beseffen, dat Ik Jahweh ben!"},{"book":"Exodus","chapter":"7","verse":"6","text":"Moses en Aäron gehoorzaamden en deden alles, wat Jahweh hun geboden had."},{"book":"Exodus","chapter":"7","verse":"7","text":"Moses was tachtig en Aäron drie en tachtig jaar oud, toen zij tegen Farao optraden."},{"book":"Exodus","chapter":"7","verse":"8","text":"Nu sprak Jahweh tot Moses en Aäron:"},{"book":"Exodus","chapter":"7","verse":"9","text":"Wanneer Farao tot u zegt: Doet een wonder voor mij; dan moet ge Aäron gelasten: Neem uw staf en werp hem Farao voor de voeten; en de staf zal een slang worden."},{"book":"Exodus","chapter":"7","verse":"10","text":"Toen gingen Moses en Aäron naar Farao, en deden wat Jahweh hun bevolen had. Aäron wierp zijn staf voor Farao en zijn hovelingen neer, en de staf werd een slang."},{"book":"Exodus","chapter":"7","verse":"11","text":"Maar Farao riep zijn wijzen en tovenaars, en de egyptische tovenaars deden door hun toverkunsten hetzelfde."},{"book":"Exodus","chapter":"7","verse":"12","text":"Iedereen wierp zijn staf op de grond, en ze veranderden in slangen; doch de staf van Aäron verslond die van hen."},{"book":"Exodus","chapter":"7","verse":"13","text":"Farao echter bleef hardnekkig en wilde niet naar hen luisteren, zoals Jahweh voorspeld had."},{"book":"Exodus","chapter":"7","verse":"14","text":"Toen sprak Jahweh tot Moses: Het hart van Farao is verhard; hij wil het volk niet laten vertrekken."},{"book":"Exodus","chapter":"7","verse":"15","text":"Ga dus morgenvroeg, als Farao zich naar het water begeeft, naar hem toe; treed hem aan de oever van de Nijl tegemoet, neem de staf, die in een slang werd veranderd, met u mee,"},{"book":"Exodus","chapter":"7","verse":"16","text":"en zeg hem: Jahweh, de God der Hebreën, heeft mij tot u gezonden met het bevel: “Laat mijn volk vertrekken, om Mij in de woestijn te vereren”. Tot nu toe hebt gij niet willen luisteren."},{"book":"Exodus","chapter":"7","verse":"17","text":"Maar nu spreekt Jahweh: “Hieraan zult ge weten, dat Ik Jahweh ben”: Zie, ik sla met mijn staf, die ik hier in mijn hand heb, op het water van de Nijl, en het zal in bloed veranderen."},{"book":"Exodus","chapter":"7","verse":"18","text":"De vissen in de Nijl zullen sterven, en het water van de Nijl zal zo stinken, dat de Egyptenaren het niet kunnen drinken."},{"book":"Exodus","chapter":"7","verse":"19","text":"En Jahweh sprak tot Moses: Zeg aan Aäron: “Neem uw staf, en strek uw hand uit over het water van Egypte; over de beken, kanalen, over de plassen, en over alle plaatsen, waar water staat, en het zal in bloed veranderen. Zo zal het hele land van Egypte vol bloed zijn, tot in de houten en stenen vaten toe”."},{"book":"Exodus","chapter":"7","verse":"20","text":"Moses en Aäron deden, wat Jahweh hun bevolen had. Hij hief zijn staf op, sloeg ten aanschouwen van Farao en zijn hof op het water van de Nijl, en al het water van de Nijl werd in bloed veranderd."},{"book":"Exodus","chapter":"7","verse":"21","text":"De vissen in de Nijl gingen dood, en de Nijl begon zo te stinken, dat de Egyptenaren het Nijlwater niet konden drinken. Maar ook heel het land van Egypte stond vol bloed."},{"book":"Exodus","chapter":"7","verse":"22","text":"Daar de egyptische tovenaars hetzelfde deden door hun kunsten, bleef Farao hardnekkig, en wilde hij niet naar hen luisteren, zoals Jahweh voorspeld had."},{"book":"Exodus","chapter":"7","verse":"23","text":"Farao keerde om, en ging naar huis, zonder er verder acht op te slaan."},{"book":"Exodus","chapter":"7","verse":"24","text":"Maar in de omtrek van de Nijl moesten alle Egyptenaren naar drinkwater graven; want het Nijlwater was voor hen niet te drinken."},{"book":"Exodus","chapter":"7","verse":"25","text":"Nadat er zeven volle dagen waren verlopen, sinds Jahweh op de Nijl had doen slaan,"}]}