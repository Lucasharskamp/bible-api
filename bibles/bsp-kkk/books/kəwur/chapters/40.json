{"data":[{"book":"Kəwur","chapter":"40","verse":"1","text":"Kɔ MARIKI oloku Musa:"},{"book":"Kəwur","chapter":"40","verse":"2","text":"«Tataka tɔcɔkɔ-cɔkɔ ta ŋof ŋɔcɔkɔ-cɔkɔ, məcəmbər dəkiyi dosoku, aŋgbancan ŋɛbəpɛnɛ kɔ Kanu."},{"book":"Kəwur","chapter":"40","verse":"3","text":"Məbɛrsɛ di kaŋkəra nkɛ kəyɔ walakɛ wa sede sa danapa dem kɔ aka Yisrayel mɔ, məkəŋkɛ kaŋkəra kaŋkɔ kəloto ta afum ŋacnəŋk ki."},{"book":"Kəwur","chapter":"40","verse":"4","text":"Məkɛrɛ amɛsa məcəmbər ŋi kəroŋ yogbuŋsərɛnɛ tɔkɔ pəmar mɔ. Məkɛrɛ pɛdɛtɛ səlamp məcəmbər, mədɛt pi səlamp."},{"book":"Kəwur","chapter":"40","verse":"5","text":"Məkɔ məcəmbər tetek toloŋnɛ pa kɛma mpɛ ande paccɔf suray nsɛ səmbɔt ambɔnc mɔ, tekiriŋ ta kaŋkəra ka sede. Kɔ telip-ɛ, mədɛt kəloto kəŋɛrɛ nde kusuŋka ka dǝkiyi dosoku."},{"book":"Kəwur","chapter":"40","verse":"6","text":"Məcəmbər tetek toloŋnɛ yɔcɔl yɔcɔf nde dəkəbɛrɛ da dǝkiyi dosoku, ndɛ dɔyɔnɛ aŋgbancan ŋɛbəpɛnɛ kɔ Kanu."},{"book":"Kəwur","chapter":"40","verse":"7","text":"Məcəmbər kəsamp aŋgbip kɔ tetek toloŋnɛ dacɔ, palas ki domun."},{"book":"Kəwur","chapter":"40","verse":"8","text":"Məcəmbər saŋka haŋ mənɔŋkər, mədɛt kəloto kəŋɛrɛ dəkusuŋka da si.»"},{"book":"Kəwur","chapter":"40","verse":"9","text":"«Məlɛk moro mɔbɔy məsop mi dǝkiyi dosoku kɔ yogbuŋsərɛnɛ ya di fəp. Məpus di kɔ yogbuŋsərɛnɛ ya di ntɛ tɔŋsɔŋɛ ca cacɔkɔ fəp nde dǝkiyi dosoku kɔ disrɛ yɔyɔnɛ yopus fɔr ya MARIKI kiriŋ."},{"book":"Kəwur","chapter":"40","verse":"10","text":"Məbɔy tetek toloŋnɛ pɔcɔfɛ MARIKI yɔcɔl, kɔ yogbuŋsərɛnɛ ya pi, məpusɛ MARIKI tetek toloŋnɛ, tɔsɔŋɛ pi oŋ kəyɔnɛ posoku pɛs fɔr yem kiriŋ."},{"book":"Kəwur","chapter":"40","verse":"11","text":"Məbɔy kəsamp kɔ pɛcəmɛnɛ pa ki, məpusɛ yi sɔ MARIKI.»"},{"book":"Kəwur","chapter":"40","verse":"12","text":"«Məcɔŋɛnɛ Aruna kɔ awut ɔn arkun nde dəkusuŋka da aŋgbancan ŋɛbəpɛnɛ kɔ Kanu, məbikɛ ŋa domun."},{"book":"Kəwur","chapter":"40","verse":"13","text":"Məbɛr Aruna yamos yɔn ya dəKanu, məbɔy kɔ moro ma dəKanu, tɛm tatɔkɔ məsɔkəs kɔ pəbəc'em oŋ yɛbəc ya wəloŋnɛ."},{"book":"Kəwur","chapter":"40","verse":"14","text":"Məcɔŋɛnɛ sɔ awut ɔn məbɛrəs ŋa duma dedisrɛ daŋan."},{"book":"Kəwur","chapter":"40","verse":"15","text":"Məbɔy ŋa moro ma dəKanu pəmɔ tɔkɔ məmbɔy mi kas kəŋan mɔ. Ŋa sɔ ŋade ŋabəc'em pəmɔ aloŋnɛ. Kəbɔy ka moro ma dəKanu kaŋkɔ kəndesɔŋɛ ŋa kətɔmpər yɛbəc ya kəloŋnɛ kem doru o doru.»"},{"book":"Kəwur","chapter":"40","verse":"16","text":"Kɔ Musa ɔyɔ tɔkɔ MARIKI ɛnasom kɔ mɔ fəp."},{"book":"Kəwur","chapter":"40","verse":"17","text":"Tataka tɔcɔkɔ-cɔkɔ ta ŋof ŋɔcɔkɔ-cɔkɔ ŋa teren ta mɛrəŋ, k'ancəmbər dǝkiyi dosoku."},{"book":"Kəwur","chapter":"40","verse":"18","text":"Kɔ Musa ɛncəmbər dǝkiyi dosoku kɔ yɛcəmɛnɛ ya di, k'ɛncəmbər fərɛm, k'emperi cəgbo, k'ɛncəmbər mogbu."},{"book":"Kəwur","chapter":"40","verse":"19","text":"Ntɛ elip mɔ, k'emperi kəloto kəkumpɛ dǝkiyi dosoku, k'oluksərnɛ k'ɛŋgbəpər kəloto ka mɛrəŋ takəroŋ, pəmɔ tɔkɔ MARIKI ɛnasom kɔ ti mɔ."},{"book":"Kəwur","chapter":"40","verse":"20","text":"Kɔ Musa ɛlɛk walakɛ wa sede wɔkɔ anacicəs danapa da MARIKI kɔ aka Yisrayel mɔ, k'ɛmbɛr kaŋkəra disrɛ, k'osor cəgbo cəlɛkɛ ca kaŋkəra kaŋkɔ, k'ɛlɛk afɛŋk ŋɔsɔksɛ kiciya k'ɛŋgbəpər ki takəroŋ."},{"book":"Kəwur","chapter":"40","verse":"21","text":"K'ɛlɛk kaŋkəra k'eŋkekərɛ ki nde dǝkiyi dosoku disrɛ. K'ɛndɛt kəloto kəkəŋkɛ nkɛ kəyi tekiriŋ ta kaŋkəra ka sede mɔ, pəmɔ tɔkɔ MARIKI ɛnasom Musa mɔ."},{"book":"Kəwur","chapter":"40","verse":"22","text":"Kɔ Musa ɛncəmbər amɛsa aŋgbancan ŋɛbəpɛnɛ kɔ Kanu disrɛ, ntende kəca kəmeriya ka dǝkiyi dosoku."},{"book":"Kəwur","chapter":"40","verse":"23","text":"K'ɛncəmbər-cəmbər cəcom fɔr ya MARIKI kiriŋ, pəmɔ tɔkɔ nkɔn MARIKI ɛnasom ti Musa mɔ."},{"book":"Kəwur","chapter":"40","verse":"24","text":"K'ɛncəmbər pɛdɛtɛ səlamp aŋgbancan ŋɛbəpɛnɛ kɔ Kanu disrɛ, pɛtɛfərɛnɛ kɔ amɛsa, ntende kəca kətɔt ka dǝkiyi dosoku."},{"book":"Kəwur","chapter":"40","verse":"25","text":"K'ɛncəmbər səlamp MARIKI fɔr kiriŋ, pəmɔ tɔkɔ nkɔn MARIKI ɛnasom ti nkɔn Musa mɔ."},{"book":"Kəwur","chapter":"40","verse":"26","text":"Kɔ Musa ɛncəmbər tetek pa kɛma nde aŋgbancan ŋɛbəpɛnɛ disrɛ kəloto kəkəŋkɛ tekiriŋ."},{"book":"Kəwur","chapter":"40","verse":"27","text":"K'ɔncɔf suray səbotu ambɔnc, pəmɔ tɔkɔ MARIKI ɛnasom kɔ ti mɔ."},{"book":"Kəwur","chapter":"40","verse":"28","text":"K'ɛndɛt kəloto kəŋɛrɛ nde kusuŋka da dǝkiyi dosoku."},{"book":"Kəwur","chapter":"40","verse":"29","text":"Kɔ Musa ɛncəmbər tetek toloŋnɛ yɔcɔl yɔcɔfɛ MARIKI nde kusuŋka ka dǝkiyi dosoku, ndɛ dɔyɔnɛ aŋgbancan ŋɛbəpɛnɛ kɔ Kanu mɔ, k'oloŋnɛ di pɔcɔl pɔcɔf, kɔ kəloŋnɛ ka mɛŋgbɛn, pəmɔ tɔkɔ MARIKI ɛnasom ti nkɔn Musa mɔ."},{"book":"Kəwur","chapter":"40","verse":"30","text":"Kɔ Musa ɛncəmbər kəsamp aŋgbancan ŋɛbəpɛnɛ kɔ tetek toloŋnɛ dacɔ, k'ambɛr ki domun dɔsɔkəsnɛnɛ."},{"book":"Kəwur","chapter":"40","verse":"31","text":"Kəlɛk nkɔn Musa kəbəp ka Aruna haŋ awut ɔn arkun kɔ ŋambikɛnɛ waca kɔ wɛcək teta kəsɔkəsnɛ."},{"book":"Kəwur","chapter":"40","verse":"32","text":"Kɔ ŋande kəcbɛrɛ aŋgbancan ŋɛbəpɛnɛ kɔ Kanu disrɛ ŋackɔ kəlɔtərnɛ tetek toloŋnɛ-ɛ, mɛnɛ ŋambikɛnɛ teta kəsɔkəsnɛ pəmɔ tɔkɔ MARIKI ɛnasom ti Musa mɔ."},{"book":"Kəwur","chapter":"40","verse":"33","text":"Kɔ Musa ɛncəmbər saŋka k'ɔnɔŋkər dǝkiyi dosoku kɔ tetek toloŋnɛ, k'ɛndɛt kəloto kəŋɛrɛ nde kusuŋka ka saŋka. Tatɔkɔ tɔ Musa ɛnaləpəs yɛbəc nyɛ MARIKI ɛnasom kɔ mɔ."},{"book":"Kəwur","chapter":"40","verse":"34","text":"Ntɛ yɛbəc nyɛ yelip mɔ, kɔ kəp kənder kəgbəpərnɛ aŋgbancan ŋɛbəpɛnɛ kɔ Kanu, kɔ nɔrɔ da debeki da MARIKI dender dɛlas dəkiyi dosoku."},{"book":"Kəwur","chapter":"40","verse":"35","text":"Tɛnasɔŋɛ ta Musa ɛntam kəbɛrɛ daŋgbancan ŋɛbəpɛnɛ-ɛ, bawo kəp kənayi ŋi kəroŋ kɔ nɔrɔ da debeki da MARIKI dɛnalas dəkiyi dosoku."},{"book":"Kəwur","chapter":"40","verse":"36","text":"Tɛm ntɛ aka Yisrayel ŋaccepɛ-cepɛ mɔ, ŋacyɛfɛ fɛ kəlɛk dɔpɔ mɛnɛ kəp kənuŋkɛnɛ kəyɛfɛ dǝkiyi dosoku kəroŋ."},{"book":"Kəwur","chapter":"40","verse":"37","text":"Kɔ kəp kəntɔyɛfɛ-ɛ, aka Yisrayel ŋafɔcepɛ haŋ dɔsɔk ndɛ kəŋyɛfɛ mɔ."},{"book":"Kəwur","chapter":"40","verse":"38","text":"Dɔsɔk disrɛ, kəp ka MARIKI kəncyi dǝkiyi dosoku kəroŋ, kɔ pəmbiyɛ-ɛ nɛnc dencyi sɔ dǝkiyi dosoku kəroŋ, tatɔkɔ tɛnayi fɔr ya aka Yisrayel fəp kiriŋ, tɛm ntɛ ŋanayi kəcepɛ-cepɛ kəŋan disrɛ fəp mɔ."}]}