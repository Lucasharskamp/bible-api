{"data":[{"book":"इब्रिणः","chapter":"10","verse":"1","text":"व्यवस्था भविष्यन्मङ्गलानां छायास्वरूपा न च वस्तूनां मूर्त्तिस्वरूपा ततो हेतो र्नित्यं दीयमानैरेकविधै र्वार्षिकबलिभिः शरणागतलोकान् सिद्धान् कर्त्तुं कदापि न शक्नोति।"},{"book":"इब्रिणः","chapter":"10","verse":"2","text":"यद्यशक्ष्यत् तर्हि तेषां बलीनां दानं किं न न्यवर्त्तिष्यत? यतः सेवाकारिष्वेककृत्वः पवित्रीभूतेषु तेषां कोऽपि पापबोधः पुन र्नाभविष्यत्।"},{"book":"इब्रिणः","chapter":"10","verse":"3","text":"किन्तु तै र्बलिदानैः प्रतिवत्सरं पापानां स्मारणं जायते।"},{"book":"इब्रिणः","chapter":"10","verse":"4","text":"यतो वृषाणां छागानां वा रुधिरेण पापमोचनं न सम्भवति।"},{"book":"इब्रिणः","chapter":"10","verse":"5","text":"एतत्कारणात् ख्रीष्टेन जगत् प्रविश्येदम् उच्यते, यथा, \"नेष्ट्वा बलिं न नैवेद्यं देहो मे निर्म्मितस्त्वया।"},{"book":"इब्रिणः","chapter":"10","verse":"6","text":"न च त्वं बलिभि र्हव्यैः पापघ्नै र्वा प्रतुष्यसि।"},{"book":"इब्रिणः","chapter":"10","verse":"7","text":"अवादिषं तदैवाहं पश्य कुर्व्वे समागमं। धर्म्मग्रन्थस्य सर्गे मे विद्यते लिखिता कथा। ईश मनोऽभिलाषस्ते मया सम्पूरयिष्यते।\""},{"book":"इब्रिणः","chapter":"10","verse":"8","text":"इत्यस्मिन् प्रथमतो येषां दानं व्यवस्थानुसाराद् भवति तान्यधि तेनेदमुक्तं यथा, बलिनैवेद्यहव्यानि पापघ्नञ्चोपचारकं, नेमानि वाञ्छसि त्वं हि न चैतेषु प्रतुष्यसीति।"},{"book":"इब्रिणः","chapter":"10","verse":"9","text":"ततः परं तेनोक्तं यथा, \"पश्य मनोऽभिलाषं ते कर्त्तुं कुर्व्वे समागमं;\" द्वितीयम् एतद् वाक्यं स्थिरीकर्त्तुं स प्रथमं लुम्पति।"},{"book":"इब्रिणः","chapter":"10","verse":"10","text":"तेन मनोऽभिलाषेण च वयं यीशुख्रीष्टस्यैककृत्वः स्वशरीरोत्सर्गात् पवित्रीकृता अभवाम।"},{"book":"इब्रिणः","chapter":"10","verse":"11","text":"अपरम् एकैको याजकः प्रतिदिनम् उपासनां कुर्व्वन् यैश्च पापानि नाशयितुं कदापि न शक्यन्ते तादृशान् एकरूपान् बलीन् पुनः पुनरुत्सृजन् तिष्ठति।"},{"book":"इब्रिणः","chapter":"10","verse":"12","text":"किन्त्वसौ पापनाशकम् एकं बलिं दत्वानन्तकालार्थम् ईश्वरस्य दक्षिण उपविश्य"},{"book":"इब्रिणः","chapter":"10","verse":"13","text":"यावत् तस्य शत्रवस्तस्य पादपीठं न भवन्ति तावत् प्रतीक्षमाणस्तिष्ठति।"},{"book":"इब्रिणः","chapter":"10","verse":"14","text":"यत एकेन बलिदानेन सोऽनन्तकालार्थं पूयमानान् लोकान् साधितवान्।"},{"book":"इब्रिणः","chapter":"10","verse":"15","text":"एतस्मिन् पवित्र आत्माप्यस्माकं पक्षे प्रमाणयति"},{"book":"इब्रिणः","chapter":"10","verse":"16","text":"\"यतो हेतोस्तद्दिनात् परम् अहं तैः सार्द्धम् इमं नियमं स्थिरीकरिष्यामीति प्रथमत उक्त्वा परमेश्वरेणेदं कथितं, तेषां चित्ते मम विधीन् स्थापयिष्यामि तेषां मनःसु च तान् लेखिष्यामि च,"},{"book":"इब्रिणः","chapter":"10","verse":"17","text":"अपरञ्च तेषां पापान्यपराधांश्च पुनः कदापि न स्मारिष्यामि।\""},{"book":"इब्रिणः","chapter":"10","verse":"18","text":"किन्तु यत्र पापमोचनं भवति तत्र पापार्थकबलिदानं पुन र्न भवति।"},{"book":"इब्रिणः","chapter":"10","verse":"19","text":"अतो हे भ्रातरः, यीशो रुधिरेण पवित्रस्थानप्रवेशायास्माकम् उत्साहो भवति,"},{"book":"इब्रिणः","chapter":"10","verse":"20","text":"यतः सोऽस्मदर्थं तिरस्करिण्यार्थतः स्वशरीरेण नवीनं जीवनयुक्तञ्चैकं पन्थानं निर्म्मितवान्,"},{"book":"इब्रिणः","chapter":"10","verse":"21","text":"अपरञ्चेश्वरीयपरिवारस्याध्यक्ष एको महायाजकोऽस्माकमस्ति।"},{"book":"इब्रिणः","chapter":"10","verse":"22","text":"अतो हेतोरस्माभिः सरलान्तःकरणै र्दृढविश्वासैः पापबोधात् प्रक्षालितमनोभि र्निर्म्मलजले स्नातशरीरैश्चेश्वरम् उपागत्य प्रत्याशायाः प्रतिज्ञा निश्चला धारयितव्या।"},{"book":"इब्रिणः","chapter":"10","verse":"23","text":"यतो यस्ताम् अङ्गीकृतवान् स विश्वसनीयः।"},{"book":"इब्रिणः","chapter":"10","verse":"24","text":"अपरं प्रेम्नि सत्क्रियासु चैकैकस्योत्साहवृद्ध्यर्थम् अस्माभिः परस्परं मन्त्रयितव्यं।"},{"book":"इब्रिणः","chapter":"10","verse":"25","text":"अपरं कतिपयलोका यथा कुर्व्वन्ति तथास्माभिः सभाकरणं न परित्यक्तव्यं परस्परम् उपदेष्टव्यञ्च यतस्तत् महादिनम् उत्तरोत्तरं निकटवर्त्ति भवतीति युष्माभि र्दृश्यते।"},{"book":"इब्रिणः","chapter":"10","verse":"26","text":"सत्यमतस्य ज्ञानप्राप्तेः परं यदि वयं स्वंच्छया पापाचारं कुर्म्मस्तर्हि पापानां कृते ऽन्यत् किमपि बलिदानं नावशिष्यते"},{"book":"इब्रिणः","chapter":"10","verse":"27","text":"किन्तु विचारस्य भयानका प्रतीक्षा रिपुनाशकानलस्य तापश्चावशिष्यते।"},{"book":"इब्रिणः","chapter":"10","verse":"28","text":"यः कश्चित् मूससो व्यवस्थाम् अवमन्यते स दयां विना द्वयोस्तिसृणां वा साक्षिणां प्रमाणेन हन्यते,"},{"book":"इब्रिणः","chapter":"10","verse":"29","text":"तस्मात् किं बुध्यध्वे यो जन ईश्वरस्य पुत्रम् अवजानाति येन च पवित्रीकृतो ऽभवत् तत् नियमस्य रुधिरम् अपवित्रं जानाति, अनुग्रहकरम् आत्मानम् अपमन्यते च, स कियन्महाघोरतरदण्डस्य योग्यो भविष्यति?"},{"book":"इब्रिणः","chapter":"10","verse":"30","text":"यतः परमेश्वरः कथयति, \"दानं फलस्य मत्कर्म्म सूचितं प्रददाम्यहं।\" पुनरपि, \"तदा विचारयिष्यन्ते परेशेन निजाः प्रजाः।\" इदं यः कथितवान् तं वयं जानीमः।"},{"book":"इब्रिणः","chapter":"10","verse":"31","text":"अमरेश्वरस्य करयोः पतनं महाभयानकं।"},{"book":"इब्रिणः","chapter":"10","verse":"32","text":"हे भ्रातरः, पूर्व्वदिनानि स्मरत यतस्तदानीं यूयं दीप्तिं प्राप्य बहुदुर्गतिरूपं संग्रामं सहमाना एकतो निन्दाक्लेशैः कौतुकीकृता अभवत,"},{"book":"इब्रिणः","chapter":"10","verse":"33","text":"अन्यतश्च तद्भोगिनां समांशिनो ऽभवत।"},{"book":"इब्रिणः","chapter":"10","verse":"34","text":"यूयं मम बन्धनस्य दुःखेन दुःखिनो ऽभवत, युष्माकम् उत्तमा नित्या च सम्पत्तिः स्वर्गे विद्यत इति ज्ञात्वा सानन्दं सर्व्वस्वस्यापहरणम् असहध्वञ्च।"},{"book":"इब्रिणः","chapter":"10","verse":"35","text":"अतएव महापुरस्कारयुक्तं युष्माकम् उत्साहं न परित्यजत।"},{"book":"इब्रिणः","chapter":"10","verse":"36","text":"यतो यूयं येनेश्वरस्येच्छां पालयित्वा प्रतिज्ञायाः फलं लभध्वं तदर्थं युष्माभि र्धैर्य्यावलम्बनं कर्त्तव्यं।"},{"book":"इब्रिणः","chapter":"10","verse":"37","text":"येनागन्तव्यं स स्वल्पकालात् परम् आगमिष्यति न च विलम्बिष्यते।"},{"book":"इब्रिणः","chapter":"10","verse":"38","text":"\"पुण्यवान् जनो विश्वासेन जीविष्यति किन्तु यदि निवर्त्तते तर्हि मम मनस्तस्मिन् न तोषं यास्यति।\""},{"book":"इब्रिणः","chapter":"10","verse":"39","text":"किन्तु वयं विनाशजनिकां धर्म्मात् निवृत्तिं न कुर्व्वाणा आत्मनः परित्राणाय विश्वासं कुर्व्वामहेे।"}]}