{"data":[{"book":"Mateyi","chapter":"17","verse":"1","text":"Pavapitili majuva sita, Yesu kavatola Petili na Yakobi na Yohani mlongu mundu, kayenda nawu weka yawu kumbindi kuchidunda chitali."},{"book":"Mateyi","chapter":"17","verse":"2","text":"Aku Yesu aghalambukili wushu pawulongolu yawu, wushu waki wung'ala kucha lijuva na yingwa shaki siva ngeli kucha lulanga."},{"book":"Mateyi","chapter":"17","verse":"3","text":"Pambeli vandundami ava vatatu vavawona Musa na Eliya vabwituka, vakuywanga na Yesu."},{"book":"Mateyi","chapter":"17","verse":"4","text":"Topi, Petili kamuwombela Yesu, “Bambu, nyanyi yufwi twikali bahapa! Pawudayila apa dajengi fibudi fitatu, chimu chaku na chimu cha Musa na chimu cha Eliya.”"},{"book":"Mateyi","chapter":"17","verse":"5","text":"Paghaveyi akali akudeta afi, lifundi ling'alili livagubika na lishu lipikanika kufuma mulifundi lila, “Ayu ndi Mwana wangu yindimtamili, mayiliwa na mweni. Mumpikanishi.”"},{"book":"Mateyi","chapter":"17","verse":"6","text":"Vanachuli vaki pavapikanishili naha vawa wifuma, vatila nendu,"},{"book":"Mateyi","chapter":"17","verse":"7","text":"Yesu kavayisila na kavagufya, kadeta, “Muwoloki, mukotoo kutila!”"},{"book":"Mateyi","chapter":"17","verse":"8","text":"Pavalolili kumbindi vamuwona mundu ha, ila Yesu weka hela."},{"book":"Mateyi","chapter":"17","verse":"9","text":"Topi, pavaveghi vakusunuka chidunda, Yesu kavakayika, “Mkotoo kumuwombela mundu findu yimufiwonili mbaka Mwana wa mundu pashukushiwa kufuma munjifwa.”"},{"book":"Mateyi","chapter":"17","verse":"10","text":"Pambeli vanachuli vamudasha, “Mbona vawula va Malawu vakudeta mbaka Eliya ayisi tanila?”"},{"book":"Mateyi","chapter":"17","verse":"11","text":"Yesu kavayangula, “Nakaka, Eliya dayisi kutanda findu fyosi,"},{"book":"Mateyi","chapter":"17","verse":"12","text":"Lakini nguvawombela, Eliya kayisa kala lakini veni vamumanyili ha, ila vamugolilili kucha wuvadayilili. Wuwowu Mwana wa Mundu dateshiwi mumawoku vawu.”"},{"book":"Mateyi","chapter":"17","verse":"13","text":"Topi vala vanachuli vamanya kucha aveli akuvawombela Yohani mbatisha."},{"book":"Mateyi","chapter":"17","verse":"14","text":"Pavalifikilili kandi lila lipinga lya vandu, mundu yumu amuyendilili Yesu, kamutundamila,"},{"book":"Mateyi","chapter":"17","verse":"15","text":"“Kadeta, Bambu muwoneli lusungu mwana wangu kana chisilika, akugobuleka munu, myanja yitangalili akuwila mumotu na mumachi."},{"book":"Mateyi","chapter":"17","verse":"16","text":"Ngamuyeghili kwa vanachuli vaku lakini vaweshili ha kumulowola.”"},{"book":"Mateyi","chapter":"17","verse":"17","text":"Yesu kayangula, “Yumwi chileli chingajila ujumilwa, chiyaghamili! Dandiyikali na yumwi mbaka ndili? Dandivawunishili yumwi mbaka ndili? Mumuyeghi apa mwana ayu.”"},{"book":"Mateyi","chapter":"17","verse":"18","text":"Topi, Yesu kamulakalila yula chinyamkela na mweni kamufuma yula mwana, mwanja wuwula wula kanana."},{"book":"Mateyi","chapter":"17","verse":"19","text":"Pambeli vanachuli vamuyendela Yesu kwa chifisu, vamudasha, “Kwanongwa liki yufwi tulemwa kumuwusha yula chinyamkela?”"},{"book":"Mateyi","chapter":"17","verse":"20","text":"Yesu kavayangula, “Nongwa ya ujumilwa wenu mdokwa. Nguvawombela nakaka, pamuva na ujumilwa hela, wuvi mdokwa hata kucha mbeyu ya likuyu, mukuwesha kuchiwombela chidunda achi, Wuki apa yendi pala, cheni dachiyendi. Kwahela chindu chingajila yumwi kuwesha.”"},{"book":"Mateyi","chapter":"17","verse":"21","text":"Lakini mayandiku vamonga vayandika, “Finyamkela fya ndambu ayi fikuwuka kwa njila ayi ha, ila kwa kudadava na kwikaja kulya.”"},{"book":"Mateyi","chapter":"17","verse":"22","text":"Pavaveghi pamu aku Galilaya, Yesu avawombilili, “Mwana wa mundu datawuliwi mumawoku va vandu."},{"book":"Mateyi","chapter":"17","verse":"23","text":"Davamuwulayi, lakini lijuva lya tatu kukandila pasovili, dashukushiwi.” Vanachuli vang'ong'oteka munu."},{"book":"Mateyi","chapter":"17","verse":"24","text":"Pavafikili Kapelinaumu vandu yivakunganya kodi ya Nyumba ya kudadavila vamuyendilili Petili, vamudasha, muwula wenu akuhombaya kodi ya Nyumba ya kudadavila?"},{"book":"Mateyi","chapter":"17","verse":"25","text":"Petili kayangula, “Yina, akuhomba.” Topi, Petili payingilili munyumba, hata akali hela kudeta chilongu chochosi, Yesu kamudasha, Simoni, “Yuwi ukuwona wuliwuli? Vatwa va mlimawu vakukunga ushulu awu kodi kufuma kwa vaghani! Kufuma kwa vanamlima awu kwa vahenja?”"},{"book":"Mateyi","chapter":"17","verse":"26","text":"Petili kayangula, “Kufuma kwa vahenja, Yesu kavawombela mani naha vanamlima yikuvayilata ha.”"},{"book":"Mateyi","chapter":"17","verse":"27","text":"Lakini tukotoo kuvavifya, yendi kulihiva kalopoli, Toli somba yatalili kuwomela, umutumbuli, mugati ukusiwona mbiya sha saka. Toli ukahombi kwanongwa ya nenga na yuwi."}]}