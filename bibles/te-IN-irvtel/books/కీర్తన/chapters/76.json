{"data":[{"book":"కీర్తన","chapter":"76","verse":"1","text":"యూదాలో దేవుడు తనను తెలియబరచుకున్నాడు. ఇశ్రాయేలులో ఆయన నామం ఘనమైనది."},{"book":"కీర్తన","chapter":"76","verse":"2","text":"షాలేంలో76:2 షాలేంలో యెరూషలేము ఆయన నివాసం ఉంది, సీయోనులో ఆయన గృహం ఉంది."},{"book":"కీర్తన","chapter":"76","verse":"3","text":"అక్కడ ఆయన విల్లంబులు, డాలు, కత్తి మిగతా యుద్ధాయుధాలను విరిచి వేశాడు. సెలా."},{"book":"కీర్తన","chapter":"76","verse":"4","text":"నువ్వు నీ శత్రువులను జయించి పర్వతాల నుంచి దిగి వస్తూ మెరిసిపోతున్నావు. నీ మహిమను ప్రదర్శిస్తున్నావు."},{"book":"కీర్తన","chapter":"76","verse":"5","text":"గుండె ధైర్యం గలవారు దోపిడికి గురి అయ్యారు. నిద్రపోయారు. శూరులంతా నిస్సహాయులయ్యారు."},{"book":"కీర్తన","chapter":"76","verse":"6","text":"యాకోబు దేవా, యుద్ధంలో నీ గద్దింపుకు గుర్రం, రౌతు కూడా మూర్ఛిల్లారు."},{"book":"కీర్తన","chapter":"76","verse":"7","text":"నీకు, నీకు మాత్రమే భయపడాలి. నువ్వు కోపపడితే నీ ఎదుట ఎవరు నిలుస్తారు?"},{"book":"కీర్తన","chapter":"76","verse":"8","text":"నీ తీర్పు పరలోకం నుంచి వచ్చింది, భూమికి భయమేసింది, అది మౌనంగా ఉంది."},{"book":"కీర్తన","chapter":"76","verse":"9","text":"దేవా! నువ్వు తీర్పు ప్రకటించడానికి, దేశమంతటా అణగారిన వాళ్ళను కాపాడడానికి లేచావు. సెలా."},{"book":"కీర్తన","chapter":"76","verse":"10","text":"కోపంతో వారిపై నీ తీర్పు ప్రజలు కచ్చితంగా నిన్ను స్తుతించేలా చేస్తుంది. నీ ఆగ్రహాన్ని నువ్వు పూర్తిగా వెల్లడిస్తావు."},{"book":"కీర్తన","chapter":"76","verse":"11","text":"మీ యెహోవా దేవునికి మొక్కుకుని వాటిని చెల్లించండి. ఆయన చుట్టూ ఉన్న వాళ్ళంతా భయభక్తులకు పాత్రుడైన ఆయనకు కానుకలు తీసుకు రండి."},{"book":"కీర్తన","chapter":"76","verse":"12","text":"అధికారుల పొగరును ఆయన అణచివేస్తాడు, భూరాజులు ఆయనకు భయపడతారు."}]}