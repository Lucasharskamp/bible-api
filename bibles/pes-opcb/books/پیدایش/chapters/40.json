{"data":[{"book":"پیدایش","chapter":"40","verse":"1","text":"مدتی پس از زندانی شدن یوسف، رئیس ساقیان و رئیس نانوایان فرعون به سَروَر خود، پادشاه مصر، خیانت ورزیدند."},{"book":"پیدایش","chapter":"40","verse":"2","text":"فرعون بر این دو خدمتگزار خود خشمگین شده،"},{"book":"پیدایش","chapter":"40","verse":"3","text":"آنها را به زندان رئیس نگهبانان دربار که یوسف در آنجا بود، انداخت."},{"book":"پیدایش","chapter":"40","verse":"4","text":"آنها مدت طولانی در زندان ماندند و رئیس نگهبانان یوسف را به خدمت آنها گماشت."},{"book":"پیدایش","chapter":"40","verse":"5","text":"یک شب هر دو آنها خواب دیدند."},{"book":"پیدایش","chapter":"40","verse":"6","text":"صبح روز بعد، یوسف دید که آنها ناراحت هستند."},{"book":"پیدایش","chapter":"40","verse":"7","text":"پس، از آنها که همراه او در زندان سَروَرش بودند، پرسید: «چرا امروز غمگین هستید؟»"},{"book":"پیدایش","chapter":"40","verse":"8","text":"گفتند: «دیشب ما هر دو خواب دیدیم و کسی نیست که آن را تعبیر کند.»"},{"book":"پیدایش","chapter":"40","verse":"9-10","text":"اول رئیس ساقیان خوابی را که دیده بود، برای یوسف تعریف کرد: «دیشب در خواب درخت انگوری را دیدم که سه شاخه داشت. ناگاه شاخه‌ها شکفتند و خوشه‌های زیادی انگور رسیده دادند."},{"book":"پیدایش","chapter":"40","verse":"11","text":"من جام شراب فرعون را در دست داشتم، پس خوشه‌های انگور را چیده، در جام فشردم و به او دادم تا بنوشد.»"},{"book":"پیدایش","chapter":"40","verse":"12","text":"یوسف گفت: «تعبیر خواب تو این است: منظور از سه شاخه، سه روز است."},{"book":"پیدایش","chapter":"40","verse":"13","text":"تا سه روز دیگر فرعون تو را از زندان آزاد کرده، دوباره ساقی خود خواهد ساخت."},{"book":"پیدایش","chapter":"40","verse":"14","text":"پس خواهش می‌کنم وقتی دوباره مورد لطف او قرار گرفتی، مرا به یاد آور و سرگذشتم را برای فرعون شرح بده و از او خواهش کن تا مرا از این زندان آزاد کند."},{"book":"پیدایش","chapter":"40","verse":"15","text":"زیرا مرا که عبرانی هستم از وطنم دزدیده، به اینجا آورده‌اند. حالا هم بدون آنکه مرتکب جرمی شده باشم، مرا در زندان انداخته‌اند.»"},{"book":"پیدایش","chapter":"40","verse":"16","text":"وقتی رئیس نانوایان دید که تعبیر خواب دوستش خیر بود، او نیز خواب خود را برای یوسف بیان کرده، گفت: «در خواب دیدم که سه سبد پر از نان روی سر خود دارم."},{"book":"پیدایش","chapter":"40","verse":"17","text":"در سبد بالایی چندین نوع نان برای فرعون گذاشته بودم، اما پرندگان آمده آنها را خوردند.»"},{"book":"پیدایش","chapter":"40","verse":"18","text":"یوسف به او گفت: «تعبیر خواب این است: سه سبد، سه روز است."},{"book":"پیدایش","chapter":"40","verse":"19","text":"سه روز دیگر فرعون سرت را از تنت جدا کرده، بدنت را به دار می‌آویزد و پرندگان آمده گوشت بدنت را خواهند خورد.»"},{"book":"پیدایش","chapter":"40","verse":"20","text":"سه روز بعد، جشن تولد فرعون بود و به همین مناسبت ضیافتی برای مقامات مملکتی ترتیب داد. او فرستاد تا رئیس ساقیان و رئیس نانوایان را از زندان به حضورش آورند."},{"book":"پیدایش","chapter":"40","verse":"21","text":"سپس رئیس ساقیان را به کار سابقش گمارد،"},{"book":"پیدایش","chapter":"40","verse":"22","text":"ولی رئیس نانوایان را به دار آویخت، همان‌طور که یوسف گفته بود."},{"book":"پیدایش","chapter":"40","verse":"23","text":"اما رئیس ساقیان یوسف را به یاد نیاورد."}]}