{"data":[{"book":"2 Samweli","chapter":"16","verse":"1","text":"Daudi viyabitile kidogo inhembeti ya lugongo, Siba msang'hanaji wa Mefibosheti keza kumbokela Daudi na vihongwe wabili kuno wapapa magate magana mabili, na mabumunda gana dimoja ga zabibu zinyalile, na matunda gana dimoja ga msimu wa zuwa, na mfuko wa ng'hwembe wa divai."},{"book":"2 Samweli","chapter":"16","verse":"2","text":"Mndewa Daudi kamuuza Siba, “Habali kugala vinhu vino?”"},{"book":"2 Samweli","chapter":"16","verse":"3","text":"Mndewa kamulongela Siba, “Kakwahi mkulu wako Mefibosheti?”"},{"book":"2 Samweli","chapter":"16","verse":"4","text":"Mndewa kamulongela Siba, “Vinhu vose vikalile ugoli wa Mefibosheti sambi baha vako.”"},{"book":"2 Samweli","chapter":"16","verse":"5","text":"Avo mndewa Daudi viyavikile kudibuga da Bahulimu, kalawilila munhu imoja wa lukolo wa Sauli, twaga jake Shimei mwanage Gela, kasonga kumduwila Daudi koochola."},{"book":"2 Samweli","chapter":"16","verse":"6","text":"Kakala yompigisila mabwe Daudi hamoja na wanhu zake. Wakalizi na wanhu wayagwe wakala wamzunguluke Daudi ubanzi wa kudila na kumoso."},{"book":"2 Samweli","chapter":"16","verse":"7","text":"Shimei viyakalile komduwila Daudi kalonga, “Segela, segela gweye mkomaji, gweye kwa munhu wihile!"},{"book":"2 Samweli","chapter":"16","verse":"8","text":"Mndewa Imulungu kakubwezela gehile mbuli ya kulukoma lukolo lwa Sauli ili gweye usole undewa wake. Mndewa Imulungu kamgwaa mwanago Abisalomu undewa. Lekaavo mbuli ino yokupata, kwavija gweye kwa mkomaji.”"},{"book":"2 Samweli","chapter":"16","verse":"9","text":"Abishai mwanage Seluya, kamulongela mndewa, “Vilihi munhu ino yeli kamba umbwa yafile komduwila mndewa? Nhogolela nichole nikamkanhe pala jake.”"},{"book":"2 Samweli","chapter":"16","verse":"10","text":"Lakini mndewa kawalongela, “Ino siyo sang'hano yenu, mweye wanage Seluya. Kamba Mndewa Imulungu kamulongela Shimei, ‘Mduwile Daudi,’ avo nani yodaha kuuza, ‘Habali kotenda vino?’”"},{"book":"2 Samweli","chapter":"16","verse":"11","text":"Daudi kamulongela Abishai hamoja na wasang'hanaji zake wose, “Kamba mwanangu mwenyego kouzahila ugima wangu, sembuse ino wa lukolo lwa Benjamini? Muleke yang'hudule, kwavija Mndewa Imulungu iyo yamulagize."},{"book":"2 Samweli","chapter":"16","verse":"12","text":"Sengine Mndewa Imulungu kogona magazo gangu na kondiha ganogile kwa ukuduzi unilongigwa lelo.”"},{"book":"2 Samweli","chapter":"16","verse":"13","text":"Avo Daudi hamoja na wanhu zake wagendelela na mwanza wao kuno Shimei komduwila na kompigisila mabwe na kumtimulila timbwisi. Shimei kakala yotembela uchanha ya lugongo behi na hewo."},{"book":"2 Samweli","chapter":"16","verse":"14","text":"Mndewa hamoja na wanhu zake wose yakalile nao wavika muulwanda kuno wadonha, avo wahumula."},{"book":"2 Samweli","chapter":"16","verse":"15","text":"Kipindi acho, Abisalomu na wanhu zake wose wa Izilaeli wachola Yelusalemu hamoja na Ahitofeli."},{"book":"2 Samweli","chapter":"16","verse":"16","text":"Hushai kulawa lukolo lwa Aliki, mbwiga wake Daudi, kamgendela Abisalomu kamulongela, “Mndewa uwe mgima siku zose, mndewa uwe mgima siku zose!”"},{"book":"2 Samweli","chapter":"16","verse":"17","text":"Abisalomu kamuuza Hushai, “Vino uno awo unogelwa umulagusila mbwiga wako? Habali humkweleleze mbwiga ako?”"},{"book":"2 Samweli","chapter":"16","verse":"18","text":"Hushai kamulongela Abisalomu, “Bule, havidahika, ija yasaguligwe na Mndewa Imulungu na yasaguligwe na wanhu wose wa Izilaeli, niye iyo iniilumba nayo."},{"book":"2 Samweli","chapter":"16","verse":"19","text":"Hata ivo, nimsang'hanile nani? Nimsang'hanile imwana wa mbwigangu, kamba vinimsang'hanile tatako, vivo vonda nikusang'hanile na gweye.”"},{"book":"2 Samweli","chapter":"16","verse":"20","text":"Abaho Abisalomu kamulongela Ahitofeli, “Nilongele nhende choni?”"},{"book":"2 Samweli","chapter":"16","verse":"21","text":"Ahitofeli kamulongela Abisalomu, “Wasa na iwatumwa wa ikitwanzi wakalile kamba wehe wa tatako yawalekile wamulolele ng'anda yake. Wanhu wose Waizilaeli ojuwa kamba gweye na tatako hamwili hamoja, na wanhu wose okukweleleza opata nguvu.”"},{"book":"2 Samweli","chapter":"16","verse":"22","text":"Avo wamtendela kibanda Abisalomu uchanha ya kanho, Abisalomu kawasa na waja iwatumwa wa ikitwanzi wa tatake kuno wanhu wa Izilaeli olola."},{"book":"2 Samweli","chapter":"16","verse":"23","text":"Kipindi chose Ahitofeli kiyakalile kolava magesa gakala gotogoligwa kamba golawa kwa Imulungu. Avo, magesa ga Ahitofeli gakala gotogoligwa na Daudi na Abisalomu."}]}