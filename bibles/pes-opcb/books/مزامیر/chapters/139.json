{"data":[{"book":"مزامیر","chapter":"139","verse":"1","text":"ای خداوند، تو مرا آزموده و شناخته‌ای."},{"book":"مزامیر","chapter":"139","verse":"2","text":"تو از نشستن و برخاستن من آگاهی. فکرهای من از تو پوشیده نیست."},{"book":"مزامیر","chapter":"139","verse":"3","text":"تو کار کردن و خوابیدن مرا زیر نظر داری و از همهٔ راهها و روشهای من باخبر هستی."},{"book":"مزامیر","chapter":"139","verse":"4","text":"حتی پیش از آنکه سخنی بر زبان آورم تو آن را می‌دانی."},{"book":"مزامیر","chapter":"139","verse":"5","text":"مرا از هر سو احاطه کرده‌ای و دست محافظ خود را بر من نهاده‌ای."},{"book":"مزامیر","chapter":"139","verse":"6","text":"شناختی که تو از من داری بسیار عمیق است و من یارای درک آن را ندارم."},{"book":"مزامیر","chapter":"139","verse":"7","text":"از روح کجا می‌توانم بگریزم؟ از حضور تو کجا می‌توانم بروم؟"},{"book":"مزامیر","chapter":"139","verse":"8","text":"اگر به آسمان صعود کنم، تو در آنجا هستی؛ اگر به اعماق زمین فرو روم، تو در آنجا هستی."},{"book":"مزامیر","chapter":"139","verse":"9","text":"اگر بر بالهای سحر سوار شوم و به آن سوی دریاها پرواز کنم،"},{"book":"مزامیر","chapter":"139","verse":"10","text":"در آنجا نیز حضور داری و با نیروی دست خود مرا هدایت خواهی کرد."},{"book":"مزامیر","chapter":"139","verse":"11","text":"اگر خود را در تاریکی پنهان کنم یا روشنایی اطراف خود را به ظلمت شب تبدیل کنم،"},{"book":"مزامیر","chapter":"139","verse":"12","text":"نزد تو تاریکی تاریک نخواهد بود و شب همچون روز روشن خواهد بود. شب و روز در نظر تو یکسان است."},{"book":"مزامیر","chapter":"139","verse":"13","text":"تو همۀ اعضای ظریف درون بدن مرا آفریدی؛ تو مرا در رَحِم مادرم در هم تنیدی."},{"book":"مزامیر","chapter":"139","verse":"14","text":"تو را شکر می‌کنم که مرا اینچنین شگفت‌انگیز آفریده‌ای! با تمام وجود دریافته‌ام که کارهای تو عظیم و شگفت‌انگیز است."},{"book":"مزامیر","chapter":"139","verse":"15","text":"وقتی استخوانهایم در رحم مادرم به دقت شکل می‌گرفت و من در نهان نمو می‌کردم، تو از وجود من آگاه بودی؛"},{"book":"مزامیر","chapter":"139","verse":"16","text":"حتی پیش از آنکه من به وجود بیایم تو مرا دیده بودی. پیش از آنکه روزهای زندگی من آغاز شود، تو همهٔ آنها را در دفتر خود ثبت کرده بودی."},{"book":"مزامیر","chapter":"139","verse":"17","text":"خدایا، چه عالی و چه گرانبها هستند نقشه‌هایی که تو برای من داشته‌ای!"},{"book":"مزامیر","chapter":"139","verse":"18","text":"حتی قادر به شمارش آنها نیستم؛ آنها از دانه‌های شن نیز بیشترند! هر روز که از خواب بیدار می‌شوم کماکان خود را در حضور تو می‌بینم."},{"book":"مزامیر","chapter":"139","verse":"19","text":"خدایا، بدکاران را نابود کن! ای جنایتکاران از من دور شوید!"},{"book":"مزامیر","chapter":"139","verse":"20","text":"خداوندا، آنان دربارهٔ تو سخنان زشت بر زبان می‌آورند و به تو کفر می‌گویند."},{"book":"مزامیر","chapter":"139","verse":"21","text":"پس ای خداوند، آیا حق ندارم از کسانی که از تو نفرت دارند، متنفر باشم؟"},{"book":"مزامیر","chapter":"139","verse":"22","text":"آری، از آنها بسیار متنفر خواهم بود و دشمنان تو را دشمنان خود تلقی خواهم کرد!"},{"book":"مزامیر","chapter":"139","verse":"23","text":"خدایا، مرا بیازما و دلم را بشناس؛ مرا امتحان کن و افکار پریشانم را بدان."},{"book":"مزامیر","chapter":"139","verse":"24","text":"ببین آیا فساد و نادرستی در من هست؟ تو مرا به راه حیات جاوید هدایت فرما."}]}