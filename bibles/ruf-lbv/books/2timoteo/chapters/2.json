{"data":[{"book":"2 Timoteo","chapter":"2","verse":"1","text":"Apfo ghweghwe mwanangu, Imulungu yakwing'e ngupfu mne uluso watupata mna ukwilunga na Kiristu Yesu."},{"book":"2 Timoteo","chapter":"2","verse":"2","text":"Na aghala ghunihulike nolonga hambele he iwakalangama wengi, uweng'e iwanu iwanoghile iwodaha kuwalangulitsa iwanu wangi pfipfila."},{"book":"2 Timoteo","chapter":"2","verse":"3","text":"Ududumile ghamaghayo hamwe na twetwe, ka asikali yanoghile wa Kiristu Yesu."},{"book":"2 Timoteo","chapter":"2","verse":"4","text":"Asikali mne ing'ondo ng'otenda bae tsing'onde tsa ughima wa chila litsuwa, ila kotenda ng'onde tsa mng'ondo ili yamnoghelese mkulu wake."},{"book":"2 Timoteo","chapter":"2","verse":"5","text":"Pfipfila imunu iyotsuma na weyaghe mne mdawalo, ng'odaha kubokela ghweko lye ukuhuma ka ng'awinzile ghamalaghitso gha mdawalo."},{"book":"2 Timoteo","chapter":"2","verse":"6","text":"Imunu iyolima ng'ani iyo iyobamighwa yalongole kubokela ghamapfuno."},{"book":"2 Timoteo","chapter":"2","verse":"7","text":"Ughalangule ghano ghanilonga, kwaapfila Imtwatsa katsokutenda umanye chila chinu."},{"book":"2 Timoteo","chapter":"2","verse":"8","text":"Mkumbuke Kiristu Yesu, iyatsilihuke, yakalile mtsukulu wa Daudi, ka pfailonga Imbuli Inoghile yaniipeta."},{"book":"2 Timoteo","chapter":"2","verse":"9","text":"Kwaapfila noipeta Imbuli Inoghile nene nodununzika mbaka nikighwa mchifungo ka mtenda ghehile, lekeni Imbuli ye Imulungu ng'aikohighwa bae."},{"book":"2 Timoteo","chapter":"2","verse":"10","text":"Apfo nodudumila pfinu pfose kwaajili ye iwasaghulighwe ne Imulungu ili nawo wapate ukombotsi iuli mghati mwa Kiristu Yesu, hamwe ne utunitso wa ghamatsuwa ghose."},{"book":"2 Timoteo","chapter":"2","verse":"11","text":"Imbuli ino yolongesa. Tung'afa naye, pfipfila tutsokala naye"},{"book":"2 Timoteo","chapter":"2","verse":"12","text":"Tung'adudumila, tutsotawala naye, tung'amlema, naye katsotulema."},{"book":"2 Timoteo","chapter":"2","verse":"13","text":"Ka twetwe si wakutogholighwa bae, yeye kosighala wakutogholighwa, kwaapfila yeye ng'odaha kughaluka mna aghala ghalongile."},{"book":"2 Timoteo","chapter":"2","verse":"14","text":"Uwakumbuse ipfinu apfo, na uwakanye hambele he Imulungu, waleke kuhisanyila tsimbuli tsolongatse, ng'apfinoghile bae, chinu acho chowahinya awala iwohulikitsa."},{"book":"2 Timoteo","chapter":"2","verse":"15","text":"Wighangamitse kwilangusa kuwa kutogholighwa ne Imulungu, ka imunu iyosang'ana isang'ano yake aku ng'oyonela chinyala bae na kolangulitsa pfinoghile usenga ula wa kweli."},{"book":"2 Timoteo","chapter":"2","verse":"16","text":"Ukale kutali ne mbuli itsihile na tsa chibotsi, atso tsowatenda iwanu wakale kutali ne Imulungu."},{"book":"2 Timoteo","chapter":"2","verse":"17","text":"Ghamalangulitso ghawo gheghala na londa ilikula himahima no ukuja lukuli. Wamwenga wawo iwo Hemenayo na Fileto."},{"book":"2 Timoteo","chapter":"2","verse":"18","text":"Waileka inzila ya kweli, na kuhinya inoghola ye iwanu wangi kwa kulonga kutsilihuka kwa iwanu wose ma kupfika."},{"book":"2 Timoteo","chapter":"2","verse":"19","text":"Lekeni ukweli we Imulungu wima ghendo ka lukwalambatsa lwe ghamabwe, na mchanya mwake lwandikighwa pfino, “Imtwatsa kowamanya iwanu wake” na “Chila imunu iyolonga yeye ka imunu we Imtwatsa, yaleke ghehile.”"},{"book":"2 Timoteo","chapter":"2","verse":"20","text":"Mne ing'anda ng'ulu haduhu ipfinu pfa nzahabu na fetsa pfiliheka, ila hana pfinu pfa mibiki na pfa lidongo, pfimwenga pfa heshima na pfimwenga si pfa heshima bae."},{"book":"2 Timoteo","chapter":"2","verse":"21","text":"Imunu ang'edeghetetsa kulawa mne ghehile kakuwa ichinu cha kutogholighwa, kwaapfila kelapfa na kutumika ne imtwatsa wake, keyandaa kutenda chila isang'ano inoghile."},{"book":"2 Timoteo","chapter":"2","verse":"22","text":"Utsipfuke dong'o tsa usongolo, na ubame ukukala ka pfobama Imulungu, uwe na inoghola na unoghelo na tindiwalo hamwe na wose iwomlomba Imtwatsa kwa ghumoyo ghunoghile."},{"book":"2 Timoteo","chapter":"2","verse":"23","text":"Utsileme mbuli tsa ubotsi na itsilihela mana, kwaapfila kwomanya tsoghala ukwisonga."},{"book":"2 Timoteo","chapter":"2","verse":"24","text":"Mtumwa we Imtwatsa ng'esonga bae. Yahole kwe iwanu wose na yadahe kulangulitsa na yadudumile,"},{"book":"2 Timoteo","chapter":"2","verse":"25","text":"yawakanye kwa uhole awala iwohisanya naye, kwaapfila Imulungu kodaha kuwatenda watoghole nzambi tsawo na kutsileka na waumanye ukweli,"},{"book":"2 Timoteo","chapter":"2","verse":"26","text":"ili tsimbutsi tsawo tsiwoile na kulawa mne chonzo cha Yehile iyawonzile na kuwatenda watende pfobama yeye."}]}