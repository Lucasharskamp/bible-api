{"data":[{"book":"UJohane","chapter":"6","verse":"1","text":"Ngemva kwalokhu uJesu wachaphela ngaphetsheya koLwandle lwaseGalile (kutshiwo uLwandle lwaseThibheriyasi),"},{"book":"UJohane","chapter":"6","verse":"2","text":"njalo walandelwa lixuku elikhulu labantu ngoba babona imimangaliso ayeyenzile kwababegula."},{"book":"UJohane","chapter":"6","verse":"3","text":"UJesu wasesiya eceleni kwentaba wahlala khona labafundi bakhe."},{"book":"UJohane","chapter":"6","verse":"4","text":"UMkhosi wePhasika wamaJuda wawususondele."},{"book":"UJohane","chapter":"6","verse":"5","text":"UJesu wathi uyakhangela wabona ixuku labantu elikhulu lisiza kuye, wathi kuFiliphu, “Singasithenga ngaphi isinkwa ukuze abantu laba badle?”"},{"book":"UJohane","chapter":"6","verse":"6","text":"Wabuza lokhu emlinga nje kuphela ngoba wayevele esekwazi ayezakwenza."},{"book":"UJohane","chapter":"6","verse":"7","text":"UFiliphu wamphendula wathi, “Amadenari angamakhulu amabili ngeke athenge isinkwa esenela ukuthi umuntu munye nje azuze ucezwana!”"},{"book":"UJohane","chapter":"6","verse":"8","text":"Omunye wabafundi bakhe, u-Andreya, umfowabo kaSimoni Phethro wakhuluma wathi,"},{"book":"UJohane","chapter":"6","verse":"9","text":"“Nangu umfana olezinkwa zebhali ezinhlanu lenhlanzi ezimbili ezincinyane, kodwa zingafika ngaphi ebantwini abanengi kangaka na?”"},{"book":"UJohane","chapter":"6","verse":"10","text":"UJesu wathi, “Hlalisani abantu phansi.” Kwakulotshani obunengi kuleyondawo, asehlala phansi (amadoda ubunengi bawo bungaba zinkulungwane ezinhlanu)."},{"book":"UJohane","chapter":"6","verse":"11","text":"UJesu wasezithatha izinkwa, wakhuleka, wasezabela labo abasebehlezi phansi, wabapha njengokufuna kwabo. Wenza njalo langenhlanzi."},{"book":"UJohane","chapter":"6","verse":"12","text":"Kwathi bonke sebesuthi, wasesithi kubafundi bakhe, “Buthani imvuthu eziseleyo. Kakungalahlwa lutho.”"},{"book":"UJohane","chapter":"6","verse":"13","text":"Ngakho bazibutha bagcwalisa izitsha ezilitshumi lambili ngemvuthu zezinkwa zebhali ezatshiywa yilabo ababedlile."},{"book":"UJohane","chapter":"6","verse":"14","text":"Abantu sebewubonile umangaliso awenzayo uJesu baqalisa ukuthi, “Ngeqiniso lo nguye uMphrofethi ozafika emhlabeni.”"},{"book":"UJohane","chapter":"6","verse":"15","text":"UJesu esazi ukuthi babeqonde ukuzomenza inkosi ngenkani, wathi nyelele wabuyela entabeni yedwa."},{"book":"UJohane","chapter":"6","verse":"16","text":"Kwathi kusihlwa abafundi behlela esizibeni,"},{"book":"UJohane","chapter":"6","verse":"17","text":"lapho abawela khona isikepe bachapha isiziba baya eKhaphenawume. Ngalesosikhathi kwasekuhlwile, uJesu elokhu engakabuyi kubo."},{"book":"UJohane","chapter":"6","verse":"18","text":"Kwakuvunguza umoya omkhulu amanzi asequbuka kubi."},{"book":"UJohane","chapter":"6","verse":"19","text":"Sebegwedle okwamakhilomitha amahlanu loba ayisithupha bambona uJesu esiza esikepeni ehamba phezu kwamanzi; bethuka kakhulu."},{"book":"UJohane","chapter":"6","verse":"20","text":"Kodwa wathi kubo, “Yimi; lingesabi.”"},{"book":"UJohane","chapter":"6","verse":"21","text":"Babefuna ukumngenisa esikepeni, kwathi masinyane isikepe sahle safika ekhunjini lapho ababeqonde khona."},{"book":"UJohane","chapter":"6","verse":"22","text":"Ngelanga elilandelayo ixuku labantu elalisele ekhunjini elinganeno lananzelela ukuthi kwakukade kulesikepe esisodwa, lokuthi uJesu kangenanga kuso kanye labafundi bakhe, kodwa babehambe bodwa."},{"book":"UJohane","chapter":"6","verse":"23","text":"Kwasekufika ezinye izikepe zivela eThibheriyasi zamiswa eduze lalapho abantu ababedlele khona isinkwa ngemva kokuba iNkosi isiqale yakhuleka."},{"book":"UJohane","chapter":"6","verse":"24","text":"Ixuku lonela ukunanzelela ukuthi uJesu kanye labafundi bakhe babengasekho lapho, bangena ezikepeni baya eKhaphenawume ukuyadinga uJesu."},{"book":"UJohane","chapter":"6","verse":"25","text":"Bathi sebemfumene ngaphetsheya kwechibi bambuza bathi, “Rabi, kanti ufike nini lapha?”"},{"book":"UJohane","chapter":"6","verse":"26","text":"UJesu waphendula wathi, “Ngiqinisile ukuthi kalingidingi ngoba libone imimangaliso, kodwa ngoba lidle izinkwa lasutha."},{"book":"UJohane","chapter":"6","verse":"27","text":"Lingasebenzeli ukudla okubolayo, kodwa sebenzelani ukudla okuhlala okwempilo engapheliyo elizakuphiwa yiNdodana yoMuntu. UBaba uNkulunkulu usebeke kuyo uphawu lwakhe.”"},{"book":"UJohane","chapter":"6","verse":"28","text":"Basebembuza bathi, “Kumele senzeni ukuze senze umsebenzi kaNkulunkulu na?”"},{"book":"UJohane","chapter":"6","verse":"29","text":"UJesu waphendula wathi, “Umsebenzi kaNkulunkulu yilo: ukukholwa kulowo amthumileyo.”"},{"book":"UJohane","chapter":"6","verse":"30","text":"Basebembuza bathi, “Uzasitshengisa simangaliso bani esizasibona ukuze sikukholwe na? Kuyini ozakwenza?"},{"book":"UJohane","chapter":"6","verse":"31","text":"Okhokho badla imana enkangala; njengoba kulotshiwe ukuthi: ‘Wabapha isinkwa sivela ezulwini ukuba badle.’6.31 U-Eksodasi 16.4; UNehemiya 9.15; AmaHubo 78.24-25”"},{"book":"UJohane","chapter":"6","verse":"32","text":"UJesu wathi kubo, “Ngiqinisile ngithi, kakusuye uMosi olinike isinkwa sivela ezulwini, kodwa nguBaba olinika isinkwa seqiniso sivela ezulwini."},{"book":"UJohane","chapter":"6","verse":"33","text":"Ngoba isinkwa sikaNkulunkulu singulowo owehla ezulwini anike ukuphila emhlabeni.”"},{"book":"UJohane","chapter":"6","verse":"34","text":"Bathi, “Nkosi, kusukela manje siphe lesisinkwa sokuphila.”"},{"book":"UJohane","chapter":"6","verse":"35","text":"UJesu wachaza wathi, “Ngiyisinkwa sokuphila. Lowo ozayo kimi kasoze afa alamba, lalowo okholwa kimi kasoze aphinde ome."},{"book":"UJohane","chapter":"6","verse":"36","text":"Kodwa njengoba ngilitshelile selingibonile, kodwa lokhe lingakholwa."},{"book":"UJohane","chapter":"6","verse":"37","text":"Konke lokho uBaba anginika khona kuzakuza kimi njalo lowo oza kimi kangisoze ngimlahle."},{"book":"UJohane","chapter":"6","verse":"38","text":"Ngoba ngehlile ezulwini, hatshi ukuzokwenza eyami intando kodwa ukwenza intando yalowo ongithumileyo."},{"book":"UJohane","chapter":"6","verse":"39","text":"Intando yakhe ongithumileyo yile, ukuthi ngingalahlekelwa langokukodwa kwalokho anginike khona, kodwa ngibavuse ngosuku lokucina."},{"book":"UJohane","chapter":"6","verse":"40","text":"Ngoba intando kaBaba iyikuthi bonke abakhangela eNdodaneni bakholwe kuyo bazakuba lokuphila okungapheliyo njalo ngizabavusa ngosuku lokucina.”"},{"book":"UJohane","chapter":"6","verse":"41","text":"Esizwa lokhu amaJuda aqalisa ukukhonona ngaye ngoba wathi, “Ngiyisinkwa esehlayo sivela ezulwini.”"},{"book":"UJohane","chapter":"6","verse":"42","text":"Athi, “Kanti kasuJesu lo indodana kaJosefa na? Oyise lonina kasibazi na? Pho angakutsho kanjani manje ukuthi, ‘Ngehla ngivela ezulwini’?”"},{"book":"UJohane","chapter":"6","verse":"43","text":"UJesu wathi, “Yekelani ukukhonona phakathi kwenu."},{"book":"UJohane","chapter":"6","verse":"44","text":"Kakho ongeza kimi ngaphandle kokuthi uBaba ongithumileyo amsondeze, mina-ke ngizamvusa ngosuku lokucina."},{"book":"UJohane","chapter":"6","verse":"45","text":"Kulotshiwe kubaphrofethi ukuthi: ‘Bonke bazafundiswa nguNkulunkulu.’6.45 U-Isaya 54.13 Wonke lowo olalela uBaba afunde kuye uyeza kimi."},{"book":"UJohane","chapter":"6","verse":"46","text":"Kakho osewake wambona uBaba ngaphandle kwalowo ovela kuNkulunkulu; nguye kuphela ombonileyo uBaba."},{"book":"UJohane","chapter":"6","verse":"47","text":"Ngiqinisile ukuthi lowo okholwayo ulokuphila okungapheliyo."},{"book":"UJohane","chapter":"6","verse":"48","text":"Ngiyisinkwa sokuphila."},{"book":"UJohane","chapter":"6","verse":"49","text":"Okhokho benu bayidla imana enkangala, kodwa bafa."},{"book":"UJohane","chapter":"6","verse":"50","text":"Kodwa nansi isinkwa esehla sivela ezulwini, umuntu angasidla angabe esafa."},{"book":"UJohane","chapter":"6","verse":"51","text":"Ngiyisinkwa esiphilayo esehlela phansi sivela ezulwini. Nxa umuntu angasidla lesisinkwa, uzaphila laphakade. Lesosinkwa siyinyama yami engizayinikela ukuphila komhlaba.”"},{"book":"UJohane","chapter":"6","verse":"52","text":"Lapho-ke, amaJuda aseqalisa ukuphikisana ngamandla esithi, “Umuntu lo angasipha kanjani inyama yakhe ukuba siyidle na?”"},{"book":"UJohane","chapter":"6","verse":"53","text":"UJesu wathi kubo, “Ngiqinisile ngithi, ngaphandle kokuba lidle inyama yeNdodana yoMuntu, linathe igazi layo, kalilakuphila phakathi kwenu."},{"book":"UJohane","chapter":"6","verse":"54","text":"Lowo odla inyama yami njalo anathe igazi lami ulokuphila okungapheliyo njalo ngizamvusa ngosuku lokucina."},{"book":"UJohane","chapter":"6","verse":"55","text":"Ngoba inyama iyikhona kudla okuqotho legazi lami liyikunatha okuqotho."},{"book":"UJohane","chapter":"6","verse":"56","text":"Lowo odla inyama yami njalo anathe igazi lami uhlala kimi, lami kuye."},{"book":"UJohane","chapter":"6","verse":"57","text":"Njengoba uBaba ophilayo wangithuma njalo ngiphila ngenxa kaBaba, kanjalo lowo odla mina uzaphila ngenxa yami."},{"book":"UJohane","chapter":"6","verse":"58","text":"Lesi yiso isinkwa esehla sivela ezulwini. Okhokho benu badla imana, kodwa bafa, kodwa odla lesisinkwa uzaphila lanininini.”"},{"book":"UJohane","chapter":"6","verse":"59","text":"Wakutsho lokhu efundisa esinagogweni eKhaphenawume."},{"book":"UJohane","chapter":"6","verse":"60","text":"Bathi bekuzwa lokhu abafundi bakhe abanengi bathi, “Le yimfundiso enzima. Kambe ngubani ongayamukela na?”"},{"book":"UJohane","chapter":"6","verse":"61","text":"UJesu wathi ngokunanzelela ukuthi abafundi bakhe babekhonona ngalokhu wathi kubo, “Lokhu kuyalikhuba yini?"},{"book":"UJohane","chapter":"6","verse":"62","text":"Kungaba njani pho nxa lingayibona iNdodana yoMuntu isenyuka ibuyela lapho eyayikhona ngaphambilini!"},{"book":"UJohane","chapter":"6","verse":"63","text":"UMoya unika ukuphila; inyama kayisizi lutho. Amazwi engiwakhulume kini angumoya njalo ayikuphila."},{"book":"UJohane","chapter":"6","verse":"64","text":"Kodwa bakhona abanye benu abangakholwayo.” Ngoba uJesu wayevele esazi kusukela ekuqaleni ukuba yibaphi phakathi kwabo ababengakholwa lokuthi ngubani owayezamnikela."},{"book":"UJohane","chapter":"6","verse":"65","text":"Waqhubeka wathi, “Yikho ngalitshela ngathi kakho ongeza kimi ngaphandle kokuba ephiwe amandla nguBaba.”"},{"book":"UJohane","chapter":"6","verse":"66","text":"Kusukela kulesosikhathi abafundi bakhe abanengi bamdela ababe besamlandela."},{"book":"UJohane","chapter":"6","verse":"67","text":"UJesu wabuza abalitshumi lambili wathi, “Lina kalifuni kudela lihambe na?”"},{"book":"UJohane","chapter":"6","verse":"68","text":"USimoni Phethro wamphendula wathi, “Nkosi, sizakuya kubani na? Wena ulamazwi okuphila okungapheliyo."},{"book":"UJohane","chapter":"6","verse":"69","text":"Thina siyakholwa njalo siyazi ukuthi ungoNgcwele kaNkulunkulu.”"},{"book":"UJohane","chapter":"6","verse":"70","text":"UJesu wasephendula wathi, “Kangilikhethanga yini, lina elilitshumi lambili na? Ikanti omunye wenu unguSathane!”"},{"book":"UJohane","chapter":"6","verse":"71","text":"(Wayesitsho uJudasi, indodana kaSimoni Iskariyothi, owathi loba engomunye wabalitshumi lambili wamnikela.)"}]}