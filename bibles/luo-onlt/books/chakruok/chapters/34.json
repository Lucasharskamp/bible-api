{"data":[{"book":"Chakruok","chapter":"34","verse":"1","text":"Chiengʼ moro Dina, nyar Jakobo mane Lea onywolone nodhi limo nyi pinyno."},{"book":"Chakruok","chapter":"34","verse":"2","text":"Kane Shekem wuod Hamor ja-Hivi ma jatend gwengʼno, nonene, nomake moterore kode."},{"book":"Chakruok","chapter":"34","verse":"3","text":"Chunye nokete kuom Dina nyar Jakobo omiyo nohere kendo nowuoyo kode gi ngʼwono mathoth."},{"book":"Chakruok","chapter":"34","verse":"4","text":"Kendo Shekem nowacho ni wuon mare Hamor niya, “Nyuomna nyakoni obed chiega.”"},{"book":"Chakruok","chapter":"34","verse":"5","text":"Kane Jakobo owinjo ni Dina nyare osedwany to ne ok owacho gimoro nyaka yawuote noduogo dala koa kwayo jambe."},{"book":"Chakruok","chapter":"34","verse":"6","text":"Eka Hamor ma wuon Shekem nodhi mowuoyo gi Jakobo."},{"book":"Chakruok","chapter":"34","verse":"7","text":"Kane yawuot Jakobo owinjo gima nosetimore, negidwogo dala mapiyo nono ka gia kuonde mag kwath. Igi nowangʼ ahinya kendo negikuyo, nikech tim anjawo mane Shekem osetimo ni Dina nyamin-gi e piny Israel, tim mamono ma ok owinjore."},{"book":"Chakruok","chapter":"34","verse":"8","text":"To Hamor nowacho ne Jakobo niya, “Wuoda Shekem chunye oseketo kuom nyari. Asayi yie ichiw nyari obed jaod Shekem."},{"book":"Chakruok","chapter":"34","verse":"9","text":"Wakend nyiu to un bende ukend nyiwa."},{"book":"Chakruok","chapter":"34","verse":"10","text":"Unyalo dak e dierwa; pinyni en maru dagieuru, timeuru ohala kendo uyudieuru giu uwegi.”"},{"book":"Chakruok","chapter":"34","verse":"11","text":"Eka Shekem nowacho ne wuon Dina kod owete Dina niya, “timnauru ngʼwono kendo abiro miyou gimoro amora ma ukwayo.”"},{"book":"Chakruok","chapter":"34","verse":"12","text":"Nyisauru gik ma onego anyuomnu kata ma onego amiu kaka uhero, kendo abiro chulou gimoro amora ma ukwaya ka uyie miye nyaminu."},{"book":"Chakruok","chapter":"34","verse":"13","text":"Yawuot Jakobo nodwoko Shekem gi Hamor wuon mare ka giwuondore nikech Shekem nosedwanyo Dina nyamin-gi."},{"book":"Chakruok","chapter":"34","verse":"14","text":"Negiwachonegi niya, “Ok wanyal timo gima kamano; ok wanyal chiwo nyaminwa ne ngʼama ok oter nyangu, mano dibed wichkuot ne wan."},{"book":"Chakruok","chapter":"34","verse":"15","text":"Wabiro yienu mana ka utimo gimoro achielni: mondo ubed kaka wan ka utero yawuotu duto nyangu."},{"book":"Chakruok","chapter":"34","verse":"16","text":"Eka wabiro miyou nyiwa kendo wan bende wabiro kawo nyiu. Wabiro dak kodu kendo wabiro bedo oganda achiel."},{"book":"Chakruok","chapter":"34","verse":"17","text":"To ka ok unyal yie mondo oteru nyangu to wabiro kawo nyaminwa mi wadhigo.”"},{"book":"Chakruok","chapter":"34","verse":"18","text":"Gima negiwachono nonenore maber ne Hamor kod wuode Shekem."},{"book":"Chakruok","chapter":"34","verse":"19","text":"Omiyo Shekem mane omi duongʼ e od wuon-gi, ne ok odeko timo gima ne yawuot Jakobo owacho, nikech nomor gi Dina nyar Jakobo."},{"book":"Chakruok","chapter":"34","verse":"20","text":"Kuom mano Hamor gi wuode Shekem nodhi e dhoranga dalagi mondo giwuo gi jothurgi."},{"book":"Chakruok","chapter":"34","verse":"21","text":"Negiwachonegi niya, “Jogi gin osiepewa. We gidag e pinywa kendo gilokie; pinywani duongʼ moromogi. Wanyalo kendo nyigi kendo gin bende ginyalo kendo nyiwa."},{"book":"Chakruok","chapter":"34","verse":"22","text":"Ok ginyal yie dak kodwa mondo wabed oganda achiel kodgi makmana ka chwo duto oter nyangu mana kaka gin."},{"book":"Chakruok","chapter":"34","verse":"23","text":"Donge kwethgi, gi gigegi kod jambgi duto biro bedo mawa? Omiyo ka wayie timo kamano eka giniyie dak kodwa.”"},{"book":"Chakruok","chapter":"34","verse":"24","text":"Ji duto mane odhi e dhoranga dala noyie gi Hamor kod Shekem wuode kendo chwo duto mane ni e dalano noter nyangu."},{"book":"Chakruok","chapter":"34","verse":"25","text":"Bangʼ ndalo adek kane pod gin kod rem, yawuot Jakobo ariyo, Simeon kod Lawi mowete Dina, nokawo gigegi mag lweny mi gidonjo e dala jogo apoya kendo ginego joma chwo duto."},{"book":"Chakruok","chapter":"34","verse":"26","text":"Neginego Hamor gi Shekem wuode, eka negigolo Dina e od Shekem mi giago."},{"book":"Chakruok","chapter":"34","verse":"27","text":"Yawuot Jakobo mamoko nomonjo joma ne owetegi osenego mi giyako dala maduongʼni nikech jogo nosekuodo wi nyamin-gi."},{"book":"Chakruok","chapter":"34","verse":"28","text":"Negipeyo kwethgi gi dhogi gi pundegi kod gigegi duto mane ni e dala kod mago mane ni oko e pap."},{"book":"Chakruok","chapter":"34","verse":"29","text":"Negikawo mwandugi duto, mondgi duto, nyithindgi duto kod gik moko duto mane ni e udi."},{"book":"Chakruok","chapter":"34","verse":"30","text":"Eka Jakobo nowacho ne Simeon gi Lawi niya, “Usekelona chandruok maduongʼ ka umiya nying marach e kind jo-Kanaan kod jo-Perizi, ma weg pinyni. Wan ji manok, kendo kagiriworenwa mondo giked kodwa e lweny, to an kod oda ibiro tieka.”"},{"book":"Chakruok","chapter":"34","verse":"31","text":"To negidwoko wuon-gi niya, “Bende en gima ber mondo timne nyaminwa tim marach mane otimne cha?”"}]}