{"data":[{"book":"Kumbukumbu","chapter":"9","verse":"1","text":"Sikiliza, ee Israeli. Sasa mnakaribia kuvuka Yordani mwingie na kuwafukuza mataifa makubwa na yenye nguvu kuliko ninyi pamoja na miji mikubwa yenye kuta zilizofika juu angani."},{"book":"Kumbukumbu","chapter":"9","verse":"2","text":"Watu ni wenye nguvu na warefu, ni wana wa Waanaki! Mnafahamu habari zao na mmesikia inavyosemekana: “Ni nani awezaye kusimama dhidi ya Waanaki?”"},{"book":"Kumbukumbu","chapter":"9","verse":"3","text":"Kuweni na hakika leo kwamba Bwana Mungu wenu ndiye atakayetangulia kuvuka mbele yenu kama moto uteketezao. Atawaangamiza; atawatiisha mbele yenu. Nanyi mtawafukuza na kuwaangamiza mara moja, kama Bwana alivyowaahidi."},{"book":"Kumbukumbu","chapter":"9","verse":"4","text":"Baada ya Bwana Mungu wenu kuwafukuza mbele yenu, msiseme mioyoni mwenu, “Bwana ametuleta hapa kuimiliki nchi hii kwa sababu ya haki yetu.” La, ni kwa sababu ya uovu wa mataifa haya ndiyo Bwana anawafukuza mbele yenu."},{"book":"Kumbukumbu","chapter":"9","verse":"5","text":"Si kwa sababu ya haki yenu wala uadilifu wenu kwamba mtaimiliki nchi yao; lakini kwa sababu ya uovu wa mataifa haya, Bwana Mungu wenu atawafukuza mbele yenu, ili kutimiza lile alilowaapia baba zenu Abrahamu, Isaki na Yakobo."},{"book":"Kumbukumbu","chapter":"9","verse":"6","text":"Basi mjue, si kwa sababu ya haki yenu Bwana Mungu wenu anawapa nchi hii nzuri kuimiliki, kwa kuwa ninyi ni taifa lenye shingo ngumu."},{"book":"Kumbukumbu","chapter":"9","verse":"7","text":"Kumbukeni hili, kamwe msisahau jinsi mlivyomkasirisha Bwana Mungu wenu kwa hasira huko jangwani. Tangu siku mlipotoka Misri mpaka mlipofika hapa, mmekuwa waasi dhidi ya Bwana."},{"book":"Kumbukumbu","chapter":"9","verse":"8","text":"Kule Horebu mliamsha ghadhabu ya Bwana, kwa hiyo alikasirika vya kutosha hata akataka kuwaangamiza."},{"book":"Kumbukumbu","chapter":"9","verse":"9","text":"Nilipopanda mlimani kupokea mbao za mawe, mbao za Agano lile Bwana alilofanya nanyi, nilikaa mlimani siku arobaini usiku na mchana, sikula mkate wala sikunywa maji."},{"book":"Kumbukumbu","chapter":"9","verse":"10","text":"Bwana alinipa mbao mbili za mawe zilizoandikwa kwa kidole cha Mungu. Juu ya mbao hizo kulikuwepo amri zote ambazo Bwana aliwatangazia kule mlimani kwa njia ya moto, siku ya kusanyiko."},{"book":"Kumbukumbu","chapter":"9","verse":"11","text":"Mwisho wa siku arobaini usiku na mchana, Bwana alinipa mbao mbili za mawe, mbao za Agano."},{"book":"Kumbukumbu","chapter":"9","verse":"12","text":"Kisha Bwana akaniambia, “Shuka chini mara moja, kwa sababu watu wako ambao umewatoa katika nchi ya Misri wamepotoka. Wamegeukia mbali haraka kutoka lile nililowaagiza, wamejitengenezea sanamu ya kusubu.”"},{"book":"Kumbukumbu","chapter":"9","verse":"13","text":"Naye Bwana akaniambia, “Nimewaona watu hawa nao ni watu wenye shingo ngumu sana!"},{"book":"Kumbukumbu","chapter":"9","verse":"14","text":"Niache, ili nipate kuwaangamiza na kufuta jina lao kutoka chini ya mbingu. Nami nitakufanya kuwa taifa lenye nguvu zaidi na kuwa wengi kuliko wao.”"},{"book":"Kumbukumbu","chapter":"9","verse":"15","text":"Kwa hiyo niligeuka na kuteremka kutoka mlimani kwani mlima ulikuwa ukiwaka moto. Pia vibao vile viwili vya Agano vilikuwa mikononi mwangu."},{"book":"Kumbukumbu","chapter":"9","verse":"16","text":"Nilipotazama, niliona kuwa mmefanya dhambi dhidi ya Bwana Mungu wenu; mmejifanyia sanamu ya kusubu katika umbo la ndama. Mmegeuka upesi kutoka njia ile Bwana aliyowaagiza."},{"book":"Kumbukumbu","chapter":"9","verse":"17","text":"Kwa hiyo nilichukua vibao vile viwili nikavitupa na kuvipasua vipande vipande mbele ya macho yenu."},{"book":"Kumbukumbu","chapter":"9","verse":"18","text":"Ndipo tena nikasujudu mbele za Bwana kwa siku arobaini usiku na mchana. Sikula mkate wala sikunywa maji, kwa sababu ya dhambi yote mliyoifanya, mkifanya lile lililo ovu mbele za Bwana na kumkasirisha."},{"book":"Kumbukumbu","chapter":"9","verse":"19","text":"Niliogopa hasira na ghadhabu ya Bwana, kwa kuwa aliwakasirikia vya kutosha na kutaka kuwaangamiza. Lakini Bwana alinisikiliza tena."},{"book":"Kumbukumbu","chapter":"9","verse":"20","text":"Bali yeye alimkasirikia Aroni kiasi cha kutaka kumwangamiza, nami wakati huo nilimwombea Aroni pia."},{"book":"Kumbukumbu","chapter":"9","verse":"21","text":"Kisha nikachukua ile sanamu ya ndama mliyoitengeneza na kuichoma kwenye moto. Nikaiponda na kuisaga ikawa unga laini kama vumbi, nikatupa lile vumbi kwenye kijito kilichotiririka toka mlimani."},{"book":"Kumbukumbu","chapter":"9","verse":"22","text":"Pia mlimkasirisha Bwana huko Tabera, Masa na Kibroth-Hataava."},{"book":"Kumbukumbu","chapter":"9","verse":"23","text":"Vilevile wakati Bwana alipowatuma kutoka Kadesh-Barnea, alisema, “Kweeni, mkaimiliki nchi ambayo nimewapa.” Lakini mliasi dhidi ya agizo la Bwana Mungu wenu. Hamkumtegemea wala kumtii."},{"book":"Kumbukumbu","chapter":"9","verse":"24","text":"Mmekuwa waasi dhidi ya Bwana tangu nilipowajua ninyi."},{"book":"Kumbukumbu","chapter":"9","verse":"25","text":"Nilianguka kifudifudi mbele za Bwana kwa zile siku arobaini usiku na mchana kwa sababu Bwana alikuwa amesema angewaangamiza ninyi."},{"book":"Kumbukumbu","chapter":"9","verse":"26","text":"Nilimwomba Bwana na kusema, “Ee Bwana Mwenyezi, usiangamize watu wako, urithi wako mwenyewe ule ulioukomboa kwa uweza wako mkuu na kuwatoa katika nchi ya Misri kwa mkono wenye nguvu."},{"book":"Kumbukumbu","chapter":"9","verse":"27","text":"Wakumbuke watumishi wako Abrahamu, Isaki na Yakobo. Usiangalie ukaidi wa watu hawa, uovu wao wala dhambi yao."},{"book":"Kumbukumbu","chapter":"9","verse":"28","text":"Watu wa nchi ile uliyotutoa sisi wasije wakasema, ‘Ni kwa sababu Bwana hakuweza kuwachukua mpaka nchi aliyokuwa amewaahidia, kwa sababu aliwachukia, akawaleta ili aje kuwaua jangwani.’"},{"book":"Kumbukumbu","chapter":"9","verse":"29","text":"Bali wao ni watu wako, urithi wako ule ulioutoa Misri kwa uweza wako mkuu na kwa mkono wako ulionyooka.”"}]}