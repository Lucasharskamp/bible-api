{"data":[{"book":"Mwanzo","chapter":"48","verse":"1","text":"Baada ya muda Yosefu akaambiwa kwamba, “Baba yako ni mgonjwa.” Kwa hiyo akawachukua wanawe wawili Manase na Efraimu, pamoja naye."},{"book":"Mwanzo","chapter":"48","verse":"2","text":"Yakobo alipoambiwa, “Mwanao Yosefu amekujia kukuona,” Israeli akakusanya nguvu zake, akaketi kitandani."},{"book":"Mwanzo","chapter":"48","verse":"3","text":"Yakobo akamwambia Yosefu, “Mungu Mwenyezi48:3 Mungu Mwenyezi hapa ni jina la Kiebrania, El-Shaddai (yaani Mungu Mwenye utoshelevu wote). alinitokea huko Luzu katika nchi ya Kanaani, huko akanibariki,"},{"book":"Mwanzo","chapter":"48","verse":"4","text":"naye akaniambia, ‘Nitakufanya ustawi na kuongezeka hesabu yako, nitakufanya kuwa jamii ya mataifa, nami nitakupa nchi hii uimiliki milele wewe na wazao wako baada yako.’"},{"book":"Mwanzo","chapter":"48","verse":"5","text":"“Sasa basi, wanao wawili waliozaliwa kwako huku Misri kabla sijaja hapa kwako watahesabiwa kuwa ni wangu; Efraimu na Manase watakuwa wangu, kama vile Reubeni na Simeoni walivyo wangu."},{"book":"Mwanzo","chapter":"48","verse":"6","text":"Lakini watoto utakaowazaa baada yao watakuwa wako. Katika nchi watakayoirithi, watatambuliwa kwa jina la ndugu zao."},{"book":"Mwanzo","chapter":"48","verse":"7","text":"Nilipokuwa ninarudi kutoka Padani, katika huzuni yangu Raheli alifariki katika nchi ya Kanaani tulipokuwa tungali tukisafiri, tukiwa karibu kufika Efrathi. Kwa hiyo nilimzika huko, kando ya njia iendayo Efrathi” (yaani Bethlehemu)."},{"book":"Mwanzo","chapter":"48","verse":"8","text":"Wakati Israeli alipowaona wana wa Yosefu, akauliza, “Hawa ni nani?”"},{"book":"Mwanzo","chapter":"48","verse":"9","text":"Yosefu akamjibu baba yake, “Hawa ni wana ambao Mungu amenipa nikiwa huku.”"},{"book":"Mwanzo","chapter":"48","verse":"10","text":"Basi macho ya Israeli yalikuwa hayaoni vizuri kwa sababu ya uzee, naye aliona kwa shida. Kwa hiyo Yosefu akawaleta wanawe karibu na baba yake, Israeli akawabusu na akawakumbatia."},{"book":"Mwanzo","chapter":"48","verse":"11","text":"Israeli akamwambia Yosefu, “Kamwe sikutazamia kuuona uso wako tena, lakini sasa Mungu ameniruhusu kuwaona watoto wako pia.”"},{"book":"Mwanzo","chapter":"48","verse":"12","text":"Ndipo Yosefu akawaondoa wanawe magotini mwa Israeli naye akasujudu hadi nchi."},{"book":"Mwanzo","chapter":"48","verse":"13","text":"Yosefu akachukua wale wana wawili, Efraimu kwenye mkono wake wa kuume akimwelekeza kwenye mkono wa kushoto wa Israeli, na Manase katika mkono wake wa kushoto akimwelekeza kwenye mkono wa kuume wa Israeli, akawaleta karibu na babu yao."},{"book":"Mwanzo","chapter":"48","verse":"14","text":"Lakini Israeli akaupeleka mkono wake wa kuume, akauweka juu ya kichwa cha Efraimu, ingawa alikuwa ndiye mdogo, na mkono wake wa kushoto akaukatisha, akauweka juu ya kichwa cha Manase, ingawa Manase alikuwa ndiye mzaliwa wa kwanza."},{"book":"Mwanzo","chapter":"48","verse":"15","text":"Ndipo akambariki Yosefu akisema,"},{"book":"Mwanzo","chapter":"48","verse":"16","text":"Malaika ambaye aliniokoa kutoka madhara yote,"},{"book":"Mwanzo","chapter":"48","verse":"17","text":"Yosefu alipoona baba yake akiweka mkono wa kuume juu ya kichwa cha Efraimu, hakupendezwa, kwa hiyo akauchukua mkono wa baba yake kutoka kichwa cha Efraimu na kuuweka juu ya kichwa cha Manase."},{"book":"Mwanzo","chapter":"48","verse":"18","text":"Yosefu akamwambia, “Hapana, baba yangu, huyu ndiye mzaliwa wa kwanza; uweke mkono wako wa kuume juu ya kichwa chake.”"},{"book":"Mwanzo","chapter":"48","verse":"19","text":"Lakini baba yake akakataa, akasema, “Ninajua, mwanangu, ninajua. Yeye pia atakuwa taifa, naye pia atakuwa mkuu. Hata hivyo, ndugu yake mdogo atakuwa mkuu kuliko yeye, nao wazao wake watakuwa kundi la mataifa.”"},{"book":"Mwanzo","chapter":"48","verse":"20","text":"Akawabarikia siku ile na kusema,"},{"book":"Mwanzo","chapter":"48","verse":"21","text":"Ndipo Israeli akamwambia Yosefu, “Mimi ninakaribia kufa, lakini Mungu atakuwa pamoja nanyi, na atawarudisha katika nchi ya baba zenu."},{"book":"Mwanzo","chapter":"48","verse":"22","text":"Kwako wewe, kama aliye juu ya ndugu zako, ninakupa sehemu moja zaidi ya ndugu zako, lile eneo nililoteka kwa Waamori kwa upanga wangu na upinde wangu.”"}]}