{"data":[{"book":"Sang'hano","chapter":"24","verse":"1","text":"Vizibitile siku tano, Anania mulava nhosa mkulu hamoja na wavele na munhu yagajuwile malagizo yakemigwe Telutulo, wachola kwa Felikisi wamulongela vitala vao mbuli ya Paulo."},{"book":"Sang'hano","chapter":"24","verse":"2","text":"Abaho Paulo kakemigwa, na Telutulo kasonga kulava kitala chake vino,"},{"book":"Sang'hano","chapter":"24","verse":"3","text":"Tweye tubokela mbuli ino kwa deng'ho na siku zose tolonga utogoligwe."},{"book":"Sang'hano","chapter":"24","verse":"4","text":"Silonda ng'hani kwagiza kipindi chako, lakini nokupula uwe muhole na utegeleze goya gonilonga."},{"book":"Sang'hano","chapter":"24","verse":"5","text":"Tona kamba munhu ino mng'hobo ng'hani, kogala ndwagi kwa Wayahudi mwiisi yose na iyo mkulu wa kibumbila cha Wanazaleti."},{"book":"Sang'hano","chapter":"24","verse":"6","text":"Vivija kalonda kuigela dikwe Ng'anda ya Mulungu, na tweye tumgoga. Tulonda kumtagusa kwa malagizo getu."},{"book":"Sang'hano","chapter":"24","verse":"7","text":"Lakini Lusia, mkulu wa wakalizi keza, kamsola kwa nguvu mmakono getu."},{"book":"Sang'hano","chapter":"24","verse":"8","text":"Na gweye wahamuuza munhu ino, kodaha kujuwa kulawa kumwake mbuli zose zitumtagusila."},{"book":"Sang'hano","chapter":"24","verse":"9","text":"Wayahudi nao watogola kiyalongile Telutulo.”"},{"book":"Sang'hano","chapter":"24","verse":"10","text":"Mkulu ayo kamwinulila Paulo mkono muladi yalonge, na Paulo kalonga, “Nodeng'helela kuigombela haulongozi wako kwavija nojuwa miyaka heleketwa gweye kwa msemi wa isi ino."},{"book":"Sang'hano","chapter":"24","verse":"11","text":"Gweye mwenyego kujuwa kamba zibita siku longo na mbili ziiyeka toka nyhole Yelusalemu kumtambikila Mulungu."},{"book":"Sang'hano","chapter":"24","verse":"12","text":"Wayahudi hawambonile ngombe na munhu Mng'anda ya Mulungu hebu wambone nowading'hula wanhu, siyo mng'anda ya kumpula Mulungu hebu hanhu hohose kudibuga."},{"book":"Sang'hano","chapter":"24","verse":"13","text":"Nao hawadaha kukulagusila kitala kiwanigalile hano."},{"book":"Sang'hano","chapter":"24","verse":"14","text":"Lakini niye notogola nomgwaa ukulu Mulungu wa wahenga zetu na kuikweleleza nzila ayo iwoikema ya uvizi. Lakini vivija noitogola kila mbuli yandikigwe mna Gamalagizo ga Musa na vitabu va watula ndagu wa Mulungu."},{"book":"Sang'hano","chapter":"24","verse":"15","text":"Niye nomtamanila Mulungu kamba vija viwomtamanila hewo, kamba wanhu wose wanogile na wehile wozilibuka kwa wafile."},{"book":"Sang'hano","chapter":"24","verse":"16","text":"Avo siku zose niiyoha ng'hani sambi niwe na moyo unitagusa kamba nibananga mgameso ga Mulungu na mgameso ga wanhu.”"},{"book":"Sang'hano","chapter":"24","verse":"17","text":"“Viibitile miyaka mingi mbwela Yelusalemu muladi kuwagwaa sente wayangu na kumulavila Mulungu nhosa."},{"book":"Sang'hano","chapter":"24","verse":"18","text":"Ving'halile notenda avo wanyona Mng'anda ya Mulungu, ving'homeleze kihendo cha kuisunha. Kukala kuduhu lunhu hebu ndwagi yoyose."},{"book":"Sang'hano","chapter":"24","verse":"19","text":"Lakini Wayahudi wayagwe walawile mwiisi ya Asiya wakala baho, awo wao walondeke kwiza hano haulongozi wako na kulava kitala chao kamba wana mbuli yoyose kumwangu."},{"book":"Sang'hano","chapter":"24","verse":"20","text":"Hebu leka wanhu wano weli hano walonge, mbuli gani ihile iwaiyonile kumwangu vinimile mkitala,"},{"book":"Sang'hano","chapter":"24","verse":"21","text":"lakini mbuli zino ziiyeka zinongile vinimile haulongozi wao kamba, ‘Lelo niye ngogigwa mbuli ya kutogola kamba wanhu wafile wozilibuka.’ ”"},{"book":"Sang'hano","chapter":"24","verse":"22","text":"Abaho Felikisi yakalile yaijuwile goya mbuli ya kibumbila cha wanhu wamtogole Yesu, kawalongela wanhu wanyamale, kalonga, “Vondayeze Lusia, mkulu wa wakalizi, nolava nhaguso ya mbuli ayo.”"},{"book":"Sang'hano","chapter":"24","verse":"23","text":"Kamulagiza mkulu wa wakalizi yamkalize Paulo, lakini sekeyamkalize ng'hani na yawatogolele mbwiga zake wamgwee kiyolonda."},{"book":"Sang'hano","chapter":"24","verse":"24","text":"Vizibitile siku ndodo Felikisi keza hamoja na mwehe wake Dulusila, yakalile Muyahudi. Kalagiza Paulo yagaligwe, kamtegeleza viyalongile mbuli ya kumtogola Yesu Kilisito."},{"book":"Sang'hano","chapter":"24","verse":"25","text":"Lakini Paulo viyakalile kolonga mbuli ya kutenda ganogile na kuigomesa mwenyego na mbuli ya Siku ya Mulungu kuwatagusa wanhu, Felikisi kadumba ng'hani kalonga, “Sambi kodaha kuchola, nokukema kabili nahapata nyafasi.”"},{"book":"Sang'hano","chapter":"24","verse":"26","text":"Mna ikipindi acho kakala yotamanila Paulo yahamgwelele sente, lekaavo kakala yogendelela kumkema na kulonga nayo."},{"book":"Sang'hano","chapter":"24","verse":"27","text":"Viibitile miyaka mibili, Polikio Fesito kamuhala Felikisi nyafasi ya ukulu wa isi. Felikisi kalonda nhogolwa kwa Wayahudi avo kamuleka Paulo mkifungo."}]}