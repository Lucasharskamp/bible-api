{"data":[{"book":"Kulawa","chapter":"2","verse":"1","text":"Kukala na munhu imoja wa kabila da Lawi, yamsolile mtwanzi imoja, mtwanzi ayo vivija kolawa mdikabila da Lawi."},{"book":"Kulawa","chapter":"2","verse":"2","text":"Avo mtwanzi ayo kagoga inda, kalela mwana wa kimbigalo. Viyamone mwana ayo kanoga ng'hani, kamfisa kwa miyezi midatu."},{"book":"Kulawa","chapter":"2","verse":"3","text":"Viyonile hadaha kumfisa kabili, kasola kisege kilukigwe na milanzi kakibaka tongo tongo, kamwika mwana ayo mkisege acho, abaho kakizudika ikisege mmidete mgamazi kumgwazo wa ulwanda lwa Naili."},{"book":"Kulawa","chapter":"2","verse":"4","text":"Lumbu jake ija imwana, kaifisa behi ili yalole choni chonda kimulawilile."},{"book":"Kulawa","chapter":"2","verse":"5","text":"Avo mndele wa Falao kahumuluka muulwanda yakoge, wasang'hanaji zake wa kitwanzi wakala otembela tembela kumgwazo wa ulwanda. Mndele wa Falao kachona kija ikisege mmisanze, kamtuma msang'hanaji wake yamgalile."},{"book":"Kulawa","chapter":"2","verse":"6","text":"Mndele wa Falao viyakifungule ikisege acho kamona mwana, kakala kolila. Heyo kamonela bazi, kalonga, “Imwana ino vivija wa Waebulania.”"},{"book":"Kulawa","chapter":"2","verse":"7","text":"Bahaja lumbu jake mwana ija kalawilila kamuuza mndele wa Falao, “Kolonda nichole kumkema mtwanzi wa Kiebulania yakong'hezele mwana ino?”"},{"book":"Kulawa","chapter":"2","verse":"8","text":"Mndele wa Falao kamwidika, “Ona, genda kamkeme.” Avo mndele ayo kachola kumkema mamake imwana ayo."},{"book":"Kulawa","chapter":"2","verse":"9","text":"Mndele wa Falao kamulongela mtwanzi ayo, “Msole imwana ino unyong'hezele, na niye nokuliha fungu jako.” Avo mtwanzi ayo kamsola imwana na kumong'heza."},{"book":"Kulawa","chapter":"2","verse":"10","text":"Mwana viyakalile mbala goya, kamgala kwa mndele wa Falao, heyo kamsola na kamtenda mwanage. Kalonga, “Kwavija nimvabula mgamazi,” avo kamkema Musa, fambulo jake kuvabula."},{"book":"Kulawa","chapter":"2","verse":"11","text":"Musa viyakulile, kachola kuwatembelela ndugu zake Waebulania, kawona viwananahizwe kusang'hana sang'hano ndala. Kamona Mmisili imoja komtowa Muebulania, imoja wa Waebulania wayage."},{"book":"Kulawa","chapter":"2","verse":"12","text":"Musa kawegesela na viyone kuduhu munhu yomulola, kamkoma Immisili na kamfisa mmisanga."},{"book":"Kulawa","chapter":"2","verse":"13","text":"Imitondo yake, Musa kachola kabili kawona Waebulania wabili oitowa. Avo kamuuza ija yomonela miyage, “Habali komtowa miyago?”"},{"book":"Kulawa","chapter":"2","verse":"14","text":"Munhu ayo kamwidika, “Nani yakwikile uwe kilongozi wetu na msemi wetu? Kolonda kunikoma kamba vuumkomile ija Immisili?” Avo Musa kadumba na kailongela mwenyego, “Kumbe wanhu oijuwa mbuli ino!”"},{"book":"Kulawa","chapter":"2","verse":"15","text":"Falao viyaihulike mbuli ayo ilawilile, kalonda kumkoma Musa, lakini Musa kakimbila kachola kukala mwiisi ya Midiani, kakala behi na sima."},{"book":"Kulawa","chapter":"2","verse":"16","text":"Avo wandele saba wa mulava nhosa wa kuko Midiani weza kudeha mazi ili wazing'weze fugo za tatao."},{"book":"Kulawa","chapter":"2","verse":"17","text":"Wasusilaji wayagwe weza wawawinga wandele awo. Lakini Musa keza kawataza wandele awo kwa kuzing'weza mazi fugo zao."},{"book":"Kulawa","chapter":"2","verse":"18","text":"Viwabwelile kwa tatao Leueli, kawauza, “Habali lelo mulopola kubwela?”"},{"book":"Kulawa","chapter":"2","verse":"19","text":"Wao wamwidika, “Mmisili imoja katutaza mmakono ga wasusilaji waja, heyo mwenyego katudehela mazi na kuzing'weza fugo zetu.”"},{"book":"Kulawa","chapter":"2","verse":"20","text":"Tatao kawauza wandele zake, “Kakwahi? Habali mmuleka kuko? Mkemeni yeze yaje hamoja na siye.”"},{"book":"Kulawa","chapter":"2","verse":"21","text":"Avo Musa katogola kukala kwa munhu ayo, avo munhu ayo kamgwaa Musa mndele wake yakemigwe Sipola yawe mwehe wake."},{"book":"Kulawa","chapter":"2","verse":"22","text":"Sipola kamulelela Musa mwana wa kimbigalo. Musa kailongela mwenyego, “Niye sili mwenekae mwiisi ino.” Avo kamgwaa twaga mwana ayo Gelishomu, fambulo jake munhu baki."},{"book":"Kulawa","chapter":"2","verse":"23","text":"Miyaka mingi viibitile mndewa wa Misili kafa, lakini Waizilaeli wagangamala na wamulilila Imulungu kwavija wakala watumwa."},{"book":"Kulawa","chapter":"2","verse":"24","text":"Imulungu kahulika kuiyalala kwao, na heyo kakumbuka lagano jake diyatendile na Abulahamu na Isaka na Yakobo."},{"book":"Kulawa","chapter":"2","verse":"25","text":"Imulungu kawalola Waizilaeli na kajuwa viwodununzwa."}]}