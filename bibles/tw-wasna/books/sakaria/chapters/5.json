{"data":[{"book":"Sakaria","chapter":"5","verse":"1","text":"Mehwɛɛ bio, na mehunuu nwoma mmobɔeɛ a ɛretu wɔ ewiem wɔ mʼanim!"},{"book":"Sakaria","chapter":"5","verse":"2","text":"Ɔbisaa me sɛ, “Ɛdeɛn na wohunu yi?”"},{"book":"Sakaria","chapter":"5","verse":"3","text":"Na ɔka kyerɛɛ me sɛ, “Yei ne nnome a ɛreba asase yi so nyinaa; sɛdeɛ ɛfa baako kyerɛ no, wɔbɛpam ɔkorɔmfoɔ biara, na ɛfa baako nso kyerɛ sɛ, obiara a ɔka ntanhunu no, wɔbɛpam no."},{"book":"Sakaria","chapter":"5","verse":"4","text":"Asafo Awurade pae mu ka sɛ, ‘Meresoma nnome yi na ɛbɛhyɛn ɔkorɔmfoɔ ne obiara a ɔde me din ka ntanhunu no fie. Ɛbɛka efie hɔ na asɛe ne nnua ne aboɔ.’ ”"},{"book":"Sakaria","chapter":"5","verse":"5","text":"Afei, ɔbɔfoɔ a na ɔne me rekasa no baa nʼanim bɛka kyerɛɛ me sɛ, “Ma wʼani so na hwɛ yei, deɛ ɛreba yi.”"},{"book":"Sakaria","chapter":"5","verse":"6","text":"Mebisaa sɛ “Ɛyɛ ɛdeɛn?”"},{"book":"Sakaria","chapter":"5","verse":"7","text":"Afei wɔyii kɛntɛn no so sumpii mmuasoɔ no, na emu na na ɔbaa bi hyɛ!"},{"book":"Sakaria","chapter":"5","verse":"8","text":"Ɔkaa sɛ, “Yei yɛ atirimuɔdensɛm,” afei ɔkaa ɔbaa no hyɛɛ kɛntɛn no mu na ɔde sumpii mmuasoɔ no kataa no so."},{"book":"Sakaria","chapter":"5","verse":"9","text":"Afei, memaa me tiri so mehunuu mmaa mmienu a wɔwɔ ntaban te sɛ asukɔnkɔn de danedane wɔn ho wɔ ewiem. Wɔmaa kɛntɛn no so kɔɔ ewiem, ɔsoro ne asase ntam."},{"book":"Sakaria","chapter":"5","verse":"10","text":"Mebisaa ɔbɔfoɔ a na ɔne me rekasa no sɛ, “Ɛhe na wɔde kɛntɛn no rekɔ?”"},{"book":"Sakaria","chapter":"5","verse":"11","text":"Ɔbuaa sɛ, “Wɔde rekɔ Babilonia asase so akɔsi fie ama no. Na sɛ, wɔwie a, wɔde kɛntɛn no bɛkɔ akɔsi nʼafa.”"}]}