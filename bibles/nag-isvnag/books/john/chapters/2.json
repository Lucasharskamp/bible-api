{"data":[{"book":"John","chapter":"2","verse":"1","text":"Tin din pichete, ta te shadi thakise, Cana nogor laga Galilee te, aru Jisu laga ama bhi ta te thakise."},{"book":"John","chapter":"2","verse":"2","text":"Aru etu shadi te Jisu aru Tai chela khan ke bhi matise."},{"book":"John","chapter":"2","verse":"3","text":"Jitia draikha ros khotom hoise, Tai ama pora Taike koise, “Taikhan logote draikha ros aru nathaka hoise2.3 Yehudi khan niyom, utsov nohoile shadi nisina din khan te draikha ros loi kene alohi manu khan ke diye..”"},{"book":"John","chapter":"2","verse":"4","text":"Kintu Jisu taike koise, “Mahila, Moi nimite aru tumi nimite etu ki ase? Ami laga somoi puncha nai.”"},{"book":"John","chapter":"2","verse":"5","text":"Tai ama pora nokorkhan ke koise “Ki hoile bhi Tai tumikhan ke koribi kobo, etu he koribi.”"},{"book":"John","chapter":"2","verse":"6","text":"Titia pathor pora bona choita pani kolsi Yehudi khan laga niyom hisab te dhulai thaka ekta jagate rakhi thakise, ekta kolsi to dui-tin metre nisena lamba thakise."},{"book":"John","chapter":"2","verse":"7","text":"Jisu taikhan ke koise, “Kolsi te pani bhorai dibi.” Taikhan eneka bhorai dise."},{"book":"John","chapter":"2","verse":"8","text":"Aru Tai nokorkhan ke koise, “Etu olop ulai lobi aru loijai kene kha luwa saithaka manu ke dibi.” Aru taikhan eneka korise."},{"book":"John","chapter":"2","verse":"9","text":"Titia kha luwa sa manu pora etu pani ke khai saise jun to draikha ros hoise, hoilebi etu kot pora ahise jana nai, kintu nokorkhan jun he pani anidise taikhan to jani thakise, aru kha luwa sa manu shadi koribo thaka mota ke matise."},{"book":"John","chapter":"2","verse":"10","text":"Aru koise, “Sob manu prothom te bhal draikha ros diye, aru jitia bhal to khai loi kene nisa hoijai etu pichete he sosta laga draikha ros diye, kintu apuni to bhal ros etiya tak bhi rakhi ase.”"},{"book":"John","chapter":"2","verse":"11","text":"Jisu pora Galilee laga Cana te etu prothom chihna kori kene Tai nijor mohima dikhai dise, aru chela khan Taike biswas korise."},{"book":"John","chapter":"2","verse":"12","text":"Etu pichete Tai laga ama aru bhai aru chela khan ke loi kene Capernaum te namise, aru ta te taikhan olop din thakise."},{"book":"John","chapter":"2","verse":"13","text":"Yehudi khan laga Nistar din usor ahi thakise, aru Jisu Jerusalem te jaise."},{"book":"John","chapter":"2","verse":"14","text":"Aru mondoli bhitor te bail guru aru mer khan aru kabotar bikiri kori kene toka-poisa bodla-bodli kori thaka paise."},{"book":"John","chapter":"2","verse":"15","text":"Aru Tai ekta chabuk bonai kene mondoli pora bail guru aru mer khan sob bahar te khedai dise, aru toka-poisa bodla-bodli kori thaka khan laga poisa sob phelai dise, aru taikhan laga mez bhi ultai dise."},{"book":"John","chapter":"2","verse":"16","text":"Aru Tai paro bikiri kori thaka khan ke koise, “Tumikhan etu sob yate pora loijabi. Ami laga Baba laga ghor ke bajar jaga nabona bhi.”"},{"book":"John","chapter":"2","verse":"17","text":"Titia Tai laga chela khan yaad ahise ki likha asele, “Tumi laga ghor nimite josh pora he moike khotom koribo2.17 Psa. 69:9. .”"},{"book":"John","chapter":"2","verse":"18","text":"Titia Yehudi cholawta khan Taike koise, “Apuni ki chihna amikhan ke dikha bo, kele koile Apuni etu kaam khan kori ase?”"},{"book":"John","chapter":"2","verse":"19","text":"Jisu taikhan ke jowab di koise, “Etu mondoli ke khotom kori dibi, aru Moi etu ke tin dinte aru khara kori dibo.”"},{"book":"John","chapter":"2","verse":"20","text":"Titia Yehudi khan laga cholawta khan koise, “Etu mondoli bona bole chheyalis saal lagise, aru Apuni tin dinte etu khara kori dibo?”"},{"book":"John","chapter":"2","verse":"21","text":"Kintu, Tai nijor gaw laga mondoli koi thakise."},{"book":"John","chapter":"2","verse":"22","text":"Karone, jitia Tai mora pora punoruthan hoise, Tai chela khan yaad ahise, ki Tai etu taikhan ke koise, aru Jisu taikhan ke kowa kotha ke bhi aru shastro kitab ke bhi biswas kori loise."},{"book":"John","chapter":"2","verse":"23","text":"Jitia Tai Nistar purbb somoite Jerusalem te ahise, bisi manu Tai kori diya asurit kaam ke dikhi kene Tai naam pora biswas kori loise."},{"book":"John","chapter":"2","verse":"24","text":"Kintu Jisu Tai nijor pora taikhan ke biswas kora nai kelemane Tai taikhan sobke jani asele,"},{"book":"John","chapter":"2","verse":"25","text":"aru kunbi manu laga gawahi Taike kobo nalage kelemane manu bhithor te ki ase sob Tai jane."}]}