{"data":[{"book":"Vaeblaniya","chapter":"6","verse":"1","text":"Bahi ing'anya ya anelyo, tùlembelewa tunauyileuyile mahundo matandi-matandi la chikanunu lamwâmba Kilisto, henga tuhwenehe muyo kwa kulihunda mahundo la chikulungwa. Tunahwenehe chihi kudenga kavila nsingi wa mahundo layâmba kulaleka matendo lahakalenge, na kuyamba kunkulupila Nnungu,"},{"book":"Vaeblaniya","chapter":"6","verse":"2","text":"na mahundo layâmba ubatiso, na kuvayuwila vanu kwa kuvavikila makono, na kufufulwa kwa vanu vahwîle, na hukumu ya asabu ikee na ntululilo."},{"book":"Vaeblaniya","chapter":"6","verse":"3","text":"Nnungu akàtamwa tuchituhwenehe kukulumuka mmahundo anelo la chikulungwa."},{"book":"Vaeblaniya","chapter":"6","verse":"4","text":"Kwa kuva, vanu vakàlangajijwa uhiu wa Nnungu na kuyeja inujo ya kulihunde, na kukumilana na Umumu Wanaswe,"},{"book":"Vaeblaniya","chapter":"6","verse":"5","text":"na kuyeja uwambone wa lilove lya Nnungu, na dimongo dya chilambo chiîda,"},{"book":"Vaeblaniya","chapter":"6","verse":"6","text":"koka nkuileka ing'ulupa yavo, ikáhululika kuvapindikulanya kavila uchinga vapate kulaleka masambi lavo na kunnaukila kavila Nnungu. Kwa kuva, vàmmamba Mwana wa Nnungu kavila munsalaba na kuntaya dihoni muyo mwa vanu."},{"book":"Vaeblaniya","chapter":"6","verse":"7","text":"Ulongo ûnywa imbula myanda yohe na kumeja vilyo vivêle na faida kwa nkúlima, Nnungu ànaubaliki ulongo anewo."},{"book":"Vaeblaniya","chapter":"6","verse":"8","text":"Henga ulongo anewo ukàmeja diheya na mbigili, bahi ukávele na faida yoheyo kwa nkúlima, na ùvele pepi kulaniwa nawi Nnungu, na ntululilo wake nni kuyochwa chihi moto."},{"book":"Vaeblaniya","chapter":"6","verse":"9","text":"Mmakukulupila avetu, ikànava tùtangola uchocho, hwetu tukávele na lipamba kumwamba mwenu, akuno utumala kuva mùtenda lambone kupapatana na upohi wenu."},{"book":"Vaeblaniya","chapter":"6","verse":"10","text":"Kwa kuva, Nnungu àtenda haki. Nang'e akambeluvalila madengo lenu na itamwi yenu imuilangujije kwanga nang'e kwa kuvahudumila vanu vake na chimuhweneha kuvahudumila."},{"book":"Vaeblaniya","chapter":"6","verse":"11","text":"Henga tùnalembela namene kila munu mmwenu ahwenehe kutumbama mpaka kuntululilo, uchinga àlalá lamulolela lapate kutimiswa."},{"book":"Vaeblaniya","chapter":"6","verse":"12","text":"Hwetu tukátamwa mwenu mùùve mmalemwa, henga muvayeje avala vapwechêla àlalá laahidite Nnungu kupitila ing'ulupa yavo na ipililidi yavo."},{"book":"Vaeblaniya","chapter":"6","verse":"13","text":"Nnungu panamuahidite Iblahimu, ániapila kwa lina lyake mwene, kwa kuva, nanga munu yunji nkulu kumpunda Nnungu wakanantambulenge lina lyake."},{"book":"Vaeblaniya","chapter":"6","verse":"14","text":"Nnungu átangwele kuva, “Muhiu nìmbekubaliki namene na nìmbelutenda lukolo lwako lùùve na vanu vohe.”6:14 Ntandiliko 22:17"},{"book":"Vaeblaniya","chapter":"6","verse":"15","text":"Anepo Iblahimu nkupililila akuno walindilila, bahi nkulapwechela àlalá lanaahidiwije na Nnungu."},{"book":"Vaeblaniya","chapter":"6","verse":"16","text":"Kwa kuva, vanu pavaapila, vàapila kwa lina lya munu nkulu kuvapunda vene, na iapidi aneyo ìmaiha achila chitongolewîje kuva nni uhiu, na ìmalila matahukano lammalele."},{"book":"Vaeblaniya","chapter":"6","verse":"17","text":"Nnungu nanang'e álembedile avamaihije avala vavaahidite kuva makudungilo lake lakápindikuka, bahi nkwapila."},{"book":"Vaeblaniya","chapter":"6","verse":"18","text":"Na Nnungu nanga pahulula kulambila. Bahi hwetu tuntukutidîle tùnakamywa mitima na kukamuliha kwa dimongo lilolelo alila lituvikiwije, ing'anya ahadi dyake na iapidi yake vikáhululika kupindikuka."},{"book":"Vaeblaniya","chapter":"6","verse":"19","text":"Lilolelo alino lìtutenda tùùve na uhakika na usalama mmitima yetu malinga naanga chiiimija meli. Yesu ajukîle kuva lilolelo lyetu ànipita palipanzia na kwinjila Pachinu Panaswe Namene."},{"book":"Vaeblaniya","chapter":"6","verse":"20","text":"Yesu mwene ánilongolela kuinjila anepo kwajili yetu na àjukile kuva Kuhani Nkulu akávele na ntululilo malinga mwavelelee Melikisedeki."}]}