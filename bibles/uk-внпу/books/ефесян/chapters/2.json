{"data":[{"book":"Ефесян","chapter":"2","verse":"1","text":"Ви були мертвими через ваші переступи та гріхи,"},{"book":"Ефесян","chapter":"2","verse":"2","text":"в яких жили згідно зі звичаєм цього світу, за волею володаря, що панує в повітрі2:2 Панування в повітрі – означає владу між землею (сфера панування людини) і небом (сфера божественного)., духа, що нині діє в синах непокори,"},{"book":"Ефесян","chapter":"2","verse":"3","text":"серед котрих і ми всі колись жили в бажаннях нашої плоті, виконуючи волю плоті й думок, та були від природи дітьми гніву, як і інші."},{"book":"Ефесян","chapter":"2","verse":"4","text":"Але Бог, Який багатий на милість, через Свою велику любов, якою Він нас полюбив,"},{"book":"Ефесян","chapter":"2","verse":"5","text":"нас, мертвих через переступи, оживив разом із Христом – благодаттю ви були спасенні!"},{"book":"Ефесян","chapter":"2","verse":"6","text":"Він воскресив нас разом із Христом і разом із Ним посадив нас у небесні сфери в Христі Ісусі,"},{"book":"Ефесян","chapter":"2","verse":"7","text":"щоб показати в майбутніх віках безмірне багатство Своєї благодаті в доброті до нас у Христі Ісусі."},{"book":"Ефесян","chapter":"2","verse":"8","text":"Адже благодаттю ви були спасенні через віру, і це не ваша заслуга, а Божий дар,"},{"book":"Ефесян","chapter":"2","verse":"9","text":"не на основі вчинків, щоб ніхто не вихвалявся."},{"book":"Ефесян","chapter":"2","verse":"10","text":"Тому що ми – Його творіння, створені в Христі Ісусі для добрих діл, які Бог підготував заздалегідь, щоб ми перебували в них."},{"book":"Ефесян","chapter":"2","verse":"11","text":"Тому згадайте, що колись за тілом ви були язичниками, яких називають необрізаними ті, хто обрізаний людською рукою."},{"book":"Ефесян","chapter":"2","verse":"12","text":"Адже в той час ви були без Христа, відчужені від громади Ізраїля, чужі завітам обітниці, без надії і без Бога у світі."},{"book":"Ефесян","chapter":"2","verse":"13","text":"Але нині в Христі Ісусі ви, що колись були далекими, стали близькими через кров Христа."},{"book":"Ефесян","chapter":"2","verse":"14","text":"Бо Він – наш мир, Який зробив із двох одне, зруйнувавши у Своєму тілі стіну, що розділяла їх, тобто ворожнечу."},{"book":"Ефесян","chapter":"2","verse":"15","text":"Він скасував Закон заповідей з його правилами, щоб із двох – юдеїв і язичників – створити в Собі одне нове людство2:15 Або: людину., встановивши таким чином мир,"},{"book":"Ефесян","chapter":"2","verse":"16","text":"і обох примирити з Богом в одному тілі через хрест, усунувши в Собі ворожнечу."},{"book":"Ефесян","chapter":"2","verse":"17","text":"Він прийшов і звістив мир вам, далеким, і мир вам, близьким,"},{"book":"Ефесян","chapter":"2","verse":"18","text":"адже через Нього ми, одні й другі, маємо доступ до Отця в одному Дусі."},{"book":"Ефесян","chapter":"2","verse":"19","text":"Отже, ви більше не сторонні й не чужинці, а співгромадяни святих і домашні для Бога,"},{"book":"Ефесян","chapter":"2","verse":"20","text":"збудовані на основі апостолів та пророків, де наріжним каменем є Сам Христос Ісус,"},{"book":"Ефесян","chapter":"2","verse":"21","text":"в Якому вся будівля, побудована гармонійно, зростає у святий храм у Господі."},{"book":"Ефесян","chapter":"2","verse":"22","text":"У Ньому й ви збудовуєтеся разом у Божу оселю в Дусі."}]}