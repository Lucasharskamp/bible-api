{"data":[{"book":"मथिः","chapter":"23","verse":"1","text":"अनन्तरं यीशु र्जननिवहं शिष्यांश्चावदत्,"},{"book":"मथिः","chapter":"23","verse":"2","text":"अध्यापकाः फिरूशिनश्च मूसासने उपविशन्ति,"},{"book":"मथिः","chapter":"23","verse":"3","text":"अतस्ते युष्मान् यद्यत् मन्तुम् आज्ञापयन्ति, तत् मन्यध्वं पालयध्वञ्च, किन्तु तेषां कर्म्मानुरूपं कर्म्म न कुरुध्वं; यतस्तेषां वाक्यमात्रं सारं कार्य्ये किमपि नास्ति।"},{"book":"मथिः","chapter":"23","verse":"4","text":"ते दुर्व्वहान् गुरुतरान् भारान् बद्व्वा मनुष्याणां स्कन्धेपरि समर्पयन्ति, किन्तु स्वयमङ्गुल्यैकयापि न चालयन्ति।"},{"book":"मथिः","chapter":"23","verse":"5","text":"केवलं लोकदर्शनाय सर्व्वकर्म्माणि कुर्व्वन्ति; फलतः पट्टबन्धान् प्रसार्य्य धारयन्ति, स्ववस्त्रेषु च दीर्घग्रन्थीन् धारयन्ति;"},{"book":"मथिः","chapter":"23","verse":"6","text":"भोजनभवन उच्चस्थानं, भजनभवने प्रधानमासनं,"},{"book":"मथिः","chapter":"23","verse":"7","text":"हट्ठे नमस्कारं गुरुरिति सम्बोधनञ्चैतानि सर्व्वाणि वाञ्छन्ति।"},{"book":"मथिः","chapter":"23","verse":"8","text":"किन्तु यूयं गुरव इति सम्बोधनीया मा भवत, यतो युष्माकम् एकः ख्रीष्टएव गुरु"},{"book":"मथिः","chapter":"23","verse":"9","text":"र्यूयं सर्व्वे मिथो भ्रातरश्च। पुनः पृथिव्यां कमपि पितेति मा सम्बुध्यध्वं, यतो युष्माकमेकः स्वर्गस्थएव पिता।"},{"book":"मथिः","chapter":"23","verse":"10","text":"यूयं नायकेति सम्भाषिता मा भवत, यतो युष्माकमेकः ख्रीष्टएव नायकः।"},{"book":"मथिः","chapter":"23","verse":"11","text":"अपरं युष्माकं मध्ये यः पुमान् श्रेष्ठः स युष्मान् सेविष्यते।"},{"book":"मथिः","chapter":"23","verse":"12","text":"यतो यः स्वमुन्नमति, स नतः करिष्यते; किन्तु यः कश्चित् स्वमवनतं करोति, स उन्नतः करिष्यते।"},{"book":"मथिः","chapter":"23","verse":"13","text":"हन्त कपटिन उपाध्यायाः फिरूशिनश्च, यूयं मनुजानां समक्षं स्वर्गद्वारं रुन्ध, यूयं स्वयं तेन न प्रविशथ, प्रविविक्षूनपि वारयथ। वत कपटिन उपाध्यायाः फिरूशिनश्च यूयं छलाद् दीर्घं प्रार्थ्य विधवानां सर्व्वस्वं ग्रसथ, युष्माकं घोरतरदण्डो भविष्यति।"},{"book":"मथिः","chapter":"23","verse":"14","text":"हन्त कपटिन उपाध्यायाः फिरूशिनश्च, यूयमेकं स्वधर्म्मावलम्बिनं कर्त्तुं सागरं भूमण्डलञ्च प्रदक्षिणीकुरुथ,"},{"book":"मथिः","chapter":"23","verse":"15","text":"कञ्चन प्राप्य स्वतो द्विगुणनरकभाजनं तं कुरुथ।"},{"book":"मथिः","chapter":"23","verse":"16","text":"वत अन्धपथदर्शकाः सर्व्वे, यूयं वदथ, मन्दिरस्य शपथकरणात् किमपि न देयं; किन्तु मन्दिरस्थसुवर्णस्य शपथकरणाद् देयं।"},{"book":"मथिः","chapter":"23","verse":"17","text":"हे मूढा हे अन्धाः सुवर्णं तत्सुवर्णपावकमन्दिरम् एतयोरुभयो र्मध्ये किं श्रेयः?"},{"book":"मथिः","chapter":"23","verse":"18","text":"अन्यच्च वदथ, यज्ञवेद्याः शपथकरणात् किमपि न देयं, किन्तु तदुपरिस्थितस्य नैवेद्यस्य शपथकरणाद् देयं।"},{"book":"मथिः","chapter":"23","verse":"19","text":"हे मूढा हे अन्धाः, नैवेद्यं तन्नैवेद्यपावकवेदिरेतयोरुभयो र्मध्ये किं श्रेयः?"},{"book":"मथिः","chapter":"23","verse":"20","text":"अतः केनचिद् यज्ञवेद्याः शपथे कृते तदुपरिस्थस्य सर्व्वस्य शपथः क्रियते।"},{"book":"मथिः","chapter":"23","verse":"21","text":"केनचित् मन्दिरस्य शपथे कृते मन्दिरतन्निवासिनोः शपथः क्रियते।"},{"book":"मथिः","chapter":"23","verse":"22","text":"केनचित् स्वर्गस्य शपथे कृते ईश्वरीयसिंहासनतदुपर्य्युपविष्टयोः शपथः क्रियते।"},{"book":"मथिः","chapter":"23","verse":"23","text":"हन्त कपटिन उपाध्यायाः फिरूशिनश्च, यूयं पोदिनायाः सितच्छत्राया जीरकस्य च दशमांशान् दत्थ, किन्तु व्यवस्थाया गुरुतरान् न्यायदयाविश्वासान् परित्यजथ; इमे युष्माभिराचरणीया अमी च न लंघनीयाः।"},{"book":"मथिः","chapter":"23","verse":"24","text":"हे अन्धपथदर्शका यूयं मशकान् अपसारयथ, किन्तु महाङ्गान् ग्रसथ।"},{"book":"मथिः","chapter":"23","verse":"25","text":"हन्त कपटिन उपाध्यायाः फिरूशिनश्च, यूयं पानपात्राणां भोजनपात्राणाञ्च बहिः परिष्कुरुथ; किन्तु तदभ्यन्तरं दुरात्मतया कलुषेण च परिपूर्णमास्ते।"},{"book":"मथिः","chapter":"23","verse":"26","text":"हे अन्धाः फिरूशिलोका आदौ पानपात्राणां भोजनपात्राणाञ्चाभ्यन्तरं परिष्कुरुत, तेन तेषां बहिरपि परिष्कारिष्यते।"},{"book":"मथिः","chapter":"23","verse":"27","text":"हन्त कपटिन उपाध्यायाः फिरूशिनश्च, यूयं शुक्लीकृतश्मशानस्वरूपा भवथ, यथा श्मशानभवनस्य बहिश्चारु, किन्त्वभ्यन्तरं मृतलोकानां कीकशैः सर्व्वप्रकारमलेन च परिपूर्णम्;"},{"book":"मथिः","chapter":"23","verse":"28","text":"तथैव यूयमपि लोकानां समक्षं बहिर्धार्म्मिकाः किन्त्वन्तःकरणेषु केवलकापट्याधर्म्माभ्यां परिपूर्णाः।"},{"book":"मथिः","chapter":"23","verse":"29","text":"हा हा कपटिन उपाध्यायाः फिरूशिनश्च, यूयं भविष्यद्वादिनां श्मशानगेहं निर्म्माथ, साधूनां श्मशाननिकेतनं शोभयथ"},{"book":"मथिः","chapter":"23","verse":"30","text":"वदथ च यदि वयं स्वेषां पूर्व्वपुरुषाणां काल अस्थास्याम, तर्हि भविष्यद्वादिनां शोणितपातने तेषां सहभागिनो नाभविष्याम।"},{"book":"मथिः","chapter":"23","verse":"31","text":"अतो यूयं भविष्यद्वादिघातकानां सन्ताना इति स्वयमेव स्वेषां साक्ष्यं दत्थ।"},{"book":"मथिः","chapter":"23","verse":"32","text":"अतो यूयं निजपूर्व्वपुरुषाणां परिमाणपात्रं परिपूरयत।"},{"book":"मथिः","chapter":"23","verse":"33","text":"रे भुजगाः कृष्णभुजगवंशाः, यूयं कथं नरकदण्डाद् रक्षिष्यध्वे।"},{"book":"मथिः","chapter":"23","verse":"34","text":"पश्यत, युष्माकमन्तिकम् अहं भविष्यद्वादिनो बुद्धिमत उपाध्यायांश्च प्रेषयिष्यामि, किन्तु तेषां कतिपया युष्माभि र्घानिष्यन्ते, क्रुशे च घानिष्यन्ते, केचिद् भजनभवने कषाभिराघानिष्यन्ते, नगरे नगरे ताडिष्यन्ते च;"},{"book":"मथिः","chapter":"23","verse":"35","text":"तेन सत्पुरुषस्य हाबिलो रक्तपातमारभ्य बेरिखियः पुत्रं यं सिखरियं यूयं मन्दिरयज्ञवेद्यो र्मध्ये हतवन्तः, तदीयशोणितपातं यावद् अस्मिन् देशे यावतां साधुपुरुषाणां शोणितपातो ऽभवत् तत् सर्व्वेषामागसां दण्डा युष्मासु वर्त्तिष्यन्ते।"},{"book":"मथिः","chapter":"23","verse":"36","text":"अहं युष्मान्त तथ्यं वदामि, विद्यमानेऽस्मिन् पुरुषे सर्व्वे वर्त्तिष्यन्ते।"},{"book":"मथिः","chapter":"23","verse":"37","text":"हे यिरूशालम् हे यिरूशालम् नगरि त्वं भविष्यद्वादिनो हतवती, तव समीपं प्रेरितांश्च पाषाणैराहतवती, यथा कुक्कुटी शावकान् पक्षाधः संगृह्लाति, तथा तव सन्तानान् संग्रहीतुं अहं बहुवारम् ऐच्छं; किन्तु त्वं न सममन्यथाः।"},{"book":"मथिः","chapter":"23","verse":"38","text":"पश्यत यष्माकं वासस्थानम् उच्छिन्नं त्यक्ष्यते।"},{"book":"मथिः","chapter":"23","verse":"39","text":"अहं युष्मान् तथ्यं वदामि, यः परमेश्वरस्य नाम्नागच्छति, स धन्य इति वाणीं यावन्न वदिष्यथ, तावत् मां पुन र्न द्रक्ष्यथ।"}]}