{"data":[{"book":"Numeri","chapter":"6","verse":"1","text":"Yehova anawuza Mose kuti,"},{"book":"Numeri","chapter":"6","verse":"2","text":"“Yankhula ndi Aisraeli ndipo uwawuze kuti, ‘Ngati mwamuna kapena mkazi afuna kuchita lonjezo lapadera, lonjezo lodzipatula yekha kwa Yehova ngati Mnaziri,"},{"book":"Numeri","chapter":"6","verse":"3","text":"sayenera kumwa vinyo kapena zakumwa zosasa ndipo asamamwe chakumwa chilichonse cha mphesa. Asamamwe madzi a mphesa kapena kudya mphesa zaziwisi kapena zowuma."},{"book":"Numeri","chapter":"6","verse":"4","text":"Pa nthawi yonse imene ali Mnaziri, asamadye chilichonse chopangidwa kuchokera ku mphesa ngakhale mbewu zake kapena makungu ake.’"},{"book":"Numeri","chapter":"6","verse":"5","text":"“ ‘Pa nthawi yonse ya lonjezo lodzipatula yekhalo, asamete kumutu kwake ndi lumo. Akhale wopatulika mpaka nthawi yake yonse ya kudzipatula yekha kwa Yehova itatha. Alileke tsitsi la pamutu pake kuti likule.’"},{"book":"Numeri","chapter":"6","verse":"6","text":"Pa nthawi yonse imene munthuyo wadzipatula yekha kwa Yehova asayandikire mtembo."},{"book":"Numeri","chapter":"6","verse":"7","text":"Ngakhale abambo ake kapena amayi ake kapena mchimwene wake kaya mchemwali wake atamwalira, asadzidetse pokhudza mitembo yawo chifukwa kulumbira kwake kwa kudzipatula yekha kwa Yehova kuli pamutu pake."},{"book":"Numeri","chapter":"6","verse":"8","text":"Munthuyo ndi wopatulika masiku onse odzipereka kwake kwa Yehova."},{"book":"Numeri","chapter":"6","verse":"9","text":"“Ngati munthu wina afa mwadzidzidzi pafupi naye ndi kudetsa tsitsi lake loperekedwalo, amete mutu wake pa tsiku lodziyeretsa, tsiku lachisanu ndi chiwiri."},{"book":"Numeri","chapter":"6","verse":"10","text":"Tsono pa tsiku lachisanu ndi chitatu abweretse nkhunda ziwiri kapena mawunda awiri anjiwa kwa wansembe pa khomo lolowera ku tenti ya msonkhano."},{"book":"Numeri","chapter":"6","verse":"11","text":"Wansembe apereke imodzi kuti ikhale nsembe yauchimo ndi ina nsembe yopsereza yotetezera tchimo chifukwa anachimwa popezeka pafupi ndi mtembo. Ndipo tsiku lomwelo apatulenso tsitsi la pamutu pake."},{"book":"Numeri","chapter":"6","verse":"12","text":"Adzipereke kwa Yehova pa nthawi yodzipatula ndipo abweretse nkhosa yayimuna ya chaka chimodzi ngati nsembe yopepesera. Masiku akale sawerengedwanso chifukwa anadzidetsa pa nthawi yodzipatulira kwake."},{"book":"Numeri","chapter":"6","verse":"13","text":"“Tsono ili ndi lamulo la Mnaziri pamene nthawi yodzipatula kwake yatha: Abwere naye pa khomo la tenti ya msonkhano."},{"book":"Numeri","chapter":"6","verse":"14","text":"Pamenepo apereke chopereka chake kwa Yehova: Nkhosa yayimuna ya chaka chimodzi yopanda chilema kuti ikhale nsembe yopsereza, mwana wankhosa wamkazi mmodzi wopanda chilema kuti ikhale nsembe yauchimo, ndi nkhosa imodzi yayikulu yayimuna kuti ikhale nsembe yachiyanjano,"},{"book":"Numeri","chapter":"6","verse":"15","text":"ndipo abwere pamodzi ndi nsembe yachakudya ndi nsembe yachakumwa ndi dengu la buledi wopanda yisiti, makeke opangidwa ndi ufa wosalala wosakaniza ndi mafuta, ndi timitanda ta buledi topakidwa mafuta."},{"book":"Numeri","chapter":"6","verse":"16","text":"“Wansembe apereke zimenezi pamaso pa Yehova ndi kuchita nsembe ya uchimo ndi nsembe yopsereza."},{"book":"Numeri","chapter":"6","verse":"17","text":"Apereke dengu la buledi wopanda yisiti ndiponso nsembe yachiyanjano kwa Yehova ya nkhosa yayimuna, pamodzi ndi chopereka cha chakudya ndi chopereka cha chakumwa."},{"book":"Numeri","chapter":"6","verse":"18","text":"“Mnaziriyo amete tsitsi limene analipereka lija pa khomo la tenti ya msonkhano. Atenge tsitsilo ndi kuliyika pa moto umene uli pansi pa nsembe yachiyanjano."},{"book":"Numeri","chapter":"6","verse":"19","text":"“Mnaziriyo atatha kumeta tsitsi analiperekalo, wansembe ayike mʼmanja mwake mwendo wa mmwamba wankhosa yayimuna umene waphikidwa ndipo atengenso keke ndi kamtanda ka buledi, zonse zopanda yisiti zomwe zili mʼdengu lija."},{"book":"Numeri","chapter":"6","verse":"20","text":"Wansembe aziweyule pamaso pa Yehova ngati nsembe yoweyula. Zimenezi ndi zopatulika ndipo ndi za wansembe pamodzi ndi chidale chimene anachiweyula ndi ntchafu yomwe anayipereka ija. Zitatha izi, Mnaziri akhoza kumwa vinyo."},{"book":"Numeri","chapter":"6","verse":"21","text":"“Ili ndi lamulo la Mnaziri yemwe walonjeza kudzipereka kwa Yehova podzipatula yekha kuphatikiza pa zomwe angathe kukwaniritsa. Ayenera kukwaniritsa lonjezo lomwe wachitalo potsata lamulo la Mnaziri.”"},{"book":"Numeri","chapter":"6","verse":"22","text":"Yehova anawuza Mose kuti,"},{"book":"Numeri","chapter":"6","verse":"23","text":"“Uza Aaroni ndi ana ake aamuna kuti, ‘Umu ndi mmene muzidalitsira Aisraeli. Muzinena kuti,"},{"book":"Numeri","chapter":"6","verse":"24","text":"“ ‘Yehova akudalitse"},{"book":"Numeri","chapter":"6","verse":"25","text":"Yehova awalitse nkhope yake pa iwe,"},{"book":"Numeri","chapter":"6","verse":"26","text":"Yehova akweze nkhope yake pa iwe,"},{"book":"Numeri","chapter":"6","verse":"27","text":"Choncho akadzatchula dzina langa podalitsa Aisraeli, Ine ndidzawadalitsadi."}]}