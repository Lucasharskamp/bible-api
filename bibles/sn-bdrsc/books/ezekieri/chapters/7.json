{"data":[{"book":"Ezekieri","chapter":"7","verse":"1","text":"Shoko raJehovha rakasvika kwandiri, richiti,"},{"book":"Ezekieri","chapter":"7","verse":"2","text":"“Mwanakomana womunhu, zvanzi naIshe Jehovha kunyika yeIsraeri: Kuguma! Kuguma kwasvika kumativi mana enyika."},{"book":"Ezekieri","chapter":"7","verse":"3","text":"Kuguma kwava pamusoro pako zvino uye ndichatuma kutsamwa kwangu pamusoro pako. Ndichakutonga zvakafanira tsika dzako ndigotsiva zvinyangadzo zvako zvose."},{"book":"Ezekieri","chapter":"7","verse":"4","text":"Handizokunzwiri ngoni kana kukuponesa; zvirokwazvo ndichakutsiva zvakafanira tsika dzako nezvinyangadzo zviri pakati pako. Ipapo uchaziva kuti ndini Jehovha."},{"book":"Ezekieri","chapter":"7","verse":"5","text":"“Zvanzi naIshe Jehovha: Njodzi! Njodzi isina kumbonzwikwa nezvayo iri kuuya!"},{"book":"Ezekieri","chapter":"7","verse":"6","text":"Kuguma kwasvika! Kuguma kwasvika! Kwamuka kuti kuzokurwisai. Kwauya!"},{"book":"Ezekieri","chapter":"7","verse":"7","text":"Kuparadzwa kwauya pamusoro pako, iwe ugere panyika. Nguva yasvika, zuva rava pedyo; pava nokutya, kwete mufaro, pamusoro pamakomo."},{"book":"Ezekieri","chapter":"7","verse":"8","text":"Ndava pedyo nokudurura hasha dzangu pamusoro pako ndigopedzera kutsamwa kwangu pamusoro pako; ndichakutonga zvakafanira mafambiro ako ndigotsiva zvinyangadzo zvako zvose."},{"book":"Ezekieri","chapter":"7","verse":"9","text":"Handizombokunzwiri ngoni kana kukuponesa; ndichakutsiva zvakafanira mafambiro ako nezvinyangadzo zviri pakati pako. Ipapo uchaziva kuti ndini Jehovha ndiri kukurova."},{"book":"Ezekieri","chapter":"7","verse":"10","text":"“Zuva rasvika! Rauya! Kuparadzwa kwabuda, shamhu yabukira, kuzvikudza kwatumbuka!"},{"book":"Ezekieri","chapter":"7","verse":"11","text":"Kuita nechisimba kwakura kukava shamhu yokuranga zvakaipa; hakuna mumwe wavanhu ava achasara, hakuna pavazhinji vavo ivavo, kana pfuma kana chinokosha."},{"book":"Ezekieri","chapter":"7","verse":"12","text":"Nguva yauya, zuva rasvika. Mutengi ngaarege kufara uye mutengesi ngaarege kusuwa, nokuti hasha dziri pamusoro pavazhinji vose."},{"book":"Ezekieri","chapter":"7","verse":"13","text":"Mutengesi haangadzorerwi nyika yaakanga atengesa kana vose vari vaviri vachiri vapenyu, nokuti chiratidzo chakaonekwa pamusoro pavazhinji vose chichazozadziswa. Nokuda kwezvivi zvavo, hakuna kana mumwe wavo achachengetedza upenyu hwake."},{"book":"Ezekieri","chapter":"7","verse":"14","text":"Kunyange vakaridza hwamanda uye vakagadzirira zvose, hapana achaenda kuhondo, nokuti hasha dzangu dziri pamusoro pavazhinji vose."},{"book":"Ezekieri","chapter":"7","verse":"15","text":"“Kunze kuno munondo, mukati mune denda nenzara; vaya vari musango vachafa nomunondo, uye vari muguta vachapedzwa nenzara nedenda."},{"book":"Ezekieri","chapter":"7","verse":"16","text":"Vose vanorarama vachapunyuka vachange vari mumakomo, vachirira senjiva dzomumipata, mumwe nomumwe nokuda kwezvivi zvake."},{"book":"Ezekieri","chapter":"7","verse":"17","text":"Ruoko rumwe norumwe ruchapera simba uye ibvi rimwe nerimwe richarukutika semvura."},{"book":"Ezekieri","chapter":"7","verse":"18","text":"Vachafuka nguo dzamasaga uye vachafukidzwa nokutya. Zviso zvavo zvichafukidzwa nenyadzi uye misoro yavo ichaveurwa."},{"book":"Ezekieri","chapter":"7","verse":"19","text":"Vachakanda sirivha yavo munzira dzomumisha, uye goridhe yavo ichava chinhu chisina kuchena. Sirivha yavo negoridhe ravo hazvingavaponesi pazuva rokutsamwa kwaJehovha. Hazvingapedzi nzara yavo kana kugutsa matumbu avo nazvo, nokuti ndizvo zvakavagumbusa vakapinda muchivi."},{"book":"Ezekieri","chapter":"7","verse":"20","text":"Vakanga vachizvikudza nokuda kwoukomba hwavo hwakanaka uye vachihushandisa kuita zvifananidzo zvinonyangadza nezviumbwa zvakaipisisa. Naizvozvo ndichashandura izvi, zvikava chinhu chine tsvina kwavari."},{"book":"Ezekieri","chapter":"7","verse":"21","text":"Ndichazvipa zvose kuvatorwa sezvinhu zvakapambwa uye sepfuma ingapambwa navakaipa venyika, uye vachazvisvibisa."},{"book":"Ezekieri","chapter":"7","verse":"22","text":"Ndichavafuratira uye vachasvibisa nzvimbo yangu inokosha; mbavha dzichapinda mairi dzigoisvibisa."},{"book":"Ezekieri","chapter":"7","verse":"23","text":"“Gadzirai ngetani, nokuti nyika izere nokuteura ropa uye guta rizere nokuita nechisimba."},{"book":"Ezekieri","chapter":"7","verse":"24","text":"Ndichauyisa vanhu vakaipisisa vendudzi kuti vavatorere dzimba dzavo; ndichaita kuti kuzvikudza kwavane simba kugume, uye nzvimbo dzavo tsvene dzichasvibiswa."},{"book":"Ezekieri","chapter":"7","verse":"25","text":"Kana kutya kwauya, vachatsvaka rugare asi havangaruwani."},{"book":"Ezekieri","chapter":"7","verse":"26","text":"Kuchauya njodzi pamusoro penjodzi uye guhu pamusoro peguhu. Vachaedza kutsvaka chiratidzo kumuprofita; kudzidziswa murayiro nomuprista kuchashayikwa, namazano anobva kuvakuruwo achashayikwa."},{"book":"Ezekieri","chapter":"7","verse":"27","text":"Mambo achachema, muchinda achafukidzwa nokuora mwoyo, uye maoko avanhu vomunyika achadedera. Ndichavaitira zvakafanira mafambiro avo, uye ndichavatonga nemitemo yavo. Ipapo vachaziva kuti ndini Jehovha.”"}]}