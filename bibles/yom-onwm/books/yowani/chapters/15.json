{"data":[{"book":"Yowani","chapter":"15","verse":"1","text":"—Minu ndidi nsinga wukiedika wu vinu, Dise diama niandi nkuni."},{"book":"Yowani","chapter":"15","verse":"2","text":"Dioso ditafi didi mu minu dinkambu buta makundi, niandi wukudizenganga. Dioso ditafi dieta buta makundi, wukudisukulanga muingi diluta buela buta makundi."},{"book":"Yowani","chapter":"15","verse":"3","text":"Buabu lueka bavedila mu diambu di mambu momo ndilukembi."},{"book":"Yowani","chapter":"15","verse":"4","text":"Lukangama mu minu ayi minu mu beno. Banga buididi ditafi : dilendi buta dikundi ko mu niandi veka enati disi ko dikangama mu nsinga. Beno mamveno lulendi buta makundi ko enati lukadi kangama mu minu."},{"book":"Yowani","chapter":"15","verse":"5","text":"Minu ndidi nsinga wu vinu ; beno luidi matafi. Woso widi wukangama mu minu, minu ndidi wukangama mu niandi, buna wela buta makundimawombo. Bila kambu minu lulendi vanga diambu dimosi ko."},{"book":"Yowani","chapter":"15","verse":"6","text":"Enati mutu kasi wukangama mu minu buna wunlozungu ku nganda nanga ditafi ayi weti yuma. Beti kupikanga matafi beni, meti tulungu ku mbazu ayi meti vianga mbazu."},{"book":"Yowani","chapter":"15","verse":"7","text":"Enati luidi bakangama mu minu ayi mambu mama madi mu beno, buna lulenda kueno lomba kioso kima kilutidi, luela kitambula !"},{"book":"Yowani","chapter":"15","verse":"8","text":"Diambu dimvananga nkembo wu Dise diama diawu diadi : lubuta mimbutu miwombo ayi lukituka minlonguki miama."},{"book":"Yowani","chapter":"15","verse":"9","text":"Bu didi ti Tata wunzola, minu mamvama ndiluzola. Lukangama mu luzolo luama."},{"book":"Yowani","chapter":"15","verse":"10","text":"Enati lunsadilanga zithumunu ziama, buna luela kangama mu luzolo luama banga bu ndieta sadila zithumunu zi Dise diama ayi bu ndidi wukangama mu luzolo luandi."},{"book":"Yowani","chapter":"15","verse":"11","text":"Ndilukembi mambu mama muingi khini ama yiba mu beno ayi khini eno yiba yiduka."},{"book":"Yowani","chapter":"15","verse":"12","text":"Thumunu yama yawu yayi : Luzolasana beno na beno banga bu ndiluzodila."},{"book":"Yowani","chapter":"15","verse":"13","text":"Kuisi ko mutu beki luzolo lulutidi banga mutu wowo wumvanaluzingu luandi mu diambu di bakundi bandi."},{"book":"Yowani","chapter":"15","verse":"14","text":"Beno luidi bakundi bama enati lumvanganga mambu momo ndikulutumina."},{"book":"Yowani","chapter":"15","verse":"15","text":"Ndikadi buela kulutedila bisadi bila kisadi kizabanga ko mambu mamvanganga pfumuꞌandi. Vayi ndilutedidi bakundi bila ndilukembi mambu mamo ndiwa kuidi Tata."},{"book":"Yowani","chapter":"15","verse":"16","text":"Beno lusia kutsobula ko vayi minu ndilusobula ayi ndilubieka mu diambu luenda ayi lubuta mimbutu. Mimbutu mieno mizingila muingi Dise diama kaluvana kioso luela lomba kuidi niandi mu dizina diama."},{"book":"Yowani","chapter":"15","verse":"17","text":"Diambu ndikulutumina diawu diadi : bika luzolasana beno na beno."},{"book":"Yowani","chapter":"15","verse":"18","text":"—Enati nza yilulendidi, buna luzaba ti minu yituama lenda."},{"book":"Yowani","chapter":"15","verse":"19","text":"Enati beno luidi basi nza nganu nza yikuluzolanga bila yawu yi luvuidi. Vayi bu luisi ko basi nza ayi bu didi ti minu ndilusobula mu nza, diawu nza yifueti ku lulenda."},{"book":"Yowani","chapter":"15","verse":"20","text":"Lutebuka moyo mu mambu momo ndilukembi ti kisadi kasi viokapfumuꞌandi mu bunneni ko. Enati bandiamisa buna beno mamveno bela kuluyamisa. Enati basadila mambu mama buna bela sadila mambu meno."},{"book":"Yowani","chapter":"15","verse":"21","text":"Vayi bela kuluvangila mambu moso mu diambu di dizina diama ; bila basi zaba ko mutu wowo wuthuma."},{"book":"Yowani","chapter":"15","verse":"22","text":"Enati ndisia kuiza ko ayi ndisia kuba yolukila ko, nganu basi masumu ko ! Vayi buabu basi ko kadi phengomokono mu masumu mawu."},{"book":"Yowani","chapter":"15","verse":"23","text":"Woso wukundenda, buna wunlendanga Dise diama."},{"book":"Yowani","chapter":"15","verse":"24","text":"Enati ndisia vanga mavanga manneni ko mu bawu, momo makamavengieti mutu wunkaka ko, nganu basi masumu ko. Vayi buabu bamueni, bandedidi minu va kimosi ayi Dise diama."},{"book":"Yowani","chapter":"15","verse":"25","text":"Vayi mu diambu di dedikisa masonama mu Mina miawu : Bandenda mu kambu bila."},{"book":"Yowani","chapter":"15","verse":"26","text":"Mbombi bu kela kuiza, wowo ndiela kulufidisa bu kela ba kuidi Tata, Pheve yikiedika, yoyo yiba kuidi tata, wela kuthelimina kimbangi."},{"book":"Yowani","chapter":"15","verse":"27","text":"Beno mamveno luela telama kimbangi bila tona vana thonono beno luidi yama va kimosi."}]}