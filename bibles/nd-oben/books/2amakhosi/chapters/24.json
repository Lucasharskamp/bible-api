{"data":[{"book":"2 AmaKhosi","chapter":"24","verse":"1","text":"Ngezinsuku zokubusa kukaJehoyakhimi uNebhukhadineza inkosi yaseBhabhiloni yahlasela ilizwe, uJehoyakhimi wathela kuye okweminyaka emithathu. Kodwa waphinda waguquka wamvukela uNebhukhadineza."},{"book":"2 AmaKhosi","chapter":"24","verse":"2","text":"UThixo wathuma abahlaseli bamaKhaladiya lama-Asiriya lamaBhabhiloni lama-Aramu lamaMowabi, lama-Amoni, amhlasela. Wabathuma ukuchitha uJuda njengelizwi likaThixo alikhuluma ngezinceku zakhe abaphrofethi."},{"book":"2 AmaKhosi","chapter":"24","verse":"3","text":"Ngempela konke lokho kwenzeka koJuda mayelana lomlayo kaThixo ukuze basuswe phambi kwakhe ngenxa yazo zonke izono zikaManase azenzayo,"},{"book":"2 AmaKhosi","chapter":"24","verse":"4","text":"langenxa yegazi elachithekayo lingelacala. Ngoba wayegcwalise iJerusalema ngegazi elingelacala njalo uThixo wayengazimiselanga ukuthethelela."},{"book":"2 AmaKhosi","chapter":"24","verse":"5","text":"Ezinye izehlakalo zembali kaJehoyakhimi azilotshwanga yini egwalweni lwembali yamakhosi akoJuda na?"},{"book":"2 AmaKhosi","chapter":"24","verse":"6","text":"Wafa uJehoyakhimi waya ekuphumuleni kubokhokho bakhe. UJehoyakhini indodana yakhe yathatha ubukhosi."},{"book":"2 AmaKhosi","chapter":"24","verse":"7","text":"Inkosi yaseGibhithe ayizange ihlasele futhi iphuma elizweni layo, ngenxa yokuthi inkosi yaseBhabhiloni yayisithethe ingxenye yelizwe layo enkulu kakhulu, kusukela eSihotsheni seGibhithe kuze kuyefika eMfuleni uYufrathe."},{"book":"2 AmaKhosi","chapter":"24","verse":"8","text":"UJehoyakhini wayeleminyaka elitshumi lasificaminwembili esiba yinkosi, njalo wabusa eJerusalema okwezinyanga ezintathu. Ibizo likanina lalinguNehushita indodakazi ka-Elinathani; evela eJerusalema."},{"book":"2 AmaKhosi","chapter":"24","verse":"9","text":"Wenza ububi phambi kukaThixo, njengalokhu okwakwenziwe nguyise."},{"book":"2 AmaKhosi","chapter":"24","verse":"10","text":"Ngalesosikhathi amabutho kaNebhukhadineza inkosi yaseBhabhiloni afika eJerusalema, awuvimbezela umuzi,"},{"book":"2 AmaKhosi","chapter":"24","verse":"11","text":"uNebhukhadineza yena ngokwakhe wazafika amabutho akhe esewuvimbezele umuzi."},{"book":"2 AmaKhosi","chapter":"24","verse":"12","text":"UJehoyakhini inkosi yakoJuda wazinikela enkosini yaseBhabhiloni, yena lonina lezinceku zakhe kanye labathenwa bakhe."},{"book":"2 AmaKhosi","chapter":"24","verse":"13","text":"Njengelizwi likaThixo, uNebhukhadineza wabutha yonke inotho yasethempelini likaThixo lenotho yesigodlo senkosi, wabutha zonke izitsha zegolide ezazisethempelini likaThixo, ezazenziwe nguSolomoni inkosi yako-Israyeli, njengokutsho kukaThixo."},{"book":"2 AmaKhosi","chapter":"24","verse":"14","text":"Wathumba abaseJerusalema bonke: izikhulu zonke, lawo wonke amadoda empi lazozonke izingcitshi ezileminwe, abantu abazinkulungwane ezilitshumi. Kwasala abantukazana kuphela elizweni."},{"book":"2 AmaKhosi","chapter":"24","verse":"15","text":"UNebhukhadineza wamthatha uJehoyakhini wayamgqilaza eBhabhiloni. Wathumba njalo eJerusalema unina wenkosi labafazi bayo lezikhulu zayo lamadoda aziwayo elizweni."},{"book":"2 AmaKhosi","chapter":"24","verse":"16","text":"Inkosi yaseBhabhiloni yathumbela eBhabhiloni wonke amadoda angamaqhawe, azinkulungwane eziyisikhombisa, aqinileyo ayengaphuma impi, kanye lezingcitshi ezileminwe eziyinkulungwane."},{"book":"2 AmaKhosi","chapter":"24","verse":"17","text":"Inkosi yaseBhabhiloni yabeka uMathaniya isinini sikaJehoyakhini waba yinkosi esikhundleni sikaJehoyakhini, yasimupha ibizo elitsha lokuthi nguZedekhiya."},{"book":"2 AmaKhosi","chapter":"24","verse":"18","text":"UZedekhiya waba yinkosi eleminyaka engamatshumi amabili lanye, njalo wabusa eJerusalema okweminyaka elitshumi lanye. Ibizo likanina lalinguHamuthali indodakazi kaJeremiya, waseLibhina."},{"book":"2 AmaKhosi","chapter":"24","verse":"19","text":"Wenza okubi emehlweni kaThixo, njengalokho okwakwenziwe nguJehoyakhimi."},{"book":"2 AmaKhosi","chapter":"24","verse":"20","text":"Kwakungenxa yokuthukuthela kukaThixo ukuze kwenzakale konke lokhu eJerusalema lakoJuda, njalo ekucineni kwabangela ukuthi uThixo abachithe."}]}