{"data":[{"book":"4 ЦАРСТВАЎ","chapter":"20","verse":"1","text":"У тыя дні захварэў Эзэкія сьмяротна; і прыйшоў да яго Ісая, сын Амосаў, прарок, і сказаў яму: так кажа Гасподзь: учыні тастамент дому твайму, бо памрэш ты і ня выздаравееш."},{"book":"4 ЦАРСТВАЎ","chapter":"20","verse":"2","text":"І адвярнуўся Эзэкія тварам сваім да сьцяны і маліўся Госпаду, кажучы:"},{"book":"4 ЦАРСТВАЎ","chapter":"20","verse":"3","text":"о, Госпадзе, успомні, што я хадзіў прад абліччам Тваім верна і з адданым сэрцам, і рабіў спадобнае ў вачах Тваіх. І заплакаў Эзэкія моцна."},{"book":"4 ЦАРСТВАЎ","chapter":"20","verse":"4","text":"Ісая яшчэ ня выйшаў з горада, як было яму слова Гасподняе:"},{"book":"4 ЦАРСТВАЎ","chapter":"20","verse":"5","text":"вярніся і скажы Эзэкію, уладыку народу Майго: так кажа Гасподзь Бог Давіда, бацькі твайго: Я пачуў малітву тваю, убачыў сьлёзы твае. Вось, я ацалю цябе; на трэці дзень пойдзеш у дом Гасподні;"},{"book":"4 ЦАРСТВАЎ","chapter":"20","verse":"6","text":"і дадам да дзён тваіх пятнацаць гадоў, і ад рукі цара Асірыйскага ўратую цябе і горад гэты, і абараню горад гэты дзеля Сябе і дзеля Давіда, раба Майго."},{"book":"4 ЦАРСТВАЎ","chapter":"20","verse":"7","text":"І сказаў Ісая: вазьмеце скрылік смоквы. І ўзялі, і прыклалі да нарыву: і ён выздаравеў."},{"book":"4 ЦАРСТВАЎ","chapter":"20","verse":"8","text":"І сказаў Эзэкія Ісаю: якая азнака, што Гасподзь ацаліў мяне, і што пайду я на трэці дзень у дом Гасподні?"},{"book":"4 ЦАРСТВАЎ","chapter":"20","verse":"9","text":"І сказаў Ісая: вось табе азнака ад Госпада, што выканае Гасподзь слова, якое Ён мовіў: ці наперад прайсьці ценю на дзесяць прыступак ці вярнуцца на дзесяць прыступак?"},{"book":"4 ЦАРСТВАЎ","chapter":"20","verse":"10","text":"І сказаў Эзэкія: лёгка ценю пасунуцца наперад на дзесяць прыступак; не, хай вернецца цень назад на дзесяць прыступак."},{"book":"4 ЦАРСТВАЎ","chapter":"20","verse":"11","text":"І заклікаў Ісая прарок Госпада, і вярнуў цень на прыступках, дзе цень апускаўся па прыступках Ахазавых, на дзесяць прыступак."},{"book":"4 ЦАРСТВАЎ","chapter":"20","verse":"12","text":"Тым часам паслаў Бэродах Баладан, сын Баладана, цар Вавілонскі, лісты і дарунак Эзэкію, бо ён чуў, што Эзэкія быў хворы."},{"book":"4 ЦАРСТВАЎ","chapter":"20","verse":"13","text":"Эзэкія, выслухаўшы пасланцаў, паказаў ім кладоўкі свае, срэбра і золата, і пахошчы, і масьці дарагія, і ўвесь збройны дом свой і ўсё, што было ў скарбніцах ягоных: не заставалася ніводнай рэчы, якой не паказаў бы ім Эзэкія ў доме сваім і ва ўсім валоданьні сваім."},{"book":"4 ЦАРСТВАЎ","chapter":"20","verse":"14","text":"І прыйшоў Ісая прарок да цара Эзэкіі і сказаў яму: што казалі гэтыя людзі, і адкуль яны прыходзілі да цябе? І сказаў Эзэкія: зь зямлі далёкай яны прыходзілі, з Вавілона."},{"book":"4 ЦАРСТВАЎ","chapter":"20","verse":"15","text":"І сказаў Ісая: што яны бачылі ў доме тваім? І сказаў Эзэкія: усё, што ў доме маім, бачылі, не засталося ніводнай рэчы, якое б я не паказаў ім у скарбніцах маіх."},{"book":"4 ЦАРСТВАЎ","chapter":"20","verse":"16","text":"І сказаў Ісая Эзэкію; выслухай слова Гасподняе:"},{"book":"4 ЦАРСТВАЎ","chapter":"20","verse":"17","text":"вось прыйдуць дні, і ўзята будзе ўсё, што ў доме тваім і, што сабралі бацькі твае да сёньня, у Вавілон; нічога не застанецца, кажа Гасподзь."},{"book":"4 ЦАРСТВАЎ","chapter":"20","verse":"18","text":"З сыноў тваіх, якія пойдуць ад цябе, якіх народзіш ты, возьмуць, і будуць яны еўнухамі ў палацы цара Вавілонскага."},{"book":"4 ЦАРСТВАЎ","chapter":"20","verse":"19","text":"І сказаў Эзэкія Ісаю: добрае слова Гасподняе, якое ты сказаў. І сказаў далей: хай будзе мір і дабрабыт у дні мае!"},{"book":"4 ЦАРСТВАЎ","chapter":"20","verse":"20","text":"Астатняе пра Эзэкію і пра ўсе подзьвігі ягоныя, і пра тое, што ён зрабіў сажалку і вадаправод і правёў ваду ў горад, напісана ў летапісе цароў Юдэйскіх."},{"book":"4 ЦАРСТВАЎ","chapter":"20","verse":"21","text":"І спачыў Эзэкія з бацькамі сваімі, і зацараваў Манасія, сын ягоны, замест яго."}]}