{"data":[{"book":"يّتّ سْتْي","chapter":"1","verse":"1","text":"عِسِرَيِلَ شَ دِيٍ شِلِيٍ نَن يَ، نَشٍيٍ عٍ بَبَ يَشُبَ مَتِ مِسِرَ بْشِ مَ، عَ نُن عٍ شَ دٍنبَيَيٍ؛"},{"book":"يّتّ سْتْي","chapter":"1","verse":"2","text":"رُبٍن، سِمٍيْن، لٍوِ، يُدَ،"},{"book":"يّتّ سْتْي","chapter":"1","verse":"3","text":"عِسَكَرِ، سَبُلٌن، بُنيَمِن،"},{"book":"يّتّ سْتْي","chapter":"1","verse":"4","text":"دَنَ، نَقَتَلِ، فَدِ، نُن عَسٍرِ."},{"book":"يّتّ سْتْي","chapter":"1","verse":"5","text":"يَشُبَ شَ دِيٍ نُن عَ شَ مَمَدِيٍ نُ لَنشِ مِشِ تٌنفٌ سٌلٌقٍرٍ نَن مَ. عَ شَ دِ يُسُقُ حَن نُ بَرَ سِفَ مِسِرَ."},{"book":"يّتّ سْتْي","chapter":"1","verse":"6","text":"يُسُقُ نُن عَ نفَشَكٍرٍنيِيٍ دَنفِ شَنبِ،"},{"book":"يّتّ سْتْي","chapter":"1","verse":"7","text":"عِسِرَيِلَكَيٍ نَشَ يِرِوَ مِسِرَ بْشِ مَ، عٍ سّنبّ نُ لُمَ شُن مَسَ رَ."},{"book":"يّتّ سْتْي","chapter":"1","verse":"8","text":"نَ وَشَتِ مَنفّ فبّتّ نَن نُ نَ مِسِرَ شُن مَ، نَشَن مُ يُسُقُ كٌلٌن."},{"book":"يّتّ سْتْي","chapter":"1","verse":"9","text":"عَ نَشَ عَ قَلَ عَ شَ حَمَ بّ، «وٌ عَ تٌ، عِسِرَيِلَكَيٍ يِرِوَشِ كِ نَشّ، عَ بَرَ قِندِ كْنتْقِلِ رَ وٌن بّ. عٍ بَرَ دَنفِ وٌن نَ."},{"book":"يّتّ سْتْي","chapter":"1","verse":"10","text":"وٌن شَ كْوتَ ندٍ رَبَ عَلَكٌ عٍ نَشَ وُيَ سْنْن. شَ نَ مُ، فٍرٍ تّمُي، عٍ قَمَ نّ كَقُدٍ وٌن يَشُييٍ مَ، عٍ كٍلِ وٌن شُن مَ.»"},{"book":"يّتّ سْتْي","chapter":"1","verse":"11","text":"نَ كُي، مَنفّ نَشَ عٍ قِندِ كٌنيِيٍ رَ، عَ وَلِ شْرْشْي دْشْ عٍ مَ ثِتٌمِ نُن رَ مٍسٍسِ تَايٍ تِقٍ رَ. مِسِرَ مَنفّ قِرَوُنَ نُ دٌنسٍ مَلَنمَ نَ تَايٍ نَن كُي."},{"book":"يّتّ سْتْي","chapter":"1","verse":"12","text":"كْنْ وَلِ شْرْشْي نُ دْشْمَ عٍ مَ كِ نَشّ، عٍ مَن نُ سِفَمَ فبٌ رَ نَ كِ نّ، هَن مِسِرَكَيٍ بْحّ نَشَ رَحَاشُ عٍ مَ عِسِرَيِلَكَيٍ شَ قٍ رَ."},{"book":"يّتّ سْتْي","chapter":"1","verse":"13","text":"مِسِرَكَيٍ نَشَ عٍ رَوَلِ عَ حَاشِ رَ."},{"book":"يّتّ سْتْي","chapter":"1","verse":"14","text":"عٍ نَشَ عٍ تْورْ وَلِ شْرْشْي رَ عَلْ بِرِكِ بْنبْقٍ نُن شّيٍ رَوَلِقٍ. عٍ نَشَ كٌنيِيَ حَاشِ دْشْ عٍ مَ."},{"book":"يّتّ سْتْي","chapter":"1","verse":"15","text":"مِسِرَ مَنفّ نَشَ عِسِرَيِلَكَيٍ شَ دِرَ سُشُييٍ سِقِرَ نُن ثُوَ يَمَرِ،"},{"book":"يّتّ سْتْي","chapter":"1","verse":"16","text":"«وٌ نَ عِسِرَيِلَ فِنّ شَ دِ رَ سُشُ، شَ شّمّ نَن عَ رَ، وٌ عَ قَشَ كٍرٍن نَ. شَ فِنّ نَن عَ رَ، وٌ شَ عَ لُ عَ شَ بَلٌ.»"},{"book":"يّتّ سْتْي","chapter":"1","verse":"17","text":"كْنْ دِرَ سُشُييٍ تٌ نُ فَاشُمَ عَلَ يَ رَ، عٍ مُ نُ مِسِرَ مَنفّ شَ يَامَرِ رَبَتُمَ. عٍ نَشَ دِ شّمّمَيٍ لُ عٍ شَ بَلٌ."},{"book":"يّتّ سْتْي","chapter":"1","verse":"18","text":"مَنفّ نَشَ دِرَ سُشُييٍ شِلِ، عَ نَشَ عٍ مَشْرِن، «مُنقٍ رَ وٌ دِ شّمّيٍ لُمَ، عٍ شَ بَلٌ؟»"},{"book":"يّتّ سْتْي","chapter":"1","verse":"19","text":"دِرَ سُشُييٍ نَشَ قِرَوُنَ يَابِ، «عِسِرَيِلَ فِنّيٍ سّنبّ فبٌ مِسِرَ فِنّيٍ بّ. بٍينُ دِرَ سُشُي شَ عٍ يِرٍ لِ، عٍ حَن بَرَ دِ بَرِ.»"},{"book":"يّتّ سْتْي","chapter":"1","verse":"20","text":"عَلَ نَشَ هِننّ نَ دِرَ سُشُييٍ رَ. عِسِرَيِلَ حَمَ نَشَ وُيَ دَنفِقٍ عَ سِنفٍ رَ."},{"book":"يّتّ سْتْي","chapter":"1","verse":"21","text":"دِرَ سُشُييٍ تٌ فَاشُ عَلَ يَ رَ، عَلَ نَشَ دِيٍ قِ عٍ قَن مَ."},{"book":"يّتّ سْتْي","chapter":"1","verse":"22","text":"نَ تّمُي، قِرَوُنَ نَشَ عَ شَ حَمَ بِرِن يَمَرِ، «وٌ عِسِرَيِلَكَيٍ شَ دِيْرّ شّمّيٍ وٌلِ نِلِ شُرٍ مَ، كْنْ وٌ عٍ شَ دِ فِنّيٍ تَن لُ، عٍ شَ بَلٌ.»"}]}