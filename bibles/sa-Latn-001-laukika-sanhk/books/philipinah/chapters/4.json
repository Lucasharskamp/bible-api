{"data":[{"book":"philipinaH","chapter":"4","verse":"1","text":"he madIyAnandamukuTasvarUpAH priyatamA abhISTatamA bhrAtaraH, he mama snehapAtrAH, yUyam itthaM pabhau sthirAstiSThata|"},{"book":"philipinaH","chapter":"4","verse":"2","text":"he ivadiye he suntukhi yuvAM prabhau ekabhAve bhavatam etad ahaM prArthaye|"},{"book":"philipinaH","chapter":"4","verse":"3","text":"he mama satya sahakArin tvAmapi vinIya vadAmi etayorupakArastvayA kriyatAM yataste klIminAdibhiH sahakAribhiH sArddhaM susaMvAdapracAraNAya mama sAhAyyArthaM parizramam akurvvatAM teSAM sarvveSAM nAmAni ca jIvanapustake likhitAni vidyante|"},{"book":"philipinaH","chapter":"4","verse":"4","text":"yUyaM prabhau sarvvadAnandata| puna rvadAmi yUyam Anandata|"},{"book":"philipinaH","chapter":"4","verse":"5","text":"yuSmAkaM vinItatvaM sarvvamAnavai rjJAyatAM, prabhuH sannidhau vidyate|"},{"book":"philipinaH","chapter":"4","verse":"6","text":"yUyaM kimapi na cintayata kintu dhanyavAdayuktAbhyAM prArthanAyAJcAbhyAM sarvvaviSaye svaprArthanIyam IzvarAya nivedayata|"},{"book":"philipinaH","chapter":"4","verse":"7","text":"tathA kRta IzvarIyA yA zAntiH sarvvAM buddhim atizete sA yuSmAkaM cittAni manAMsi ca khrISTe yIzau rakSiSyati|"},{"book":"philipinaH","chapter":"4","verse":"8","text":"he bhrAtaraH, zeSe vadAmi yadyat satyam AdaraNIyaM nyAyyaM sAdhu priyaM sukhyAtam anyeNa yena kenacit prakAreNa vA guNayuktaM prazaMsanIyaM vA bhavati tatraiva manAMsi nidhadhvaM|"},{"book":"philipinaH","chapter":"4","verse":"9","text":"yUyaM mAM dRSTvA zrutvA ca yadyat zikSitavanto gRhItavantazca tadevAcarata tasmAt zAntidAyaka Izvaro yuSmAbhiH sArddhaM sthAsyati|"},{"book":"philipinaH","chapter":"4","verse":"10","text":"mamopakArAya yuSmAkaM yA cintA pUrvvam AsIt kintu karmmadvAraM na prApnot idAnIM sA punaraphalat ityasmin prabhau mama paramAhlAdo'jAyata|"},{"book":"philipinaH","chapter":"4","verse":"11","text":"ahaM yad dainyakAraNAd idaM vadAmi tannahi yato mama yA kAcid avasthA bhavet tasyAM santoSTum azikSayaM|"},{"book":"philipinaH","chapter":"4","verse":"12","text":"daridratAM bhoktuM zaknomi dhanADhyatAm api bhoktuM zaknomi sarvvathA sarvvaviSayeSu vinIto'haM pracuratAM kSudhAJca dhanaM dainyaJcAvagato'smi|"},{"book":"philipinaH","chapter":"4","verse":"13","text":"mama zaktidAyakena khrISTena sarvvameva mayA zakyaM bhavati|"},{"book":"philipinaH","chapter":"4","verse":"14","text":"kintu yuSmAbhi rdainyanivAraNAya mAm upakRtya satkarmmAkAri|"},{"book":"philipinaH","chapter":"4","verse":"15","text":"he philipIyalokAH, susaMvAdasyodayakAle yadAhaM mAkidaniyAdezAt pratiSThe tadA kevalAn yuSmAn vinAparayA kayApi samityA saha dAnAdAnayo rmama ko'pi sambandho nAsId iti yUyamapi jAnItha|"},{"book":"philipinaH","chapter":"4","verse":"16","text":"yato yuSmAbhi rmama prayojanAya thiSalanIkInagaramapi mAM prati punaH punardAnaM preSitaM|"},{"book":"philipinaH","chapter":"4","verse":"17","text":"ahaM yad dAnaM mRgaye tannahi kintu yuSmAkaM lAbhavarddhakaM phalaM mRgaye|"},{"book":"philipinaH","chapter":"4","verse":"18","text":"kintu mama kasyApyabhAvo nAsti sarvvaM pracuram Aste yata Izvarasya grAhyaM tuSTijanakaM sugandhinaivedyasvarUpaM yuSmAkaM dAnaM ipAphraditAd gRhItvAhaM paritRpto'smi|"},{"book":"philipinaH","chapter":"4","verse":"19","text":"mamezvaro'pi khrISTena yIzunA svakIyavibhavanidhitaH prayojanIyaM sarvvaviSayaM pUrNarUpaM yuSmabhyaM deyAt|"},{"book":"philipinaH","chapter":"4","verse":"20","text":"asmAkaM piturIzvarasya dhanyavAdo'nantakAlaM yAvad bhavatu| Amen|"},{"book":"philipinaH","chapter":"4","verse":"21","text":"yUyaM yIzukhrISTasyaikaikaM pavitrajanaM namaskuruta| mama saGgibhrAtaro yUSmAn namaskurvvate|"},{"book":"philipinaH","chapter":"4","verse":"22","text":"sarvve pavitralokA vizeSataH kaisarasya parijanA yuSmAn namaskurvvate|"},{"book":"philipinaH","chapter":"4","verse":"23","text":"asmAkaM prabho ryIzukhrISTasya prasAdaH sarvvAn yuSmAn prati bhUyAt| Amen|"}]}