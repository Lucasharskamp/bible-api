{"data":[{"book":"Tich Joote","chapter":"15","verse":"1","text":"Jomoko moa Judea nobiro Antiokia kendo negipuonjo jowete kagiwacho niya, “Ka ok oteru nyangu kaluwore gi chik mane Musa opuonjo to ok unyal yudo warruok.”"},{"book":"Tich Joote","chapter":"15","verse":"2","text":"Wachni nomiyo Paulo gi Barnaba odhawo kodgi matek ka kwerogi kuom puonjgino. Omiyo noyier Paulo gi Barnaba, kaachiel gi joma oyie mamoko, mondo gidhi nyaka Jerusalem gine joote gi jodongo kuom wachno."},{"book":"Tich Joote","chapter":"15","verse":"3","text":"Kanisa nokowogi, kendo kane oyudo gidhi, ka gikadho e dier Foinike kod Samaria, neginyiso ji kaka joma ok jo-Yahudi bende ne yudo warruok. Wachno nomiyo owete odoko mamor."},{"book":"Tich Joote","chapter":"15","verse":"4","text":"Kane gichopo Jerusalem, kanisa kaachiel gi joote kod jodongo norwakogi, kendo neginyisogi gik moko duto ma Nyasaye nosetimo, kotiyo kodgi."},{"book":"Tich Joote","chapter":"15","verse":"5","text":"To jo-Farisai moko moyie kuom Kristo nochungʼ mowacho niya, “Joma ok jo-Yahudi nyaka ter nyangu kendo nyaka gilu chike Musa.”"},{"book":"Tich Joote","chapter":"15","verse":"6","text":"Joote gi jodongo noketo bura mondo giwuo kuom wachno,"},{"book":"Tich Joote","chapter":"15","verse":"7","text":"kendo bangʼ kane gisewuoyo amingʼa, Petro nochungʼ malo mowachonegi kama: “Owetewa, ungʼeyo kaka kinde mosekalo Nyasaye noyiero e dieru mondo joma ok jo-Yahudi owinj Injili mi giyie kuom Yesu, ka an awuon ema ayalonegi."},{"book":"Tich Joote","chapter":"15","verse":"8","text":"Nyasaye owuon mongʼeyo chuny ji, nonyiso ni oyie kodgi, ka nomiyogi Roho Maler, mana kaka wan bende nosemiyowa."},{"book":"Tich Joote","chapter":"15","verse":"9","text":"Ne ok otimonigi gima opogore gi ma notimonwa, nikech gin bende nopwodho chunygi kuom yie."},{"book":"Tich Joote","chapter":"15","verse":"10","text":"Ka en kamano, to koro marangʼo udwaro temo Nyasaye, kuketo jok mapek e ngʼut jopuonjre ma wan kata kwerewa ne ok nyal tingʼo?"},{"book":"Tich Joote","chapter":"15","verse":"11","text":"Omiyo wayie ni kaka wayudo warruok kuom ngʼwono mar Ruodhwa Yesu, e kaka gin bende iwarogi.”"},{"book":"Tich Joote","chapter":"15","verse":"12","text":"Ji duto nolingʼ ka Paulo gi Barnaba ne hulonegi kuom honni gi ranyisi ma Nyasaye nosetimo e kind joma ok jo-Yahudi, kotiyo kodgi."},{"book":"Tich Joote","chapter":"15","verse":"13","text":"Kane gisetieko wuoyo, Jakobo nochungʼ mowuoyo kowacho niya, “Winjauru, owetena."},{"book":"Tich Joote","chapter":"15","verse":"14","text":"Simon osenyisowa kaka Nyasaye nokwongo olimo joma ok jo-Yahudi, kokawo joge owuon e diergi."},{"book":"Tich Joote","chapter":"15","verse":"15","text":"Weche mane jonabi okoro bende siro wachni mana kaka ondiki niya,"},{"book":"Tich Joote","chapter":"15","verse":"16","text":"“ ‘Bangʼ mano anaduogi kendo,"},{"book":"Tich Joote","chapter":"15","verse":"17","text":"mondo omi ji duto omany Jehova Nyasaye,"},{"book":"Tich Joote","chapter":"15","verse":"18","text":"wechegi ongʼere chon, ema owacho."},{"book":"Tich Joote","chapter":"15","verse":"19","text":"“Kuom mano bucha wacho ni ok owinjore waket chik matek ni joma ok jo-Yahudi makoro olokore oyie kuom Nyasaye."},{"book":"Tich Joote","chapter":"15","verse":"20","text":"To owinjore wandiknegi mondo wanyisgi ni kik gicham chiemo motimgo misango ne nyiseche manono, kik giterre, kik gicham ring jamni mode kendo kik gicham remo."},{"book":"Tich Joote","chapter":"15","verse":"21","text":"Nikech chike Musa osebedo kiyalo nyaka nene e mier duto, kendo kisomo e sinagoke Sabato ka Sabato.”"},{"book":"Tich Joote","chapter":"15","verse":"22","text":"Bangʼ mano joote gi jodongo kod kanisa, nongʼado wach mondo giyier jomoko kuomgi gior Antiokia kaachiel gi Paulo kod Barnaba. Ne giyiero Judas ma niluongo ni Barsaba gi Sila, mane gin jotelo e dier owete."},{"book":"Tich Joote","chapter":"15","verse":"23","text":"Jogi noor gi baruwa mondiki kama:"},{"book":"Tich Joote","chapter":"15","verse":"24","text":"Wasewinjo kaka jomoko noa kuomwa ka wan to ne ok waorogi, mi gichandou ka githago chunyu gi weche mane giwacho."},{"book":"Tich Joote","chapter":"15","verse":"25","text":"Kuom mano, ne wawinjore waduto mondo wayier jomoko waor iru kod osiepewa mwageno, Barnaba gi Paulo,"},{"book":"Tich Joote","chapter":"15","verse":"26","text":"ma gin joma osechiwo ngimagi ni Ruodhwa Yesu Kristo."},{"book":"Tich Joote","chapter":"15","verse":"27","text":"Kaluwore gi mano, waoro bende Judas gi Sila mondo onyisu gi dhogi weche mwandikonu e baruwani."},{"book":"Tich Joote","chapter":"15","verse":"28","text":"En dwaro mar Roho Maler kod marwa bende mondo kik wamiu tingʼ mapek moloyo chike mwamiyou e baruwani."},{"book":"Tich Joote","chapter":"15","verse":"29","text":"Kik ucham chiemo motimgo misango ne nyiseche manono, kik ucham remo; kik ucham ring jamni mode bende kik uterru. Ka uritoru kuom gigo duto, to unudhi nyime maber."},{"book":"Tich Joote","chapter":"15","verse":"30","text":"Kuom mano, joote noor modhi nyaka Antiokia. Bangʼ chopo, negichoko kanisa kaachiel mi gimiyogi baruwano."},{"book":"Tich Joote","chapter":"15","verse":"31","text":"Ka ji nosomo baruwano negidoko mamor nikech weche mane ni e iye nojiwogi maber."},{"book":"Tich Joote","chapter":"15","verse":"32","text":"Judas gi Sila, mane gin jonabi, nomedo wuoyo gi owete ka gijiwogi kendo gitegogi e yie."},{"book":"Tich Joote","chapter":"15","verse":"33","text":"Kane gisebet kodgi kuom ndalo moromo, owete nokowogi mondo gidhi gi kwe, kendo gidogi ir joma noorogi. ["},{"book":"Tich Joote","chapter":"15","verse":"34","text":"Sila to noneno ni ber mondo odongʼ Antiokia.]15:34 Loko moko machon mag Muma onge gi Joo 15:34."},{"book":"Tich Joote","chapter":"15","verse":"35","text":"Kaachiel gi Paulo gi Barnaba kod ji mamoko, ka gipuonjo kendo giyalo wach Ruoth."},{"book":"Tich Joote","chapter":"15","verse":"36","text":"Bangʼ ndalo moko Paulo nowachone Barnaba niya, “Wadogi mondo walim jowete e mier matindo duto kuonde mwaseyale wach Ruoth, mondo wane kaka gidhi.”"},{"book":"Tich Joote","chapter":"15","verse":"37","text":"Barnaba ne dwaro mondo Johana miluongo ni Mariko odhi kodgi,"},{"book":"Tich Joote","chapter":"15","verse":"38","text":"to Paulo ne paro ni ne ok en gima ber mondo gidhi kode, nikech noseweyogi Pamfilia mi ok odhi kodgi nyime e tich."},{"book":"Tich Joote","chapter":"15","verse":"39","text":"Wachni nokelo pogruok e kind Paulo gi Barnaba, mine gipogore. Barnaba nokawo Mariko mi gikwangʼ gidhi Saipras,"},{"book":"Tich Joote","chapter":"15","verse":"40","text":"to Paulo noyiero Sila gidhigo, ka owete oketogi e bwo ngʼwono mar Ruoth Nyasaye."},{"book":"Tich Joote","chapter":"15","verse":"41","text":"Nowuotho e piny Siria gi Kilikia kojiwo kanisni."}]}