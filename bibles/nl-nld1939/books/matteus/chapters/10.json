{"data":[{"book":"Matteus","chapter":"10","verse":"1","text":"En toen Hij zijn twaalf leerlingen bijeen had geroepen, gaf Hij hun de macht, om de onreine geesten uit te drijven, en alle ziekten en kwalen te genezen."},{"book":"Matteus","chapter":"10","verse":"2","text":"De namen der twaalf apostelen zijn: De eerste, Simon, die Petrus wordt genoemd, en Andreas zijn broer;"},{"book":"Matteus","chapter":"10","verse":"3","text":"Jakobus, zoon van Zebedeüs, en zijn broer Johannes; Filippus en Bartolomeüs; Tomas en Matteüs de tollenaar; Jakobus, zoon van Alfeüs, en Taddeüs;"},{"book":"Matteus","chapter":"10","verse":"4","text":"Simon de ijveraar en Judas Iskáriot, die Hem verraden heeft."},{"book":"Matteus","chapter":"10","verse":"5","text":"Deze twaalf zond Jesus uit, en Hij gebood hun: Slaat niet de weg naar de heidenen in, en treedt de steden van de Samaritanen niet binnen;"},{"book":"Matteus","chapter":"10","verse":"6","text":"maar gaat liever tot de verdwaalde schapen uit het huis van Israël."},{"book":"Matteus","chapter":"10","verse":"7","text":"Gaat, preekt hun, en zegt: Het rijk der hemelen is nabij!"},{"book":"Matteus","chapter":"10","verse":"8","text":"Geneest zieken, wekt doden op, reinigt melaatsen, drijft boze geesten uit. Om niet hebt gij ontvangen; geeft om niet."},{"book":"Matteus","chapter":"10","verse":"9","text":"Goud-, zilver- noch kopergeld moogt gij in uw gordels dragen,"},{"book":"Matteus","chapter":"10","verse":"10","text":"geen tas, geen twee onderkleren, geen schoeisel, geen reisstaf meenemen; want de arbeider heeft recht op zijn onderhoud."},{"book":"Matteus","chapter":"10","verse":"11","text":"In welke stad of dorp gij ook komt, onderzoekt, wie daar de waardigste is; en blijft bij hem, totdat gij weer afreist."},{"book":"Matteus","chapter":"10","verse":"12","text":"Als gij dat huis binnentreedt, brengt het uw groet."},{"book":"Matteus","chapter":"10","verse":"13","text":"En zo dat huis het waardig is, dan daalt uw vrede er over neer; zo niet, dan keert uw vrede terug op u."},{"book":"Matteus","chapter":"10","verse":"14","text":"En waar men u niet ontvangt en niet luistert naar uw woorden, verlaat dat huis of die stad, en schudt het stof van uw voeten."},{"book":"Matteus","chapter":"10","verse":"15","text":"Voorwaar, Ik zeg u: voor het land van Sódoma en Gomorra zal het dragelijker zijn op de oordeelsdag dan voor die stad."},{"book":"Matteus","chapter":"10","verse":"16","text":"Ziet, Ik zend u als schapen midden onder de wolven. Weest dus voorzichtig als de slangen, en eenvoudig als de duiven."},{"book":"Matteus","chapter":"10","verse":"17","text":"Wacht u voor de mensen. Want ze zullen u overleveren aan de rechtbanken, en geselen in hun synagogen."},{"book":"Matteus","chapter":"10","verse":"18","text":"Terwille van Mij zult gij voor landvoogden en koningen worden gesleept, om getuigenis af te leggen bij hen en bij de heidenen."},{"book":"Matteus","chapter":"10","verse":"19","text":"Maar als ze u overleveren, weest dan niet bezorgd, hoe of wat gij zult spreken; want in dat uur zal u worden ingegeven, wat gij moet zeggen."},{"book":"Matteus","chapter":"10","verse":"20","text":"Immers niet gij zijt het, die spreekt, maar het is de Geest van uw Vader, die door u spreekt."},{"book":"Matteus","chapter":"10","verse":"21","text":"De broer zal zijn broer ter dood overleveren, de vader zijn zoon; en de kinderen zullen opstaan tegen hun ouders, en ze doden."},{"book":"Matteus","chapter":"10","verse":"22","text":"Om mijn Naam zult gij gehaat zijn bij allen; maar wie volhardt ten einde toe, zal zalig worden."},{"book":"Matteus","chapter":"10","verse":"23","text":"Als men u vervolgt in de ene stad, vlucht dan naar een andere. Voorwaar, Ik zeg u: gij zult de steden van Israël nog niet hebben afgereisd, wanneer de Mensenzoon komt."},{"book":"Matteus","chapter":"10","verse":"24","text":"De leerling staat niet boven zijn meester, de dienaar niet boven zijn heer."},{"book":"Matteus","chapter":"10","verse":"25","text":"Voor den leerling is het genoeg, als het hem gaat als zijn meester; voor den dienaar, als het hem gaat als zijn heer. Indien men den heer des huizes Beélzebub heeft genoemd, hoeveel te meer dan zijn huisgenoten."},{"book":"Matteus","chapter":"10","verse":"26","text":"Vreest hen dus niet. Want niets is bedekt, dat niet ontdekt, niets verborgen, dat niet bekend zal worden."},{"book":"Matteus","chapter":"10","verse":"27","text":"Wat Ik u zeg in het duister, zegt dat op klaarlichte dag; en wat gij hoort fluisteren, verkondigt dat van de daken."},{"book":"Matteus","chapter":"10","verse":"28","text":"Weest niet bevreesd voor hen, die wel het lichaam doden, doch de ziel niet kunnen doden; vreest liever Hem, die èn ziel èn lichaam in de hel kan verderven."},{"book":"Matteus","chapter":"10","verse":"29","text":"Worden niet twee mussen voor een penning verkocht? En toch zal er niet één op de grond vallen zonder de wil van uw Vader."},{"book":"Matteus","chapter":"10","verse":"30","text":"En van u zijn alle hoofdharen geteld."},{"book":"Matteus","chapter":"10","verse":"31","text":"Vreest dus niet; gij zijt meer waard dan een zwerm mussen."},{"book":"Matteus","chapter":"10","verse":"32","text":"Wie Mij belijdt voor de mensen, zal ook Ik voor mijn Vader belijden, die in de hemelen is."},{"book":"Matteus","chapter":"10","verse":"33","text":"Maar wie Mij voor de mensen verloochent, hem zal ook Ik verloochenen voor mijn Vader, die in de hemelen is."},{"book":"Matteus","chapter":"10","verse":"34","text":"Denkt niet, dat Ik vrede ben komen brengen op aarde; geen vrede, maar het zwaard ben Ik komen brengen."},{"book":"Matteus","chapter":"10","verse":"35","text":"Want Ik ben verdeeldheid komen brengen tussen een man en zijn vader, tussen dochter en moeder, tussen schoondochter en schoonmoeder;"},{"book":"Matteus","chapter":"10","verse":"36","text":"en ‘s mensen ergste vijanden zullen zijn huisgenoten zijn."},{"book":"Matteus","chapter":"10","verse":"37","text":"Wie zijn vader of moeder meer bemint dan Mij, is Mijner niet waardig; wie zijn zoon of dochter meer bemint dan Mij, is Mijner niet waardig."},{"book":"Matteus","chapter":"10","verse":"38","text":"En wie zijn kruis niet opneemt en Mij niet volgt, is Mijner niet waardig."},{"book":"Matteus","chapter":"10","verse":"39","text":"Wie zijn leven vindt, zal het verliezen; en wie terwille van Mij zijn leven verliest, zal het vinden."},{"book":"Matteus","chapter":"10","verse":"40","text":"Wie u opneemt, neemt Mij op; en wie Mij opneemt, neemt Hem op, die Mij gezonden heeft."},{"book":"Matteus","chapter":"10","verse":"41","text":"Wie een profeet opneemt, omdat hij profeet is, zal het loon van een profeet ontvangen; en wie een rechtvaardige opneemt, omdat hij een rechtvaardige is, zal het loon van een rechtvaardige ontvangen."},{"book":"Matteus","chapter":"10","verse":"42","text":"En wie slechts een beker koud water te drinken geeft aan een dezer kleinen, omdat hij een leerling is, voorwaar, Ik zeg u: hem zal zijn loon niet ontgaan."}]}