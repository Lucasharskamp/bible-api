{"data":[{"book":"Farawa","chapter":"16","verse":"1","text":"To, Saira, matar Abram, ba tă haifa masa ’ya’ya ba. Amma tana da wata baiwa mutuniyar Masar mai suna Hagar,"},{"book":"Farawa","chapter":"16","verse":"2","text":"saboda haka sai ta ce wa Abram, “Ubangiji ya hana mini haihuwar ’ya’ya. Tafi ka kwana da baiwata; wataƙila in sami iyali ta wurinta.”"},{"book":"Farawa","chapter":"16","verse":"3","text":"Saboda haka bayan Abram ya yi zama a Kan’ana shekaru goma, Saira matarsa ta ɗauki Hagar baiwarta ta ba wa mijinta tă zama matarsa."},{"book":"Farawa","chapter":"16","verse":"4","text":"Abram kuwa ya kwana da Hagar, ta kuma yi ciki."},{"book":"Farawa","chapter":"16","verse":"5","text":"Sai Saira ta ce wa Abram, “Kai ne da alhakin wahalan nan da nake sha. Na sa baiwata a hannunka, yanzu da ta sani tana da ciki, sai ta fara rena ni. Bari Ubangiji yă shari’anta tsakanina da kai.”"},{"book":"Farawa","chapter":"16","verse":"6","text":"Abram ya ce, “Baiwarki tana a hannunki? Ki yi da ita yadda kika ga ya fi kyau.” Sai Saira ta wulaƙanta Hagar; saboda haka ta gudu daga gare ta."},{"book":"Farawa","chapter":"16","verse":"7","text":"Mala’ikan Ubangiji ya sami Hagar kusa da maɓulɓula a jeji, ita ce maɓulɓular da take gefen hanya zuwa Shur."},{"book":"Farawa","chapter":"16","verse":"8","text":"Ya kuma ce mata, “Hagar, baiwar Saira, daga ina kika fito, kuma ina za ki?”"},{"book":"Farawa","chapter":"16","verse":"9","text":"Sai mala’ikan Ubangiji ya ce mata, “Koma wurin uwargijiyarki Saira, ki yi mata biyayya.”"},{"book":"Farawa","chapter":"16","verse":"10","text":"Mala’ikan ya ƙara da cewa, “Zan ƙara zuriyarki har su yi yawan da ba wanda zai iya lasafta su.”"},{"book":"Farawa","chapter":"16","verse":"11","text":"Mala’ikan Ubangiji ya kuma ce mata,"},{"book":"Farawa","chapter":"16","verse":"12","text":"Zai zama mutum mai halin jakin jeji."},{"book":"Farawa","chapter":"16","verse":"13","text":"Sai ta ba wa Ubangiji wanda ya yi magana da ita, wannan suna. “Kai Allah ne wanda yake ganina,” gama ta ce, “Yanzu na ga wanda yake ganina.”"},{"book":"Farawa","chapter":"16","verse":"14","text":"Shi ya sa ake kira rijiyar Beyer-Lahai-Royi16.14 Beyer-Lahai-Royi yana nufin rijiyar Mai Rai wanda yake ganina. tana nan har yanzu, tsakanin Kadesh da Bered."},{"book":"Farawa","chapter":"16","verse":"15","text":"Haka fa Hagar ta haifa wa Abram ɗa, Abram kuwa ya ba da suna Ishmayel ga ɗan da ta haifa."},{"book":"Farawa","chapter":"16","verse":"16","text":"Abram yana da shekaru 86 sa’ad da Hagar ta haifa masa Ishmayel."}]}