{"data":[{"book":"وَشَيِ","chapter":"2","verse":"1","text":"عَ سّبّ عٍقّسّ دَنشَنِيَتْي حَمَ شَ مَلٍكّ مَ، مَسٍنيِ نَن يَ نَشَن قَتَنشِ عِسَ رَ تُنبُي سٌلٌقٍرٍ سُشُشِ نَشَن يِرٍقَنيِ بّلّشّ كُي، نَشَن حّرّ مَ لَنثُي شّيمَ دَاشِ سٌلٌقٍرٍ تَفِ؛"},{"book":"وَشَيِ","chapter":"2","verse":"2","text":"«ﭑ وٌ شَ قٍ رَبَشِ كٌلٌن، ﭑ وٌ شَ وَلِ كٌلٌن، ﭑ وٌ شَ تُننَبّشِ كٌلٌن. ﭑ عَ كٌلٌن مِشِ حَاشِيٍ مُ رَقَن وٌ مَ. ﭑ عَ كٌلٌن وٌ بَرَ مِشِيٍ مَكِيتِ نَشٍيٍ عٍ يّتّ قِندِشِ عَلَ شَ شّيرَيٍ رَ، هَن وٌ قَن قَ عٍ كٌلٌن وُلٍ قَلّيٍ رَ."},{"book":"وَشَيِ","chapter":"2","verse":"3","text":"وٌ بَرَ وٌ تُننَبّشِ، وٌ بَرَ تْورْ ﭑ شِلِ شَ قٍ رَ، كْنْ لِمَنِيَ مُ بَشِ وٌ يِ رَ.»"},{"book":"وَشَيِ","chapter":"2","verse":"4","text":"«كْنْ قٍ كٍرٍن نَ نَ نَشَن مُ رَقَنشِ ﭑ مَ وٌ شَ قٍ رَ. وٌ مُ ﭑ شَنُشِ عَ قَنيِ رَ يَكْسِ عَلْ وٌ نُ ﭑ شَنُشِ كِ نَشّ سِنفٍ رَ."},{"book":"وَشَيِ","chapter":"2","verse":"5","text":"وٌ شَ وٌ رَتُ عَ مَ، وٌ نُ نَ كِ نَشّ بٍينُن وٌ شَ وٌ سَن نَدِن. وٌ شَ تُوبِ، وٌ مَن شَ وَلِ سُشُ عَلْ وٌ نُ عَ رَبَمَ سِنفٍ رَ كِ نَشّ. شَ وٌ مُ تُوبِ ﭑ قَمَ نّ وٌ شْنيِ، ﭑ قَ وٌ شَ لَنثُي بَدٍ عَ يِرٍ.»"},{"book":"وَشَيِ","chapter":"2","verse":"6","text":"«كْنْ وٌ بَرَ قٍ ندٍ رَبَ نَشَن قَن. وٌ بَرَ نِكٌلَسِ شَ حَمَ شَ قٍ شْن، عَلْ ﭑ قَن عَ شْنشِ كِ نَشّ.»"},{"book":"وَشَيِ","chapter":"2","verse":"7","text":"«تُلِ نَ نَشَن بّ، عَ شَ عَ تُلِ مَتِ عَلَ شَشِلِ سّنِيّنشِ شَ مَسٍنيِ رَ دَنشَنِيَتْي حَمَيٍ بّ. نَشَن نَ فٍينِ، ﭑ نَ نَن لُمَ عَ شَ سِمَيَ وُرِ بٌفِ دٌن، نَشَن تِشِ عَلَ شَ عَرِيَننَ كُي.»"},{"book":"وَشَيِ","chapter":"2","verse":"8","text":"عَ سّبّ سِمِرِنَ دَنشَنِيَتْي حَمَ شَ مَلٍكّ مَ، مَسٍنيِ نَن يَ نَشَن قَتَنشِ عِسَ رَ، عِسَ نَشَن نَ عَ قْلّ نُن عَ رَحْنيِ رَ، نَشَن نُ قَشَشِ عَ مَن قَ كٍلِ قَشّ مَ؛"},{"book":"وَشَيِ","chapter":"2","verse":"9","text":"«ﭑ وٌ شَ حَشَنكَتّ نُن سٍتَرٍحَ كٌلٌن، هَلِ بَننَيَ ندٍ تٌ نَ وٌ يِ رَ. ﭑ يُوِقِيٍ شَ تْوحّفّ كٌلٌن وٌ مَبِرِ. عٍ عَ قَلَمَ عٍ يّتّ بّ عَ يُوِقِيٍ، عَ قَ لِ يُوِقِيٍ مُ عٍ رَ. عٍ قِندِشِ سٍنتَنّ شَ مِشِيٍ نَن نَ."},{"book":"وَشَيِ","chapter":"2","verse":"10","text":"وٌ نَشَ فَاشُ حَشَنكَتّ يَ رَ، وٌ قَمَ نَشَن سْتْدٍ. عِبُلِسَ عَ نِيَمَ نّ وٌ شَ مِشِ ندٍيٍ شَ سَ فٍيلِ، عَلَكٌ عَ شَ وٌ مَتٌ. وٌ قَمَ نّ حَشَنكَتَدٍ شِ قُ بُن مَ. كْنْ وٌ شَ لُ دَنشَنِيَ كُي هَن وٌ قَشّ لْشْي. نَ تّمُي ﭑ كِسِ قِمَ نّ وٌ مَ وٌ سَرٍ رَ.»"},{"book":"وَشَيِ","chapter":"2","verse":"11","text":"«تُلِ نَ نَشَن بّ، عَ شَ عَ تُلِ مَتِ عَلَ شَشِلِ سّنِيّنشِ شَ مَسٍنيِ رَ دَنشَنِيَتْي حَمَيٍ بّ. نَشَن نَ فٍينِ، عَ مُ قَشّ قِرِن ندٍ كٌلٌنمَ.»"},{"book":"وَشَيِ","chapter":"2","verse":"12","text":"عَ سّبّ ثٍرٍفَمٌ دَنشَنِيَتْي حَمَ شَ مَلٍكّ مَ، مَسٍنيِ نَن يَ نَشَن قَتَنشِ عِسَ رَ، سَنتِدّفّمَ دّ قِرِن شّحّنشِ كَنيِ؛"},{"book":"وَشَيِ","chapter":"2","verse":"13","text":"«ﭑ عَ كٌلٌن وٌ شَ تَا قِندِشِ سٍنتَنّ سّنبّ يِرٍ نَن نَ، كْنْ وٌ شِرِشِ ﭑ شِلِ رَ، وٌ مُ دَنشَنِيَ رَبٌلٌشِ. هَلِ وَشَتِ مَ، ﭑ دُفُتّفّ سٍيدٍ عَنتِثَسِ قَشَ تّمُي نَشّ وٌ شْنيِ سٍنتَنّ يِرٍ، وٌ مُ ﭑ مَ كِرَ رَبّحِن.»"},{"book":"وَشَيِ","chapter":"2","verse":"14","text":"«كْنْ قٍ ندٍيٍ نَ نَ نَشٍيٍ مُ رَقَنشِ ﭑ مَ وٌ شَ قٍ رَ. وٌ شَ مِشِ ندٍيٍ بِرَ مَ بَلَمِ شَ مِسَالِ نَن قْشْ رَ، نَشَن نُ بَرَ بَلَكِ رَ سِ عَ شَ فَنتَنيِ تٍ عِسِرَيِلَكَيٍ بّ، عٍ شَ سُبٍيٍ دٌن نَشٍيٍ بَشِ سّرّشّ رَ كُيٍيٍ بّ، عٍ شَ يّنّ قَن نَبَ."},{"book":"وَشَيِ","chapter":"2","verse":"15","text":"وٌ شَ مِشِ ندٍيٍ قَن بِرَشِ نِكٌلَسِ شَ حَمَ شَ شَرَنيِ قْشْ رَ."},{"book":"وَشَيِ","chapter":"2","verse":"16","text":"نَ كُي، وٌ شَ تُوبِ، شَ نَ مُ عَ رَ ﭑ قَمَ نّ فٍرٍ تِدٍ نَ مِشِيٍ بّ ﭑ مَ سَنتِدّفّمَ رَ، نَشَن نَ ﭑ دّ عِ.»"},{"book":"وَشَيِ","chapter":"2","verse":"17","text":"«تُلِ نَ نَشَن بّ، عَ شَ عَ تُلِ مَتِ عَلَ شَشِلِ سّنِيّنشِ شَ مَسٍنيِ رَ دَنشَنِيَتْي حَمَيٍ بّ. ﭑ ‹مَنَ› دٌنسٍ نْشُنشِ قِمَ نّ فٍينِ مِشِ مَ، عَ نُن فّمّ قِيشّ، شِلِ نّينّ سّبّشِ نَشَن مَ. مِشِ يٌ مُ نَ شِلِ كٌلٌن، بَقٍ نَ فّمّ كَنيِ رَ.»"},{"book":"وَشَيِ","chapter":"2","verse":"18","text":"عَ سّبّ تِيَتِرٍ دَنشَنِيَتْي حَمَ شَ مَلٍكّ مَ، مَسٍنيِ نَن يَ نَشَن قَتَنشِ عَلَ شَ دِ رَ، نَشَن يَيٍ يَنبَمَ عَلْ تّ، عَ سَنيِيٍ لُشِ عَلْ وُرٍ فبٍيلِ رَشُنُشِ؛"},{"book":"وَشَيِ","chapter":"2","verse":"19","text":"«ﭑ وٌ شَ قٍ رَبَشِ كٌلٌن، وٌ شَ شَنُنتٍيَ، وٌ شَ دَنشَنِيَ، وٌ شَ وَلِ قَنيِ، وٌ شَ تُننَبّشِ، عَ نُن وٌ نَشَن بِرِن نَبَشِ عَ دْنشْي رَ نَشَن فبٌ دَنفِ وٌ شَ وَلِ سِنفٍيٍ رَ.»"},{"book":"وَشَيِ","chapter":"2","verse":"20","text":"«كْنْ قٍ كٍرٍن نَ نَ نَشَن مُ رَقَنشِ ﭑ مَ وٌ شَ قٍ رَ. وٌ بَرَ عَ لُ يٍسَبٍلَ، فِنّ نَشَن عَ يّتّ قِندِشِ نَمِحْنمّ رَ، عَ شَ شَرَنيِ تِ نَشَن ﭑ مَ كٌنيِيٍ رَتَنتَنمَ، عَلَكٌ عٍ شَ قٍ كٌبِ رَبَ، عٍ شَ سُبٍيٍ دٌن نَشٍيٍ بَشِ سّرّشّ رَ كُيٍيٍ بّ."},{"book":"وَشَيِ","chapter":"2","verse":"21","text":"ﭑ بَرَ دِحّ عَلَكٌ عَ شَ تُوبِ، كْنْ عَ مُ تِنشِ عَ يُفٍ حَاشِ مَسَرَدٍ."},{"book":"وَشَيِ","chapter":"2","verse":"22","text":"نَ نَ عَ رَ، ﭑ عَ رَ سٌمَ نّ حَشَنكَتّ كُي، عَ تَن نُن عَ يّنّ رَبَ بٌورٍيٍ، شَ عٍ مُ تُوبِ."},{"book":"وَشَيِ","chapter":"2","verse":"23","text":"ﭑ قَمَ نّ عَ شَ دِيٍ قَن قَشَدٍ. نَ كُي، دَنشَنِيَتْي حَمَ بِرِن عَ كٌلٌنمَ نّ عَ ﭑ تَن نَن مِشِ بْحّ نُن عَ سٌندٌنيِ مَتٌمَ، ﭑ تَن نَن عٍ شَ قٍ رَبَشِ سَرٍ رَفبِلٍنمَ عٍ مَ.»"},{"book":"وَشَيِ","chapter":"2","verse":"24","text":"«كْنْ وٌ تَن، تِيَتِرٍكَ مِشِ دْنشْي نَشٍيٍ مُ نَ يِ قٍ كُي، نَشٍيٍ مُ سٌشِ سٍنتَنّ شَ فُندٌ كُي، ﭑ مُ كٌتٍ فبّتّ دْشْمَ وٌ شُن مَ كْرّ."},{"book":"وَشَيِ","chapter":"2","verse":"25","text":"وٌ نَشَن سْتْشِ، وٌ نَ سُشُ فبٍن، هَن ﭑ قَمَ تّمُي نَشّ."},{"book":"وَشَيِ","chapter":"2","verse":"26","text":"نَشَن نَ فٍينِ، نَشَن ﭑ مَ وَلِ سُشُمَ هَن عَ رَحْنيِ، ﭑ مَنفّيَ قِمَ نَ كَنيِ نَن مَ، عَ شَ سِيٍ يَمَرِ."},{"book":"وَشَيِ","chapter":"2","verse":"27","text":"‹عَ عٍ يَمَرِ مَ سَوُرِ وُرٍ دَاشِ نَن نَ، عَ عٍ كَنَمَ نّ عَلْ قّحّ عِبْو مَ كِ نَشّ›،"},{"book":"وَشَيِ","chapter":"2","verse":"28","text":"عَلْ ﭑ سّنبّ سْتْشِ كِ نَشّ ﭑ بَبَ عَلَ رَ. ﭑ مَن سُبَشَ لٌولٌي قِمَ نّ نَ كَنيِ مَ.»"},{"book":"وَشَيِ","chapter":"2","verse":"29","text":"«تُلِ نَ نَشَن بّ، عَ شَ عَ تُلِ مَتِ عَلَ شَشِلِ سّنِيّنشِ شَ مَسٍنيِ رَ دَنشَنِيَتْي حَمَيٍ بّ.»"}]}