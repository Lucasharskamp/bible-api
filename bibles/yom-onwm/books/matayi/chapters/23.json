{"data":[{"book":"Matayi","chapter":"23","verse":"1","text":"Buna Yesu wukamba nkangu wu batu ayi minlonguki miandi :"},{"book":"Matayi","chapter":"23","verse":"2","text":"—Minlongi mi Mina ayi Bafalisi kisalu kiawu sudikisa batu Mina mi Moyize."},{"book":"Matayi","chapter":"23","verse":"3","text":"Lutumukina ayi lukeba mambu moso bakulukamba. Vayi lubika landakana mavanga mawu bila mambu momo beti longa mawu ko beti sadila."},{"book":"Matayi","chapter":"23","verse":"4","text":"Bazebi kanga mimfuna midi zitu ayi beti tula miawu va mavangiti ma batu vayi bawu veka bamengi nikunina miawu mu tsongi nlembo."},{"book":"Matayi","chapter":"23","verse":"5","text":"Mambu moso bamvanga batidi ti batu baba mona. Diawu zikesi zi fioti-fioti23.5 zikesi zi fioti-fioti : bima Bafalisi baba vuatanga muawu musonama bibuku bi mambu ma Nzambi. ziozi beti vuata mu thangu lusambulu zilutidi ziozi zibankaka mu kula ayi zitsongi zi mazuela mawu zidi zi mula."},{"book":"Matayi","chapter":"23","verse":"6","text":"Beti zola kaka vuandila mu bibuangu bi lukinzu mu minyengo ayi mu bikundu bitheti mu nzo zi zikhutukunu."},{"book":"Matayi","chapter":"23","verse":"7","text":"Beti zola baba vaninanga mboti vama vadi batu bawombo ayi babatedilanga “Nlongi”."},{"book":"Matayi","chapter":"23","verse":"8","text":"Vayi beno babika kulutedilanga “Nlongi” bila beno babo lubeki Nlongi wumosi kaka ayi beno boso luidi bakhomba."},{"book":"Matayi","chapter":"23","verse":"9","text":"Kadi mutu wumosi vava ntoto lulendi tedila ko : “Tata” bila Tata dimosi kaka didi yeno, diodi didi ku Diyilu."},{"book":"Matayi","chapter":"23","verse":"10","text":"Lubika talanga batu balutedila : “Pfumu” bila Pfumu yimosi kaka yidi yeno : Klisto."},{"book":"Matayi","chapter":"23","verse":"11","text":"Mutu wowo lutidi munneni va khatitsikꞌeno wela ba kisadi kieno."},{"book":"Matayi","chapter":"23","verse":"12","text":"Woso mutu wukukinangika wela kululu ayi woso mutu wukukikulula wela nanguku."},{"book":"Matayi","chapter":"23","verse":"13","text":"—A mabienga kuidi beno minlongi mi Mina ayi Bafalisi ! Luidi batu ba mayuya ! Bila lueti kandika batu ba kota mu Kipfumu ki Diyilu ayi beno veka lukotanga ko ! Ayi luvananga ko diluaku kuidi batu batidi kota bakota kuawu !"},{"book":"Matayi","chapter":"23","verse":"14","text":"[O mabienga kuidi beno minlongi mi Mina ayi Bafalisi ! Luidi batu ba mayuya ! Bila lueti zionanga bima bi mafuola ayi lueti sambilanga zitsambulu zimula muingi lumonika. Diawu luela bakila thumbudulu yilutidi tola23.14 Buku kiaki kisi ko mu minkanda minkaka..]"},{"book":"Matayi","chapter":"23","verse":"15","text":"A mabienga kuidi beno minlongi mi Mina ayi Bafalisi ! Luidi batu ba mayuya. Lueti diengilanga mu mbu ayi mu ntoto mu diambu di tombanga kani lulenda baka, ka diambu ko nzenza wumosi wulenda kota mu dibundu dieno. Ayi enati lumbeki, lunkukitulanga muana wu bulungi mu zikhumbu zizole viokila beno veka."},{"book":"Matayi","chapter":"23","verse":"16","text":"A mabienga kuidi beno mintuadisi mifua meso. Beno lueti tuba ti enati mutu levidi ndefi mu “Nzo Nzambi”, diodi disi kuandi diambu ko. Vayi enati mutu levidi ndefi mu “nolo yidi mu Nzo Nzambi” buna kafueti dukisa ndefi andi."},{"book":"Matayi","chapter":"23","verse":"17","text":"Luidi bivungisi ayi Baphofo ! A mbi bilutidi mfunu ? Nolo voti nzo Nzambi yoyi yinkitulanga nolo yinlongo ?"},{"book":"Matayi","chapter":"23","verse":"18","text":"Lueti tuba diaka : enati mutu levidi ndefi va “diziku dimyokolongo bibulu bitambuku kuidi Nzambi”, diodi disi kuandi diambu ko ; vayi enati levidi ndefi mu “dikaba diodi didi va diziku” buna kafueti dukisa ndefi andi."},{"book":"Matayi","chapter":"23","verse":"19","text":"Baphofo ! Diambu mbi dilutidi mfunu, makaba voti diziku dinkitulanga dikaba dinlongo ?"},{"book":"Matayi","chapter":"23","verse":"20","text":"Mutu wowo levidi ndefi mu “diziku”, buna levidi yawu mu diziku ayi mu bima bioso bidi vana."},{"book":"Matayi","chapter":"23","verse":"21","text":"Mutu wowo levidi ndefi “mu nzo Nzambi”, buna levidi yawu mu dizina di nzo Nzambi ayi mu mutu wowo wunkalanga muna."},{"book":"Matayi","chapter":"23","verse":"22","text":"Ayi mutu wowo levidi ndefi mu Diyilu, buna levidi yawu mu kundu ki Nzambi ayi mu mutu wowo wuvuandanga va kundu beni."},{"book":"Matayi","chapter":"23","verse":"23","text":"O mabienga kuidi beno minlongi mi Mina ayi Bafalisi ! Beno luidi batu ba mayuya. Bila ! Lueti vana Nzambi kuku kikumi mu bima biobi lueti kuna mu zitsola zieno banza mu bima biobi bifioti-fioti biobi lueti kuna. Vayi lusadilanga ko mambu malutidi pfumu mu Mina banga : vanganga masonga, monanga batu kiadi ayi vanganga makuikama23.23 Mu minkanda minkaka musonama minu va buangu ki makuikama.. Nganu mawu momo mambu luvanga mu kambu lenza mamo mankaka."},{"book":"Matayi","chapter":"23","verse":"24","text":"Mintuadisi mifua meso ! Lueti sosanga biobi lueti nua muingi zinzinzi zifioti-fioti zibika vioka vayi lumminanga bulu kinneni kioki beti tedila kamela."},{"book":"Matayi","chapter":"23","verse":"25","text":"O mabienga kuidi beno minlongi mi Mina ayi beno Bafalisi ! Luidi batu ba mayuya ! Lunsukulanga va mbata kopo ayi va mbata dilonga vayi mu khati mu wala bima biobi lueti yiba ayi zitsatu zieno zimbimbi."},{"book":"Matayi","chapter":"23","verse":"26","text":"Bafalisi bafua meso ! Lutuama theti sukula mu khati kopo ayi mu khati dilonga, bosi buna mu mbata mamusukuka."},{"book":"Matayi","chapter":"23","verse":"27","text":"O mabienga kuidi beno minlongi mi Mina ayi Bafalisi ! Beno luidi batu ba mayuya ! Bila luidi banga biziami biobi bivindu nlangi yi phembi ayi ku nganda bimmonikanga kitoko vayi mu khati mu wala mimvesi mi batu bafua, mvindu ayi kheni yi phila mu phila."},{"book":"Matayi","chapter":"23","verse":"28","text":"Beno mamveno, ku nganda lummonikanga basonga va meso ma batu vayi mu khati muwala mayuya ayi mambu mambimbi ma phila mu phila."},{"book":"Matayi","chapter":"23","verse":"29","text":"O mabienga kuidi beno minlongi mi Mina ayi Bafalisi ! Beno luidi batu mayuya ! Luntunganga biziami bi mimbikudi ayi lumfuanisanga bumboti biziami bi batu basonga,"},{"book":"Matayi","chapter":"23","verse":"30","text":"ayi lueti tubanga : “Enati beto tuzinga mu thangu bakulu beto nganu tusia bundana yawu ko mu vonda mimbikudi.”"},{"book":"Matayi","chapter":"23","verse":"31","text":"Bu luntuba bobo lulembo telama beno veka kimbangi ti luidi bana ba batu bobo bavonda mimbikudi."},{"book":"Matayi","chapter":"23","verse":"32","text":"Diawu manisanu kisalu kioki kitona bakulu beno."},{"book":"Matayi","chapter":"23","verse":"33","text":"A beno zinioka ! Bana ba bikusa ! A buevi lulenda tinina nkanu wu bulungi e ?"},{"book":"Matayi","chapter":"23","verse":"34","text":"Ndiela lufidisila mimbikudi, batu badi nduenga ayi minlongi mi Mina. Luela vonda bankaka, luela bandisa bankaka va dikulusi vayi bankaka luela babeta bikoti mu zinzo zieno zi zikhutukunu, bosi luela kuba yamisa mu divula dimosi-dimosi"},{"book":"Matayi","chapter":"23","verse":"35","text":"muingi menga, ma batu boso basonga, momo matenguka tona mu Abeli mutu wusonga nate mu Zakali muana Balaki ; mutu wowo luvonda va khatitsika Nzo Nzambi ayi diziku diodi banyokilanga Nzambi makaba, matangulu mu mintu mieno."},{"book":"Matayi","chapter":"23","verse":"36","text":"Bukiedika ndikulukamba mambu moso mama mela buila batu ba tsungi yayi."},{"book":"Matayi","chapter":"23","verse":"37","text":"—A Yelusalemi ! A Yelusalemi e ! Ngeyo wumvondanga mimbikudi ayi wunlozilanga matadi batu bobo Nzambi kakufidisilanga. Zikhumbu zikua ndizola kutikisa bana baku banga tsusu bu kankutikisilanga bana bandi ku tsi mavavi mandi. Vayi wumanga kuaku."},{"book":"Matayi","chapter":"23","verse":"38","text":"Tala, nzoꞌaku yikuiza ba dio wuya, yikambu bima."},{"book":"Matayi","chapter":"23","verse":"39","text":"Diawu, ndikulukambila : tona buabu lulendi buela kumbona ko nate thangu luela tuba : Bika kasakumunu mutu wowo wunkuizila mu dizina di Pfumu."}]}