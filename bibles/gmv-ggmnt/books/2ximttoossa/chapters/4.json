{"data":[{"book":"2 Ximttoossa","chapter":"4","verse":"1","text":"Xoossa sinththanine hessathokka paxxa dizayta bollane hayqqidayta bolla pirdanas diza Yesuss Kiristtoossa sinththan iza qoonccethane iza kawootetha qofara hayssa nees hadara gaayss."},{"book":"2 Ximttoossa","chapter":"4","verse":"2","text":"Qaala yoota; nees giigi woykko giigontta aggin ne ne baggara giiga utta. daro dandda7ara tamarththon asa suurssa; hanqqane miinisa."},{"book":"2 Ximttoossa","chapter":"4","verse":"3","text":"Gasooykika asay wuri suure gidida timirtte ekkontta ixxana wodey yaana. Hessafe bollara asay ba amora gaaggizayssa istta hayththey siyana koyzayssa xaalla isttas yootana mala bena tamarththana daro asttamarista ba achchi shiishshana."},{"book":"2 Ximttoossa","chapter":"4","verse":"4","text":"Tuma siyanape ba haythe haraso zaaradi haysu7e bagga simmana."},{"book":"2 Ximttoossa","chapter":"4","verse":"5","text":"Ne gidikko haniza yoon wursson loodu ga; meto dandda7a; miishshiracho qaala yooto nees ootho histta; ne oothozakka poola."},{"book":"2 Ximttoossa","chapter":"4","verse":"6","text":"Ta qass yarshistanas mata uttadis hayssa ha alamezape shaakkista buusa wodey taas gakkides."},{"book":"2 Ximttoossa","chapter":"4","verse":"7","text":"Loo7o baaxxe ta baaxxistadis. Ta wooxxana woothe wurssadis. Ammanokka naagadis."},{"book":"2 Ximttoossa","chapter":"4","verse":"8","text":"Akililey taas gigi utides, hessikka xillotetha. hessakka tumu pirdiza Goday he gallas taas immana. Hessikka taas xaalla gidontta iza yuussa laamotizaytas wurssotaskka immana."},{"book":"2 Ximttoossa","chapter":"4","verse":"9","text":"Takko ellela yaanas nees danddaettida mala ootha."},{"book":"2 Ximttoossa","chapter":"4","verse":"10","text":"Deemmassay hayssa alameza siiqqidi tana yeggi aggidi Tesolonqqe bides. Qerqqissay galatiya bides. Titoy gede Dalmmaxiya bides."},{"book":"2 Ximttoossa","chapter":"4","verse":"11","text":"Luqaassay xaalla tanara dees. Marqqoossay tana oothon maadiza gish iza nenara ekka ya."},{"book":"2 Ximttoossa","chapter":"4","verse":"12","text":"Tikiqosa Efesoone yeedadis."},{"book":"2 Ximttoossa","chapter":"4","verse":"13","text":"Ne ha yashe ta Xiro7adan Akirphpha achchan woththida ta Maaqane xaaxetha maaxxafata harapekka galban xaafetida maaxxafata taas ekka ya."},{"book":"2 Ximttoossa","chapter":"4","verse":"14","text":"Xarqimala qooxxiza Iskindiroossay ta bolla daro qoho gaathides shin goday izas iza ootho mala immana."},{"book":"2 Ximttoossa","chapter":"4","verse":"15","text":"Izi nu yootiza qaala keezi ixxides. Nekka izappe naagista."},{"book":"2 Ximttoossa","chapter":"4","verse":"16","text":"Tana mootiza yoozas koyro tana ashshana markka ta shiishshin oonkka tana maadana yibeyina. Gido attin wurkka tana yeeggidi bida. Hessakka istta bolla qoho ootha qoodopa."},{"book":"2 Ximttoossa","chapter":"4","verse":"17","text":"Gido attin qaala kiittay ta baggara kumeth yootettana malane dere asay wuri siyana mala Goda ta achchan eqqidi tana miinssides. gaammo duunapekka ashshides."},{"book":"2 Ximttoossa","chapter":"4","verse":"18","text":"Goday iita yoo wurssofe tana ashshana. Gede ba salo kawootethas tana sarora gaathana. izas medhdhinape medhdhina gakkanaas bonchoy gido; amminni7i."},{"book":"2 Ximttoossa","chapter":"4","verse":"19","text":"Phirisqqilass, Aqqilas, Heneshaaththaore soo asasika ta sorokka gaatha."},{"book":"2 Ximttoossa","chapter":"4","verse":"20","text":"Erisxxossay qooronttoossen attides. Xirofomoossay sakettida gish iza ta miliixen aggadis."},{"book":"2 Ximttoossa","chapter":"4","verse":"21","text":"Balggoy gakkanape sinththistada taakko ha gakkanaas nees danddaettida mala ootha. Ewuguloos, phuudes, qassekka sinosay, qilawudiyayine ammanizayti wurkka nena saro saro gida."},{"book":"2 Ximttoossa","chapter":"4","verse":"22","text":"Goday nenara gido. Goda kiyatteth intenara gido."}]}