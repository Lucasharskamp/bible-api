{"data":[{"book":"Ọnụọgụgụ","chapter":"22","verse":"1","text":"Ndị Izrel biliri njem bịarute nʼobosara ala Moab. Manye ụlọ ikwu ha nʼakụkụ Jọdan ebe chere ihu nʼobodo Jeriko."},{"book":"Ọnụọgụgụ","chapter":"22","verse":"2","text":"Ma Balak nwa Zipoa ahụlarị ihe niile Izrel mere ndị Amọrait."},{"book":"Ọnụọgụgụ","chapter":"22","verse":"3","text":"Oke ụjọ jidere ndị Moab nʼihi na ndị Izrel dị ọtụtụ. Nʼezie, oke ụjọ dị ukwuu jidere ndị Moab nʼihi ụmụ Izrel."},{"book":"Ọnụọgụgụ","chapter":"22","verse":"4","text":"Ndị Moab jekwuru ndị okenye Midia sị ha, “Igwe mmadụ ndị a ga-erichapụ ihe niile gbara anyị gburugburu. Ha ga-eripịa ha dịka ehi si erichapụ ahịhịa ndụ dị nʼala.”"},{"book":"Ọnụọgụgụ","chapter":"22","verse":"5","text":"zigara ndị ozi ya ka ha jekwuru Belam, nwa Beoa onye bi nʼobodo ya bụ Petoa, nke dị nso nʼiyi ukwu Yufretis. O ziri ya sị,"},{"book":"Ọnụọgụgụ","chapter":"22","verse":"6","text":"Ugbu a, bịa ka ị bụọrọ m ha ọnụ, nʼihi na ha dị ike karịa m. Ma eleghị anya aga m enwe ike merie ha, ma chụpụkwa ha site nʼala m. Nʼihi na amaara m na ndị ọbụla ị gọziri bụ ndị a gọziri agọzi, ndị ọbụla ị bụrụ ọnụ ga-anọgide bụrụ ndị a bụrụ ọnụ.”"},{"book":"Ọnụọgụgụ","chapter":"22","verse":"7","text":"Ndị ozi o zigara bụ ndị okenye obodo Moab na Midia. Ha ji ego ịjụta ase nʼaka ha. Mgbe ha ruru, ha ziri Belam ozi Balak ziri."},{"book":"Ọnụọgụgụ","chapter":"22","verse":"8","text":"Belam gwara ha okwu sị, “Nọdụnụ nʼebe a nʼabalị a. Aga m ewetara unu ọsịsa ọbụla Onyenwe anyị nyere m.” Ya mere, ndị ozi ahụ si Moab nọnyeere ya."},{"book":"Ọnụọgụgụ","chapter":"22","verse":"9","text":"Nʼabalị ahụ, Chineke bịakwutere Belam jụọ ya sị, “Ndị ikom ndị a bịara ileta gị, ha bụ ndị ole?”"},{"book":"Ọnụọgụgụ","chapter":"22","verse":"10","text":"Belam sịrị Chineke, “Balak nwa Zipoa eze Moab zitere m ozi sị m,"},{"book":"Ọnụọgụgụ","chapter":"22","verse":"11","text":"‘Otu ndị esitela nʼala Ijipt pụta, ndị dị ukwuu nʼọnụọgụgụ. Achọrọ m ka ị bịa bụọrọ m ha ọnụ. Ma eleghị anya aga m enwe ike lụso ha agha, ma chụpụkwa ha.’ ”"},{"book":"Ọnụọgụgụ","chapter":"22","verse":"12","text":"Ma Chineke sịrị Belam, “Esola ha aga! Ị gaghị abụ ndị a ọnụ, nʼihi na ha bụ ndị a gọziri agọzi.”"},{"book":"Ọnụọgụgụ","chapter":"22","verse":"13","text":"Mgbe chi bọrọ, Belam biliri gwa ndị ozi Balak sị ha, “Laghachinụ nʼobodo unu nʼihi na Onyenwe anyị ekweghị ka m soro unu.”"},{"book":"Ọnụọgụgụ","chapter":"22","verse":"14","text":"Ya mere, ndị ozi Moab laghachikwuru Balak gwa ya sị, “Belam jụrụ iso anyị lọghachi.”"},{"book":"Ọnụọgụgụ","chapter":"22","verse":"15","text":"Balak nwara ike ya ọzọ. Nʼoge a, o zipụrụ ụmụ eze ndị dị ọtụtụ na ndị a maara aha ha karịa ndị mbụ."},{"book":"Ọnụọgụgụ","chapter":"22","verse":"16","text":"Ha jiri ozi a bịakwute Belam sị ya,"},{"book":"Ọnụọgụgụ","chapter":"22","verse":"17","text":"Nʼihi na aghaghị ịsọpụrụ gị nʼebe ọ dị ukwuu m,22:17 Nke a bụ ịkwụ ya ụgwọ dị mma mekwaa ihe ọbụla ị sị m mee. Naanị bịa ka ị bụọrọ m ndị a ọnụ.”"},{"book":"Ọnụọgụgụ","chapter":"22","verse":"18","text":"Ma Belam zaghachiri sị, “Ọ bụrụ na Balak enye m ụlọeze ya nke juputara nʼọlaọcha na ọlaedo, apụghị m ime ihe ọbụla dị ukwuu maọbụ nke nta ịgabiga iwu Onyenwe anyị bụ Chineke m."},{"book":"Ọnụọgụgụ","chapter":"22","verse":"19","text":"Ma otu ọ dị, nọọnụ ka chị bọọ dịka ndị ọzọ ahụ mere ka m nwee ike chọpụta ma ọ dị ihe Onyenwe anyị ga-atụkwasị nʼihe o kwuru na mbụ.”"},{"book":"Ọnụọgụgụ","chapter":"22","verse":"20","text":"Nʼabalị ahụ, Chineke gwara Belam okwu sị ya, “Ebe ọ bụ na ndị a bịara ịkpọ gị oku, bilie soro ha gaa, kama jikere ikwu naanị okwu m ga-etinye gị nʼọnụ.”"},{"book":"Ọnụọgụgụ","chapter":"22","verse":"21","text":"Ya mere, mgbe chi echi ya bọrọ, Belam rigooro nʼelu ịnyịnya ibu ya soro ụmụ eze Moab gaa."},{"book":"Ọnụọgụgụ","chapter":"22","verse":"22","text":"Ma iwe were Chineke nʼihi na ọ na-aga, ma mmụọ ozi Onyenwe anyị guzochiri ụzọ igbochi ya. Belam na ndị odibo ya abụọ nọ na-elu ịnyịnya ibu ya."},{"book":"Ọnụọgụgụ","chapter":"22","verse":"23","text":"Mgbe ịnyịnya ibu ahụ hụrụ mmụọ ozi Onyenwe anyị ka o guzochiri nʼụzọ, jide mma a mịpụtara amịpụta nʼaka ya, ịnyịnya ibu ahụ chigharịrị onwe ya hapụ okporoụzọ, tinye isi nʼọhịa. Ma Belam tiri ya ihe ịchụghachi ya nʼụzọ."},{"book":"Ọnụọgụgụ","chapter":"22","verse":"24","text":"Nʼoge a, mmụọ ozi Onyenwe anyị guzochiri nʼụzọ dị warawara, nke dị nʼetiti mgbidi ogige ubi vaịnị abụọ."},{"book":"Ọnụọgụgụ","chapter":"22","verse":"25","text":"Mgbe ịnyịnya ibu ahụ hụrụ mmụọ ozi Onyenwe anyị, o tinyere isi nʼahụ mgbidi ogige ubi ahụ, chọọ isite nʼebe ahụ gafee. Mgbe ọ na-eme nke a, o mere ka mgbidi ahụ chihịapụ Belam ụkwụ. Ya mere Belam tiri ịnyịnya ibu ahụ ihe ọzọ."},{"book":"Ọnụọgụgụ","chapter":"22","verse":"26","text":"Mgbe ahụ, mmụọ ozi Onyenwe anyị gakwara nʼihu nʼokporoụzọ ahụ nọchie ụzọ ahụ ebe dị nnọọ mkpakọta, ebe ịnyịnya ibu ahụ na-agaghị enwe ike gafee, maọbụ ichigharị aka nri maọbụ aka ekpe."},{"book":"Ọnụọgụgụ","chapter":"22","verse":"27","text":"Nʼihi nke a, mgbe ịnyịnya ibu ahụ hụrụ mmụọ ozi Onyenwe anyị o dinara ala nʼokporoụzọ. Nʼoke iwe, Belam ji mkpara dị ya nʼaka tie ya ihe ọzọ."},{"book":"Ọnụọgụgụ","chapter":"22","verse":"28","text":"Mgbe ahụ, Onyenwe anyị mere ka ịnyịnya ibu ahụ kwuo okwu. Ọ jụrụ Belam ajụjụ sị, “Gịnị ka m mere gị i ji tie m ihe ugboro atọ?”"},{"book":"Ọnụọgụgụ","chapter":"22","verse":"29","text":"Belam zara ịnyịnya ibu ahụ sị, “Ọ bụ nʼihi na i meela ka m dị ka onye nzuzu! Nʼezie, a sị na m ji mma agha nʼaka m, agaara m egbu gị.”"},{"book":"Ọnụọgụgụ","chapter":"22","verse":"30","text":"Ịnyịnya ibu ahụ gwara Balam okwu ọzọ sị ya, “Ọ bụ na mụ onwe m abụghị ịnyịnya ibu gị nke ị na-anọ nʼelu ya ogologo oge ndị a niile? Ọ dịla mgbe m si otu a meso gị omume nʼime ndụ m niile?”"},{"book":"Ọnụọgụgụ","chapter":"22","verse":"31","text":"Mgbe ahụ ka Onyenwe anyị meghere anya Belam. Ọ hụrụ mmụọ ozi Onyenwe anyị ka o ji mma agha ya guzochie ụzọ. Belam dara nʼala, gbatịa onwe ya nʼala nʼihu ya."},{"book":"Ọnụọgụgụ","chapter":"22","verse":"32","text":"Mmụọ ozi Onyenwe anyị ahụ jụrụ Belam ajụjụ sị, “Gịnị mere i ji tie ịnyịnya ibu gị ihe ugboro atọ? Abịara m igbochi gị ka ịla nʼiyi dị na-eche gị ghara irute gị."},{"book":"Ọnụọgụgụ","chapter":"22","verse":"33","text":"Ugboro atọ ka ịnyịnya ibu a hụrụ m, ma site nʼihu m wezuga onwe ya. A sị na ọ bụghị ntụgharị ọ tụgharịrị site nʼebe m nọ, nʼezie, ugbu a, a gara m egbu gị ma hapụ ịnyịnya ibu gị ndụ.”"},{"book":"Ọnụọgụgụ","chapter":"22","verse":"34","text":"Nʼoge a, Belam sịrị mmụọ ozi Onyenwe anyị, “Emehiela m. Amaghị m na i guzo nʼụzọ igbochi m. Ọ bụrụ iwe na-ewe gị, ejikeere m ịlaghachi azụ.”"},{"book":"Ọnụọgụgụ","chapter":"22","verse":"35","text":"Ma mmụọ ozi Onyenwe anyị sịrị Belam, “Soro ndị ikom a gaa, ma kwuo naanị ihe m sị gị kwuo.” Ya mere, Belam soro ndị ozi eze Balak gaa."},{"book":"Ọnụọgụgụ","chapter":"22","verse":"36","text":"Mgbe Balak nụrụ na Belam nọ nʼụzọ na-abịa, ọ pụrụ gaa izute Belam nʼotu obodo Moab nke dị nʼọnụ mmiri Anọn, nke dị na ngwụcha oke ala ya."},{"book":"Ọnụọgụgụ","chapter":"22","verse":"37","text":"Mgbe ọ bịarutere, Balak jụrụ Belam ajụjụ sị ya, “Eziri m gị ozi ka ị bịa ngwangwa, gịnị mere ị bịaghị? Ọ bụ na m enweghị ike ịsọpụrụ gị?”"},{"book":"Ọnụọgụgụ","chapter":"22","verse":"38","text":"Belam zaghachiri, “Lee, Abịakwutelam gị ugbu a, ma enweghị m ike ikwu ihe ọbụla dị m mma. Ọ bụ naanị ihe Chineke tinyere m nʼọnụ ka m ga-ekwu.”"},{"book":"Ọnụọgụgụ","chapter":"22","verse":"39","text":"Belam sooro Balak gaa Kiriat Huzot."},{"book":"Ọnụọgụgụ","chapter":"22","verse":"40","text":"Balak jiri ehi na atụrụ chụọ aja. O nyere Belam ụfọdụ, nyekwa ma ndị ozi eze ndị ya na ha nọ nʼebe ahụ."},{"book":"Ọnụọgụgụ","chapter":"22","verse":"41","text":"Nʼụtụtụ echi ya, Balak kpọọrọ Belam, duru ya rigoo Bamot Baal.22:41 Baal aha nke pụtara onye nzọpụta bụ chi egbe eluigwe nke ndị ala Siria na Kenan. O sitere nʼebe ahụ hụ nsọtụ ọmụma ụlọ ikwu ndị Izrel."}]}