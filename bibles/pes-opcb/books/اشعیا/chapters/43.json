{"data":[{"book":"اشعیا","chapter":"43","verse":"1","text":"اما ای اسرائیل، خداوند که تو را آفریده است اینک چنین می‌فرماید: «نترس! زیرا من بهای آزادی تو را پرداخته‌ام. من تو را به نام خوانده‌ام. تو مال من هستی."},{"book":"اشعیا","chapter":"43","verse":"2","text":"هنگامی که از آبهای عمیق بگذری من با تو خواهم بود. هنگامی که سیل مشکلات بر تو هجوم آورد، نخواهم گذاشت غرق شوی! هنگامی که از میان آتش ظلم و ستم عبور کنی، شعله‌هایش تو را نخواهند سوزاند!"},{"book":"اشعیا","chapter":"43","verse":"3","text":"زیرا من یهوه، خدای مقدّس تو هستم و تو را نجات می‌دهم. مصر و حبشه و سبا را فدای آزادی تو می‌کنم."},{"book":"اشعیا","chapter":"43","verse":"4","text":"تمام ممالک جهان را فدای تو خواهم کرد، زیرا تو برای من گرانبها و عزیز هستی و من تو را دوست دارم."},{"book":"اشعیا","chapter":"43","verse":"5","text":"«نترس، زیرا من با تو هستم. فرزندانت را از مشرق و مغرب،"},{"book":"اشعیا","chapter":"43","verse":"6","text":"از شمال و جنوب جمع خواهم کرد. پسران و دخترانم را از گوشه و کنار جهان برخواهم گردانید."},{"book":"اشعیا","chapter":"43","verse":"7","text":"تمام کسانی که مرا خدای خود می‌دانند، خواهند آمد، زیرا ایشان را برای جلال خود آفریده‌ام.»"},{"book":"اشعیا","chapter":"43","verse":"8","text":"خداوند می‌گوید: «قوم مرا که چشم دارند، اما نمی‌بینند و گوش دارند، ولی نمی‌شنوند، به حضور من فرا خوانید."},{"book":"اشعیا","chapter":"43","verse":"9","text":"همهٔ قومها را جمع کنید و به آنها بگویید از آن همه بتهایی که دارند، کدام یک هرگز چنین رویدادهایی را پیشگویی کرده است؟ کدام یک می‌تواند بگوید فردا چه می‌شود؟ چه کسی دیده است که آنها یک کلمه حرف بزنند؟ هیچ‌کس گواهی نمی‌دهد، پس باید اعتراف کنند که تنها من می‌توانم از آینده خبر دهم.»"},{"book":"اشعیا","chapter":"43","verse":"10","text":"خداوند می‌فرماید: «ای اسرائیل، شما شاهدان و خدمتگزاران من هستید. شما را انتخاب کرده‌ام تا مرا بشناسید و ایمان بیاورید و بفهمید که تنها من خدا هستم و خدایی دیگر هرگز نبوده و نیست و نخواهد بود."},{"book":"اشعیا","chapter":"43","verse":"11","text":"من خداوند هستم و غیر از من نجات دهنده‌ای نیست."},{"book":"اشعیا","chapter":"43","verse":"12","text":"من بودم که از آینده خبر می‌دادم و به کمک شما می‌شتافتم. خدای دیگری نبوده که این کارها را برای شما انجام داده است. شما شاهدان من هستید."},{"book":"اشعیا","chapter":"43","verse":"13","text":"من خدا هستم و همیشه نیز خدا خواهم بود. کسی نمی‌تواند از دست من بگریزد و هیچ‌کس نمی‌تواند مانع کار من بشود.»"},{"book":"اشعیا","chapter":"43","verse":"14","text":"خدای مقدّس که خداوند و نجا‌ت‌دهندۀ اسرائیل است می‌فرماید: «ای اسرائیل، برای نجات شما، سپاهی به بابِل می‌فرستم تا بابِلی‌ها را اسیر کرده، آنان را در کشتی‌هایی بریزند که به آنها فخر می‌کردند و از وطنشان دور کنند."},{"book":"اشعیا","chapter":"43","verse":"15","text":"ای اسرائیل، من خدای مقدّس شما هستم. من آفریننده و پادشاه شما هستم."},{"book":"اشعیا","chapter":"43","verse":"16","text":"من همان خداوندی هستم که آبها را کنار زده، از میان دریا راهی باز کردم"},{"book":"اشعیا","chapter":"43","verse":"17","text":"و سربازان قوی مصر را با همهٔ ارابه‌ها و اسبانشان بیرون آوردم تا زیر امواج دریا فرو روند و شمع زندگیشان تا ابد خاموش شود."},{"book":"اشعیا","chapter":"43","verse":"18","text":"«اما آن را فراموش کنید، زیرا در برابر آنچه که می‌خواهم انجام دهم هیچ است!"},{"book":"اشعیا","chapter":"43","verse":"19","text":"می‌خواهم کار تازه و بی‌سابقه‌ای انجام دهم. هم اکنون آن را انجام می‌دهم، آیا آن را نمی‌بینید؟ در بیابان جهان برای قومم جاده‌ای می‌سازم تا به سرزمین خود بازگردند. برای ایشان در صحرا نهرها به وجود می‌آورم!"},{"book":"اشعیا","chapter":"43","verse":"20","text":"حیوانات صحرا، شغالها و شترمرغها از من تشکر خواهند کرد که در بیابان به آنها آب می‌دهم. بله، چشمه‌ها در بیابان جاری می‌سازم تا قوم برگزیده‌ام را سیراب کنم."},{"book":"اشعیا","chapter":"43","verse":"21","text":"ای بنی‌اسرائیل، شما را برای خود به وجود آوردم تا در برابر قومهای دیگر مرا ستایش کنید."},{"book":"اشعیا","chapter":"43","verse":"22","text":"«ولی ای قوم من، شما مرا ستایش نمی‌کنید و از من خسته شده‌اید.43‏:22 عبری: ولی تو ای یعقوب، مرا نخواندی، و تو ای اسرائیل، از من خسته شدی."},{"book":"اشعیا","chapter":"43","verse":"23","text":"گوسفند برای قربانی سوختنی به من تقدیم نکرده‌اید. با قربانیهای خود مرا احترام ننموده‌اید. من از شما نخواسته‌ام هدیه و بخور برای من بیاورید، تا باری بر شما نگذاشته باشم و شما را خسته نکرده باشم."},{"book":"اشعیا","chapter":"43","verse":"24","text":"نه بخور خوشبو برای من خریده‌اید و نه با تقدیم چربی قربانیها خشنودم کرده‌اید. به جای آنها بار گناهانتان را به من تقدیم کرده‌اید و با خطاهایتان مرا خسته کرده‌اید."},{"book":"اشعیا","chapter":"43","verse":"25","text":"با وجود این من خدایی هستم که به خاطر خودم گناهان شما را پاک می‌سازم و آنها را دیگر هرگز به یاد نخواهم آورد."},{"book":"اشعیا","chapter":"43","verse":"26","text":"«آیا دلیل قانع کننده‌ای دارید که به من ارائه دهید و ثابت کنید که شما بی‌گناه هستید؟"},{"book":"اشعیا","chapter":"43","verse":"27","text":"جدّ اول43‏:27 اشاره‌ای است به یعقوب یا ابراهیم و یا حتی آدم. شما نسبت به من گناه ورزید و رهبران شما احکام و قوانین مرا شکستند."},{"book":"اشعیا","chapter":"43","verse":"28","text":"به همین علّت من کاهنانتان را برکنار نمودم و شما را دچار مصیبت ساختم و گذاشتم تا رسوا شوید.»"}]}