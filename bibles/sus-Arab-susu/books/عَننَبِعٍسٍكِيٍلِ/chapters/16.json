{"data":[{"book":"عَننَبِ عٍسٍكِيٍلِ","chapter":"16","verse":"1","text":"عَلَتَلَ نَشَ يِ مَسٍنيِ تِ ﭑ بّ، عَ نَشّ؛"},{"book":"عَننَبِ عٍسٍكِيٍلِ","chapter":"16","verse":"2","text":"«عَدَ مَدِ، دَرِ سَلَمُ رَكٌلٌن عَ شَ قٍ كٌبِيٍ رَ."},{"book":"عَننَبِ عٍسٍكِيٍلِ","chapter":"16","verse":"3","text":"عَ قَلَ عَ بّ، ‹عِ مَرِفِ عَلَتَلَ يِ نَن مَسٍنشِ؛ عِ بَرِشِ كَنَان بْشِ نَن مَ، عَمٌرِكَ نَن نُ نَ عِ بَبَ رَ، عِ نفَ قِندِشِ شِتِكَ نَن نَ."},{"book":"عَننَبِ عٍسٍكِيٍلِ","chapter":"16","verse":"4","text":"عِ بَرِشِ لْشْي نَشّ، مِشِ يٌ مُ وٌ قُرِشُلِ شَبَ، عٍ مُ عِ مَشَ يٍ نُن قْشّ رَ عَلَكٌ عِ شَ سّنِيّن، عٍ مُ عِ مَقِلِن دُفِ كُي."},{"book":"عَننَبِ عٍسٍكِيٍلِ","chapter":"16","verse":"5","text":"مِشِ يٌ مُ كِنِكِنِ عِ مَ نَ قٍ مْولِ رَبَقٍ رَ. عٍ عِ وْلِ بُرُنيِ، بَرِ مَ عِ نُ مَحَاشِن بِرِن بّ.›»"},{"book":"عَننَبِ عٍسٍكِيٍلِ","chapter":"16","verse":"6","text":"«ﭑ نُ نَ دَنفِقٍ عِ يِرٍ تّمُي نَشّ، ﭑ نَشَ عِ تٌ عِ نَ عِ نِي مَفَفَقٍ عِ سَشِ وُلِ شْورَ. ﭑ نَشَ عَ قَلَ عِ بّ، ‹عِ شَ كِسِ.›"},{"book":"عَننَبِ عٍسٍكِيٍلِ","chapter":"16","verse":"7","text":"ﭑ نَشَ عِ رَ مْ عَلْ سَنسِ مْمَ كِ نَشّ. عِ بَرَ قِندِ فِنّدِ مّدِ تٌقَنيِ رَ. عِ قَتٍ بَرَ مْ، عِ شُنسّشّ بَرَ كُيَ، كْنْ هَن نَ تّمُي دُفِ مُ نُ رَفٌرٌشِ عِ مَ. عِ مَفٍلِ نَن نُ عَ رَ.»"},{"book":"عَننَبِ عٍسٍكِيٍلِ","chapter":"16","verse":"8","text":"«تّمُي ندٍ تٌ دَنفِ، ﭑ نَشَ عَ تٌ عِ قِندِشِ سُنفبُتُنيِ رَ. نَ كُي ﭑ نَشَ ﭑ مَ دُفِ سَنبُنيِ قٍلٍن عِ مَ عِ سُتُرَقٍ رَ، عَ قِندِ سَاتّ رَ وٌن تَفِ. نَ كُي عِ قِندِشِ ﭑ تَن نَن فبٍ رَ، عِ مَرِفِ عَلَتَلَ.»"},{"book":"عَننَبِ عٍسٍكِيٍلِ","chapter":"16","verse":"9","text":"«ﭑ نَشَ عِ مَشَ يٍ رَ، ﭑ وُلِ بَ عِ مَ، ﭑ قَ تُرٍ شِرِ قَنيِ سٌ عِ مَ."},{"book":"عَننَبِ عٍسٍكِيٍلِ","chapter":"16","verse":"10","text":"ﭑ نَشَ دُفِ قَنيِ دّفّ عِ بّ، ﭑ نَ رَفٌرٌ عِ مَ. ﭑ نَشَن سَنكِرِ قَنيِ سٌ عِ سَنيِ."},{"book":"عَننَبِ عٍسٍكِيٍلِ","chapter":"16","verse":"11","text":"ﭑ نَشَ عِ رَشُنمَ بّلّشّ رَ سٌي نُن كْنمَفٌرٍ رَ."},{"book":"عَننَبِ عٍسٍكِيٍلِ","chapter":"16","verse":"12","text":"ﭑ نَشَ شُرُندّ سَ عِ حْي رَ، ﭑ تُلِرَ سٌي سَ عِ تُلِيٍ رَ، ﭑ مَنفّ تْنشُمَ دُ سُ عِ شُن نَ."},{"book":"عَننَبِ عٍسٍكِيٍلِ","chapter":"16","verse":"13","text":"عِ نُ رَشُنمَشِ شّيمَ نُن فبٍتِ نَن نَ، عِ نُ مَشِرِشِ دُفِ تٌقَنيِيٍ نَن نَ، عِ نُ دٌنسٍ قَنيِ دٌنمَ نَشَن قِندِ كُمِ نُن تُرٍ رَ. عِ شَ تٌقَنيِ شُن نُ قَ مَسَ تُن، مَنفّيَ نَشَ رَدَشَ عِ بّ."},{"book":"عَننَبِ عٍسٍكِيٍلِ","chapter":"16","verse":"14","text":"عِ شِلِ نَشَ دِن حَمَنّيٍ رَ عِ شَ تٌقَنيِ شَ قٍ رَ، بَرِ مَ تٌقَنيِ كَمَلِشِ نَن نُ عَ رَ عِ شَ نْرّ سَابُي رَ ﭑ نَشَن قِشِ عِ مَ. عَلَتَلَ شُي نَن نَ كِ.»"},{"book":"عَننَبِ عٍسٍكِيٍلِ","chapter":"16","verse":"15","text":"«كْنْ نَ تّمُي عِ نَشَ لَ قْلْ عِ شَ تٌقَنيِ نُن عِ شِلِ قَنيِ رَ، عِ قَ سٌ لَنفٌيحَ رَبَقٍ. عِ نُ عِ يّتّ سٌمَ مِشِ بِرِن يِ رَ، عِ لُ عٍ سَفٌي."},{"book":"عَننَبِ عٍسٍكِيٍلِ","chapter":"16","verse":"16","text":"عِ نَشَ عِ شَ دُفِ تٌقَنيِيٍ عِتَلَ فٍيَ قَرِ عِ لَنفٌيحَ رَبَ دّننَشّ. نَ قٍ مْولِ مُ لَنمَ قٍوٌ. نَ رَبَقٍ مُ قَن."},{"book":"عَننَبِ عٍسٍكِيٍلِ","chapter":"16","verse":"17","text":"عِ نَشَ عِ شَ شُنمَسٍ شّيمَ نُن فبٍتِ دَاشِيٍ تٌنفٌ، ﭑ نَشٍيٍ قِشِ عِ مَ، عِ عٍ يَءِلَن كُيٍ شّمّيٍ رَ، عِ قَ لَنفٌيحَ رَبَ نٍيٍ رَ."},{"book":"عَننَبِ عٍسٍكِيٍلِ","chapter":"16","verse":"18","text":"عِ نَشَ عِ شَ دُفِ تٌقَنيِيٍ رَفٌرٌ عٍ مَ، عِ قَ ﭑ مَ تُرٍ نُن ﭑ مَ سُرَيِ بَ سّرّشّ رَ عٍ بّ."},{"book":"عَننَبِ عٍسٍكِيٍلِ","chapter":"16","verse":"19","text":"ﭑ دٌنسٍ نَشَن سٌ عِ يِ رَ، عِ بَرَ نَ تَامِ قَنيِ، نَ تُرٍ، نُن نَ كُمِ بِرِن بَ سّرّشّ فَن دَاشِ رَ عٍ بّ. عِ نَ نَن نَبَشِ. عَلَتَلَ شُي نَن نَ كِ.»"},{"book":"عَننَبِ عٍسٍكِيٍلِ","chapter":"16","verse":"20","text":"«عِ نَشَ عِ شَ دِيٍ تٌنفٌ، ﭑ نَشٍيٍ قِشِ عِ مَ، عِ عٍ قَن بَ سّرّشّ رَ نَ كُيٍيٍ بّ. عِ شَ لَنفٌيحَ مُ نُ عِ وَ سَمَ نُ؟"},{"book":"عَننَبِ عٍسٍكِيٍلِ","chapter":"16","verse":"21","text":"عِ بَرَ ﭑ مَ دِيٍ كْن نَشَبَ، عِ عٍ بَ سّرّشّ رَ كُيٍيٍ بّ!"},{"book":"عَننَبِ عٍسٍكِيٍلِ","chapter":"16","verse":"22","text":"عِ شَ قٍ كٌبِيٍ نُن عِ شَ لَنفٌيحَ بِرِن كُي، عِ مُ رَتُ عَ مَ ﭑ نَشَن نَبَشِ عِ بّ عِ مَفٍلِ تٌ نُ عَ رَ، عِ نُ عِ نِي مَفَفَقٍ عِ وُلِ شْورَ تّمُي نَشّ؟»"},{"book":"عَننَبِ عٍسٍكِيٍلِ","chapter":"16","verse":"23","text":"«حَشَنكَتّ نَ عِ بّ! عَلَتَلَ شُي نَن نَ كِ. سَقٍ عِ شَ وَلِ حَاشِ شُن مَ، عِ بَرَ قٍ فبّتّ قَن نَبَ."},{"book":"عَننَبِ عٍسٍكِيٍلِ","chapter":"16","verse":"24","text":"عِ بَرَ يِرٍيٍ تِ تَا تَفِ كِرَ دّ رَ،"},{"book":"عَننَبِ عٍسٍكِيٍلِ","chapter":"16","verse":"25","text":"عِ قَ عِ قَتٍ شَ تٌقَنيِ مَسٍن حَمَ بّ كّنّ مَ، عَلْ لَنفٌي نَشَن وَ مَ شّمّ مَبّندُنقٍ عَ مَ."},{"book":"عَننَبِ عٍسٍكِيٍلِ","chapter":"16","verse":"26","text":"عِ بَرَ لَنفٌيحَ رَبَ مِسِرَكَيٍ رَ، عِ دْشْبٌورٍ نَشٍيٍ شَ فِنّ قٍ شْرْشْ. عِ شَ لَنفٌيحَ رَدَنفِشِ بَرَ ﭑ نَشْنْ."},{"book":"عَننَبِ عٍسٍكِيٍلِ","chapter":"16","verse":"27","text":"نَ كُي ﭑ بَرَ ﭑ بّلّشّ عِتَلَ عِ شِلِ مَ، ﭑ قَ ندٍ بَ عِ شَ بْشِ رَ، ﭑ عَ سَ عِ يَشُييٍ قِلِسِتَكَيٍ سَفٌي، عِ شَ وَلِ كٌبِيٍ شَ قٍ رَ نَشٍيٍ بَرَ عٍ رَتّرّننَ."},{"book":"عَننَبِ عٍسٍكِيٍلِ","chapter":"16","verse":"28","text":"عِ بَرَ لَنفٌيحَ رَبَ عَسِرِيَكَيٍ قَن نَ، بَرِ مَ سٍسٍ مُ عِ وَ سَمَ."},{"book":"عَننَبِ عٍسٍكِيٍلِ","chapter":"16","verse":"29","text":"نَ دَنفِ شَنبِ عِ بَرَ لَنفٌيحَ رَبَ بَبِلْن يُلّيٍ رَ، كْنْ نٍيٍ قَن مُ عِ وَ سَ.»"},{"book":"عَننَبِ عٍسٍكِيٍلِ","chapter":"16","verse":"30","text":"«عِ بْحّ كٌبِ! عَلَتَلَ شُي نَن نَ كِ. عِ يِ لَنفٌيحَ مْولِ رَبَمَ دِ؟"},{"book":"عَننَبِ عٍسٍكِيٍلِ","chapter":"16","verse":"31","text":"عِ تٌ عِ شَ لَنفٌي يِرٍيٍ تِ تَا كُي كِرَ دّ رَ، عِ مُ نُ لُشِ عَلْ لَنفٌي يَتِ بَرِ مَ عِ نُ لَنفٌيحَ رَبَقٍ نّ تُن كْبِرِ شَنبِ!»"},{"book":"عَننَبِ عٍسٍكِيٍلِ","chapter":"16","verse":"32","text":"«يّنّ فِنّ، شْحّيٍ رَقَن عِ مَ دَنفِقٍ عِ شَ مْرِ رَ."},{"book":"عَننَبِ عٍسٍكِيٍلِ","chapter":"16","verse":"33","text":"لَنفٌي بِرِن وَ مَ لَنفٌي سَرٍ شْن، كْنْ عِ تَن نَن لُمَ عِ حّنفّيٍ كِ رَ، عَلَكٌ عِ شَ عٍ مَبّندُن عِ مَ عَ مْولِ بِرِن نَ."},{"book":"عَننَبِ عٍسٍكِيٍلِ","chapter":"16","verse":"34","text":"عِ مُ لُشِ عَلْ لَنفٌي فبّتّيٍ. مِشِ يٌ مُ عِ مَيَندِ مَ عِ شَ وَلِ رَ. عِ تَن نَن عٍ مَيَندِ مَ، عِ قَ عٍ سَرٍ قِ، عِ مُ سٍ سْتْ.»"},{"book":"عَننَبِ عٍسٍكِيٍلِ","chapter":"16","verse":"35","text":"«عِ تَن لَنفٌي فِنّ، عِ تُلِ مَتِ عَلَتَلَ شَ مَسٍنيِ رَ!"},{"book":"عَننَبِ عٍسٍكِيٍلِ","chapter":"16","verse":"36","text":"عِ مَرِفِ عَلَتَلَ يِ نَن مَسٍنشِ؛ عِ تٌ عِ شَ نَاقُلِ بَ عَلَكٌ عِ شَ لَنفٌيحَ رَبَ عِ حّنفّيٍ رَ، عِ تٌ كُيٍيٍ مْولِ بِرِن تِ، عِ قَ عِ شَ دِيٍ وُلِ بَ سّرّشّ رَ عٍ بّ،"},{"book":"عَننَبِ عٍسٍكِيٍلِ","chapter":"16","verse":"37","text":"ﭑ قَمَ نّ عِ حّنفّيٍ بِرِن مَلَندٍ، نَشٍيٍ نُ رَقَن عِ مَ نُن نَشٍيٍ مُ نُ رَقَن عِ مَ، ﭑ عِ حَءِبْي مَسٍن عٍ بّ عَ كّنّ مَ، عِ شَ يَافِ."},{"book":"عَننَبِ عٍسٍكِيٍلِ","chapter":"16","verse":"38","text":"ﭑ عِ مَكِيتِمَ نّ عَلْ فِنّ يّنّلَ نُن قَشّتِ مَكِيتِمَ كِ نَشّ. ﭑ نَن ﭑ فبٍ حْشْمَ نّ عِ مَ ﭑ مَ شْنّ نُن ﭑ مَ تْونّ شْرْشْي رَ."},{"book":"عَننَبِ عٍسٍكِيٍلِ","chapter":"16","verse":"39","text":"نَ تّمُي ﭑ عِ سَمَ نّ عِ حّنفّيٍ سَفٌي، عٍ عِ شَ لَنفٌي يِرٍيٍ كَنَ، عٍ عِ شَ دُفِيٍ نُن عِ شَ شُنمَسٍيٍ بَ عِ مَ، عٍ قَ عِ لُ عِ مَفٍلِ رَ قْين."},{"book":"عَننَبِ عٍسٍكِيٍلِ","chapter":"16","verse":"40","text":"عٍ عٍ مَلَنمَ نّ عِ شِلِ مَ، عٍ عِ مَفْنْ فّمّيٍ رَ، عٍ عِ مَسْشْ عٍ شَ سَنتِدّفّمَيٍ رَ."},{"book":"عَننَبِ عٍسٍكِيٍلِ","chapter":"16","verse":"41","text":"عٍ عِ شَ بَنشِيٍ فَنمَ نّ، عٍ عِ حَشَنكَتَ فِنّ فبٍفبٍ يَ شْرِ. ﭑ عِ شَ لَنفٌيحَ دَنمَ نّ، عِ مُ عِ حّنفّيٍ كِمَ سْنْن."},{"book":"عَننَبِ عٍسٍكِيٍلِ","chapter":"16","verse":"42","text":"ﭑ نَ فّ نَ رَبَدٍ عِ رَ، ﭑ مَ شْنّ فٌرٌ مَ نّ عِ شَ يَنقَنتٍيَ شَ قٍ رَ.»"},{"book":"عَننَبِ عٍسٍكِيٍلِ","chapter":"16","verse":"43","text":"«ﭑ قَمَ نّ عِ شَ وَلِ سَرٍ بِرِن نَفبِلٍندٍ عِ مَ، بَرِ مَ عِ مُ عِ رَتُ عِ قٌنِكٍ تّمُي مَ. عِ مَرِفِ عَلَتَلَ شُي نَن نَ كِ. عِ مُ لَنفٌيحَ شَ سَ عِ شَ قٍ كٌبِ فبّتّيٍ قَرِ؟»"},{"book":"عَننَبِ عٍسٍكِيٍلِ","chapter":"16","verse":"44","text":"«تَالِ قَلّيٍ قَمَ يِ تَالِ قَلَدٍ عِ شُن مَ، ‹نفَ لُ كِ يٌ كِ، عَ شَ دِ فِنّ قَن لُمَ نَ كِ نّ!›"},{"book":"عَننَبِ عٍسٍكِيٍلِ","chapter":"16","verse":"45","text":"عِ نفَ شَ دِ يَتِ نَن عِ رَ، نَشَن مّ عَ شَ مْرِ نُن عَ شَ دِيٍ رَ. عِ تَارَ فِنّمَيٍ قَن مّ نّ عٍ شَ مْرِيٍ رَ، نُن عٍ شَ دِيٍ رَ. عِ نفَ قِندِشِ شِتِكَ نَن نَ، عِ بَبَ قِندِشِ عَمٌرِكَ نَن نَ."},{"book":"عَننَبِ عٍسٍكِيٍلِ","chapter":"16","verse":"46","text":"سَمَرِ قِندِشِ عِ تَارَ فِنّمَ نَن نَ نَشَن سَبَتِشِ عِ كْولَ مَ، عَ نُن عَ شَ تَا فبّتّيٍ كُي. سٌدٌ مَ نَن قِندِشِ عِ شُنيَ فِنّمَ رَ نَشَن سَبَتِشِ عِ يِرٍقَنيِ مَ، عَ نُن عَ شَ تَا فبّتّيٍ رَ."},{"book":"عَننَبِ عٍسٍكِيٍلِ","chapter":"16","verse":"47","text":"عِ بَرَ بِرَ عٍ شَ وَلِ حَاشِ قْشْ رَ، عِ مَن بَرَ حَاشُ دَنفِقٍ عٍ تَن نَ."},{"book":"عَننَبِ عٍسٍكِيٍلِ","chapter":"16","verse":"48","text":"ﭑ بَرَ ﭑ كَلِ، سٌدٌ مَ نُن عَ شَ تَايٍ مُ عِ شَ حَاشُحَ لِشِ. عَلَتَلَ شُي نَن نَ كِ.»"},{"book":"عَننَبِ عٍسٍكِيٍلِ","chapter":"16","verse":"49","text":"«عِ شُنيَ سٌدٌ مَ شَ يُنُبِيٍ قِندِشِ يِ نَن نَ؛ يّتّ عِفبٌحَ، بَننَيَ، نُن كِنِكِنِتَرٍحَ تْورْ مِشِيٍ مَبِرِ."},{"book":"عَننَبِ عٍسٍكِيٍلِ","chapter":"16","verse":"50","text":"عٍ دّ عِفبٌ، عٍ قٍ حَاشِيٍ رَبَمَ ﭑ يَ شْرِ. نَ كُي، ﭑ نَشَ عٍ شَ قٍ حْن!"},{"book":"عَننَبِ عٍسٍكِيٍلِ","chapter":"16","verse":"51","text":"سَمَرِ مُ يُنُبِ رَبَ عَلْ عِ تَن. عِ شَ قٍ كٌبِ رَبَ فبٌ دَنفِ عَ فبٍ رَ ثٌن! نَ تَا حَاشِ تِنشِن عِ بّ."},{"book":"عَننَبِ عٍسٍكِيٍلِ","chapter":"16","verse":"52","text":"عِ شَ يَافِ تُن! عِ شَ حَاشُحَ كُي، عَ لُشِ نّ عَلْ عِ شُنيَيٍ نَ قِسَ عِ بّ. عِ شَ نَ كٌتٍ شَنِن.»"},{"book":"عَننَبِ عٍسٍكِيٍلِ","chapter":"16","verse":"53","text":"«كْنْ عَ رَحْنيِ، ﭑ قَمَ نّ سٌدٌ مَ نُن عَ شَ تَايٍ نُن سَمَرِ نُن عَ شَ تَايٍ شَ قٍ شُن نَكٍلِدٍ. عِ قَن لُمَ نّ نَ شُننَكٍلِ كُي."},{"book":"عَننَبِ عٍسٍكِيٍلِ","chapter":"16","verse":"54","text":"عِ بَرَ يَافِ سْتْ عِ شَ وَلِ كٌبِ شَ قٍ رَ. نَ بَرَ عَ نِيَ سٌدٌ مَ نُن سَمَرِ شِلِ شَ قَن دٌندٌرٌنتِ."},{"book":"عَننَبِ عٍسٍكِيٍلِ","chapter":"16","verse":"55","text":"عِ شُنيَ سٌدٌ مَ نُن عَ شَ تَايٍ نُن عِ تَارَ سَمَرِ نُن عَ شَ تَايٍ شُن نَكٍلِمَ نّ عَلْ سِنفٍ. عِ قَن نُن عِ شَ تَايٍ لُمَ نَ شُننَكٍلِ نَن كُي."},{"book":"عَننَبِ عٍسٍكِيٍلِ","chapter":"16","verse":"56","text":"عِ نُ عِ يّتّ عِفبٌمَ تّمُي نَشّ، عِ مُ تِن قٍ قَنيِ قَلَدٍ عِ شُنيَ سٌدٌ مَ شَ قٍ رَ،"},{"book":"عَننَبِ عٍسٍكِيٍلِ","chapter":"16","verse":"57","text":"بٍينُن عِ شَ حَاشُحَ شَ سَ كّنّ مَ. يَكْسِ عٍدٌن نُن عَ شَ تَايٍ نُن قِلِسِتَ نُن عَ شَ تَايٍ، عٍ بِرِن عِ مَبٍرٍ مَ."},{"book":"عَننَبِ عٍسٍكِيٍلِ","chapter":"16","verse":"58","text":"نَ لَنفٌيحَ نُن قٍ كٌبِيٍ يَافِ لُمَ نّ عِ مَ. عَلَتَلَ شُي نَن نَ كِ.»"},{"book":"عَننَبِ عٍسٍكِيٍلِ","chapter":"16","verse":"59","text":"«عِ مَرِفِ عَلَتَلَ يِ نَن مَسٍنشِ؛ ﭑ عِ سَرٍ رَفبِلٍنمَ نّ عِ مَ سّرِيّ كِ مَ، بَرِ مَ عِ بَرَ ﭑ مَ كَلِ مَبٍرٍ ﭑ مَ سَاتّ كَنَقٍ رَ."},{"book":"عَننَبِ عٍسٍكِيٍلِ","chapter":"16","verse":"60","text":"كْنْ ﭑ تَن مُ نّيمُمَ وٌن مَ سَاتّ مَ، وٌن نَشَن تٌنفٌ عِ قٌنِكٍ تّمُي. ﭑ قَمَ نّ سَاتّ تٌنفٌدٍ عِ بّ نَشَن مُ حْنمَ عَبَدَن."},{"book":"عَننَبِ عٍسٍكِيٍلِ","chapter":"16","verse":"61","text":"نَ كُي، عِ تَارَ نُن عِ شُنيَ نَ فبِلٍن عِ مَ، عِ رَتُمَ نّ عِ شَ كِرَ حَاشِ مَ يَافِ رَ. ﭑ عٍ قِمَ نّ عِ مَ، كْنْ نَ قٍ مُ نَ وٌن مَ سَاتّ سِنفٍ كُي."},{"book":"عَننَبِ عٍسٍكِيٍلِ","chapter":"16","verse":"62","text":"ﭑ سَاتّ تٌنفٌمَ نّ عِ بّ، عِ عَ كٌلٌنمَ نّ عَ ﭑ تَن نَن نَ عَلَتَلَ رَ."},{"book":"عَننَبِ عٍسٍكِيٍلِ","chapter":"16","verse":"63","text":"ﭑ نَ فّ عِ شُن سَرَدٍ عِ شَ يُنُبِيٍ شَ قٍ رَ، عِ قَمَ نّ رَتُدٍ قٍ دَنفِشِيٍ مَ يَافِ كُي، عِ قَ عِ دّ رَفَلِ عِ شَ يَافِ شَ قٍ رَ. عَلَتَلَ شُي نَن نَ كِ.»"}]}