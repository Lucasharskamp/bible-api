{"data":[{"book":"Ayyukan Manzanni","chapter":"22","verse":"1","text":"“’Yan’uwa da iyaye, ku saurari kāriyata yanzu.”"},{"book":"Ayyukan Manzanni","chapter":"22","verse":"2","text":"Da suka ji ya yi musu magana da Arameyik, sai suka yi tsit."},{"book":"Ayyukan Manzanni","chapter":"22","verse":"3","text":"“Ni mutumin Yahuda ne haifaffen Tarshish na Silisiya, amma a nan birnin ne aka rene ni. Aka horar da ni sosai cikin dokokin kakanninmu a ƙarƙashin Gamaliyel ni ma dā mai himma ne cikin bauta wa Allah kamar yadda kowannenku yake a yau."},{"book":"Ayyukan Manzanni","chapter":"22","verse":"4","text":"Na tsananta wa masu bin wannan Hanyar har ga mutuwarsu, ina kama maza da mata ina kuma jefa su cikin kurkuku,"},{"book":"Ayyukan Manzanni","chapter":"22","verse":"5","text":"kamar yadda babban firist da dukan Majalisa za su iya shaida. Na ma karɓi wasiƙu daga gare su zuwa ga ’yan’uwansu a Damaskus, na kuma tafi can don in kawo waɗannan mutane a daure zuwa Urushalima don a hukunta su."},{"book":"Ayyukan Manzanni","chapter":"22","verse":"6","text":"“Wajen tsakar rana da na yi kusa da Damaskus, ba zato ba tsammani sai wani babban haske daga sama ya haskaka kewaye da ni."},{"book":"Ayyukan Manzanni","chapter":"22","verse":"7","text":"Sai na fāɗi a ƙasa na kuma ji wata murya ta ce mini, ‘Shawulu! Shawulu! Don me kake tsananta mini?’"},{"book":"Ayyukan Manzanni","chapter":"22","verse":"8","text":"“Sai na yi tambaya na ce, ‘Wane ne kai, ya Ubangiji?’"},{"book":"Ayyukan Manzanni","chapter":"22","verse":"9","text":"Abokan tafiyata suka ga hasken, amma ba su fahimci muryar mai magana da ni ba."},{"book":"Ayyukan Manzanni","chapter":"22","verse":"10","text":"“Sai na yi tambaya, na ce, ‘Me zan yi, ya Ubangiji?’"},{"book":"Ayyukan Manzanni","chapter":"22","verse":"11","text":"Abokan tafiyata suka ja ni a hannu zuwa cikin Damaskus, saboda ƙarfin hasken ya makanta ni."},{"book":"Ayyukan Manzanni","chapter":"22","verse":"12","text":"“Wani mutumin da ake kira Ananiyas ya zo ya gan ni. Shi mai ibada ne wajen kiyaye dokoki wanda dukan Yahudawan da suke zama a can suna girmama shi ƙwarai."},{"book":"Ayyukan Manzanni","chapter":"22","verse":"13","text":"Ya tsaya kusa da ni ya ce, ‘Ɗan’uwa Shawulu, ka sami ganin garinka!’ A daidai lokacin kuwa na iya ganinsa."},{"book":"Ayyukan Manzanni","chapter":"22","verse":"14","text":"“Sa’an nan ya ce, ‘Allah na kakanninmu ya zaɓe ka ka san nufinsa ka kuma ga Mai Adalcin nan ka kuma ji kalmomi daga bakinsa."},{"book":"Ayyukan Manzanni","chapter":"22","verse":"15","text":"Za ka zama mai shaidarsa ga dukan mutane game da abin da ka gani ka kuma ji."},{"book":"Ayyukan Manzanni","chapter":"22","verse":"16","text":"Yanzu me kake jira? Ka tashi, a yi maka baftisma, a wanke zunubanka, ta wurin kira bisa ga sunansa.’"},{"book":"Ayyukan Manzanni","chapter":"22","verse":"17","text":"“Sa’ad da na dawo Urushalima ina cikin addu’a a haikali, sai na ga wahayi"},{"book":"Ayyukan Manzanni","chapter":"22","verse":"18","text":"na ga Ubangiji yana magana. Ya ce mini, ‘Maza! Ka bar Urushalima, gama ba za su yarda da shaidarka game da ni ba.’"},{"book":"Ayyukan Manzanni","chapter":"22","verse":"19","text":"“Na amsa na ce, ‘Ubangiji, waɗannan mutane sun san cewa na bi majami’a-majami’a na jefa waɗanda suka gaskata da kai a cikin kurkuku, in kuma yin musu dūka."},{"book":"Ayyukan Manzanni","chapter":"22","verse":"20","text":"Sa’ad da kuma aka zub da jinin Istifanus mashaidinka, na tsaya can ina ba da goyon bayana ina kuma tsaron tufafin masu kisansa.’"},{"book":"Ayyukan Manzanni","chapter":"22","verse":"21","text":"“Sa’an nan Ubangiji ya ce mini, ‘Je ka; zan aike ka can nesa a wurin Al’ummai.’ ”"},{"book":"Ayyukan Manzanni","chapter":"22","verse":"22","text":"Taron suka saurari Bulus sai da ya yi wannan magana. Sa’an nan suka ɗaga muryoyinsu suka yi ihu suka ce, “A raba duniya da wannan mutum! Bai cancanci yă rayu ba!”"},{"book":"Ayyukan Manzanni","chapter":"22","verse":"23","text":"Da suna ihu suna kaɗa mayafansu suna da tā da ƙura sama,"},{"book":"Ayyukan Manzanni","chapter":"22","verse":"24","text":"sai shugaban ƙungiyar sojan ya umarta a kai Bulus a barikin soja. Ya ba da umarni a yi masa bulala a kuma tambaye shi abin da ya sa mutane suke masa ihu haka."},{"book":"Ayyukan Manzanni","chapter":"22","verse":"25","text":"Suna kwantar da shi ke nan domin a yi masa bulala, sai Bulus ya ce wa jarumin da yake tsaye a nan, “Ashe, daidai ne bisa ga doka a yi wa ɗan ƙasar Roma bulala wanda ba a ma tabbatar da laifi a kansa ba?”"},{"book":"Ayyukan Manzanni","chapter":"22","verse":"26","text":"Da jarumin ya ji haka sai ya je wurin shugaban ƙungiyar sojan ya ce masa, “Me kake so yi ne? Wannan mutum ɗan ƙasar Roma ne.”"},{"book":"Ayyukan Manzanni","chapter":"22","verse":"27","text":"Sai shugaban ƙungiyar sojan ya je ya tambayi Bulus ya ce, “Faɗa mini, kai ɗan ƙasar Roma ne?”"},{"book":"Ayyukan Manzanni","chapter":"22","verse":"28","text":"Sai shugaban ƙungiyar sojan ya ce, “Sai da na biya kuɗi mai yawa kafin in zama ɗan ƙasa.”"},{"book":"Ayyukan Manzanni","chapter":"22","verse":"29","text":"Waɗanda dā suke shirin yin masa tambayoyi suka ja da baya nan da nan. Shugaban ƙungiyar sojan kansa ya tsorata da ya fahimci cewa ya sa wa Bulus, ɗan ƙasar Roma sarƙa."},{"book":"Ayyukan Manzanni","chapter":"22","verse":"30","text":"Kashegari da yake shugaban ƙungiyar sojan ya so yă tabbatar da ainihin abin da ya sa Yahudawa suke zargin Bulus, sai ya sake shi ya kuwa umarci manyan firistoci da dukan Majalisar su taru. Sa’an nan ya kawo Bulus ya sa ya tsaya a gabansu."}]}