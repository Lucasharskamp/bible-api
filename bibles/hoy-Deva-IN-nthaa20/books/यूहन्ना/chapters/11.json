{"data":[{"book":"यूहन्ना","chapter":"11","verse":"1","text":"मरियम अदिक आकिन आकतींग मार्था अन्द ऊर बैतनिय्याह अन्द लाज़र हेसुर इन ऊंद मंळसा बिमार ईरोन."},{"book":"यूहन्ना","chapter":"11","verse":"2","text":"११:२ यूहन्ना १२:३इक आका मरियम ईरोर यार प्रभु मा अत्‍तर हाक्‍कु आऊन कालगोळी तान चुट्टीगोळ देल सिटीदुर, ईकी नवा वार्ट लाज़र बिमार ईरोन."},{"book":"यूहन्ना","chapter":"11","verse":"3","text":"इदुरसाटी आऊन आकतींगेर यीशु उक बातणी कळुदुर, “हे प्रभु, नोळ, यार से नी प्यार ईटत्या, आव बिमार आन.”"},{"book":"यूहन्ना","chapter":"11","verse":"4","text":"ईद केळकु यीशु अंदुन, “ईद बिमारी सायोद आलच; लेकीन परमेश्वर उन महिमा अन्द साटी हुन, कि आऊन द्वारा परमेश्वर उन पार ऊंद महिमा आगुल.”"},{"book":"यूहन्ना","chapter":"11","verse":"5","text":"यीशु मार्था अदिक आकिन आकतींग अदिक लाज़र से प्यार ईटतोगोन."},{"book":"यूहन्ना","chapter":"11","verse":"6","text":"तरी भी याग आव केळदुन कि आव बिमार आन, रा याता जागा मा आव ईरोन, अल येढ्ढ दिन मात्‍त रूकसेदुन."},{"book":"यूहन्ना","chapter":"11","verse":"7","text":"ईदुर बाद्दा आव चेलागोळ से अंदुन, “बरी, नाव मात्‍त यहूदिया नगर इक होगाता.”"},{"book":"यूहन्ना","chapter":"11","verse":"8","text":"चेलागोळ यीशु से अंदुर, “हे गुरु, ईगल्या रा यहूदी लॉकुर नीन मा कल्लगोळी होडोद चाहासोर, अदिक येन नी मात्‍त अल्या होगोद चाहासत्या?”"},{"book":"यूहन्ना","chapter":"11","verse":"9","text":"यीशु उत्‍तर कोट्टुन, “येन हागुल ईनव हन्नेळ घंटा ईरालव? अगर यावारा हागुल इन होती नळुतान रा ठोकर तिनालुन, यतिकी ई दुनिया अन्द उजुळ नोळतान."},{"book":"यूहन्ना","chapter":"11","verse":"10","text":"लेकीन अगर यावारा ईळ्लक इन होती नळुतान रा ठोकर तिनतान, यतिकी अदुर्दा उजुळ हैलेच.”"},{"book":"यूहन्ना","chapter":"11","verse":"11","text":"आव ई मातगोळ अंदुन, अदिक ईदुर बाद्दा आंदुर से अनली कुरतुन, “नाम संगी लाज़र मिंगेग्यान, लेकीन ना आऊक येब्सली होगतीन.”"},{"book":"यूहन्ना","chapter":"11","verse":"12","text":"आग चेलागोळ आऊन से अंदुर, “हे प्रभु, अगर आव मिंगेग्यान, रा वळ्लेव आगेदान.”"},{"book":"यूहन्ना","chapter":"11","verse":"13","text":"यीशु रा आऊन मृत्यु ऊंद बारा दा अंदिदुन, लेकीन आंदरी हिंग हत्‍त कि आव जप देल मिंगोद बारा दा अंदान."},{"book":"यूहन्ना","chapter":"11","verse":"14","text":"आग यीशु आंदुर से साफ साफ अंद बुट्टुन, “लाज़र सोतोग्यान;"},{"book":"यूहन्ना","chapter":"11","verse":"15","text":"अदिक ना नीम कारण खुश आईन कि ना अल ईला ईरीन यदुर देल नीव विश्वास माळी. लेकीन ईग बरी, नाव आऊन हात्‍ती होगाता.”"},{"book":"यूहन्ना","chapter":"11","verse":"16","text":"आग थोमा यारी दिदुमुस अनतार, तान साथी चेलागोळ से अंदुन, “बरी, नाव भी आऊन सांगुळ सायली होगाता.”"},{"book":"यूहन्ना","chapter":"11","verse":"17","text":"अल होगदुर मा यीशु उक ईद मालूम आत कि लाज़र उक कब्र दा ईटकु नाक दिन आगेग्याव."},{"book":"यूहन्ना","chapter":"11","verse":"18","text":"बैतनिय्याह यरूशलेम इन हात्‍ती येढ्ढ मील इन दुरी मा ईरोद."},{"book":"यूहन्ना","chapter":"11","verse":"19","text":"हापाळ सा यहूदी मार्था अदिक मरियम इन हात्‍ती आकिन वार्ट ऊंद मृत्यु मा शांती कोळोर साटी बंदीदुर."},{"book":"यूहन्ना","chapter":"11","verse":"20","text":"याग मार्था यीशु ऊंद बरोद समाचार केळदुर रा आऊन से मुलाकात माळली होदुर, लेकीन मरियम मान्या अच ईत्‍तुर."},{"book":"यूहन्ना","chapter":"11","verse":"21","text":"मार्था यीशु से अंदुर, “हे प्रभु, अगर नी ईल ईराईद, रा नान वार्ट ईला सायायदुन."},{"book":"यूहन्ना","chapter":"11","verse":"22","text":"लेकीन ना ईग भी जान्सतीन कि नी जो येनारा परमेश्वर से बेळ्या, परमेश्वर नीनी कोट्टान.”"},{"book":"यूहन्ना","chapter":"11","verse":"23","text":"यीशु आकिन से अंदुन, “नीन वार्ट मात्‍त जित्‍ता आदान.”"},{"book":"यूहन्ना","chapter":"11","verse":"24","text":"मार्था आऊन से अंदुर, “ना जान्सतीन कि आखरी दिनगोळ दा पुनरूत्थान इन समय आव जित्‍ता आदान.”"},{"book":"यूहन्ना","chapter":"11","verse":"25","text":"यीशु आकिन से अंदुन, “पुनरूत्थान अदिक जीवन ना अच हुईन; जो यावारा नान मा विश्वास माळतान आव अगर सोतो भी दान तरी भी जित्‍ता आदान,"},{"book":"यूहन्ना","chapter":"11","verse":"26","text":"अदिक जो यावारा जित्‍ता आन अदिक नान मा विश्वास माळतान, आव अनन्त काल ताका सायतीदील. येन नी ई मात मा विश्वास माळत्या?”"},{"book":"यूहन्ना","chapter":"11","verse":"27","text":"आक आऊन से अंदुर, “हव हे प्रभु, ना विश्वास माळतीन कि परमेश्वर उन पार मसीह जो दुनिया दा बरावाळा ईरोन, आव नी अच हुय.”"},{"book":"यूहन्ना","chapter":"11","verse":"28","text":"ईद अनकु आक होटोदुर, अदिक तान आकतींग मरियम इक कारूकु सुंगासुंग अंदुर, “गुरु ईवा हुन अदिक नीनी कारूतान.”"},{"book":"यूहन्ना","chapter":"11","verse":"29","text":"ईद केळ्त अच आक तुरन्त यदकु आऊन हात्‍ती बंदुर."},{"book":"यूहन्ना","chapter":"11","verse":"30","text":"यीशु ईगल्या ऊर दा बरली इक ईरोन लेकीन अदा जागा मा ईरोन यल मार्था आऊन से मुलाकात माळीदुर."},{"book":"यूहन्ना","chapter":"11","verse":"31","text":"आग जो यहूदी आऊन सांगुळ मान्या ईरोर अदिक आऊक शांती कोळोर, ईद नोळकु कि मरियम तुरन्त यदकु व्हार्या होग्यार आंदुर ईद सम्सदुर कि आक कब्र मा वर्ली होगेत्यार, रा आकिन हिंद आगेदुर."},{"book":"यूहन्ना","chapter":"11","verse":"32","text":"याग मरियम अल पोहचुसदुर यल यीशु ईरोन, रा आऊक नोळ्त अच आऊन कालगोळ मा बिदोदुर अदिक अंदुर, “हे प्रभु, अगर नी ईल ईराईद रा नान वार्ट ईला सायायदुन.”"},{"book":"यूहन्ना","chapter":"11","verse":"33","text":"याग यीशु आक इक अदिक आ यहूदीगोळी जो आकिन सांगुळ बंदीदुर, वर्लतेला नोळदुन, रा तान आत्मा दा हापाळ अच उदास अदिक व्याकुल आदुन,"},{"book":"यूहन्ना","chapter":"11","verse":"34","text":"अदिक अंदुन, “नीव आऊक यल ईटीर?”"},{"book":"यूहन्ना","chapter":"11","verse":"35","text":"यीशु वर्लदुन."},{"book":"यूहन्ना","chapter":"11","verse":"36","text":"आग यहूदी अनली हतदुर, “नोळी, आव आऊन से याट प्यार ईटतान.”"},{"book":"यूहन्ना","chapter":"11","verse":"37","text":"लेकीन आंदुर दा टु थ्वाळासा यहूदीगोळ अंदुर, “येन ईव याव कुढ्ढ मंळसा अन्द कण्णगोळ तेरदुन, येन ईद भी माळ सकिदील कि ई मंळसा ईला सायायदुन?”"},{"book":"यूहन्ना","chapter":"11","verse":"38","text":"यीशु तान मन दा मात्‍त हापाळ अच उदास आगकु कब्र मा बंदुन. अद ऊंद गुफा ईरोद अदिक ऊंद कल्ल आ गुफा मा ईटकु ईरोद."},{"book":"यूहन्ना","chapter":"11","verse":"39","text":"यीशु अंदुन, “कल्ल सरकुसी.”"},{"book":"यूहन्ना","chapter":"11","verse":"40","text":"यीशु आकिन से अंदुन, “येन ना नीन से ईला अंदिदीन कि अगर नी विश्वास माळ्या, रा परमेश्वर ऊंद महिमा अक नोळ्या.”"},{"book":"यूहन्ना","chapter":"11","verse":"41","text":"आग आंदुर आ कल्ल इक सरकुसदुर. यीशु तान कण्णगोळ नेगुकु अंदुन, “हे आप्पा, ना नींद धन्यवाद माळतीन कि नी नांद केळ कोंड्या."},{"book":"यूहन्ना","chapter":"11","verse":"42","text":"ना जानसीन कि नी हमेशा नांद केळत्या, लेकीन जो भीळ आसपास निदुरकु आद, आंदुर कारण ना हिंग अंदीन, यदुर देल कि आंदुर विश्वास माळुल कि नी नानी कळ्या.”"},{"book":"यूहन्ना","chapter":"11","verse":"43","text":"ईद अंदकु आव धोळ्द आवाज देल कारदुन, “हे लाज़र, व्हार्या बा!”"},{"book":"यूहन्ना","chapter":"11","verse":"44","text":"जो सोतोगिदुन आव कब्र दा टु ह्यांग आऊनव कय काल कटकु ईरव हांगा व्हार्या बंदुन, अदिक आऊन बाय गमछा देल होचकु ईरोद. यीशु आंदुर से अंदुन, “आऊक तेरू बुळी अदिक होगगोळी.”"},{"book":"यूहन्ना","chapter":"11","verse":"45","text":"आग जो यहूदी मरियम इन हात्‍ती बंदीदुर अदिक यीशु उन ईद क्याल्सा नोळीदुर, आंदुर दा टु हापाळ मुंदुर आऊन मा विश्वास माळदुर."},{"book":"यूहन्ना","chapter":"11","verse":"46","text":"लेकीन आंदुर दा टु थ्वाळासा यहूदीगोळ फरीसीगोळ्द हात्‍ती होगकु यीशु उन क्याल्सागोळ्द बातणी कोट्टुर."},{"book":"यूहन्ना","chapter":"11","verse":"47","text":"ईदुर मा प्रधान याजकगोळ अदिक फरीसीगोळ महासभा कार्सदुर, अदिक अंदुर, “नाव येन माळेतेव? ई मंळसा रा हापाळ चमत्कार तोर्सतान."},{"book":"यूहन्ना","chapter":"11","verse":"48","text":"अगर नाव आऊक हिंग अच बिट बुटेव, रा सप्पा आऊन मा विश्वास माळ कोंडार, अदिक रोमी साम्राज्य अन्द लॉकुर बंदकु नाम जागा अदिक जाती येढ्ढु मा अधिकार माळ कोंडार.”"},{"book":"यूहन्ना","chapter":"11","verse":"49","text":"आग आंदुर दा टु कैफा हेसुर ईनव ऊंद मंळसा जो आ वर्ष ईनव महायाजक ईरोन, आंदुर से अंदुन, “नीव येनु अच जानसालीर;"},{"book":"यूहन्ना","chapter":"11","verse":"50","text":"अदिक ना नीमी ईद ऊम्सतद कि नीम साटी ईद वळ्लीद आद कि नाम लॉकुर्द साटी ऊंद मंळसा सायुल, अदिक सप्पा जाती इन नाश आगबाळुल.”"},{"book":"यूहन्ना","chapter":"11","verse":"51","text":"ईद मात आव तान दी टु अंदिदील, लेकीन आ वर्ष इन महायाजक आगकु भविष्यवाणी माळदुन, कि यीशु आ जाती इन साटी सोत्‍तान;"},{"book":"यूहन्ना","chapter":"11","verse":"52","text":"अदिक ना सिर्फ आ जाती इन साटी, उलटा इदुरसाटी भी कि परमेश्वर उन जो तितर-बितर औलाद आव अवरी ऊंद माळ सकुल."},{"book":"यूहन्ना","chapter":"11","verse":"53","text":"इदुरसाटी अदा दिन टु आंदुर आऊक कोंद बुळोद साजीश माळली कुरतुर."},{"book":"यूहन्ना","chapter":"11","verse":"54","text":"इदुरसाटी यीशु आ समय टु यहूदीगोळ दा प्रगट आगकु टेटीदिल, लेकीन अल टु आळी इन हात्‍तीपास इन प्रदेश इन इफ्राईम हेसुर इन ऊंद नगर इक होटोदुन; अदिक तान चेलागोळ्द सांगुळ अल्या ईरली कुरतुन."},{"book":"यूहन्ना","chapter":"11","verse":"55","text":"यहूदीगोळ्द फसह अन्द हाब्ब हात्‍ती ईरोद, अदिक हापाळ सा लॉकुर फसह से पयले देहात टु यरूशलेम इक होदुर कि तान तान इक शुद्ध माळुल."},{"book":"यूहन्ना","chapter":"11","verse":"56","text":"इदुरसाटी आंदुर यीशु उक ढुंढ्सली हतदुर अदिक मंदिर दा निदुरकु आपस दा अनली हतदुर, “नीव येन सोचतीर? येन आव हाब्ब दा बरतीदील?”"},{"book":"यूहन्ना","chapter":"11","verse":"57","text":"प्रधान याजकगोळ अदिक फरीसीगोळ ईद आदेश कोटकु ईटीदुर कि यावारा यीशु उक नोळुल रा खबर कोळुल, कि आंदुर आऊक हुडु सकुल."}]}