{"data":[{"book":"2 Tawārīḳh","chapter":"11","verse":"1","text":"Jab Rahubiyām Yarūshalam pahuṅchā to us ne Yahūdāh aur Binyamīn ke qabīloṅ ke chīdā chīdā faujiyoṅ ko Isrāīl se jang karne ke lie bulāyā. 1,80,000 mard jamā hue tāki Rahubiyām ke lie Isrāīl par dubārā qābū pāeṅ."},{"book":"2 Tawārīḳh","chapter":"11","verse":"2","text":"Lekin ain us waqt mard-e-Ḳhudā Samāyāh ko Rab kī taraf se paiġhām milā,"},{"book":"2 Tawārīḳh","chapter":"11","verse":"3","text":"“Yahūdāh ke bādshāh Rahubiyām bin Sulemān aur Yahūdāh aur Binyamīn ke tamām afrād ko ittalā de,"},{"book":"2 Tawārīḳh","chapter":"11","verse":"4","text":"‘Rab farmātā hai ki apne bhāiyoṅ se jang mat karnā. Har ek apne apne ghar wāpas chalā jāe, kyoṅki jo kuchh huā hai wuh mere hukm par huā hai.’”"},{"book":"2 Tawārīḳh","chapter":"11","verse":"5","text":"Rahubiyām kā dārul-hukūmat Yarūshalam rahā. Yahūdāh meṅ us ne zail ke shahroṅ kī qilābandī kī:"},{"book":"2 Tawārīḳh","chapter":"11","verse":"6","text":"Bait-laham, Aitām, Taqua,"},{"book":"2 Tawārīḳh","chapter":"11","verse":"7","text":"Bait-sūr, Sokā, Adullām,"},{"book":"2 Tawārīḳh","chapter":"11","verse":"8","text":"Jāt, Maresā, Zīf,"},{"book":"2 Tawārīḳh","chapter":"11","verse":"9","text":"Adūrāīm, Lakīs, Azīqā,"},{"book":"2 Tawārīḳh","chapter":"11","verse":"10","text":"Sur'ā, Aiyālon aur Habrūn. Yahūdāh aur Binyamīn ke in qilāband shahroṅ ko"},{"book":"2 Tawārīḳh","chapter":"11","verse":"11","text":"mazbūt karke Rahubiyām ne har shahr par afsar muqarrar kie. Un meṅ us ne ḳhurāk, zaitūn ke tel aur mai kā zaḳhīrā kar liyā"},{"book":"2 Tawārīḳh","chapter":"11","verse":"12","text":"aur sāth sāth un meṅ ḍhāleṅ aur neze bhī rakhe. Is tarah us ne unheṅ bahut mazbūt banā kar Yahūdāh aur Binyamīn par apnī hukūmat mahfūz kar lī."},{"book":"2 Tawārīḳh","chapter":"11","verse":"13","text":"Go imām aur Lāwī tamām Isrāīl meṅ bikhre rahte the to bhī unhoṅ ne Rahubiyām kā sāth diyā."},{"book":"2 Tawārīḳh","chapter":"11","verse":"14","text":"Apnī charāgāhoṅ aur milkiyat ko chhoṛ kar wuh Yahūdāh aur Yarūshalam meṅ ābād hue, kyoṅki Yarubiyām aur us ke beṭoṅ ne unheṅ imām kī haisiyat se Rab kī ḳhidmat karne se rok diyā thā."},{"book":"2 Tawārīḳh","chapter":"11","verse":"15","text":"Un kī jagah us ne apne zātī imām muqarrar kie jo ūṅchī jaghoṅ par ke mandiroṅ ko saṅbhālte hue bakre ke dewatāoṅ aur bachhṛe ke butoṅ kī ḳhidmat karte the."},{"book":"2 Tawārīḳh","chapter":"11","verse":"16","text":"Lāwiyoṅ kī tarah tamām qabīloṅ ke bahut-se aise log Yahūdāh meṅ muntaqil hue jo pūre dil se Rab Isrāīl ke Ḳhudā ke tālib rahe the. Wuh Yarūshalam āe tāki Rab apne bāpdādā ke Ḳhudā ko qurbāniyāṅ pesh kar sakeṅ."},{"book":"2 Tawārīḳh","chapter":"11","verse":"17","text":"Yahūdāh kī saltanat ne aise logoṅ se taqwiyat pāī. Wuh Rahubiyām bin Sulemān ke lie tīn sāl tak mazbūtī kā sabab the, kyoṅki tīn sāl tak Yahūdāh Dāūd aur Sulemān ke achchhe namūne par chaltā rahā."},{"book":"2 Tawārīḳh","chapter":"11","verse":"18","text":"Rahubiyām kī shādī Mahalat se huī jo Yarīmot aur Abīḳhail kī beṭī thī. Yarīmot Dāūd kā beṭā aur Abīḳhail Iliyāb bin Yassī kī beṭī thī."},{"book":"2 Tawārīḳh","chapter":"11","verse":"19","text":"Mahalat ke tīn beṭe Yaūs, Samariyāh aur Zaham paidā hue."},{"book":"2 Tawārīḳh","chapter":"11","verse":"20","text":"Bād meṅ Rahubiyām kī Mākā bint Abīsalūm se shādī huī. Is rishte se chār beṭe Abiyāh, Attī, Zīzā aur Salūmīt paidā hue."},{"book":"2 Tawārīḳh","chapter":"11","verse":"21","text":"Rahubiyām kī 18 bīwiyāṅ aur 60 dāshtāeṅ thīṅ. In ke kul 28 beṭe aur 60 beṭiyāṅ paidā huīṅ. Lekin Mākā bint Abīsalūm Rahubiyām ko sab se zyādā pyārī thī."},{"book":"2 Tawārīḳh","chapter":"11","verse":"22","text":"Us ne Mākā ke pahlauṭhe Abiyāh ko us ke bhāiyoṅ kā sarbarāh banā diyā aur muqarrar kiyā ki yih beṭā mere bād bādshāh banegā."},{"book":"2 Tawārīḳh","chapter":"11","verse":"23","text":"Rahubiyām ne apne beṭoṅ se baṛī samajhdārī ke sāth sulūk kiyā, kyoṅki us ne unheṅ alag alag karke Yahūdāh aur Binyamīn ke pūre qabāylī ilāqe aur tamām qilāband shahroṅ meṅ basā diyā. Sāth sāth wuh unheṅ kasrat kī ḳhurāk aur bīwiyāṅ muhaiyā kartā rahā."}]}