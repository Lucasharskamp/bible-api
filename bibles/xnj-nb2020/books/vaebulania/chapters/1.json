{"data":[{"book":"Vaebulania","chapter":"1","verse":"1","text":"Penapo kadeni Chapanga ajovili na vagogo vitu pamahele munjila ya vamlota va Chapanga na kwa namuna ndalindali."},{"book":"Vaebulania","chapter":"1","verse":"2","text":"Nambu magono aga ga mwishu, ajovili na tete munjila ya Mwana waki. Chapanga ndi mweapelili vindu vyoha kuvya vyaki, mewa ndi yuyoyo mweawumbili mulima woha."},{"book":"Vaebulania","chapter":"1","verse":"3","text":"Mwene ndi atilangasili ukulu wa Chapanga, na luhumu chakaka lwa Chapanga. Mwene ikamulila mulima kwa lilovi laki lelivi na makakala. Peamali lihengu la kuvakita vandu vahuma mukubumdila Chapanga kwavi, atamili kunani kwa Chapanga muchiwoko cha kulyelela wa Chapanga Mkulu."},{"book":"Vaebulania","chapter":"1","verse":"4","text":"Mwana ndi mkulu neju kuliku vamitumu va kunani kwa Chapanga, ndava muni apewili liina likulu na Chapanga kuliku mahina gavi."},{"book":"Vaebulania","chapter":"1","verse":"5","text":"Ndava muni Chapanga amjovili lepi katu hati mmonga wa vamitumu vaki va kunani,"},{"book":"Vaebulania","chapter":"1","verse":"6","text":"Nambu Chapanga peamtumili Mwana waki, mvelekewa wa kutumbula pamulima ajovili,"},{"book":"Vaebulania","chapter":"1","verse":"7","text":"Nambu Mayandiku Gamsopi yiyandikwi kuvya mundu ijova malovi kuvavala vamitumu va kunani kwa Chapanga,"},{"book":"Vaebulania","chapter":"1","verse":"8","text":"Nambu kumvala Mwana, Chapanga ajovili,"},{"book":"Vaebulania","chapter":"1","verse":"9","text":"Veve wigana mambu gegavi gabwina palongolo ya Chapanga na kugayomela gahakau."},{"book":"Vaebulania","chapter":"1","verse":"10","text":"Mewawa Chapanga ajovili,"},{"book":"Vaebulania","chapter":"1","verse":"11","text":"Zenizo yati zimalika, nambu veve yati usigalila magono goha,"},{"book":"Vaebulania","chapter":"1","verse":"12","text":"Yati ukuzihinyana ngati likoti,"},{"book":"Vaebulania","chapter":"1","verse":"13","text":"Chapanga katu, amjovili lepi mtumu wa kunani yeyoha,"},{"book":"Vaebulania","chapter":"1","verse":"14","text":"Wu, vamitumu va kunani kwa Chapanga ndi vayani? Hinu vene ndi mpungu weukumuhengela Chapanga na vevitumwa nayu ndava ya kuvatangatila vandu vevipokela usangula."}]}