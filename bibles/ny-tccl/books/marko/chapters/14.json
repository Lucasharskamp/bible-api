{"data":[{"book":"Marko","chapter":"14","verse":"1","text":"Tsopano panali patatsala masiku awiri okha kuti tsiku la Paska ndi Phwando la Buledi wopanda yisiti lifike, ndipo akulu a ansembe ndi aphunzitsi amalamulo ankafunafuna mpata woti amugwire Yesu ndi kumupha."},{"book":"Marko","chapter":"14","verse":"2","text":"Iwo anati, “Koma osati nthawi yaphwando, chifukwa anthu angachite chiwawa.”"},{"book":"Marko","chapter":"14","verse":"3","text":"Pamene Iye anali mʼBetaniya, atakhala pa tebulo akudya mʼnyumba ya munthu wodziwika kuti Simoni wakhate, anabwera mayi ndi botolo la mafuta onunkhira amtengo wapamwamba opangidwa ndi nadi. Anaphwanya botololo nakhuthula mafutawo pa mutu wa Yesu."},{"book":"Marko","chapter":"14","verse":"4","text":"Ena mwa iwo amene analipo, anakwiya nati kwa wina ndi mnzake, “Chifukwa chiyani akuwononga mafuta onunkhirawa?"},{"book":"Marko","chapter":"14","verse":"5","text":"Akanatheka kugulitsidwa ndi ndalama zambiri zoposa malipiro a pa chaka ndipo ndalamazo ndi kupatsa osauka.” Ndipo anamudzudzula iye mwaukali."},{"book":"Marko","chapter":"14","verse":"6","text":"Yesu anati, “Musiyeni, chifukwa chiyani mukumuvutitsa? Wandichitira Ine chinthu chabwino."},{"book":"Marko","chapter":"14","verse":"7","text":"Anthu osauka mudzakhala nawo nthawi zonse, ndipo mukhoza kuwathandiza nthawi iliyonse mungafune. Koma simudzakhala ndi Ine nthawi zonse."},{"book":"Marko","chapter":"14","verse":"8","text":"Wachita zimene akanatha. Wathira mafuta onunkhira pa thupi langa nthawi isanakwane kukonzekera kuyikidwa kwanga mʼmanda."},{"book":"Marko","chapter":"14","verse":"9","text":"Zoonadi, ndikuwuzani kuti kulikonse kumene Uthenga Wabwino udzalalikidwa pa dziko lonse, zimene wachitazi zidzanenedwa pomukumbukira iye.”"},{"book":"Marko","chapter":"14","verse":"10","text":"Kenaka Yudasi Isikarioti, mmodzi mwa khumi ndi awiriwo, anapita kwa akulu a ansembe kuti akamupereke Yesu."},{"book":"Marko","chapter":"14","verse":"11","text":"Iwo anakondwa pakumva zimenezi ndipo analonjeza kumupatsa iye ndalama. Ndipo ankadikira mpata wabwino woti amupereke."},{"book":"Marko","chapter":"14","verse":"12","text":"Pa tsiku loyamba la Phwando la Buledi wopanda yisiti, nthawi imene mwa mwambo inali ya kupha mwana wankhosa wa Paska, ophunzira a Yesu anafunsa Iye kuti, “Mufuna tipite kuti kumene tikakonzekere kuti mukadyere Paska?”"},{"book":"Marko","chapter":"14","verse":"13","text":"Pamenepo anatumiza awiri mwa ophunzira ake, nawawuza kuti, “Pitani mu mzinda, ndipo mukakumana ndi mwamuna wonyamula mtsuko wa madzi. Kamutsatireni iye."},{"book":"Marko","chapter":"14","verse":"14","text":"Kawuzeni mwini nyumba imene iye akalowemo kuti, ‘Aphunzitsi akufunsa: kodi chili kuti chipinda changa cha alendo, kumene ndidyere Paska ndi ophunzira anga?’"},{"book":"Marko","chapter":"14","verse":"15","text":"Iye adzakuonetsani chipinda chachikulu chapamwamba, chokhala kale ndi zonse ndi chokonzedwa kale. Katikonzereni ife Paska kumeneko.”"},{"book":"Marko","chapter":"14","verse":"16","text":"Ophunzirawo anachoka, napita mu mzindawo ndipo anakapeza zinthu monga mmene Yesu anawawuzira. Choncho anakakonza Paska."},{"book":"Marko","chapter":"14","verse":"17","text":"Ndipo kutada Yesu anafika ndi khumi ndi awiriwo."},{"book":"Marko","chapter":"14","verse":"18","text":"Pamene ankadya pa tebulo Iye anati, “Zoonadi, ndikuwuzani kuti mmodzi wa inu adzandipereka, mmodzi amene akudya ndi Ine.”"},{"book":"Marko","chapter":"14","verse":"19","text":"Iwo anamva chisoni, ndipo mmodzi ndi mmodzi anati kwa Iye, “Kodi ndine?”"},{"book":"Marko","chapter":"14","verse":"20","text":"Iye anayankha kuti, “Ndi mmodzi mwa khumi ndi awirinu, amene akusunsa buledi mʼmbale pamodzi ndi Ine."},{"book":"Marko","chapter":"14","verse":"21","text":"Mwana wa Munthu adzapita monga momwe zinalembedwera za Iye. Koma tsoka kwa munthu amene adzapereka Mwana wa Munthu! Kukanakhala bwino kwa iye akanapanda kubadwa.”"},{"book":"Marko","chapter":"14","verse":"22","text":"Pamene ankadya, Yesu anatenga buledi, nayamika ndipo anamunyema nagawira ophunzira ake nanena kuti, “Tengani, ili ndi thupi langa.”"},{"book":"Marko","chapter":"14","verse":"23","text":"Kenaka anatenga chikho, nayamika nachipereka kwa iwo ndipo onse anamweramo."},{"book":"Marko","chapter":"14","verse":"24","text":"Iye anawawuza kuti, “Awa ndi magazi anga a pangano amene akhetsedwa chifukwa cha ambiri."},{"book":"Marko","chapter":"14","verse":"25","text":"Zoonadi, ndikuwuzani kuti sindidzamwanso kuchokera ku chipatso cha mphesa mpaka tsikulo pamene ndidzamwa chatsopano mu ufumu wa Mulungu.”"},{"book":"Marko","chapter":"14","verse":"26","text":"Atayimba nyimbo, anapita ku phiri la Olivi."},{"book":"Marko","chapter":"14","verse":"27","text":"Yesu anati, “Nonse mudzandithawa, pakuti kwalembedwa:"},{"book":"Marko","chapter":"14","verse":"28","text":"Koma ndikadzauka, ndidzatsogola kupita ku Galileya.”"},{"book":"Marko","chapter":"14","verse":"29","text":"Petro anati, “Ngakhale onse adzakuthaweni, ine sindidzatero.”"},{"book":"Marko","chapter":"14","verse":"30","text":"Yesu anayankha kuti, “Zoona ndikukuwuza kuti lero lino, usiku uno, tambala asanalire kawiri, iweyo udzandikana katatu.”"},{"book":"Marko","chapter":"14","verse":"31","text":"Koma Petro ananenetsa kuti, “Ngakhale kutakhala kufa nanu, ine sindidzakukanani.” Ndipo ena onse ananena chimodzimodzi."},{"book":"Marko","chapter":"14","verse":"32","text":"Ndipo anapita ku malo otchedwa Getsemani, ndipo Yesu anati kwa ophunzira ake, “Khalani pano pamene Ine ndi kupemphera.”"},{"book":"Marko","chapter":"14","verse":"33","text":"Iye anatenga Petro, Yakobo ndi Yohane, ndipo anayamba kumva chisoni kwambiri ndi kuvutika mu mtima."},{"book":"Marko","chapter":"14","verse":"34","text":"Iye anawawuza kuti, “Moyo wanga wagwidwa ndi chisoni chofa nacho. Khalani pano ndipo musagone.”"},{"book":"Marko","chapter":"14","verse":"35","text":"Atapita patsogolo pangʼono, anagwa pansi ndi kupemphera kuti ngati ndi kotheka oralo limupitirire."},{"book":"Marko","chapter":"14","verse":"36","text":"Iye anati, “Abba, Atate, zinthu zonse ndi zotheka ndi Inu. Chotsereni chikhochi. Komabe chitani zimene Inu mukufuna, osati zimene Ine ndikufuna.”"},{"book":"Marko","chapter":"14","verse":"37","text":"Kenaka anabwerera kwa ophunzira ake ndipo anawapeza akugona, Iye anati kwa Petro, “Simoni, kodi uli mtulo? Kodi simukanatha kukhala maso kwa ora limodzi?"},{"book":"Marko","chapter":"14","verse":"38","text":"Khalani tcheru ndi kupemphera kuti musalowe mʼmayesero. Mzimu ukufuna, koma thupi ndi lofowoka.”"},{"book":"Marko","chapter":"14","verse":"39","text":"Kenakanso anachoka ndi kukapemphera chimodzimodzi."},{"book":"Marko","chapter":"14","verse":"40","text":"Iye atabwerera, anawapezanso akugona, chifukwa mʼmaso mwawo munadzaza tulo. Iwo sanadziwe choti anene kwa Iye."},{"book":"Marko","chapter":"14","verse":"41","text":"Atabweranso kachitatu, anawafunsa kuti, “Kodi mukugonabe ndi kupumula? Pakwana! Nthawi yafika. Taonani, Mwana wa Munthu akuperekedwa mʼmanja mwa anthu ochimwa."},{"book":"Marko","chapter":"14","verse":"42","text":"Nyamukani! Tiyeni tizipita! Uyu wondipereka Ine wafika!”"},{"book":"Marko","chapter":"14","verse":"43","text":"Iye akuyankhulabe, Yudasi, mmodzi mwa khumi ndi awiriwo, anatulukira. Anali ndi gulu la anthu litanyamula malupanga ndi zibonga, otumidwa ndi akulu a ansembe, aphunzitsi amalamulo, ndi akuluakulu."},{"book":"Marko","chapter":"14","verse":"44","text":"Tsopano womupereka anapangana chizindikiro ndi iwo kuti: “Amene ndikapsompsone ndi iyeyo; mukamugwire ndi kumutenga ali womangidwa.”"},{"book":"Marko","chapter":"14","verse":"45","text":"Atapita kwa Yesu nthawi yomweyo, Yudasi anati, “Aphunzitsi,” ndipo anapsompsona."},{"book":"Marko","chapter":"14","verse":"46","text":"Anthu anamugwira Yesu ndi kumumanga."},{"book":"Marko","chapter":"14","verse":"47","text":"Kenaka mmodzi wa iwo amene anayima pafupipo anatulutsa lupanga lake nakhapa wantchito wa wamkulu wa ansembe, nʼkudula khutu lake."},{"book":"Marko","chapter":"14","verse":"48","text":"Yesu anati, “Kodi Ine ndikutsogolera gulu lowukira, kuti mubwera ndi malupanga ndi zibonga kudzandigwira?"},{"book":"Marko","chapter":"14","verse":"49","text":"Tsiku ndi tsiku ndinali ndi inu, kuphunzitsa mʼmabwalo a Nyumba ya Mulungu, koma inu simunandigwire. Koma malemba ayenera kukwaniritsidwa.”"},{"book":"Marko","chapter":"14","verse":"50","text":"Pamenepo ophunzira ake onse anathawa namusiya yekha."},{"book":"Marko","chapter":"14","verse":"51","text":"Mnyamata wamngʼono amene anangofundira nsalu yokha, wopanda chovala ankamutsatira Yesu. Atamugwira,"},{"book":"Marko","chapter":"14","verse":"52","text":"anathawa wamaliseche kusiya nsalu yake mʼmbuyo."},{"book":"Marko","chapter":"14","verse":"53","text":"Anamutengera Yesu kwa mkulu wa ansembe, ndipo akulu a ansembe, akuluakulu ndi aphunzitsi amalamulo anasonkhana pamodzi."},{"book":"Marko","chapter":"14","verse":"54","text":"Petro anamutsatira ali patali, mpaka ku bwalo la mkulu wa ansembe. Kumeneko anakhala pansi ndi alonda namawotha moto."},{"book":"Marko","chapter":"14","verse":"55","text":"Akulu a ansembe ndi onse olamulira a Ayuda ankafunafuna umboni womutsutsa Yesu kuti amuphe, koma sanapeze wina uliwonse."},{"book":"Marko","chapter":"14","verse":"56","text":"Ambiri anamunenera Iye maumboni abodza, koma maumboni awo sanagwirizane."},{"book":"Marko","chapter":"14","verse":"57","text":"Kenaka ena anayimirira namunenera umboni wonama womutsutsa Iye kunena kuti,"},{"book":"Marko","chapter":"14","verse":"58","text":"“Tamumva akunena kuti, ‘Ndidzawononga Nyumba ya Mulungu iyi yopangidwa ndi anthu ndipo mʼmasiku atatu ndidzamanga ina, osati yopangidwa ndi munthu.’ ”"},{"book":"Marko","chapter":"14","verse":"59","text":"Ngakhale iwonso umboni wawo sunagwirizane."},{"book":"Marko","chapter":"14","verse":"60","text":"Kenaka mkulu wa ansembe anayimirira pakati pawo namufunsa Yesu kuti, “Kodi suyankha? Kodi umboni uwu ndi wotani umene anthu akukuchitira?”"},{"book":"Marko","chapter":"14","verse":"61","text":"Koma Yesu anakhala chete ndipo sanayankhe."},{"book":"Marko","chapter":"14","verse":"62","text":"Yesu anati, “Ndine, ndipo mudzaona Mwana wa Munthu atakhala kudzanja lamanja la Wamphamvuzonse ndipo akubwera mʼmitambo ya kumwamba.”"},{"book":"Marko","chapter":"14","verse":"63","text":"Mkulu wa ansembe anangʼamba zovala zaunsembe zake. Iye anafunsa kuti, “Chifukwa chiyani tikufuna mboni zinanso?"},{"book":"Marko","chapter":"14","verse":"64","text":"Mwamva mwanowo. Muganiza chiyani?”"},{"book":"Marko","chapter":"14","verse":"65","text":"Kenaka ena anayamba kumulavulira malovu; anamumanga mʼmaso, namumenya ndi zibakera ndipo anati, “Nenera!” Ndipo asilikali anamutenga namumenya."},{"book":"Marko","chapter":"14","verse":"66","text":"Petro ali chakumunsi kwa bwalo la milandu, mmodzi wa atsikana a ntchito a mkulu wa ansembe anabwera."},{"book":"Marko","chapter":"14","verse":"67","text":"Ataona Petro akuwotha moto, anamuyangʼanitsitsa."},{"book":"Marko","chapter":"14","verse":"68","text":"Koma iye anakana nati, “Sindikudziwa kapena kumvetsetsa zimene ukuyankhula.” Ndipo anachoka napita ku chipata."},{"book":"Marko","chapter":"14","verse":"69","text":"Pamene mtsikana wantchitoyo anamuona iye, anatinso kwa iwo amene anayimirira pomwepo, “Munthu uyu ndi mmodzi mwa iwo.”"},{"book":"Marko","chapter":"14","verse":"70","text":"Anakananso kachiwiri."},{"book":"Marko","chapter":"14","verse":"71","text":"Iye anayamba kudzitemberera, nalumbira kuti, “Sindimudziwa munthu ameneyu.”"},{"book":"Marko","chapter":"14","verse":"72","text":"Nthawi yomweyo tambala analira kachiwiri. Pamenepo Petro anakumbukira mawu amene Yesu ananena anamuwuza kuti, “Tambala asanalire kawiri, iwe udzandikana katatu.” Ndipo iye anasweka mtima nayamba kulira."}]}