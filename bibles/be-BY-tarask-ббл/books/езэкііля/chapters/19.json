{"data":[{"book":"ЕЗЭКІІЛЯ","chapter":"19","verse":"1","text":"А ты падымі плач па князях Ізраіля"},{"book":"ЕЗЭКІІЛЯ","chapter":"19","verse":"2","text":"і скажы: што за львіца маці твая? разьмясьцілася сярод ільвоў, сярод маладых ільвоў гадавала ільвянятаў сваіх."},{"book":"ЕЗЭКІІЛЯ","chapter":"19","verse":"3","text":"І выгадавала адно ільвяня сваё; яно зрабілася маладым ільвом, і навучыўся лавіць здабычу, еў людзей."},{"book":"ЕЗЭКІІЛЯ","chapter":"19","verse":"4","text":"І пачулі пра яго народы; ён быў злоўлены ў яму іхнюю, і ў ланцугах завялі яго ў зямлю Егіпецкую."},{"book":"ЕЗЭКІІЛЯ","chapter":"19","verse":"5","text":"І калі пачакаўшы яна ўбачыла, што надзея яе прапала, тады ўзяла другое сваё ільвяня і зрабіла яго маладым ільвом."},{"book":"ЕЗЭКІІЛЯ","chapter":"19","verse":"6","text":"І, зрабіўшыся маладым ільвом, ён пачаў хадзіць сярод ільвоў і навучыўся лавіць здабычу, еў людзей"},{"book":"ЕЗЭКІІЛЯ","chapter":"19","verse":"7","text":"і апаганьваў удоваў іхніх і гарады іхнія спусташаў; і апусьцела зямля і ўсе селішчы яе ад рыку ягонага."},{"book":"ЕЗЭКІІЛЯ","chapter":"19","verse":"8","text":"Тады паўсталі на яго народы з навакольных мясьцінаў і раскінулі на яго сетку сваю; ён злоўлены быў у яму іхнюю."},{"book":"ЕЗЭКІІЛЯ","chapter":"19","verse":"9","text":"І пасадзілі яго ў клетку на ланцуг і завялі яго да цара Вавілонскага; завялі яго ў крэпасьць, каб ня чуцён ужо быў голас ягоны на горах Ізраілевых."},{"book":"ЕЗЭКІІЛЯ","chapter":"19","verse":"10","text":"Твая маці была - як вінаградная лаза, пасаджаная каля вады; пладавітая і галінастая была яна ад багацьця вады."},{"book":"ЕЗЭКІІЛЯ","chapter":"19","verse":"11","text":"І былі ў яе галіны моцныя для скіпетраў валадароў, і высока падняўся камель яе сярод густых галін; і выдзялялася яна вышынёю сваёю з мноствам галінаў сваіх."},{"book":"ЕЗЭКІІЛЯ","chapter":"19","verse":"12","text":"Але ў гневе вырвана, кінута на зямлю, і ўсходні вецер высушыў плод яе; адарваны і высахлі галіны яе, агонь зжэр іх."},{"book":"ЕЗЭКІІЛЯ","chapter":"19","verse":"13","text":"А цяпер яна перасаджана ў пустыню, у зямлю сухую і сьмяглую."},{"book":"ЕЗЭКІІЛЯ","chapter":"19","verse":"14","text":"І выйшаў агонь з камля галін яе, зжэр плады яе, і не засталося на ёй галін моцных для скіпетра валадара. Гэта - сьлёзная песьня, і застанецца для плачу."}]}