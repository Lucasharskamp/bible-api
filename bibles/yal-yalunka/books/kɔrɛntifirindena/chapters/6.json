{"data":[{"book":"Kɔrɛnti Firindena","chapter":"6","verse":"1","text":"En to walima en bode xɔn, nxu bata ɛ mafan, ɛ Alaa hinanna naxan sɔtɔxi, ɛ nama na tongo fe fuun na."},{"book":"Kɔrɛnti Firindena","chapter":"6","verse":"2","text":"Bayo a falaxi nɛn, a naxa,"},{"book":"Kɔrɛnti Firindena","chapter":"6","verse":"3","text":"Nxu mi sese luyɛ naxan muxun birɛ tantanni, alogo fɛ yo nama to nxɔ wanla ra."},{"book":"Kɔrɛnti Firindena","chapter":"6","verse":"4","text":"Koni nxu kataxi kiin birin yi nxu xa findi Alaa walikɛ faɲine ra: tunnafan gbeen nun tɔrɔn nun fe xɔdɛxɛne nun kɔntɔfinle yi."},{"book":"Kɔrɛnti Firindena","chapter":"6","verse":"5","text":"Xa e nxu bɔnbɔ, nxu nɛma kasoon na, xa e yamaan nadin nxu ma, xa nxu wali xɔdɛxɛne nun xixɔlitareyaan nun kamɛni."},{"book":"Kɔrɛnti Firindena","chapter":"6","verse":"6","text":"Nxu kataxi sariɲanna nun fe kolonna nun diɲan nun ɲɛnige faɲin nun Alaa Nii Sariɲanxin nun xanuntenya kɛndɛni,"},{"book":"Kɔrɛnti Firindena","chapter":"6","verse":"7","text":"e nun ɲɔndi falan nun Ala sɛnbɛni. Nxu tinxinna rawali yɛngɛ so seen nun nxu makantan seen na."},{"book":"Kɔrɛnti Firindena","chapter":"6","verse":"8","text":"Nxu nɛɛn binyeni, hanma yagini, nxu nɛɛn xili kalani hanma xili faɲina, nxu tinxin hali nxu to yatɛxi yanfantenne ra."},{"book":"Kɔrɛnti Firindena","chapter":"6","verse":"9","text":"Nxu suxi alo muxun naxanye mi kolonxi, anu nxu kolonxi ki faɲi. Nxu yatɛxi alo nxu faxamatɔɔn nan yi a ra nun, anu ɛ mato nxu ɲɛɲɛ mi a ra iki ba? Nxu ɲaxankataxi, koni e munma nxu faxa."},{"book":"Kɔrɛnti Firindena","chapter":"6","verse":"10","text":"Nxu yatɛxi muxu sunuxine ra, anu nxu sɛwaxi waxatin birin. Nxu suxi alo yiigelitɔne koni nxu bata muxu wuyaxi findi se kanne ra. Sese mi nxu yii, koni nxu gbeen nan seen birin na."},{"book":"Kɔrɛnti Firindena","chapter":"6","verse":"11","text":"Kɔrɛnti kaane, nxu bata falan ti ɛ xa kɛnɛnni, nxu yi nxu kui feen birin fala ɛ xa."},{"book":"Kɔrɛnti Firindena","chapter":"6","verse":"12","text":"Nxu mi nxɔ xanuntenyaan luxunxi ɛ ma, koni ɛ tan bata ɛ gbeen luxun nxu ma."},{"book":"Kɔrɛnti Firindena","chapter":"6","verse":"13","text":"N bata falan ti ɛ xa alo n ma diine. A daxa, ɛ fan xa ɛ kui feene yita nxu ra!"},{"book":"Kɔrɛnti Firindena","chapter":"6","verse":"14","text":"Ɛ nun dɛnkɛlɛyatarene nama xun xidi wudi kedenna tongo ɛ malan fe kedenna ma. Amasɔtɔ tinxinyaan nun tinxintareyaan lanɲɛ e bode ma feen mundun yi? Kɛnɛnna nun dimin lanɲɛ e bode ma ba?"},{"book":"Kɔrɛnti Firindena","chapter":"6","verse":"15","text":"Alaa Muxu Sugandixin nun Setana nɔɛ lanɲɛ di? Dɛnkɛlɛya muxun lanxi dɛnkɛlɛyataren ma kiin mundun yi?"},{"book":"Kɔrɛnti Firindena","chapter":"6","verse":"16","text":"Layirin mundun xidixi Ala Batu Banxin nun suxurene tagi? Amasɔtɔ habadan Ala Batu Banxin nan en na, alo Ala a falaxi kii naxan yi, a naxa, “N luma nɛn e yɛ. N yi n masiga ti e tagi, n findi e Ala ra. E yi findi n ma yamaan na.”"},{"book":"Kɔrɛnti Firindena","chapter":"6","verse":"17","text":"Nanara, Marigin naxa,"},{"book":"Kɔrɛnti Firindena","chapter":"6","verse":"18","text":"Marigina Sɛnbɛn Birin Kanna ito nan falaxi, a naxa, “N findima nɛn ɛ fafe ra, ɛ findi n ma dii xɛmɛne nun n ma dii tɛmɛne ra.”6.16-18 A mato Saraxaraline 26.12 nun Esekiyɛli 37.27 nun Esayi 52.11 nun Yeremi 31.9 nun Esekiyɛli 20.34 nun Samuyɛli Firinden 7.14 nun Esayi 43.6 nun Hose 2.1 kui."}]}