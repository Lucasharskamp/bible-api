{"data":[{"book":"دەرچوون","chapter":"23","verse":"1","text":"«هەواڵی درۆ بڵاو مەکەرەوە، دەست لەگەڵ بەدکار تێکەڵ مەکە بۆ ئەوەی ببیتە شایەتی زۆرداری."},{"book":"دەرچوون","chapter":"23","verse":"2","text":"«دوای کۆمەڵ مەکەوە بۆ کاری خراپ و لە سکاڵاکردندا بە خواری شایەتی مەدە."},{"book":"دەرچوون","chapter":"23","verse":"3","text":"لایەنگری بۆ هەژار دەرمەخە لە سکاڵاکەی."},{"book":"دەرچوون","chapter":"23","verse":"4","text":"«ئەگەر تووشی گا یان گوێدرێژی دوژمنەکەت بووی کە بەڕەڵا بووبێت، بۆی بگەڕێنەرەوە."},{"book":"دەرچوون","chapter":"23","verse":"5","text":"ئەگەر گوێدرێژی ناحەزەکەتت بینی لەژێر بارەکەیدا کەوتووە، بەجێی مەهێڵە، بەڵکو پەلە بکە بۆ یارمەتیدانی."},{"book":"دەرچوون","chapter":"23","verse":"6","text":"«مافی هەژار ڕەت مەکەرەوە لە سکاڵاکەی."},{"book":"دەرچوون","chapter":"23","verse":"7","text":"لە قسەی درۆ دوور بکەوە. بێتاوان و ڕاستودروست مەکوژە، چونکە تاوانبار بێتاوان ناکەم."},{"book":"دەرچوون","chapter":"23","verse":"8","text":"«بەرتیل وەرمەگرە، چونکە بەرتیل چاوساغان کوێر دەکات و قسەی ڕاستودروستان خوار دەکات."},{"book":"دەرچوون","chapter":"23","verse":"9","text":"«نامۆ مەچەوسێنەوە، ئێوە خۆتان دەزانن نامۆ چۆن هەست دەکات، چونکە خۆشتان لە خاکی میسر نامۆ بوون."},{"book":"دەرچوون","chapter":"23","verse":"10","text":"«شەش ساڵ زەوییەکەت دەچێنیت و بەرەکەی هەڵدەگریتەوە،"},{"book":"دەرچوون","chapter":"23","verse":"11","text":"بەڵام لە حەوتەمیندا دەیحەسێنیتەوە و لێی دەگەڕێیت، هەژارانی گەلەکەت لێی دەخۆن و بەرماوەکەشیان ئاژەڵی کێوی دەیخوات. هەمان شت دەکەیت لە ڕەزە مێوەکەت و لە زەیتوونەکەت."},{"book":"دەرچوون","chapter":"23","verse":"12","text":"«شەش ڕۆژ کارەکەت دەکەیت، بەڵام ڕۆژی حەوتەم پشوو دەدەیت بۆ ئەوەی گا و گوێدرێژەکەشت بحەسێنەوە و کوڕی کارەکەرەکەت و ئەوەی لەلاشت نامۆیە هەناسەیەک بدەن."},{"book":"دەرچوون","chapter":"23","verse":"13","text":"«ئاگاداربن لەوەی ڕێک ئەوە بکەن کە پێم فەرموون و ناوی خودایەکی دیکە مەهێنن، لە دەمتانەوە نەبیسترێت."},{"book":"دەرچوون","chapter":"23","verse":"14","text":"«سێ جار لە ساڵێکدا جەژنم بۆ دەگێڕیت."},{"book":"دەرچوون","chapter":"23","verse":"15","text":"«هەروەک فەرمانم پێکردن جەژنی فەتیرە بگێڕن، حەوت ڕۆژ نانی فەتیرە بخۆن. ئەم جەژنە لە کاتی خۆیدا بگێڕن، لە مانگی ئاڤیڤ، چونکە ئێوە لەو مانگەدا لە میسر هاتنە دەرەوە."},{"book":"دەرچوون","chapter":"23","verse":"16","text":"«هەروەها جەژنی دروێنە، یەکەمین بەرهەمی ڕەنجتان، ئەوەی لە کێڵگە دەیچێنن."},{"book":"دەرچوون","chapter":"23","verse":"17","text":"«سێ جار لە ساڵێکدا هەموو نێرینەکانتان لەبەردەم یەزدانی باڵادەست ئامادە دەبن."},{"book":"دەرچوون","chapter":"23","verse":"18","text":"«خوێنی قوربانیم لەگەڵ شتی بە هەویرترش پێشکەش مەکەن."},{"book":"دەرچوون","chapter":"23","verse":"19","text":"«باشترینی یەکەمین بەرهەمی زەوییەکەتان بۆ ماڵی یەزدانی پەروەردگارتان بهێنن."},{"book":"دەرچوون","chapter":"23","verse":"20","text":"«ببینن، من فریشتەیەک لەپێشتانەوە دەنێرم بۆ ئەوەی لە ڕێگا بتانپارێزێت و بتانهێنێتە ئەو شوێنەی ئامادەم کردووە."},{"book":"دەرچوون","chapter":"23","verse":"21","text":"لێی ئاگاداربن و گوێ لە فەرمایشتی بگرن و تووڕەی مەکەن، چونکە لە یاخیبوونتان نابوورێت، لەبەر ئەوەی ناوی منی تێدایە."},{"book":"دەرچوون","chapter":"23","verse":"22","text":"بەڵام ئەگەر گوێتان لە فەرمایشتی گرت و هەموو ئەوانەی دەیڵێم جێبەجێی بکەن، ئەوا دژایەتی دوژمنەکانتان دەکەم و تەنگ هەڵدەچنم بە تەنگ پێهەڵچنانتان."},{"book":"دەرچوون","chapter":"23","verse":"23","text":"فریشتەکەم لەپێشتانەوە دەڕوات و دەتانباتە خاکی ئەمۆری و حیتی و پریزی و کەنعانی و حیڤی و یەبوسییەکان، ئەوان لەناودەبەم."},{"book":"دەرچوون","chapter":"23","verse":"24","text":"کڕنۆش بۆ خوداوەندەکانیان مەبەن و مەیانپەرستن و وەک نەریتەکانی ئەوان مەکەن، بەڵکو بە تەواوی وردوخاشیان بکەن و بەردە تەرخانکراوەکانیان23‏:24 بەردی بە ستوونی دانراو بۆ پەرستن. بڕوانە دواوتار 16‏:21‏-22.‏ بە تەواوی بشکێنن."},{"book":"دەرچوون","chapter":"23","verse":"25","text":"یەزدانی پەروەردگارتان دەپەرستن، ئەویش نان و ئاوتان بەرەکەتدار دەکات. دەرد لەنێوتان ناهێڵم."},{"book":"دەرچوون","chapter":"23","verse":"26","text":"لەبارچوو و نەزۆک لە خاکەکەتان نابێت، هەروەها تەمەنتان درێژ دەکەم."},{"book":"دەرچوون","chapter":"23","verse":"27","text":"«سامناکی خۆم لەپێشتانەوە دەنێرم و هەموو ئەو نەتەوانەی دەچنە سەریان، سەریان لێ دەشێوێنم و وا دەکەم هەموو دوژمنەکانتان هەڵبێن."},{"book":"دەرچوون","chapter":"23","verse":"28","text":"زەردەواڵەش23‏:28 دەکرێت هێمایەک بێت بۆ ئەو ترس و لەرزەی خودا دەیخاتە دڵیانەوە. بڕوانە یەشوع 24‏:12‏‏.‏ لەپێشتانەوە دەنێرم و حیڤی و کەنعانی و حیتییەکان لەپێشتان ڕابماڵن."},{"book":"دەرچوون","chapter":"23","verse":"29","text":"بەڵام لە ماوەی یەک ساڵ لەپێشتان ڕایانناماڵم، نەوەک خاکەکە وێران بێت و ئاژەڵی کێوی لەسەرتان زیاد بکات."},{"book":"دەرچوون","chapter":"23","verse":"30","text":"هێواش هێواش لەپێشتان ڕایاندەماڵم، هەتا ئەوەی بەردار دەبن و دەست بەسەر خاکەکەدا دەگرن."},{"book":"دەرچوون","chapter":"23","verse":"31","text":"«سنوورەکەشتان دادەنێم، لە دەریای سوورەوە هەتا دەریای سپی ناوەڕاست23‏:31 دەریای سپی ناوەڕاست: عیبری (دەریای فەلەستییەکان).‏ و لە چۆڵەوانییەوە هەتا ڕووباری فورات، چونکە دانیشتووانی خاکەکە دەدەمە دەستتان و ئێوەش لەپێش خۆتان ڕایاندەماڵن."},{"book":"دەرچوون","chapter":"23","verse":"32","text":"نە لەگەڵ ئەوان نە لەگەڵ خوداوەندەکانیان پەیمان مەبەستن."},{"book":"دەرچوون","chapter":"23","verse":"33","text":"با لە خاکەکەتاندا نیشتەجێ نەبن، نەوەک واتان لێ بکەن گوناه سەبارەت بە من بکەن، چونکە ئەگەر خوداوەندی ئەوان بپەرستن ئەوا دەبێتە تەڵە بۆتان.»"}]}