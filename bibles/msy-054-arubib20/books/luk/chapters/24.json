{"data":[{"book":"Luk","chapter":"24","verse":"1","text":"Ezɨ Sanden bar mɨzaraghara, amiziba borer mughuriar aghuir me arɨghiziba, inigha dagɨar torimɨn zui.24:1 Wikbar faraghavɨra zuir aruem, a Sandera."},{"book":"Luk","chapter":"24","verse":"2","text":"Egha me gari, torim avarazir dagɨam, me a puegha ghu."},{"book":"Luk","chapter":"24","verse":"3","text":"Egha me aven ghua Iesusɨn kuam bagha garava avenge."},{"book":"Luk","chapter":"24","verse":"4","text":"24:4 Aposel 1:10Egha me kamaghɨn ganigha nɨghnɨzir avɨribagh amua tuivighav itima, gumazir pumuning zuamɨra aningɨn korotiaba onɨmarimɨn mɨn taghtagha men mɨn tughav iti."},{"book":"Luk","chapter":"24","verse":"5","text":"24:5 Luk 2:9Ezɨ amiziba bar atiatigha avigha nguazimɨn gari, ezɨ gumazimning kamaghɨn me mɨgei, “Ia tizim bagha gumazir angamɨra itim, gumazir ovengezibar danganimɨn a buri?"},{"book":"Luk","chapter":"24","verse":"6","text":"24:6-7 Matyu 16:21; 17:22-23; 20:18-19; Mak 8:31; 9:31; 10:33-34; Luk 9:22; 18:31-33A kagh itir puvatɨ; a ua dɨkafi! A ia ko Galilin ikia mɨkemezir bizim, ia a gɨnɨghnɨgh,"},{"book":"Luk","chapter":"24","verse":"7","text":"‘Gumazamizibar Otarim, me a isɨ gumazir arazir kurabagh amibar dafarim datɨghtɨ, me a isɨ ter ighuvimɨn a guragham. Eghtɨ a dughiar mɨkezimɨn ua dɨkavigham.’ ”"},{"book":"Luk","chapter":"24","verse":"8","text":"Ezɨ a mɨkemezir akaba, me dagh inɨrɨ."},{"book":"Luk","chapter":"24","verse":"9","text":"Egha me mozim ategha uamategha ghua bizir kabar gun Iesusɨn suren gumazir 11plan mɨgɨava igharaz darazi sara mɨkeme."},{"book":"Luk","chapter":"24","verse":"10","text":"24:10 Luk 8:3Amizir bizir kabar gun Iesusɨn 11plan aposelba ko igharaz daraziv kemeziba. Makdalan nguibamɨn amizim Maria, ko Joana, ko Maria a Jemsɨn amebam, ko amizir igharazir maba uaghan me ko ikia bizir kabar gun aposelbav gei."},{"book":"Luk","chapter":"24","verse":"11","text":"24:11 Mak 16:11; Luk 24:25Ezɨ me amizibav gɨa ghaze, me ti onganighama, kamaghɨn amizɨ me nɨghnɨzir gavgavim men akabar itir puvatɨ."},{"book":"Luk","chapter":"24","verse":"12","text":"Pita kamaghɨn oregha dɨkavigha ivegha mozimɨn ghu. Egha an aviragha, mozimɨn aven gara bizitamɨn apizir puvatɨgha inir ghurghuribara gari da ireghav iti. Egha a uamategha ghua nɨghnɨzir avɨribagh amua ghaze, kar manmaghɨn amizir bizim.24:12 Fofozir gumazir maba kamaghɨn nɨghnɨgha ghaze, vezɨn kamɨn akaba, Luk uabɨ da osirizir puvatɨ. Gumazir igharazir mam gɨn da osiri."},{"book":"Luk","chapter":"24","verse":"13","text":"Ezɨ dughiar kamra gumazir pumuning Emeusɨn nguibamɨn zui, Emeusɨn nguibamɨn ikegha Jerusalemɨn zuir tuavimɨn ruarim, a 11 kilomita."},{"book":"Luk","chapter":"24","verse":"14","text":"Ezɨ aning bizir otivizir kabar gun uaningra uaning mɨgei."},{"book":"Luk","chapter":"24","verse":"15","text":"24:15 Matyu 18:20; Luk 24:36Egha aning bizir kabav gɨa uaningɨn azangsɨzima, Iesus uabɨ otogha aning ko me zui."},{"book":"Luk","chapter":"24","verse":"16","text":"24:16 Jon 20:14; 21:4Ezɨ aning an garava, deragha a gɨfozir puvatɨ."},{"book":"Luk","chapter":"24","verse":"17","text":"Ezɨ an aningɨn azara, “Gua tizibar uaning mɨgɨa tuavimɨn zui?”"},{"book":"Luk","chapter":"24","verse":"18","text":"24:18 Jon 19:25Ezɨ aningɨn mav, an ziam Kliopas, an azara, “Jerusalemɨn izezir gumazamiziba bar bizir kam gɨfo. Ezɨ nɨ ti uabɨra dughiar gɨvazibar Jerusalemɨn bizir kabagh fozir puvatɨ?”"},{"book":"Luk","chapter":"24","verse":"19","text":"Ezɨ Iesus aningɨn azara, “Bizir tiziba?”"},{"book":"Luk","chapter":"24","verse":"20","text":"24:20 Luk 23:1; Aposel 13:27-28Ezɨ en ofa gamir gumazir ekiaba ko en gumazir aruaba a isa gavmanɨn dafarim gatɨzɨ, me a mɨsoghezɨ an areme, ezɨ me ter ighuvimɨn anegura."},{"book":"Luk","chapter":"24","verse":"21","text":"24:21 Luk 1:68; 2:38; 19:11; Aposel 1:6Ezɨ e faragha nɨghnɨzir gavgavim kamaghɨn an iti, a God Ua Israelia Iniasa Mɨsevezir Gumazim."},{"book":"Luk","chapter":"24","verse":"22-23","text":"24:22-23 Matyu 28:8; Mak 16:10; Luk 24:1-11; Jon 20:18Ezɨ datɨrɨghɨn en amizir maba mɨzaraghara mozimɨn ghuegha an kuamɨn apizir puvatɨ. Egha me iza e mɨkemezɨ, e bar aguaghfa. Me ghaze, e irebamɨn mɨn enselbar garima, me kamaghɨn e mɨgɨa ghaze, a ua dɨkafi."},{"book":"Luk","chapter":"24","verse":"24","text":"24:24 Jon 20:3-10Ezɨ en marazi mozimɨn ghuegha amiziba mɨkemezɨ moghɨn bizibar gari da iti, ezɨ me an apizir puvatɨ.”"},{"book":"Luk","chapter":"24","verse":"25","text":"Ezɨ Iesus kamaghɨn aning mɨgei, “Gua gumazir onganimning! Gua Godɨn akam inigha izir gumazimɨn akaba nɨghnɨzir gavgavim ko navim zuamɨrama dar itir puvatɨ."},{"book":"Luk","chapter":"24","verse":"26","text":"24:26 Luk 9:22; 24:44; Aposel 17:3; 1 Pita 1:11Ezɨ gua ti fozir puvatɨ? God Ua Gumazamiziba Iniasa Mɨsevezir Gumazim, faragh mɨzaziba inigh egh gɨn Godɨn damazimɨn ziar ekiam iniam.”"},{"book":"Luk","chapter":"24","verse":"27","text":"24:27 Jenesis 3:15; Dɨboboniba 21:9; Godɨn Araziba 18:15; Onger Akaba 22:1-21; Aisaia 7:14; 53:7; Daniel 9:24; Malakai 3:1Egha Iesus aning geghari. A faragha Moses osirizir akabav gɨa, ghua, Godɨn akam inigha izir gumazibar akaba bar aning mɨgei. A Godɨn Akɨnafarimɨn itir akar an gun mɨkemeziba, dar mɨngariba bar aningɨn sure gami."},{"book":"Luk","chapter":"24","verse":"28","text":"Egha me nguibar me ikiamimɨn boroghɨra ghuava, Iesus aning bada ghuavɨra itima,"},{"book":"Luk","chapter":"24","verse":"29","text":"aning a mɨgɨa ghaze, “Aruem bar gɨvazɨma amɨnim pɨri. Nɨ ga ko dakuam.” Ezɨ a ghuava aning koma akui."},{"book":"Luk","chapter":"24","verse":"30","text":"24:30 Matyu 14:19; Luk 22:19Egha Iesus damasa aning koma aperaghav ikia, bret inigha Afeziar Ekiam mɨnabagha, bret abigha aning ganɨdi."},{"book":"Luk","chapter":"24","verse":"31","text":"Ezɨ aning datɨrɨghɨn an gara a gɨfofozima, a pura puvatɨ."},{"book":"Luk","chapter":"24","verse":"32","text":"Ezɨ aning maghɨra uaning mɨgei, “A tuavimɨn ga batogha Godɨn Akɨnafarimɨn akabar ga mɨgeima, gan navimning dɨkafi.”"},{"book":"Luk","chapter":"24","verse":"33","text":"Egha aning dɨkavigha zuamɨra uamategha Jerusalemɨn ghua garima, Iesusɨn 11pla suren gumaziba, me marazi ko uari akuvagha iti."},{"book":"Luk","chapter":"24","verse":"34","text":"24:34 1 Korin 15:4-5Egha me kamaghɨn aning mɨgei, “Bar guizbangɨra! Iesus aremegha dɨkavigha ghua Saimon bato!”"},{"book":"Luk","chapter":"24","verse":"35","text":"Ezɨ aning maghɨra tuavimɨn otivizir bizibar gun me mɨgɨa ghaze, a bret abɨghizɨma ga an ganighava a gɨfo."},{"book":"Luk","chapter":"24","verse":"36","text":"Iesusɨn suren gumazir 11pla ko marasi, bizir kabar gun uariv geima, Iesus pura men tongɨn tughav ikia, kamaghɨn me mɨgei, “Navir amɨrizim ia ko ikɨ.”24:36 Fofozir gumazir maba ghaze, vezɨn kamɨn mɨgɨrɨgɨar otevir abuananam, Luk uabɨ an osirizir puvatɨ. Gumazir igharazir mam gɨn da osiri."},{"book":"Luk","chapter":"24","verse":"37","text":"24:37 Matyu 14:26Ezɨ me bar atiatigha ghaze, me duamɨn gari."},{"book":"Luk","chapter":"24","verse":"38","text":"Ezɨ a kamaghɨn me mɨgei, “Ia tizim bagha atiatia nɨghnɨzir avɨribagh ami?"},{"book":"Luk","chapter":"24","verse":"39","text":"Ia kagh nan dafariba ko dagaribar gan. Egh ia fogh suam, kar kɨ Iesus uabɨ. Egh ia nan suigh ia fogham. Duaba aghariba ko inivafɨziba puvatɨ. Ezɨ ia nan gari, kɨ aghariba ko inivafɨzim iti.”"},{"book":"Luk","chapter":"24","verse":"40","text":"A kamaghɨn mɨkemegha uan duar torir dafarimningɨn itimning ko duar torir dagarimning itimning, men aka.24:40 Fofozir gumazir maba ghaze, vezɨn kamɨn itir akaba, Luk uabɨ da osirizir puvatɨ. Gumazir igharazir mam gɨn da osiri."},{"book":"Luk","chapter":"24","verse":"41","text":"24:41 Jon 21:5Ezɨ me bar akuegha tintinibar nɨghnɨgha, nɨghnɨzir gavgavim an itir puvatɨ."},{"book":"Luk","chapter":"24","verse":"42","text":"Ezɨ me tuazir osirir akuam a ganɨngizɨma,"},{"book":"Luk","chapter":"24","verse":"43","text":"a men damazibar a inighava anepi."},{"book":"Luk","chapter":"24","verse":"44","text":"Egha a kamaghɨn me mɨgei, “Fomɨra Moses Osirizir Araziba, ko Godɨn akam inigha izir gumazibar osiziriba, ko Onger Akabar Akɨnafarim, da nan gun mɨkemezir biziba, da bar moghɨra guizɨn otivam. Kar bizir kɨ ia ko ikia ia mɨkemeziba.”"},{"book":"Luk","chapter":"24","verse":"45","text":"24:45 Luk 24:27; Aposel 16:14Egha a nɨghnɨzir aghuiba me ganɨngizɨma me Afeziar Ekiamɨn Akɨnafarimɨn akabar mɨngaribagh fo."},{"book":"Luk","chapter":"24","verse":"46","text":"Ezɨ a kamaghɨn me mɨgei, “Afeziar Ekiamɨn Akɨnafarim kamaghɨn mɨkeme, God Ua Gumazamiziba Iniasa Mɨsevezir Gumazim, Krais, an aremegh dughiar pumuning ko mɨkezimɨn ikegh uamategh mozimɨn dɨkavigham."},{"book":"Luk","chapter":"24","verse":"47","text":"24:47 Aisaia 49:6; 49:22; Jeremaia 31:34; Maika 4:2; Malakai 1:11; Matyu 28:19; 1 Timoti 3:16Eghtɨ nan ziamɨn, ia nan akam inigh mangam. Ia Jerusalem ikegh nan akam inigh nguazimɨn mɨkebaba bar dar mangɨ. Ia ikɨziba bar dar gumazamizibav kɨmtɨ, me navibagh iraghtɨ kɨ men arazir kuraba gɨn amangam."},{"book":"Luk","chapter":"24","verse":"48","text":"24:48 Jon 15:27; Aposel 1:8; 1:22; 2:32Ia uari uan damazibar bizir kabar ganizɨ moghɨn dar gun mɨkɨm."},{"book":"Luk","chapter":"24","verse":"49","text":"24:49 Aisaia 44:3; Joel 2:28; Jon 14:16; 14:26; 15:26; 16:7; Aposel 1:4Ia oragh. Afeziam faragha akam akɨra ghaze, a uan Duam isɨ ia danɨngam. Ezɨ kɨ a mɨkemezɨ moghɨn, ia bagh anemangam. Kamaghɨn ia nguibar ekiamɨn ikɨ. Egh mamaghɨra ikɨ mangɨ dughiar God ko itir gavgavim izighirɨtɨma, ia a iniam.”"},{"book":"Luk","chapter":"24","verse":"50","text":"Egha Iesus uan suren gumaziba inigha ghuava Betanin boroghɨn itir danganimɨn tu. Egha a uan agharim ghufegha arazir aghuim me damuasava Godɨn azai."},{"book":"Luk","chapter":"24","verse":"51","text":"24:51 Jon 20:17; Efesus 4:8An arazir aghuim me damuasa Godɨn azavɨra itima, God a inigha uan Nguibamɨn ghuavanadi."},{"book":"Luk","chapter":"24","verse":"52","text":"24:52 Jon 14:28; 16:22Ezɨ me an ziam fa bar akuegha uamategha Jerusalemɨn zui."},{"book":"Luk","chapter":"24","verse":"53","text":"24:53 Aposel 2:46; 5:42Egha me Godɨn Dɨpenimɨn aven ikiava an ziam fa mamaghɨra iti."}]}