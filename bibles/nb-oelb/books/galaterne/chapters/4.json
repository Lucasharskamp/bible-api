{"data":[{"book":"Galaterne","chapter":"4","verse":"1","text":"La meg gjennom et nytt bilde forklare dette: Dersom sønnen skal arve sin fars formue den dagen han blir myndig, da er det ingen forskjell mellom ham og en slave fram til dagen da sønnen er myndig. Slik er det til tross for at han egentlig eier alt."},{"book":"Galaterne","chapter":"4","verse":"2","text":"Sønnen må rette seg etter sin formynder og forvalter, helt til han har oppnådd den alderen faren hans hadde bestemt."},{"book":"Galaterne","chapter":"4","verse":"3","text":"Slik var det også for oss før Kristus kom. Vi var slaver under denne verdens onde makter."},{"book":"Galaterne","chapter":"4","verse":"4","text":"Men da tiden kom som Gud hadde bestemt, sendte han sin sønn. Han ble født av en kvinne og var selv nødt til å være lydig mot Moseloven4:4 Moseloven, eller den jødiske loven, finnes skrevet ned i Første til Femte Mosebok.."},{"book":"Galaterne","chapter":"4","verse":"5","text":"Sønnen kom for å kjøpe oss fri fra vårt slaveri under Moseloven, slik at vi kunne bli Guds egne barn."},{"book":"Galaterne","chapter":"4","verse":"6","text":"Etter som vi som tror er Guds barn, har han gitt oss sin sønns Ånd, som roper i oss til Gud: ”Far4:6 Grunnteksten har ordet ”abba”, som betyr ”far” på morsmålet til Jesus, arameisk., min Far i himmelen”."},{"book":"Galaterne","chapter":"4","verse":"7","text":"Den som har Guds Ånd, er altså ikke lenger slave, men Guds barn. Som Guds barn skal vi også få arve alt det gode som finnes hos ham."},{"book":"Galaterne","chapter":"4","verse":"8","text":"Før dere galatere kjente Gud, var dere slaver under makter som dere trodde var guder."},{"book":"Galaterne","chapter":"4","verse":"9","text":"Hvordan kan dere da, etter at dere har lært Gud å kjenne, eller rettere sagt, etter at Gud har lært dere å kjenne, på nytt vende tilbake og bli slaver under denne verdens svake og ynkelige makter?"},{"book":"Galaterne","chapter":"4","verse":"10","text":"Dere forsøker å tilfredsstille Gud gjennom det å følge en mengde regler om forskjellige dager, måneder, høytider og år."},{"book":"Galaterne","chapter":"4","verse":"11","text":"Jeg er urolig for dere. Har mitt arbeid blant dere vært bortkastet?"},{"book":"Galaterne","chapter":"4","verse":"12","text":"Jeg henstiller til dere, kjære søsken, å leve i samme frihet som jeg gjør. Jeg har jo blitt som dere som ikke er jøder, fri fra Moseloven4:12 Moseloven, eller den jødiske loven, finnes skrevet ned i Første til Femte Mosebok.."},{"book":"Galaterne","chapter":"4","verse":"13","text":"Dere vet at det var på grunn av sykdom jeg første gangen kom til byen deres og fikk fortelle det glade budskapet om Jesus."},{"book":"Galaterne","chapter":"4","verse":"14","text":"Til tross for at min fysiske svakhet kunne ha fristet dere til å se ned på meg, hånte dere meg ikke eller støtte meg bort. Nei, dere hilste meg velkommen som om jeg hadde vært en engel fra Gud, eller til og med Jesus Kristus selv."},{"book":"Galaterne","chapter":"4","verse":"15","text":"Dere var så lykkelige og glade. Hvor er gleden deres nå? Jeg vet at dere på den tiden ville ha gjort hva som helst for meg. Dere ville ha revet ut øynene deres og gitt meg om det hadde vært mulig."},{"book":"Galaterne","chapter":"4","verse":"16","text":"Men nå virker det som om jeg har blitt en fiende, etter som jeg sier dere sannheten!"},{"book":"Galaterne","chapter":"4","verse":"17","text":"Disse personene som sprer falske budskap, gjør det ikke for at dere skal ha det godt. De forsøker bare å få dere bort fra meg, slik at dere skal bli deres tilhengere i stedet."},{"book":"Galaterne","chapter":"4","verse":"18","text":"Visst nok er hengivenhet vel og bra, bare den gjelder en god sak, slik som å være hengivne til det gode budskapet også når jeg ikke er hos dere."},{"book":"Galaterne","chapter":"4","verse":"19","text":"Hør, mine kjære barn, det ser ut som om jeg enda en gang må gå gjennom den smertefulle prosessen med å føde dere fram til et liv sammen med Kristus."},{"book":"Galaterne","chapter":"4","verse":"20","text":"Jeg skulle ønske at jeg var hos dere nå, slik at jeg kunne tale på en måte som nådde inn i hjertene deres. Jeg vet virkelig ikke hva jeg skal gjøre med dere."},{"book":"Galaterne","chapter":"4","verse":"21","text":"Lytt til meg, dere som vil være lydige mot Moseloven$14:21 Moseloven, eller den jødiske loven, finnes skrevet ned i Første til Femte Mosebok.. Vet dere egentlig hva Moses har skrevet?"},{"book":"Galaterne","chapter":"4","verse":"22","text":"Det står at Abraham hadde to sønner, den ene fikk han med sin slavekvinne Hagar og den andre med kona si Sara, som var en fri kvinne.4:22 Se Første Mosebok 16:1-4 og 21:1-3."},{"book":"Galaterne","chapter":"4","verse":"23","text":"Slavekvinnen sin første sønn ble født i tråd med naturens lover, men den frie kvinnen sin første sønn ble født som et resultat av Guds løfte."},{"book":"Galaterne","chapter":"4","verse":"24","text":"Fortellingen om disse to kvinnene har en dypere mening. De representerer to forskjellige pakter som Gud har inngått med menneskene. Den første pakten er den som ble inngått på fjellet Sinai, der Gud ga Israels folk loven. Den er representert ved slavekvinnen Hagar. Alle som blir født i den pakten, blir slaver."},{"book":"Galaterne","chapter":"4","verse":"25","text":"Dette fjellet, Sinai i Arabia, er et symbol for det nåværende Jerusalem, sentrum og hovedstad for alle jøder som lever i slaveri under Moseloven."},{"book":"Galaterne","chapter":"4","verse":"26","text":"Men Sara, den frie kvinnen, representerer den andre pakten. Hun er et symbol for det nye Jerusalem, det som finnes i himmelen. Alle vi som tilhører Kristus, lever i frihet og har Sara til mor, hun som før ikke kunne få barn."},{"book":"Galaterne","chapter":"4","verse":"27","text":"Det er derfor det står i Skriften4:27 ”Skriften” for jødene er Bibelens første del, den som vi kaller Det gamle testamente.:"},{"book":"Galaterne","chapter":"4","verse":"28","text":"Dere, kjære søsken, er altså de barna som Gud lovet Abraham, akkurat slik Isak var det."},{"book":"Galaterne","chapter":"4","verse":"29","text":"Derfor blir vi forfulgt i dag, på samme måten som Isak ble: Han var født på en overnaturlig måte og ble forfulgt av slavekvinnens første sønn. Vi er født av Guds Ånd og blir forfulgt av dem som er slaver under Moseloven."},{"book":"Galaterne","chapter":"4","verse":"30","text":"Finnes det da noen løsning i Skriften på dette problemet? Jo, det står: ”Driv bort slavekvinnen og sønnen hennes, for slavekvinnen sin første sønn skal ikke få dele arven sammen med den frie kvinnens første sønn.”4:30 Se Første Mosebok 21:10."},{"book":"Galaterne","chapter":"4","verse":"31","text":"Altså, mine kjære søsken, vi er ikke født til å leve i slaveri, men til å leve i frihet."}]}