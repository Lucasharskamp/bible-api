{"data":[{"book":"philipinaḥ","chapter":"4","verse":"1","text":"he madīyānandamukuṭasvarūpāḥ priyatamā abhīṣṭatamā bhrātaraḥ, he mama snehapātrāḥ, yūyam itthaṁ pabhau sthirāstiṣṭhata|"},{"book":"philipinaḥ","chapter":"4","verse":"2","text":"he ivadiye he suntukhi yuvāṁ prabhau ekabhāve bhavatam etad ahaṁ prārthaye|"},{"book":"philipinaḥ","chapter":"4","verse":"3","text":"he mama satya sahakārin tvāmapi vinīya vadāmi etayorupakārastvayā kriyatāṁ yataste klīminādibhiḥ sahakāribhiḥ sārddhaṁ susaṁvādapracāraṇāya mama sāhāyyārthaṁ pariśramam akurvvatāṁ teṣāṁ sarvveṣāṁ nāmāni ca jīvanapustake likhitāni vidyante|"},{"book":"philipinaḥ","chapter":"4","verse":"4","text":"yūyaṁ prabhau sarvvadānandata| puna rvadāmi yūyam ānandata|"},{"book":"philipinaḥ","chapter":"4","verse":"5","text":"yuṣmākaṁ vinītatvaṁ sarvvamānavai rjñāyatāṁ, prabhuḥ sannidhau vidyate|"},{"book":"philipinaḥ","chapter":"4","verse":"6","text":"yūyaṁ kimapi na cintayata kintu dhanyavādayuktābhyāṁ prārthanāyāñcābhyāṁ sarvvaviṣaye svaprārthanīyam īśvarāya nivedayata|"},{"book":"philipinaḥ","chapter":"4","verse":"7","text":"tathā kṛta īśvarīyā yā śāntiḥ sarvvāṁ buddhim atiśete sā yuṣmākaṁ cittāni manāṁsi ca khrīṣṭe yīśau rakṣiṣyati|"},{"book":"philipinaḥ","chapter":"4","verse":"8","text":"he bhrātaraḥ, śeṣe vadāmi yadyat satyam ādaraṇīyaṁ nyāyyaṁ sādhu priyaṁ sukhyātam anyeṇa yena kenacit prakāreṇa vā guṇayuktaṁ praśaṁsanīyaṁ vā bhavati tatraiva manāṁsi nidhadhvaṁ|"},{"book":"philipinaḥ","chapter":"4","verse":"9","text":"yūyaṁ māṁ dṛṣṭvā śrutvā ca yadyat śikṣitavanto gṛhītavantaśca tadevācarata tasmāt śāntidāyaka īśvaro yuṣmābhiḥ sārddhaṁ sthāsyati|"},{"book":"philipinaḥ","chapter":"4","verse":"10","text":"mamopakārāya yuṣmākaṁ yā cintā pūrvvam āsīt kintu karmmadvāraṁ na prāpnot idānīṁ sā punaraphalat ityasmin prabhau mama paramāhlādo'jāyata|"},{"book":"philipinaḥ","chapter":"4","verse":"11","text":"ahaṁ yad dainyakāraṇād idaṁ vadāmi tannahi yato mama yā kācid avasthā bhavet tasyāṁ santoṣṭum aśikṣayaṁ|"},{"book":"philipinaḥ","chapter":"4","verse":"12","text":"daridratāṁ bhoktuṁ śaknomi dhanāḍhyatām api bhoktuṁ śaknomi sarvvathā sarvvaviṣayeṣu vinīto'haṁ pracuratāṁ kṣudhāñca dhanaṁ dainyañcāvagato'smi|"},{"book":"philipinaḥ","chapter":"4","verse":"13","text":"mama śaktidāyakena khrīṣṭena sarvvameva mayā śakyaṁ bhavati|"},{"book":"philipinaḥ","chapter":"4","verse":"14","text":"kintu yuṣmābhi rdainyanivāraṇāya mām upakṛtya satkarmmākāri|"},{"book":"philipinaḥ","chapter":"4","verse":"15","text":"he philipīyalokāḥ, susaṁvādasyodayakāle yadāhaṁ mākidaniyādeśāt pratiṣṭhe tadā kevalān yuṣmān vināparayā kayāpi samityā saha dānādānayo rmama ko'pi sambandho nāsīd iti yūyamapi jānītha|"},{"book":"philipinaḥ","chapter":"4","verse":"16","text":"yato yuṣmābhi rmama prayojanāya thiṣalanīkīnagaramapi māṁ prati punaḥ punardānaṁ preṣitaṁ|"},{"book":"philipinaḥ","chapter":"4","verse":"17","text":"ahaṁ yad dānaṁ mṛgaye tannahi kintu yuṣmākaṁ lābhavarddhakaṁ phalaṁ mṛgaye|"},{"book":"philipinaḥ","chapter":"4","verse":"18","text":"kintu mama kasyāpyabhāvo nāsti sarvvaṁ pracuram āste yata īśvarasya grāhyaṁ tuṣṭijanakaṁ sugandhinaivedyasvarūpaṁ yuṣmākaṁ dānaṁ ipāphraditād gṛhītvāhaṁ paritṛpto'smi|"},{"book":"philipinaḥ","chapter":"4","verse":"19","text":"mameśvaro'pi khrīṣṭena yīśunā svakīyavibhavanidhitaḥ prayojanīyaṁ sarvvaviṣayaṁ pūrṇarūpaṁ yuṣmabhyaṁ deyāt|"},{"book":"philipinaḥ","chapter":"4","verse":"20","text":"asmākaṁ piturīśvarasya dhanyavādo'nantakālaṁ yāvad bhavatu| āmen|"},{"book":"philipinaḥ","chapter":"4","verse":"21","text":"yūyaṁ yīśukhrīṣṭasyaikaikaṁ pavitrajanaṁ namaskuruta| mama saṅgibhrātaro yūṣmān namaskurvvate|"},{"book":"philipinaḥ","chapter":"4","verse":"22","text":"sarvve pavitralokā viśeṣataḥ kaisarasya parijanā yuṣmān namaskurvvate|"},{"book":"philipinaḥ","chapter":"4","verse":"23","text":"asmākaṁ prabho ryīśukhrīṣṭasya prasādaḥ sarvvān yuṣmān prati bhūyāt| āmen|"}]}