{"data":[{"book":"Mavanga","chapter":"14","verse":"1","text":"Buna bayetula ku Ikoniumi, Polo ayi Balinabasi bakota mu nzo lukutukunu yi Bayuda, balonga mu lulendo loso. Batu bawombo mu Bayuda ayi mu basi Ngelese bawilukila."},{"book":"Mavanga","chapter":"14","verse":"2","text":"Vayi Bayuda bobo bakambu wilukila, bakambisila Bapakanuayi babivisa mayindu ma Bapakanu mu diambu bafuemina bakhomba."},{"book":"Mavanga","chapter":"14","verse":"3","text":"Polo ayi Balinabasi bilumbu biwombo bazingila kuna. Balonga mu bukhafi bu basingimina mu Pfumu. Bosi Pfumu wuba vana lulendo luvangila bikumu ayi mambu manneni mu diambu di monisa ti mambu momo balembo longi, mu nlemvoꞌandi, madimakiedika."},{"book":"Mavanga","chapter":"14","verse":"4","text":"Vayi nkangu wu divula wutumbu vasuka. Bankaka baba ku ndambu Bayuda, bosi bankaka baba ku ndambu yi bamvuala."},{"book":"Mavanga","chapter":"14","verse":"5","text":"Bapakanu ayi Bayuda, va kimosi ayi bapfumu ziawu, bawizana mu kuba yamisa ayi kuba vondila mu matadi."},{"book":"Mavanga","chapter":"14","verse":"6","text":"Polo ayi Balinabasi bu bazaba mabanza mawu, batinina mu mavulama Likawoni, ku Lisitele, ku Delibe ayi mu zitsi zi kinzungidila."},{"book":"Mavanga","chapter":"14","verse":"7","text":"Balonga Nsamu wumboti ku Lisitele."},{"book":"Mavanga","chapter":"14","verse":"8","text":"Ku Lisitele kuba mutu wumosi, wubela malu tona kabutuka ; kadiatanga ko,"},{"book":"Mavanga","chapter":"14","verse":"9","text":"wuwa malongi ma Polo. Polo bu kansungimina ku ntala, wumona ti minu kibelukila kidi yandi ;"},{"book":"Mavanga","chapter":"14","verse":"10","text":"buna wunkamba mu mbembo yi ngolo :"},{"book":"Mavanga","chapter":"14","verse":"11","text":"Nkangu wu batu bu wumona mambu mavanga Polo ; bayamikini mu mbembo yi tsi awu ti :"},{"book":"Mavanga","chapter":"14","verse":"12","text":"Babieka Balinabasi “Zeyisi” bosi Polo “Elimesi” bila Polo niandi wuba phovi."},{"book":"Mavanga","chapter":"14","verse":"13","text":"Nganga yi Nzambi Zeyisi, yoyi nzo andi yi lukutukunu yiba kuna fula di divula, wunata zingombi zimbakala ayi biteka ku muelo divula. Bila va kimosi ayi batu baba vana, bakubama mu kuzitambika banga makaba."},{"book":"Mavanga","chapter":"14","verse":"14","text":"Vayi Balinabasi ayi Polo bu bazaba mambu beni, bakanzuna minledi miawu, bazawula kuna kuba nkangu wu batu, bayamikina ayi batuba :"},{"book":"Mavanga","chapter":"14","verse":"15","text":"—A bakhomba, bila mbi lulembo vangila mambu momo e ? Beto mamveto tuidi kaka batu banga beno ! Beto tulunatini Nsamu Wumboti mu diambu lubika zinzambi zikambulu mfunu vayi lubaluka kuidi Nzambi yi moyo, yivanga diyilu, ntoto ayi mbu ayi bibioso bidi mu mbu."},{"book":"Mavanga","chapter":"14","verse":"16","text":"Mu zitsungi ziviokidi, Nzambi beni wuyekula batu ba zitsi zioso badiata mu zinzila ziawu veka."},{"book":"Mavanga","chapter":"14","verse":"17","text":"Muaki wukimonikisa mu mamboti keti vanga : tona ku diyilu niandi weti kulunokisina zimvula ayi weti kuluvana zitsungi zimbozi. Weti wesa mintima mieno mu bidia ayi mu zikhini."},{"book":"Mavanga","chapter":"14","verse":"18","text":"Ka diambu ko Polo ayi Balinabasi batuba mambu mono, vayi bamona phasi mu kandika batu muingi babika kuba tambikila makaba."},{"book":"Mavanga","chapter":"14","verse":"19","text":"Bayuda baba ku Antioshi ayi ku Ikoniumi bakambisila nkangu. Balozila Polo matadi, bankoka nate kuna fula di divula bila babanzila ti fuidi."},{"book":"Mavanga","chapter":"14","verse":"20","text":"Vayi minlonguki bu minzungidila, wutelama, wukota ku divula. Mu lumbu kilanda, wuyenda ku Delibe va kimosi ayi Balinabasi."},{"book":"Mavanga","chapter":"14","verse":"21","text":"Bu bamana longa Nsamu Wumboti mu divula dina ayi bu babaka minlonguki miwombo, bavutuka ku Lisitele, ku Ikoniumi ayi ku Antioshi."},{"book":"Mavanga","chapter":"14","verse":"22","text":"Bakindisa mintima mi minlonguki ; baba leba basimbidila minu kiawu. Baba kamba ti :"},{"book":"Mavanga","chapter":"14","verse":"23","text":"Baba sobudila bakulutu mu kadika dibundu. Bu bamanakukifuisa nzala mu diambu di lusambulu, baba yekula mu mioko mi Pfumu yoyi bawilukila."},{"book":"Mavanga","chapter":"14","verse":"24","text":"Bu baviokila mu Pisidi, bayenda ku Pamfili."},{"book":"Mavanga","chapter":"14","verse":"25","text":"Bu bamana longa mambu ma Nzambi ku Pelinge, buna bayenda ku Atali."},{"book":"Mavanga","chapter":"14","verse":"26","text":"Kuna bakotila mu masuwa mu kuenda ku Antioshi bila kuawu baba tudila ku tsi nlemvo wu Nzambi mu diambu di kisalu kioki basala."},{"book":"Mavanga","chapter":"14","verse":"27","text":"Buna batumbu tula ; bakutikisa dibundu, basamuna mambu mosomavanga Nzambi mu nzilꞌawu ayi buevi kazibudila Bapakanu nzila mu wilukila."},{"book":"Mavanga","chapter":"14","verse":"28","text":"Bilumbu biwombo bakadila ayi minlonguki."}]}