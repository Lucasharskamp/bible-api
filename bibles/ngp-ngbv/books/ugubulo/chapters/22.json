{"data":[{"book":"Ugubulo","chapter":"22","verse":"1","text":"Naho niyo mtumigwa ywa kwe mbingu anilagisa mto wa mazi yo ugima wandaga ukalawa kwo ukalo we kiseuta wa Mnungu na wa Mwanangoto, wandaga enga iwe dikapulika enga kioo."},{"book":"Ugubulo","chapter":"22","verse":"2","text":"Mto udya noukaseela mgati mwe sila ink'hulu yo mzi uwo. Mnk'handa yo umto uwo kwandaga no mti ukweleka matunda, naho mti uwo ukweleka mhilimo wose. Mani yakwe yandaga yakawahonya want'hu we si zose."},{"book":"Ugubulo","chapter":"22","verse":"3","text":"Hahande na ligito dyodyose naho."},{"book":"Ugubulo","chapter":"22","verse":"4","text":"Naho nawauone uso wakwe, dizina dyakwe nediwandikwe mwe vihanga ve zinyuso zawe."},{"book":"Ugubulo","chapter":"22","verse":"5","text":"Hokunde na kilo, hokuungwe kimuli hegu zuwa kwaviya Zumbe Mnungu naawamulikile. Nawalongoze enga maseuta ulo na ulo."},{"book":"Ugubulo","chapter":"22","verse":"6","text":"Niyo mtumigwa ywa kwe mbingu anigamba, “Mbuli izi ni zakindedi na za kuhuwilwa, Naho Zumbe Mnungu akugela muye wakwe kwa walotezi wakwe kamtuma mtumigwa ywa kwe mbingu amlagise mtumwa ywakwe yadya yakuungwa yasunguze kulaila.”"},{"book":"Ugubulo","chapter":"22","verse":"7","text":"Yesu niyo agamba. “Tegelezeni!” “Nasunguza kwiza! Nawande wavikilwa wakuzitegeleza zimbuli zo ulotezi we kitabu iki!”"},{"book":"Ugubulo","chapter":"22","verse":"8","text":"Miye Yohana, hiva nokuona zimbuli izi zose, nize ninde hiva kale no kuziona nehiunga kumvika yudya mtumigwa ywa kwe mbingu anilagisaga zimbuli izi."},{"book":"Ugubulo","chapter":"22","verse":"9","text":"Mna niyo anigamba, “Usekutenda ivo! Miye ni mtumwa miyao na wanduguzo walotezi na wadya wakutoza zimbuli ze kitabu iki. Mvike Mnungu.”"},{"book":"Ugubulo","chapter":"22","verse":"10","text":"Naho niyo anigamba, “Usekuugela maduha ulosi udya umwe kitabu iki kwaviya mbuli izi zihagihi kulaila."},{"book":"Ugubulo","chapter":"22","verse":"11","text":"Yudya akudamanya wiihi agendeele kudamanya wiihi wakwe, yudya msavu agendeele no usavu wakwe, yudya akudamanya yakumwelela Mnungu agendeele kudamanya yakumwelela Mnungu, naho yudya akukile agendeele kunda akukile.”"},{"book":"Ugubulo","chapter":"22","verse":"12","text":"Yesu niyo agamba, “Kaula, nasunguza ukwiza na mageleko ye mwo mkono wangu, neniwageleke want'hu wose viligane no udamanyi wawe aho heza kwiza."},{"book":"Ugubulo","chapter":"22","verse":"13","text":"Ni miye nk'hongo na nk'homelezo, ywa nk'hongo na ywa nk'homelelzo akukonga vint'hu vose no kuvibuza kwo uheelo.”"},{"book":"Ugubulo","chapter":"22","verse":"14","text":"Wana kinyemi wafuile zisuke zawe, walekelwe kwingila kwe zink'hili zo mzi no kudya matunda yo mti wo ugima."},{"book":"Ugubulo","chapter":"22","verse":"15","text":"Mna uko kuse yo mzi uwo weyuko wakudamanya mbuli zikwihiza na wasai na wahabwasi na wakomi, hamwenga na wadya wakuvika mahili na kila yumwenga akuungisa kulonga udant'hi no kuudamanya."},{"book":"Ugubulo","chapter":"22","verse":"16","text":"“Miye Yesu himwigala mtumigwa ywa kwe mbingu ywangu vileke alonge uwona we zimbuli izi kwa difyo dya wahuwila wa Kilisito. Miye ni mwelekwa mwe cheleko cha Daudi, ne Int'hondo ya Macheelwa ikung'ala.”"},{"book":"Ugubulo","chapter":"22","verse":"17","text":"Muye ywa Mnungu na Mlombigwa wagamba, “So!”"},{"book":"Ugubulo","chapter":"22","verse":"18","text":"Miye Yohana nawakanya wakwiva zimbuli zo uwona we kitabu iki, mnt'hu akuunga awongezele chochose, Mnungu naye naamsulumize kwa makunt'ho yadya yawandikwe mwe iki kitabu."},{"book":"Ugubulo","chapter":"22","verse":"19","text":"Naho uneva mnt'hu yeyose anausa chochose mwe zimbuli zo ulotezi we kitabu iki, Mnungu naye naamuusile difungu dyakwe dya matunda yo udya mti wa ugima hamwenga na mwo udya mzi ukukile udya uwandikwe mwe kitabu iki."},{"book":"Ugubulo","chapter":"22","verse":"20","text":"Yudya akulonga uwona mwa aya agamba, “Ikindedi nasunguza ukwiza.”"},{"book":"Ugubulo","chapter":"22","verse":"21","text":"Wedi wa Zumbe Yesu unde na nyuwe nyose. Taile."}]}