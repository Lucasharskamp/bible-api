{"data":[{"book":"Ebikolwa byʼAbatume","chapter":"5","verse":"1","text":"Waaliwo omusajja erinnya lye Ananiya ne mukyala we Safira, n’atunda ebibye"},{"book":"Ebikolwa byʼAbatume","chapter":"5","verse":"2","text":"ne yeeterekerako ku muwendo, mukazi we naye ng’amanyi, n’aleetako kitundu butundu n’akiteeka ku bigere by’abatume."},{"book":"Ebikolwa byʼAbatume","chapter":"5","verse":"3","text":"Naye Peetero n’agamba Ananiya nti, “Ananiya, lwaki Setaani ajjudde mu mutima gwo, n’okulimba n’olimba Mwoyo Mutukuvu ne weeterekerako ku muwendo gw’ennimiro?"},{"book":"Ebikolwa byʼAbatume","chapter":"5","verse":"4","text":"Teyali yiyo? Era bwe yamala okutundibwa, teyali mu buyinza bwo? Lwaki ekikolwa ekyo kikujjidde mu mutima gwo? Tolimbye bantu wabula olimbye Katonda.”"},{"book":"Ebikolwa byʼAbatume","chapter":"5","verse":"5","text":"Ananiya olwawulira ebigambo ebyo n’agwa eri n’afiirawo! Bonna abaawulira ebyo ne bakwatibwa entiisa ya maanyi."},{"book":"Ebikolwa byʼAbatume","chapter":"5","verse":"6","text":"Abavubuka ne bayimuka ne bamuzinga, ne bamutwala ne bamuziika."},{"book":"Ebikolwa byʼAbatume","chapter":"5","verse":"7","text":"Bwe waali wayiseewo essaawa nga ssatu, mukyala we naye n’ayingira, kyokka nga tategedde bibaddewo."},{"book":"Ebikolwa byʼAbatume","chapter":"5","verse":"8","text":"Peetero n’amubuuza nti, “Mbuulira, omuwendo guno gwe gwo gwe mwaggya mu nnimiro gye mwatunda?” Omukyala n’addamu nti, “Yee, gwe guugwo.”"},{"book":"Ebikolwa byʼAbatume","chapter":"5","verse":"9","text":"Awo Peetero n’amugamba nti, “Lwaki mwateesezza okukema Omwoyo wa Mukama? Laba, ebigere by’abo abaziise balo biri ku mulyango naawe bagenda kukutwala.”"},{"book":"Ebikolwa byʼAbatume","chapter":"5","verse":"10","text":"Amangwago n’agwa wansi ku bigere bya Peetero n’afiirawo. Abavubuka bwe baayingira ne bamusanga ng’afudde ne bamutwala ne bamuziika okuliraana bba."},{"book":"Ebikolwa byʼAbatume","chapter":"5","verse":"11","text":"Entiisa ey’amaanyi n’ebuna Ekkanisa yonna na buli muntu eyawulira ebigambo ebyo."},{"book":"Ebikolwa byʼAbatume","chapter":"5","verse":"12","text":"Abatume ne baba n’omwoyo gumu ne bakuŋŋaananga mu kisasi kya Sulemaani, ne bakola ebyamagero bingi mu bantu."},{"book":"Ebikolwa byʼAbatume","chapter":"5","verse":"13","text":"So ne wataba n’omu ku balala eyayaŋŋanga okubeegattako, newaakubadde ng’abantu bonna baabasiima nnyo."},{"book":"Ebikolwa byʼAbatume","chapter":"5","verse":"14","text":"Abakkiriza bangi abasajja n’abakazi ne beeyongeranga okwegatta ku Mukama waffe."},{"book":"Ebikolwa byʼAbatume","chapter":"5","verse":"15","text":"Abantu ne baleeta abalwadde baabwe ku nguudo z’omu kibuga, ne babagalamizanga ku butanda ne ku bikeeka, ekisiikirize kya Peetero kibatuukeko ng’azze."},{"book":"Ebikolwa byʼAbatume","chapter":"5","verse":"16","text":"Ebibiina ne biva mu bibuga ebiriraanye Yerusaalemi, ne baleeta abalwadde n’abaaliko baddayimooni, bonna ne bawonyezebwa."},{"book":"Ebikolwa byʼAbatume","chapter":"5","verse":"17","text":"Awo Kabona Asinga Obukulu, n’abo abaali naye ab’omu kibiina ky’Abasaddukaayo ne bajjula obuggya."},{"book":"Ebikolwa byʼAbatume","chapter":"5","verse":"18","text":"Ne bakwata abatume ne babateeka mu kkomera ly’abantu bonna."},{"book":"Ebikolwa byʼAbatume","chapter":"5","verse":"19","text":"Naye mu kiro, malayika wa Mukama n’ajja n’aggulawo enzigi z’ekkomera n’abafulumya,"},{"book":"Ebikolwa byʼAbatume","chapter":"5","verse":"20","text":"n’abagamba nti, “Mugende muyimirire mu Yeekaalu mutegeeze abantu bonna ebigambo eby’obulamu buno.”"},{"book":"Ebikolwa byʼAbatume","chapter":"5","verse":"21","text":"Bwe baawulira ebyo ne bayingira mu Yeekaalu mu matulutulu, ne bayigiriza."},{"book":"Ebikolwa byʼAbatume","chapter":"5","verse":"22","text":"Naye abaweereza bwe baatuuka mu kkomera tebaabasangamu. Ne bakomawo ne bategeeza Olukiiko Olukulu"},{"book":"Ebikolwa byʼAbatume","chapter":"5","verse":"23","text":"nga bagamba nti, “Tusanze enzigi z’ekkomera nga nsibe n’abakuumi bonna n’abaserikale nga bayimiridde ku nzigi; naye bwe tuziggudde, tetusanzeemu muntu n’omu.”"},{"book":"Ebikolwa byʼAbatume","chapter":"5","verse":"24","text":"Awo omukulu w’abaserikale ba Yeekaalu awamu ne bakabona abakulu bwe baawulira ebyo ne basamaalirira nga beewuunya ebintu ebyo gye binaakoma."},{"book":"Ebikolwa byʼAbatume","chapter":"5","verse":"25","text":"Omuntu omu n’ajja n’abategeeza nti, “Abasajja be mwasibye mu kkomera bali eri mu Yeekaalu bayigiriza bantu.”"},{"book":"Ebikolwa byʼAbatume","chapter":"5","verse":"26","text":"Awo omukulu w’abaserikale ba Yeekaalu, n’agenda n’abaserikale ne babaleeta, si lwa maanyi, nga batya abantu okwegugunga n’okukuba abaserikale amayinja."},{"book":"Ebikolwa byʼAbatume","chapter":"5","verse":"27","text":"Awo abatume bwe baaleetebwa, ne bayimirira mu maaso g’Olukiiko Olukulu, Kabona Asinga Obukulu n’ababuuza"},{"book":"Ebikolwa byʼAbatume","chapter":"5","verse":"28","text":"ng’agamba nti, “Tetwabalagira obutayigirizanga mu linnya eryo; naye laba mujjuzizza Yerusaalemi okuyigiriza kwammwe, era mumaliridde okutuleetako omusaayi gw’omuntu oyo.”"},{"book":"Ebikolwa byʼAbatume","chapter":"5","verse":"29","text":"Naye Peetero n’abatume ne baddamu nti, “Kitugwanira okugondera Katonda okusinga okugondera abantu."},{"book":"Ebikolwa byʼAbatume","chapter":"5","verse":"30","text":"Katonda wa bajjajjaffe yazuukiza Yesu, gwe mwatta nga mumuwanise ku muti."},{"book":"Ebikolwa byʼAbatume","chapter":"5","verse":"31","text":"Oyo Katonda n’amugulumiza okubeera Omulangira era Omulokozi, abeerenga ku mukono gwe ogwa ddyo, okuwa Isirayiri omukisa ogw’okwenenya n’okusonyiyibwa ebibi."},{"book":"Ebikolwa byʼAbatume","chapter":"5","verse":"32","text":"Ffe ne Mwoyo Mutukuvu Katonda gw’awa abo abamugondera tuli bajulira ba bigambo ebyo.”"},{"book":"Ebikolwa byʼAbatume","chapter":"5","verse":"33","text":"Awo ab’Olukiiko bwe baawulira ebigambo ebyo ne bajjula obusungu bungi n’okwagala ne baagala okubatta."},{"book":"Ebikolwa byʼAbatume","chapter":"5","verse":"34","text":"Naye omu ku abo abaali mu Lukiiko Olukulu, Omufalisaayo erinnya lye Gamalyeri, eyali omunnyonnyozi w’amateeka era nga n’abantu bamussaamu nnyo ekitiibwa, n’alagira abatume bagira bafulumizibwa ebweru."},{"book":"Ebikolwa byʼAbatume","chapter":"5","verse":"35","text":"N’alyoka agamba banne ab’omu Lukiiko nti: “Abasajja Abayisirayiri, mwegendereze nnyo abasajja abo ne kye mugenda okubakolako."},{"book":"Ebikolwa byʼAbatume","chapter":"5","verse":"36","text":"Emabegako waaliwo omusajja erinnya lye Syuda, yasituka era n’alowoozesa abantu nti muntu mukulu, era abantu ng’ebikumi bina ne bamugoberera; naye yattibwa abaali bamugoberera ne basaasaana ne bikoma awo."},{"book":"Ebikolwa byʼAbatume","chapter":"5","verse":"37","text":"Oyo bwe yavaawo ne wasituka Yuda Omugaliraaya mu biseera eby’okubala abantu. Abantu bangi ne bamugoberera, kyokka bwe yattibwa, abagoberezi be ne basaasaana ne bataddayo kuwulikikako."},{"book":"Ebikolwa byʼAbatume","chapter":"5","verse":"38","text":"Noolwekyo kye ŋŋamba kye kino nti, Abasajja bano mubaleke bagende! Kubanga, obanga enteekateeka eno y’abantu ejja kukoma."},{"book":"Ebikolwa byʼAbatume","chapter":"5","verse":"39","text":"Naye obanga biva eri Katonda, temuyinza kubaziyiza, kubanga mujja kuba nga mulwanyisa Katonda.” Ne bamuwulira."},{"book":"Ebikolwa byʼAbatume","chapter":"5","verse":"40","text":"Abatume ne bayitibwa, bwe baamala okukubibwa ne balabulwa obutaddayo kwogera mu linnya lya Yesu, ne babata."},{"book":"Ebikolwa byʼAbatume","chapter":"5","verse":"41","text":"Abatume ne bava mu Lukiiko nga basanyuka kubanga baasaanyizibwa okukwatibwa ensonyi n’okubonaabona olw’Erinnya."},{"book":"Ebikolwa byʼAbatume","chapter":"5","verse":"42","text":"Awo ne bayigirizanga mu Yeekaalu buli lunaku ne mu maka g’abantu, nga babuulira Yesu."}]}