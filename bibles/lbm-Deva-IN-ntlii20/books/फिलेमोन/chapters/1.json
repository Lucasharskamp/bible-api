{"data":[{"book":"फिलेमोन","chapter":"1","verse":"1","text":"तीमुथियुस अऊर मय पौलुस को तरफ सी जो प्रभु मसीह यीशु को लायी मय बन्दी बन्यो हय, हमरो प्रिय भाऊ सहकर्मी फिलेमोन,"},{"book":"फिलेमोन","chapter":"1","verse":"2","text":"१:२ कुलुस्सियों ४:१७अऊर बहिन अफफिया, अऊर हमरो संगी योद्धा अरखिप्पुस अऊर फिलेमोन को घर म जमा होन वाली मण्डली को नाम।"},{"book":"फिलेमोन","chapter":"1","verse":"3","text":"हमरो पिता परमेश्वर अऊर प्रभु यीशु मसीह को तरफ सी अनुग्रह अऊर शान्ति तुम्ख मिलती रहे।"},{"book":"फिलेमोन","chapter":"1","verse":"4","text":"भाऊ फिलेमोन, मय हमेशा परमेश्वर को धन्यवाद करू हय, अऊर अपनी प्रार्थनावों म भी तोख याद करू हय।"},{"book":"फिलेमोन","chapter":"1","verse":"5","text":"कहालीकि मय प्रभु यीशु मसीह को लोगों को प्रति तुम्हरो प्रेम अऊर विश्वास को बारे म सुनतो रहू हय,"},{"book":"फिलेमोन","chapter":"1","verse":"6","text":"मय प्रार्थना करू हय कि आप खुद को विश्वास ख बाटन म तत्पर बन्यो रहे जेकोसी यीशु मसीह म एकता को द्वारा हमरी जीवन की पूरी अच्छी बातों को तुम्ख पूरी रीति सी ज्ञान हो।"},{"book":"फिलेमोन","chapter":"1","verse":"7","text":"कहालीकि हे भाऊ, मोख तोरो प्रेम सी बहुत खुशी अऊर प्रोत्साहन मिल्यो, येकोलायी कि तोरो सी परमेश्वर को लोगों को मन खुश भय गयो हंय।"},{"book":"फिलेमोन","chapter":"1","verse":"8","text":"येकोलायी कि मोख मसीह म भाऊ होन को नाते जो तुम ख करनो चाहिये ओख धीरज सी बतावन को अधिकार मोरो म हय।"},{"book":"फिलेमोन","chapter":"1","verse":"9","text":"तब भी ऊ प्रेम को वजह मोख यानेकि पौलुस को लायी जो अब यीशु मसीह को कैदी भी आय, योच ठीक जान पड़्यो कि तोरो सी बिनती करू।"},{"book":"फिलेमोन","chapter":"1","verse":"10","text":"१:१० कुलुस्सियों ४:९त मय उनेसिमुस को तरफ सी आप ख बिनती करू हय, जो मसीह म मोरो टुरा हय अऊर जब मय जेलखाना को समय मय ओको आत्मिक बाप बन्यो।"},{"book":"फिलेमोन","chapter":"1","verse":"11","text":"ऊ त पहिले तोरो कुछ काम को नहीं होतो, पर अब तोरो अऊर मोरो दोयी को बड़ो काम को हय।"},{"book":"फिलेमोन","chapter":"1","verse":"12","text":"ओखच यानेकि जो मोरो दिल को टुकड़ा आय, मय न ओख तोरो जवर लौटाय दियो हय।"},{"book":"फिलेमोन","chapter":"1","verse":"13","text":"ओख मय अपनोच जवर रखनो चाहत होतो कि तोरो तरफ सी यो जेल म जो सुसमाचार को वजह हय, तोरी जागा पर मोरी सेवा करे।"},{"book":"फिलेमोन","chapter":"1","verse":"14","text":"पर मय न तोरी इच्छा को बिना कुछ भी करनो नहीं चाह्यो कि तोरी यो कृपा दबाव सी नहीं पर खुशी सी होय।"},{"book":"फिलेमोन","chapter":"1","verse":"15","text":"शायद ऊ मोरो सी कुछ दिन लायी योच वजह अलग भयो कि अनन्त काल तक तोरो जवर रहे।"},{"book":"फिलेमोन","chapter":"1","verse":"16","text":"पर अब सी सेवक को जसो नहीं, बल्की सेवक सी भी अच्छो, यानेकि ऊ मोख त प्रिय हय पर ऊ आदमी अऊर एक प्रभु भाऊ होन को नाते ओख मोरो सी जादा प्रेम करो।"},{"book":"फिलेमोन","chapter":"1","verse":"17","text":"येकोलायी यदि तय मोख सहभागी समझय हय, त ओख यो तरह स्वीकार कर जसो मोख करय हय।"},{"book":"फिलेमोन","chapter":"1","verse":"18","text":"अऊर यदि ओन तोरी कुछ हानि करी हय, यां ओको पर तोरो कुछ कर्जा आवय हय, त मोरो नाम पर लिख ले।"},{"book":"फिलेमोन","chapter":"1","verse":"19","text":"मय पौलुस अपनो हाथ सी लिखूं हय, कि मय खुद भर देऊ; अऊर मोख कुछ बतावन की जरूरत नहाय, कि तय त मोरो जीवन भर को लायी मोरो कर्जदार हय।"},{"book":"फिलेमोन","chapter":"1","verse":"20","text":"हे भाऊ, मोख तोरो सी प्रभु यीशु मसीह म यो फायदा प्राप्त हो मोरो दिल ख ताजगी मिले।"},{"book":"फिलेमोन","chapter":"1","verse":"21","text":"मय निश्चित होय क यो तोख लिखू हय, जो मय न तोख करन लायी कह्यो ऊ तय करजो। अऊर यो जानु हय कि जो कुछ मय कहू हय, तय ओको सी कहीं बढ़ क करजो।"},{"book":"फिलेमोन","chapter":"1","verse":"22","text":"अऊर यो भी कि मोरो लायी रूकन की जागा तैयार रख। मोख आशा हय कि तुम्हरी प्रार्थनावों को द्वारा परमेश्वर मोख तुम्हरो जवर लौटाय देयेंन।"},{"book":"फिलेमोन","chapter":"1","verse":"23","text":"इपफ्रास, जो मसीह यीशु म मोरो संग कैदी हय,"},{"book":"फिलेमोन","chapter":"1","verse":"24","text":"१:२४ प्रेरितों १२:१२,२५; १३:१३; १५:३७-३९; कुलुस्सियों ४:१०; प्रेरितों १९:२९; २७:२; कुलुस्सियों ४:१०; कुलुस्सियों ४:१४; २ तीमुथियुस ४:१०; कुलुस्सियों ४:१४; २ तीमुथियुस ४:११अऊर मरकुस अऊर अरिस्तर्खुस अऊर देमास अऊर लूका जो मोरो सहकर्मी हंय, इन्को तोख प्रनाम।"},{"book":"फिलेमोन","chapter":"1","verse":"25","text":"हमरो प्रभु यीशु मसीह को अनुग्रह तुम सब पर बन्यो रहेंन।"}]}