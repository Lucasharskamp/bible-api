{"data":[{"book":"عاموس","chapter":"8","verse":"1","text":"آنگاه خداوند، در رؤیا یک سبد پر از میوه‌های رسیده به من نشان داد."},{"book":"عاموس","chapter":"8","verse":"2","text":"او پرسید: «عاموس، چه می‌بینی؟»"},{"book":"عاموس","chapter":"8","verse":"3","text":"در آن روز سرودهایی که مردم در خانهٔ خدا می‌خوانند به گریه و زاری تبدیل خواهد شد. اجساد مردم در همه جا پراکنده خواهند شد و آنها را بی‌سر و صدا جمع کرده، به خارج شهر خواهند برد. من خداوند یهوه، چنین می‌گویم.»"},{"book":"عاموس","chapter":"8","verse":"4","text":"گوش کنید! ای کسانی که بر فقرا ظلم می‌کنید و نیازمندان را پایمال می‌نمایید."},{"book":"عاموس","chapter":"8","verse":"5","text":"ای کسانی که آرزو دارید روز شَبّات و جشنهای مذهبی هر چه زودتر تمام شوند تا دوباره به کسب خود بپردازید و با ترازوهای دستکاری شده و سنگهای سبکتر، مشتریان خود را فریب داده، پول بیشتری از ایشان بگیرید."},{"book":"عاموس","chapter":"8","verse":"6","text":"ای کسانی که فقرا را در مقابل یک سکه نقره و یا یک جفت کفش به بردگی می‌گیرید و پس ماندهٔ گندم خود را به آنها می‌فروشید."},{"book":"عاموس","chapter":"8","verse":"7","text":"خداوند که مایهٔ سربلندی اسرائیل است، قسم خورده می‌فرماید: «من این کارهای شرورانۀ شما را فراموش نخواهم کرد."},{"book":"عاموس","chapter":"8","verse":"8","text":"پس سرزمین اسرائیل به لرزه خواهد افتاد و تمام قوم ماتم خواهند گرفت. سرزمین اسرائیل مانند رود نیل مصر در وقت سیلاب، متلاطم شده بالا خواهد آمد و دوباره فرو خواهد نشست."},{"book":"عاموس","chapter":"8","verse":"9","text":"در آن زمان، کاری خواهم کرد که آفتاب هنگام ظهر، غروب کند و زمین در روز روشن، تاریک شود."},{"book":"عاموس","chapter":"8","verse":"10","text":"جشنهای شما را به مجالس عزا و ترانه‌های شاد شما را به مرثیه مبدل خواهم کرد. آنگاه لباس عزا پوشیده سرهایتان را به علامت سوگواری خواهید تراشید، چنانکه گویی یگانه پسرتان مرده است. آن روز، روز بسیار تلخی خواهد بود.»"},{"book":"عاموس","chapter":"8","verse":"11","text":"خداوند می‌فرماید: «روزی خواهد رسید که من قحطی شدیدی در این سرزمین پدید خواهم آورد. این قحطی، قحطی نان و آب نخواهد بود، بلکه قحطی کلام خدا."},{"book":"عاموس","chapter":"8","verse":"12","text":"مردم از شرق تا غرب و از شمال تا جنوب دنبال کلام خدا خواهند دوید ولی موفق به پیدا کردن آن نخواهند شد."},{"book":"عاموس","chapter":"8","verse":"13","text":"در آن روز حتی دختران زیبا و مردان جوان نیز از تشنگی ضعف خواهند کرد"},{"book":"عاموس","chapter":"8","verse":"14","text":"و آنانی که به بتهای شرم‌آور سامره و بتهای دان و بئرشبع سوگند یاد می‌کنند خواهند افتاد و دیگر هرگز بلند نخواهند شد.»"}]}