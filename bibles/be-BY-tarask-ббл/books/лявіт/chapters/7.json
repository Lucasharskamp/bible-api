{"data":[{"book":"ЛЯВІТ","chapter":"7","verse":"1","text":"І вось закон пра ахвяру павіннасьці: гэта вялікая сьвятыня;"},{"book":"ЛЯВІТ","chapter":"7","verse":"2","text":"ахвяру павіннасьці трэба калоць на тым месцы, дзе заколваецца цэласпаленьне, і крывёю яе крапіць на ахвярнік з усіх бакоў:"},{"book":"ЛЯВІТ","chapter":"7","verse":"3","text":"ахвяравальнік павінен прынесьці зь яе ўвесь тлушч, курдзюк і лой які пакрывае вантробы,"},{"book":"ЛЯВІТ","chapter":"7","verse":"4","text":"і абедзьве ныркі і лой, што на іх, які на сьцёгнах, і сальнік, што на печані; з ныркамі хай ён аддзеліць гэта:"},{"book":"ЛЯВІТ","chapter":"7","verse":"5","text":"і спаліць гэта сьвятар на ахвярніку ў ахвяру Госпаду; гэта ахвяра за віну."},{"book":"ЛЯВІТ","chapter":"7","verse":"6","text":"Увесь мужчынскі пол сьвятарскага роду можа есьці яе; на сьвятым месцы павінен есьці яе: гэта вялікая сьвятыня."},{"book":"ЛЯВІТ","chapter":"7","verse":"7","text":"Як пра ахвяру за грэх, так і пра ахвяру за віну закон адзін: яна належыць сьвятару, які ачышчае ёю."},{"book":"ЛЯВІТ","chapter":"7","verse":"8","text":"І калі сьвятар прыносіць чыю-небудзь ахвяру цэласпаленьня, скура ад ахвяры цэласпаленьня, якую ён прыносіць, належыць сьвятару;"},{"book":"ЛЯВІТ","chapter":"7","verse":"9","text":"і любое прынашэньне хлебнае, якое печанае ў печы, і любое гатаванае ў печы, і любое гатаванае ў горшчыку альбо на патэльні, належыць сьвятару, які прыносіць яго;"},{"book":"ЛЯВІТ","chapter":"7","verse":"10","text":"і ўсякае прынашэньне хлебнае, зьмяшанае з алеем і сухое, належыць усім сынам Ааронавым, як аднаму, так і другому."},{"book":"ЛЯВІТ","chapter":"7","verse":"11","text":"Вось закон пра ахвяру мірную, якую прыносяць Госпаду:"},{"book":"ЛЯВІТ","chapter":"7","verse":"12","text":"калі хто ў падзяку прыносіць яе, дык пры ахвяры падзякі ён павінен прынесьці прэсныя хлябы, зьмяшаныя з алеем, і прэсныя ляпёшкі, памазаныя алеем, і пшанічную муку, насычаную алеем, хлябы, зьмяшаныя з алеем;"},{"book":"ЛЯВІТ","chapter":"7","verse":"13","text":"акрамя ляпёшак няхай ён прыносіць у прынашэньне сваё квашаны хлеб, пры мірнай ахвяры падзякі;"},{"book":"ЛЯВІТ","chapter":"7","verse":"14","text":"адно што-небудзь з усяго прынашэньня свайго няхай прынясе ён у парынашэньне Госпаду: гэта належыць сьвятару, які кропіць крывёю мірнай ахвяры;"},{"book":"ЛЯВІТ","chapter":"7","verse":"15","text":"мяса мірнай ахвяры падзякі трэба зьесьці ў дзень прынашэньня яе, нельга пакідаць зь яе да раніцы."},{"book":"ЛЯВІТ","chapter":"7","verse":"16","text":"А калі хто прыносіць ахвяру па абяцаньні альбо ад руплівасьці, дык ахвяру яго трэба есьці ў дзень прынашэньня, і на другі дзень рэшту яе есьці можна,"},{"book":"ЛЯВІТ","chapter":"7","verse":"17","text":"а рэшту ахвярнага мяса да трэцяга дня трэба спаліць на агні;"},{"book":"ЛЯВІТ","chapter":"7","verse":"18","text":"а калі будуць есьці мяса мірнай ахвяры на трэці дзень, дык яна ня будзе спрыяльная: хто яе прынясе, таму не залічыцца: гэта апаганьваньне, і хто будзе есьці яе, той прыме на сябе грэх;"},{"book":"ЛЯВІТ","chapter":"7","verse":"19","text":"мяса ад гэтага, калі яно дакранецца да чаго-небудзь нячыстага, нельга есьці, а трэба спаліць яго на агні, а мяса чыстае можа есьці кожны чысты:"},{"book":"ЛЯВІТ","chapter":"7","verse":"20","text":"а калі якая душа, маючы на сабе нячыстасьць, будзе есьці мяса мірнай ахвяры Гасподняй, дык зьнішчыцца душа тая з народу свайго;"},{"book":"ЛЯВІТ","chapter":"7","verse":"21","text":"а калі якая душа, дакрануўшыся да чаго-небудзь нячыстага, да нячыстасьці чалавечай, альбо да нячыстага быдла, альбо да якога-небудзь нячыстага гада, будзе есьці мяса мірнай ахвяры Гасподняй, дык зьнішчыцца душа тая з народу свайго."},{"book":"ЛЯВІТ","chapter":"7","verse":"22","text":"І наказаў Гасподзь Майсею сказаць:"},{"book":"ЛЯВІТ","chapter":"7","verse":"23","text":"скажы сынам Ізраілевым, ніякага тлушчу ні з вала, ні з авечкі, ні з казла ня ежце;"},{"book":"ЛЯВІТ","chapter":"7","verse":"24","text":"тлушч зь мёртвага і тлушч з разадранага зьверам можна ўжываць на ўсякую справу; а есьці, ня ежце яго:"},{"book":"ЛЯВІТ","chapter":"7","verse":"25","text":"бо хто будзе есьці тлушч з быдла, якое прыносіцца ў ахвяру Госпаду, зьнішчыцца душа тая з народу свайго;"},{"book":"ЛЯВІТ","chapter":"7","verse":"26","text":"і ніякай крыві ня ежце ва ўсіх селішчах вашых ні з птушак, ні з быдла;"},{"book":"ЛЯВІТ","chapter":"7","verse":"27","text":"а хто будзе есьці якую-небудзь кроў, зьнішчыцца душа тая з народу свайго."},{"book":"ЛЯВІТ","chapter":"7","verse":"28","text":"І наказаў Гасподзь Майсею сказаць:"},{"book":"ЛЯВІТ","chapter":"7","verse":"29","text":"скажы сынам Ізраілевым: хто прыносіць мірную ахвяру сваю Госпаду, той зь мірнай ахвяры частку павінен прынесьці ў прынашэньне Госпаду;"},{"book":"ЛЯВІТ","chapter":"7","verse":"30","text":"сваімі рукамі павінен ён прынесьці ў ахвяру Госпаду: тлушч з грудзінай павінен ён прынесьці ў ахвяру Госпаду: тлушч з грудзінай павінен ён прынесьці, патрасаючы грудзінай перад абліччам Гасподнім;"},{"book":"ЛЯВІТ","chapter":"7","verse":"31","text":"тлушч спаліць сьвятар на ахвярніку, а грудзіна належыць Аарону і сынам ягоным;"},{"book":"ЛЯВІТ","chapter":"7","verse":"32","text":"і правы плячук, як паднашэньне, зь мірных ахвяраў вашых аддавайце сьвятару:"},{"book":"ЛЯВІТ","chapter":"7","verse":"33","text":"хто з сыноў Ааронавых прыносіць кроў зь мірнай ахвяры і тлушч, таму і правая лапатка на долю;"},{"book":"ЛЯВІТ","chapter":"7","verse":"34","text":"бо Я бяру ад сыноў Ізраілевых зь мірных ахвяраў іхніх грудзіну патрасаньня і плячук паднашэньня, і аддаю іх Аарону сьвятару і сынам ягоным як вечную дзялянку ад сыноў Ізраілевых."},{"book":"ЛЯВІТ","chapter":"7","verse":"35","text":"Вось дзялянка Аарону і дзялянка сынам ягоным з ахвяраў Гасподніх з дня, калі яны стануць прад Госпадам дзеля сьвяшчэнадзеяньня,"},{"book":"ЛЯВІТ","chapter":"7","verse":"36","text":"якое загадаў Гасподзь даваць ім з дня памазаньня іх ад сыноў Ізраілевых. Гэта вечная пастанова ў роды іхнія."},{"book":"ЛЯВІТ","chapter":"7","verse":"37","text":"Вось закон пра цэласпаленьне, пра прынашэньне хлебнае, пра ахвяру за грэх, пра ахвяру за віну, пра ахвяру прысьвячэньня і пра ахвяру мірную,"},{"book":"ЛЯВІТ","chapter":"7","verse":"38","text":"які даў Гасподзь Майсею на гары Сінай, калі загадаў сынам Ізраілевым, у пустыні Сінайскай, прыносіць Госпаду прынашэньні іхнія."}]}