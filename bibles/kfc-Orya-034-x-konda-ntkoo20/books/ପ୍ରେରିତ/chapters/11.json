{"data":[{"book":"ପ୍ରେରିତ","chapter":"11","verse":"1","text":"ଅଣଜିହୁଦିର୍‍ ବା ମାପୁରୁଦି ବାକ୍ୟ ୱେର୍‌ଆମାନାର୍‌ ଇଜି ପ୍ରେରିତ ସିସୁର୍‍ ମାରି ଜିହୁଦା ରାଜିଦି ଆଇ ବିସ୍‍ବାସି ତଡ଼ାନ୍‌କୁ ୱେର୍‌ଆର୍‌ ।"},{"book":"ପ୍ରେରିତ","chapter":"11","verse":"2","text":"ପିତର ଏସ୍ତିୱାଲେ ଜିରୁସାଲାମ୍‍ତୁ ସର୍ହାନ୍‍, ଅଣଜିହୁଦିରିଙ୍ଗ୍‌ ସୁନ୍ନତ କିନି ତରିନ୍‌ ମାନି ଲୋକୁ ୱାନି ବିରୁଦ୍‌ତାନ୍‌ ଇର୍ହାର୍‌,"},{"book":"ପ୍ରେରିତ","chapter":"11","verse":"3","text":"“ନିନ୍‌ ଅସୁନ୍ନତ ଅଣଜିହୁଦିରି ଇଲ୍‌କାଙ୍ଗ୍‌ କୁଡ଼ାଏନ୍‍ ଆତିଙ୍ଗ୍‌, ଇୟାୱାଜାକି ୱାରିୱାଲେ ଉଟି ।”"},{"book":"ପ୍ରେରିତ","chapter":"11","verse":"4","text":"ମାତର୍‌ ଆଗ୍‌ଡ଼ିରାନ୍‌ ଆମାକା ଆମାକା ଗଟାତାମାର୍ହାତ୍‍, ପିତର ୱାରିଙ୍ଗ୍‌ ୱାନି ପୁରା ମାଟା ସିଦେଙ୍ଗ୍‍ ସଲ୍‍ସି ଇର୍ହାନ୍‌ :"},{"book":"ପ୍ରେରିତ","chapter":"11","verse":"5","text":"“ନାନ୍ ଜପା ଗାଡ଼୍‌ତୁ ପାର୍‌ତନା କିଜିମାନିୱାଲେ ଉଣ୍ତ୍ରି ଦର୍ସନ୍‍ ପୟ୍‍ତା । ଉଣ୍ତ୍ରି ପେରି ସାଦର୍‍ତି ନାଲ୍‍ଗି କନାଦାନ୍‍ ଦୁଙ୍ଗ୍‍ଁଜି ବାଦଡ଼୍‍ତାନ୍‍ ଆଡ୍‍ଗି ଆର୍‍ଜିମାନିକା ନାନ୍ ସୁଡ଼ୁତା, ଆକା ନା ଲାକ୍‌ତୁ ତେବାତାସର୍ହାତ୍‍ ।"},{"book":"ପ୍ରେରିତ","chapter":"11","verse":"6","text":"ନାନ୍ ନେଗେନ୍‍କିଜି ଲୋଇ ସୁଡ଼୍‌ଜି ଆୟା ଲୋଇ ଇଲ୍‌ତୁ ପସାକିନି ଜାତୁଙ୍ଗ୍‍ଁ, ଦୁନିଆଦି ବନ୍‍ ଜାତୁଙ୍ଗ୍‍ଁ, ଉଜ୍‍ନିକେଙ୍ଗ୍‌୧୧:୬ ଉଜ୍‌ନିକେଙ୍ଗ୍‌ ଆଜିନାତ୍‌ ତାନି ଅର୍ତ ଆମା ୱିଜୁ ବୁମିଦୁ ଉଜ୍‌ନି ୱାନିକାଙ୍ଗ୍‌ ବୁଜାଜିନାତ୍‌ । ସାରାସ୍‌, ପିଡ଼ୁକୁ, ସିୱାଡି, କାପୋକି, ଡକି ଇନିକା ଇନିକା ୱିଜୁଦିଙ୍ଗ୍‌ ବୁଜାନାତ୍‌ । ମାରି ବାଦଡ଼୍‌ତି ବନ୍‍ ପଟିଙ୍ଗ୍‍ଁ ସୁଡ଼ୁତା ।"},{"book":"ପ୍ରେରିତ","chapter":"11","verse":"7","text":"ତାନିୱେନ୍‍କା ନାନ୍ ଇୟା ବଲ୍ ୱେର୍‍ଆ, ପିତର ! ନିଙ୍ଗ୍‍ଁଆ, କୟ୍‍ଜି ତିନ୍‍ଆ ।"},{"book":"ପ୍ରେରିତ","chapter":"11","verse":"8","text":"ମାତର୍‌ ନାନ୍ ଇର୍‌ଆ, ସିଲେ, ପ୍ରବୁ ! ନାନ୍ ଆଟ୍‍ଏ । ଇୟାସାନ୍ଦି ଇନି ଅପବିତ୍ର କାଦି ନା ୱେୟୁଦୁ ଅଏ ।"},{"book":"ପ୍ରେରିତ","chapter":"11","verse":"9","text":"ମୁସ୍‌କୁପୁର୍‌ତାନ୍‌ ମାରିଡ଼େସି ଇୟା ବଲ୍ ୱାତାତ୍‌, ମାପୁରୁ ଆମାକା ପବିତ୍ର କିତାମାନାନ୍‍, ନିନ୍‌ ତାନିଙ୍ଗ୍‍ଁ ଅପବିତ୍ର ଅଡ଼୍‍ବିମା ।”"},{"book":"ପ୍ରେରିତ","chapter":"11","verse":"10","text":"ମୁଜା ଇୟାୱାଜା ଆତାତ୍‌, ସାରାସାରି ଆୟାୱିଜୁ ମୁସ୍‌କୁପୁର୍‌ତୁ ପେର୍‌ଜି ଅଆୟ୍‍ଆତେ ।"},{"book":"ପ୍ରେରିତ","chapter":"11","verse":"11","text":"ଟିକ୍‌ ଆୟା ସମୟ୍‍ତୁ, ସିସେରିଆଦାନ୍‍ ନା ଲାକ୍‌ତୁ ପକାୟାଆତିମାର୍‍ରି ମୁଏର୍‌ ଲୋକୁ ନାନ୍ ଏମେ ଇଲୁଦୁ ତେବାଜିମାର୍ହା, ଆବେ ଇଗାୱାତାର୍‍ ।"},{"book":"ପ୍ରେରିତ","chapter":"11","verse":"12","text":"ୱେନ୍‌କା ଅଡ଼୍‌ବିଏଣ୍‌ଗା ୱାରି ୱାଲେ ସନ୍‍ଣ୍ତ୍ରେଙ୍ଗ୍‍ଁ ଇଜି ପବିତ୍ର ଆତ୍ମା ନାଙ୍ଗିଁ ଆଦେସ୍‌ ସିତାତ୍‌ । ଜପାଦି ଇୟା ସଅ ଲୋକୁ ବିସ୍‍ବାସି ତଡ଼ାନ୍‌କୁ ନା ୱାଲେ ସିସେରିଆଦୁ ସର୍ହାର୍‍ ମାରି ମାପ୍‌ ୱିଜେରେ କର୍ଣ୍ଣିଲିୟଦି ଇଲ୍‌ତୁ ଇତାପ୍‍ ।"},{"book":"ପ୍ରେରିତ","chapter":"11","verse":"13","text":"ୱାନି ଇଲ୍‌ତୁ ୱାନ୍‌ ଏଣ୍ତେସ୍‌ ମୁସ୍‌କୁପୁର୍‌ତି ଦୁତ୍‍ତି ଦର୍ସନ୍‍ ପୟ୍‍ତାମାର୍ହାନ୍‍, ଆୟା ବିସୟ୍‌ତାନ୍‌ ମାଙ୍ଗିଁ ୱେର୍‌ତାନ୍‍ । ମୁସ୍‌କୁପୁର୍‌ତି ଦୁତ୍‍ ୱାନିଙ୍ଗ୍‌ ଇର୍ହାମାର୍ହାତ୍‍, “ଜପାଦୁ ମାନି ସିମୋନ ପିତର ଦର୍‌ତି ଅରେନ୍‌ ଲୋକ୍‌ତିଙ୍ଗ୍‌ ତାତେଙ୍ଗ୍‌ ଇଜି ଲୋକାଙ୍ଗ୍‌ ପକ୍‍ତୁ ।"},{"book":"ପ୍ରେରିତ","chapter":"11","verse":"14","text":"ୱାନ୍‌ ୱାଜି ମିଙ୍ଗିଁ ସିକିୟା ସିନାନ୍‍ ମାରି ଆବେଣ୍‍କୁ ନିନ୍‌ ମାରି ନି ଇଲୁତି ୱିଜେରେ ରକିୟା ପୟ୍‌ନାର୍‌ ।"},{"book":"ପ୍ରେରିତ","chapter":"11","verse":"15","text":"ମାରି ନାନ୍ ଏସ୍ତିୱାଲେ ସିକିୟା ସିଦେଙ୍ଗ୍‌ ଆରାମ୍‌ କିତା, ଆଗ୍‌ଡ଼ି ପବିତ୍ର ଆତ୍ମା ଏଣ୍ତେସ୍‌ ମା ମୁସ୍‌କୁ ରେତାତା ମାର୍ହାତ୍‌, ଆୟାୱାଜା ୱାରି ମୁସ୍‌କୁ ରେତାତାତ୍‍ ।"},{"book":"ପ୍ରେରିତ","chapter":"11","verse":"16","text":"୧୧:୧୬ ପ୍ରେରିତ ୧:୫.ତାନିୱେନ୍‍କା ନାନ୍ ପ୍ରବୁଦି ଇୟା ବାକ୍ୟ ଏତ୍‌ କିତା : ଜୋହନ ଏର୍‌ତୁ ଡୁବନ୍‌ ସିତାନ୍‌, ମାତର୍‌ ମିର୍‌ ପବିତ୍ର ଆତ୍ମାଦାନ୍‌ ଡୁବନ୍‌ ଆନିଦେର୍‌ ।"},{"book":"ପ୍ରେରିତ","chapter":"11","verse":"17","text":"ଇକା ପୁରାସତ୍‍ ଜେ ମାପ୍‌ ପ୍ରବୁ ଜିସୁ କ୍ରିସ୍ତଦିମାନୁ ବିସ୍‌ବାସ୍‌ କିତି ଉଣ୍ତିଙ୍ଗ୍‌ ମାପୁରୁ ମାଙ୍ଗିଁ ଏମେ ଦାନ୍‌ ସିତା ମାର୍ହାନ୍‍, ଅଣଜିହୁଦିରିଙ୍ଗ୍‌ ବା ଆୟା ଦାନ୍‌ ସିତାମାନାନ୍‌; ନାନ୍ ଏନ୍‌ ଜେ ମାପୁରୁଦି ଇୟା ପାଣିଦିଙ୍ଗ୍‍ଁ ବିରୁଦ୍‌ କିନା !”"},{"book":"ପ୍ରେରିତ","chapter":"11","verse":"18","text":"ୱାର୍‌ ଇକା ୱେର୍‌ଇ ୱେନ୍‌କା ମାରି ଜାଟି କିଏନ୍‍ଣ୍ତା ମାପୁରୁଦି ଦନ୍ୟବାଦ୍‌ କିଜି ଇର୍ହାର୍‌, “ଆରିଙ୍ଗ୍‌ ମାପୁରୁ ଅଣଜିହୁଦିରିଙ୍ଗ୍‌ ବା ଏତ୍‌କିଦେଙ୍ଗ୍‍ଁ ମାରି ଜିଦେଙ୍ଗ୍‍ଁ ସୁଜୋଗ ସିତାମାନାନ୍‌ ।”"},{"book":"ପ୍ରେରିତ","chapter":"11","verse":"19","text":"ସ୍ତିପାନ୍‍ତି ସାତି ୱେନ୍‌କା ବିସ୍‍ବାସିର୍‍ ତାଡ଼ନା ପୟ୍‌ଜି ଇନିଙ୍ଗାଁ ଆନିଙ୍ଗାଁ ଆନିୱାଲେ ୱାରି ଲୋଇ ଏସଲୋକ୍‌ କେବଲ୍‌ ଜିହୁଦିର୍‌ ଲାକ୍‌ତୁ ବାକ୍ୟ ପ୍ରଚାର୍‌ କିଜି, ପିନିସିଆ, ସାଇପ୍ରସ୍‍ ମାରି ଆଣ୍ଟିୟକ ସାନ୍ଦି ସର୍ହାର୍‍ ।"},{"book":"ପ୍ରେରିତ","chapter":"11","verse":"20","text":"ମାତର୍‌ ସାଇପ୍ରସ୍‍ ମାରି କୁରିଣିଦି ଆଇ ଏସ ବିସ୍‍ବାସିର୍‍ ଆଣ୍ଟିୟକଦୁ ସଲ୍‍ସି ଅଣଜିହୁଦିରି ଲାକ୍‌ତୁ ପ୍ରବୁ ଜିସୁଦି ନେଗି କାବୁର୍‌ ପ୍ରଚାର୍‌ କିତାର୍‍ ।"},{"book":"ପ୍ରେରିତ","chapter":"11","verse":"21","text":"ମାପୁରୁଦି ସାକ୍ତି ୱାରି ୱାଲେ ମାର୍ହାତ୍‌ ମାରି ନାଣ୍ତ ଲୋକୁ ବିସ୍‌ବାସ୍‌ କିଜି ପ୍ରବୁଦି ତରିନ୍‌ ମନ୍‍ ଡ଼େପ୍‍ତାର୍‍ ।"},{"book":"ପ୍ରେରିତ","chapter":"11","verse":"22","text":"ଏସ୍ତିୱାଲେ ଇୟା କାବୁର୍‌ ଜିରୁସାଲାମ୍‍ତି ମଣ୍ତଲିଦୁ ଇତାତ୍‍, ୱାର୍‌ ବର୍ଣ୍ଣବାସ୍‍ତିଙ୍ଗ୍‍ ଆଣ୍ଟିୟକଦୁ ପକ୍‌ତାର୍‌ ।"},{"book":"ପ୍ରେରିତ","chapter":"11","verse":"23","text":"ୱାନ୍‌ ଆବେ ଇଜି ମାପୁରୁ ଆୟା ଲୋକାଙ୍ଗ୍‌ ଏଣ୍ତେସ୍‌ ଆସିର୍ବାଦ୍‌ କିତାମାନାନ୍‍, ଆକା ସୁଡ଼୍‌ଜି ୱେଡ଼ିକା ଆତାନ୍‍ ମାରି ଜିବନ୍‌ତୁ ପ୍ରବୁଦି ଉଣ୍ତିଙ୍ଗ୍‌ ବିସ୍‌ବାସ୍‌ ତେବାଜି ନେଗେନ୍‌ ଜିଦେଙ୍ଗ୍‍ଁ ୱାରିଙ୍ଗ୍‍ଁ ୱେର୍‌ତାନ୍‌ ।"},{"book":"ପ୍ରେରିତ","chapter":"11","verse":"24","text":"ବର୍ଣ୍ଣବାସ୍‍ ପବିତ୍ର ଆତ୍ମା ନି ବିସ୍‌ବାସ୍‌ତୁ ପୁରାଆତି ଅରେନ୍‌ ନେଗି ଲୋକୁ ମାର୍ହାନ୍‍ । ୱାନି ପ୍ରଚାର୍‌ତାନ୍‍ ନାଣ୍ତ ଲୋକୁ ପ୍ରବୁଦି ଲାକ୍‌ତୁ ୱାତାର୍‌ ।"},{"book":"ପ୍ରେରିତ","chapter":"11","verse":"25","text":"ତାନିୱେନ୍‍କା ବର୍ଣ୍ଣବାସ୍‍ ସାଉଲତିଙ୍ଗ୍‍ ପୟ୍‌ଦେଙ୍ଗ୍‌ ଇଜି ତାର୍ସସ୍‍ତୁ ସର୍ହାନ୍‍ ।"},{"book":"ପ୍ରେରିତ","chapter":"11","verse":"26","text":"ଆବେ ୱାନିଙ୍ଗ୍‍ଁ ପୟ୍‌ଜି ଆଣ୍ଟିୟକଦୁ ତାତାନ୍‍ । ମାରି ପୁରା ଉନ୍‍ଣ୍ତ୍ରି ବାର୍‍ସେକ୍‍ ସାନ୍ଦି ଇୟା ରିଏର୍‌ ଆୟାବାଣି ମଣ୍ତଲିଦି ବିସ୍‍ବାସିରି ୱାଲେ ମିସାଜି ନାଣ୍ତ ଲୋକାଙ୍ଗ୍‌ ସିକିୟା ସିତାର୍‍ । ଇୟା ଆଣ୍ଟିୟକଦି ବିସ୍‍ବାସିରିଙ୍ଗ୍‍ଁ ଲୋକୁ ଆଗ୍‌ଡ଼ି କ୍ରିସ୍ଟିୟାନ୍‍ ଇଜି ଇର୍ହାମାର୍ହାର୍‍ ।"},{"book":"ପ୍ରେରିତ","chapter":"11","verse":"27","text":"ଆୟା ବେଡ଼ାଦୁ ଜିରୁସାଲାମ୍‍ତାନ୍‍ ଏସ ବାବବାଦିର୍ ଆଣ୍ଟିୟକଦୁ ୱାତାର୍‍ ।"},{"book":"ପ୍ରେରିତ","chapter":"11","verse":"28","text":"୧୧:୨୮ ପ୍ରେରିତ ୨୧:୧୦.ୱାରି ଲୋଇ ଆଗାବ ଦର୍‌ତି ଅରେନ୍‌ ଲୋକୁ ଆତ୍ମାଦି ସାକ୍ତିଦାନ୍ ପୁରାଆଜି ୱିଜୁ ଦୁନିଆଦୁ ଉନ୍‍ଣ୍ତ୍ରି ପେରି କାକୁର୍ତି ଆନାତ୍‌ ଇଜି ବବିସତ୍‍ ମାଟା ୱେର୍‌ତାନ୍‌ । ସମ୍ରାଟ କ୍ଳାଡିୟସ୍‍ତି ସମୟ୍‍ତୁ ଇକା ଗଟାତାମାର୍ହାତ୍‍ ।"},{"book":"ପ୍ରେରିତ","chapter":"11","verse":"29","text":"ସିସୁର୍‍ ଜିହୁଦାଦୁ ବାସାଜିମାନି ବିସ୍‍ବାସି ତଡ଼ାନ୍‌କା ଲାକ୍‌ତୁ ୱାରି ସିଦେଙ୍ଗ୍‍ ଆଟ୍‌ନି ସାନ୍ଦି ସାହାଜ୍ୟ ପକ୍‍ନାର୍‍ ଇଜି ତିର୍‍ କିତାର୍‍ ।"},{"book":"ପ୍ରେରିତ","chapter":"11","verse":"30","text":"ୱାର୍‌ ଡାବୁଙ୍ଗୁଁ ଉଣ୍ତା କିଜି ବର୍ଣ୍ଣବାସ୍‍ ନି ସାଉଲତି କିଦୁ ମଣ୍ତଲିଦି ପେରି ନେତାର୍‍ରି ଲାକ୍‌ତୁ ଆକା ପୋକ୍‌ତାର୍‌ ।"}]}