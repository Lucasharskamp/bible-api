{"data":[{"book":"Matayu","chapter":"4","verse":"1","text":"Shakapanu Rohu Mnanagala kamlonguziyiti Yesu kushiwala su kajerwi na Shetani."},{"book":"Matayu","chapter":"4","verse":"2","text":"Kaliyiti ndiri kwa malongu msheshi pashiru na paliwala, shakapanu Yesu kaweriti na njala."},{"book":"Matayu","chapter":"4","verse":"3","text":"Su Shetani kamwiziriti, kamgambira, “Handa gwenga nakaka gwa Mwana gwa Mlungu, gugagalambuziyi mabuwi aga gaweri mabumunda.”"},{"book":"Matayu","chapter":"4","verse":"4","text":"Yesu kamwankuliti, “Malembu galonga, ‘Muntu hapeni kalikali kwa kuliya shiboga hera, kumbiti kwa kila shisoweru shakatakula Mlungu.’ ”"},{"book":"Matayu","chapter":"4","verse":"5","text":"Shakapanu Shetani kamtoliti mpaka Yerusalemu, Lushi Lunanagala na kamtuliti pashinara sha Numba nkulu ya Mlungu,"},{"book":"Matayu","chapter":"4","verse":"6","text":"kamgambiriti, “Handa gwenga nakaka gwa Mwana gwa Mlungu, gulyasi pasi, toziya malembu galonga,"},{"book":"Matayu","chapter":"4","verse":"7","text":"Yesu kamgambiriti, “Kumbiti Malembu galonga viraa, ‘Nagumjera Mtuwa, Mlungu gwaku.’ ”"},{"book":"Matayu","chapter":"4","verse":"8","text":"Shakapanu Shetani kamtoliti mpaka pampindi nentu palugongu na kamlanguziyiti falumi zoseri zya pasipanu na ulunda wakuwi."},{"book":"Matayu","chapter":"4","verse":"9","text":"Kamgambiriti, “Hanukupi gwenga goseri aga, handa pagusuntama pasi na kunguwira neni.”"},{"book":"Matayu","chapter":"4","verse":"10","text":"Palii Yesu kamgambiriti, “Gugendi zyaku Shetani! Malembu galonga, ‘Hagumguwiri Mtuwa Mlungu gwaku na kumtendera gweka yakuwi!’ ”"},{"book":"Matayu","chapter":"4","verse":"11","text":"Shakapanu, Shetani kamleka Yesu na wantumintumi wa kumpindi wa Mlungu wiziti kumtanga."},{"book":"Matayu","chapter":"4","verse":"12","text":"Yesu pakapikaniriti handa Yohani wamtula mushibetubetu, kagenditi Kugalilaya."},{"book":"Matayu","chapter":"4","verse":"13","text":"Kawukiti Nazareti, kagenditi Kafarinaumu, lushi lwaluweliti mump'eku mwa bahali ya genisareti, mumbaka mwa Zebuluni na Nafutari kalikala aku."},{"book":"Matayu","chapter":"4","verse":"14","text":"Hangu ndo ntambu yashitimiyiti shisoweru sha Mlungu shakatakuliti kwa njira ya Isaya mbuyi gwa Mlungu,"},{"book":"Matayu","chapter":"4","verse":"15","text":"“Isi ya Zebuluni na isi ya Nafutari,"},{"book":"Matayu","chapter":"4","verse":"16","text":"Wantu yawakaliti muntiti"},{"book":"Matayu","chapter":"4","verse":"17","text":"Kwanjira shipindi shilii Yesu kanjiti kubwera pakalonga, “Mleki vidoda, toziya Ufalumi wa kumpindi wapakwegera!”"},{"book":"Matayu","chapter":"4","verse":"18","text":"Yesu pakaweriti kankugendagenda kumbeku kulitanda lya Galilaya, kawawoniti walongu wawili yawaweriti walowa wa wasomba, Simoni yawamshema Peteru na mlongu gwakuwi Andereya, waweriti wankulowa wasomba mulitanda kwa wavu."},{"book":"Matayu","chapter":"4","verse":"19","text":"Yesu kawagambiriti, “Munfati, naneni hanuwatendi mwenga muweri walowa wa wantu.”"},{"book":"Matayu","chapter":"4","verse":"20","text":"Kamukamu hera wazilekiti nyavu zyawu, wamfatiti."},{"book":"Matayu","chapter":"4","verse":"21","text":"Pakagenditi kulongolu kidogu, kawawoniti walongu wamonga wawili, Yakobu na Yohani, wana wa Zebedayu. Waweriti wa mumtumbwi pamuhera na tati gwawu Zebedayu wankuzinyawa nyavu zawu. Yesu kawashemiti,"},{"book":"Matayu","chapter":"4","verse":"22","text":"palaa palii waguleka mtumbwi pamuhera na tati gwawu na wamfatiti."},{"book":"Matayu","chapter":"4","verse":"23","text":"Yesu kagenditi Mugalilaya yoseri, kafunditi mnumba za Mlungu na kabweriti Shisoweru Shiwagira sha Ufalumi, na Kaponiziyiti wantu yawawera na malweli ga ntambu zoseri."},{"book":"Matayu","chapter":"4","verse":"24","text":"Visoweru kuusu Yesu vyeniyiti muisi yoseri ya Siriya, su wantu woseri yawawera na malweli na yawalwala malweli ga ntambu zoseri na ndabiku, wantu yawawera na washamshera na wantu yawawera na visirika na wantu yawaweriti wahushu, wawajegiti kwa Yesu na kawaponiziyiti woseri."},{"book":"Matayu","chapter":"4","verse":"25","text":"Lipinga likulu lya wantu limfatiti kulawa Galilaya na lushi lilongu na Yerusalemu na Yudeya na kumwambu kwa lushemba Yoridani wamfatiti."}]}