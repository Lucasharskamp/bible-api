{"data":[{"book":"Djela Apostolska","chapter":"21","verse":"1","text":"Pošto smo se od njih oprostili, otplovili smo jedrenjakom do otoka Kosa, a sutradan do Roa, pa u Pataru."},{"book":"Djela Apostolska","chapter":"21","verse":"2","text":"Ondje smo se ukrcali na lađu za sirijsku pokrajinu Feniciju."},{"book":"Djela Apostolska","chapter":"21","verse":"3","text":"Kad smo ugledali Cipar, prošli smo pokraj njega s desne strane jedreći prema Siriji. Pristali smo u Tiru da lađa iskrca teret."},{"book":"Djela Apostolska","chapter":"21","verse":"4","text":"Sišli smo na kopno te ondje našli vjernike.21:4 U grčkome: učenike. Isto i u 21:16. Kako im je Sveti Duh otkrio21:4 U grčkome: rekli su Pavlu kroz Svetoga Duha. Vidjeti stihove: 20:22-24 i 22:10-12. da će Pavao u Jeruzalemu imati nevolja, rekli su mu da ne ide onamo."},{"book":"Djela Apostolska","chapter":"21","verse":"5","text":"Ali kad je prošlo tjedan dana, ipak smo otputovali. Oni su nas svi ispratili do izvan grada, skupa sa ženama i djecom. Na obali smo kleknuli i pomolili se."},{"book":"Djela Apostolska","chapter":"21","verse":"6","text":"Pozdravili smo se i ukrcali na lađu, a oni su se vratili doma."},{"book":"Djela Apostolska","chapter":"21","verse":"7","text":"Otplovili smo tako iz Tira u Ptolemaidu. Pozdravili smo ondje braću i ostali s njima jedan dan."},{"book":"Djela Apostolska","chapter":"21","verse":"8","text":"Zatim smo otišli u Cezareju i boravili u domu Filipa evanđelista, jednoga od sedmorice koji su dijelili hranu."},{"book":"Djela Apostolska","chapter":"21","verse":"9","text":"On je imao četiri neudane kćeri koje su imale dar prorokovanja."},{"book":"Djela Apostolska","chapter":"21","verse":"10","text":"Kad smo ondje bili već nekoliko dana, dođe neki Agab koji je također imao dar prorokovanja,"},{"book":"Djela Apostolska","chapter":"21","verse":"11","text":"uzme Pavlov pojas te njime sebi zaveže noge i ruke. “Ovo govori Sveti Duh”, reče. “Vlasnika ovog pojasa ovako će svezati židovski vođe u Jeruzalemu i predati ga Rimljanima.”"},{"book":"Djela Apostolska","chapter":"21","verse":"12","text":"Kad smo to čuli, i mi koji smo s njime putovali i mještani počnemo preklinjati Pavla da ne ide u Jeruzalem."},{"book":"Djela Apostolska","chapter":"21","verse":"13","text":"Ali on reče: “Što plačete? Slamate mi srce! Spreman sam ne samo da me svežu nego i umrijeti za Gospodina Isusa.”"},{"book":"Djela Apostolska","chapter":"21","verse":"14","text":"Kad je bilo jasno da se ne daje nagovoriti, odustali smo i rekli: “Neka bude volja Gospodnja!”"},{"book":"Djela Apostolska","chapter":"21","verse":"15","text":"Ubrzo nakon toga spremili smo se i otišli u Jeruzalem."},{"book":"Djela Apostolska","chapter":"21","verse":"16","text":"Neki vjernici iz Cezareje koji su pošli s nama odvedu nas nekome Mnasonu s Cipra, jednomu od prvih učenika, da ondje odsjednemo."},{"book":"Djela Apostolska","chapter":"21","verse":"17","text":"Svi su nas vjernici u Jeruzalemu srdačno dočekali."},{"book":"Djela Apostolska","chapter":"21","verse":"18","text":"Sutradan Pavao pođe s nama k Jakovu. Ondje su bili i svi starješine jeruzalemske Crkve."},{"book":"Djela Apostolska","chapter":"21","verse":"19","text":"On ih pozdravi te im podrobno izloži što je Bog učinio među poganima kroz njegovu službu."},{"book":"Djela Apostolska","chapter":"21","verse":"20","text":"Kad su to čuli, dadu slavu Bogu. Zatim mu rekoše: “Dragi brate, deseci tisuća Židova također su povjerovali. Oni se revno drže Mojsijeva zakona,"},{"book":"Djela Apostolska","chapter":"21","verse":"21","text":"a za tebe su im rekli da Židove koje žive među poganima učiš da ne poštuju Mojsijev zakon. Kažu da ih poučavaš da ne obrezuju djecu i da se ne drže židovskih običaja."},{"book":"Djela Apostolska","chapter":"21","verse":"22","text":"Što da učinimo? Sigurno će čuti da si došao."},{"book":"Djela Apostolska","chapter":"21","verse":"23","text":"Učini zato kako ti kažemo. Među nama su četvorica koji su se zavjetovali i sad se spremaju obrijati glavu."},{"book":"Djela Apostolska","chapter":"21","verse":"24","text":"Idi s njima u Hram i pridruži im se u obredu posvećenja te plati da im obriju glave. Tako će svi znati da su te glasine lažne, da si na pravome putu i da poštuješ židovski Zakon."},{"book":"Djela Apostolska","chapter":"21","verse":"25","text":"A glede pogana koji su povjerovali, od njih tražimo što smo im napisali u pismu: da ne jedu meso žrtvovano idolima, krv ni meso udavljenih životinja te da se klone bluda.”"},{"book":"Djela Apostolska","chapter":"21","verse":"26","text":"Pavao dakle pristane na njihov zahtjev te sljedećeg dana obavi s njima obred očišćenja te ode u Hram. Ondje oglasi da je njihov zavjet istekao i da će za svakoga od njih prinijeti žrtvu."},{"book":"Djela Apostolska","chapter":"21","verse":"27","text":"Upravo se navršavalo sedam dana kad neki Židovi iz Male Azije opaze Pavla u Hramu i podjare narod protiv njega. Ščepaju ga"},{"book":"Djela Apostolska","chapter":"21","verse":"28","text":"vičući: “Izraelci! U pomoć! Evo čovjeka koji poučava protiv naroda, protiv našega Zakona i protiv Hrama! Čak ga je oskvrnuo dovodeći Grke u njega!”"},{"book":"Djela Apostolska","chapter":"21","verse":"29","text":"Prije su, naime, u gradu s njime vidjeli Trofima iz Efeza pa su mislili da je Pavao njega doveo u Hram."},{"book":"Djela Apostolska","chapter":"21","verse":"30","text":"Sav se grad uzbuni te nastane metež. Ščepaju Pavla i odvuku ga iz Hrama te odmah zatvore za njim vrata."},{"book":"Djela Apostolska","chapter":"21","verse":"31","text":"Dok su ga nastojali ubiti, zapovjedniku rimske čete dojave da je u Jeruzalemu pobuna."},{"book":"Djela Apostolska","chapter":"21","verse":"32","text":"On odmah s vojnicima i stotnicima potrči prema pobunjenicima. Kad je svjetina vidjela zapovjednika s vojnicima, prestanu udarati Pavla."},{"book":"Djela Apostolska","chapter":"21","verse":"33","text":"Zapovjednik priđe, uhiti ga i zapovjedi da ga okuju dvostrukim lancima. Onda počne ispitivati tko je on i što je učinio."},{"book":"Djela Apostolska","chapter":"21","verse":"34","text":"Iz svjetine su jedni vikali jedno, a drugi drugo. Zbog graje nije mogao pouzdano saznati razlog pa zato Pavla povede u vojarnu."},{"book":"Djela Apostolska","chapter":"21","verse":"35","text":"Kad su došli do stuba, svjetina se tako razjarila da su ga vojnici morali nositi kako bi ga zaštitili."},{"book":"Djela Apostolska","chapter":"21","verse":"36","text":"Mnoštvo je išlo za njima i vikalo: “Smakni ga!”"},{"book":"Djela Apostolska","chapter":"21","verse":"37","text":"Na ulazu u vojarnu Pavao reče zapovjedniku: “Smijem li što reći?”"},{"book":"Djela Apostolska","chapter":"21","verse":"38","text":"“Ti dakle nisi onaj Egipćanin koji je nedavno digao pobunu i poveo u pustinju četiri tisuće prevratnika?”"},{"book":"Djela Apostolska","chapter":"21","verse":"39","text":"“Nisam”, odgovori Pavao. “Ja sam Židov iz Tarza, znamenitoga grada u Ciliciji. Molim te, dopusti mi da se obratim narodu.”"},{"book":"Djela Apostolska","chapter":"21","verse":"40","text":"Zapovjednik mu dopusti. Pavao stane na stube i mahne rukom narodu. Nastane velika tišina. Prozbori im na hebrejskome."}]}