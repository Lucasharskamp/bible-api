{"data":[{"book":"LINJIILA MATTA","chapter":"1","verse":"1","text":"Taariika iwdi Iisaa *Almasiihu mo Daawuuda mo Ibraahiima."},{"book":"LINJIILA MATTA","chapter":"1","verse":"2","text":"Ko Ibraahiima jibini Issaaqa, Issaaqa jibini Yaaquuba, Yaaquuba jibini Yahuuda e musiɓɓe mun ɓen,"},{"book":"LINJIILA MATTA","chapter":"1","verse":"3","text":"Yahuuda kadi jibini Faarisa e Zaaraha, tawi yumma ɓen no wi'ee Tamaaru. Faarisa jibini Hasruunu, Hasruunu jibini Araama,"},{"book":"LINJIILA MATTA","chapter":"1","verse":"4","text":"Araama jibini Ammiina-Daaba, Ammiina-Daaba jibini Nahasuuna, Nahasuuna jibini Salmaana,"},{"book":"LINJIILA MATTA","chapter":"1","verse":"5","text":"Raabi* jibinani Salmaana Bo'aaza, Rugiyata jibinani Bo'aaza Obiida, Obiida jibini Yassaa'u,"},{"book":"LINJIILA MATTA","chapter":"1","verse":"6","text":"Yassaa'u jibini Daawuuda lanɗo on, oo wonnooɗo ɓeyngu Uriyaa jibinani mo kanko Daawuuda Sulaymaana."},{"book":"LINJIILA MATTA","chapter":"1","verse":"7","text":"Sulaymaana jibini Rahabaama, Rahabaama jibini Abiiya. Abiiya jibini Asaa,"},{"book":"LINJIILA MATTA","chapter":"1","verse":"8","text":"Asaa jibini Yuhusaafata, Yuhusaafata jibini Yuuraama, Yuuraama jibini Uziiya,"},{"book":"LINJIILA MATTA","chapter":"1","verse":"9","text":"Uziiya jibini Yotaana, Yotaana jibini Ahaaza, Ahaaza jibini Hazikiiya,"},{"book":"LINJIILA MATTA","chapter":"1","verse":"10","text":"Hazikiiya jibini Manase, Manase jibini Amuunu, Amuunu jibini Yuusiya,"},{"book":"LINJIILA MATTA","chapter":"1","verse":"11","text":"Yuusiya jibini Yeekoniya e musiɓɓe mun ɓen fewndo egginegol naɓee *Baabiila."},{"book":"LINJIILA MATTA","chapter":"1","verse":"12","text":"Ɓawto egginegol naɓee Baabiila ngol, Yeekoniya jibini Sa'alti'iila, Sa'alti'iila jibini Zarubaabila,"},{"book":"LINJIILA MATTA","chapter":"1","verse":"13","text":"Zarubaabila jibini Abiyuuda, Abiyuuda jibini Alyaqiima, Alyaqiima jibini Aazuru,"},{"book":"LINJIILA MATTA","chapter":"1","verse":"14","text":"Aazuru jibini Saduuqa, Saduuqa jibini Akiima, Akiima jibini Eliyuuda."},{"book":"LINJIILA MATTA","chapter":"1","verse":"15","text":"Eliyuuda jibini Eliyaasaru, Eliyaasaru jibini Mataana, Mataana jibini Yaaquuba."},{"book":"LINJIILA MATTA","chapter":"1","verse":"16","text":"Yaaquuba jibini Yuusufu moodibbo Mariyama on, on jibinnooɗo Iisaa wi'aaɗo Almasiihu on."},{"book":"LINJIILA MATTA","chapter":"1","verse":"17","text":"Gila e Ibraahiima haa e Daawuuda, fow mun hawri jamaanuuji sappoo e nay. Gila e Daawuuda kadi haa e egginegol naɓee Baabiila hawri jamaanuuji sappoo e nay. Gila egginegol naɓee Baabiila kadi haa e Almasiihu on ko jamaanuuji sappoo e nay."},{"book":"LINJIILA MATTA","chapter":"1","verse":"18","text":"E hino no Iisaa Almasiihu on jibiniraa. Tawi ko Yuusufu ƴami Mariyama yumma makko. Ado ɓe yiidude, tawi kanko jiwo on ko o sowiiɗo e dow bawgal *Ruuhu Seniiɗo on."},{"book":"LINJIILA MATTA","chapter":"1","verse":"19","text":"Tawi Yuusufu, on ƴamuɗo mo, ko gorko feewuɗo, hari o faalaaka mo wirtude, o miijii accitugol mo e nder gundoo."},{"book":"LINJIILA MATTA","chapter":"1","verse":"20","text":"Nde tawnoo himo miijii ɗun, malaa'ikaajo Joomiraaɗo on feeɲani mo e koyɗol, wi'i mo: «Yuusufu mo Daawuuda, wota a hulu ƴettugol Mariyama, o wona ɓeyngu maa, ko fii ɓiɗɗo mo o saawi on ko immorde e Ruuhu Seniiɗo on."},{"book":"LINJIILA MATTA","chapter":"1","verse":"21","text":"O heɓoyay ɓiɗɗo, innoyaa mo Iisaa, ko fii ko kanko dandoyta jamaa makko on lette junuubaaji maɓɓe ɗin.»"},{"book":"LINJIILA MATTA","chapter":"1","verse":"22","text":"Ɗun fow waɗiri fii ko Joomiraaɗo on daalirnoo annabaajo on kon no laatora, wonde:"},{"book":"LINJIILA MATTA","chapter":"1","verse":"23","text":"«Awa, jiwo mo andaali gorko on reeday, o firtoo boobo gorko, o innee Imanu'iila.» Ko woni firo ɗun ko: ‹Alla no wondi e men.›"},{"book":"LINJIILA MATTA","chapter":"1","verse":"24","text":"Ɓay kanko Yuusufu o finii, o waɗi ko malaa'ikaajo Joomiraaɗo on yamiri mo kon, o ƴetti ɓeyngu makko, o addi ka makko."},{"book":"LINJIILA MATTA","chapter":"1","verse":"25","text":"Kono laatii o yiidaali e debbo on haa nde o firtinoo on ɓiɗɗo gorko, o inni mo Iisaa."}]}