{"data":[{"book":"ULukha","chapter":"17","verse":"1","text":"UJesu wathi kubafundi bakhe: “Izinto ezenza abantu benze isono zizakuba khona kodwa maye kulowomuntu ezizafika ngaye."},{"book":"ULukha","chapter":"17","verse":"2","text":"Bekungaba ngcono kuye ukuphoselwa olwandle kubotshelwe imbokodo entanyeni yakhe kulokuba yena akhubekise omunye walaba abancinyane ukuthi enze isono."},{"book":"ULukha","chapter":"17","verse":"3","text":"Ngakho lina ziqapheleni."},{"book":"ULukha","chapter":"17","verse":"4","text":"Nxa engakonela kasikhombisa ngosuku lunye, ebuye kuwe kasikhombisa esithi, ‘Ngiyaxolisa,’ mthethelele.”"},{"book":"ULukha","chapter":"17","verse":"5","text":"Abapostoli bathi eNkosini, “Yengeza ukholo lwethu!”"},{"book":"ULukha","chapter":"17","verse":"6","text":"Waphendula wathi, “Nxa lilokukholwa loba kukuncinyane njengentanga yemastadi, lingathi kulesisihlahla somabhulosi, ‘Quphuka lapha uyowela olwandle,’ sizalilalela."},{"book":"ULukha","chapter":"17","verse":"7","text":"Kesithi omunye wenu ulesisebenzi, silima loba siselusa izimvu. Kambe kungenzeka yini ukuthi nxa isisebenzi singena sivela emasimini athi kuso, ‘Kulungile, hlala phansi udle’?"},{"book":"ULukha","chapter":"17","verse":"8","text":"Kambe kayikuqala athi, ‘Lungisa ukudla kwami, ulungele ukungiphakela ngize ngidle, nginathe; ngemva kwalokho lawe usungadla, unathe’?"},{"book":"ULukha","chapter":"17","verse":"9","text":"Angasibonga na isisebenzi ngoba senze lokho ebesikuyaliwe na?"},{"book":"ULukha","chapter":"17","verse":"10","text":"Kunjalo lani nxa selenzile konke okuthiwe likwenze kufanele lithi, ‘Siyizinceku ezingafanelanga; sesenze kuphela lokho okungumlandu wethu.’ ”"},{"book":"ULukha","chapter":"17","verse":"11","text":"Ngalesosikhathi eseqonde ukuya eJerusalema, uJesu wahamba ngendlela esemngceleni phakathi kweSamariya leGalile."},{"book":"ULukha","chapter":"17","verse":"12","text":"Wathi efika komunye umuzi, wahlangabezwa ngamadoda alitshumi ayelobulephero. Ema bucwala,"},{"book":"ULukha","chapter":"17","verse":"13","text":"amemeza ngelizwi elikhulu athi, “Jesu, Nkosi, sihawukele!”"},{"book":"ULukha","chapter":"17","verse":"14","text":"Wathi ewabona wathi kuwo, “Hambani liyoziveza kubaphristi.” Athi esahamba ahlambuluka."},{"book":"ULukha","chapter":"17","verse":"15","text":"Omunye wawo wathi ngokubona ukuthi usesilile waphenduka, edumisa uNkulunkulu ngelizwi elikhulu."},{"book":"ULukha","chapter":"17","verse":"16","text":"Wazilahla phansi ezinyaweni zikaJesu wambonga, yena wayengumSamariya."},{"book":"ULukha","chapter":"17","verse":"17","text":"UJesu wabuza wathi, “Kanti kabahlanjululwanga bonke abalitshumi yini? Bangaphi abanye abayisificamunwemunye na?"},{"book":"ULukha","chapter":"17","verse":"18","text":"Ubengekho yini obengabuya azoletha udumo kuNkulunkulu ngaphandle kwalo owezizweni na?”"},{"book":"ULukha","chapter":"17","verse":"19","text":"Wasesithi kuye, “Phakama uhambe; ukukholwa kwakho kukusilisile.”"},{"book":"ULukha","chapter":"17","verse":"20","text":"Ngesinye isikhathi uJesu ebuzwe ngabaFarisi ukuthi umbuso kaNkulunkulu wawuzafika nini, waphendula wathi, “Umbuso kaNkulunkulu kawuzi ngendlela yokucubungula kwenu ukuma kwezinto,"},{"book":"ULukha","chapter":"17","verse":"21","text":"njalo abantu kabayikutsho bathi, ‘Nanku lapha,’ loba bathi, ‘Nanko laphaya,’ ngoba umbuso kaNkulunkulu uphakathi kwenu.”"},{"book":"ULukha","chapter":"17","verse":"22","text":"Wasesithi kubafundi bakhe, “Siyeza isikhathi lapho elizaloyisa khona ukubona olunye lwezinsuku zeNdodana yoMuntu kodwa kalisoze lilubone."},{"book":"ULukha","chapter":"17","verse":"23","text":"Abantu bazalitshela bathi, ‘Nanguyana laphaya!’ kumbe, ‘Nangu lapha!’ Lingathatheki ngabo."},{"book":"ULukha","chapter":"17","verse":"24","text":"Ngoba ngosuku lwayo iNdodana yoMuntu izakuba njengombane ophazima ukhanyise umkhathi kusukela ngapha kusiyafika ngale."},{"book":"ULukha","chapter":"17","verse":"25","text":"Kodwa kumele iqale ihlupheke ezintweni ezinengi njalo ilahlwe yilesisizukulwane."},{"book":"ULukha","chapter":"17","verse":"26","text":"Njengoba kwakunjalo ensukwini zikaNowa, kuzakuba njalo ensukwini zeNdodana yoMuntu."},{"book":"ULukha","chapter":"17","verse":"27","text":"Abantu babesidla, benatha, bethathana njalo besendiselana kwaze kwafika usuku uNowa angena ngalo emkhunjini. Kwasekufika uzamcolo wababhubhisa bonke."},{"book":"ULukha","chapter":"17","verse":"28","text":"Kwakunjalo futhi ngezinsuku zikaLothi. Abantu babesidla, benatha, njalo bethenga, bethengisa, behlanyela njalo besakha."},{"book":"ULukha","chapter":"17","verse":"29","text":"Kodwa ngosuku uLothi aphuma ngalo eSodoma, umlilo lesalufa kwathululeka kuvela ezulwini kwababhubhisa bonke."},{"book":"ULukha","chapter":"17","verse":"30","text":"Kuzakuba njalo langosuku lapho iNdodana yoMuntu ifika."},{"book":"ULukha","chapter":"17","verse":"31","text":"Ngalolosuku kakho ozakuthi ephezulu ophahleni lwendlu yakhe, impahla zakhe ziphakathi, ehle ukuyazithatha. Njalo kakho osensimini ozakuyathatha loba yini."},{"book":"ULukha","chapter":"17","verse":"32","text":"Khumbulani umkaLothi!"},{"book":"ULukha","chapter":"17","verse":"33","text":"Lowo ozama ukulondoloza impilo yakhe izamlahlekela, lalowo olahlekelwa yimpilo yakhe uzayilondoloza."},{"book":"ULukha","chapter":"17","verse":"34","text":"Ngiyalitshela, kuzakuthi ngalobobusuku abantu bebabili embhedeni omunye uzathathwa, kodwa omunye atshiywe."},{"book":"ULukha","chapter":"17","verse":"35","text":"Abesifazane ababili bazabe bechola elitsheni ndawonye; omunye uzathathwa omunye atshiywe. ["},{"book":"ULukha","chapter":"17","verse":"36","text":"Ababili bazabe besensimini; oyedwa uzathathwa omunye atshiywe.]”17.36 Livesi kayikho kwamanye amaBhayibhili esiLungu."},{"book":"ULukha","chapter":"17","verse":"37","text":"Babuza bathi, “Ngaphi, Nkosi?”"}]}