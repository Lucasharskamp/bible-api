{"data":[{"book":"سەرژمێری","chapter":"28","verse":"1","text":"هەروەها یەزدان بە موسای فەرموو:"},{"book":"سەرژمێری","chapter":"28","verse":"2","text":"«فەرمان بە نەوەی ئیسرائیل بکە و پێیان بڵێ: ”قوربانی من، ئەو بۆنەی پێم خۆشە، ئاگاداربن کە لە کاتی خۆی خۆراکم بە قوربانی بە ئاگر پێشکەش بکەن.“"},{"book":"سەرژمێری","chapter":"28","verse":"3","text":"پێشیان بڵێ: ”ئەمە ئەو قوربانی بە ئاگرەیە کە ڕۆژانە بۆ یەزدان پێشکەشی دەکەن: دوو بەرخی نێری یەک ساڵەی ساغ، قوربانی سووتاندنی بەردەوام."},{"book":"سەرژمێری","chapter":"28","verse":"4","text":"یەکێک لە بەرخەکان لە بەیانی پێشکەش بکە و بەرخی دووەمیش لە کاتی خۆرئاوابوون."},{"book":"سەرژمێری","chapter":"28","verse":"5","text":"لەگەڵ دەیەکی ئێفەیەک لە باشترین ئارد بۆ پێشکەشکراوی دانەوێڵە بە چارەکە هەینێک زەیتی زەیتوونی گوشراو شێلرابێت،"},{"book":"سەرژمێری","chapter":"28","verse":"6","text":"قوربانی سووتاندنی بەردەوام، ئەوەی لە شاخی سینا کراوە، بۆنێکی خۆشە و قوربانی بە ئاگرە بۆ یەزدان،"},{"book":"سەرژمێری","chapter":"28","verse":"7","text":"لەگەڵ شەرابە پێشکەشکراوەکەشی، چارەکە هەینێک مەی بۆ بەرخی یەکەم، لە پیرۆزگا بۆ یەزدان پێشکەشی بکە."},{"book":"سەرژمێری","chapter":"28","verse":"8","text":"هەروەها بەرخی دووەمیش لە کاتی خۆرئاوابووندا پێشکەش بکە، لەگەڵ پێشکەشەکراوی دانەوێڵەکەی و شەرابە پێشکەشکراوەکەی، وەک ئەوەی لە بەیانیدا کردووتە، قوربانی بە ئاگرە، ئەو بۆنەی یەزدان پێی خۆشە."},{"book":"سەرژمێری","chapter":"28","verse":"9","text":"«”لە ڕۆژی شەممە28‏:9 مەبەستی ڕۆژی حەسانەوەیە کە ڕۆژی دوای شەش ڕۆژی بەدیهێنان خودا حەسایەوە، بڕوانە پەیدابوون 2‏:2‏‏.‏ دوو بەرخی یەک ساڵەی ساغ پێشکەش بکەن لەگەڵ دوو دەیەکی ئێفەیەک28‏:9 دوو دەیەکی ئێفەیەک: نزیکە 4,5 لیتر.‏ لە باشترین ئاردی بە زەیت شێلراو وەک پێشکەشکراوێکی دانەوێڵە لەگەڵ شەرابە پێشکەشکراوەکەی، کە ئەمەش"},{"book":"سەرژمێری","chapter":"28","verse":"10","text":"قوربانی سووتاندنی هەموو ڕۆژێکی شەممەیە، سەرەڕای قوربانی سووتاندنی بەردەوام و شەرابە پێشکەشکراوەکەی."},{"book":"سەرژمێری","chapter":"28","verse":"11","text":"«”لە دەستپێکی هەموو مانگێکدا قوربانی سووتاندن بۆ یەزدان بکەن، دوو جوانەگا و بەرانێک و حەوت بەرخی نێری یەک ساڵەی ساغ،"},{"book":"سەرژمێری","chapter":"28","verse":"12","text":"لەگەڵ سێ دەیەکی ئێفەیەک28‏:12 سێ دەیەکی ئێفەیەک: نزیکەی 6,5 لیتر.‏ لە باشترین ئاردی بە زەیت شێلراو، پێشکەشکراوێکی دانەوێڵەیە بۆ هەر جوانەگایەک و دوو دەیەکی ئێفەیەک لە باشترین ئاردی بە زەیت شێلراو، پێشکەشکراوێکی دانەوێڵەیە بۆ هەر بەرانێک."},{"book":"سەرژمێری","chapter":"28","verse":"13","text":"یەک دەیەکی ئێفەیەک لە باشترین ئاردی بە زەیت شێلراو، پێشکەشکراوێکی دانەوێڵەیە بۆ هەر بەرخێک، قوربانی سووتاندنە، ئەو بۆنەی یەزدان پێی خۆشە، قوربانی بە ئاگرە بۆ یەزدان."},{"book":"سەرژمێری","chapter":"28","verse":"14","text":"شەرابە پێشکەشکراوەکەشیان نیو هەین28‏:14 نزیکەی دوو لیتر بوو.‏ بۆ جوانەگا و سێیەکی هەین28‏:14 نزیکەی 1,2 لیتر بوو.‏ بۆ بەران و چارەکە هەینێک بۆ بەرخ. ئەمە قوربانی سووتاندنە لە دەستپێکی هەموو مانگەکانی ساڵ."},{"book":"سەرژمێری","chapter":"28","verse":"15","text":"سەرەڕای قوربانی سووتاندنی بەردەوام لەگەڵ شەرابە پێشکەشکراوەکەی، هەروەها گیسکێکی نێریش بۆ قوربانی گوناه بۆ یەزدان پێشکەش بکرێت."},{"book":"سەرژمێری","chapter":"28","verse":"16","text":"«”لە چواردەی مانگی یەک، جەژنی پەسخەیە بۆ یەزدان،"},{"book":"سەرژمێری","chapter":"28","verse":"17","text":"لە ڕۆژی پازدەی ئەم مانگەدا جەژنە، حەوت ڕۆژ نانی فەتیرە بخۆن."},{"book":"سەرژمێری","chapter":"28","verse":"18","text":"لە ڕۆژی یەکەم کۆبوونەوەی پیرۆزبوون28‏:18 بیرۆکەی بنەڕەتی سەرجەم جەژنەکان دەگەڕێتەوە بۆ دوو بنەمای سەرەکی: (1) یادکردنەوەی کار و چاکە مەزنەکانی خودا بەرامبەر بە گەلەکەی؛ (2) خۆتەرخانکردن لەم ڕۆژانەدا تەنها بۆ ستایش و پەرستنی خودا و فێربوون.‏ ببەستن، هیچ کارێکی ئاسایی مەکەن."},{"book":"سەرژمێری","chapter":"28","verse":"19","text":"قوربانی بە ئاگر، قوربانی سووتاندن بۆ یەزدان پێشکەش بکەن، دوو جوانەگا و بەرانێک و حەوت بەرخی نێری یەک ساڵەی ساغ لەلایەن ئێوەوە بێت."},{"book":"سەرژمێری","chapter":"28","verse":"20","text":"پێشکەشکراوی دانەوێڵەشیان لە باشترین ئاردی بە زەیت شێلراو، سێ دەیەکی ئێفەیەک بۆ هەر جوانەگایەک، دوو دەیەک بۆ هەر بەرانێک،"},{"book":"سەرژمێری","chapter":"28","verse":"21","text":"دەیەکێک بۆ هەر بەرخێک لە حەوت بەرخەکە بکە."},{"book":"سەرژمێری","chapter":"28","verse":"22","text":"گیسکێکی نێریش قوربانی گوناه بێت بۆ کەفارەتکردن بۆتان،"},{"book":"سەرژمێری","chapter":"28","verse":"23","text":"سەرەڕای قوربانی سووتاندنی بەیانییان کە بۆ قوربانی سووتاندنی بەردەوام دەیکەن."},{"book":"سەرژمێری","chapter":"28","verse":"24","text":"بە هەمان شێواز بۆ ماوەی حەوت ڕۆژ هەموو ڕۆژێک ئاوا بکەن، خۆراک پێشکەش بکەن، قوربانی بە ئاگرە، ئەو بۆنەی یەزدان پێی خۆشە، سەرەڕای قوربانی سووتاندنی بەردەوام لەگەڵ شەرابە پێشکەشکراوەکەی."},{"book":"سەرژمێری","chapter":"28","verse":"25","text":"لە ڕۆژی حەوتەمیش کۆبوونەوەی پیرۆزبوون ببەستن، هیچ کارێکی ئاسایی مەکەن."},{"book":"سەرژمێری","chapter":"28","verse":"26","text":"«”لە ڕۆژی یەکەمین بەرهەم، کاتێک پێشکەشکراوێکی دانەوێڵەیی نوێ بۆ یەزدان پێشکەش دەکەن، لە جەژنی هەفتەکانتان28‏:26 جەژنی هەفتەکان، هەروەها وەک جەژنی دروێنەش ناسراوە (بڕوانە دەرچوون 23‏:16‏‏)، 50 ڕۆژ دوای جەژنی فەتیرە بووە، کە دەکاتە حەوت هەفتە.‏ کۆبوونەوەی پیرۆزبوون ببەستن، هیچ کارێکی ئاسایی مەکەن."},{"book":"سەرژمێری","chapter":"28","verse":"27","text":"قوربانی سووتاندن پێشکەش بکەن، بۆ ئەو بۆنەی یەزدان پێی خۆشە، دوو جوانەگا و بەرانێک و حەوت بەرخی نێری یەک ساڵە،"},{"book":"سەرژمێری","chapter":"28","verse":"28","text":"هەروەها پێشکەشکراوی دانەوێڵەشیان لە باشترین ئاردی بە زەیت شێلراو، سێ دەیەکی ئێفەیەک بۆ جوانەگا، دوو دەیەک بۆ بەران،"},{"book":"سەرژمێری","chapter":"28","verse":"29","text":"دەیەکێک بۆ هەر بەرخێک لە حەوت بەرخەکە."},{"book":"سەرژمێری","chapter":"28","verse":"30","text":"گیسکێکی نێریش بۆ کەفارەتکردن بۆتان."},{"book":"سەرژمێری","chapter":"28","verse":"31","text":"سەرەڕای قوربانی سووتاندنی بەردەوام و پێشکەشکراوی دانەوێڵەکە بیکەن، دڵنیا بن لەوەی ئاژەڵەکان ساغن و لەگەڵ شەرابە پێشکەشکراوەکەیان بیکەن."}]}