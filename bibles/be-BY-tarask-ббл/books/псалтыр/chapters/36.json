{"data":[{"book":"ПСАЛТЫР","chapter":"36","verse":"1","text":"Псальма Давідава."},{"book":"ПСАЛТЫР","chapter":"36","verse":"2","text":"бо яны, як трава, неўзабаве скошаны будуць, і як былінка зялёная, завянуць."},{"book":"ПСАЛТЫР","chapter":"36","verse":"3","text":"Спадзявайся на Госпада і рабі дабро; жыві на зямлі і праўды трымайся."},{"book":"ПСАЛТЫР","chapter":"36","verse":"4","text":"Суцяшайся Госпадам, і Ён спраўдзіць жаданьні сэрца твайго."},{"book":"ПСАЛТЫР","chapter":"36","verse":"5","text":"Госпаду перадай дарогу тваю, і на яго спадзявайся, і Ён зробіць,"},{"book":"ПСАЛТЫР","chapter":"36","verse":"6","text":"і выведзе, як сьвятло, праўду тваю, і справядлівасьць тваю, як полудзень."},{"book":"ПСАЛТЫР","chapter":"36","verse":"7","text":"Скарыся Госпаду і на Яго спадзявайся. Не зайздросьці таму, каму шчасьціць у дарозе ягонай, чалавеку хітрамыснаму."},{"book":"ПСАЛТЫР","chapter":"36","verse":"8","text":"Перастань гневацца і пакінь запальчывасьць; ня імкніся рабіць благое,"},{"book":"ПСАЛТЫР","chapter":"36","verse":"9","text":"бо хто робіць благое, будзе зьнішчаны, а хто спадзяецца на Госпада, зямлю ўспадкуе."},{"book":"ПСАЛТЫР","chapter":"36","verse":"10","text":"Яшчэ трохі, і злачынца ня стане; паглядзіш на месца ягонае, і няма яго."},{"book":"ПСАЛТЫР","chapter":"36","verse":"11","text":"А пакорныя зямлю ўспадкуюць, і ўраскошуюцца спакоем вялікім."},{"book":"ПСАЛТЫР","chapter":"36","verse":"12","text":"Бязбожны зло намышляе супроць праведніка і скрыгоча на яго зубамі сваімі;"},{"book":"ПСАЛТЫР","chapter":"36","verse":"13","text":"а Гасподзь пасьміхаецца зь яго; бо бачыць, што прыходзіць дзень ягоны."},{"book":"ПСАЛТЫР","chapter":"36","verse":"14","text":"Бязбожныя вымаюць меч і напінаюць лук свой, каб паваліць беднага і ўбогага, каб зваліць тых, у каго дарога простая:"},{"book":"ПСАЛТЫР","chapter":"36","verse":"15","text":"меч іхні ўвойдзе ў іхняе сэрца, і лукі іхнія паламаюцца."},{"book":"ПСАЛТЫР","chapter":"36","verse":"16","text":"Лепш - малое ў праведніка, чым багацьце - у многіх бязбожнікаў,"},{"book":"ПСАЛТЫР","chapter":"36","verse":"17","text":"бо зламаюцца плечы ў бязбожных, а праведных сіліць Гасподзь!"},{"book":"ПСАЛТЫР","chapter":"36","verse":"18","text":"Гасподзь ведае дні беззаганных і дастатак іхні застаецца навечна."},{"book":"ПСАЛТЫР","chapter":"36","verse":"19","text":"Ня будуць яны пасаромлены ў люты час, і ў дні голаду сытыя будуць;"},{"book":"ПСАЛТЫР","chapter":"36","verse":"20","text":"а бязбожныя загінуць, і ворагі Гасподнія, як авечы лой, зьнікнуць, у дыме зьнікнуць."},{"book":"ПСАЛТЫР","chapter":"36","verse":"21","text":"Пазычае бязбожны - і не аддае, а праведны ўмілажальваецца і дае,"},{"book":"ПСАЛТЫР","chapter":"36","verse":"22","text":"бо ўміласлаўленыя Ім - зямлю ўспадкуюць, а праклятыя Ім - будуць вынішчаны."},{"book":"ПСАЛТЫР","chapter":"36","verse":"23","text":"Ад Госпада крокі чалавека пабожнага ставяцца моцна, і Ён дабраволіць дарозе ягонай:"},{"book":"ПСАЛТЫР","chapter":"36","verse":"24","text":"калі ён будзе падаць, не ўпадзе, бо Гасподзь падтрымлівае яго за руку."},{"book":"ПСАЛТЫР","chapter":"36","verse":"25","text":"Я быў малады і састарыўся, а ня бачыў праведніка пакінутага, і нашчадкаў яго, каб хлеба прасілі:"},{"book":"ПСАЛТЫР","chapter":"36","verse":"26","text":"ён кожны дзень шкадуе і пазычае, і нашчадкам ягоным - дабраславеньне будзе."},{"book":"ПСАЛТЫР","chapter":"36","verse":"27","text":"Ухіляйся ад благога, і рабі дабро, і жыць будзеш вечна:"},{"book":"ПСАЛТЫР","chapter":"36","verse":"28","text":"бо і Гасподзь любіць праўду, і не пакідае богабаязных Сваіх; навек ацалёныя будуць яны; а насеньне бязбожных вынішчыцца."},{"book":"ПСАЛТЫР","chapter":"36","verse":"29","text":"Праведныя ўспадкуюць зямлю, і будуць жыць на ёй вечна."},{"book":"ПСАЛТЫР","chapter":"36","verse":"30","text":"Вусны праведніка мудрасьць маўляюць, і язык ягоны вымаўляе праўду."},{"book":"ПСАЛТЫР","chapter":"36","verse":"31","text":"Закон Божы ў сэрцы ў яго; не пахіснуцца ногі ягоныя."},{"book":"ПСАЛТЫР","chapter":"36","verse":"32","text":"Бязбожны падглядвае праведніка і спрабуе забіць яго;"},{"book":"ПСАЛТЫР","chapter":"36","verse":"33","text":"але Гасподзь не аддасьць яго ў рукі ягоныя, і ня дасьць зьвінаваціць яго, калі яго будуць судзіць."},{"book":"ПСАЛТЫР","chapter":"36","verse":"34","text":"Спадзявайся на Госпада, і трымайся дарогі Ягонай: і Ён падыме цябе, каб ты зямлю ўспадкаваў; і калі будуць зьнішчаць бязбожных, ты ўбачыш."},{"book":"ПСАЛТЫР","chapter":"36","verse":"35","text":"Бачыў я бязбожніка грознага, які разгаліноўваўся, нібы самарослае расахатае дрэва;"},{"book":"ПСАЛТЫР","chapter":"36","verse":"36","text":"але ён прайшоў, і вось, няма яго; шукаю яго і не знаходжу."},{"book":"ПСАЛТЫР","chapter":"36","verse":"37","text":"Назірай за беспахібным і дзівіся на праведнага; бо чалавеку міралюбнаму - будучыня;"},{"book":"ПСАЛТЫР","chapter":"36","verse":"38","text":"а беззаконьнікі ўсе вынішчацца; будучыня беззаконьнікаў зьнікне."},{"book":"ПСАЛТЫР","chapter":"36","verse":"39","text":"Ад Госпада выратаваньне праведнікам, Ён - абарона ім у часіны жальбы:"},{"book":"ПСАЛТЫР","chapter":"36","verse":"40","text":"і дапаможа ім Гасподзь і вызваліць іх; выбавіць іх ад бязбожных і ўратуе іх, бо яны на Яго надзею кладуць."}]}