{"data":[{"book":"Ezekiyɛle","chapter":"21","verse":"1","text":"Ɠɔoɠɔ GALAGI ɓɔɛni pɔ̀, é ɠɛ mà:"},{"book":"Ezekiyɛle","chapter":"21","verse":"2","text":"«Ɗa ʋe, zunui, ɠaaʋote lɛkpɛmaʋɛ nu yeezazu ʋelei, ɠaazulo zooi ʋa lɛkpɛma ʋelei nu yeezazuʋɛ. Zelii lo dɔɓɔi ma lɛkpɛma ʋelei nu yeezazuʋɛ."},{"book":"Ezekiyɛle","chapter":"21","verse":"3","text":"Ɗa ɠɛ nu yeezazu lɔɓɔi ma: ‹Woilo Ɠɔoɠɔ GALAGI wooi ma! Maliɠii Ɠɔoɠɔ GALAGI wooi ɠaa: Nà ɠa gè abui ɠaazosu è ʋa, toɠa gulu wundui pɛ gala ta gulu vɔɔi pɛ. Ani nɔpɛ ge la zooga ma abuzogi ʋaazu, toɠa vaza é zo lɛkpɛma nu yeezazuʋɛ, é li lɛkpɛma nu ɠɔʋɛzuʋɛ, ná pɛ, ná-galai ɠa zeeli ɛsɛ pɛ ma."},{"book":"Ezekiyɛle","chapter":"21","verse":"4","text":"Ɛsɛ pɛ ka ka ga nà, Ɠɔoɠɔ GALAGI, nà ɠa gè abui ɠaazogai, ani la zooga é ʋa paa pɛ.› »"},{"book":"Ezekiyɛle","chapter":"21","verse":"5","text":"Gè gooɠaaʋoteni, gè ɠɛ ma: «Ee, Màliɠii Ɠɔoɠɔ GALAGI! Ta ɓɔɛzu unsu ga ze, ti ɗa ɠɛ ma: ‹Faalaali wo nu nɔ ʋe.› »"},{"book":"Ezekiyɛle","chapter":"21","verse":"6","text":"Ɠɔoɠɔ GALAGI ɓɔɛni pɔ̀, é ɠɛ mà:"},{"book":"Ezekiyɛle","chapter":"21","verse":"7","text":"«Ɗa ʋe, zunui, ɠaazu lati Zeluzalɛme ma, zelii lo zalaɠa ɠulazuʋɛti ma. GALA goo wo Izilayɛle yooi laalɔɠɔma."},{"book":"Ezekiyɛle","chapter":"21","verse":"8","text":"Ɠɛ Izilayɛle yooi ma: ‹Ɠɔoɠɔ GALAGI wooi ɠaa: Nà laalɛɛzu è wu, nà nà-boɠa zɔkpɔi ɠulazu ma laɠagi zu, gè telebo nuiti ta faa ɲɔu ɠɛ nuiti tɔɔɠula wo zaama."},{"book":"Ezekiyɛle","chapter":"21","verse":"9","text":"Telebo nuiti ta faa ɲɔu ɠɛ nuiti suwuɠaaleʋe vai ɠa é kɛɛzu gè nà-boɠa zɔkpɔi ɠulazu la ma laɠagi zu, gè pili ɛsɛ pɛ ma, é zo lɛkpɛma nu yeezazuʋɛ, é li lɛkpɛma nu ɠɔʋɛzuʋɛ."},{"book":"Ezekiyɛle","chapter":"21","verse":"10","text":"Ɛsɛ pɛ ka suɠwɛɛ ga nà, Ɠɔoɠɔ GALAGI, gè nà-boɠa zɔkpɔi ɠulani ma laɠagi zu. Gè la mɔnɔ dɔa su pɛ.› »"},{"book":"Ezekiyɛle","chapter":"21","verse":"11","text":"«Ɗa ʋe, zunui, maaʋɛɛ kiteʋe ɠasɔi wu, è ɗa ɓala ti pɛ gaazu ga ziizoolɛi."},{"book":"Ezekiyɛle","chapter":"21","verse":"12","text":"Siɛgi zu ti è ɠaazaɠasu da ga: ‹Lee vaa zu è ɓalasu?› ɗa ti wooɠaaʋote, è ɠɛ ti ma: ‹Gè woo ɲɔu mɛnigɛ, toɠa ʋaazu ʋilɛsu su. Ɛsɛ pɛ iɲɔ ka leʋe, ti yeezu ɠɛ yɔɔɠɛ, ti yiiɓɔlɔ, ti ɲiibiiti suɓɔlɔ, ti ɗa ziɠa ɓɔɠɔ ʋa. Adea ɠaa! Naa ɠa ʋaazu ɠɛɛzu niina!› Maliɠii Ɠɔoɠɔ GALAGI wooi ɠana.»"},{"book":"Ezekiyɛle","chapter":"21","verse":"13","text":"Ɠɔoɠɔ GALAGI ɓɔɛni pɔ̀, é ɠɛ mà:"},{"book":"Ezekiyɛle","chapter":"21","verse":"14","text":"«Ɗa ʋe, zunui, GALA gooi wo! Ɗa ɠɛ ma: ‹Maliɠii wooi ɠaa:"},{"book":"Ezekiyɛle","chapter":"21","verse":"15","text":"Gaaliʋɛ paa wo fai ma,"},{"book":"Ezekiyɛle","chapter":"21","verse":"16","text":"Gè feeni ga maaloun"},{"book":"Ezekiyɛle","chapter":"21","verse":"17","text":"Kidaaʋili kpeei loo, ɗa ʋe, zunui!"},{"book":"Ezekiyɛle","chapter":"21","verse":"18","text":"Mazɔlɔɔ ʋoluɠula wola ɠana."},{"book":"Ezekiyɛle","chapter":"21","verse":"19","text":"Deɠɛmu, ɗa ʋe, zunui, GALA goo wo,"},{"book":"Ezekiyɛle","chapter":"21","verse":"20","text":"É iɲɔteʋei lɔ ɛsɛ ziimaʋɛ,"},{"book":"Ezekiyɛle","chapter":"21","verse":"21","text":"Boɠa zɔkpɔ ɠaaligi, è-ɠaaʋɛɛ naa ɠaaliai,"},{"book":"Ezekiyɛle","chapter":"21","verse":"22","text":"Nà ɓalaagi nà yealoɠa,"},{"book":"Ezekiyɛle","chapter":"21","verse":"23","text":"Ɠɔoɠɔ GALAGI ɓɔɛni pɔ̀, é ɠɛ mà:"},{"book":"Ezekiyɛle","chapter":"21","verse":"24","text":"«Ɗa ʋe, zunui, pele felegɔ la ti ɠula zou ɠilagi zu, nii Ɓaɓilɔne masagi a ziɛ la, é ʋa ga ná-boɠa zɔkpɔi. Ɗa poogi ʋilɛ ma ʋele undaʋɛti, é taa wolai ɠilagilagi letema lɛɛzu."},{"book":"Ezekiyɛle","chapter":"21","verse":"25","text":"Pele ɠilagi ɠa li ga Ɓaɓilɔne ɠɔɔɓɔgi Amɔn nuiti ta-laa wolai zu é ga Laɓa, zɔi li Zeluzalɛme, siɠigi ma, Zuda yooi zu."},{"book":"Ezekiyɛle","chapter":"21","verse":"26","text":"Mazɔlɔɔ Ɓaɓilɔne masagi ɠa lo pele felegɔiti saɠalaʋɛ ga ungaiziɛi. É ɗa ná-mɛɛinti pili, é ɗa ná-pɛlɛ wu zaleiti gaazaɠa, é ɗa ma mɔɛin ʋɛtɛ."},{"book":"Ezekiyɛle","chapter":"21","verse":"27","text":"Mɛɛin é Zeluzalɛme zoni, naa looni zeezai ɠa, ʋɛ ta kɔɔɠɔ zɔɔlaiti to ná, ti nu ʋaa wolai ɠɛ ná, ti kɔɔ ɓeei loo, ti wooɠula la. Ti kɔɔɠɔ zɔɔlaiti gili ná kpogiti ba, ti kɔɔɠɔ yeɠeiti bɔ, ti lɔɔɠuzuʋɛti kpɛtɛ ná."},{"book":"Ezekiyɛle","chapter":"21","verse":"28","text":"Zeluzalɛme nuiti ti ɠɛni ɠigaiziɛzu ga ungaiziɛi naa la faa nɔpɛ kɛa ga tiye, tɔɔzei minazeɠe ka ná é ti makɛsu. Kɛlɛ Ɓaɓilɔne masagi ɠa ta-vaaɠaazagi lɛɛzu ga tiye, é ti lɛnɛ ga ta zosu."},{"book":"Ezekiyɛle","chapter":"21","verse":"29","text":"Naa ɠa é ba, Maliɠii Ɠɔoɠɔ GALAGI wooi ɠaa: ‹Wa kitoozu yeenɔpɛ wa-vaaɠaazagi zu ga wa-lɔ koloɠologi maaʋele, gaaɠalagai, wa dɛɛzu wa-ɠɛɛwotiiti pɛ su ga wa ga sɔba nuiti. Tama, tɔɔzei wo faiti gaazuloga ɓɔɠɔ ʋa, wa lɔ wo zili nui yeezu."},{"book":"Ezekiyɛle","chapter":"21","verse":"30","text":"« ‹Ɗa ʋe, Izilayɛle ɠundiɠii, tɔɠɔ ɠoloɠolo nui, nu ɲɔi, ɗa-voloi ɠa zeeli, yeei ɗa-vaaɠaazagiti pɛ gaaɓelazu la."},{"book":"Ezekiyɛle","chapter":"21","verse":"31","text":"Maliɠii Ɠɔoɠɔ GALAGI wooi ɠaa: Ɗa ʋala ɗa-masadai ma ʋoogi ma, ti ɗa-masa bɔɔlɔgi zeɠe. Faiti ta valibo! Zɔi é ɓɔɠɔmaayeizu, naa wɔɔlɔ, zɔi é ɓɔɠɔ wɔɔlɔzu, naa ɠaayei."},{"book":"Ezekiyɛle","chapter":"21","verse":"32","text":"Faa zuɠoloɠologi, faa zuɠoloɠologi! Nà naa zuɠoloɠolo, nii kɛɠala la dɛ ɠɛɛni, eyɛsu naa ʋa, zɔi nɔnɔ ga tukpɔɠaaleʋei, zɔi gè naa ɠalivaazu ma.› »"},{"book":"Ezekiyɛle","chapter":"21","verse":"33","text":"«Ɗa ʋe, zunui, GALA gooi wo, ɗa ɠɛ ma: ‹Maliɠii Ɠɔoɠɔ GALAGI wooi ɠaa Amɔn nuiti ma, é ʋilɛ ta-ɓaaɠulama vaiti ba. Ɠɛ ti ma: Boɠa zɔkpɔi ɠulaa ma laɠagi zu, paa wo fai ma, toɠa volozu, é ʋa teʋei wo, é ʋa mainmainti kula."},{"book":"Ezekiyɛle","chapter":"21","verse":"34","text":"Siɛgi zu ti zɛɛ ɠulakɛlɛmaiti bosu la wo ma, ta faawokɛɛyeeluɠɔ yɛɛ ɓɔɛiti, boɠa zɔkpɔi ɠa ʋaazu GALA kwɛɛtala nuiti unteʋezu ta nu ɲɔiti, ta-vaaɠaazagi ɠaaɓela foloi zeelia."},{"book":"Ezekiyɛle","chapter":"21","verse":"35","text":"« ‹Boɠa zɔkpɔi lɔɔna ma laɠagi zu. Ʋɛ è ɓɛtɛni ná, zooi ti è zɔlɔɔni su, miná ɠa gè è lukpɔzu ná."},{"book":"Ezekiyɛle","chapter":"21","verse":"36","text":"Nà nà-ziiɠaawanai lɛ ga ɗe, gè nà-ziiɠula abui lo è ʋa, nà è lɔ toosu nuiti zeezu, ti zoogai faa zuɠoloɠologi la."},{"book":"Ezekiyɛle","chapter":"21","verse":"37","text":"Ɗa ɠɛ ga abuzogi laamianigi, è-ɲamai ɠa ʋu zooi zu ná pɛ. Nu nɔpɛ ki ge la mɔ loa è zu pɛ. Nà, Ɠɔoɠɔ GALAGI, nà ɠa kpɔ̀ɛai.› »"}]}