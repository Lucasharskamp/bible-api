{"data":[{"book":"Kronika 2","chapter":"17","verse":"1","text":"Yehosafat ɖu fia ɖe fofoa, Asa teƒe eye wòglã eɖokui ɖe Israel fia ŋu."},{"book":"Kronika 2","chapter":"17","verse":"2","text":"Eda asrafowo ɖe Yuda du siwo woglã la me kple teƒe vovovowo le dukɔ la me kple Efraim, du siwo fofoa Asa xɔ la me."},{"book":"Kronika 2","chapter":"17","verse":"3","text":"Yehowa nɔ kple Yehosafat elabena ewɔ nu nyui abe ale si fofoa wɔ le eƒe fiaɖuɖu ƒe ƒe gbãtɔwo me ene eye mesubɔ legbawo o."},{"book":"Kronika 2","chapter":"17","verse":"4","text":"Ewɔ fofoa ƒe Mawu ƒe sewo dzi eye menɔ abe ame siwo nɔ Israel ene la kura o."},{"book":"Kronika 2","chapter":"17","verse":"5","text":"Esia ta Yehowa na wòli ke abe Yuda fia ene. Yuda ƒe viwo katã xea woƒe dugawo ale wòzu kesinɔtɔ gã aɖe eye amewo lɔ̃e ŋutɔ."},{"book":"Kronika 2","chapter":"17","verse":"6","text":"Ezɔ Mawu ƒe mɔwo dzi dzideƒotɔe; ekaka trɔ̃subɔlawo ƒe vɔsamlekpuiwo le togbɛawo dzi eye wòho aƒeliwo gɔ̃ hã."},{"book":"Kronika 2","chapter":"17","verse":"7","text":"Le eƒe fiaɖuɖu ƒe ƒe etɔ̃lia me la, eɖo ame aɖewo ɖa be woafia nu amewo le Yuda duwo me. Ame siawoe nye Ben Hail, Obadia, Zekaria, Netanel kple Mikaya."},{"book":"Kronika 2","chapter":"17","verse":"8","text":"Levi ƒe vi asieke kple nunɔla eve kpe ɖe wo ŋu. Levi ƒe viawoe nye Semaya, Netania, Zebadia, Asahel, Semiramɔt, Yehonatan, Adoniya, Tobiya, Tob Adoniya kpakple nunɔlawo Elisama kple Yehoram."},{"book":"Kronika 2","chapter":"17","verse":"9","text":"Wotsɔ Yehowa ƒe Segbalẽ la ɖe asi, hetsa le Yuda duwo katã me eye wofia Ŋɔŋlɔ Kɔkɔe la ameawo."},{"book":"Kronika 2","chapter":"17","verse":"10","text":"Vɔvɔ̃ na Yehowa dze fiaɖuƒe siwo ƒo xlã Yuda la dzi ale wo dometɔ aɖeke meho aʋa ɖe Yehosafat ŋu o."},{"book":"Kronika 2","chapter":"17","verse":"11","text":"Filistitɔ aɖewo gɔ̃ hã tsɔ nunanawo vɛ nɛ eye wodzɔa nu nɛ ƒe sia ƒe. Nu siwo Arabiatɔwo nae la woe nye: agbo akpe adre alafa adre (7,700) kple gbɔ̃tsu akpe adre alafa adre (7,700)."},{"book":"Kronika 2","chapter":"17","verse":"12","text":"Ale Yehosafat kpɔ ŋusẽ ŋutɔ; etu mɔwo eye wòtso nudzraɖoƒe duwo ɖe Yudanyigba ƒe akpa ɖe sia ɖe dzi."},{"book":"Kronika 2","chapter":"17","verse":"13","text":"Ewɔ ɖoɖowo ɖe dukɔmedɔ geɖewo wɔwɔ ŋu eye wòda aʋakɔ gã aɖe ɖe Yerusalem, si nye eƒe fiadu la me."},{"book":"Kronika 2","chapter":"17","verse":"14","text":"Woƒe xexlẽme le woƒe ƒomewo nu nɔ ale:"},{"book":"Kronika 2","chapter":"17","verse":"15","text":"Yehohanan nye aʋafia si kplɔe ɖo eye wònɔ aʋawɔla akpe alafa eve blaenyi (280,000) nu."},{"book":"Kronika 2","chapter":"17","verse":"16","text":"Ame si kplɔ eya hã ɖoe nye Amasia, Zikri ƒe vi, ame si nye mawuvɔ̃la akuaku aɖe; eya kpɔ aʋawɔla akpe alafa eve (200,000) dzi."},{"book":"Kronika 2","chapter":"17","verse":"17","text":"Aʋawɔla akpe alafa eve (200,000) tso Benyamin ƒe viwo dome;"},{"book":"Kronika 2","chapter":"17","verse":"18","text":"Ame si kplɔe ɖo lae nye Yehozabad eye wòkplɔ aʋawɔla akpe alafa ɖeka blaenyi (180,000), ame siwo xɔ hehe nyuie."},{"book":"Kronika 2","chapter":"17","verse":"19","text":"Aʋawɔla siawo nɔ Yerusalem kpe ɖe esiwo fia la da ɖe du siwo woglã le dukɔ blibo la me la ŋuti."}]}