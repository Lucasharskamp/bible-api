{"data":[{"book":"Vaefeso","chapter":"3","verse":"1","text":"Bahi ing'anya ya anelo, nangu Paolo, ngùjukile ninfungwa ing'anya ya kuntumikila Yesu Kilisto kwajili yenu mwenu mmanu mukávele Mmayahudi."},{"book":"Vaefeso","chapter":"3","verse":"2","text":"Nangu ǹnimala kuva, mwenu mmene mùnipilikana namuna Nnungu changujalidile inema kwa kuning'a madengo lake nilakole kwajili yenu."},{"book":"Vaefeso","chapter":"3","verse":"3","text":"Nnungu àningumaiha kupitila uhunulo kuyamba makudungilo lake lanapihike. Na nangu nìnnembiledile mwenu kwa kuinjipiha kuyamba chinu anecho."},{"book":"Vaefeso","chapter":"3","verse":"4","text":"Na mwenu mukàlasoma malove langu muchimumale namuna chinilakameke saana makudungilo la Nnungu lanapihike lamwâmba Kilisto."},{"book":"Vaefeso","chapter":"3","verse":"5","text":"Mmivelekwa vipitîle Nnungu nanga pánavamaihije vanu kuyamba makudungilo anelo malinga chavamaihije hambi mitume na manabii vake vanaswe kwa kupitila Umumu Wanaswe."},{"book":"Vaefeso","chapter":"3","verse":"6","text":"Na makudungilo anelo lanapihike nni alano, vanu vakávele Vayahudi vàpwechele pamo na Vayahudi mapala kuhaloka kwanga Nnungu kupitila Malove Lambone. Avano vavili vammalele nni dimbande dya mmili umo na vàkumila ahadi uila ya Nnungu ing'anya ya kulundanywa na Yesu Kilisto."},{"book":"Vaefeso","chapter":"3","verse":"7","text":"Kupapatana na inujo ya inema yaning'ile Nnungu kwa dimongo dyake, nangu ngùjuhijwe kuva ntumishi wa Malove Lambone."},{"book":"Vaefeso","chapter":"3","verse":"8","text":"Nangu njo nin'joko kupunda vanu vammalele va Nnungu, henga Nnungu àningujalila inema ya kutanga Malove Lambone kwa vanu vakávele Vayahudi, kuyamba balaka dyanga Kilisto, balaka dikáhululika kuvalangwa."},{"book":"Vaefeso","chapter":"3","verse":"9","text":"Na Nnungu àningujalila inema ya kumaiha namuna chilatimidile makudungilo anelo lanalapihite Nnungu kutandikila anepo patandi, Nnungu aumbîle vitukutuku vyammalele."},{"book":"Vaefeso","chapter":"3","verse":"10","text":"Na makudungilo la Nnungu kuyamba anelo lammalele nni kuva, vatawâla na vammalele vavêle na dimongo va nchilambo chikáonekana, vapate kumala lúnda lwa Nnungu lwa namuna dyohe kupitila likuwa lyammalele lya vanu vankulupîla Yesu."},{"book":"Vaefeso","chapter":"3","verse":"11","text":"Nnungu àtendile uchocho kupapatana na makudungilo lake la maduva lammalele. Àtendile uchocho kupitila Yesu Kilisto Nang'olo wetu."},{"book":"Vaefeso","chapter":"3","verse":"12","text":"Bahi kwa kuva tùlundanyijwe na Kilisto na ing'anya ya kunkulupila nang'e, hwetu tukálipwelela, tùvele na indila ya kuhwika kwa Atata bila lipamba."},{"book":"Vaefeso","chapter":"3","verse":"13","text":"Bahi nìnnyuwa munatenguke mitima ing'anya ya kubanika kungubanika, kwa kuva kubanika akuno nni kwajili yenu, mulyone kuva mùnitumbyangwa."},{"book":"Vaefeso","chapter":"3","verse":"14","text":"Bahi ing'anya ya anelyo, nangu ngùtindivala malundi muyo mwa Atata Nnungu na kunnyuwa."},{"book":"Vaefeso","chapter":"3","verse":"15","text":"Nang'e njo chitandikilo cha viumbe vyammalele vya kulihunde na vya pachilambo."},{"book":"Vaefeso","chapter":"3","verse":"16","text":"Nangu nìnnyuwa Nnungu amwing'ange dimongo dya kuhwinga n'disungu dyenu kwa indila ya Umumu Wanaswe, kupapatana na utajili wa ukulu wake."},{"book":"Vaefeso","chapter":"3","verse":"17","text":"Anepo njo Kilisto pambeikala mmitima yenu kwa indila ya ing'ulupa akuno muvèlè na nsingi wa itamwi na dinyiya muitamwi,"},{"book":"Vaefeso","chapter":"3","verse":"18","text":"uchinga mwenu pamo na vanu vammalele va Nnungu muhulule kumala namuna itamwi yanga Kilisto chiivele ing'ulu, yani chiidalambwike na chiilepile na changa chake na iyendehi yake."},{"book":"Vaefeso","chapter":"3","verse":"19","text":"Muchimuimale itamwi yanga Kilisto ipûnda imadi yammalele ya vanu uchinga muumbajwe itimiliki yammalele ya Nnungu."},{"book":"Vaefeso","chapter":"3","verse":"20","text":"Bahi Nnungu atumbyangwe! Kupapatana na dimongo dikôla madengo nkati mwetu, nang'e ànahulula kutenda vitukutuku vikulu namene kupunda avila vituyuwa au kuvikumbukila."},{"book":"Vaefeso","chapter":"3","verse":"21","text":"Yesu Kilisto na vanu vankulupîla Yesu vààve ing'anya ya kutumbyangwa kwa Nnungu, vanu va vivelêkwa vyammalele, vyaka na vyaka. Amina."}]}