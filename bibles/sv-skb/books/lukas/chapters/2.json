{"data":[{"book":"Lukas","chapter":"2","verse":"1","text":"Vid den tiden beslutade Caesar (kejsar) Augustus att hela världen [Romarriket] skulle registrera sig för att betala skatt."},{"book":"Lukas","chapter":"2","verse":"2","text":"Detta var den första [av de två] skattskrivningen som hölls när Quirinius var ståthållare (ledare, administratör) över Syrien."},{"book":"Lukas","chapter":"2","verse":"3","text":"Alla gav sig av [färdades, genomkorsade landet] för att skattskriva sig, var och en till sin egen stad [där deras familjeregister fanns]."},{"book":"Lukas","chapter":"2","verse":"4","text":"Josef gick då också upp från Galiléen, [ut] från Nasarets stad till Davids stad, som kallas Betlehem, i Judéen – detta då han var av Davids hus och släkt."},{"book":"Lukas","chapter":"2","verse":"5","text":"Han kom för att skattskriva sig tillsammans med Maria, sin trolovade, som var höggravid (uppsvullen; ”stor med barn”)."},{"book":"Lukas","chapter":"2","verse":"6","text":"Medan de var där [på plats i Betlehem, antagligen hemma hos Josefs släktingar] var det dags för henne att föda."},{"book":"Lukas","chapter":"2","verse":"7","text":"Hon födde sin förstfödde son och lindade honom med remsor av linnetyg [som man brukade göra för att skydda och stadga spädbarnets armar och ben], och lade honom i en krubba, för det fanns inte plats för dem i gästrummet (härbärget)."},{"book":"Lukas","chapter":"2","verse":"8","text":"I samma område övernattade några herdar på fälten och vaktade [i skift] över sin hjord."},{"book":"Lukas","chapter":"2","verse":"9","text":"Då stod en Herrens ängel framför dem, och Herrens härlighet strålade (lyste, blixtrade) runt dem. De blev fruktansvärt rädda,"},{"book":"Lukas","chapter":"2","verse":"10","text":"men ängeln sade till dem:"},{"book":"Lukas","chapter":"2","verse":"11","text":"För i dag [nu denna natt] har en Frälsare (Befriare) blivit född åt er i Davids stad [Betlehem, se vers 4], han [som] är den Smorde (Messias, Kristus), Herren."},{"book":"Lukas","chapter":"2","verse":"12","text":"Detta ska vara tecknet för er [det sätt som ni känner igen honom på]: Ni ska finna ett nyfött barn (gr. brephos) [jmf Matt 2:11], som har lindats i tygremsor [av linne] och ligger i en krubba.”"},{"book":"Lukas","chapter":"2","verse":"13","text":"Plötsligt var en stor armé av himmelska stridsänglar där tillsammans med ängeln, och de prisade (lovade) Gud och sade:"},{"book":"Lukas","chapter":"2","verse":"14","text":"”Ära i höjden [i de högsta himlarna]"},{"book":"Lukas","chapter":"2","verse":"15","text":"När så änglarna farit ifrån dem [tillbaka] till himlen, sade herdarna till varandra: ”Låt oss nu [på en gång] gå över [ända] bort till Betlehem och se det (det ord – gr. rhema) som Herren har låtit oss få veta!”"},{"book":"Lukas","chapter":"2","verse":"16","text":"Så de skyndade i väg dit och fann Maria och Josef och det nyfödda barnet som låg i krubban."},{"book":"Lukas","chapter":"2","verse":"17","text":"När de hade sett det berättade de vad som hade sagts till dem [av ängeln] om detta barn,"},{"book":"Lukas","chapter":"2","verse":"18","text":"och alla som hörde det förundrades (häpnade) över vad herdarna berättade för dem."},{"book":"Lukas","chapter":"2","verse":"19","text":"Men Maria höll allt detta inom sig och begrundade det i sitt hjärta (funderade över allt som hänt, jämförde det som sagts av herdarna med det budskap som ängeln Gabriel gett tidigare)."},{"book":"Lukas","chapter":"2","verse":"20","text":"Herdarna vände tillbaka [till fåren] och ärade och prisade Gud för allt de hade hört och sett, för allt var precis som det sagts till dem."},{"book":"Lukas","chapter":"2","verse":"21","text":"När åtta dagar hade gått och han skulle omskäras, fick han namnet Jesus, det som ängeln hade gett honom innan han blev till i moderlivet."},{"book":"Lukas","chapter":"2","verse":"22","text":"När tiden kom för deras rening enligt Mose undervisning [40 dagar efter födseln för en pojke, se 3 Mos 12:4] tog de Jesus till Jerusalem [7 km norr om Betlehem] för att bära fram honom inför Herren –"},{"book":"Lukas","chapter":"2","verse":"23","text":"som det står skrivet (och förblir skrivet) i Herrens undervisning (Moseböckerna – gr. nomos):"},{"book":"Lukas","chapter":"2","verse":"24","text":"Och [de kom också dit] för att offra enligt vad som är sagt i Herrens undervisning:"},{"book":"Lukas","chapter":"2","verse":"25","text":"I Jerusalem levde en man som hette Symeon. Han var rättfärdig och gudfruktig och väntade på Israels befrielse (tröst). Den helige Ande var över honom,"},{"book":"Lukas","chapter":"2","verse":"26","text":"och det hade uppenbarats för honom av den helige Ande att han inte skulle se döden förrän han hade sett Herrens Smorde. [Ordagrant ”Herrens Kristus”, där Kristus är den grekiska översättningen av hebreiskans Messias som betyder smord.]"},{"book":"Lukas","chapter":"2","verse":"27","text":"Ledd av Anden kom han till templet. När föräldrarna bar in barnet Jesus för att göra med honom som var sed enligt undervisningen,"},{"book":"Lukas","chapter":"2","verse":"28","text":"tog Symeon honom i sina armar och lovprisade Gud och sade:"},{"book":"Lukas","chapter":"2","verse":"29","text":"”Härskare, nu låter du din tjänare gå bort i frid,"},{"book":"Lukas","chapter":"2","verse":"30","text":"För mina ögon har sett din frälsning"},{"book":"Lukas","chapter":"2","verse":"31","text":"som du har berett inför alla folks åsyn,"},{"book":"Lukas","chapter":"2","verse":"32","text":"ett ljus till uppenbarelse för hedningarna"},{"book":"Lukas","chapter":"2","verse":"33","text":"Hans far och mor förundrades (de blev förvånade och överraskade) över vad som sades om honom."},{"book":"Lukas","chapter":"2","verse":"34","text":"Symeon välsignade dem och sade till hans mor Maria:"},{"book":"Lukas","chapter":"2","verse":"35","text":"Detta för att det ska uppenbaras"},{"book":"Lukas","chapter":"2","verse":"36","text":"Där fanns även en profetissa, Hanna, Fanuels dotter, av Ashers stam. Hon var mycket gammal. Hon hade levt sju år med sin man efter sitt giftermål"},{"book":"Lukas","chapter":"2","verse":"37","text":"och sedan varit änka i åttiofyra år. [Åttiofyra år kan antingen syfta på hennes nuvarande ålder eller tiden som änka, och då är hon över hundra år gammal. Oavsett stämmer beskrivningen i versen innan att hon var ”mycket gammal”.] Hon lämnade aldrig templet utan tillbad dag och natt med fastor och böner. [Hon tillbringade mycket tid i bön och fasta i kvinnornas förgård, var alltid med på den dagliga bönen klockan nio, tolv och tre, men även kvällsbönen, se Ps 134:1-2.]"},{"book":"Lukas","chapter":"2","verse":"38","text":"Just i den stunden kom hon in och tackade Gud och talade om honom [Jesus] för alla som väntade på Jerusalems återlösning (lösepenning)."},{"book":"Lukas","chapter":"2","verse":"39","text":"När Josef och Maria hade fullgjort allt i enlighet med Herrens undervisning, återvände de till sin hemstad Nasaret i Galileen."},{"book":"Lukas","chapter":"2","verse":"40","text":"Pojken växte och blev stark i anden, fylld med visdom, och Guds nåd (favör, välsignelse, välbehag, glädje) var över honom."},{"book":"Lukas","chapter":"2","verse":"41","text":"Hans föräldrar gick till Jerusalem varje år vid påskhögtiden (pesach)."},{"book":"Lukas","chapter":"2","verse":"42","text":"När Jesus var tolv år gick de [Jesu familj tillsammans med släktingar och vänner från Nasaret] upp till högtiden som de brukade göra."},{"book":"Lukas","chapter":"2","verse":"43","text":"När högtidsdagarna var slut och de begav sig hem [troligen redan efter de tre första dagarna i påskhögtiden som var de största], stannade pojken Jesus kvar i Jerusalem [för att fortsätta lyssna på undervisningen de dagar som återstod av påskhögtiden]. Hans föräldrar visste inte det,"},{"book":"Lukas","chapter":"2","verse":"44","text":"de trodde han var med i resesällskapet [de antog detta eftersom det brukade vara så]. De gick en hel dag, sedan började de leta efter honom överallt bland släktingar och bekanta."},{"book":"Lukas","chapter":"2","verse":"45","text":"När de inte hittade honom återvände de till Jerusalem [nästa dag] och sökte efter honom överallt längs med vägen."},{"book":"Lukas","chapter":"2","verse":"46","text":"Efter tre dagar [första dagen tillbaka i Jerusalem] hittade de honom i tempelområdet [där medlemmar från Stora rådet, Sanhedrin, undervisade på sabbater och festivaler, så det var antagligen den sjätte dagen på påskhögtiden]. Där satt han mitt bland lärarna och lyssnade och ställde frågor."},{"book":"Lukas","chapter":"2","verse":"47","text":"Alla som lyssnade på honom förbluffades (tappade fattningen och förvånades gång på gång) över hans förstånd (intelligens, förmåga att dra slutsatser) och hans svar."},{"book":"Lukas","chapter":"2","verse":"48","text":"När de [Josef och Maria] såg honom blev de helt förvånade (bestörta, halvt från vettet). Hans mor sade till honom: ”Mitt barn (ordet för barn fokuserar på att man tillhör familjen), varför har du behandlat oss så här? Ser du inte hur din far och jag har plågats (pinats, gått igenom helveteskval) när vi letat efter dig överallt.”"},{"book":"Lukas","chapter":"2","verse":"49","text":"Då sade Jesus till dem: ”Varför behövde ni leta efter mig? Visste ni inte att jag måste vara i min Faders hus (måste vara helt överlåten och upptagen att göra min Faders gärningar).”"},{"book":"Lukas","chapter":"2","verse":"50","text":"Men de förstod inte vad han sade till dem."},{"book":"Lukas","chapter":"2","verse":"51","text":"Sedan följde han med dem ner till Nasaret, och han fortsatte att lyda (underordna sig) dem. Hans mor bevarade (skyddade) allt detta i sitt hjärta."},{"book":"Lukas","chapter":"2","verse":"52","text":"Jesus fortsatte att växa i visdom och ålder (mentalt och fysiskt) och i nåd (favör, välbehag) inför Gud och människor (andligt och socialt)."}]}