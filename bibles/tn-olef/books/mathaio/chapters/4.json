{"data":[{"book":"Mathaio","chapter":"4","verse":"1","text":"Mme Jesu a gogelwa ke Mowa o o Boitshepo kwa sekakeng, go ya go lekwa ke Satane."},{"book":"Mathaio","chapter":"4","verse":"2","text":"Ka malatsi a le masome a mane le masigo a le masome mane o na a sa je sepe, mme a tshwarwa ke tlala."},{"book":"Mathaio","chapter":"4","verse":"3","text":"Mme Satane a mo leka gore a fetole maje senkgwe. Mme a re, go tlaa supa fa o le Morwa Modimo."},{"book":"Mathaio","chapter":"4","verse":"4","text":"Mme Jesu a mo raya a re, “Nnyaa! gonne dikwalo tsa re senkgwe ga se ka ke sa otla mewa ya batho: se re se tlhokang ke go reetsa lefoko lengwe le lengwe la Modimo.”"},{"book":"Mathaio","chapter":"4","verse":"5","text":"Mme Satane a mo tsaya a mo isa setlhoeng sa Tempele mo Jerusalema."},{"book":"Mathaio","chapter":"4","verse":"6","text":"A mo raya a re, “Itige o itshupe fa o le Morwa Modimo; ka dikwalo tsa re, ‘Modimo o tlaa roma baengele ba One go go agelela gore o seka wa golafala,’ ba tlaa go agelela mo go sugagakaneng mo matlapeng a a kwa tlase.”"},{"book":"Mathaio","chapter":"4","verse":"7","text":"Jesu a mo araba ka kgakalo a re, “Gape gatwe ‘o se ka wa leka Morena Modimo ka teko ya boeleele.’ ”"},{"book":"Mathaio","chapter":"4","verse":"8","text":"Mme Satane a mo tsaya a mo isa setlhoeng sa thaba e e goletseng kwa godimo thata mme a mo kaela dichaba tsa lefatshe le kgalalelo yotlhe ya tsone."},{"book":"Mathaio","chapter":"4","verse":"9","text":"A mo raya a re, “Ke tlaa go fa mo gotlhe fa o ka khubama wa nkobamela.”"},{"book":"Mathaio","chapter":"4","verse":"10","text":"Mme Jesu a mo raya a re, “Tloga fa Satane. Dikwalo tsa re, ‘obamela Morena Modimo a le nosi. Reetsa ene fela.’ ”"},{"book":"Mathaio","chapter":"4","verse":"11","text":"Mme Satane a mo tlogela mme baengele ba tla go mo direla."},{"book":"Mathaio","chapter":"4","verse":"12-13","text":"Mme e rile fa Jesu a utlwa gore Johane o tshwerwe, a tswa mo Judea a boela gae kwa Nasaretha mo Galalea; Mme ka bofefo a fetela kwa Kaperanama fa thoko ga Lecha la Galalea gautshwane le Sebulona le Nafetali."},{"book":"Mathaio","chapter":"4","verse":"14","text":"Mo ga diragatsa seporofeso sa ga Isaia se se reng"},{"book":"Mathaio","chapter":"4","verse":"15","text":"“Lefatshe la Sebulona le lefatshe la ga Nafetali fa thoko ga Lecha, le moseja ga noka ya Jorodane, le kwa godimo ga Galalea kwa go tletseng Badichaba,"},{"book":"Mathaio","chapter":"4","verse":"16","text":"teng koo batho ba ba neng ba le mo lefifing, ba bonye lesedi le legolo; ba ne ba ntse mo lefatshing la loso, mme lesedi la ba tlhabela.”"},{"book":"Mathaio","chapter":"4","verse":"17","text":"Go simolola foo, Jesu a simolola go ruta a re, “Sokologang mo sebing lo sokologele mo Modimong gonne Bogosi jwa Legodimo bo, atametse.”"},{"book":"Mathaio","chapter":"4","verse":"18","text":"Mme ya re ka letsatsi lengwe a tsamaya mo motlhabeng wa lotshitshi lwa Lecha la Galalea, a bona banna ba le babedi, bana ba motho, ebong Simone yo o bidiwang Petere le Anderea, ba le mo mokorong ba tshwara ditlhapi ka lotloa ka e ne e le batshwari le barekisi ba ditlhapi."},{"book":"Mathaio","chapter":"4","verse":"19","text":"Mme Jesu a ba bitsa a re, “Ntshalang morago mme ke tlaa lo ruta ka fa lo ka tshwarang ka teng mewa ya batho.”"},{"book":"Mathaio","chapter":"4","verse":"20","text":"Mme ba akofa ba tlogela matloa a bone ba tsamaya nae."},{"book":"Mathaio","chapter":"4","verse":"21","text":"Ya re kgakalanyana mo motlhabeng wa lotshitshi, a bona bana ba motho ba bangwe gape ba le babedi, ebong Jakobe le Johane ba ntse mo mokorong le Sebede rraabo, ba roka matloa a bone; mme le bone a ba bitsa."},{"book":"Mathaio","chapter":"4","verse":"22","text":"Mme ba akofa ba emisa tiro ya bone ba tsamaya nae, ba tlogela rraabo."},{"book":"Mathaio","chapter":"4","verse":"23","text":"Jesu a tsamaya mo tikologong yotlhe ya Galalea a ruta mo dikerekeng tsa Bajuta a rera Mafoko a a Molemo kaga Bogosi jwa Legodimo. A fodisa mofuta mongwe le mongwe wa khidiego le malwetse."},{"book":"Mathaio","chapter":"4","verse":"24","text":"Pego ya dikgakgamatso tsa gagwe ya anama go feta melelwane ya Galalea mo e leng gore batho ba ba neng ba lwalela kgakala kwa Siria, ba ne ba tla kwa go ene go fodisiwa. A e ka ne e ne e le bolwetse bofe le setlhabi, kgotsa ba tsenywe ke badimo, kgotsa botsenwa, kgotsa teteselo, o ne a ba fodisa."},{"book":"Mathaio","chapter":"4","verse":"25","text":"Bontsintsi jo bogolo jwa batho jwa mo sala morago gongwe le gongwe kwa a yang gone. Batho ba ne ba tswa Galalea le mo metseng e e some le Jerusalema, le gongwe le gongwe mo Judea le kwa moseja ga Noka ya Jorodane."}]}