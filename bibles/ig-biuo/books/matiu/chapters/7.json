{"data":[{"book":"Matiu","chapter":"7","verse":"1","text":"“Unu ekpela ndị ọzọ ikpe, ka a ghara ikpekwa unu ikpe."},{"book":"Matiu","chapter":"7","verse":"2","text":"Nʼihi na a ga-ekpe unu ikpe dịka unu si kpee ndị ọzọ. Ọ bụkwa ihe unu ji tụọrọ ndị ọzọ ka a ga-eji tụọrọ unu."},{"book":"Matiu","chapter":"7","verse":"3","text":"nʼanya ma ị dịghị ahụta obodobo osisi dị gị onwe gị nʼanya?"},{"book":"Matiu","chapter":"7","verse":"4","text":"Olee otu ị ga-esi gwa ya si, ‘Nwanna m, kwere ka m tụpụ gị ntakịrị ahịhịa danyere gị nʼanya,’ mgbe obodobo osisi dị gị nʼanya, nke na-adịghị ekwe gị hụzie ụzọ."},{"book":"Matiu","chapter":"7","verse":"5","text":"Onye ihu abụọ! Buru ụzọ wepụ obodobo osisi dị gị nʼanya ka i nwee ike ịhụzi ụzọ tụpụ ntakịrị ahịhịa nke dị nwanna gị nʼanya."},{"book":"Matiu","chapter":"7","verse":"6","text":"“Enyela nkịta ihe dị nsọ. Enyekwala ezi ihe dị oke ọnụahịa. Ha ga-azọtọ ha ma tụgharịakwa dọrie gị."},{"book":"Matiu","chapter":"7","verse":"7","text":"“Na-arịọnụ, unu ga-arịọta, na-achọnụ, unu ga-achọta, kụọkwanụ aka nʼụzọ, a ga-emeghekwara unu ụzọ."},{"book":"Matiu","chapter":"7","verse":"8","text":"Nʼihi na onye na-arịọ, na-arịọta. Onye na-achọ, na-achọta. Onye na-akụ aka nʼụzọ ka a ga-emeghekwara ụzọ."},{"book":"Matiu","chapter":"7","verse":"9","text":"“Ọ dị onye nʼime unu, ma ọ bụrụ na nwa ya arịọọ ya achịcha, ga-enye ya okwute?"},{"book":"Matiu","chapter":"7","verse":"10","text":"Maọbụ, nwata ahụ arịọọ azụ, o nye ya agwọ?"},{"book":"Matiu","chapter":"7","verse":"11","text":"Ya mere, ebe unu ndị ọjọọ maara otu e si enye ụmụ unu ezi onyinye, Nna unu bi nʼeluigwe ọ gaghị enye unu karịa, ma ọ bụrụ na unu arịọọ ya!"},{"book":"Matiu","chapter":"7","verse":"12","text":"Ya mere, nʼime ihe niile, na-emeso ndị mmadụ dị ka i si chọọ ka ha mesoo gị. Nke a bụ nchịkọta ihe iwu na ndị amụma ziri."},{"book":"Matiu","chapter":"7","verse":"13","text":"“Sitenụ nʼọnụ ụzọ dị warawara banye. Nʼihi na ọnụ ụzọ ahụ dị obosara. Mbara ka ụzọ ahụ dịkwa na-eduba nʼịla nʼiyi. Ọtụtụ na-esoro ya."},{"book":"Matiu","chapter":"7","verse":"14","text":"Ole na ole na-achọta ụzọ ahụ na-eduba na ndụ, nʼihi na ọ dị warawara, dịkwa nkpagide."},{"book":"Matiu","chapter":"7","verse":"15","text":"“Kpachapụnụ anya! Nʼihi na ndị amụma ụgha dị. Ha na-abịakwute unu nʼụdịdị atụrụ, ma ha bụ agụ."},{"book":"Matiu","chapter":"7","verse":"16","text":"A ga-esite na mkpụrụ7:16 Mkpụrụ Nʼebe a o bụ ihe Igbo na-akpọ omume maọbụ agwa. ha mata ndị ha bụ. Ndị mmadụ ọ na-esite nʼosisi ogwu dị nʼọhịa ghọta mkpụrụ osisi grepu, ka ha na-esite nʼosisi uke gbara nʼọhịa ghọta mkpụrụ fiig?"},{"book":"Matiu","chapter":"7","verse":"17","text":"Nʼụzọ dị otu a, osisi ọbụla dị mma na-amịpụta mkpụrụ ọma, ma osisi dị njọ na-amịpụta mkpụrụ dị njọ."},{"book":"Matiu","chapter":"7","verse":"18","text":"Osisi na-amị mkpụrụ ọma adịghị amị mkpụrụ ọjọọ. Nke na-amị mkpụrụ ọjọọ adịghịkwa amị mkpụrụ ọma."},{"book":"Matiu","chapter":"7","verse":"19","text":"Ma osisi ọbụla na-amịghị mkpụrụ ọma ka a ga-egbutu tụnye ya nʼọkụ."},{"book":"Matiu","chapter":"7","verse":"20","text":"Ụzọ e si amata osisi ọma bụ site na mkpụrụ ya."},{"book":"Matiu","chapter":"7","verse":"21","text":"“Ọ bụghị ndị niile na-asị m ‘Onyenwe anyị, Onyenwe anyị,’ ga-abanye nʼalaeze eluigwe, kama ọ bụ naanị ndị ahụ na-eme ihe Nna m nọ nʼeluigwe na-achọ ka ha mee."},{"book":"Matiu","chapter":"7","verse":"22","text":"Nʼụbọchị ahụ, ọtụtụ ndị mmadụ ga-asị m, ‘Onyenwe anyị, Onyenwe anyị, ọ bụ na anyị ejighị aha gị buo amụma, jiri aha gị chụpụ mmụọ ọjọọ, ma jirikwa aha gị ruo ọtụtụ ọrụ ebube?’"},{"book":"Matiu","chapter":"7","verse":"23","text":"Mgbe ahụ aga m agwa ha hoohaa sị ha, ‘Amaghị m unu, sitenụ nʼihu m pụọ, unu ndị ajọ omume!’"},{"book":"Matiu","chapter":"7","verse":"24","text":"“Onye ọbụla ṅara ntị nʼokwu ndị a m kwuru, ma meekwa ha, dị ka nwoke ahụ maara ihe, onye wuru ụlọ ya nʼelu oke nkume."},{"book":"Matiu","chapter":"7","verse":"25","text":"Mmiri zosikwara ike nʼelu ụlọ ahụ, idee mmiri sọkwara, tie nʼụlọ ahụ. Ifufe siri ike fekwara, ma ụlọ ahụ adaghị. Nʼihi na e wuru ntọala ya nʼelu oke nkume."},{"book":"Matiu","chapter":"7","verse":"26","text":"Ma ndị niile nụrụ okwu ndị a, ma lefuru ha anya, bụ ndị nzuzu. Ha dị ka nwoke wuru ụlọ ya nʼelu aja."},{"book":"Matiu","chapter":"7","verse":"27","text":"Ngwangwa mmiri zoro, idee mmiri sọkwara, ifufe fesikwara ike tie nʼụlọ ahụ, ụlọ ahụ dara daruo ala. Ọdịda ya dị ukwuu.”"},{"book":"Matiu","chapter":"7","verse":"28","text":"Mgbe Jisọs kwuchara okwu ndị a, ozizi ya juru igwe mmadụ ahụ niile anya."},{"book":"Matiu","chapter":"7","verse":"29","text":"Nʼihi na o ziri ihe dịka onye nwere ikike. Ọ bụghị dị ka ndị ozizi iwu ha."}]}