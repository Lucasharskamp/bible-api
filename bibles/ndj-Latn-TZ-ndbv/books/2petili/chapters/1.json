{"data":[{"book":"2 Petili","chapter":"1","verse":"1","text":"Nenga Simoni Petili, mvanda na ndundami wa Yesu Kilistu, nguvayandikila yumwi yimuvelili na ujumilwa telatela ngimu wa yufwi, kwa deha ya ugoleki wa Yesu Kilistu yaveli Chapanga mlowola wetu."},{"book":"2 Petili","chapter":"1","verse":"2","text":"Yumwi nguvaluvila usangi na kusika kungajila chigelu, kupitila kumumanya Chapanga na Yesu Bambu wetu."},{"book":"2 Petili","chapter":"1","verse":"3","text":"Kwanongwa uwesu waki wa uchapanga katugayila findu fyosi fitudayila muunofu na kumtila Chapanga kwa kumumanya mweni yatukemili kwa ukomi waki na usangi waki mweni."},{"book":"2 Petili","chapter":"1","verse":"4","text":"Kwa afi katugayila fupu ngomi sitawukili sila shadetili Chapanga, ili kwa asi tuvi mulighanja muuchapanga ngimu mweni, pamuyilyepa uyanangi wuvelili mumlima kwanongwa ya hujulu sha wafu."},{"book":"2 Petili","chapter":"1","verse":"5","text":"Yina, kwanongwa yiyeyi mukimbaniki munu kwa lubali lwenu, muujumilwa wenu kuyongesha usangi na muusangi wenu muyongeshi umanyi,"},{"book":"2 Petili","chapter":"1","verse":"6","text":"na muumanyi wenu muyongeshi kuyilongosha mwaveni na mukwilongosha mwaveni muyongeshi uwunilifu na muuwunilifu wenu muyongeshi kumtila Chapanga,"},{"book":"2 Petili","chapter":"1","verse":"7","text":"na mukumtila Chapanga muyongeshi utami wa ulongu na muutami wa ulongu muyongeshi utami."},{"book":"2 Petili","chapter":"1","verse":"8","text":"Nongwa pamuva na findu afi kwautangalili, dafivagoli ha yumwi muwoneki vagolafichuku vanofu ngimu ya umanyi wenu kwa Bambu wetu Yesu Kilistu."},{"book":"2 Petili","chapter":"1","verse":"9","text":"Nongwa mundu yangajila kuva na findu afi, ayu akulola ha nakaka vava ngalimesu vakulola na kayivasuwa kucha apugiwili kala sambi shaki sha dahili."},{"book":"2 Petili","chapter":"1","verse":"10","text":"Topi, valongu vangu, mukimbaniki munu kulangusha kushawuliwa na kukemiwa kwa yumwi na Chapanga chivi chilongu cha majuva vosi. Leki pamwikala nahawu damuwi ng'odu."},{"book":"2 Petili","chapter":"1","verse":"11","text":"Kwa kugola naha damuweshi kujumishiwa kwingila ngajila ngwalu muwutwa wa jola wa Bambu mlowola wetu Yesu Kilistu."},{"book":"2 Petili","chapter":"1","verse":"12","text":"Topi, danyendileli kuvakumbushila majuva vosi milandu ayi, hata leki muyimanya na muwoloka muunakaka wumuyangili."},{"book":"2 Petili","chapter":"1","verse":"13","text":"Ngwihola nyanyi hela, chipindi chosi chindiyikala apa pamulima, kuvatinusha kwa kuvakumbushila milandu ayi."},{"book":"2 Petili","chapter":"1","verse":"14","text":"Manya kucha chipindi changu cha kusova chapabehi, ngimu Bambu wetu Yesu Kilistu wanangushili lipala."},{"book":"2 Petili","chapter":"1","verse":"15","text":"Topi, dangimbaniki kwa ndambu shosi ili panzova muwesi kuva na ngumbungumbu ya milandu ayi kila chipindi."},{"book":"2 Petili","chapter":"1","verse":"16","text":"Nongwa chipindi patuvawulili yumwi liwovi lya kwisa kwa Bambu wetu Yesu Kilistu, ila twakolili ha simu sikashiwili sha usugu yufwi twawuwonili twaveni ukomi waki."},{"book":"2 Petili","chapter":"1","verse":"17","text":"Nongwa apatili ndundamilu na ukomi, kufuma kwa Chapanga Tati, lishu lyafumili muukomi lideta, “Ayu ndi mwana wangu yindimtamili mayiliwa na mweni!”"},{"book":"2 Petili","chapter":"1","verse":"18","text":"Na lishu ali yufwi tulipikanisha palifuma kumbindi kwa Chapanga patuveyi pamu na mweni kula kuchidunda ching'alili."},{"book":"2 Petili","chapter":"1","verse":"19","text":"Tuva na unakaka munu kwilata lulayilayi lwa vambuyi va Chapanga, leki pamugola nyanyi na pamulukombikesha nongwa luva kucha limang'andu yiling'alika mulwisa mbaka kukulangala na limang'andu daliyaki mundima shenu."},{"book":"2 Petili","chapter":"1","verse":"20","text":"Chamunu mumanyi kucha kwahela mundu yawesha kwa luhala lwaki mweni kudeta lulayilayi lwa umbuyi Mumayandiku Mang'alili."},{"book":"2 Petili","chapter":"1","verse":"21","text":"Nongwa chipindi chochosi kwahela umbuyi wuufuma kwa dayililu ya mundu, ila vandu vadetili umbuyi wufumili kwa Chapanga kwa kulongoshiwa na Mfuki Mng'alili."}]}