{"data":[{"book":"1 Wakorintu","chapter":"9","verse":"1","text":"Hashi, neni namuntu ndiri mlekeru? Hashi, neni nantumintumi ndiri? Hashi, neni numwona ndiri Mtuwa gwetu Yesu? Hashi, mwenga mwamalawiranu ga lihengu lyaneni Mumtuwa?"},{"book":"1 Wakorintu","chapter":"9","verse":"2","text":"Ata wamonga pawalema kunjimira kuwera neni nantumintumi, kumbiti mwawamakapitawu waneni kuwera neni nantumintumi. Toziya ya makaliru genu ga kulikolerana pamuhera na Mtuwa su galanguziya kuwera neni nantumintumi."},{"book":"1 Wakorintu","chapter":"9","verse":"3","text":"Mawankula ganeni ndo aga kwa wantu walii yawankosiya."},{"book":"1 Wakorintu","chapter":"9","verse":"4","text":"Hashi twahera uwezu wa kuliya na kulanda, kulawirana na lihengu lyangu lyantenda?"},{"book":"1 Wakorintu","chapter":"9","verse":"5","text":"Hashi, twahera uwezu kumtola mdala yakamwamini Kristu mumwanja mwatwenga, ntambu yawatenditi wantumintumi wamonga na walongu wa Mtuwa na vilaa Kefa?"},{"book":"1 Wakorintu","chapter":"9","verse":"6","text":"Ama, twaweni gweka neni na Barinaba yatufiruwa kutenda lihengu su tupati mafiliru getu?"},{"book":"1 Wakorintu","chapter":"9","verse":"7","text":"Hashi, mshonta gaa yakalipira ushonta wakuwi? Hashi, yakalima gaa yakaliya ndiri mabwajubwaju ga mtera gwakuwi? Hashi, mlolera wa wakondolu gaa yakalanda ndiri maweri ga wakondolu wakuwi mweni?"},{"book":"1 Wakorintu","chapter":"9","verse":"8","text":"Hashi, ntakula vitwatira avi umuntu hera? Hashi, Lilagaliru lyeni lya Musa litakula ndiri hangu?"},{"book":"1 Wakorintu","chapter":"9","verse":"9","text":"Ilembitwi Mumalagaliru ga Musa, “Nagumtawa mlomu gwa ng'ombi pakakomanga usaka.” Hashi, Mlungu kankuvitakulira visoweru vya ng'ombi?"},{"book":"1 Wakorintu","chapter":"9","verse":"10","text":"Hashi, kaweriti ndiri kakutuholera twenga pakatakuliti hangu? Yina, aga galembitwi kwa toziya ya twenga, ulii yakalima na ulii yakabenanga, woseri walitumbira kupata mabenu."},{"book":"1 Wakorintu","chapter":"9","verse":"11","text":"Payiwera twenga tuyala mbeyu ya shirohu pakati penu, hashi shitwatira shikulu patwapa vintu vya mafiliru getu?"},{"book":"1 Wakorintu","chapter":"9","verse":"12","text":"Payiwera wamonga wafiruwa kulolera aga kulawa kwa mwenga? Hashi, twenga tufiruwa ndiri kuliku womberi?"},{"book":"1 Wakorintu","chapter":"9","verse":"13","text":"Hashi, muvimana ndiri kuwera yawatenda lihengu Mnumba nkulu ya Mlungu wapataga shiboga shawu mlaa na yawalaviya tambiku pashitalawanda sha kutambikira wapataga vintu vya tambiku ayi?"},{"book":"1 Wakorintu","chapter":"9","verse":"14","text":"Ntambu iraayi, Mtuwa kawalagaliriti yawawabwelera wantu Shisoweru Shiwagira wapati vyawafira Mushisoweru Shiwagira."},{"book":"1 Wakorintu","chapter":"9","verse":"15","text":"Kumbiti neni ntumiyiti ndiri goseri aga ama nankulemba ndiri su mwenga muntenderi neni ntambu ayi. Mbaka neni nwowi kuliku kumtenda muntu yoseri kawoni kuwera neni nankulitumbira hera."},{"book":"1 Wakorintu","chapter":"9","verse":"16","text":"Payiwera nankushibwera Shisoweru Shiwagira, shitwatira ashi shiwera ndiri sha kulitumba, ali ndo lihengu lyampananitwi nulitendi. Shodi neni handa pambwera ndiri Shisoweru Shiwagira!"},{"book":"1 Wakorintu","chapter":"9","verse":"17","text":"Mensyaguli lihengu ali kwa neni namweni, mendoleri lifupu, kumbiti pantenda lihengu ali pota na kufira namweni Mlungu kanamini kwa lihengu ali."},{"book":"1 Wakorintu","chapter":"9","verse":"18","text":"Vinu lifupu lyangu ndo shintu gaa? Lifupu lyangu ndo ali, panuwabwelera wantu Shisoweru Shiwagira nfira ndiri kupananwa shintu ama nduwa ndiri shibenamgongu sha lihengu lya kushibwera Shisoweru Shiwagira."},{"book":"1 Wakorintu","chapter":"9","verse":"19","text":"Tembera neni nammanda ndiri gwa muntu yoseri, kumbiti nulitendi namweni kuwera mmanda gwa kila muntu su numjegeri Kristu wantu wavuwa ngoo."},{"book":"1 Wakorintu","chapter":"9","verse":"20","text":"Pantenditi lihengu na Wayawudi, nulikali gambira Namyawudi su nuwapati Wayawudi, tembera namweni neni nonguziwa ndiri na Malagaliru ga Musa, ntenditi lihengu pamuhera na walii yawalongoziwa na Malagaliru ga Musa, su nuwapati womberi."},{"book":"1 Wakorintu","chapter":"9","verse":"21","text":"Ntambu iraa ayi, neni pantenditi lihengu pamuhera na wantu yawawera ndiri wayawudi, nulikaliti gambira wantu yawawera ndiri Wayawudi, yawawera kunja Mumalagaliru ga Musa, su nuwapati womberi. Ayi ilanguziya ndiri kuwera njimira ndiri Malagaliru ga Mlungu, nakaka neni nonguziwa na Malagaliru ga Kristu."},{"book":"1 Wakorintu","chapter":"9","verse":"22","text":"Kwa yawawera na moyu legilegi, nulikaliti gambira womberi ntambu yawalikaliti su nuwapati yawawera na moyu legilegi. Ntenditi kila shintu kwa wantu woseri su kwa njira yoseri ilii wapati kulopoziwa."},{"book":"1 Wakorintu","chapter":"9","verse":"23","text":"Nugatenda goseri aga toziya ya Shisoweru Shiwagira, su mpati kuwanka matekeleru gakuwi."},{"book":"1 Wakorintu","chapter":"9","verse":"24","text":"Hashi, muvimana ndiri kuwera wantu pawatuga, woseri wankutuga, kumbiti ulii yakawalongolera wayaguwi ndo yakawanka lifupu? Mtugi hangu su mfupwi."},{"book":"1 Wakorintu","chapter":"9","verse":"25","text":"Muntu yoseri yakafira kuwakanga wayaguwi kwa kutuga, kwanja kagalekaga goseri, katendaga hangu su kapati lijenjeri lyalihalibika! Kumbiti twenga tutenda hangu tupati lijenjeri lyaliharibika ndiri."},{"book":"1 Wakorintu","chapter":"9","verse":"26","text":"Su ntuga gambira muntu yakafira kukanga, nkoma ndiri gambira muntu yakakoma lipuga."},{"book":"1 Wakorintu","chapter":"9","verse":"27","text":"Kumbiti nuyigangamiziya nshimba yaneni su nuyikolimlima, ntira kuwera neni namweni naniza kulemwa kuwanka lifupu panuwabwera kala wamonga Shisoweru Shiwagira."}]}