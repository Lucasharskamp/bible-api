{"data":[{"book":"Rechters","chapter":"10","verse":"1","text":"Na Abimélek stond Tola op, de zoon van Poea, den zoon van Dodo, een man uit Issakar, om Israël te redden. Hij verbleef te Sjamir in het bergland van Efraïm,"},{"book":"Rechters","chapter":"10","verse":"2","text":"en was drie en twintig jaar lang rechter over Israël. Toen stierf hij, en werd te Sjamir begraven."},{"book":"Rechters","chapter":"10","verse":"3","text":"Na hem stond Jaïr uit Gilad op, die twee en twintig jaar rechter over Israël was."},{"book":"Rechters","chapter":"10","verse":"4","text":"Hij had dertig zonen, die op dertig jonge ezels reden en dertig steden bezaten, die men nu nog Jaïr-kampementen noemt, en in het land van Gilad liggen."},{"book":"Rechters","chapter":"10","verse":"5","text":"Jaïr stierf, en werd begraven in Kamon."},{"book":"Rechters","chapter":"10","verse":"6","text":"Weer deden de Israëlieten kwaad in de ogen van Jahweh: ze dienden de Báals en Asjtarten, de goden van Aram, Sidon en Moab, de goden der Ammonieten en Filistijnen, maar verzaakten Jahweh, en dienden Hem niet."},{"book":"Rechters","chapter":"10","verse":"7","text":"Daarom ontbrandde Jahweh’s toorn tegen Israël, en leverde Hij hen over in de handen der Filistijnen en Ammonieten."},{"book":"Rechters","chapter":"10","verse":"8","text":"Achttien jaar lang benauwden en verdrukten zij de Israëlieten, al die Israëlieten namelijk, die aan de overzijde van de Jordaan woonden, in het land der Amorieten, dat in Gilad ligt."},{"book":"Rechters","chapter":"10","verse":"9","text":"Zelfs trokken de Ammonieten de Jordaan over, om ook Juda, Benjamin en het huis van Efraïm te bestrijden, zodat Israël in grote nood verkeerde."},{"book":"Rechters","chapter":"10","verse":"10","text":"Nu begonnen de Israëlieten tot Jahweh te roepen: We hebben gezondigd tegen U; onzen God hebben we verlaten, en de Báals gediend."},{"book":"Rechters","chapter":"10","verse":"11","text":"Maar Jahweh sprak tot de Israëlieten: Heb Ik u niet uit Egypte bevrijd, uit de handen der Amorieten, Ammonieten, Filistijnen,"},{"book":"Rechters","chapter":"10","verse":"12","text":"Sidoniërs, Amalekieten en Midjanieten, toen zij u verdrukten, en gij tot Mij riept?"},{"book":"Rechters","chapter":"10","verse":"13","text":"En toch hebt ge Mij verlaten, en vreemde goden gediend; daarom zal Ik u nu niet meer redden."},{"book":"Rechters","chapter":"10","verse":"14","text":"Gaat de goden maar aanroepen, die ge u gekozen hebt; laat diè u maar redden, als gij verdrukt wordt."},{"book":"Rechters","chapter":"10","verse":"15","text":"Doch de Israëlieten zeiden tot Jahweh: We hebben gezondigd; doe met ons als U goeddunkt, zo Gij ons thans maar verlost."},{"book":"Rechters","chapter":"10","verse":"16","text":"En ze deden de vreemde goden uit hun midden weg en dienden Jahweh, die nu niet langer Israëls ellende verdragen kon."},{"book":"Rechters","chapter":"10","verse":"17","text":"Eens toen de Ammonieten zich hadden verenigd en hun kamp opsloegen in Gilad, terwijl ook de Israëlieten zich verenigden en te Mispa legerden,"},{"book":"Rechters","chapter":"10","verse":"18","text":"zei het volk onder elkander: Wie is de man, die met de Ammonieten de strijd zal aanbinden? Hij zal aan het hoofd van alle inwoners van Gilad komen staan."}]}