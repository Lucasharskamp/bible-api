{"data":[{"book":"Yohane","chapter":"19","verse":"1","text":"Kenaka Pilato anatenga Yesu namukwapula mwankhanza."},{"book":"Yohane","chapter":"19","verse":"2","text":"Asilikali analuka nkhata yaminga ndi kumuveka pamutu pake. Kenaka anamuveka mkanjo wapepo"},{"book":"Yohane","chapter":"19","verse":"3","text":"ndipo ankapita kwa Iye mobwerezabwereza ndi kumanena kuti, “Moni mfumu ya Ayuda?” Ndipo amamumenya makofi."},{"book":"Yohane","chapter":"19","verse":"4","text":"Pilato anatulukanso ndipo anati kwa Ayuda, “Taonani, ine ndikumubweretsa kuti inu mudziwe kuti ine sindikupeza chifukwa chomuyimbira mlandu.”"},{"book":"Yohane","chapter":"19","verse":"5","text":"Pamenepo Yesu anatuluka atavala nkhata yaminga ndi mkanjo wapepo ndipo Pilato anawawuza kuti, “Nayu munthu uja!”"},{"book":"Yohane","chapter":"19","verse":"6","text":"Atangomuona Iye akulu a ansembe ndi akuluakulu ena anafuwula kuti, “Mpachikeni! Mpachikeni!”"},{"book":"Yohane","chapter":"19","verse":"7","text":"Ayuda anayimirira nati, “Ife tili ndi lamulo, ndipo molingana ndi lamulolo, Iyeyu ayenera kuphedwa chifukwa akudzitcha kuti ndi Mwana wa Mulungu.”"},{"book":"Yohane","chapter":"19","verse":"8","text":"Pilato atamva zimenezi, anachita mantha kwambiri,"},{"book":"Yohane","chapter":"19","verse":"9","text":"ndipo anabwereranso mʼnyumba yaufumu. Iye anafunsa Yesu kuti, “Kodi umachokera kuti?” Koma Yesu sanayankhe."},{"book":"Yohane","chapter":"19","verse":"10","text":"Pilato anati, “Kodi ukukana kundiyankhula ine? Kodi sukuzindikira kuti ine ndili ndi mphamvu yokumasula ndiponso mphamvu yokupachika?”"},{"book":"Yohane","chapter":"19","verse":"11","text":"Yesu anayankha kuti, “Inu simukanakhala ndi mphamvu pa Ine akanapanda kukupatsani kumwamba. Nʼchifukwa chake amene wandipereka Ine kwa inu ndiye wochimwa kwambiri.”"},{"book":"Yohane","chapter":"19","verse":"12","text":"Kuyambira pamenepo Pilato anayesa kuti amumasule Yesu, koma Ayuda anapitirira kufuwula kuti, “Ngati mumumasula munthuyu kuti apite, inu si bwenzi la Kaisara.”"},{"book":"Yohane","chapter":"19","verse":"13","text":"Pilato atamva zimenezi, iye anamutulutsa Yesu kunja ndi kukhala pansi pa mpando wa woweruza pamalo otchedwa Mwala Wowaka (umene pa Chiaramaiki ndi Gabata)."},{"book":"Yohane","chapter":"19","verse":"14","text":"Linali tsiku lokonzekera Sabata la Paska ndipo nthawi inali ora lachisanu ndi chimodzi masana."},{"book":"Yohane","chapter":"19","verse":"15","text":"Koma iwo anafuwula kuti, “Choka nayeni! Choka nayeni! Mpachikeni!”"},{"book":"Yohane","chapter":"19","verse":"16","text":"Pomaliza Pilato anamupereka kwa iwo kuti akapachikidwe. Choncho asilikali anamutenga Yesu."},{"book":"Yohane","chapter":"19","verse":"17","text":"Atanyamula mtanda wake, anapita kumalo otchedwa “Malo a Bade” (mʼChiaramaiki amatchedwa Gologota)."},{"book":"Yohane","chapter":"19","verse":"18","text":"Pamenepo iwo anamupachika Iye pamodzi ndi anthu ena awiri, mmodzi mbali ina ndi wina mbali inanso ndipo Yesu pakati."},{"book":"Yohane","chapter":"19","verse":"19","text":"Pilato analemba chikwangwani chomwe anachikhoma pa mtandapo. Panalembedwa mawu akuti, yesu wa ku nazareti, mfumu ya ayuda."},{"book":"Yohane","chapter":"19","verse":"20","text":"Ayuda ambiri anawerenga chikwangwanichi, pakuti pamalo pamene Yesu anapachikidwapo panali pafupi ndi mzinda ndipo chikwangwanicho chinalembedwa mu Chiaramaiki, Chilatini ndi Chigriki."},{"book":"Yohane","chapter":"19","verse":"21","text":"Kenaka mkulu wa ansembe wa Ayuda anakadandaula kwa Pilato nati, “Musalembe kuti ‘Mfumu ya Ayuda,’ koma kuti munthuyu amadzitcha kuti ndi mfumu ya Ayuda.”"},{"book":"Yohane","chapter":"19","verse":"22","text":"Pilato anayankha kuti, “Chimene ine ndalemba, ndalemba.”"},{"book":"Yohane","chapter":"19","verse":"23","text":"Asilikali atamupachika Yesu, anatenga zovala zake ndi kuzigawa zigawo zinayi, gawo limodzi la aliyense wa iwo, ndi kutsala mwinjiro wamʼkati wokha. Chovala ichi chinawombedwa kuyambira pamwamba mpaka pansi wopanda msoko."},{"book":"Yohane","chapter":"19","verse":"24","text":"Iwo anati kwa wina ndi mnzake, “Tiyeni tisachingʼambe koma tichite maere kuti tione amene achitenge.”"},{"book":"Yohane","chapter":"19","verse":"25","text":"Pafupi ndi mtanda wa Yesu panayima amayi ake, mngʼono wa amayi ake, Mariya mkazi wa Kaliyopa ndi Mariya wa ku Magadala."},{"book":"Yohane","chapter":"19","verse":"26","text":"Yesu ataona amayi ake pamenepo ndi wophunzira amene Iye anamukonda atayima pafupipo, Iye anati kwa amayi ake, “Amayi nayu mwana wanu.”"},{"book":"Yohane","chapter":"19","verse":"27","text":"Anawuzanso wophunzirayo kuti, “Nawa amayi ako.” Kuyambira nthawi imeneyo, wophunzirayo anatenga amayiwo kupita nawo kwawo."},{"book":"Yohane","chapter":"19","verse":"28","text":"Atadziwa kuti zonse zatha tsopano komanso kuti malemba akwaniritsidwe, Yesu anati, “Ine ndili ndi ludzu.”"},{"book":"Yohane","chapter":"19","verse":"29","text":"Pomwepo panali mtsuko wodzaza ndi vinyo wosasa, choncho iwo ananyika chinkhupule ndi kuchisomeka ku mtengo wa hisope nachifikitsa kukamwa kwa Yesu."},{"book":"Yohane","chapter":"19","verse":"30","text":"Yesu atalandira chakumwachi anati, “Kwatha.” Ndipo Iye anaweramitsa mutu wake napereka mzimu wake."},{"book":"Yohane","chapter":"19","verse":"31","text":"Popeza linali Tsiku Lokonzekera ndipo tsiku linalo linali Sabata lapadera; Ayuda sanafune kuti mitembo ikhale pa mtanda pa Sabata, iwo anapempha Pilato kuti akathyole miyendo ndi kutsitsa mitemboyo."},{"book":"Yohane","chapter":"19","verse":"32","text":"Chifukwa chake asilikali anabwera ndi kuthyola miyendo ya munthu oyamba amene anapachikidwa ndi Yesu ndipo kenaka ya winayo."},{"book":"Yohane","chapter":"19","verse":"33","text":"Koma atafika pa Yesu ndi kupeza kuti anali atamwalira kale, iwo sanathyole miyendo yake."},{"book":"Yohane","chapter":"19","verse":"34","text":"Mʼmalo mwake, mmodzi wa asilikaliwo anamubaya Yesu ndi mkondo mʼnthiti, ndipo nthawi yomweyo munatuluka magazi ndi madzi."},{"book":"Yohane","chapter":"19","verse":"35","text":"Munthu amene anaona izi wapereka umboni ndipo umboni wake ndi woona. Iye akudziwa kuti akunena choonadi kuti inunso mukhulupirire."},{"book":"Yohane","chapter":"19","verse":"36","text":"Zinthu izi zinachitika kuti malemba akwaniritsidwe: “Palibe limodzi la mafupa limene lidzathyoledwa,”"},{"book":"Yohane","chapter":"19","verse":"37","text":"ndi monga lemba linanso linena, “Iwo adzayangʼana Iye amene iwo anamubaya.”"},{"book":"Yohane","chapter":"19","verse":"38","text":"Kenaka, Yosefe wa ku Arimateyu anakapempha mtembo wa Yesu kwa Pilato. Tsono Yosefe anali wophunzira wa Yesu koma mobisa chifukwa iye ankaopa Ayuda. Atalandira chilolezo kwa Pilato, anakatsitsa mtembo wa Yesu."},{"book":"Yohane","chapter":"19","verse":"39","text":"Nekodimo, munthu amene poyamba pake anabwera kwa Yesu usiku, anatenga mafuta osakaniza ndi mure ndi aloe wolemera pafupifupi makilogalamu 32."},{"book":"Yohane","chapter":"19","verse":"40","text":"Pamenepo anatenga mtembo wa Yesu nawukulunga pamodzi ndi zonunkhiritsa mu nsalu za mtundu woyera monga mwa mwambo wa maliro wa Ayuda."},{"book":"Yohane","chapter":"19","verse":"41","text":"Pamalo pamene anapachikidwa Yesu panali munda ndipo mʼmundamo munali manda atsopano mʼmene munali simunayikidwemo aliyense."},{"book":"Yohane","chapter":"19","verse":"42","text":"Chifukwa linali Tsiku la Ayuda Lokonzekera ndi kuti mandawo anali pafupipo, iwo anayika Yesu mʼmenemo."}]}