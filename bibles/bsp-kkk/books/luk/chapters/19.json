{"data":[{"book":"Luk","chapter":"19","verse":"1","text":"Ntɛ Yesu ɛmbɛrɛ Yerikɔ mɔ, k'ɛncali dare."},{"book":"Luk","chapter":"19","verse":"2","text":"Awa, kɔ fum wəlɔma, nwɛ ancwe Sasey, nwɛ ɛnayɔnɛ wəbɛ ka awerəs dut, pəyɔ daka dɛlarəm,"},{"book":"Luk","chapter":"19","verse":"3","text":"pəctɛn kəcərɛ fum nwɛ aŋwe Yesu mɔ, mba ɛnctam fɛ ti, bawo afum ŋanala, nkɔn pəbumpsɛnɛ."},{"book":"Luk","chapter":"19","verse":"4","text":"Kɔ fum nwɛ encepər kiriŋ k'ɔŋkɔ pəfərəŋk dəkətɔk ntɛ tɔŋsɔŋɛ kɔ kənəŋk Yesu mɔ, bawo dif'ɛnakɔ kəcepər."},{"book":"Luk","chapter":"19","verse":"5","text":"Ntɛ Yesu ɛmbəp kətɔt kaŋkɔ dəntɔf mɔ, k'eyekti fɔr k'ɛnəŋk fum nwɛ, k'oloku kɔ: «Sasey məkufɛ mətor, bawo nde kəlɔ kam iŋkɔ mɔkɔ iyi.»"},{"book":"Luk","chapter":"19","verse":"6","text":"Kɔ Sasey ɛmbɛlkər kətor, k'ɛmbaŋ Yesu pəbotu disrɛ."},{"book":"Luk","chapter":"19","verse":"7","text":"Ntɛ afum ŋanəŋk ti mɔ, kɔ ŋayɛfɛ kəcɔpɛnɛ, ŋacloku: «Ndena fum wəciya ɔŋkɔ pəyi.»"},{"book":"Luk","chapter":"19","verse":"8","text":"Mba Sasey nwɛ ɛnacəmɛ wəbɛ fɔr kiriŋ mɔ, oloku: «Wəbɛ, indesɔŋ atɔyɔ daka dacɔ da kəsɔtɔ kem. Nwɛ o nwɛ inanaŋkanɛ kəbaŋər pɛlarəm mɔ, indesɔŋ wəkayi kəmaŋkəlɛ ka tɔkɔ inabaŋər kɔ mɔ.»"},{"book":"Luk","chapter":"19","verse":"9","text":"Kɔ Yesu oloku kɔ: «Mɔkɔ, Kanu kəyac aka kəlɔ kaŋkɛ, bawo məna sɔ wəka Abraham məyɔnɛ!"},{"book":"Luk","chapter":"19","verse":"10","text":"Bawo Wan ka Wərkun ender kədetɛn kɔ kəyac ka aŋɛ ŋanasɔlɛ mɔ.»"},{"book":"Luk","chapter":"19","verse":"11","text":"Afum ŋayi kəcəŋkəl Yesu. Kɔ Yesu ɔnɔcər capafɔ cəlɔma, bawo ŋanalɔtərnɛ Yerusalɛm, afum ŋaccɛm-cɛmnɛ a dɛbɛ da Kanu dɔŋkɔwur gbəncana babɔkɔ."},{"book":"Luk","chapter":"19","verse":"12","text":"Kɔ Yesu oloku: «Fum wətɔt tokom wɔlɔma, ɛnayɛfɛ k'ɔŋkɔ atɔf ŋobol-bolu kəkɔtɛn dɛbɛ a pədeder."},{"book":"Luk","chapter":"19","verse":"13","text":"Kɔ fum nwɛ ewe acar ɔn wəco, k'ɔsɔŋ ŋa nwɛ o nwɛ tɛncəmbəl pa kɛma kəpɔŋ kin, k'oloku ŋa: ‹Nəckafəlɛ-kafəlɛ pi waca haŋ icder.›"},{"book":"Luk","chapter":"19","verse":"14","text":"Mba afum aka dare dadɔkɔ ŋanater kɔ, kɔ ŋasom kəkɔloku nde fum nwɛ ɔnckɔ kətɛn dɛbɛ mɔ: ‹Səfaŋ fɛ a fum wəkawɛ pəyɔnɛ su wəbɛ!›"},{"book":"Luk","chapter":"19","verse":"15","text":"Kɔ fum nwɛ ɔŋkɔ pəsɔtɔ dɛbɛ, ntɛ olukus mɔ, k'ewe acar ɔn aŋɛ wəco kədecərɛ ntɛ nwɛ o nwɛ ɛŋkafəli-kafəli waca mɔ."},{"book":"Luk","chapter":"19","verse":"16","text":"Kɔ wəcar wəcɔkɔ-cɔkɔ ender, k'oloku: ‹Wəbɛ, isɔtɔ wəco wa kɛma kəŋkɔ mənasɔŋ'im mɔ.›"},{"book":"Luk","chapter":"19","verse":"17","text":"Kɔ fum nwɛ oloku: ‹Tentesɛ, wəcar wətɔt məyɔnɛ, bawo məlomp teta tes tɛfɛt, indesɔŋ sədare wəco məyɔnɛ wəbɛ kəŋan.›"},{"book":"Luk","chapter":"19","verse":"18","text":"Kɔ wəcar wəka mɛrəŋ ender, kɔ wəkakɔ oloku kɔ: ‹Wəbɛ, kəcamət ka kəŋkɔ mənasɔŋ'im mɔ, k'isɔtɔ.›"},{"book":"Luk","chapter":"19","verse":"19","text":"Kɔ fum nwɛ oloku sɔ wəkakɔ: ‹Isɔŋ'əm sədare kəcamət, məyɔnɛ wəbɛ kəŋan.›"},{"book":"Luk","chapter":"19","verse":"20","text":"Kɔ wəlɔma ender pəloku: ‹Wəbɛ kɛma kam kəŋkɛ, inafɔktər ki dəkəloto kətɔt imɛŋk."},{"book":"Luk","chapter":"19","verse":"21","text":"Bawo inanes'am ntɛ məncuca mes mɔ: Məŋlɛk mpɛ məntɔboc mɔ, mətɛl nde mənatɔ-bɔf mɔ.›"},{"book":"Luk","chapter":"19","verse":"22","text":"Kɔ fum nwɛ oloku wəcar kɔn: ‹Moloku mam m'indekit'əm, məna wəcar wəlɛc! Mənacərɛ a incuca, k'iŋlɛk mpɛ intɔboc mɔ, ictɛl da intɔbɔf mɔ."},{"book":"Luk","chapter":"19","verse":"23","text":"Ak'ɛnasɔŋɛ ntɛ mənatɔ-bɔs-bɔsər pəsam pem mɔ, kɔ ntɛ ilukus mɔ, k'iŋkɔ ibaŋ pi padeŋərɛn'em kəntaŋgbɛ?›"},{"book":"Luk","chapter":"19","verse":"24","text":"K'oloku afum akɔ ŋanayi di mɔ: ‹Nəbaŋər kɔ kɛma kaŋkɔ nəkenɛ ki wəkɔ ɔsɔtɔn'em wəco mɔ.›"},{"book":"Luk","chapter":"19","verse":"25","text":"Kɔ afum ŋaloku: ‹Wəbɛ, wəkakɔ ɔsɔtɔ wəco!›"},{"book":"Luk","chapter":"19","verse":"26","text":"Kɔ fum nwɛ oloku ŋa: ‹Iclok'un: Məna nwɛ məyɔ mɔ, ambɛrɛnɛ sɔ məna wəkayi. Mba məna nwɛ məntɔyɔ mɔ, ambaŋər'əm ali depic pɔkɔ məyɔ mɔ."},{"book":"Luk","chapter":"19","verse":"27","text":"Tamɛrəŋ tayi, nəkɛr'em ater'em aŋɛ ŋanatɔ-faŋ a iyɔnɛ ŋa wəbɛ mɔ, nəfay ŋa mera fɔr yem kiriŋ.›»"},{"book":"Luk","chapter":"19","verse":"28","text":"Ntɛ Yesu elip kəloku afum moloku mamɔkɔ mɔ, k'osumpər dɔpɔ afum kiriŋ kəkɔ Yerusalɛm."},{"book":"Luk","chapter":"19","verse":"29","text":"Ntɛ Yesu ɔlɔtərnɛ sədare sa Bɛtfase kɔ Betani mɔ, kəca ka tɔrɔ tɔkɔ aŋwe Tɔrɔ ta Tɔk ya Olif mɔ, kɔ Yesu osom acɛpsɛ ɔn darəŋ mɛrəŋ,"},{"book":"Luk","chapter":"19","verse":"30","text":"pəcloku ŋa: «Nəkɔ nde dare ndɛ antɛfərnɛ mɔ, kɔ nəŋkɔbɛrɛ-ɛ, nəŋkɔbəp di sɔfale səfɛt pakot si, nsɛ fum o fum ɛntatɔndɛ mɔ. Nəsikəli si, nəkɛr'em."},{"book":"Luk","chapter":"19","verse":"31","text":"Kɔ tɔyɔnɛ fum pəyif nu: ‹Ta ake tɔ nəŋsikəlɛ si-ɛ?› Nəloku kɔ: ‹Bawo Mariki ɛfaŋ si.›»"},{"book":"Luk","chapter":"19","verse":"32","text":"Kɔ afum aŋɛ anasom mɔ ŋaŋkɔ, kɔ ŋaŋkɔ ŋabəp sɔfale səfɛt pakot si pəmɔ tɔkɔ Yesu ɛnaloku ŋa mɔ."},{"book":"Luk","chapter":"19","verse":"33","text":"Ŋayi kəsikəli sɔfale səfɛt, kɔ asərka ŋayif ŋa: «Ta ake tɔ nəŋsikəlɛ sɔfale sasɔkɔ-ɛ?»"},{"book":"Luk","chapter":"19","verse":"34","text":"Kɔ acɛpsɛ ɔn darəŋ mɛrəŋ aŋɛ ŋaloku aka sɔfale: «Mariki ɛfaŋ si.»"},{"book":"Luk","chapter":"19","verse":"35","text":"Kɔ afum aŋɛ ŋaŋkenɛ Yesu sɔfale səfɛt nsɛ, kɔ ŋandeŋsər si suma səŋan sakəroŋ, kɔ Yesu ɛndɛ si kəroŋ."},{"book":"Luk","chapter":"19","verse":"36","text":"Tɔkɔ ɔnckɔ kiriŋ mɔ, itɔ afum ŋancperɛ kɔ suma səŋan sakəroŋ dɔpɔ."},{"book":"Luk","chapter":"19","verse":"37","text":"Ntɛ ŋalɔtərnɛ Yerusalɛm nde pətəmbələr pa Tɔrɔ ta Olif mɔ, kɔ pəmbɔt kənay kəŋkɔ kənacɛpsɛ kɔ darəŋ mɔ fəp. Kɔ ŋayɛfɛ kəkor-koru Kanu pəpɔŋ, bawo ŋananəŋk mes mɛwɛy-wɛy mmɛ Kanu kəmmentər mɔ."},{"book":"Luk","chapter":"19","verse":"38","text":"Kɔ ŋacloku:"},{"book":"Luk","chapter":"19","verse":"39","text":"AFarisi akin akin akɔ ŋanayi kənay kaŋkɔ dacɔ mɔ, ŋaloku Yesu: «Wəbɛ, məloku acɛpsɛ am darəŋ ŋacaŋk!»"},{"book":"Luk","chapter":"19","verse":"40","text":"Kɔ Yesu oloku ŋa: «Kɔ ŋancaŋk-ɛ, masar moŋkulɛ-kulɛ!»"},{"book":"Luk","chapter":"19","verse":"41","text":"Ntɛ ŋalɔtərnɛ Yerusalɛm, a kɔ Yesu ɛnəŋk dare mɔ, k'ɛyɛfɛ kəbok teta di,"},{"book":"Luk","chapter":"19","verse":"42","text":"k'oloku: «Yerusalɛm, məna ɛncərɛ mɔkɔ tɔkɔ aŋyɔ pasɔtɔ pəforu mɔ! Mba ndɛkəl tatɔkɔ tɔŋgbɔpən'am, məfɔtam ti kənəŋk."},{"book":"Luk","chapter":"19","verse":"43","text":"Bawo dɔsɔk dendeder ndɛ ater'am ŋandenɔŋkər'əm kandɛ, ŋakɛl'əm, a ŋadewɛpərɛn'am waca fəp mɔ."},{"book":"Luk","chapter":"19","verse":"44","text":"Ŋandeləsər'əm haŋ awut am, ali tasar tin ŋafɔdesakər'am mpɛ pendedeŋsɛ pɔlɔm kəroŋ mɔ, bawo mənacərɛ fɛ tɛm ntɛ Kanu kənader kəmar'əm mɔ!»"},{"book":"Luk","chapter":"19","verse":"45","text":"Ntɛ Yesu ɛmbɛrɛ nde kəlɔ kəpɔŋ ka Kanu mɔ, k'ɛyɛfɛ kəbɛləs acaməs."},{"book":"Luk","chapter":"19","verse":"46","text":"K'oloku ŋa: «Dəyecicəs, Kanu kəloku: ‹Kəlɔ kem, dəkətola Kanu dɔ kəndeyɔnɛ,› mba nəna nəŋkafəli ki tɔgbɔkɛnɛ ta calbante.»"},{"book":"Luk","chapter":"19","verse":"47","text":"Dɔsɔk o dɔsɔk Yesu ɛnctəksɛ afum dəndo kəlɔ kəpɔŋ ka Kanu disrɛ. Aloŋnɛ apɔŋ, atəksɛ sariyɛ s'aSuyif, kɔ abeki a dɔtɔf ŋactɛn kədif kɔ."},{"book":"Luk","chapter":"19","verse":"48","text":"Mba ta ŋancərɛ ntɛ ŋaŋyɔ, bawo afum fəp ŋanccəŋkəl moloku ma Yesu, ta ŋafaŋ kəbut ali toloku tɔn tin kəne-ɛ."}]}