{"data":[{"book":"Matouš","chapter":"6","verse":"1","text":"Dejte si pozor, abyste nedělali dobré skutky okázale před lidmi a nestavěli tím na odiv svoji dobročinnost. Tak rozhodně nezískáte odměnu od nebeského Otce."},{"book":"Matouš","chapter":"6","verse":"2","text":"Proto když pomáháš bližnímu, nechtěj, aby o tom všichni věděli. Okatě – v synagogách a na ulicích – prokazují dobro pyšní pokrytci, protože chtějí, aby je lidé chválili. Tak si vlastně vybírají svoji odměnu předem."},{"book":"Matouš","chapter":"6","verse":"3-4","text":"Když ty někomu pomůžeš, udělej to nenápadně. Tvůj nebeský Otec, který vidí všechno, ti to odplatí."},{"book":"Matouš","chapter":"6","verse":"5","text":"A podobně je to s modlitbami. Když se modlíš, nebuď jako pokrytci, kteří chtějí okázalou modlitbou dokázat svoji zbožnost. Modlí se pro lidi, a tak nemohou čekat, že je Bůh vyslyší."},{"book":"Matouš","chapter":"6","verse":"6","text":"Když se chceš modlit, jdi domů, zavři za sebou dveře a modli se ke svému Otci, který je tam s tebou. A on, který vidí i to, co je skryto, tě vyslyší."},{"book":"Matouš","chapter":"6","verse":"7","text":"Neopakujte bezmyšlenkovitě modlitbu jako nerozumní lidé, kteří si myslí, že Boha umluví a on je vyslyší."},{"book":"Matouš","chapter":"6","verse":"8","text":"Nenapodobujte je, vždyť váš Otec zná vaše potřeby dříve, než je vyslovíte."},{"book":"Matouš","chapter":"6","verse":"9","text":"Dám vám vzor prosté modlitby:"},{"book":"Matouš","chapter":"6","verse":"10","text":"Ujmi se vlády,"},{"book":"Matouš","chapter":"6","verse":"11","text":"Dej nám chléb i dnes"},{"book":"Matouš","chapter":"6","verse":"12","text":"a odpusť nám naše provinění,"},{"book":"Matouš","chapter":"6","verse":"13","text":"Chraň nás před pokušením"},{"book":"Matouš","chapter":"6","verse":"14","text":"Odpustíte-li druhým jejich provinění, i váš nebeský Otec vám odpustí."},{"book":"Matouš","chapter":"6","verse":"15","text":"Jestliže jim však neodpustíte, nemůžete ani vy počítat s Božím odpuštěním."},{"book":"Matouš","chapter":"6","verse":"16","text":"Jestliže svou modlitbu podepřete postem, nenasazujte si ztrápenou, zbožnou masku jako ti, kteří úmyslně zanedbávají svůj vzhled, aby upozornili okolí na to, že se postí. Tím už dosáhli, co chtěli, a víc nemohou čekat."},{"book":"Matouš","chapter":"6","verse":"17","text":"Když se ty postíš, dobře se uprav,"},{"book":"Matouš","chapter":"6","verse":"18","text":"aby na tobě nikdo nic nepoznal. Ví o tom jen tvůj Otec, který vidí to, co je lidem skryto. Jedině tak ti půst přinese duchovní užitek."},{"book":"Matouš","chapter":"6","verse":"19","text":"Nehromaďte si bohatství zde na zemi, kde může zrezivět, padnout napospas molům nebo zlodějům."},{"book":"Matouš","chapter":"6","verse":"20","text":"Ukládejte si poklady v nebi, kde nepodlehnou žádné zkáze a ani je žádný zloděj nevykope a neukradne."},{"book":"Matouš","chapter":"6","verse":"21","text":"Kde je vaše bohatství, tam je i vaše srdce."},{"book":"Matouš","chapter":"6","verse":"22","text":"Světlem těla je oko. Je-li tvé oko čisté, jsi naplněn jasem."},{"book":"Matouš","chapter":"6","verse":"23","text":"Je-li však tvé oko zakaleno nečistými myšlenkami, žiješ v duchovní tmě. Nemáš-li jasno v sobě, tápeš v beznadějné temnotě."},{"book":"Matouš","chapter":"6","verse":"24","text":"Nikdo nemůže sloužit dvěma pánům. Jednoho bude nenávidět a druhého mít v lásce, nebo jednomu dávat přednost a druhého zanedbávat. Nelze sloužit zároveň Bohu a majetku."},{"book":"Matouš","chapter":"6","verse":"25","text":"Radím vám: nezatěžujte se starostmi o jídlo, pití a oděv. Cožpak nemají pokrmy sloužit jen k udržení života a šaty k oblečení těla?"},{"book":"Matouš","chapter":"6","verse":"26","text":"Podívejte se na ptáky: nesejí ani nesklízejí, neshromažďují obilí do sýpek, ale nebeský Otec je živí. Což vy nejste o mnoho cennější?"},{"book":"Matouš","chapter":"6","verse":"27","text":"I když se budete starat sebevíc, přece svůj život neprodloužíte ani o jediný okamžik."},{"book":"Matouš","chapter":"6","verse":"28","text":"A proč si děláte starosti se svým oblečením? Podívejte se na polní květiny: nepracují ani nepředou,"},{"book":"Matouš","chapter":"6","verse":"29","text":"a vidíte, ani Šalomoun ve svém královském majestátu nebyl tak oděn jako kterákoliv z nich."},{"book":"Matouš","chapter":"6","verse":"30","text":"Jestliže tedy Bůh dává takovou krásu nepatrným polním kvítkům, které nemají dlouhého trvání, nepostará se tím spíše o vás? To mu tak málo důvěřujete?"},{"book":"Matouš","chapter":"6","verse":"31","text":"A tak se netrapte otázkami: Co budeme jíst? Co budeme pít? Co si vezmeme na sebe?"},{"book":"Matouš","chapter":"6","verse":"32","text":"Pro lidi bez Boha je to první a poslední. Ale vy máte nebeského Otce a ten dobře ví, co všechno potřebujete."},{"book":"Matouš","chapter":"6","verse":"33","text":"Dejte jeho na první místo a žijte tak, jak on si přeje, a on se o vás postará."},{"book":"Matouš","chapter":"6","verse":"34","text":"Nezatěžujte se zítřejšími starostmi. Ty patří k zítřku. Každý den má dost svých problémů."}]}