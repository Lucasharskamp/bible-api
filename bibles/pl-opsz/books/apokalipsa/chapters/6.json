{"data":[{"book":"Apokalipsa","chapter":"6","verse":"1","text":"Następnie zobaczyłem, że Baranek złamał pierwszą pieczęć, i usłyszałem, jak jedna z czterech istot zawołała: „Ruszaj!”. Okrzyk ten był tak głośny, jak huk pioruna."},{"book":"Apokalipsa","chapter":"6","verse":"2","text":"I zobaczyłem jeźdźca na białym koniu. Na głowie miał wieniec, a w ręku trzymał łuk. Wyruszył, aby odnieść kolejne zwycięstwo."},{"book":"Apokalipsa","chapter":"6","verse":"3","text":"Gdy Baranek złamał drugą pieczęć, usłyszałem głos drugiej istoty: „Ruszaj!”."},{"book":"Apokalipsa","chapter":"6","verse":"4","text":"I pojawił się koń ognistoczerwony. Jego jeździec dostał do ręki miecz i wyruszył, aby odebrać ziemi pokój i sprawić, że ludzie będą się nawzajem zabijać."},{"book":"Apokalipsa","chapter":"6","verse":"5","text":"Gdy Baranek złamał trzecią pieczęć, usłyszałem, jak trzecia istota powiedziała: „Ruszaj!”. I zobaczyłem czarnego konia oraz jego jeźdźca, który trzymał w ręku wagę."},{"book":"Apokalipsa","chapter":"6","verse":"6","text":"Następnie usłyszałem głos dobiegający od czterech istot: „Dzień pracy to bochenek chleba lub trzy kilo mąki. Nie marnuj oliwy i wina”."},{"book":"Apokalipsa","chapter":"6","verse":"7","text":"Gdy złamał czwartą pieczęć, usłyszałem głos czwartej istoty: „Ruszaj!”."},{"book":"Apokalipsa","chapter":"6","verse":"8","text":"I zobaczyłem sinozielonego konia. Ten, który na nim siedział, miał na imię Śmierć i reprezentował krainę zmarłych. Dano mu władzę nad jedną czwartą ziemi, aby zsyłał na ludzi śmierć. Jedni mieli zginąć w walce, inni—umrzeć z głodu lub z powodu epidemiami, jeszcze inni—rozszarpani przez dzikie zwierzęta."},{"book":"Apokalipsa","chapter":"6","verse":"9","text":"Gdy Baranek złamał piątą pieczęć, zobaczyłem ołtarz, a poniżej niego—dusze ludzi, którzy zostali zamordowani za to, że byli posłuszni słowu Bożemu i opowiadali innym o Chrystusie."},{"book":"Apokalipsa","chapter":"6","verse":"10","text":"Głośno wołali oni: „Święty Panie, jedyny i prawdziwy Władco, kiedy ukarzesz tych, którzy nas zamordowali?!”."},{"book":"Apokalipsa","chapter":"6","verse":"11","text":"Wszystkim im dano białe szaty i powiedziano, żeby odpoczęli i przez krótki czas zaczekali, aż dołączą do nich ich przyjaciele, którzy również służą Panu, i—podobnie jak oni—również zostaną zamordowani."},{"book":"Apokalipsa","chapter":"6","verse":"12","text":"Gdy zobaczyłem, że Baranek złamał szóstą pieczęć, rozpoczęło się ogromne trzęsienie ziemi. Słońce straciło swój blask, jakby ktoś zasłonił je czarną płachtą, a księżyc stał się krwawoczerwony."},{"book":"Apokalipsa","chapter":"6","verse":"13","text":"Gwiazdy zaś spadały na ziemię jak owoce z targanego wichurą drzewa."},{"book":"Apokalipsa","chapter":"6","verse":"14","text":"Nagle zniknęło niebo—jakby było zwojem papirusu, który został przez kogoś zwinięty. Góry i wyspy zostały przesunięte ze swoich miejsc."},{"book":"Apokalipsa","chapter":"6","verse":"15","text":"Przywódcy i władcy świata, wybitni dowódcy, najbogatsi i najbardziej wpływowi ludzie—wszyscy oni, razem z niewolnikami, poukrywali się w jaskiniach i grotach,"},{"book":"Apokalipsa","chapter":"6","verse":"16","text":"marząc tylko o tym, aby zasypały ich przewracające się góry i spadające skały. W ten sposób chcieli bowiem ukryć się przed obliczem Tego, który zasiada na tronie, oraz przed gniewem Baranka."},{"book":"Apokalipsa","chapter":"6","verse":"17","text":"Nadszedł bowiem wielki dzień Ich gniewu i nikt nie był w stanie uciec przed Ich sądem."}]}