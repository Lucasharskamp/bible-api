{"data":[{"book":"5 Mojžíšova","chapter":"5","verse":"1","text":"I svolal Mojžíš všecken lid Izraelský, a řekl jim: Slyš, Izraeli, ustanovení a soudy, kteréž já dnes mluvím v uši vaše; naučte se jim, a v skutku jich ostříhejte."},{"book":"5 Mojžíšova","chapter":"5","verse":"2","text":"Hospodin Bůh náš učinil s námi smlouvu na Orébě."},{"book":"5 Mojžíšova","chapter":"5","verse":"3","text":"Ne s otci našimi učinil Hospodin tu smlouvu, ale s námi, kteříž zde jsme nyní my všickni živí."},{"book":"5 Mojžíšova","chapter":"5","verse":"4","text":"Tváří v tvář mluvil Hospodin s vámi na té hoře z prostředku ohně,"},{"book":"5 Mojžíšova","chapter":"5","verse":"5","text":"(Já jsem pak stál mezi Hospodinem a mezi vámi toho času, abych oznámil vám řeč Hospodinovu; nebo jste se báli ohně, a nevstoupili jste na horu), řka:"},{"book":"5 Mojžíšova","chapter":"5","verse":"6","text":"Já jsem Hospodin Bůh tvůj, kterýž jsem tě vyvedl z země Egyptské z domu služby."},{"book":"5 Mojžíšova","chapter":"5","verse":"7","text":"Nebudeš míti bohů jiných přede mnou."},{"book":"5 Mojžíšova","chapter":"5","verse":"8","text":"Neučiníš sobě rytiny, ani jakého podobenství těch věcí, kteréž jsou na nebi svrchu, ani těch, kteréž na zemi dole, ani těch, kteréž jsou u vodách pod zemí."},{"book":"5 Mojžíšova","chapter":"5","verse":"9","text":"Nebudeš se jim klaněti, ani jich ctíti. Nebo já jsem Hospodin Bůh tvůj, Bůh silný, horlivý, navštěvující nepravost otců na synech do třetího i čtvrtého pokolení těch, kteříž nenávidí mne,"},{"book":"5 Mojžíšova","chapter":"5","verse":"10","text":"A činící milosrdenství nad tisíci těch, kteříž mne milují, a ostříhají přikázaní mých."},{"book":"5 Mojžíšova","chapter":"5","verse":"11","text":"Nevezmeš jména Hospodina Boha svého nadarmo, neboť nenechá bez pomsty Hospodin toho, kdož by bral jméno jeho nadarmo."},{"book":"5 Mojžíšova","chapter":"5","verse":"12","text":"Ostříhej dne sobotního, abys jej světil, jakož přikázal tobě Hospodin Bůh tvůj."},{"book":"5 Mojžíšova","chapter":"5","verse":"13","text":"Šest dní pracovati budeš, a dělati všeliké dílo své;"},{"book":"5 Mojžíšova","chapter":"5","verse":"14","text":"Ale dne sedmého odpočinutí jest Hospodina Boha tvého. Nebudeš dělati žádného díla, ty i syn tvůj i dcera tvá, i služebník tvůj i děvka tvá, vůl i osel tvůj i všeliké hovado tvé, i příchozí tvůj, kterýž jest v branách tvých, aby odpočinul služebník tvůj a děvka tvá jako i ty."},{"book":"5 Mojžíšova","chapter":"5","verse":"15","text":"A pamatuj, že jsi byl služebníkem v zemi Egyptské, a vyvedl tě Hospodin Bůh tvůj odtud v ruce silné, a v rameni vztaženém. Protož přikázal tobě Hospodin Bůh tvůj, abys světil den sváteční."},{"book":"5 Mojžíšova","chapter":"5","verse":"16","text":"Cti otce svého i matku svou, jakož přikázal tobě Hospodin Bůh tvůj, aby se prodleli dnové tvoji, a aby tobě dobře bylo na zemi, kterouž Hospodin Bůh tvůj dá tobě."},{"book":"5 Mojžíšova","chapter":"5","verse":"17","text":"Nezabiješ."},{"book":"5 Mojžíšova","chapter":"5","verse":"18","text":"Nesesmilníš."},{"book":"5 Mojžíšova","chapter":"5","verse":"19","text":"Nepokradeš."},{"book":"5 Mojžíšova","chapter":"5","verse":"20","text":"Nepromluvíš proti bližnímu svému křivého svědectví."},{"book":"5 Mojžíšova","chapter":"5","verse":"21","text":"Nepožádáš manželky bližního svého, aniž požádáš domu bližního svého, pole jeho, neb služebníka jeho, aneb děvky jeho, vola jeho neb osla jeho, aneb čehokoli z těch věcí, kteréž jsou bližního tvého."},{"book":"5 Mojžíšova","chapter":"5","verse":"22","text":"Ta slova mluvil Hospodin ke všemu shromáždění vašemu na hoře z prostředku ohně, oblaku a mrákoty, hlasem velikým, a nepřidal nic více, a napsal je na dvou dskách kamenných, kteréž mně dal."},{"book":"5 Mojžíšova","chapter":"5","verse":"23","text":"Vy pak když jste uslyšeli hlas z prostředku tmy, (nebo hora ohněm hořela), přistoupili jste ke mně všickni vůdcové pokolení vašich a starší vaši,"},{"book":"5 Mojžíšova","chapter":"5","verse":"24","text":"A řekli jste: Ej, ukázal nám Hospodin Bůh náš slávu svou a velikost svou, a slyšeli jsme hlas jeho z prostředku ohně; dnešního dne viděli jsme, že Bůh mluvil s člověkem, a on živ zůstal."},{"book":"5 Mojžíšova","chapter":"5","verse":"25","text":"Protož nyní proč máme zemříti? Nebo sežral by nás oheň veliký tento; jestli více slyšeti budeme hlas Hospodina Boha našeho, zemřeme."},{"book":"5 Mojžíšova","chapter":"5","verse":"26","text":"Nebo co jest všeliké tělo, aby slyše hlas Boha živého mluvícího z prostředku ohně, jako my, mělo živo býti?"},{"book":"5 Mojžíšova","chapter":"5","verse":"27","text":"Přistup ty a slyš všecky věci, kteréž mluviti bude Hospodin Bůh náš; potom ty mluviti budeš nám, což by koli řekl tobě Hospodin Bůh náš, a my slyšeti i činiti budeme."},{"book":"5 Mojžíšova","chapter":"5","verse":"28","text":"Uslyšev pak Hospodin hlas řečí vašich, když jste mluvili ke mně, řekl mi Hospodin: Slyšel jsem hlas řeči lidu tohoto, kterouž mluvili tobě. Cožkoli mluvili, dobřeť jsou mluvili."},{"book":"5 Mojžíšova","chapter":"5","verse":"29","text":"Ó kdyby bylo jejich srdce takové, aby se báli mne a ostříhali přikázaní mých po všeliký čas, aby jim dobře bylo i synům jejich na věky!"},{"book":"5 Mojžíšova","chapter":"5","verse":"30","text":"Jdi, rci jim: Navraťte se k stanům vašim."},{"book":"5 Mojžíšova","chapter":"5","verse":"31","text":"Ty pak stůj tuto při mně, a oznámím tobě všecka přikázaní, ustanovení i soudy, kterýmž je učiti budeš, aby je činili v zemi, kterouž já dávám jim, aby jí dědičně vládli."},{"book":"5 Mojžíšova","chapter":"5","verse":"32","text":"Hleďtež tedy, abyste činili, jakž přikázal vám Hospodin Bůh váš; neuchylujte se na pravo ani na levo."},{"book":"5 Mojžíšova","chapter":"5","verse":"33","text":"Po vší té cestě, kterouž vám přikázal Hospodin Bůh váš, choditi budete, abyste živi byli, a dobře bylo vám, a abyste prodlili dnů na zemi, kterouž dědičně obdržíte."}]}