{"data":[{"book":"Mateyi","chapter":"21","verse":"1","text":"Yesu na vanachuli vaki pavaveghi samba vafika Yelusalemu, vafikili tanila Betifage mufidunda fya miseyituni. Pala Yesu avalayishili vanachuli vaki vavili,"},{"book":"Mateyi","chapter":"21","verse":"2","text":"kavawombela, “Muyendi mbaka chijiji chiveli pawulongolu yenu damumuwoni chihongu vamuwopa pamu na ngwada waki. Muvawoposoli munyegheli."},{"book":"Mateyi","chapter":"21","verse":"3","text":"Leki mundu pavadasha nongwa liki mukumuwopusola, mumuwombeli Bambu akumudayila na tepu mweni davawuyishili.”"},{"book":"Mateyi","chapter":"21","verse":"4","text":"Chilongu achi chagolili ili fila fidetiwili na mbuyi fivi."},{"book":"Mateyi","chapter":"21","verse":"5","text":"“Muyiwombeli mbwani ya Sayuni,"},{"book":"Mateyi","chapter":"21","verse":"6","text":"Vala vanachuli vayenda vagola ngimu Yesu wavalayililili."},{"book":"Mateyi","chapter":"21","verse":"7","text":"Vamuyegha yula chihongu pamu na mwana waki, vayala yingwa shawu kumuwongu ya vachihongwi na Yesu kayipaka kumuwongu yaki."},{"book":"Mateyi","chapter":"21","verse":"8","text":"Lipinga lya vandu vayala yingwa shawu mudeha na vandu vamonga vatemula miputila ya mibiki vayala mumbali mbali ya deha kumulibushila."},{"book":"Mateyi","chapter":"21","verse":"9","text":"Mipinga ya vandu valongulili na vala vamukovikela valandusha lishu,"},{"book":"Mateyi","chapter":"21","verse":"10","text":"Yesu paghaveyi akwingila Yelusalemu, mbwani yosi yimema njova. Vandu vakadasheyi, “Ayu ghani?”"},{"book":"Mateyi","chapter":"21","verse":"11","text":"Vandu mulipinga lila vadeta, “Ayu ndi Yesu, mbuyi wa Chapanga kafuma Nasaleti mkowa wa Galilaya.”"},{"book":"Mateyi","chapter":"21","verse":"12","text":"Topi, Yesu kayingila munyumba ya Chapanga, kavavingila panji vandu yivavelili vakuchuusa na kuhemela findu mugati ya nyumba ya Chapanga, kasibidula mesa sha vala yivaveyi vakufunja mbiya na figoda fya vala yivavelili vakuwula vanjiva."},{"book":"Mateyi","chapter":"21","verse":"13","text":"Kavawombela, “Yiyandikiwa Mumayandiku Mang'alili, Chapanga kadeta, ‘Nyumba ya nenga yikukemiwa nyumba ya kudadavila.’ Lakini yumwi mupagola kuva mbaku ya vefi na vapoki.”"},{"book":"Mateyi","chapter":"21","verse":"14","text":"Vangalimesu na vakwavakwava vamonga vamuyendilili aku kunyumba Ngomi ya Chapanga, Yesu kavalowola."},{"book":"Mateyi","chapter":"21","verse":"15","text":"Topi, vatambika vakomi na vawula va Malawu vakalala pavayiwonili miwujawuja yagolili Yesu na vana pavaveghi vakulandula mashu vawu nyumba ya Chapanga pavadeta, “Lujumu kwa mwana wa Dawudi.”"},{"book":"Mateyi","chapter":"21","verse":"16","text":"Topi, vamuwombela, “Kupikana ng'odu chivadeta?”"},{"book":"Mateyi","chapter":"21","verse":"17","text":"Topi, kavaleka kafuma panji ya mbwani na kuyenda Betaniya, aku kawonja."},{"book":"Mateyi","chapter":"21","verse":"18","text":"Pamavavila puti Yesu paghaveyi akuwuya kumbwani, katopa njala,"},{"book":"Mateyi","chapter":"21","verse":"19","text":"kaliwona libiki limu mumbalimbali ya deha kaliyendela lakini kaliwona livahela chindu ila mihamba weka. Topi, kaliwombela, “Kotoo kulela fivelekwa kandi jola!” Bahala pala libiki lila linyala."},{"book":"Mateyi","chapter":"21","verse":"20","text":"Vanachuli pavawonili nawula vajinga, vadeta, “Nongwa liki libiki ali linyala kalopu?”"},{"book":"Mateyi","chapter":"21","verse":"21","text":"Yesu kavayangula, “Nakaka nguvawombela, leki pamuva na ujumilwa ngajila hoshu, mukuwesha kugola nahawu. Wekahela ha, ila hata pamuchiwombela chidunda achi ‘Tupuki kayilyasili mubahali,’ dachigoleki nahawu."},{"book":"Mateyi","chapter":"21","verse":"22","text":"Pamuva na ujumilwa, chochosi damuluvi kwa kudadava damupati.”"},{"book":"Mateyi","chapter":"21","verse":"23","text":"Yesu kayingila munyumba ya Chapanga, akawuleyi. Pawuleyi mtambika mkomi na vavaha va vandu vamonga vamudasha, “Ukugola findu afi kwa uwesu wa ghani? Ghani yakupili uwesu awu?”"},{"book":"Mateyi","chapter":"21","verse":"24","text":"Yesu kavayangula, “Na nenga nguvadasha chindu chimu, Pamunyangula na nenga dandivawombeli ngugola findu afi kwa uwesu wa ghani."},{"book":"Mateyi","chapter":"21","verse":"25","text":"Mung'ombeli uwesu wa Yohani mbatisha wafumili kwa ghani? Wafumili kwa Chapanga awu kwa vandu?”"},{"book":"Mateyi","chapter":"21","verse":"26","text":"Na patudeta, ‘Wafumili kwa vandu,’ tukutila lipinga lya vandu nongwa vosi vakujumila kucha Yohani mbatisha aveli mbuyi wa Chapanga.”"},{"book":"Mateyi","chapter":"21","verse":"27","text":"Topi, vamuyangula, “Tumanya ha.”"},{"book":"Mateyi","chapter":"21","verse":"28","text":"“Yumwi mwikwihola wuliwuli chilongu achi, Mundu yumu yaveli na vana vavili. Kamuwombela yula wa kwaa, ‘Mwana wangu nalelu yendi kagoli chichuku cha muchitava cha misabibu.’"},{"book":"Mateyi","chapter":"21","verse":"29","text":"Yula msongolu kamuwombela ‘Nema!’ Lakini pambeli kaghalambula natilu, kayenda kugola chichuku."},{"book":"Mateyi","chapter":"21","verse":"30","text":"Yula tati kamuwombela mwana waki wingi wuwowu, mweni kamuyangula ‘Yina tati nguyenda!’ Lakini kayenda kuchichuku ha."},{"book":"Mateyi","chapter":"21","verse":"31","text":"Ponopa ghani gati ya ava vavili yagolili fyadayila tati waki?”"},{"book":"Mateyi","chapter":"21","verse":"32","text":"Kwa nongwa Yohani mbatisha ayisili kwa yumwi kuvalangusha ya ugoleki ya kwikala, yumwi mumujumila ha. Lakini vasumula mbiya na vawoni vamujumila. Hata pamufiwonili afi fyosi yumwi mupomela na kujumila ha.”"},{"book":"Mateyi","chapter":"21","verse":"33","text":"Yesu kadeta, “Mpikanishi chilangushilu chingi. Mundu yumu muna nyumba alimili chitava cha misabibu, kachishengiteshela luviwu, pambeli kakumba lyowu lya kukamila misabibu, kajenga lidimililu. Pambeli kalihadika kwa valimi, mweni kawuka kayenda mwanja mtali mlima wingi."},{"book":"Mateyi","chapter":"21","verse":"34","text":"Pachifikili chipindi cha kubena, avalayishili Vandumindumi vaki kwa vala valimi, ili vakatoli fimu fya fila fivabenili valimi."},{"book":"Mateyi","chapter":"21","verse":"35","text":"Vala valimi vavakamula vala vandumindumi vamu vamutovanga na wingi vamuwulagha na yula wa tatu vamutovanga na miganga."},{"book":"Mateyi","chapter":"21","verse":"36","text":"Mundu yula kavalayisha Vandumindumi vengi vatangalili kupita vala va mwanja mtasi. Vala valimi vavagola nga wuwula."},{"book":"Mateyi","chapter":"21","verse":"37","text":"Pambeli kamulayisha mwana waki kunu payihola kucha, ‘Davamtili mwana wangu.’"},{"book":"Mateyi","chapter":"21","verse":"38","text":"Lakini vala valimi pavamuwonili mwana waki vawombana veni kwa veni, ‘Ayu ndi muhala mbala. Tumuwulayi ili tutoli mbala yaki!’"},{"book":"Mateyi","chapter":"21","verse":"39","text":"Topi vamukamula, vamukweghela panji ya chitava chila cha misabibu, vamuwulagha!”"},{"book":"Mateyi","chapter":"21","verse":"40","text":"Yesu kavadasha, “Ponopa yula muna chitava cha misabibu payisa davagoli liki vala valimi?”"},{"book":"Mateyi","chapter":"21","verse":"41","text":"Veni vamuyangula, “Davawulaghi vala vandu vawafu na chitava chila davapi valimi vengi na pambeli vala valimi davamupi fimu fya fila fyavabena.”"},{"book":"Mateyi","chapter":"21","verse":"42","text":"Yesu kavadasha, “Musoma duhu chindu achi mumayandiku vang'alili?"},{"book":"Mateyi","chapter":"21","verse":"43","text":"Yesu kayendelela kudeta, “Ponopa nguvawombela, wutwa wa kumbindi kwa Chapanga dawuwushiwi kwa yumwi na kuvapa vangajila kumumanya Chapanga na yivagola fyadayila Chapanga."},{"book":"Mateyi","chapter":"21","verse":"44","text":"Yaponikela pa ligonguveli ali dabenekibeneki na yula dalimponikeli dabajangiki.”"},{"book":"Mateyi","chapter":"21","verse":"45","text":"Vatambika vakomi na Mafwalisayu pavapikanishili afi filangushilu fyaki vamanyili kucha aveli akuvadeta veni."},{"book":"Mateyi","chapter":"21","verse":"46","text":"Ponopa vakasakeyi deha ya kumvakula vamuwopi, lakini vatilili vandu kwanongwa veni vamumanyili mweni mbuyi wa Chapanga."}]}