{"data":[{"book":"Apostlagärningarna","chapter":"6","verse":"1","text":"Vid den tiden, när antalet lärjungar (efterföljare) växte, började de [utlandsfödda inflyttade] grekisktalande judarna lågmält klaga på de hebreisktalande [infödda judarna]. De grekisktalande änkorna blev bortglömda vid den dagliga matutdelningen (ordagrant diakonia, den dagliga hjälpverksamheten)."},{"book":"Apostlagärningarna","chapter":"6","verse":"2","text":"Då kallade de tolv [apostlarna] samman alla lärjungarna och sade: ”Det är inte rätt (bra) om vi försummar Guds ord för att göra tjänst vid borden [och dela ut mat]."},{"book":"Apostlagärningarna","chapter":"6","verse":"3","text":"Nej, bröder, utse sju män bland er som har gott anseende och är fyllda av Ande och vishet, så ger vi dem den uppgiften."},{"book":"Apostlagärningarna","chapter":"6","verse":"4","text":"Själva ska vi ägna oss åt bönen och åt ordets tjänst.”"},{"book":"Apostlagärningarna","chapter":"6","verse":"5","text":"Det förslaget tyckte alla var bra (det behagade alla samlade). [Apostlarna ger ett förslag som hela församlingen, både de grekisktalande och de hebreisktalande judarna, godkänner.] De valde:"},{"book":"Apostlagärningarna","chapter":"6","verse":"6","text":"Man förde fram dem inför apostlarna som bad och lade händerna på dem [bekräftade och välsignade deras tjänst]."},{"book":"Apostlagärningarna","chapter":"6","verse":"7","text":"Guds ord fortsatte att spridas och antalet lärjungar i Jerusalem ökade kraftigt. Även ett stort antal präster började lyda tron [genom att ta emot Jesus som Messias]. [Tro och lydnad hör ihop, se Apg 5:32; Rom 1:5.]"},{"book":"Apostlagärningarna","chapter":"6","verse":"8","text":"Stefanos, full av nåd (gudomlig välsignelse, favör) och kraft (styrka), utförde ständigt under (som väckte förundran) och tecken (mirakler som bevisar Guds existens och hans karaktär) bland folket."},{"book":"Apostlagärningarna","chapter":"6","verse":"9","text":"Då gick några emot Stefanos för att ifrågasätta (argumentera med) honom. De kom från:"},{"book":"Apostlagärningarna","chapter":"6","verse":"10","text":"Dock kunde de inte stå emot den vishet och den Ande som han talade med."},{"book":"Apostlagärningarna","chapter":"6","verse":"11","text":"Då lejde de i hemlighet några män och instruerade dem att säga att de hade hört honom tala hädiska (aggressiva) ord mot Mose och Gud."},{"book":"Apostlagärningarna","chapter":"6","verse":"12","text":"På det sättet lyckades de jaga upp folket, så väl som de äldste och de skriftlärda, och överföll (arresterade, fängslade) honom och förde honom inför Stora rådet."},{"book":"Apostlagärningarna","chapter":"6","verse":"13","text":"Där förde de fram falska vittnen som sade: ”Den här mannen slutar inte att göra anklagelser mot denna heliga plats och lagen [Mose lag]."},{"book":"Apostlagärningarna","chapter":"6","verse":"14","text":"Vi har hört att han har sagt att den där Jesus från Nasaret ska riva ner och förstöra denna plats, och ändra de stadgar som Mose har gett oss.”"},{"book":"Apostlagärningarna","chapter":"6","verse":"15","text":"Alla som satt i rådet fäste sina ögon på honom, och såg att hans ansikte var som en ängels ansikte."}]}