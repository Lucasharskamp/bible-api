{"data":[{"book":"Ọrụ Ndị Ozi","chapter":"4","verse":"1","text":"Mgbe ha nọ na-agwa ndị mmadụ ahụ okwu, ndị nchụaja na onyeisi ndị agha na-eche ụlọnsọ ukwu ahụ na ndị Sadusii bịakwutere ha."},{"book":"Ọrụ Ndị Ozi","chapter":"4","verse":"2","text":"Ha were oke iwe nʼihi na ha na-ezi ndị mmadụ ihe, na-ekwusakwa na nʼime Jisọs ka mbilite nʼọnwụ nke ndị nwụrụ anwụ dị."},{"book":"Ọrụ Ndị Ozi","chapter":"4","verse":"3","text":"Ha jidere ha tinye ha nʼụlọ mkpọrọ, ruo nʼechi ya. Nʼihi na oge e jidere ha bụ nʼoge uhuruchi."},{"book":"Ọrụ Ndị Ozi","chapter":"4","verse":"4","text":"Ma ọtụtụ ndị nụrụ okwu ahụ kwenyere. Ọnụọgụgụ ha ruru ihe dị ka puku mmadụ ise."},{"book":"Ọrụ Ndị Ozi","chapter":"4","verse":"5","text":"Nʼechi ya, ndị na-achị achị, na ndị okenye na ndị ozizi iwu zukọrọ na Jerusalem."},{"book":"Ọrụ Ndị Ozi","chapter":"4","verse":"6","text":"Onyeisi nchụaja bụ Anas nọ nʼebe ahụ, na Kaịfas na Jọn na Alegzanda, na ndị ọzọ bụ ndị ikwu onyeisi nchụaja."},{"book":"Ọrụ Ndị Ozi","chapter":"4","verse":"7","text":"Mgbe ha kpọpụtara ha nʼetiti ha, ha jụrụ ha, “Ọ bụ site nʼike onye, na site nʼaha onye, ka unu ji mee ihe a?”"},{"book":"Ọrụ Ndị Ozi","chapter":"4","verse":"8","text":"Nʼoge ahụ, Pita jupụtara na Mmụọ Nsọ. Ọ gwara ha, “Unu ndị na-achị ala anyị, na ndị okenye."},{"book":"Ọrụ Ndị Ozi","chapter":"4","verse":"9","text":"Ọ bụrụ na unu kpọpụtara anyị ịchọpụta otu nwoke ngwụrọ a si bụrụ onye ahụ dị mma maọbụ otu e si gwọọ ya,"},{"book":"Ọrụ Ndị Ozi","chapter":"4","verse":"10","text":"ya mere maranụ nke a, unu na ndị Izrel niile, a gwọrọ nwoke a guzo nʼetiti unu site nʼaha Jisọs Kraịst onye Nazaret, onye unu kpọgidere nʼobe, ma Chineke kpọlitere ya site nʼọnwụ."},{"book":"Ọrụ Ndị Ozi","chapter":"4","verse":"11","text":"Jisọs a bụ"},{"book":"Ọrụ Ndị Ozi","chapter":"4","verse":"12","text":"Nzọpụta adịghị nʼime onye ọbụla ọzọ, nʼihi na o nweghị aha ọzọ e nyere nʼetiti mmadụ nʼokpuru eluigwe nke e nwere ike isite na ya zọpụta anyị.”"},{"book":"Ọrụ Ndị Ozi","chapter":"4","verse":"13","text":"Mgbe ha hụrụ nkwuwa okwu Pita na Jọn, na-atụghị ụjọ, ma chọpụtakwa na ha bụ ndị mmadụ nkịtị, na ndị a na-azụghị nʼụlọ akwụkwọ, o juru ha anya. Ma ha ghọtara na ha bụ ndị ha na Jisọs nọkọrọ."},{"book":"Ọrụ Ndị Ozi","chapter":"4","verse":"14","text":"Ma mgbe ha hụrụ nwoke ahụ a gwọrọ, ka o guzo nʼakụkụ ha, ha enweghị okwu ọbụla ha nwere ikwu megide nke a."},{"book":"Ọrụ Ndị Ozi","chapter":"4","verse":"15","text":"Ha nyere iwu ka ha si nʼụlọikpe ahụ pụọ, ma bido ịgba izu nʼetiti onwe ha banyere nke a."},{"book":"Ọrụ Ndị Ozi","chapter":"4","verse":"16","text":"Ha na-asị, “Gịnị ka anyị ga-eme ndị a? Anyị apụghị ịgọ agọ na ha rụrụ ọrụ ịrịbama pụrụ iche. Ndị niile bi na Jerusalem maara ihe banyere nke a."},{"book":"Ọrụ Ndị Ozi","chapter":"4","verse":"17","text":"Ma iji mee ka akụkọ ọrụ ebube a hapụ ịgbasa ruo ọtụtụ mmadụ ntị, ka anyị dọọ ha aka na ntị ka ha ghara ịgwa onye ọbụla okwu banyere aha nwoke a.”"},{"book":"Ọrụ Ndị Ozi","chapter":"4","verse":"18","text":"Ha kpọrọ ha nye ha iwu ka ha kwụsị ikwu okwu maọbụ izi ihe nʼaha Jisọs."},{"book":"Ọrụ Ndị Ozi","chapter":"4","verse":"19","text":"Ma Pita na Jọn zara sị ha, “Kpeenụ ikpe a nʼonwe unu, maọbụ ihe ziri ezi nʼanya Chineke ige unu ntị karịa ige Chineke ntị?"},{"book":"Ọrụ Ndị Ozi","chapter":"4","verse":"20","text":"Nʼihi na ọ bụ ihe rara ahụ na anyị ga-akwụsị ikwu okwu banyere ihe ahụ anyị hụrụ na nke anyị nụrụ.”"},{"book":"Ọrụ Ndị Ozi","chapter":"4","verse":"21","text":"Mgbe ha batụchara ha mba, ha hapụrụ ha ka ha laa. O nweghị ụzọ ọbụla ha ga-esi taa ha ahụhụ nʼihi na mmadụ niile nọ na-eto Chineke nʼihi ihe a mere."},{"book":"Ọrụ Ndị Ozi","chapter":"4","verse":"22","text":"Nʼihi na nwoke a gwọrọ nʼụzọ dị ebube agafeela iri afọ anọ."},{"book":"Ọrụ Ndị Ozi","chapter":"4","verse":"23","text":"Mgbe ha hapụrụ ha, ha lara kọọrọ ndị ibe ha ihe ndịisi nchụaja na ndị okenye gwara ha."},{"book":"Ọrụ Ndị Ozi","chapter":"4","verse":"24","text":"Mgbe ha nụrụ nke a, ha niile ji otu obi welie olu ha kpọkuo Chineke, sị, “Gị, Onye kachasị ihe niile elu, bụ Onyenwe anyị, gị onwe gị kere eluigwe na ụwa, na oke osimiri, na ihe niile dị nʼime ha."},{"book":"Ọrụ Ndị Ozi","chapter":"4","verse":"25","text":"Ọ bụ gị sitere nʼaka Mmụọ Nsọ site nʼọnụ nna anyị Devid, onye na-ejere gị ozi, sị:"},{"book":"Ọrụ Ndị Ozi","chapter":"4","verse":"26","text":"Ndị eze nke ụwa na-eguzokwa onwe ha,"},{"book":"Ọrụ Ndị Ozi","chapter":"4","verse":"27","text":"Nʼezie nʼobodo a, Herọd na Pọntiọs Pailet, na ndị mba ọzọ, nakwa ndị Izrel ezukọtala imegide onye nsọ ahụ na-ejere gị ozi, bụ Jisọs, onye i tere mmanụ,"},{"book":"Ọrụ Ndị Ozi","chapter":"4","verse":"28","text":"ha mere ihe i jiri ike gị na uche gị kwuo na ha aghaghị imezu."},{"book":"Ọrụ Ndị Ozi","chapter":"4","verse":"29","text":"Ugbu a, Onyenwe anyị, lee ịba mba ha ma nye ndị ohu gị ike iji gbasaa ozi gị na-atụghị egwu ọbụla."},{"book":"Ọrụ Ndị Ozi","chapter":"4","verse":"30","text":"Setịpụ aka gị gwọọ ndị ọrịa ma rụọ ọtụtụ ọrụ ebube na ọrụ ịrịbama site nʼaha onye nsọ ahụ na-ejere gị ozi bụ Jisọs.”"},{"book":"Ọrụ Ndị Ozi","chapter":"4","verse":"31","text":"Mgbe ha kpesịrị ekpere, ụlọ ahụ ha zukọrọ nʼime ya mara jijiji. Ha jupụtara na Mmụọ Nsọ, ma jiri nkwuwa okwu kwusaakwa okwu Chineke."},{"book":"Ọrụ Ndị Ozi","chapter":"4","verse":"32","text":"Ndị niile kwere ekwe nwere otu obi nʼotu mkpụrụobi. O nweghị onye ọbụla gụrụ ihe ọbụla o nwere dịka nke aka ya, kama ha mere ka onye ọbụla nʼime ha keta oke nʼihe ibe ya nwere."},{"book":"Ọrụ Ndị Ozi","chapter":"4","verse":"33","text":"Ndị ozi sitere nʼike gaa nʼihu na-agba ama banyere mbilite nʼọnwụ Onyenwe anyị Jisọs, oke amara bakwaara ha niile ụba."},{"book":"Ọrụ Ndị Ozi","chapter":"4","verse":"34","text":"O nweghị onye mkpa kpara nʼime ha, nʼihi na site nʼoge ruo nʼoge, ndị nwere ala maọbụ ụlọ na-ere ha, ma wetakwa ego ha retara na ha,"},{"book":"Ọrụ Ndị Ozi","chapter":"4","verse":"35","text":"nye ndị ozi, a na-ekekwa ya nye onye ọbụla dị ka mkpa ya si dị."},{"book":"Ọrụ Ndị Ozi","chapter":"4","verse":"36","text":"Josef onye ikwu Livayị, onye sitere na Saiprọs, onye ndị ozi na-akpọ Banabas (nke pụtara “nwa nke nkasiobi”)."},{"book":"Ọrụ Ndị Ozi","chapter":"4","verse":"37","text":"O rere ala o nwere, weta ego ya, ma tọgbọ ya nʼụkwụ ndị ozi."}]}