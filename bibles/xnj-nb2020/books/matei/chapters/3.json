{"data":[{"book":"Matei","chapter":"3","verse":"1","text":"Lukumbi lwenulo Yohani Mbatizaji ahambili kulugangatu lwa Yudea akatumbula kuvakokosela vandu."},{"book":"Matei","chapter":"3","verse":"2","text":"Akajova, “Mumuwuyila Chapanga muni Unkosi wa Kunani kwa Chapanga uvi papipi.”"},{"book":"Matei","chapter":"3","verse":"3","text":"Yohani mwenuyo ndi yula Isaya mweavi mlota wa Chapanga ajovili,"},{"book":"Matei","chapter":"3","verse":"4","text":"Yohani awalii nyula yevatotili mangoma ga hinyama yeyikemiwa ngamiya, mkungi wa chikumba muchiwunu chaki. Chakulya chaki chavi mambalanguli na wuchi."},{"book":"Matei","chapter":"3","verse":"5","text":"Hinu vandu kuhuma ku Yelusalemu na kuhuma milima yoha yeyivii papipi na Yudea na mumihana ya mfuleni Yoludani vamhambalili."},{"book":"Matei","chapter":"3","verse":"6","text":"Vakagajova hotohoto gevambudili Chapanga. Namwene avabatizi mumfuleni Yoludani."},{"book":"Matei","chapter":"3","verse":"7","text":"Nambu peavaweni Vafalisayu na Vasadukayu vamahele vakumbwelela muni avabatizayi, mwene avajovili, “Nyenye chiveleku cha liyoka! Yani mweavajovili muhotola kutila ligoga la Chapanga lelibwela?"},{"book":"Matei","chapter":"3","verse":"8","text":"Mulangisa mumatendu ginu kuvya mukotwiki kumbudila kwinu Chapanga."},{"book":"Matei","chapter":"3","verse":"9","text":"Nakuhololela mwihotola kutila ligoga la Chapanga cha kujova kuvya ndi nyenye vana va Ibulahimu nikuvajovela chakaka Chapanga ihotola kutola aga maganga na kugakita kuvya vana va Ibulahimu."},{"book":"Matei","chapter":"3","verse":"10","text":"Hinu livagu litendelekiwi mumikiga ya mikongo, mkongo wowoha wangapambika matunda gabwina yati udumuliwa na kutagiwa kumotu."},{"book":"Matei","chapter":"3","verse":"11","text":"Nene nikuvabatiza kwa manji kulangisa kuvya mkotwiki kumbudila kwinu Chapanga. Nambu mweibwela mumbele ya nene yati akuvabatiza kwa Mpungu Msopi na motu. Mwene anamkakala kuliku nene na nene niganikiwa lepi hati kugega champali zaki."},{"book":"Matei","chapter":"3","verse":"12","text":"Mwene ikamula lupalu lwa kupepetela nganu mu mawoko gaki muni apepeta nganu yaki na kuvika muchibana nambu masasa akugayocha pamotu wangajimika.”"},{"book":"Matei","chapter":"3","verse":"13","text":"Lukumbi lwenulo Yesu ahumili ku Galilaya akahika kumfuleni Yoludani, muni abatiziwa na Yohani."},{"book":"Matei","chapter":"3","verse":"14","text":"Nambu Yohani alingili kumbesa amjovili, “Wu, veve, ubwela kwa nene? Yikunigana nene nibatiziwayi na veve!”"},{"book":"Matei","chapter":"3","verse":"15","text":"Nambu Yesu akayangula, “Yidakila kukita genaga hinu, kwa njila yeniyi ndi cheiganikiwa kuhenga goha geigana Chapanga.” Bahapo ndi Yohani akayidakila."},{"book":"Matei","chapter":"3","verse":"16","text":"Yesu peamali kubatiziwa na kuhuma mumanji bahapo kunani kwa Chapanga kwadindwiki, akalola Mpungu wa Chapanga ihelela ngati ngunda na kutula panani yaki."},{"book":"Matei","chapter":"3","verse":"17","text":"Kangi lwami kuhuma kunani kwa Chapanga lukajova, “Mwenuyu ndi Mwana vangu mganu, mweniganisiwi nayu.”"}]}