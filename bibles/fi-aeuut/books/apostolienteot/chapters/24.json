{"data":[{"book":"Apostolien teot","chapter":"24","verse":"1","text":"Viisi päivää myöhemmin tulivat Kesareaan ylipappi Ananias, eräät muut juutalaisten johtajat24:1 Sananmukaisesti: »kansan vanhimmat». ja asianajaja Tertullus. He halusivat esittää kanteen Paavalia vastaan."},{"book":"Apostolien teot","chapter":"24","verse":"2","text":"Kun syytetty oli tuotu maaherran eteen, Tertullus aloitti:"},{"book":"Apostolien teot","chapter":"24","verse":"3","text":"Olemme hyvin kiitollisia olojen rauhoittumisesta ja monista uudistuksista, joista juutalaiset ovat päässeet osalliseksi toimintasi ansiosta."},{"book":"Apostolien teot","chapter":"24","verse":"4","text":"En tahdo viivyttää sinua pitkään, mutta toivon, että kuuntelisit hetkisen, mistä syytämme tätä miestä."},{"book":"Apostolien teot","chapter":"24","verse":"5","text":"Olemme huomanneet hänen aiheuttavan hankaluuksia, sillä hän kiihottaa juutalaisia kaikkialla mellakoihin ja kapinaan Rooman hallitusta vastaan. Hän on nasaretilaisten lahkon johtaja."},{"book":"Apostolien teot","chapter":"24","verse":"6","text":"Hän yritti häpäistä temppeliäkin, mutta silloin me pidätimme hänet."},{"book":"Apostolien teot","chapter":"24","verse":"7","text":"mutta varuskunnan komentaja Lysias otti hänet väkisin käsistämme"},{"book":"Apostolien teot","chapter":"24","verse":"8","text":"ja alkoi vaatia, että asia olisi vietävä Rooman lakien mukaan oikeuteen. Voit todeta syytöksemme paikkansapitävyyden, kun tutkit vankia itse.»"},{"book":"Apostolien teot","chapter":"24","verse":"9","text":"Kaikki muut juutalaiset vakuuttivat, että Tertullus puhui totta."},{"book":"Apostolien teot","chapter":"24","verse":"10","text":"Maaherra viittasi, että Paavalilla oli puheenvuoro. Tämä aloitti:"},{"book":"Apostolien teot","chapter":"24","verse":"11","text":"Voit helposti todeta, että siitä on vasta kaksitoista päivää, kun menin Jerusalemiin palvellakseni temppelissä Jumalaa."},{"book":"Apostolien teot","chapter":"24","verse":"12","text":"En ole aiheuttanut mellakoita sen paremmin synagogissa kuin kaduillakaan,"},{"book":"Apostolien teot","chapter":"24","verse":"13","text":"eikä minua vastaan osoitettuja syytöksiä voida mitenkään todistaa oikeiksi."},{"book":"Apostolien teot","chapter":"24","verse":"14","text":"Yhden asian kuitenkin tunnustan: kuljen pelastuksen tietä, jota he sanovat lahkoksi. Palvelen esi-isiemme Jumalaa, noudatan juutalaisten lakia ja uskon kaiken, mitä profeetat ovat kirjoittaneet."},{"book":"Apostolien teot","chapter":"24","verse":"15","text":"Uskon myös samoin kuin nämä miehet, että kaikki ihmiset heräävät kuolleista, sekä jumalattomat että Jumalaan uskovat."},{"book":"Apostolien teot","chapter":"24","verse":"16","text":"Tästä syystä pyrin siihen, että minulla olisi aina puhdas omatunto sekä Jumalan että ihmisten edessä."},{"book":"Apostolien teot","chapter":"24","verse":"17","text":"Oltuani vuosikausia poissa pääsin nyt tulemaan Jerusalemiin. Mukanani oli avustus juutalaisille, ja halusin myös antaa uhrin Jumalalle."},{"book":"Apostolien teot","chapter":"24","verse":"18","text":"Olin suorittanut puhdistusmenot, kuten laki vaatii, eikä temppelissä ollut ympärilläni minkäänlaista hälinää. Muutamat Vähän-Aasian juutalaiset tapasivat minut siellä."},{"book":"Apostolien teot","chapter":"24","verse":"19","text":"Heidän pitäisi nyt olla kertomassa teille, jos heillä on jotakin minua vastaan."},{"book":"Apostolien teot","chapter":"24","verse":"20","text":"Voitte kysyä näiltäkin miehiltä, mitä väärää heidän neuvostonsa näki minussa."},{"book":"Apostolien teot","chapter":"24","verse":"21","text":"Ehkä minun ei olisi pitänyt24:21 Sananmukaisesti: »paitsi tätä ainoaa lausetta». huutaa neuvoston istunnossa: ’Olen tässä siksi, että uskon kuolleiden ylösnousemukseen!’ Muutahan en sanonut.»"},{"book":"Apostolien teot","chapter":"24","verse":"22","text":"Felix tiesi, että kristityt eivät panneet alulle mellakoita24:22 Sananmukaisesti: »jolla oli tarkka tieto tästä tiestä».. Hän pyysi juutalaisia odottamaan Lysiaksen tuloa ja siirsi asian käsittelyä."},{"book":"Apostolien teot","chapter":"24","verse":"23","text":"Paavalin hän lähetti vankilaan, mutta käski vartijoiden kohdella häntä hyvin ja päästää hänen ystävänsä vapaasti tuliaisineen hänen luokseen."},{"book":"Apostolien teot","chapter":"24","verse":"24","text":"Muutamaa päivää myöhemmin Felix ja hänen juutalaissyntyinen vaimonsa Drusilla haettivat Paavalin luokseen ja pyysivät, että tämä kertoisi heille uskosta Jeesukseen Kristukseen."},{"book":"Apostolien teot","chapter":"24","verse":"25","text":"Kun Paavali puhui Jumalan mielen mukaisesta elämästä, itsehillinnästä ja ihmiskunnan tuomiosta, Felix kuitenkin pelästyi."},{"book":"Apostolien teot","chapter":"24","verse":"26","text":"Hän myös toivoi, että Paavali alkaisi lahjoa häntä, ja siksi tämä sai tulla kerran toisensa jälkeen keskustelemaan hänen kanssaan."},{"book":"Apostolien teot","chapter":"24","verse":"27","text":"Näin kului kaksi vuotta. Sitten Porcius Festuksesta tuli Felixin seuraaja. Felix, joka tavoitteli juutalaisten suosiota, jätti Paavalin vankeuteen."}]}