{"data":[{"book":"הבשורה על-פי מרקוס","chapter":"13","verse":"1","text":"כשיצא ישוע מבית־המקדש באותו יום, אחד מתלמידיו העיר: ”רבי, ראה אילו מבנים יפים ואיזו עבודת אבנים נפלאה!“"},{"book":"הבשורה על-פי מרקוס","chapter":"13","verse":"2","text":"”הבט היטב,“ ענה לו ישוע, ”כי כול הבנינים הגדולים האלה ייהרסו; אף אבן לא תישאר במקומה.“"},{"book":"הבשורה על-פי מרקוס","chapter":"13","verse":"3-4","text":"ישוע ישב על הר הזיתים, מול בית־המקדש, ופטרוס, יעקב ויוחנן ואַנְדְּרֵי שנשארו איתו שאלו: ”מתי יקרה הדבר? האם נקבל אזהרה מראש?“"},{"book":"הבשורה על-פי מרקוס","chapter":"13","verse":"5","text":"ישוע הסביר להם בהרחבה את העומד להתרחש: ”אל תתנו לאיש לרמות אתכם!"},{"book":"הבשורה על-פי מרקוס","chapter":"13","verse":"6","text":"אנשים רבים יבואו ויטענו: ’אני הוא המשיח‘, ויוליכו שולל אנשים רבים."},{"book":"הבשורה על-פי מרקוס","chapter":"13","verse":"7","text":"במקומות שונים תפרוצנה מלחמות, אך אין זה עדיין הסוף."},{"book":"הבשורה על-פי מרקוס","chapter":"13","verse":"8","text":"”מדינות וממלכות תילחמנה זו בזו, ובמקומות רבים יהיו רעידות אדמה ורעב. אלה יציינו רק את ראשית הצרות והסבל העתידים לבוא."},{"book":"הבשורה על-פי מרקוס","chapter":"13","verse":"9","text":"אולם כשיתחילו דברים אלה להתרחש, היזהרו! כי צפויה לכם סכנה גדולה. אויביכם יגררו אתכם בכוח לבתי המשפט, יכו אתכם בבתי־הכנסת, ויאשימו אתכם לפני השלטונות על היותכם תלמידי. אולם זו תהיה לכם הזדמנות לספר להם על הבשורה."},{"book":"הבשורה על-פי מרקוס","chapter":"13","verse":"10","text":"אך צריך שקודם הבשורה תוכרז לכל הגויים."},{"book":"הבשורה על-פי מרקוס","chapter":"13","verse":"11","text":"כאשר יאסרו אתכם ויעמידו אתכם למשפט, אל תדאגו לעדותכם או להגנתכם מה להגיד, כי מה שיינתן לכם באותה שעה, את זה תגידו; כי לא אתם תדברו, אלא רוח הקודש ידבר בפיכם."},{"book":"הבשורה על-פי מרקוס","chapter":"13","verse":"12","text":"”אח יבגוד באחיו ויסגירו למוות; אבות ימסרו את בניהם למוות;"},{"book":"הבשורה על-פי מרקוס","chapter":"13","verse":"13","text":"ילדים יקומו נגד הוריהם וייגרמו למותם. כולם ישנאו אתכם משום שאתם שייכים לי, אולם כל מי שיחזיק מעמד עד הסוף – ייוושע!"},{"book":"הבשורה על-פי מרקוס","chapter":"13","verse":"14","text":"”כאשר תראו את חילול הקודש בבית־המקדש שעליו דיבר דניאל, (הקורא – שים לב!) על כל תושבי יהודה לברוח להרים."},{"book":"הבשורה על-פי מרקוס","chapter":"13","verse":"15-16","text":"אם אתה נמצא על גג ביתך – אל תיכנס הביתה; אם אתה בשדה – אל תחזור הביתה לקחת מעיל או כסף, כי אין זמן."},{"book":"הבשורה על-פי מרקוס","chapter":"13","verse":"17","text":"”אוי לנשים ההרות ולמניקות באותם ימים!"},{"book":"הבשורה על-פי מרקוס","chapter":"13","verse":"18","text":"התפללו שכל זה לא יקרה בחורף,"},{"book":"הבשורה על-פי מרקוס","chapter":"13","verse":"19","text":"כי תקופה זאת תהיה איומה ונוראה; דבר כזה לא קרה מאז בריאת העולם, וגם לא יקרה אחר כך."},{"book":"הבשורה על-פי מרקוס","chapter":"13","verse":"20","text":"אם האדון לא יקצר את הימים הנוראים האלה – איש לא יינצל. אבל הוא אכן יקצר את הסבל למען עמו הנבחר."},{"book":"הבשורה על-פי מרקוס","chapter":"13","verse":"21","text":"”אם מישהו יאמר לכם באותם ימים: ’ראיתי את המשיח במקום פלוני!‘ או ’המשיח נמצא בכפר הסמוך!‘ אל תאמינו לו,"},{"book":"הבשורה על-פי מרקוס","chapter":"13","verse":"22","text":"כי משיחי־שקר ונביאי־שקר יקומו ויחוללו נסים ונפלאות אשר יתעו את האנשים, ואם יוכלו, הם יתעו אפילו את הנבחרים."},{"book":"הבשורה על-פי מרקוס","chapter":"13","verse":"23","text":"ראו הוזהרתם!"},{"book":"הבשורה על-פי מרקוס","chapter":"13","verse":"24","text":"”לאחר הצרות של אותם ימים תחשך השמש, הירח ישחיר,"},{"book":"הבשורה על-פי מרקוס","chapter":"13","verse":"25","text":"הכוכבים יפלו מהשמים וכוחות השמים יתמוטטו."},{"book":"הבשורה על-פי מרקוס","chapter":"13","verse":"26","text":"”ואז יראו אנשי הארץ את בן־האדם בא בעננים, בגבורה רבה ובכבוד."},{"book":"הבשורה על-פי מרקוס","chapter":"13","verse":"27","text":"ואז הוא ישלח את מלאכיו, ויאסף את בחיריו מכל קצוות תבל."},{"book":"הבשורה על-פי מרקוס","chapter":"13","verse":"28","text":"עץ התאנה ישמש לכם כדוגמה: כאשר הענפים מלבלבים והעלים ירוקים, אתם יודעים שהקיץ קרב."},{"book":"הבשורה על-פי מרקוס","chapter":"13","verse":"29","text":"כאשר כל מה שסיפרתי לכם יתחיל להתרחש, דעו לכם שזה קרוב, שאני עומד בפתח."},{"book":"הבשורה על-פי מרקוס","chapter":"13","verse":"30","text":"”אני אומר לכם: כל הדברים האלה יתרחשו לפני שיחלוף הדור הזה."},{"book":"הבשורה על-פי מרקוס","chapter":"13","verse":"31","text":"השמים והארץ יחלפו, אבל דברי לא יחלפו."},{"book":"הבשורה על-פי מרקוס","chapter":"13","verse":"32","text":"”איש אינו יודע את היום והשעה של התרחשויות אלה; המלאכים בשמים אינם יודעים זאת, ואפילו אני עצמי איני יודע את המועד המדויק. רק אבי שבשמים יודע זאת."},{"book":"הבשורה על-פי מרקוס","chapter":"13","verse":"33","text":"עמדו על המשמר והיו מוכנים, מפני שאינכם יודעים מתי כל זה יתרחש."},{"book":"הבשורה על-פי מרקוס","chapter":"13","verse":"34","text":"”משל דומה לזה הוא של אדם היוצא למסע בחו״ל. הוא משאיר עבודה לשכיריו לתקופת העדרו, ומצווה על השוער לעמוד על המשמר לקראת שובו בכל רגע."},{"book":"הבשורה על-פי מרקוס","chapter":"13","verse":"35-37","text":"היו מוכנים! הלא אינכם יודעים מתי ישוב בעל הבית: בבוקר, בערב, מוקדם או מאוחר, פן יבוא וימצא אתכם ישנים. אני אומר שוב לכולכם: עמדו על המשמר!“"}]}