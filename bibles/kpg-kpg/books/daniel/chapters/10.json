{"data":[{"book":"Daniel","chapter":"10","verse":"1","text":"I di tolu ngadau a Cyrus nogo hai tagi damana Persia, di hagailoo ga haga gida gi Daniel, dono ingoo labelaa go Belteshazzar. Deenei la telekai e donu, gei e haingadaa di iloo dono hadinga. Telekai deenei ne hagamodongoohia gi Daniel i lodo di moe."},{"book":"Daniel","chapter":"10","verse":"2","text":"Di madagoaa deelaa, au nogo manawa gee i lodo nia dabu e dolu."},{"book":"Daniel","chapter":"10","verse":"3","text":"Au digi gai agu meegai humalia be nia goneiga manu, be e inu nia waini, be e dala dogu libogo, gaa dae loo gi di hagaodi nia dabu e dolu."},{"book":"Daniel","chapter":"10","verse":"4","text":"Di madalua maa haa laangi o di malama matagidagi o di ngadau, au nogo duu i taalinga di Monowai Tigris."},{"book":"Daniel","chapter":"10","verse":"5","text":"Au gaa mmada gi nua ga gidee tangada e ulu nia gahu malali mo di tuu goolo."},{"book":"Daniel","chapter":"10","verse":"6","text":"Tuaidina o maa e maahina be di hadu haga laagei. Ono hadumada e maahina be di daba o di ila, gei ono golomada e hai ono gaagaa be di ahi. Ono lima mono wae e maahina be di baalanga mmee ne olo gi dingidingia, gei dono lee e hai be nia lee digau dogologo.10.6 Hagagida 1.13-15; 2.18; 19.12"},{"book":"Daniel","chapter":"10","verse":"7","text":"Koau hua modogoau ne mmada gi di moe deenei. Digau i dogu baahi digi gidee, gei digaula gu mmaadagu guu llele gi daha, guu pala hagammuni."},{"book":"Daniel","chapter":"10","verse":"8","text":"Au nogo noho modo goau, e daumada di mee haga gologolo dangada deenei. Au ogu mahi ai, ogu golomada guu huli gu hagalee modongoohia tangada."},{"book":"Daniel","chapter":"10","verse":"9","text":"Dogu longono di lee o maa, au guu hinga gi hongo di gelegele gu de iloo e au tenua, gaa kii huli gi lala i golo."},{"book":"Daniel","chapter":"10","verse":"10","text":"Di lima o tangada gaa kumi au, ga dahi aga au gi ogu lima mo ogu duli, gei au nogo bolebole hua igolo."},{"book":"Daniel","chapter":"10","verse":"11","text":"Tangada di langi ga helekai mai, “Daniel, God e aloho i di goe. Duu gi nua, hagalongo hagahumalia gi dagu helekai. Au ne hagau mai gi di goe.” Mee ne helekai beenei, gei au gaa duu gi nua, gei e bolebole hua igolo."},{"book":"Daniel","chapter":"10","verse":"12","text":"Tangada di langi ga helekai, “Daniel, hudee madagu. God gu longono au dalodalo mai di laangi matagidagi ne maanadu iei goe bolo e manawa hila gi lala gii mee dau kae di iloo. Au ne hanimoi belee hui dau dalodalo."},{"book":"Daniel","chapter":"10","verse":"13","text":"Tangada di langi o tenua king go Persia gu hai baahi mai gi di au i nia laangi e madalua maa dahi. Gei tangada di langi go Michael tagi e dahi i digau di langi, ga hanimoi ga hagamaamaa au, idimaa au gu diiagi modogoau i Persia.10.13 Hagagida 12.7"},{"book":"Daniel","chapter":"10","verse":"14","text":"Au ne hanimoi belee hai goe gi iloo be di maa di aha gaa hai gi au daangada i di madagoaa dela ga dau mai. Deenei la di hagamodongoohia.”"},{"book":"Daniel","chapter":"10","verse":"15","text":"Dana helekai beenei, au guu mmada ia gi di gelegele, gu deemee dagu leelee."},{"book":"Daniel","chapter":"10","verse":"16","text":"Tangada di langi dela e hai be tangada, gaa bili mai gi ogu malaungudu. Au ga helekai gi mee, “Meenei, di hagamodongoohia deenei guu hai au gi bagege, gu hagalee noho go dogu bolebole."},{"book":"Daniel","chapter":"10","verse":"17","text":"Au e hai be di hege e duu i mua dono dagi. Au e mee di helekai adu behee? Au ogu mahi ai, ge ogu madangi dogidogi e dubu i ogu lodo ai.”"},{"book":"Daniel","chapter":"10","verse":"18","text":"Mee ga dahi aga au labelaa, gei au gu maaloo aga."},{"book":"Daniel","chapter":"10","verse":"19","text":"Mee ga helekai, “God e aloho i di goe, hudee de nnoomaalia be e madagu.”"},{"book":"Daniel","chapter":"10","verse":"20-21","text":"Mee ga helekai, “Goe e iloo be au ne hanimoi gi di goe eiaha? Au ne hanimoi belee hagi adu di mee dela e hihi i lodo di Beebaa o di Tonu. Dolomeenei au e hai gii hana e heebagi gi tangada di langi Persia. Nomuli tangada di langi Greece ga gila aga. Deai tangada e hagamaamaa au ai, go Michael hua go tangada di langi Israel."}]}