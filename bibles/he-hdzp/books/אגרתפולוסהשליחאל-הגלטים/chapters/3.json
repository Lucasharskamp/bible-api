{"data":[{"book":"אגרת פולוס השליח אל-הגלטים","chapter":"3","verse":"1","text":"אוי, גלטים טיפשים! מי הסיתכם נגד האמת? לאיזה כישוף נפלתם קורבן? פעם הבנתם את המשמעות המלאה של מות המשיח; צליבתו הייתה כל־כך ממשית בעיניכם – כאילו ראיתם אותו נצלב לפניכם."},{"book":"אגרת פולוס השליח אל-הגלטים","chapter":"3","verse":"2","text":"ברצוני לשאול אתכם, האם אלוהים נתן לכם את רוח הקודש על־שום ששמרתם את מצוות התורה? ודאי שלא! אלוהים נתן לכם את רוח הקודש רק לאחר ששמעתם על המשיח והאמנתם שהוא בלבד מסוגל להושיע אתכם."},{"book":"אגרת פולוס השליח אל-הגלטים","chapter":"3","verse":"3","text":"מה לכם, האם יצאתם מדעתכם? אם ראיתם כבר שקיום המצוות לא הועיל לכם במאומה ולא העניק לכם סיפוק רוחני, כיצד מעלים אתם על הדעת שקיום מצוות התורה יעזור לכם להיות מאמינים טובים יותר?"},{"book":"אגרת פולוס השליח אל-הגלטים","chapter":"3","verse":"4","text":"סבלתם כל־כך למען הבשורה, ועכשיו אתם משליכים את הכול מאחורי גבכם? קשה לי להאמין בכך!"},{"book":"אגרת פולוס השליח אל-הגלטים","chapter":"3","verse":"5","text":"אני חוזר ושואל אתכם: האם אלוהים נותן לכם את רוח הקודש ומחולל ביניכם ניסים ונפלאות, משום שאתם מקיימים את מצוות התורה? אלוהים משכין בלבכם את רוח הקודש ופועל בחייכם, רק משום שאתם מאמינים ובוטחים בישוע המשיח."},{"book":"אגרת פולוס השליח אל-הגלטים","chapter":"3","verse":"6","text":"קחו לדוגמה את אברהם אבינו: אלוהים חשב את אברהם לצדיק, רק משום שאברהם האמין בהבטחותיו של ה׳."},{"book":"אגרת פולוס השליח אל-הגלטים","chapter":"3","verse":"7","text":"מכאן יכולים אתם להבין מדוע כל מי שמאמין בה׳ ובוטח בו, הוא למעשה בנו של אברהם אבינו."},{"book":"אגרת פולוס השליח אל-הגלטים","chapter":"3","verse":"8","text":"בכתבי־הקודש אנו קוראים על הציפייה ליום שבו יושיע אלוהים גם את הגויים, בזכות אמונתם. לפני זמן רב הבטיח אלוהים לאברהם לברך את כל מי שיאמין בו (באלוהים) כמו אברהם.3‏.8 ג 8 בראשית יב 3; יח 18"},{"book":"אגרת פולוס השליח אל-הגלטים","chapter":"3","verse":"9","text":"על כן לכל מי שמאמין במשיח יש חלק בברכת ה׳ לאברהם אבינו."},{"book":"אגרת פולוס השליח אל-הגלטים","chapter":"3","verse":"10","text":"כל מי שסומך על ישועה בזכות התורה חשוף לקללת אלוהים, שהרי כתוב בכתבי־הקודש:3‏.10 ג 10 דברים כז 26 ”ארור מי שלא מקיים את כל דברי התורה הזאת.“"},{"book":"אגרת פולוס השליח אל-הגלטים","chapter":"3","verse":"11","text":"לפיכך אתם רואים שאיש אינו יכול למצוא־חן בעיני ה׳ בזכות קיום מצוות התורה, שכן ה׳ אמר כי הדרך היחידה למצוא־חן בעיניו היא דרך האמונה:3‏.11 ג 11 חבקוק ב 4 ”וצדיק באמונתו יחיה.“"},{"book":"אגרת פולוס השליח אל-הגלטים","chapter":"3","verse":"12","text":"רואים אתם, אם כן, מה שונה הישועה מתוך אמונה מהישועה הנובעת מקיום כל מצוות התורה."},{"book":"אגרת פולוס השליח אל-הגלטים","chapter":"3","verse":"13","text":"המשיח שיחרר אותנו מהקללה הרובצת על אלה שאינם מקיימים את כל מצוות התורה, בלקחו על עצמו את הקללה במקומנו, שהרי כתוב בתורה:3‏.13 ג 13 דברים כא 23 ”קללת אלוהים תלוי“ (על עץ, והרי ישוע שנצלב היה בעצם תלוי על עץ.)"},{"book":"אגרת פולוס השליח אל-הגלטים","chapter":"3","verse":"14","text":"ועתה יכול אלוהים לברך גם את הגויים באותה ברכה שהבטיח לאברהם אבינו, ויתקיים בנו הבטחת רוח הקודש."},{"book":"אגרת פולוס השליח אל-הגלטים","chapter":"3","verse":"15","text":"אחים יקרים, גם היום כשמבטיח אדם הבטחה בכתב וחותם עליה, חובה עליו לקיים את הבטחתו, ואין הוא יכול לשנות את דעתו."},{"book":"אגרת פולוס השליח אל-הגלטים","chapter":"3","verse":"16","text":"אלוהים הבטיח את הברכות לאברהם ולזרעו. שימו לב שלא כתוב ”לזרעיו“ – בלשון רבים, אלא בלשון יחיד, בן – זרע, הלא הוא ישוע המשיח."},{"book":"אגרת פולוס השליח אל-הגלטים","chapter":"3","verse":"17","text":"אני מנסה לומר לכם שה׳ הבטיח בכתב להושיע את כל מי שמאמין בו, והבטחה זו אינה יכולה להשתנות או להתבטל לאחר ארבע־מאות ושלושים שנה, כשנתן ה׳ את התורה."},{"book":"אגרת פולוס השליח אל-הגלטים","chapter":"3","verse":"18","text":"אברהם מצא־חן בעיני אלוהים, מפני שהאמין בה׳ ובהבטחותיו. אילו יכולנו למצוא־חן בעיני ה׳ על־ידי קיום מצוות התורה, הייתה דרכנו שונה לחלוטין מדרכו של אברהם."},{"book":"אגרת פולוס השליח אל-הגלטים","chapter":"3","verse":"19","text":"שואלים אתם ודאי, מדוע נתן ה׳ את התורה? התורה ניתנה כתוספת, לאחר ההבטחה לאברהם, כדי להוכיח לבני־האדם שהם אשמים באי־קיום מצוותיה. אולם ה׳ נתן את חוקי התורה רק באופן זמני, עד בואו של ישוע המשיח – הבן – אשר לו ניתנה הבטחת ה׳. יתרה מזאת, כשנתן ה׳ את התורה, הוא נתן אותה בידי מלאכים למשה, ואילו משה נתן את התורה לעם."},{"book":"אגרת פולוס השליח אל-הגלטים","chapter":"3","verse":"20","text":"אולם כשנתן ה׳ את ההבטחה לאברהם, אלוהים בעצמו דיבר עם אברהם, ללא מתווכים."},{"book":"אגרת פולוס השליח אל-הגלטים","chapter":"3","verse":"21-22","text":"האם יש סתירה בין תורתו של ה׳ לבין הבטחותיו? ודאי שלא! אילו יכלה התורה להושיע אותנו, לא היה צריך אלוהים לתת לנו מוצא אחר מהשעבוד לחטא – שהרי כתבי־הקודש אומרים שכולנו עבדים לחטא. הדרך היחידה להשתחרר מהשעבוד לחטא, דרך הפתוחה לכל אחד, היא אמונה בישוע המשיח!"},{"book":"אגרת פולוס השליח אל-הגלטים","chapter":"3","verse":"23","text":"לפני בוא המשיח התורה חסתה עלינו עד היום שבו יכולנו להאמין במשיח."},{"book":"אגרת פולוס השליח אל-הגלטים","chapter":"3","verse":"24","text":"במילים אחרות: התורה הדריכה אותנו והשגיחה עלינו, עד שבא ישוע המשיח לקרב אותנו לאלוהים בזכות אמונתנו."},{"book":"אגרת פולוס השליח אל-הגלטים","chapter":"3","verse":"25","text":"אבל עכשיו, לאחר שכבר בא המשיח, שוב אין לנו צורך בהדרכת מצוות התורה."},{"book":"אגרת פולוס השליח אל-הגלטים","chapter":"3","verse":"26","text":"כי עתה כולנו בני אלוהים בזכות אמונתנו בישוע המשיח,"},{"book":"אגרת פולוס השליח אל-הגלטים","chapter":"3","verse":"27","text":"ואלה מאיתנו שנטבלו כסמל לאחדות עם המשיח, כאילו עטופים במשיח."},{"book":"אגרת פולוס השליח אל-הגלטים","chapter":"3","verse":"28","text":"בין המאמינים שוב אין הבדל בין יהודי לגוי, בין עבד לבן־חורין ואף לא בין גבר לאישה. בעיני אלוהים כולנו שווים. אלוהים אוהב את כולנו באותה מידה, וכולנו מאוחדים בישוע המשיח."},{"book":"אגרת פולוס השליח אל-הגלטים","chapter":"3","verse":"29","text":"מאחר שאנו שייכים למשיח, אנו גם זרע אברהם, וכל הבטחותיו של ה׳ לאברהם ולזרעו שייכות גם לנו."}]}