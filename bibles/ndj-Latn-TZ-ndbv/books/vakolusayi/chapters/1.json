{"data":[{"book":"Vakolusayi","chapter":"1","verse":"1","text":"Nenga Pauli, ndundami wa Yesu Kilistu, kwa ndambu yadayilili Chapanga, ndiva pamu na mlongu wetu Timotewu."},{"book":"Vakolusayi","chapter":"1","verse":"2","text":"Tukuvayandikila yumwi vandu va Chapanga yimuveli aku Kolosayi, yimuvelili vagoleki mukwilumba na Kilistu. Tukuvaluvila usangi na kusika kwa Chapanga Tati wetu."},{"book":"Vakolusayi","chapter":"1","verse":"3","text":"Majuva vosi patuvadadavila tukumulumba Chapanga, Tati wa Bambu wetu Yesu Kilistu,"},{"book":"Vakolusayi","chapter":"1","verse":"4","text":"nongwa tupikanisha milandu ya jumilu yenu kwa Yesu Kilistu na ndambu utami wenu kwa vandu va Chapanga vosi."},{"book":"Vakolusayi","chapter":"1","verse":"5","text":"Jumilu yenu na ndamilu yenu yiva chikandilu mushuvililu yimuvikiwili kumbindi kwa Chapanga. Mwapikanishili pakwandi milandu yaki ya shuvililu, chipindi pamulanduliwili Chilongu cha Nakaka."},{"book":"Vakolusayi","chapter":"1","verse":"6","text":"Chilongu chikuyendelela kuyegha ngalilu nofu kwa vandu na kukwila mumlima wosi kucha wula wuyigoliwili kwa yumwi, kufumila lijuva lila pamupikanishili milandu ya usangi wa Chapanga na kumanya kucha yiva nakaka."},{"book":"Vakolusayi","chapter":"1","verse":"7","text":"Muyiwula usangi wa Chapanga Kufuma kwa Epafula, ndumindumi muyetu yaveli ndi mgolafichuku goleki wa Kilistu kwanongwa ya yufwi."},{"book":"Vakolusayi","chapter":"1","verse":"8","text":"Mweni katuhimulila wula utami wa Mfuki wa Chapanga wavasangilili yumwi."},{"book":"Vakolusayi","chapter":"1","verse":"9","text":"Kwa nongwa ayi yufwi majuva vosi tukuvadadavila yumwi kukandila chipindi patupikanishili milandu yenu. Tukumuluva Chapanga avamemeshi umanyi wa utami waki, pamu na luhunja lwa Mfuki."},{"book":"Vakolusayi","chapter":"1","verse":"10","text":"Pambeli damuweshi kwikala ngimu wadayila Chapanga, damugoli fila fyadayila mweni. Ngalilu yenu dayiyeghi ndambu nofu sha kugola na yumwi damukuli muumanyi wa Chapanga."},{"book":"Vakolusayi","chapter":"1","verse":"11","text":"Nguluva avasangili liwovi kwa uwesu waki mkomi, ili muweshi kupata findu fyosi kwa kuvetela na uwunilifu."},{"book":"Vakolusayi","chapter":"1","verse":"12","text":"Kwa cheleli mumulumbi Tati, yavagolili yumwi muhali mbala yavavikilili vandu vaki muwutwa wa ngesha."},{"book":"Vakolusayi","chapter":"1","verse":"13","text":"Mweni atulowulili muliwovi lya lwisa na kutuyingisha muwutwa wa Mwana waki yamtamili,"},{"book":"Vakolusayi","chapter":"1","verse":"14","text":"kwa mweni akutugola tugombuliwi, aku ndi kupomiliwa sambi."},{"book":"Vakolusayi","chapter":"1","verse":"15","text":"Kilistu yawoneka nakaka akwifwana na Chapanga yangajila kuwoneka, avelili kala findu fyosi fyakali kulumbiwa."},{"book":"Vakolusayi","chapter":"1","verse":"16","text":"Kupitila mweni findu fyosi fyagolikili pamlima na kumbindi. Findu fingajila kuwoneka na fila fiwoneka, awu figoda, awu vatavala awu yivavelili va liwovi lya vatavala, awu vakomi na yivavelili na liwovi, fyosi fyalumbiwili na mweni kwilata mweni."},{"book":"Vakolusayi","chapter":"1","verse":"17","text":"Mweni Kilistu avelili kala findu fyosi pafigolikili na kuyilumba na Kilistu findu fyosi fikwikala pahali paki."},{"book":"Vakolusayi","chapter":"1","verse":"18","text":"Kilistu ndi mutwi wa mvili na ndi vandu yivamjumilili Kilistu, mweni ndi chikandilu cha unofu. Mweni ndi wa kwaa kushukuka munjifwa, ili ghavi fwasi yakwaa mufindu fyonda."},{"book":"Vakolusayi","chapter":"1","verse":"19","text":"Nongwa Chapanga adayilili uchapanga waki wosi wuvi mugati ya Kilistu."},{"book":"Vakolusayi","chapter":"1","verse":"20","text":"Mweni findu fyosi kafigola fijovishiwi na Chapanga. Kupitila mwasi wa Mwana waki yasovili palupingika, Chapanga ayeghili kusika na findu fyosi pamlima na kumbindi kwa Chapanga."},{"book":"Vakolusayi","chapter":"1","verse":"21","text":"Dahili mwaveli kutali na Chapanga na mwaveli vachimdwama vaki muhoshu shenu kwanongwa ya hoshu shenu na figoli fya wafu fimugolili."},{"book":"Vakolusayi","chapter":"1","verse":"22","text":"Lakini ponopa, kwa njifwa ya mwana mundu yayikalili apa pamlima, Chapanga kavajovesha na mweni, ili avaviki pawulongolu yaki muvi vang'alili na vanofu ngajila wafu."},{"book":"Vakolusayi","chapter":"1","verse":"23","text":"Mukudayiliwa muyendileli na chikandilu chidindalili muujumilwa, wala mukotoo kutikanyishiwa mudumbilu yila yimupatili pamupikanishili Chilongu cha Nyanyi. Nenga Pauli ndiva ndumindumi wa Chilongu achi cha Nyanyi chilanduliwili kala kwa filumbi fyosi mumlima."},{"book":"Vakolusayi","chapter":"1","verse":"24","text":"Hinapawu ndiva na cheleli kugoboliwa kwanongwa ya yumwi, nongwa kwa kugoboka nenga apa pamlima, ngutanga kumalila chila chiyangilili mukugobuliwa kwa mvili wa Kilistu, afi ndi fipinga fya vandu yivamjumilili Kilistu."},{"book":"Vakolusayi","chapter":"1","verse":"25","text":"Nenga goliwa ndumindumi va yivamjumilili Kilistu ngimu natilu yaki Chapanga ahadishili nenga chichuku kwanongwa ya yumwi. Chichuku cheni ndi kulandula lulayilayi lwa Kilistu kwa nakaka,"},{"book":"Vakolusayi","chapter":"1","verse":"26","text":"ndi lufisu lufisiwili kwa fileli fyonda fya vandu va kumbeli, lakini ponopa kavamanyisha vandu va Chapanga vaki."},{"book":"Vakolusayi","chapter":"1","verse":"27","text":"Chapanga akadayileyi vandu vaki vamanyi fisu ayi wuyivelili ngomi na ukomi wawuvikili kwa vandu va milima yingi na ndi awu, Kilistu kava mugati yenu na chilongu achi dachimanyishi kucha damuvi pamu muukomi wa Chapanga."},{"book":"Vakolusayi","chapter":"1","verse":"28","text":"Kwa nongwa ayi tukumulandula Kilistu kwa vandu vosi, tukuvakayika na kuvawula vandu vosi kwa luhunja losi, ili tuweshi kumuyegha kila mundu pawulongolu ya Chapanga pamuva mudindala mukwilumba na Kilistu."},{"book":"Vakolusayi","chapter":"1","verse":"29","text":"Kwa natilu ayi nenga ngugola chichuku kwa kukuvilisha kunu pagola kwa liwovi likomi lya Kilistu liyigola chichuku mugati ya nenga."}]}