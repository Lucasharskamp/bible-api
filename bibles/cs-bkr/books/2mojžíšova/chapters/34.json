{"data":[{"book":"2 Mojžíšova","chapter":"34","verse":"1","text":"I řekl Hospodin k Mojžíšovi: Vyteš sobě dvě dsky kamenné podobné prvním, a napíši na dskách těch slova, kteráž byla na dskách prvních, kteréž jsi rozrazil."},{"book":"2 Mojžíšova","chapter":"34","verse":"2","text":"Budiž tedy hotov ráno, a vstoupíš v jitře na horu Sinai, a staneš přede mnou na vrchu hory té."},{"book":"2 Mojžíšova","chapter":"34","verse":"3","text":"Žádný ať nevstupuje s tebou, aniž také kdo vidín bude na vší hoře; ani ovce neb volové pásti se budou naproti hoře této."},{"book":"2 Mojžíšova","chapter":"34","verse":"4","text":"Tedy Mojžíš vytesal dvě dsky kamenné podobné prvním, a vstav ráno, vstoupil na horu Sinai, jakž mu přikázal Hospodin, a vzal v ruku svou dvě dsky kamenné."},{"book":"2 Mojžíšova","chapter":"34","verse":"5","text":"I sstoupil Hospodin v oblaku, a stál s ním tam, a zavolal ze jména: HOSPODIN."},{"book":"2 Mojžíšova","chapter":"34","verse":"6","text":"Nebo pomíjeje Hospodin tvář jeho, volal: Hospodin, Hospodin, Bůh silný, lítostivý a milostivý, dlouhočekající a hojný v milosrdenství a pravdě,"},{"book":"2 Mojžíšova","chapter":"34","verse":"7","text":"Milosrdenství čině tisícům, odpouštěje nepravost a přestoupení i hřích, a kterýž nikoli neospravedlňuje vinného, navštěvuje nepravost otců na synech, a na synech synů do třetího i čtvrtého pokolení."},{"book":"2 Mojžíšova","chapter":"34","verse":"8","text":"Mojžíš pak rychle sklonil hlavu k zemi, a poklonu učinil."},{"book":"2 Mojžíšova","chapter":"34","verse":"9","text":"A řekl: Prosím, našel-li jsem milost v očích tvých, Pane, nechť jde, prosím, Pán u prostřed nás, nebo lid jest tvrdé šíje, a milostiv buď nepravosti naší a hříchu našemu, a měj nás za dědictví."},{"book":"2 Mojžíšova","chapter":"34","verse":"10","text":"Kterýžto řekl: Aj, já učiním smlouvu přede vším lidem tvým. Učiním divné věci, kteréž nejsou učiněny na vší zemi a ve všech národech, a viděti bude všecken lid, (mezi nimiž jsi,) skutky Hospodinovy; nebo hrozné bude to, což já učiním s tebou."},{"book":"2 Mojžíšova","chapter":"34","verse":"11","text":"Zachovej to, což já dnes tobě přikazuji. Aj, já vyženu před tváří tvou Amorea a Kananea, Hetea a Ferezea, Hevea a Jebuzea."},{"book":"2 Mojžíšova","chapter":"34","verse":"12","text":"Varuj se pak, abys nečinil smlouvy s obyvateli země té, do kteréž vejdeš, ať by nebyli osídlem u prostřed tebe."},{"book":"2 Mojžíšova","chapter":"34","verse":"13","text":"Ale zboříte oltáře jejich, a modly jejich polámete, a jejich háje posekáte."},{"book":"2 Mojžíšova","chapter":"34","verse":"14","text":"Nebo nebudeš se klaněti Bohu jinému, proto že Hospodin jest, jméno má horlivý, Bůh silný, horlivý jest."},{"book":"2 Mojžíšova","chapter":"34","verse":"15","text":"Nevcházej v smlouvu s obyvateli země té, aby když by smilnili, jdouce po bozích svých, a obětovali bohům svým, nepovolali tě, a jedl bys z oběti jejich."},{"book":"2 Mojžíšova","chapter":"34","verse":"16","text":"A abys nebral ze dcer jeho synům svým, i smilnily by dcery jejich, jdouce po bozích svých, a naučily by smilniti syny tvé, jdouce po bozích svých."},{"book":"2 Mojžíšova","chapter":"34","verse":"17","text":"Bohů slitých neuděláš sobě."},{"book":"2 Mojžíšova","chapter":"34","verse":"18","text":"Slavnost přesnic zachovávati budeš. Za sedm dní jísti budeš chleby nekvašené, jakž jsem přikázal tobě, v čas vyměřený měsíce Abib; nebo měsíce toho vyšel jsi z Egypta."},{"book":"2 Mojžíšova","chapter":"34","verse":"19","text":"Všecko což otvírá život, mé jest, i všeliký samec v dobytku tvém, prvorozený z volů a ovcí."},{"book":"2 Mojžíšova","chapter":"34","verse":"20","text":"Ale prvorozené osle vyplatíš dobytčetem; pakli bys nevyplatil, šíji zlomíš jemu. Každého prvorozeného z synů svých vyplatíš, aniž ukáží se přede mnou prázdní."},{"book":"2 Mojžíšova","chapter":"34","verse":"21","text":"Šest dní pracovati budeš, dne pak sedmého přestaneš; v čas orání i žně přestaneš."},{"book":"2 Mojžíšova","chapter":"34","verse":"22","text":"A učiníš sobě slavnost téhodnů, svátek prvotin žně pšeničné a slavnost klizení po vyjití každého roku."},{"book":"2 Mojžíšova","chapter":"34","verse":"23","text":"Třikrát v roce ukáže se každý z vás pohlaví mužského před oblíčejem Panovníka Hospodina, Boha Izraelského."},{"book":"2 Mojžíšova","chapter":"34","verse":"24","text":"Nebo vyvrhu národy od tváři tvé a rozšířím meze tvé, aniž kdo sáhne na zemi tvou, když vstoupíš, abys se ukázal před Hospodinem Bohem svým třikrát v roce."},{"book":"2 Mojžíšova","chapter":"34","verse":"25","text":"Nebudeš obětovati krve oběti mé, dokavadž u tebe kvas jest, aniž zůstane do jitra obět slavnosti Fáze."},{"book":"2 Mojžíšova","chapter":"34","verse":"26","text":"Prvotiny prvních úrod země své přinášeti budeš do domu Hospodina Boha svého. Nebudeš vařiti kozelce v mléce matky jeho."},{"book":"2 Mojžíšova","chapter":"34","verse":"27","text":"I řekl Hospodin Mojžíšovi: Napiš sobě slova tato; nebo podlé slov těch učinil jsem smlouvu s tebou a s Izraelem."},{"book":"2 Mojžíšova","chapter":"34","verse":"28","text":"Byl pak tam s Hospodinem čtyřidceti dní a čtyřidceti nocí, chleba nejedl a vody nepil; a napsal na dskách slova té smlouvy, totiž deset slov."},{"book":"2 Mojžíšova","chapter":"34","verse":"29","text":"I stalo se, když sstupoval Mojžíš s hory Sinai, (a měl dvě dsky svědectví v rukou svých, když sstupoval s hory), nevěděl, že by se stkvěla kůže tváři jeho, když mluvil s ním."},{"book":"2 Mojžíšova","chapter":"34","verse":"30","text":"A viděl Aron i všickni synové Izraelští Mojžíše, a aj, stkvěla se kůže tváři jeho, a nesměli přistoupiti k němu."},{"book":"2 Mojžíšova","chapter":"34","verse":"31","text":"Ale Mojžíš zavolal jich, a navrátili se k němu Aron i všecka knížata shromáždění toho, a mluvil Mojžíš s nimi."},{"book":"2 Mojžíšova","chapter":"34","verse":"32","text":"Potom přišli také k němu všickni synové Izraelští, jimžto přikázal všecko, což s ním mluvil Hospodin na hoře Sinai."},{"book":"2 Mojžíšova","chapter":"34","verse":"33","text":"Dokudž pak mluvil Mojžíš s nimi, měl zástěru na tváři své."},{"book":"2 Mojžíšova","chapter":"34","verse":"34","text":"Ale když vcházel Mojžíš před tvář Hospodina, aby mluvil s ním, odjímal zástěru, dokudž nevyšel. Vyšed pak, mluvil synům Izraelským, což mu bylo rozkázáno."},{"book":"2 Mojžíšova","chapter":"34","verse":"35","text":"Tedy viděli synové Izraelští tvář Mojžíšovu, že se stkvěla kůže tváři jeho. A kladl zase Mojžíš zástěru na tvář svou, dokudž nevcházel, aby mluvil s ním."}]}