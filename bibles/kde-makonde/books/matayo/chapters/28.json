{"data":[{"book":"Matayo","chapter":"28","verse":"1","text":"Palipitile Liduva lya Kuyewelela, ulyamba na mambumbu liduva lya Jumapili, Maliya wa imanga ya Magidala na Maliya yunji vápite unaulola nsati."},{"book":"Matayo","chapter":"28","verse":"2","text":"Upala, nkuhumila nndengendo nkulu wa chilambo, kwa kuva malaika wa Nang'olo ánisulupuka kuhaloka kulihunde, nkuhwena kunsati, nkulihingilihija alila liyanga kunyenje, nkuliikalila."},{"book":"Matayo","chapter":"28","verse":"3","text":"Aneyo malaika ánang'anyima muchi nng'anje wa ing'uva, na dinguwo dyake dívele dyanahe mbee!"},{"book":"Matayo","chapter":"28","verse":"4","text":"Avala valinzi vachichûnga nsati wa Yesu nkuyopa na kutetemela, nkuva muchi vànihwa."},{"book":"Matayo","chapter":"28","verse":"5","text":"Henga ayula malaika nkuvahaulila avala amahe kuchidoni, “Munayope, nangu ǹnimala kuva mùntaha Yesu avambwîje munsalaba."},{"book":"Matayo","chapter":"28","verse":"6","text":"Apano nang'e akapali, kwa kuva ànifufulwa muchi chahawile. Idananga mupalole pachinu panalajijwe."},{"book":"Matayo","chapter":"28","verse":"7","text":"Bahi hweneng'ana upehi mukavahaulile vakuhundwa vake kuva, nang'e ànifufulwa uholoka kwa vanu vahwîle, na àninnongolela kuhwena ku Galilaya, aneko muchimumwone. Lola, nangu ǹninnyaulilanga tayali.”"},{"book":"Matayo","chapter":"28","verse":"8","text":"Bahi avala vamahe nkupiyanya kuuka pansati, kwa kuyopa na kuhangalala namene nkutukuta uhwena unavahaulila vakuhundwa vake."},{"book":"Matayo","chapter":"28","verse":"9","text":"Upala, Yesu nkuvahumila avala vamahe, nkuchidoni, “Mmumi mwenu?” Avala vamahe nkummwenela, nkuhunama muyo mwake, nkukamula madodo lake."},{"book":"Matayo","chapter":"28","verse":"10","text":"Anepo Yesu nkuvahaulila kuchidoni, “Munayope. Hweneng'ana mukavahaulile vakuhundwa vangu vavêle muchi anung'unuvangu vahwene ku Galilaya, aneko nni kuvambengwona.”"},{"book":"Matayo","chapter":"28","verse":"11","text":"Avala vamahe pavanavele nndila, matiyala vanji vachiulolihija nsati nkuhwena kumanga unavahaulila makuhani vakulungwa kila chinu chihumidîle."},{"book":"Matayo","chapter":"28","verse":"12","text":"Anepo makuhani vakulu nkukojana pamo na vasele va Vayahudi, nkutenda ntamelo, nkuveng'a dihela dyohe avala matiyala va nsati."},{"book":"Matayo","chapter":"28","verse":"13","text":"Anepo vanang'o nkuvahaulila matiyala kuchidoni, “Vahaulile vanu kuva, pamunavele nkwona, vakuhundwa vake Yesu vániida nachilo, nkumwiva."},{"book":"Matayo","chapter":"28","verse":"14","text":"Na Pilato akàpilikana habali aino, hwetu tunatangola nawe, mwenu nkalembeingila mukulaga.”"},{"book":"Matayo","chapter":"28","verse":"15","text":"Bahi avala matiyala nkupwechelela adila dihela nkutenda muchi chivalaijijwe. Habali aneyo ínihweneha kuyanjala kwa Vayahudi mpaka nelo."},{"book":"Matayo","chapter":"28","verse":"16","text":"Anepo avala vakuhundwa kumi na moja nkuhwena ku Galilaya mpaka kulichinga alila lyanavahaulidile Yesu vahwene."},{"book":"Matayo","chapter":"28","verse":"17","text":"Vanang'o pavammwene, nkutindivala malundi muyo mwake uvamwabudu, henga vanji nkuva na lipamba."},{"book":"Matayo","chapter":"28","verse":"18","text":"Anepo Yesu nkuvahengelekela nkuvahaulila kuchidoni, “Nangu ngùpewije mamulaka lammalele, kulihunde na pachilambo."},{"book":"Matayo","chapter":"28","verse":"19","text":"Bahi hweneng'ana kwa vanu va vilambo vyammalele mukavajuhe kuva vakuhundwa vangu, umuvabatisa kwa lina lya Nnungu Atata na lya Mwana na lya Umumu Wanaswe."},{"book":"Matayo","chapter":"28","verse":"20","text":"Muvahunde kulakamula lammalele laninnaijije. Na mumale kuva nangu ngùvele pamo na mwenu maduva lammalele mpaka ntululilo wa chilambo.”"}]}