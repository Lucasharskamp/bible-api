{"data":[{"book":"SANG'HANO","chapter":"28","verse":"1","text":"Vituvikile mhwani tuli wagima, tuvimanya kamba kija ikisiwa kikala kikemigwa Malita."},{"book":"SANG'HANO","chapter":"28","verse":"2","text":"Tukanganya kwavija wanhu wa haja watutendela ganogile ng'hani. Wabwinha moto na kutulongela tweye tose twote, kwavija kukala na beho na mvula ikala isonga kutoa."},{"book":"SANG'HANO","chapter":"28","verse":"3","text":"Paulo kakala yodondola ngodi na kuzigela hamoto, nyoka yali na sumu viyapatile zimbumoto kakimbila kulawa mzingodi na kamulumiza na kuninila mumkono wake."},{"book":"SANG'HANO","chapter":"28","verse":"4","text":"Wanhu wa ikisiwa kija viwamonile nyoka yoninila mumkono wake, wailongela, “Kwa vovose munhu ino kowa mkoma wanhu. Hata kamba kakomboligwa kulawa m'bahali, mulungu wetu wa kitwanzi yokemigwa Haki haumuleka yawe mgima.”"},{"book":"SANG'HANO","chapter":"28","verse":"5","text":"Ila Paulo kamkung'unhila hamoto ija inyoka na hamulumize hanhu."},{"book":"SANG'HANO","chapter":"28","verse":"6","text":"Wanhu wagelegeza kamba kolulumuka ama yahalagale hasi chanyoya na kudanganhika. Ila viwabetile mkipigiti kitali na kuleka kona kinhu chochose kimulawilile, avo wagaluka na kulonga kamba heyo kakala mulungu."},{"book":"SANG'HANO","chapter":"28","verse":"7","text":"Behi na haja kukala na mgunda wa mkulu imwe wa kisiwa kija yakemigwe Publio. Katubokela goya na kutugala kumwake, na mkipigiti cha mazua madatu, katutendela ganogile ng'hani."},{"book":"SANG'HANO","chapter":"28","verse":"8","text":"Tataake Publio kakala mtamu wa homa na kuhala, avo kawasa mulusazi. Paulo kachola kumulola, kamtambikila, kamwikila makono gake na kamuhonya."},{"book":"SANG'HANO","chapter":"28","verse":"9","text":"Vugalawilile gano, vivija watamu wose wasigale mkisiwa kija weza na kuhonyigwa."},{"book":"SANG'HANO","chapter":"28","verse":"10","text":"Watugwelela vinhu bwando, na vitulondile kuchola, wengiza mmeli vinhu vose vitulondile mmwanza."},{"book":"SANG'HANO","chapter":"28","verse":"11","text":"Viibitile milenge midatu, tusonga mwanza na meli ya wambo da Alekizandalia ikemigwe, “Miungu Ubasa.” Meli ikalile hakisiwa kija mkipigiti chose cha kihuhe."},{"book":"SANG'HANO","chapter":"28","verse":"12","text":"Tuvika mdiwambo da Salakusa, tukala haja mazua madatu."},{"book":"SANG'HANO","chapter":"28","verse":"13","text":"Na kulawa haja, tugendelela na mwanza na kuvika mdiwambo da Lejimu. Na imitondo iyagwe beho disonga kubuma kulawa kusi, na mmazua mabili tuvika mkiwambo kikemigwa Puteoli."},{"book":"SANG'HANO","chapter":"28","verse":"14","text":"Haja tuwavika wanhu wamtogole Kilisto, awo watulondile tukale na hewo mazua saba, na, abaho, tuvika Loma."},{"book":"SANG'HANO","chapter":"28","verse":"15","text":"Na wanhu wamtogole Kilisto wakalile haja viwahulike kamba tokwiza, wafunga mwanza mtali, wavika Kudisoko da Apio na Ng'anda Ndatu za Kuwasa Wahenza. Paulo viyawawene, kamgwaa Mulungu hewela na kagangamizwa."},{"book":"SANG'HANO","chapter":"28","verse":"16","text":"Vituvikile mdiwambo da Loma, Paulo katogolelwa kukala yeiyeka na asikali yakalile yomwimiliza."},{"book":"SANG'HANO","chapter":"28","verse":"17","text":"Vigabitile mazua madatu, Paulo kawakema hamoja wakulu wa Wayahudi. Viwaiting'hane hamoja, kawalongela, “Ndugu zangu, hata kamba sitendile kinhu chochose kihile mwa wanhu ama mnzoela za wahenga zetu, nigogigwa kuja Yelusalemu na kugeligwa mmakono ga Waloma."},{"book":"SANG'HANO","chapter":"28","verse":"18","text":"Viweshile kuniuzagiza, walonda kunilekesa, kwavija hayoneke mbuli yoyose ihile ilumbile nie kutagusigwa ifa."},{"book":"SANG'HANO","chapter":"28","verse":"19","text":"Ila Wayahudi viwailemile mbuli ino, nishulutizwa kuigala mbuli yangu ha Kaisali.28:19 Kaisali nhegulo yake Mndewa wa Loma. Hata kamba nikala bule nhaguso ya kuwatagusa wanhu wa isi yangu."},{"book":"SANG'HANO","chapter":"28","verse":"20","text":"Mkilamso kino, niwakema mweye giladi niwalongele mweye ikweli ya mbuli ino kamba, nifungigwa na mnyolo kamba vino, sama ya acho wanhu wa Islaeli chowokitamanila.”"},{"book":"SANG'HANO","chapter":"28","verse":"21","text":"Na hewo wamulongela, “Tweye hatubokele lupwilili lolose kulawa Yudea lulonga mbuli zako, na haduhu hata munhu imwe kulawa mwa wandugu zetu Wayahudi yezile hano kulonga mbuli yako yoyose, ama kukulonga gweye vihile."},{"book":"SANG'HANO","chapter":"28","verse":"22","text":"Ila tolonda kuhulika kulawa kumwako vija vuugelegeza, kwavija tweye tovitanga kamba kila hanhu, wanhu woilonga vihile nhamanila ino.”"},{"book":"SANG'HANO","chapter":"28","verse":"23","text":"Viwasagule zua da kuiting'hana nayo, wanhu bwando wamwizila hana ing'anda yaakalile yokala. Kusongela imitondo mbaka ichungulo, Paulo kawalongela na kuwapetela mbuli za Undewa wa Mulungu na kuwagong'ondeza mbuli za Yesu Kilisto muna Gamalagizo ga Musa na kulawa mmbuli za wahokozi."},{"book":"SANG'HANO","chapter":"28","verse":"24","text":"Wanhu wayagwe wagatogola gaja gayakalile yolonga, ila wayagwe hawagatogole."},{"book":"SANG'HANO","chapter":"28","verse":"25","text":"Avo waibamilila wenyego kwa wenyego, na viwakalile wosegela, Paulo kakomeleza mkulonga ulonzi uno, “Loho wa Mulungu kawalongela ikweli ahaja hayawalongele wahenga zenu kubitila muhokozi Isaya,"},{"book":"SANG'HANO","chapter":"28","verse":"26","text":"kalonga,"},{"book":"SANG'HANO","chapter":"28","verse":"27","text":"Kwavija wanhu wano wana mioyo midala,"},{"book":"SANG'HANO","chapter":"28","verse":"28","text":"“Avo nolonda m'vitange kamba, ukombola wa Mulungu ugaligwa ha Wamhazi. Na hewo wohulika!”"},{"book":"SANG'HANO","chapter":"28","verse":"29","text":"Paulo viyeshile kulonga gano, Wayahudi wachola kuno wokiiuza mbuli bwando wenyego kwa wenyego."},{"book":"SANG'HANO","chapter":"28","verse":"30","text":"Mkipigiti cha milao mibili yose, Paulo kakala muna ing'anda yaapangile mwenyego, na kawabokela wanhu wose wezile kumulola."},{"book":"SANG'HANO","chapter":"28","verse":"31","text":"Kazipeta mbuli za Undewa wa Mulungu na kufundiza mbuli za Mndewa Yesu Kilisto bila kudumba, na hagomesigwe na munhu yoyose."}]}