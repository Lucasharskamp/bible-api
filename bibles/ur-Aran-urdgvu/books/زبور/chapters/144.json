{"data":[{"book":"زبور","chapter":"144","verse":"1","text":"داؤد کا زبور۔"},{"book":"زبور","chapter":"144","verse":"2","text":"وہ میری شفقت، میرا قلعہ، میرا نجات دہندہ اور میری ڈھال ہے۔ اُسی میں مَیں پناہ لیتا ہوں، اور وہی دیگر اقوام کو میرے تابع کر دیتا ہے۔"},{"book":"زبور","chapter":"144","verse":"3","text":"اے رب، انسان کون ہے کہ تُو اُس کا خیال رکھے؟ آدم زاد کون ہے کہ تُو اُس کا لحاظ کرے؟"},{"book":"زبور","chapter":"144","verse":"4","text":"انسان دم بھر کا ہی ہے، اُس کے دن تیزی سے گزرنے والے سائے کی مانند ہیں۔"},{"book":"زبور","chapter":"144","verse":"5","text":"اے رب، اپنے آسمان کو جھکا کر اُتر آ! پہاڑوں کو چھو تاکہ وہ دھواں چھوڑیں۔"},{"book":"زبور","chapter":"144","verse":"6","text":"بجلی بھیج کر اُنہیں منتشر کر، اپنے تیر چلا کر اُنہیں درہم برہم کر۔"},{"book":"زبور","chapter":"144","verse":"7","text":"اپنا ہاتھ بلندیوں سے نیچے بڑھا اور مجھے چھڑا کر پانی کی گہرائیوں اور پردیسیوں کے ہاتھ سے بچا،"},{"book":"زبور","chapter":"144","verse":"8","text":"جن کا منہ جھوٹ بولتا اور دہنا ہاتھ فریب دیتا ہے۔"},{"book":"زبور","chapter":"144","verse":"9","text":"اے اللہ، مَیں تیری تمجید میں نیا گیت گاؤں گا، دس تاروں کا ستار بجا کر تیری مدح سرائی کروں گا۔"},{"book":"زبور","chapter":"144","verse":"10","text":"کیونکہ تُو بادشاہوں کو نجات دیتا اور اپنے خادم داؤد کو مہلک تلوار سے بچاتا ہے۔"},{"book":"زبور","chapter":"144","verse":"11","text":"مجھے چھڑا کر پردیسیوں کے ہاتھ سے بچا، جن کا منہ جھوٹ بولتا اور دہنا ہاتھ فریب دیتا ہے۔"},{"book":"زبور","chapter":"144","verse":"12","text":"ہمارے بیٹے جوانی میں پھلنے پھولنے والے پودوں کی مانند ہوں، ہماری بیٹیاں محل کو سجانے کے لئے تراشے ہوئے کونے کے ستون کی مانند ہوں۔"},{"book":"زبور","chapter":"144","verse":"13","text":"ہمارے گودام بھرے رہیں اور ہر قسم کی خوراک مہیا کریں۔ ہماری بھیڑبکریاں ہمارے میدانوں میں ہزاروں بلکہ بےشمار بچے جنم دیں۔"},{"book":"زبور","chapter":"144","verse":"14","text":"ہمارے گائےبَیل موٹے تازے ہوں، اور نہ کوئی ضائع ہو جائے، نہ کسی کو نقصان پہنچے۔ ہمارے چوکوں میں آہ و زاری کی آواز سنائی نہ دے۔"},{"book":"زبور","chapter":"144","verse":"15","text":"مبارک ہے وہ قوم جس پر یہ سب کچھ صادق آتا ہے، مبارک ہے وہ قوم جس کا خدا رب ہے!"}]}