{"data":[{"book":"Sams-Zgame","chapter":"12","verse":"1","text":"Ra Anumzamoka nazahuo, na'ankure fatgo vahera omanitfa higeno, kema antahino amage antega vahera ama mopafina omani'naze."},{"book":"Sams-Zgame","chapter":"12","verse":"2","text":"Hagi mika vahe'mo'za havige vaheke nemani'za, tare zamagu'areti masavenkea nehu'za vahera rezamavataga nehaze."},{"book":"Sams-Zgame","chapter":"12","verse":"3","text":"Ra Anumzamo Agrake havigema nehaza vahe'mofo zamagira ruhamunegino, zamavufaga rama nehaza zamaganefu'na ruhamunenkie."},{"book":"Sams-Zgame","chapter":"12","verse":"4","text":"Zamagra ana vahe'mo'za hu'za, tagra tavufga rankema hanuna zamo vahera zmagateregahunanki, iza tagrira kva vahetia manigahie hu'za nehaze."},{"book":"Sams-Zgame","chapter":"12","verse":"5","text":"Na'ankure kefo vahe'mo'za zamunte omane vahera zamazeri haviza nehu'za, kna nezamizanki'na, Nagra kegava huzmante'nuge'za havi vahe'mo'za zamazeri havizana osugahaze huno Ra Anumzamo'a hu'ne."},{"book":"Sams-Zgame","chapter":"12","verse":"6","text":"Ra Anumzamofo nanekemo'a, agru hu'neankino silvama 7ni'a zupa tevefi kreno eri agru hiankna huno agrunentake hu'ne."},{"book":"Sams-Zgame","chapter":"12","verse":"7","text":"Ra Anumzamoka, havi zamavu zamava'ma nehaza vahe'mo'zama zamazeri havizama hu'zankura zamagu'vazinka maka knafina kegava huzamante vava huo."},{"book":"Sams-Zgame","chapter":"12","verse":"8","text":"Hagi kefo avu'avazamo'ma vahepima ome rama nehige'za kefozama nehaza vahe'mo'za zamavufaga ra huza vano nehaze."}]}