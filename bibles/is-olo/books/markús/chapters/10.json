{"data":[{"book":"Markús","chapter":"10","verse":"1","text":"Eftir þetta fór Jesús frá Kapernaum og kom til Júdeu og byggðanna austan Jórdanar. Fólkið streymdi til hans eins og áður og hann kenndi því."},{"book":"Markús","chapter":"10","verse":"2","text":"Nokkrir farísear komu þá til hans og spurðu: „Leyfir þú hjónaskilnað?“ Þeir ætluðu að snúa á hann með þessari spurningu."},{"book":"Markús","chapter":"10","verse":"3","text":"Jesús svaraði með annarri spurningu: „Hvað sagði Móse um slíkt?“"},{"book":"Markús","chapter":"10","verse":"4","text":"Þeir svöruðu: „Hann sagði að það væri ekkert við það að athuga. Það eina, sem maðurinn þyrfti að gera, væri að afhenda konu sinni skilnaðarbréf. Það væri allt og sumt.“"},{"book":"Markús","chapter":"10","verse":"5","text":"„Ég skal segja ykkur hvers vegna hann sagði þetta,“ sagði Jesús. „Það var tilslökun vegna illsku ykkar,"},{"book":"Markús","chapter":"10","verse":"6-7","text":"því þannig hafði Guð ekki hugsað sér það. Í upphafi skapaði hann karl og konu og hann ætlaði þeim að lifa saman alla ævi í hjónabandinu. Karlmaðurinn á því að yfirgefa föður og móður,"},{"book":"Markús","chapter":"10","verse":"8","text":"og búa með eiginkonu sinni, svo að þau verði ekki lengur tvö heldur eitt."},{"book":"Markús","chapter":"10","verse":"9","text":"Það sem Guð hefur sameinað, má enginn maður sundur skilja.“"},{"book":"Markús","chapter":"10","verse":"10","text":"Þegar hann síðar var orðinn einn með lærisveinum sínum í húsinu, tóku þeir upp þráðinn á ný."},{"book":"Markús","chapter":"10","verse":"11","text":"Þá sagði Jesús: „Sá sem skilur við konu sína og kvænist annarri, drýgir hór gegn henni."},{"book":"Markús","chapter":"10","verse":"12","text":"Og skilji kona við mann sinn og giftist öðrum, drýgir hún hór.“"},{"book":"Markús","chapter":"10","verse":"13","text":"Sumir komu með börnin sín til Jesús og báðu hann að blessa þau. Lærisveinarnir stugguðu þeim þá frá og sögðu að ekki mætti ónáða hann."},{"book":"Markús","chapter":"10","verse":"14","text":"Þegar Jesús sá þetta, sárnaði honum, og hann sagði við lærisveinana: „Leyfið börnunum að koma til mín og bannið þeim það ekki, því slíkra er guðsríki."},{"book":"Markús","chapter":"10","verse":"15","text":"Ég legg á það áherslu að sá, sem ekki vill koma til Guðs eins og lítið barn, mun aldrei komast inn í ríki hans.“"},{"book":"Markús","chapter":"10","verse":"16","text":"Síðan tók hann börnin í fang sér, lagði hendur yfir þau og blessaði."},{"book":"Markús","chapter":"10","verse":"17","text":"Jesús var í þann veginn að leggja upp í ferð, þegar maður nokkur kom hlaupandi til hans, kraup og spurði. „Góði meistari, hvað verð ég að gera til að eignast eilíft líf?“"},{"book":"Markús","chapter":"10","verse":"18","text":"„Hvers vegna kallar þú mig góðan?“ spurði Jesús. „Enginn er góður nema einn og það er Guð."},{"book":"Markús","chapter":"10","verse":"19","text":"Þú þekkir boðorðin: Þú skalt ekki morð fremja, ekki drýgja hór, ekki stela, ekki ljúga, ekki svíkja og heiðra skaltu föður þinn og móður.“"},{"book":"Markús","chapter":"10","verse":"20","text":"„Meistari,“ svaraði maðurinn, „ég hef hlýtt þessum boðorðum allt frá barnæsku.“"},{"book":"Markús","chapter":"10","verse":"21","text":"Jesú fór að þykja vænt um þennan mann; hann leit á hann og sagði: „Eitt vantar þig samt: Seldu allt sem þú átt og gefðu fátækum peningana – þá munt þú eiga auðæfi á himnum. Komdu síðan og fylgdu mér.“"},{"book":"Markús","chapter":"10","verse":"22","text":"Þá varð maðurinn niðurlútur og fór burt, dapur í bragði, því hann var mjög ríkur."},{"book":"Markús","chapter":"10","verse":"23","text":"Jesús horfði á eftir honum þegar hann gekk burt, síðan sneri hann sér að lærisveinunum og sagði: „Það er erfitt fyrir ríka menn að komast inn í guðsríki.“"},{"book":"Markús","chapter":"10","verse":"24","text":"Lærisveinarnir urðu undrandi! Jesús sagði því aftur: „Börnin góð, það er erfitt fyrir þá, sem treysta auðæfunum, að komast inn í guðsríki."},{"book":"Markús","chapter":"10","verse":"25","text":"Auðveldara er fyrir úlfalda að fara gegnum nálarauga, en ríkan mann að komast inn í guðsríki.“"},{"book":"Markús","chapter":"10","verse":"26","text":"Nú urðu lærisveinarnir öldungis forviða! „Hver getur þá orðið hólpinn?“ spurðu þeir."},{"book":"Markús","chapter":"10","verse":"27","text":"Jesús horfði fast á þá og sagði: „Án Guðs er það ómögulegt, en Guði er enginn hlutur um megn.“"},{"book":"Markús","chapter":"10","verse":"28","text":"Þá tók Pétur að telja upp allt sem hann og lærisveinarnir hefðu yfirgefið og sagði síðan: „Við höfum yfirgefið allt og fylgt þér…“"},{"book":"Markús","chapter":"10","verse":"29","text":"Jesús svaraði: „Ég fullvissa ykkur um að hver sá sem yfirgefur allt – heimili, bræður, systur, móður, föður, börn eða eignir – af kærleika til mín og til að geta flutt öðrum gleðiboðskapinn, mun fá sín laun."},{"book":"Markús","chapter":"10","verse":"30","text":"Honum verður launað hundraðfalt! Heimili, bræður, systur, mæður, börn og land – og ofsóknir. Allt þetta mun hann fá á jörðu og auk þess eilíft líf í hinum komandi heimi."},{"book":"Markús","chapter":"10","verse":"31","text":"Þá mun lítið verða úr mörgum sem nú telja sig mikla, en margir sem nú eru fyrirlitnir, munu þar hljóta virðingu.“"},{"book":"Markús","chapter":"10","verse":"32","text":"Nú lá leiðin til Jerúsalem. Jesús gekk hratt á undan lærisveinunum, sem fylgdu honum undrandi og kvíðnir."},{"book":"Markús","chapter":"10","verse":"33","text":"„Þegar þangað kemur mun ég, Kristur, verða handtekinn og leiddur fyrir æðstu prestana og leiðtoga þjóðarinnar. Þeir munu dæma mig til dauða og selja mig í hendur Rómverjanna, svo þeir geti tekið mig af lífi."},{"book":"Markús","chapter":"10","verse":"34","text":"Fyrst munu þeir hæðast að mér og hrækja á mig, síðan húðstrýkja, og því næst lífláta mig. Þrem dögum síðar mun ég rísa upp frá dauðum.“"},{"book":"Markús","chapter":"10","verse":"35","text":"Nú komu Jakob og Jóhannes, synir Sebedeusar, til hans og sögðu við hann í hálfum hljóðum: „Meistari, okkur langar að biðja þig um nokkuð.“"},{"book":"Markús","chapter":"10","verse":"36","text":"„Hvað er það?“ spurði hann."},{"book":"Markús","chapter":"10","verse":"37","text":"„Okkur langar að sitja næst þér í konungsríki þínu, annar hægra megin, hinn vinstra megin,“ svöruðu þeir."},{"book":"Markús","chapter":"10","verse":"38","text":"„Þið vitið ekki um hvað þið eruð að biðja!“ sagði Jesús. „Getið þið drukkið þann sorgarbikar sem ég verð að drekka? Eða skírst þeirri þjáningaskírn sem ég verð að skírast?“"},{"book":"Markús","chapter":"10","verse":"39","text":"„Já, já, það getum við,“ svöruðu þeir. Þá sagði Jesús: „Já, þið munuð vissulega fá að drekka þennan bikar minn og skírast þessari skírn,"},{"book":"Markús","chapter":"10","verse":"40","text":"en ég hef ekki leyfi til að láta ykkur eftir hásætin sem næst mér eru og það hefur reyndar þegar verið ákveðið hverjir þau skuli hljóta.“"},{"book":"Markús","chapter":"10","verse":"41","text":"Þegar hinir lærisveinarnir komust að því hvers Jakob og Jóhannes höfðu spurt, urðu þeir mjög gramir."},{"book":"Markús","chapter":"10","verse":"42","text":"Jesús kallaði þá til sín og sagði: „Þið vitið að þeir sem teljast ráða yfir þjóðunum, drottna yfir þeim og láta þær kenna á valdi sínu,"},{"book":"Markús","chapter":"10","verse":"43","text":"en þannig er það ekki meðal ykkar. Sá ykkar sem vill verða mikill, verður að vera þjónn hinna,"},{"book":"Markús","chapter":"10","verse":"44","text":"og sá sem vill verða mestur allra, verður að vera allra þræll."},{"book":"Markús","chapter":"10","verse":"45","text":"Ég, Kristur, kom ekki hingað til að láta þjóna mér, heldur til að þjóna öðrum, og gefa líf mitt sem lausnargjald fyrir marga.“"},{"book":"Markús","chapter":"10","verse":"46","text":"Þeir komu til Jeríkó. Síðar, þegar þeir voru að fara þaðan aftur, fylgdi honum mikill mannfjöldi. Við veginn sat blindur betlari, Bartímeus, sonur Tímeusar."},{"book":"Markús","chapter":"10","verse":"47","text":"Þegar Bartímeus heyrði að Jesús frá Nasaret færi þar, tók hann að hrópa og kalla: „Jesús, sonur Davíðs, miskunnaðu mér!“"},{"book":"Markús","chapter":"10","verse":"48","text":"Margir skipuðu honum að þegja, en það varð til þess að hann hrópaði enn ákafar: „Sonur Davíðs, miskunnaðu mér!“"},{"book":"Markús","chapter":"10","verse":"49","text":"Þegar Jesús heyrði hrópin, nam hann staðar og sagði: „Segið honum að koma.“ Þeir kölluðu því á blinda manninn og sögðu: „Þú ert heppinn! Hann sagði þér að koma.“"},{"book":"Markús","chapter":"10","verse":"50","text":"Bartímeus henti af sér yfirhöfninni, stökk á fætur og flýtti sér til Jesú."},{"book":"Markús","chapter":"10","verse":"51","text":"„Hvað viltu að ég geri fyrir þig?“ spurði Jesús. „Meistari,“ sagði blindi maðurinn, „mig langar að fá sjónina!“"},{"book":"Markús","chapter":"10","verse":"52","text":"„Bæn þín er heyrð,“ sagði Jesús. „Trú þín hefur læknað þig.“ Samstundis fékk blindi maðurinn sjónina og fylgdi Jesú áleiðis."}]}