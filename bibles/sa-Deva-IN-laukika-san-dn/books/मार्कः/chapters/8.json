{"data":[{"book":"मार्कः","chapter":"8","verse":"1","text":"तदा तत्समीपं बहवो लोका आयाता अतस्तेषां भोज्यद्रव्याभावाद् यीशुः शिष्यानाहूय जगाद,।"},{"book":"मार्कः","chapter":"8","verse":"2","text":"लोकनिवहे मम कृपा जायते ते दिनत्रयं मया सार्द्धं सन्ति तेषां भोज्यं किमपि नास्ति।"},{"book":"मार्कः","chapter":"8","verse":"3","text":"तेषां मध्येऽनेके दूराद् आगताः, अभुक्तेषु तेषु मया स्वगृहमभिप्रहितेषु ते पथि क्लमिष्यन्ति।"},{"book":"मार्कः","chapter":"8","verse":"4","text":"शिष्या अवादिषुः, एतावतो लोकान् तर्पयितुम् अत्र प्रन्तरे पूपान् प्राप्तुं केन शक्यते?"},{"book":"मार्कः","chapter":"8","verse":"5","text":"ततः स तान् पप्रच्छ युष्माकं कति पूपाः सन्ति? तेऽकथयन् सप्त।"},{"book":"मार्कः","chapter":"8","verse":"6","text":"ततः स ताल्लोकान् भुवि समुपवेष्टुम् आदिश्य तान् सप्त पूपान् धृत्वा ईश्वरगुणान् अनुकीर्त्तयामास, भंक्त्वा परिवेषयितुं शिष्यान् प्रति ददौ, ततस्ते लोकेभ्यः परिवेषयामासुः।"},{"book":"मार्कः","chapter":"8","verse":"7","text":"तथा तेषां समीपे ये क्षुद्रमत्स्या आसन् तानप्यादाय ईश्वरगुणान् संकीर्त्य परिवेषयितुम् आदिष्टवान्।"},{"book":"मार्कः","chapter":"8","verse":"8","text":"ततो लोका भुक्त्वा तृप्तिं गता अवशिष्टखाद्यैः पूर्णाः सप्तडल्लका गृहीताश्च।"},{"book":"मार्कः","chapter":"8","verse":"9","text":"एते भोक्तारः प्रायश्चतुः सहस्रपुरुषा आसन् ततः स तान् विससर्ज।"},{"book":"मार्कः","chapter":"8","verse":"10","text":"अथ स शिष्यः सह नावमारुह्य दल्मानूथासीमामागतः।"},{"book":"मार्कः","chapter":"8","verse":"11","text":"ततः परं फिरूशिन आगत्य तेन सह विवदमानास्तस्य परीक्षार्थम् आकाशीयचिह्नं द्रष्टुं याचितवन्तः।"},{"book":"मार्कः","chapter":"8","verse":"12","text":"तदा सोऽन्तर्दीर्घं निश्वस्याकथयत्, एते विद्यमाननराः कुतश्चिन्हं मृगयन्ते? युष्मानहं यथार्थं ब्रवीमि लोकानेतान् किमपि चिह्नं न दर्शयिष्यते।"},{"book":"मार्कः","chapter":"8","verse":"13","text":"अथ तान् हित्वा पुन र्नावम् आरुह्य पारमगात्।"},{"book":"मार्कः","chapter":"8","verse":"14","text":"एतर्हि शिष्यैः पूपेषु विस्मृतेषु नावि तेषां सन्निधौ पूप एकएव स्थितः।"},{"book":"मार्कः","chapter":"8","verse":"15","text":"तदानीं यीशुस्तान् आदिष्टवान् फिरूशिनां हेरोदश्च किण्वं प्रति सतर्काः सावधानाश्च भवत।"},{"book":"मार्कः","chapter":"8","verse":"16","text":"ततस्तेऽन्योन्यं विवेचनं कर्तुम् आरेभिरे, अस्माकं सन्निधौ पूपो नास्तीति हेतोरिदं कथयति।"},{"book":"मार्कः","chapter":"8","verse":"17","text":"तद् बुद्व्वा यीशुस्तेभ्योऽकथयत् युष्माकं स्थाने पूपाभावात् कुत इत्थं वितर्कयथ? यूयं किमद्यापि किमपि न जानीथ? बोद्धुञ्च न शक्नुथ? यावदद्य किं युष्माकं मनांसि कठिनानि सन्ति?"},{"book":"मार्कः","chapter":"8","verse":"18","text":"सत्सु नेत्रेषु किं न पश्यथ? सत्सु कर्णेषु किं न शृणुथ? न स्मरथ च?"},{"book":"मार्कः","chapter":"8","verse":"19","text":"यदाहं पञ्चपूपान् पञ्चसहस्राणां पुरुषाणां मध्ये भंक्त्वा दत्तवान् तदानीं यूयम् अवशिष्टपूपैः पूर्णान् कति डल्लकान् गृहीतवन्तः? तेऽकथयन् द्वादशडल्लकान्।"},{"book":"मार्कः","chapter":"8","verse":"20","text":"अपरञ्च यदा चतुःसहस्राणां पुरुषाणां मध्ये पूपान् भंक्त्वाददां तदा यूयम् अतिरिक्तपूपानां कति डल्लकान् गृहीतवन्तः? ते कथयामासुः सप्तडल्लकान्।"},{"book":"मार्कः","chapter":"8","verse":"21","text":"तदा स कथितवान् तर्हि यूयम् अधुनापि कुतो बोद्व्वुं न शक्नुथ?"},{"book":"मार्कः","chapter":"8","verse":"22","text":"अनन्तरं तस्मिन् बैत्सैदानगरे प्राप्ते लोका अन्धमेकं नरं तत्समीपमानीय तं स्प्रष्टुं तं प्रार्थयाञ्चक्रिरे।"},{"book":"मार्कः","chapter":"8","verse":"23","text":"तदा तस्यान्धस्य करौ गृहीत्वा नगराद् बहिर्देशं तं नीतवान्; तन्नेत्रे निष्ठीवं दत्त्वा तद्गात्रे हस्तावर्पयित्वा तं पप्रच्छ, किमपि पश्यसि?"},{"book":"मार्कः","chapter":"8","verse":"24","text":"स नेत्रे उन्मील्य जगाद, वृक्षवत् मनुजान् गच्छतो निरीक्षे।"},{"book":"मार्कः","chapter":"8","verse":"25","text":"ततो यीशुः पुनस्तस्य नयनयो र्हस्तावर्पयित्वा तस्य नेत्रे उन्मीलयामास; तस्मात् स स्वस्थो भूत्वा स्पष्टरूपं सर्व्वलोकान् ददर्श।"},{"book":"मार्कः","chapter":"8","verse":"26","text":"ततः परं त्वं ग्रामं मा गच्छ ग्रामस्थं कमपि च किमप्यनुक्त्वा निजगृहं याहीत्यादिश्य यीशुस्तं निजगृहं प्रहितवान्।"},{"book":"मार्कः","chapter":"8","verse":"27","text":"अनन्तरं शिष्यैः सहितो यीशुः कैसरीयाफिलिपिपुरं जगाम, पथि गच्छन् तानपृच्छत् कोऽहम् अत्र लोकाः किं वदन्ति?"},{"book":"मार्कः","chapter":"8","verse":"28","text":"ते प्रत्यूचुः त्वां योहनं मज्जकं वदन्ति किन्तु केपि केपि एलियं वदन्ति; अपरे केपि केपि भविष्यद्वादिनाम् एको जन इति वदन्ति।"},{"book":"मार्कः","chapter":"8","verse":"29","text":"अथ स तानपृच्छत् किन्तु कोहम्? इत्यत्र यूयं किं वदथ? तदा पितरः प्रत्यवदत् भवान् अभिषिक्तस्त्राता।"},{"book":"मार्कः","chapter":"8","verse":"30","text":"ततः स तान् गाढमादिशद् यूयं मम कथा कस्मैचिदपि मा कथयत।"},{"book":"मार्कः","chapter":"8","verse":"31","text":"मनुष्यपुत्रेणावश्यं बहवो यातना भोक्तव्याः प्राचीनलोकैः प्रधानयाजकैरध्यापकैश्च स निन्दितः सन् घातयिष्यते तृतीयदिने उत्थास्यति च, यीशुः शिष्यानुपदेष्टुमारभ्य कथामिमां स्पष्टमाचष्ट।"},{"book":"मार्कः","chapter":"8","verse":"32","text":"तस्मात् पितरस्तस्य हस्तौ धृत्वा तं तर्ज्जितवान्।"},{"book":"मार्कः","chapter":"8","verse":"33","text":"किन्तु स मुखं परावर्त्य शिष्यगणं निरीक्ष्य पितरं तर्जयित्वावादीद् दूरीभव विघ्नकारिन् ईश्वरीयकार्य्यादपि मनुष्यकार्य्यं तुभ्यं रोचततरां।"},{"book":"मार्कः","chapter":"8","verse":"34","text":"अथ स लोकान् शिष्यांश्चाहूय जगाद यः कश्चिन् मामनुगन्तुम् इच्छति स आत्मानं दाम्यतु, स्वक्रुशं गृहीत्वा मत्पश्चाद् आयातु।"},{"book":"मार्कः","chapter":"8","verse":"35","text":"यतो यः कश्चित् स्वप्राणं रक्षितुमिच्छति स तं हारयिष्यति, किन्तु यः कश्चिन् मदर्थं सुसंवादार्थञ्च प्राणं हारयति स तं रक्षिष्यति।"},{"book":"मार्कः","chapter":"8","verse":"36","text":"अपरञ्च मनुजः सर्व्वं जगत् प्राप्य यदि स्वप्राणं हारयति तर्हि तस्य को लाभः?"},{"book":"मार्कः","chapter":"8","verse":"37","text":"नरः स्वप्राणविनिमयेन किं दातुं शक्नोति?"},{"book":"मार्कः","chapter":"8","verse":"38","text":"एतेषां व्यभिचारिणां पापिनाञ्च लोकानां साक्षाद् यदि कोपि मां मत्कथाञ्च लज्जास्पदं जानाति तर्हि मनुजपुत्रो यदा धर्म्मदूतैः सह पितुः प्रभावेणागमिष्यति तदा सोपि तं लज्जास्पदं ज्ञास्यति।"}]}