{"data":[{"book":"Yaaqoob","chapter":"3","verse":"1","text":"Yaa obboloota ko, baayʼeen keessan barsiistota hin taʼinaa; nu warra barsiisnutti murtii cimaan akka muramu ni beektuutii."},{"book":"Yaaqoob","chapter":"3","verse":"2","text":"Nu hundinuu karaa baayʼeedhaan gufanna. Namni waan dubbatu keessatti hin gufanne kam iyyuu nama hirʼina hin qabnee dha; dhagna isaas guutummaatti toʼachuu dandaʼa."},{"book":"Yaaqoob","chapter":"3","verse":"3","text":"Fardi akka nuuf ajajamuuf yoo afaan isaa luugamne dhagna isaa guutuu gara barbaanne geessuu dandeenya."},{"book":"Yaaqoob","chapter":"3","verse":"4","text":"Mee doonii illee ilaalaa! Dooniin yoo akka malee guddaa taʼee bubbee jabaadhaan oofame illee namichi isa oofu batoo xinnoo isheetiin gara barbaadetti geessa."},{"book":"Yaaqoob","chapter":"3","verse":"5","text":"Akkasuma immoo arrabni kutaa dhagnaa xinnoo dha; waan gurguddaadhaan of jaja. Bosonni hammam guddaa taʼu iyyuu qaanqee ibiddaa xinnaadhaan akka gubatu hubadhaa."},{"book":"Yaaqoob","chapter":"3","verse":"6","text":"Arrabni ibidda; kutaawwan dhagnaa keessattis addunyaa hamminaa ti. Inni dhagna guutuu xureessa; adeemsa uumamaattis ibidda qabsiisa; ofii isaatii immoo ibidda gahaannamiitiin gubama."},{"book":"Yaaqoob","chapter":"3","verse":"7","text":"Bineensonni gosa hundaa, simbirroonni, uumamawwan lafa irra looʼanii fi galaana keessa jiraatan hundinuu namaan madaqfamu; madaqfamaniirus;"},{"book":"Yaaqoob","chapter":"3","verse":"8","text":"arraba garuu namni tokko iyyuu leenjisuu hin dandaʼu. Arrabni hamaa boqonnaa hin qabnee dha; summii nama ajjeesuunis kan guutamee dha."},{"book":"Yaaqoob","chapter":"3","verse":"9","text":"Nu arrabaan Gooftaa fi Abbaa eebbifna; isumaan immoo nama bifa Waaqaatiin uumame abaarra."},{"book":"Yaaqoob","chapter":"3","verse":"10","text":"Afaanuma tokko keessaa eebbii fi abaarsi baʼa. Yaa obboloota ko, wanni kun akkas taʼuu hin qabu."},{"book":"Yaaqoob","chapter":"3","verse":"11","text":"Bishaan miʼaawaa fi hadhaaʼaan burqaa tokko keessaa ni baʼaa?"},{"book":"Yaaqoob","chapter":"3","verse":"12","text":"Yaa obboloota ko, mukni harbuu ija ejersaa naqachuu yookaan wayiniin ija harbuu naqachuu dandaʼaa? Akkasuma immoo burqaan bishaan soogiddaa bishaan miʼaawaa kennuu hin dandaʼu."},{"book":"Yaaqoob","chapter":"3","verse":"13","text":"Isin keessaa ogeessii fi hubataan eenyu? Kanas inni jireenya isaa gaariidhaan, hojii ogummaa kan gad of qabuudhaan hojjetamuun haa argisiisu."},{"book":"Yaaqoob","chapter":"3","verse":"14","text":"Isin garuu yoo hinaaffaa hadhaaʼaa fi hawwii ofittummaa garaa keessan keessaa qabaattan of hin jajinaa; dhugaa irrattis soba hin dubbatinaa."},{"book":"Yaaqoob","chapter":"3","verse":"15","text":"Ogummaan kun kan lafaa ti; kan foonii ti; kan hafuura hamaati malee kan samii irraa dhufu miti."},{"book":"Yaaqoob","chapter":"3","verse":"16","text":"Iddoo hinaaffaa fi hawwiin ofittummaa jiru, jeequmsaa fi hojii hamminaa hundumatu jira."},{"book":"Yaaqoob","chapter":"3","verse":"17","text":"Ogummaan samii irraa dhufu garuu duraan dursee qulqulluu dha; akkasumas nagaa qabeessa; garraamii dha; ajajamaa dha; kan araaraa fi ija gaariin guutamee dha; wal caalchisuu fi itti fakkeessuus of keessaa hin qabu."},{"book":"Yaaqoob","chapter":"3","verse":"18","text":"Iji qajeelummaa warra nagaa buusaniin nagaadhaan facaafama."}]}