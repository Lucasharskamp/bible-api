{"data":[{"book":"1 Královská","chapter":"16","verse":"1","text":"Stala se pak řeč Hospodinova k Jéhu, synu Chanani, proti Bázovi, řkoucí:"},{"book":"1 Královská","chapter":"16","verse":"2","text":"Proto že jsem tě vyzdvihl z prachu, a postavil za vůdci lidu mého Izraelského, ty jsi pak chodil po cestě Jeroboámově, a přivedls k hřešení lid můj Izraelský, aby mne popouzeli hříchy svými:"},{"book":"1 Královská","chapter":"16","verse":"3","text":"Aj, já vyhladím potomky Bázovy a potomky domu jeho, a učiním domu tvému, jako domu Jeroboáma, syna Nebatova."},{"book":"1 Královská","chapter":"16","verse":"4","text":"Toho, kdož z rodiny Bázovy umře v městě, psi žráti budou, a kdož z nich umře na poli, ptáci nebeští jísti budou."},{"book":"1 Královská","chapter":"16","verse":"5","text":"Jiné pak věci Bázovy a všecko, což činil, i síla jeho, o tom zapsáno jest v knize o králích Izraelských."},{"book":"1 Královská","chapter":"16","verse":"6","text":"Když pak usnul Báza s otci svými, pochován jest v Tersa, a Ela syn jeho kraloval místo něho."},{"book":"1 Královská","chapter":"16","verse":"7","text":"A tak skrze Jéhu syna Chanani, proroka, stala se řeč Hospodinova proti Bázovi a proti domu jeho, i proti všemu zlému, kteréž činil před oblíčejem Hospodinovým, popouzeje ho dílem rukou svých, že má býti podobný domu Jeroboámovu, a proto že jej zabil."},{"book":"1 Královská","chapter":"16","verse":"8","text":"Léta dvadcátého šestého Azy, krále Judského, kraloval Ela syn Bázův nad Izraelem v Tersa dvě létě."},{"book":"1 Královská","chapter":"16","verse":"9","text":"I zprotivil se jemu služebník jeho Zamri, hejtman nad polovicí vozů, když on v Tersa kvasil a opilý byl v domě Arsy, vládaře města Tersa."},{"book":"1 Královská","chapter":"16","verse":"10","text":"V tom Zamri přišed, ranil ho, a zabil jej léta dvadcátého sedmého Azy krále Judského, a kraloval místo něho."},{"book":"1 Královská","chapter":"16","verse":"11","text":"Když pak kraloval a seděl na stolici jeho, pobil všecken dům Bázův, i příbuzné jeho, i přátely jeho, nepozůstaviv z něho ani močícího na stěnu."},{"book":"1 Královská","chapter":"16","verse":"12","text":"A tak vyhladil Zamri všecken dům Bázův vedlé řeči Hospodinovy, kterouž byl mluvil proti Bázovi skrze Jéhu proroka,"},{"book":"1 Královská","chapter":"16","verse":"13","text":"Pro všecky hříchy Bázovy, i hříchy Ela syna jeho, kteříž hřešili, i v hříchy uvodili Izraele, popouzejíce Hospodina Boha Izraelského marnostmi svými."},{"book":"1 Královská","chapter":"16","verse":"14","text":"Jiné pak věci Ela a všecko, což činil, vypsáno jest v knize o králích Izraelských."},{"book":"1 Královská","chapter":"16","verse":"15","text":"Léta dvadcátého sedmého Azy, krále Judského, kraloval Zamri v Tersa sedm dní, když lid vojenský ležel proti Gebbeton Filistinských."},{"book":"1 Královská","chapter":"16","verse":"16","text":"Nebo uslyšev lid, kterýž byl v ležení, takové věci, že by se Zamri zprotivil a že krále zabil, tedy všecken Izrael ustanovili sobě krále Amri, hejtmana nad vojskem Izraelským toho času v vojště."},{"book":"1 Královská","chapter":"16","verse":"17","text":"Protož táhl Amri a s ním všecken Izrael od Gebbeton, a oblehli Tersu."},{"book":"1 Královská","chapter":"16","verse":"18","text":"A když viděl Zamri, že již město jest vzato, všed na palác domu královského, zapálil nad sebou dům královský, i umřel,"},{"book":"1 Královská","chapter":"16","verse":"19","text":"Pro hříchy své, kterýmiž hřešil, čině, což zlého jest před oblíčejem Hospodinovým, a chodě po cestě Jeroboámově a v hříších jeho, kteréž páchal, přivozuje k hřešení lid Izraelský."},{"book":"1 Královská","chapter":"16","verse":"20","text":"Jiné pak věci Zamri i jeho úkladové, kteréž činil, zapsáni jsou v knize o králích Izraelských."},{"book":"1 Královská","chapter":"16","verse":"21","text":"Tedy rozdělil se lid Izraelský na dvé. Polovice lidu postoupilo po Tebni synu Ginet, aby ho učinili králem, a druhá polovice postoupila po Amri."},{"book":"1 Královská","chapter":"16","verse":"22","text":"Ale přemohl lid, kterýž postoupil po Amri, lid ten, kterýž postoupil po Tebni synu Ginet. I umřel Tebni, a kraloval Amri."},{"book":"1 Královská","chapter":"16","verse":"23","text":"Léta třidcátého prvního Azy, krále Judského, kraloval Amri nad Izraelem dvanácte let. V Tersa kraloval šest let."},{"book":"1 Královská","chapter":"16","verse":"24","text":"I koupil horu Someron od Semera za dvě hřivny stříbra, a když vystavěl tu horu, nazval jméno města toho, kteréž vzdělal, od jména Semery, pána té hory, totiž Samaří."},{"book":"1 Královská","chapter":"16","verse":"25","text":"Èinil pak Amri to, což jest zlého před oblíčejem Hospodinovým; nýbrž horší věci činil, než kdo ze všech, kteříž před ním byli."},{"book":"1 Královská","chapter":"16","verse":"26","text":"Nebo chodil po všeliké cestě Jeroboáma syna Nebatova, a ve všech hříších jeho, kterýmiž přivodil k hřešení Izraele, popouzeje Hospodina Boha Izraelského marnostmi svými."},{"book":"1 Královská","chapter":"16","verse":"27","text":"Jiné pak věci Amri i všecko, což činil, i síla jeho, kterouž prokazoval, o tom zapsáno jest v knize o králích Izraelských."},{"book":"1 Královská","chapter":"16","verse":"28","text":"I usnul Amri s otci svými, a pochován jest v Samaří, a kraloval místo něho Achab syn jeho."},{"book":"1 Královská","chapter":"16","verse":"29","text":"Achab tedy syn Amri kraloval nad Izraelem léta třidcátého osmého Azy, krále Judského, a kraloval Achab syn Amri nad Izraelem v Samaří dvamecítma let."},{"book":"1 Královská","chapter":"16","verse":"30","text":"I činil Achab syn Amri před oblíčejem Hospodinovým horší věci než kdo ze všech, kteříž před ním byli."},{"book":"1 Královská","chapter":"16","verse":"31","text":"V tom stalo se, (nebo málo mu to bylo, že chodil v hříších Jeroboáma syna Nebatova), že sobě pojal ženu Jezábel dceru Etbál, krále Sidonského, a odšed, sloužil Bálovi a klaněl se jemu."},{"book":"1 Královská","chapter":"16","verse":"32","text":"A vzdělal oltář Bálovi v chrámě Bálově, kterýž byl ustavěl v Samaří."},{"book":"1 Královská","chapter":"16","verse":"33","text":"Udělal také Achab i háj, a tak přičinil toho, čím by popouzel Hospodina Boha Izraelského, nade všecky jiné krále Izraelské, kteříž byli před ním."},{"book":"1 Královská","chapter":"16","verse":"34","text":"Za dnů jeho Hiel Bethelský vystavěl Jericho. V Abiramovi prvorozeném svém založil je, a v Segubovi nejmladším svém postavil brány jeho, vedlé řeči Hospodinovy, kterouž byl mluvil skrze Jozue syna Nun."}]}