{"data":[{"book":"Ezekiel","chapter":"22","verse":"1","text":"Dimaadua ga helekai mai,"},{"book":"Ezekiel","chapter":"22","verse":"2","text":"“Tangada dangada, goe gu togomaalia e hai dau gabunga gi di waahale daaligi dangada? Hagamodongoohia ina gi madammaa gi mee ana hai gulugulua ala ne hai."},{"book":"Ezekiel","chapter":"22","verse":"3","text":"Hagianga ina gi di waahale i nia mee ala e helehelekai iei Au, go Tagi go Yihowah: Idimaa i dau daaligi au daangada dogologo i au daangada donu mo di hagamilimilia do huaidina i di hai daumaha gi nia ada balu ieidu, do madagoaa gu dau mai."},{"book":"Ezekiel","chapter":"22","verse":"4","text":"Goe gu ihala i dau daaligi digau aanei mo di gulugulua i au ada balu ieidu ala ne hai, deenei laa, do madagoaa la ga dau mai, la gu hagaodi! Deenei tadinga dagu dugu anga gi nnenua ala i golo gi gadagada adu gi di goe, mo nia henua huogodoo gi haganneennee ina goe."},{"book":"Ezekiel","chapter":"22","verse":"5","text":"Nnenua hoohoo mai mo mogowaa loo gi haganneennee ina goe idimaa go do dee hagalongo gi nnaganoho."},{"book":"Ezekiel","chapter":"22","verse":"6","text":"Nia dagi o Israel huogodoo e hagadagadagagee gi nadau maaloo ala e daaligi nia daangada."},{"book":"Ezekiel","chapter":"22","verse":"7","text":"Deai tangada i lodo di waahale e hagalabagau dono damana mo dono dinana ai. Goe e halahalau digau tuadimee ge e haga haingadaa di ahina guu made dono lodo mo nia dama guu mmade nadau maadua. 22.7 Exodus 20.12; 22.21-22; Deuteronomy 5.16; 24.17"},{"book":"Ezekiel","chapter":"22","verse":"8","text":"Goe hagalee e hagalabagau nia gowaa dabu, ge hagalee e hagagila aga di Laangi Sabad.22.8 Leviticus 19.30; 26.2"},{"book":"Ezekiel","chapter":"22","verse":"9","text":"Hunu gau i au daangada e dili nadau kai tilikai i nia daangada ala i golo belee hagahuaidu digaula e daaligi gii mmade. Hunu gau i digaula e gai nia meegai ala ne tigidaumaha gi nia ada balu ieidu. Hunu gau e hai di huaidu hai be di manu i nia madagoaa huogodoo."},{"book":"Ezekiel","chapter":"22","verse":"10","text":"Hunu gau e kii i baahi nia lodo o nadau damana. Hunu gau e kumi nia ahina e hai di huaidu ginai i lodo dono magi malama.22.10 Leviticus 18.7-20"},{"book":"Ezekiel","chapter":"22","verse":"11","text":"Hunu gau e hai di huaidu manawa manu, hunu gau e hai di huaidu ang gi nia lodo o nadau dama daane mo nadau duaahina di nau damana be tinana e dahi."},{"book":"Ezekiel","chapter":"22","verse":"12","text":"Hunu gau i au daangada e hai nadau daaligi dangada bolo gii kumi nadau hui. Hunu gau e wanga nadau teenedi gi hongo teenedi o dono ehoo dangada Israel dela ne madau, bolo gi maluagina ginai. Digaula gu delangahia ginaadou Au.” Aanei la nnelekai mai baahi o Tagi go Yihowah.22.12 Exodus 22.25; 23.8; Leviticus 25.36-37; Deuteronomy 16.19; 23.19"},{"book":"Ezekiel","chapter":"22","verse":"13","text":"“Au ga dugu ia dogu lima gi hongo au gau gaiaa ge daaligi dangada."},{"book":"Ezekiel","chapter":"22","verse":"14","text":"Goe e hagamaanadu bolo nia mahi ala i oo lodo ga i golo, be goe e maaloo di dahi aga oo lima i dogu madagoaa ma gaa lawa di hagaduadua goe? Ko Au Dimaadua dela ne helekai adu, gei Au e haga gila aga agu helekai."},{"book":"Ezekiel","chapter":"22","verse":"15","text":"Au gaa lahi au daangada gi nia henua llauehe mono waahale huogodoo, gaa hai do haihai huaidu gi hagalee."},{"book":"Ezekiel","chapter":"22","verse":"16","text":"Nia henua huogodoo ga hagalee hagalaamua goe, gei goe ga iloo laa bolo ko Au go Dimaadua.”"},{"book":"Ezekiel","chapter":"22","verse":"17","text":"Dimaadua ga helekai mai,"},{"book":"Ezekiel","chapter":"22","verse":"18","text":"“Kooe go tangada dangada, Israel gu deai dono hadinga mai gi di Au ai. Digaula e hai gadoo be nia baalanga balumee, ala go nia baalanga mmee, baalanga kene, baalanga, mono ‘lead’, ala e dubu i muli di hagamadammaa nia silber i lodo di ahi."},{"book":"Ezekiel","chapter":"22","verse":"19","text":"Deenei laa, ko Au go Tagi go Yihowah, Au e hagi anga gi digaula bolo ginaadou gu hagalee e dahidamee gadoo be nia mee aanei. Au ga laha mai digaula huogodoo gi Jerusalem,"},{"book":"Ezekiel","chapter":"22","verse":"20","text":"gadoo be nia hadu silber, baalanga mmee, baalanga, ‘lead’ mono baalanga kene gaa kili gi lodo di ahi gaa huoloo. Dogu hagawelewele dela ga hagawaiwai digaula gadoo be di ahi dela e hagawaiwai di hadu dela e iai nia baalanga no lodo."},{"book":"Ezekiel","chapter":"22","verse":"21","text":"Uaa, Au ga hagadagabuli mai digaula gi Jerusalem, ga akaa dagu ahi i lala digaula, ga hagawaiwai digaula gi dogu hagawelewele."},{"book":"Ezekiel","chapter":"22","verse":"22","text":"Digaula ga waiwai gi daha i lodo Jerusalem gadoo be nia silber dela ma ga waiwai i lodo di ahi, gei digaula ga longono laa ginaadou di hagawelewele Dimaadua.”"},{"book":"Ezekiel","chapter":"22","verse":"23","text":"Dimaadua ga helekai labelaa mai gi di au,"},{"book":"Ezekiel","chapter":"22","verse":"24","text":"“Kooe go tangada dangada, helekai ang gi digau Israel bolo di nadau henua la gu hagalee dabu, gei Au ga hagaduadua di maa gi dogu hagawelewele."},{"book":"Ezekiel","chapter":"22","verse":"25","text":"Nia dagi e hai gadoo be nia laion ala ma ga wolowolo i hongo nia manu ala ne daaligi go digaula. Digaula e daaligi nia daangada, e kae nia bahihadu mono goloo ala e mee di kae go ginaadou. Nadau daaligi dangada dela ne hidi ai gu dogologo nia ahina gu nadau lodo ai."},{"book":"Ezekiel","chapter":"22","verse":"26","text":"Digau hai mee dabu gu oho agu haganoho, gu hagalee e hagalabagau nia mee dabu. Digaula hagalee e dugu geegee nia mee ala e dabu mo nia mee ala e hagalee dabu. Digaula hagalee agoago ang gi nia daangada di hai geegee i mehanga di madammaa mo di mee dela hagalee madammaa. Digaula hagalee e hagalabagau di Laangi Sabad. Di hai deenei dela e hagamodongoohia ai bolo digau Israel la hagalee e hagalabagau Au.22.26 Leviticus 10.10"},{"book":"Ezekiel","chapter":"22","verse":"27","text":"Digau aamua o di oobidi le e hai gadoo be nia paana lodo henua ala e hahaahi di nadau manu e gai. Digaula e daaligi nia daangada bolo gi maluagina ai ginaadou."},{"book":"Ezekiel","chapter":"22","verse":"28","text":"Nia soukohp e daalo hagammuni di huaidu deenei, e hai gadoo be tangada dela e hunu dana abaaba gi di mee hunu kene. Digaula e mmada gi nia mee ala hagalee e donu, ge e hai nadau kokohp i di hai di madagoaa maalia. Digaula e helekai bolo ginaadou e hai nia helekai mai baahi Tagi go Yihowah, gei Au go Dimaadua digi helekai ang gi digaula."},{"book":"Ezekiel","chapter":"22","verse":"29","text":"Digau maluagina le e gaiaa gei hagadogolege. Digaula e hai hagahuaidu digau hagaloale, gei e hai digau tuadimee gi haingadaa."},{"book":"Ezekiel","chapter":"22","verse":"30","text":"Au ne halahala dagu dangada dela e mee di hagaduu aga di abaaba, dela e mee di duu i di gowaa dela ne mooho ai di abaaba e abaaba tenua deelaa i di madagoaa o dogu hagawelewele dela ne belee oho di maa, gei Au digi gida dagu dangada."},{"book":"Ezekiel","chapter":"22","verse":"31","text":"Gei Au ga hagamehede dogu hagawelewele gi digaula, ga daaligi digaula gadoo be di ahi, idimaa i nadau hangaahai huaidu ala ne hai.” Aanei la nnelekai mai baahi o Tagi go Yihowah."}]}