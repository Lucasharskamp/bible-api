{"data":[{"book":"Malam Mdannak","chapter":"21","verse":"1","text":"Acunüng khankhaw kthai la khawmdek kthai ka jah hmuki. Khankhaw kma la khawmdek kma khyüki xawi. Mliktui pi khyüki."},{"book":"Malam Mdannak","chapter":"21","verse":"2","text":"21:2: Hesa 52:1; 61:10; Malam 3:12 Acunüng Mlüh Ngcim, Jerusalem kthai cun nglamica a ceia hama nglanglawi lü ngtünkia kba Pamhnama vei üngka khankhaw üngka naw kyum law se ka hmuh."},{"book":"Malam Mdannak","chapter":"21","verse":"3","text":"21:3: Hez 37:27; Lev 26:11,12Bawingawhnak üngka naw angsang yea, “Pamhnama im nghngicim khyang hea hlawnga awm ve. Amimi am alanga awm khai. Amimi cun a khyang hea kya khai he. Pamhnam amät ami hlawnga awm se ani cun ami Pamhnama kya khai."},{"book":"Malam Mdannak","chapter":"21","verse":"4","text":"21:4: Hesa 25:8; Hesa 35:10; 65:19Ami mik üngka ami miktui naküt ani naw jah xuh pe khai. Thihnak am awm be ti khai, mlungnatnak, kyahnak, natnak he pi am awm be ti khai. Akphyüm avan khyük pängki hea kyaki,” ti se ka ngjak."},{"book":"Malam Mdannak","chapter":"21","verse":"5","text":"Acunüng bawingawhnak üng ngawki naw, “Ahmäi akthaia ka pyang pängki,” a ti. Acunüng, “Hina ngthu hin üpnak vaia kya lü akcanga kyaki ni, yua,” a ti."},{"book":"Malam Mdannak","chapter":"21","verse":"6","text":"21:6:Hesa 55:1Acunüng ka veia, “Ngpäng ve! Kei akcük la anghnu säiha ka kyaki, atünak la adütnaka ka kyaki. Tui xaiki naküt üng a awk vai xünnak tuilawng amdanga ka pe khai."},{"book":"Malam Mdannak","chapter":"21","verse":"7","text":"21:7 2Sam 7:14; Sal 89:26,27Ngnängnak yahki naküt naw acun he jah yah khai. Kei ami Pamhnama kya ni se amimi pi ka ca hea kya khai he."},{"book":"Malam Mdannak","chapter":"21","verse":"8","text":"Acunsepi kyükyawki he, am jummeiki he, mtüihkhehki he, khyang hnimkie, hüipawmki he, suikyam biloki he, juktuh sawkhahki he, hleihlaki he naküta yah vaia hmün cun mei la kat am däikia meituma kya khai; acun cun anghninaka thihnaka kyaki,” a ti."},{"book":"Malam Mdannak","chapter":"21","verse":"9","text":"Khankhawngsä he khyüh üngka mat khuikhanak he anghnu säih khyüh am bekia mlungsonak kbe khyüh kpawmki cun ka veia law lü, “Lawa, Tomeca a khyu Cangla ning mhmuh vang,” a ti."},{"book":"Malam Mdannak","chapter":"21","verse":"10","text":"21:10: Hez 40:2  Ngmüimkhya üng khawmcung ak'hlüngnua na cehpüi lü ngcimcaihkia Jerusalem Mlüh Ngcim, Pamhnama hlüngtainak am be lü khankhawa Pamhnam üngka naw kyum lawki,"},{"book":"Malam Mdannak","chapter":"21","verse":"11","text":"Pamhnama hlüngtainak am vaiki a na mhmuh. Acuna mlühnua kdei cun lung phu küi säihkia mäih, jaspar lunga mäih law lü, khrustal lunga mäiha caki."},{"book":"Malam Mdannak","chapter":"21","verse":"12","text":"21:12,13:Hez 48:30-35Aktäa ngbaü lü hlüngkia ngvawng awmki. Mkawt xaleinghngih awmki. Mkawt xaleinghngih hea peia khankhawngsä xaleinghngih awmki he. Acuna mkawt üng ngming jah yuk awmki he. Acuna ngming he cun Isarel Pakhui xaleinghngiha ngminga kyaki he."},{"book":"Malam Mdannak","chapter":"21","verse":"13","text":"Acunüng nghngilaw lama mkawt kthum, nghngikyak lama mkawt kthum, acum lama mkawt kthum, asip lama mkawt kthum awmki he."},{"book":"Malam Mdannak","chapter":"21","verse":"14","text":"Mlüh ngvawng üng khänak lunge xaleinghngih awmki. Acuna khänak lung he xaleinghngih üng Tomeca a ngsä he xaleinghngiha ami ngming awmki."},{"book":"Malam Mdannak","chapter":"21","verse":"15","text":"21:15: Hez 40:3Na ngthuheipüikia khankhawngsä naw mlühnu, mlühnua mkawt la ngvawng jah mcäpnak vaia xüi ksawngkhe kpawmki."},{"book":"Malam Mdannak","chapter":"21","verse":"16","text":"Mlühnu cun aktun akpheia awmki. Aktun lam la akphei lam ngcäpki xawi. Khankhawngsä naw xüi ksawngkhe am mlüh cun mcäp se aktun, akphei, ahlüng, mäng 1,500 ci kyaki. Aktun lam, akphei lam la ahlüng lam tängki he."},{"book":"Malam Mdannak","chapter":"21","verse":"17","text":"Khankhawngsä naw ngvawng mcäp be se nghngicim khyanga mcäpa kba pei 216 hlüngki. 21:17: hlüngki; am acunüng thahki."},{"book":"Malam Mdannak","chapter":"21","verse":"18","text":"Mlüha ngvawng cun mnakalunga kyaki. Mlüh cun xüi ngcim, hman ngcim kcang am pyana mäih lawki."},{"book":"Malam Mdannak","chapter":"21","verse":"19","text":"Acuna mlüha ngvawng khänak he cun lung phuküi he naküt am mtomtaia kyaki. Angkhänak kcük cun jaspar lung, anghnginak cun saphir lung, akthumnak cun mahuja lung, akphyünak cun emerad lung,"},{"book":"Malam Mdannak","chapter":"21","verse":"20","text":"amhmanak cun mthi lung, akhyuknak cun lungsen, akhyühnak cun lung’ai, akhyetnak cun beril lung, akawnak cun toza lung, axanak cun kezatonih lung, aleiatnak cun tawkawi lung, aleinghngihnak cun kawmuk lunga kyaki."},{"book":"Malam Mdannak","chapter":"21","verse":"21","text":"Mkawt xaleinghngih he cun vatha xaleinghngih am pyana kyaki. Mkawt naküt cun vatha mat ci am pyana kyaki. Acuna mlüha lam cun xüi ngcima kya lü hmana mäiha nglangki."},{"book":"Malam Mdannak","chapter":"21","verse":"22","text":"Mlüh k’uma Temple am hmu nawng. Bawipa Pamhnam ahmäi khyaihbahki la Toca cun acuna Temple na kyaki."},{"book":"Malam Mdannak","chapter":"21","verse":"23","text":"21:23:Hesa 60:19,20Acuna mlüh üng nghngi la khya akvai am hlü be ti. Pamhnama hlüngtainak cun acuna mlüha akvaia kya lü, Tomeca cun acuna mlüha meiima kyaki."},{"book":"Malam Mdannak","chapter":"21","verse":"24","text":"21:24: Hesa 60:3Khawmdek khyang he naküt cun acuna mlüha akvai üng citcawn law hü khai he. Khawmdek sangpuxang he naw pi ami bawimangnak acuia lawpüi khai he."},{"book":"Malam Mdannak","chapter":"21","verse":"25","text":"21:25,26: Hesa 60:11Mlüh mkawt he cun amhmüpa nghmawng khai he; khawmthan süm süm am ve be ti khaia kyase jah khaih vai am hlü."},{"book":"Malam Mdannak","chapter":"21","verse":"26","text":"Khyangmjü hea kyäpsawknak la bawimangnak he acuna mlüh üng jah lawpüi khai he."},{"book":"Malam Mdannak","chapter":"21","verse":"27","text":"21:27:Hesa 52:1; Hez 44:9 Mtüihkhehki u süm süm am lut thei khai. Ngkekhyakeinak vai biloki he la hleihlaki he pi am lut thei khai he. Toca xünnak cauk üng ami ngming yuk däng va lut khai he."}]}