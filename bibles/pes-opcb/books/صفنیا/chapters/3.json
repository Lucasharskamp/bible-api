{"data":[{"book":"صفنیا","chapter":"3","verse":"1","text":"وای بر اورشلیم، شهر فاسد و ستمگر که بر مردمان خودش ظلم روا می‌دارد!"},{"book":"صفنیا","chapter":"3","verse":"2","text":"شهری که به صدای خداوند گوش نمی‌دهد و اصلاح‌پذیر نیست؛ به خداوند توکل نمی‌کند و به او نزدیک نمی‌شود."},{"book":"صفنیا","chapter":"3","verse":"3","text":"رهبران اورشلیم مثل شیرهای غران، و قاضیانش مانند گرگهای گرسنهٔ شب هستند که از صید خود چیزی را تا صبح باقی نمی‌گذارند."},{"book":"صفنیا","chapter":"3","verse":"4","text":"انبیای آن دروغگو و سودجو می‌باشند. کاهنانش احکام خدا را به نفع خود تحریف کرده، خانهٔ خدا را نجس می‌سازند."},{"book":"صفنیا","chapter":"3","verse":"5","text":"خدا در میان مردم شهر حضور دارد. او عادل و با انصاف است و هر بامداد احکام خود را نمایان می‌سازد و کوتاهی نمی‌کند، با وجود این، بدکاران شهر با بی‌شرمی به شرارت خود ادامه می‌دهند."},{"book":"صفنیا","chapter":"3","verse":"6","text":"خداوند می‌فرماید: «قومهای بسیاری را نابود کرده‌ام و استحکامات آنها را از بین برده‌ام. شهرهای آنها را با کوچه‌هایشان چنان ویران کرده‌ام که حتی یک نفر هم در آنها باقی نمانده است."},{"book":"صفنیا","chapter":"3","verse":"7","text":"گفتم حتماً مردم اورشلیم به من گوش خواهند داد و به هشدارهایم توجه خواهند نمود و بدین ترتیب جلوی خرابی شهر و مجازاتی را که مقرر کرده‌ام خواهند گرفت. ولی آنها چنین نکردند بلکه به کارهای فاسد خود ادامه دادند.»"},{"book":"صفنیا","chapter":"3","verse":"8","text":"خداوند می‌فرماید: «صبر کنید، به‌زودی وقت آن می‌رسد که بر ضد قومهای شرور به پا خیزم. زیرا تصمیم گرفته‌ام قومهای جهان را جمع کنم و خشم و غضب خود را بر آنها فرو ریزم. تمام جهان از آتش غیرت من گداخته خواهد شد."},{"book":"صفنیا","chapter":"3","verse":"9","text":"«آنگاه به قومهای جهان، زبان پاک خواهم داد تا همهٔ آنها فقط نام مرا بخوانند و تنها مرا عبادت کنند."},{"book":"صفنیا","chapter":"3","verse":"10","text":"قوم پراکندهٔ من از فراسوی رودهای حبشه با هدایای خود آمده، مرا پرستش خواهند کرد."},{"book":"صفنیا","chapter":"3","verse":"11","text":"ای قوم من، در آن زمان دیگر از یاغیگری‌های گذشتهٔ خود شرمنده نخواهید شد، زیرا من اشخاص متکبر را از میان شما برمی‌دارم. در کوه مقدّس من تکبر وجود نخواهد داشت."},{"book":"صفنیا","chapter":"3","verse":"12","text":"کسانی که باقی بمانند، متواضع و فروتن خواهند بود و به نام من توکل خواهند نمود."},{"book":"صفنیا","chapter":"3","verse":"13","text":"آنها دیگر ظالم، دروغگو و حقه‌باز نخواهند بود. در آرامش و امنیت به سر خواهند برد و هیچ‌کس آنها را نخواهد ترسانید.»"},{"book":"صفنیا","chapter":"3","verse":"14","text":"ای اورشلیم با شادی سرود بخوان! ای اسرائیل بانگ شادی برآور!"},{"book":"صفنیا","chapter":"3","verse":"15","text":"زیرا خداوند مجازات تو را از تو دور کرده و دشمنانت را به عقب رانده است. یهوه پادشاه اسرائیل، در میان توست، پس دیگر بلا تو را نخواهد ترسانید!"},{"book":"صفنیا","chapter":"3","verse":"16","text":"در آن روز به اورشلیم خواهند گفت: «ای صَهیون، نترس، و قوی باش!"},{"book":"صفنیا","chapter":"3","verse":"17","text":"زیرا یهوه خدایت که در میان توست نجات دهنده‌ای توانا می‌باشد. او از تو راضی خواهد بود، و تو را دوست خواهد داشت و وجود تو مایه شادی و سرور او خواهد بود.»"},{"book":"صفنیا","chapter":"3","verse":"18","text":"خداوند می‌فرماید: «به غمهایی که از حسرت عیدهای خود دارید پایان خواهم بخشید و بار این ننگ را از دوشتان برخواهم داشت."},{"book":"صفنیا","chapter":"3","verse":"19","text":"تمام کسانی را که به شما ظلم کرده‌اند مجازات خواهم نمود. اشخاص ضعیف و درماندهٔ قوم خود را رهایی خواهم بخشید و رانده‌شدگان را که مسخره و رسوا شده‌اند، جمع کرده، سرافراز خواهم نمود."},{"book":"صفنیا","chapter":"3","verse":"20","text":"بله، در آن زمان وقتی شما را جمع نموده، اموالتان را پیش چشمانتان به شما بازگردانم، آنگاه در میان تمام مردم جهان سرافراز خواهید شد.» این را خداوند فرموده است."}]}