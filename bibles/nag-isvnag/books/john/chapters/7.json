{"data":[{"book":"John","chapter":"7","verse":"1","text":"Eitu khan huwa pichete, Jisu Galilee te berai thakise, kelemane Yehudi khan Taike morai dibole thaka karone Tai Judea phale berabo mon kora nai."},{"book":"John","chapter":"7","verse":"2","text":"Yehudi khan laga Tombu laga Purbb din bhi usor ahi ponchise7.2 Lev. 23.33-36,39-43; Deu. 16.13-15.."},{"book":"John","chapter":"7","verse":"3","text":"Karone Tai bhai khan Taike koise, “Etu jaga chari kene Judea te jai jabi, Apuni ki kaam kori ase etu Apuni laga chela khan bhi dikhi bole dibi."},{"book":"John","chapter":"7","verse":"4","text":"Kelemane Jun bhi tai nijor naam ke untcha koribo mon kore, tai lukai kene nakore. Jodi Apuni etu kaam korise koile, Apuni nijorke dikhai dibi duniya ke.”"},{"book":"John","chapter":"7","verse":"5","text":"Kelemane Jisu laga nijor bhai khan bhi Taike biswas kora nai."},{"book":"John","chapter":"7","verse":"6","text":"Titia Jisu taikhan ke koise, “Moi jabole laga thik somoi huwa nai, kintu tumikhan karone hodai somoi taiyar ase."},{"book":"John","chapter":"7","verse":"7","text":"Prithibi tumikhan ke ghin no koribo, kintu Moike ghin kore kelemane Moi taikhan laga biya kaam ke gawahi diye."},{"book":"John","chapter":"7","verse":"8","text":"Tumikhan purbb te jabi; Moi to etiya etu purbb te najabo, kelemane Moi laga somoi pura huwa nai.”"},{"book":"John","chapter":"7","verse":"9","text":"Tai taikhan ke etu sob koi dise, aru Tai Galilee te thaki jaise."},{"book":"John","chapter":"7","verse":"10","text":"Kintu Tai bhai khan juwa pichete Tai bhi khula-khula nohoi, kintu lukai kene purbb te jaise."},{"book":"John","chapter":"7","verse":"11","text":"Titia, Yehudi cholawta khan Taike purbb te bisarise aru koise, “Tai kot te ase?”"},{"book":"John","chapter":"7","verse":"12","text":"Aru manu khan majote Tai nimite kotha namila bisi ulaise. Kunba koi, “Tai bhal manu ase.” Kintu dusra khan koise, “Nohoi, kintu Tai manu khan ke ulta loijai.”"},{"book":"John","chapter":"7","verse":"13","text":"Hoilebi Yehudi cholawta khan ke bhoi pora kun bhi Tai laga kotha khuli kene kowa nai."},{"book":"John","chapter":"7","verse":"14","text":"Aru jitia purbb laga adha somoi jaise to Jisu mondoli te ahikena sikhabole shuru hoise."},{"book":"John","chapter":"7","verse":"15","text":"Aru Yehudi cholawta khan asurit hoise, koise, “Kineka etu manu Shastro jane, pora likha nathaki kene bhi?”"},{"book":"John","chapter":"7","verse":"16","text":"Jisu taikhan ke jowab di koise, “Moi sikhai di thaka kotha khan to Moi pora nohoi, kintu Moike pathai diya pora ase."},{"book":"John","chapter":"7","verse":"17","text":"Jodi kunba Isor laga itcha te jabo mon korile, etu kotha to Isor pora ahise na Moi nijor khushi pora ase, tai nijor janibo."},{"book":"John","chapter":"7","verse":"18","text":"Kun nijor khushi pora kobo etu tai nijorke prosansa kori ase, kintu jun taike pathai diya ke prosansa kore, etu hosa ase aru tai monte adharmikta nathake."},{"book":"John","chapter":"7","verse":"19","text":"Moses tumikhan ke niyom dise nohoi? Kintu tumikhan kun bhi niyom ke mana nai. Kile tumikhan Moike morai dibole bisari thake?”"},{"book":"John","chapter":"7","verse":"20","text":"Bhir khan jowab di koise, “Tumi logote bhoot ase. Kun apnike morai dibole bisari ase?”"},{"book":"John","chapter":"7","verse":"21","text":"Jisu taikhan ke koise, “Moi ekta kaam kori dise, aru tumikhan sob asurit korise."},{"book":"John","chapter":"7","verse":"22","text":"Moses tumikhan ke sunnot laga hukum dise, etu to, Moses pora nohoi kintu baba laga khandan khan pora ahise aru tumikhan Bisram dinte sunnot kori thake."},{"book":"John","chapter":"7","verse":"23","text":"Jodi ekjon manu Bisram dinte sunnot kori kene Moses laga niyom nabhangai, to kele tumikhan Moike ghusa kore kelemane Moi Bisram dinte manu ke bhal kora nimite?"},{"book":"John","chapter":"7","verse":"24","text":"Chehera saikene bisar na koribi, kintu dharmikta pora bisar koribi.”"},{"book":"John","chapter":"7","verse":"25","text":"Titia Jerusalem pora aha kunba koise, “Taikhan pora morai dibole bisari thaka to etu manu nohoi?"},{"book":"John","chapter":"7","verse":"26","text":"Kintu sabi, Tai to khula-khula kotha koi ase aru kunbi Taike eku nokoi, Tai he Khrista ase koi kene Yehudi cholawta khan bhi jani loise?"},{"book":"John","chapter":"7","verse":"27","text":"Etu manu kot pora ase, amikhan etu jani ase. Kintu jitia Khrista ahibo, Tai kot pora ase etu kun bhi najanibo.”"},{"book":"John","chapter":"7","verse":"28","text":"Titia Jisu mondoli bhitor te jor pora hikai se aru koise, “Tumikhan Moike jane, Moi kot pora ahise. Hoilebi Moi nijor khushi pora aha nohoi kintu Jun he Moike pathaise Tai hosa ase, Junke tumikhan najane."},{"book":"John","chapter":"7","verse":"29","text":"Moi Taike jane, kelemane Moi Tai pora ahise, aru Tai he Moike pathaise.”"},{"book":"John","chapter":"7","verse":"30","text":"Karone, taikhan Taike dhori bole kosis korise, kintu kun bhi Tai uporte hath diya nai, kelemane Tai somoi napuncha karone."},{"book":"John","chapter":"7","verse":"31","text":"Aru bisi manu Taike biswas kori loise, aru taikhan koise, “Jitia Khrista ahibo, Tai etu manu pora kori diya pora bhi bisi asurit kaam nakoribo naki?”"},{"book":"John","chapter":"7","verse":"32","text":"Manu khan Jisu laga kotha koi thaka etu Pharisee khan jani kene, mukhyo purohit khan aru Pharisee khan Taike dhori bole daruga khan ke pathai dise."},{"book":"John","chapter":"7","verse":"33","text":"Titia Jisu taikhan ke koise, “Moi olop somoi karone tumikhan logote ase, pichete jun Moike pathaise Tai logote jai jabo."},{"book":"John","chapter":"7","verse":"34","text":"Tumikhan Moike bisaribo, aru napabo, aru kot te Moi jabo ta te tumikhan ahibo na paribo.”"},{"book":"John","chapter":"7","verse":"35","text":"Titia Yehudi cholawta khan kotha korise aru taikhan majote hudise, “Tai kot te jabole ase, aru ki karone amikhan Taike napabo? Tai Yunani khan ephale-uphale hoi thaka khan ke sikhabole jai jabole ase?"},{"book":"John","chapter":"7","verse":"36","text":"Tai kowa etu ki kotha ase, ‘Tumikhan Moike bisaribo, kintu Moike napabo, aru kot te Moi jabo ta te tumikhan ahibo na paribo’?”"},{"book":"John","chapter":"7","verse":"37","text":"Aru purbb laga ses dinte, juntu dangor din ase, Jisu uthi kene jor pora koise, “Jodi kunba pyasa ase, tai Moi logote ahi kene khabi."},{"book":"John","chapter":"7","verse":"38","text":"Jun Moike biswas koribo, tinehoile Shastro te kowa nisena, nodi jinda laga pani tai laga pet pora bohi ahibo.”"},{"book":"John","chapter":"7","verse":"39","text":"Kintu Tai Atma laga kotha koi thakise, juntu biswas kora khan pabole thakise, aru Tai nijor mohima te juwa nai kelemane Pobitro Atma etiya tak Taike diya nai."},{"book":"John","chapter":"7","verse":"40","text":"Titia bhir pora kunba etu huni kene, “Asol bhabobadi etu he ase” koise."},{"book":"John","chapter":"7","verse":"41","text":"Aru dusra koise, “Etu he Khrista ase.” Kintu kunba koise, “Khrista to Galilee pora ahibo naki?”"},{"book":"John","chapter":"7","verse":"42","text":"Khrista to David laga khandan pora aru Bethlehem bosti kot te David thakisele, ta te pora ahibo eneka Shastro te kowa nohoi?7.42 Mic.5:2.”"},{"book":"John","chapter":"7","verse":"43","text":"Titia Tai karone manu khan dui bhag hoi jaise."},{"book":"John","chapter":"7","verse":"44","text":"Aru kunba Taike dhori bole hoise, kintu kunbi Tai uporte hath diya nai."},{"book":"John","chapter":"7","verse":"45","text":"Titia daruga khan wapas mukhyo purohit khan aru Pharisee khan logote ahise, aru taikhan pora koise, “Kile tumikhan Taike loi aha nai?”"},{"book":"John","chapter":"7","verse":"46","text":"Daruga khan jowab dise, “Kunbi Tai nisena kotha nakoi.”"},{"book":"John","chapter":"7","verse":"47","text":"Titia Pharisee khan taikhan ke jowab dise, “Kile, tumikhan bhi thogai te giri ase?"},{"book":"John","chapter":"7","verse":"48","text":"Kunba cholawta khan aru Pharisee khan Taike biswas kori luwa nohoi na?"},{"book":"John","chapter":"7","verse":"49","text":"Kintu niyom najana etu bhir manu khan to shrapit hoise.”"},{"book":"John","chapter":"7","verse":"50","text":"Nicodemus jun he rati te Jisu logote ahise, tai pora taikhan ke koise,"},{"book":"John","chapter":"7","verse":"51","text":"“Amikhan laga niyom hisab te manu laga kotha nahuna age te golti lagabo pare naki?”"},{"book":"John","chapter":"7","verse":"52","text":"Taikhan taike jowab dise, “Tumi bhi Galilee manu ase? Sabi aru bisaribi, kelemane Galilee pora kun bhabobadi bhi naulabo lage.”"},{"book":"John","chapter":"7","verse":"53","text":"Aru sob manu nijor-nijor ghor te jai jaise."}]}