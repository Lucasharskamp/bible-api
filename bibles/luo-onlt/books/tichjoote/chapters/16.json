{"data":[{"book":"Tich Joote","chapter":"16","verse":"1","text":"Paulo nowuotho mochopo Derbe gi Lustra, kama japuonjre moro nodakie miluongo ni Timotheo. Min Timotheo ne ja-Yahudi moyie kuom Yesu, to wuon-gi ne ja-Yunani."},{"book":"Tich Joote","chapter":"16","verse":"2","text":"Owete man Lustra gi Ikonio ne wuoyo maber kuom Timotheo."},{"book":"Tich Joote","chapter":"16","verse":"3","text":"Paulo ne dwaro kawe mondo dhi kode e wuodhe mar yalo Injili, omiyo ne otere nyangu, nikech jo-Yahudi mane odak kanyo nongʼeyo ni wuon-gi ne en ja-Yunani."},{"book":"Tich Joote","chapter":"16","verse":"4","text":"Kane giwuotho e dala ka dala, neginyiso ji mondo oluw gima buch joote gi jodongo nongʼado Jerusalem."},{"book":"Tich Joote","chapter":"16","verse":"5","text":"Omiyo kanisa nobedo motegno e yie, kendo kwan joma oyie kuom Kristo ne medore pile."},{"book":"Tich Joote","chapter":"16","verse":"6","text":"Kaka Roho Maler nosegengʼogi ni kik giyal Injili e piny Asia, Paulo gi lange nowuotho e gwengʼ Frugia gi Galatia."},{"book":"Tich Joote","chapter":"16","verse":"7","text":"Kane gichopo e tongʼ piny Musia, ne gitemo mondo gidonj e piny Bithinia, to Roho mar Yesu ne ok oyienigi timo mano."},{"book":"Tich Joote","chapter":"16","verse":"8","text":"Omiyo negidhi nyaka Troa, ka giluwo Musia."},{"book":"Tich Joote","chapter":"16","verse":"9","text":"Otienono, Paulo noneno fweny mar ja-Makedonia kochungʼ kendo saye niya, “Bi loka Makedonia mondo ikonywa.”"},{"book":"Tich Joote","chapter":"16","verse":"10","text":"Bangʼ kane Paulo oseneno fwenyno, ne waikore piyo piyo mondo wadhi e piny Makedonia, nikech ne wangʼeyo ni Nyasaye dwarowa loka kono mondo wayalnegi Injili."},{"book":"Tich Joote","chapter":"16","verse":"11","text":"Bangʼ aa Troa, ne wakwangʼo yie kwachomo Samothraki kendo kinyne ne wadhi nyime nyaka Neapoli."},{"book":"Tich Joote","chapter":"16","verse":"12","text":"Kane waa kanyo, ne wadhi nyaka Filipi, mane en dala maduongʼ e bath piny Makedonia ma kono, kendo joma odakie ne ni e bwo loch jo-Rumi. Kanyo ne wadakie kuom ndalo mogwarore."},{"book":"Tich Joote","chapter":"16","verse":"13","text":"Chiengʼ Sabato ne wawuok oko mar dalano mi wachopo e dho aora, kuma ne waparo ni diwayudie kar lemo. Ne wabet piny kanyo mi wawuoyo gi mon moko mane oyudo osechokore kanyo."},{"book":"Tich Joote","chapter":"16","verse":"14","text":"Achiel kuom joma nochiko itgi mowinjowa kwaloso ne en dhako moro moa Thuatira, ma nyinge Ludia, mane loko lewni makwar ma nengogi tek kendo noluoro Nyasaye. Ruoth noyawo chunye mondo orwak puonj Paulo."},{"book":"Tich Joote","chapter":"16","verse":"15","text":"Bangʼ kane osebatise, en kaachiel gi joode duto, norwakowa e ode kowacho niya, “Ka ukwana kaka ngʼat moyie kuom Ruoth Yesu, to biuru mondo ubed wenda.” Nomedo sayowa kamano mine wadhi!"},{"book":"Tich Joote","chapter":"16","verse":"16","text":"Chiengʼ moro kane wadhi kar lemo, nyako moro ma jatich e ot, kendo man-gi jachien marach mane omiyo en gi teko mar koro gik mabiro timore, noromo kodwa. Nyakono ne kelo ni ruodhi mage pesa mangʼeny, kohulo ni ji gik mabiro timogi."},{"book":"Tich Joote","chapter":"16","verse":"17","text":"Kinde ka kinde ne oluwo bangʼ Paulo kod wan bende, kokok niya, “Jogi gin jotich Ruoth Nyasaye man Malo Moloyo, kendo ginyisou yor yudo warruok.”"},{"book":"Tich Joote","chapter":"16","verse":"18","text":"Notimo kamano kuom ndalo mogwarore, to achien Paulo nosin kode, mi nolokore ochiko jachiendno niya, “Achiki e nying Yesu Kristo ni aa kuome!” Jachiendno noa kuom nyakono mana gisano."},{"book":"Tich Joote","chapter":"16","verse":"19","text":"Kane ruodhi mag nyako ma jatichno oneno kaka ohandgi mane giyudogo pesa orumo, negimako Paulo gi Sila mi giywayogi oko nyaka chuny chiro mondo jotelo oyalgi."},{"book":"Tich Joote","chapter":"16","verse":"20","text":"Negiterogi e nyim jongʼad bura, mi giwacho niya, “Jogi gin jo-Yahudi, to gisekelo koko e dalawa-ka,"},{"book":"Tich Joote","chapter":"16","verse":"21","text":"ka gipuonjo ji mondo oluw timbe magalagala ma chikwa odagi mondo wan jo-Rumi wayiego kata waluw.”"},{"book":"Tich Joote","chapter":"16","verse":"22","text":"Ji mane ni kanyo duto nonywako ni Paulo gi Sila ka gidonjonegi, omiyo jongʼad bura nochiko mondo olony lepgi mondo ochwadgi."},{"book":"Tich Joote","chapter":"16","verse":"23","text":"Kane osechwadgi marach, norwakgi e od twech mi omi jarit od twech chik mondo oritgi motegno."},{"book":"Tich Joote","chapter":"16","verse":"24","text":"Jarit od twech nokawo chikno matek mi noketogi ei od twech maiye, kotweyo tiendegi e kind lodi mag yien."},{"book":"Tich Joote","chapter":"16","verse":"25","text":"To kar odiwuor tir, kane oyudo Paulo gi Sila jolemo kendo pako Nyasaye gi wende, ka joma otwe mamoko winjogi,"},{"book":"Tich Joote","chapter":"16","verse":"26","text":"piny noyiengni matek apoya nono, mi mise mag od twech noyiengni. Gikanyono dhoudi duto mag od twech noyawore kendgi, mi nyoroche mane otwego jotwech nogonyore duto."},{"book":"Tich Joote","chapter":"16","verse":"27","text":"Ka jarit od twech nochiewo monwangʼo ka dhout od twech duto oyawore, nowuodho liganglane mondo onegrego, koparo ni joma otwe duto noseringo otony."},{"book":"Tich Joote","chapter":"16","verse":"28","text":"To Paulo nokok matek kawacho niya, “Kik ihinyri! Wantie waduto!”"},{"book":"Tich Joote","chapter":"16","verse":"29","text":"Jarit od twech nokwayo taya, mi noringo ir Paulo gi Sila, mopodho e nyimgi kokirni."},{"book":"Tich Joote","chapter":"16","verse":"30","text":"Bangʼe nogologi oko eka openjogi niya, “Jodongo, atim angʼo mondo owara?”"},{"book":"Tich Joote","chapter":"16","verse":"31","text":"Negidwoke niya, “Yie kuom Ruoth Yesu eka nikwo, in kaachiel gi joodi.”"},{"book":"Tich Joote","chapter":"16","verse":"32","text":"Eka ne gipuonje Wach Ruoth, kod ji duto mane ni e ode."},{"book":"Tich Joote","chapter":"16","verse":"33","text":"E sa nogono mar otieno, jarit od twech nokawogi modhi olwokonegi adhondegi, bangʼe gikanyono nobatise, en kaachiel gi joode duto."},{"book":"Tich Joote","chapter":"16","verse":"34","text":"Eka jarit od twech noterogi e ode momiyogi chiemo. Joodno duto nopongʼ gi mor, nikech koro ne giseyie kuom Nyasaye."},{"book":"Tich Joote","chapter":"16","verse":"35","text":"Kane piny oyawore, jangʼad bura nooro askechene ir jarit od twech komiye chik niya, “Weuru jogo thuolo oa odhi.”"},{"book":"Tich Joote","chapter":"16","verse":"36","text":"Omiyo jarit od twech nowachone Paulo niya, “Jangʼad bura osegolo chik mondo ogonyu, in kaachiel gi Sila. Koro unyalo aa mondo udhi kendo dhiuru gi kwe.”"},{"book":"Tich Joote","chapter":"16","verse":"37","text":"To Paulo nowachone askechego niya, “Ne gichwadowa e lela ka ok gikwongo giyalowa, mi giterowa e od twech kata obedo ni wan jo-Rumi. To koro sani gidwaro golowa e od twech nangʼo lingʼ-lingʼ? Ooyo, gibi abiya mondo gin giwegi ema gigolwa.”"},{"book":"Tich Joote","chapter":"16","verse":"38","text":"Askechego nodwoko wachno ni jongʼad bura, to kane giwinjo ni Paulo gi Sila ne gin jo-Rumi, luoro nomakogi."},{"book":"Tich Joote","chapter":"16","verse":"39","text":"Negibiro mi giywagore nigi, eka ne gigologi oko e od twech, ka gisayogi mondo gia e dalano."},{"book":"Tich Joote","chapter":"16","verse":"40","text":"Kane Paulo gi Sila osewuok e od twech, negidhi od Ludia, kendo kuno ne girome gi jowete mi gijiwogi. Bangʼe negia gidhi."}]}