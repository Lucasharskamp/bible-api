{"data":[{"book":"Matouš","chapter":"22","verse":"1","text":"Ježíš jim vyprávěl další příběh:"},{"book":"Matouš","chapter":"22","verse":"2","text":"„Když Bůh nabízí účast ve svém království, je jako král, který připravil velkou hostinu při svatbě svého syna."},{"book":"Matouš","chapter":"22","verse":"3","text":"Pozvaných bylo mnoho, ale když pro ně přišli královi poslové, odmítli pozvání."},{"book":"Matouš","chapter":"22","verse":"4","text":"Král k nim poslal ještě jednou se vzkazem: ‚Je pro vás připravena bohatá hostina, přijďte!‘"},{"book":"Matouš","chapter":"22","verse":"5-6","text":"Ale pozvaní to vůbec nebrali vážně. Jeden šel za prací na své pole, jiný za obchodem, někteří se dokonce králových poslů zmocnili, ztýrali je a několik jich zabili."},{"book":"Matouš","chapter":"22","verse":"7","text":"To krále popudilo, poslal vojsko, dal ty ukrutníky pobít a město vypálit."},{"book":"Matouš","chapter":"22","verse":"8","text":"Potom řekl svým poslům: ‚Hostina je připravena, ale svatební hosté jí nebyli hodni."},{"book":"Matouš","chapter":"22","verse":"9","text":"Jděte na rozcestí a pozvěte na svatbu každého, koho potkáte.‘"},{"book":"Matouš","chapter":"22","verse":"10","text":"Poslové tedy šli a přivedli všechny, které našli, ubohé i slušné, takže svatební síň se zaplnila."},{"book":"Matouš","chapter":"22","verse":"11","text":"Když vstoupil král, aby hosty přivítal, uviděl jednoho, který nepřijal svatební oděv."},{"book":"Matouš","chapter":"22","verse":"12","text":"Řekl mu: ‚Člověče, jak jsi se odvážil vejít bez svatebních šatů?‘ On mlčel."},{"book":"Matouš","chapter":"22","verse":"13","text":"Král pak rozkázal sluhům: ‚Svažte ho a vyhoďte ven do tmy, kde bude jen nářek a utrpení."},{"book":"Matouš","chapter":"22","verse":"14","text":"Mnoho je pozvaných, ale těch, kteří skutečně vejdou, je málo.‘ “"},{"book":"Matouš","chapter":"22","verse":"15","text":"Farizejové se sešli, aby se domluvili na taktice, jak Ježíše chytit do léčky. Chtěli ho vyprovokovat k slovům, kterých by pak mohli použít k obžalobě."},{"book":"Matouš","chapter":"22","verse":"16","text":"Poslali k němu své žáky spolu s Herodovými stoupenci a ti řekli: „Mistře, víme, že jsi čestný a že pravdivě učíš cestě k Bohu, bez ohledu na to, jaké kdo má postavení."},{"book":"Matouš","chapter":"22","verse":"17","text":"Řekni nám: Je správné odvádět římské vládě daň?“"},{"book":"Matouš","chapter":"22","verse":"18","text":"Ježíš však prohlédl jejich zlý úmysl. „Vy pokrytci!“ zvolal. „Proč se mne snažíte nachytat takovými otázkami?"},{"book":"Matouš","chapter":"22","verse":"19","text":"Ukažte mi minci!“ Oni mu podali denár."},{"book":"Matouš","chapter":"22","verse":"20","text":"„Čí obraz a jméno je na něm vyraženo?“"},{"book":"Matouš","chapter":"22","verse":"21","text":"„Císaře,“ odpověděli."},{"book":"Matouš","chapter":"22","verse":"22","text":"Zaskočeni tou odpovědí, odešli."},{"book":"Matouš","chapter":"22","verse":"23","text":"Také za ním přišli saducejové, kteří tvrdí, že vzkříšení z mrtvých je nemožné. Předložili mu nepravděpodobný příběh:"},{"book":"Matouš","chapter":"22","verse":"24","text":"„Mistře, v Mojžíšově zákoně čteme, že svobodný švagr je povinen vzít si bezdětnou vdovu po svém bratru, aby v dětech zachoval bratrovo jméno."},{"book":"Matouš","chapter":"22","verse":"25","text":"U nás se vyskytl tento případ: Bylo sedm bratrů. První z nich se oženil a potom jako bezdětný zemřel, takže jeho žena se stala manželkou druhého bratra."},{"book":"Matouš","chapter":"22","verse":"26","text":"Tento bratr také zemřel bez dětí, a tak se opakovalo u druhého, třetího – a nakonec u všech sedmi bratrů."},{"book":"Matouš","chapter":"22","verse":"27","text":"Poslední ze všech zemřela i ta žena."},{"book":"Matouš","chapter":"22","verse":"28","text":"Kterému z těch bratrů bude patřit po vzkříšení? Byla přece manželkou všech sedmi!“"},{"book":"Matouš","chapter":"22","verse":"29","text":"Ježíš odpověděl: „Mluvíte nesmysly, protože neznáte ani Písmo ani Boží moc."},{"book":"Matouš","chapter":"22","verse":"30","text":"Po vzkříšení zaniknou tělesné vztahy. Lidé nebudou žít v manželství, ale budou tvořit Boží rodinu."},{"book":"Matouš","chapter":"22","verse":"31","text":"A pokud jde o vzkříšení z mrtvých, pak čtěte pozorně Písmo. Jak nazývá Bůh sám sebe?"},{"book":"Matouš","chapter":"22","verse":"32","text":"Bůh Abrahamův, Izákův a Jákobův. On není Bohem mrtvých, ale živých.“"},{"book":"Matouš","chapter":"22","verse":"33","text":"Tyto Ježíšovy odpovědi udělaly na lidi hluboký dojem."},{"book":"Matouš","chapter":"22","verse":"34","text":"Farizejové se doslechli, jak Ježíš umlčel saduceje."},{"book":"Matouš","chapter":"22","verse":"35","text":"Pověřili jednoho ze svých vykladačů Písma, aby ho vyzkoušel:"},{"book":"Matouš","chapter":"22","verse":"36","text":"„Mistře, které přikázání je v zákoně nejvýznamnější?“"},{"book":"Matouš","chapter":"22","verse":"37","text":"Ježíš mu odpověděl: „ ‚Miluj Pána, svého Boha, celým srdcem, duší i myslí.‘"},{"book":"Matouš","chapter":"22","verse":"38","text":"To je první a nejdůležitější přikázání."},{"book":"Matouš","chapter":"22","verse":"39","text":"Druhé v pořadí důležitosti je toto: ‚Miluj svého bližního jako sám sebe.‘"},{"book":"Matouš","chapter":"22","verse":"40","text":"Na těch dvou přikázáních stojí celý Mojžíšův zákon a odkaz proroků.“"},{"book":"Matouš","chapter":"22","verse":"41","text":"Potom Ježíš, obklopen farizeji, se jich zeptal:"},{"book":"Matouš","chapter":"22","verse":"42","text":"„Co si myslíte o Kristu? Čí je to syn?“"},{"book":"Matouš","chapter":"22","verse":"43","text":"On na to řekl: „Jak by mohl David svého vlastního potomka nazývat Pánem? Vždyť o něm z podnětu Ducha svatého píše v žalmu:"},{"book":"Matouš","chapter":"22","verse":"44","text":"‚Bůh řekl mému Pánu:"},{"book":"Matouš","chapter":"22","verse":"45","text":"Jestliže ho tedy David nazývá svým Pánem, jak může být jeho synem?“"},{"book":"Matouš","chapter":"22","verse":"46","text":"Na to nikdo nedovedl odpovědět a už se mu neodvážili klást další otázky."}]}