{"data":[{"book":"Jakobho","chapter":"5","verse":"1","text":"Zvino inzwai, imi vapfumi, chemai muungudze nokuda kwenjodzi iri kuuya pamusoro penyu."},{"book":"Jakobho","chapter":"5","verse":"2","text":"Upfumi hwenyu hwaora, uye nguo dzenyu dzakadyiwa nezviundudzi."},{"book":"Jakobho","chapter":"5","verse":"3","text":"Goridhe renyu nesirivha zvava nengura. Ngura yazvo ichakupupurirai zvakaipa uye zvichapedza nyama yenyu somoto. Makazvichengetera upfumi mumazuva okupedzisira."},{"book":"Jakobho","chapter":"5","verse":"4","text":"Tarirai mibayiro yamakatadza kupa vashandi venyu vaicheka muminda yenyu iri kudanidzira pamusoro penyu. Kuchema kwavacheki kwasvika munzeve dzaIshe Wamasimba Ose."},{"book":"Jakobho","chapter":"5","verse":"5","text":"Makararama mumafaro panyika uye muchizvikudza. Makakodza mwoyo yenyu pazuva rokuzvibaya."},{"book":"Jakobho","chapter":"5","verse":"6","text":"Makatonga uye mukaponda vanhu vasina mhosva, vakanga vasingapikisani nemi."},{"book":"Jakobho","chapter":"5","verse":"7","text":"Zvino, hama dzangu, ivai nomwoyo murefu, kusvikira pakuuya kwaShe. Tarirai mamiriro anoita murimi kuti aone chibereko chinokosha chenyika uye kuti anoita mwoyo murefu sei pakumirira kwake mvura yomunakamwe nemvura yamasutso."},{"book":"Jakobho","chapter":"5","verse":"8","text":"Nemiwo, ivai nomwoyo murefu uye mumire nesimba, nokuti kuuya kwaShe kwava pedyo."},{"book":"Jakobho","chapter":"5","verse":"9","text":"Musanyunyutirana, hama dzangu, kuti murege kutongwa. Mutongi amire pamusuo!"},{"book":"Jakobho","chapter":"5","verse":"10","text":"Hama dzangu, somuenzaniso womwoyo murefu pakutambudzika, tarirai vaprofita vakataura muzita raShe."},{"book":"Jakobho","chapter":"5","verse":"11","text":"Sezvamunoziva, tinoti vakaropafadzwa avo vakatsungirira. Makanzwa zvokutsungirira kwaJobho uye makaona zvakaitwa naIshe pakupedzisira. Ishe azere netsitsi nengoni."},{"book":"Jakobho","chapter":"5","verse":"12","text":"Pamusoro pazvo zvose, hama dzangu, musapika, nedenga kana nenyika kana nechimwe chinhu zvacho. “Hongu” yenyu ngaive hongu, uye “Kwete” yenyu ngaive kwete, kuti murege kutongwa."},{"book":"Jakobho","chapter":"5","verse":"13","text":"Kuno mumwe wenyu anotambudzika here? Ngaanyengetere. Kuno mumwe anofara here? Ngaaimbe nziyo dzokurumbidza."},{"book":"Jakobho","chapter":"5","verse":"14","text":"Kuno mumwe wenyu anorwara here? Ngaadane vakuru vekereke kuti vazomunyengeterera uye vagomuzodza mafuta muzita raIshe."},{"book":"Jakobho","chapter":"5","verse":"15","text":"Uye munyengetero unoitwa mukutenda uchaita kuti munhu anorwara apore; Ishe achamumutsa. Kana akatadza, acharegererwa."},{"book":"Jakobho","chapter":"5","verse":"16","text":"Naizvozvo reururai zvivi zvenyu mumwe kuno mumwe uye munyengetererane kuti mugoporeswa. Munyengetero womunhu akarurama une simba uye unoshanda."},{"book":"Jakobho","chapter":"5","verse":"17","text":"Eria akanga ari munhu sesu. Akanyengetera zvine simba kuti kurege kunaya, uye hakuna kunaya panyika kwamakore matatu nehafu."},{"book":"Jakobho","chapter":"5","verse":"18","text":"Uyezve, akanyengetera, denga rikanayisa mvura, nyika ikabereka zvibereko zvayo."},{"book":"Jakobho","chapter":"5","verse":"19","text":"Hama dzangu, kana mumwe wenyu akatsauka kubva pachokwadi uye mumwe akamudzora,"},{"book":"Jakobho","chapter":"5","verse":"20","text":"murangarire izvi kuti: Ani naani anodzora mutadzi kubva panzira yokudarika kwake, achamuponesa kubva parufu uye achafukidza zvivi zvizhinji."}]}