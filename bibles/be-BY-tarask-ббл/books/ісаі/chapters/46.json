{"data":[{"book":"ІСАІ","chapter":"46","verse":"1","text":"Упаў Віл, паваліўся Нэво; балваны іхнія - на быдле і ўючных жывёлах; вашая ноша сталася цяжкаю стомленым жывёлам."},{"book":"ІСАІ","chapter":"46","verse":"2","text":"Паваліліся, упалі разам; не маглі абараніць тых, што несьлі, і самі пайшлі ў палон."},{"book":"ІСАІ","chapter":"46","verse":"3","text":"Паслухайце мяне, доме Якава і ўся рэшта дома Ізраілевага, прынятыя Мною ад улоньня, каго Я насіў ад утробы матчынай:"},{"book":"ІСАІ","chapter":"46","verse":"4","text":"і да старасьці вашай Я той самы буду, і да сівізны вашай Я ж буду насіць вас; Я стварыў і буду насіць, падтрымліваць і ахоўваць вас."},{"book":"ІСАІ","chapter":"46","verse":"5","text":"Да каго прыпадобніце Мяне і з кім параўнаеце, і з кім зьверыце, каб мы былі падобныя?"},{"book":"ІСАІ","chapter":"46","verse":"6","text":"Высыпаюць золата з кашалька і важаць срэбра на вагах, і наймаюць срабрака, каб ён зрабіў зь яго бога; кланяюцца яму і ўпадаюць перад ім,"},{"book":"ІСАІ","chapter":"46","verse":"7","text":"падымаюць яго на плечы, нясуць яго і ставяць яго на сваё месца; ён стаіць, зь месца свайго не кранецца; крычаць яму - ён не адказвае, не ратуе ад бяды."},{"book":"ІСАІ","chapter":"46","verse":"8","text":"Успомніце гэта і пакажэце сябе мужамі; прымеце гэта, адступнікі, да сэрца;"},{"book":"ІСАІ","chapter":"46","verse":"9","text":"успомніце былое раней, ад пачатку веку, бо Я - Бог, і няма іншага Бога, і няма падобнага да Мяне."},{"book":"ІСАІ","chapter":"46","verse":"10","text":"Я ўзьвяшчаю на пачатку, што будзе ў канцы, і ад старадаўніх часін тое, што яшчэ не зрабілася, кажу: Мая рада адбудзецца, і ўсё, што Мне заўгодна, Я зраблю."},{"book":"ІСАІ","chapter":"46","verse":"11","text":"Я паклікаў арла з усходу, з далёкай краіны, спраўцу вызначэньня Майго. Я сказаў - і спраўджу гэта; прадпісаў - і зраблю."},{"book":"ІСАІ","chapter":"46","verse":"12","text":"Паслухайце Мяне, жорсткія сэрцам, далёкія ад праўды:"},{"book":"ІСАІ","chapter":"46","verse":"13","text":"Я наблізіў праўду Маю, - яна не далёка, і ратунак Мой не замарудзіць; і дам Сіёну выратаваньне, Ізраілю - славу Маю."}]}