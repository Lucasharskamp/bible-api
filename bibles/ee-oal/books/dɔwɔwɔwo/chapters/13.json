{"data":[{"book":"Dɔwɔwɔwo","chapter":"13","verse":"1","text":"Nyagblɔɖila kple nufiala aɖewo nɔ Antioxia Hame la me ɣe ma ɣi, eye wo dometɔ aɖewoe nye Barnabas kple Simeon si wogayɔna be Niga, Lukio tso Kirene, Manain (si nye Fia Herodes nɔvi) kple Saulo."},{"book":"Dɔwɔwɔwo","chapter":"13","verse":"2","text":"Gbe ɖeka la, esi ame siawo nɔ Aƒetɔ la subɔm, nɔ nu tsim nɔ dɔdɔm la, Gbɔgbɔ Kɔkɔe la gblɔ na wo be, “Mitia Barnabas kple Saulo be woaɖawɔ dɔ tɔxɛ si ta meyɔ wo ɖo la nam.”"},{"book":"Dɔwɔwɔwo","chapter":"13","verse":"3","text":"Wogayi edzi wɔ nutsitsidɔ hedo gbe ɖa ɣeyiɣi aɖe, eye le esia megbe la, woda asi ɖe Barnabas kple Saulo dzi, do gbe ɖa ɖe wo ta, eye wodo mɔ wo be woayi."},{"book":"Dɔwɔwɔwo","chapter":"13","verse":"4","text":"Le Kipro la, Saulo kple Barnabas wodze mɔ le Gbɔgbɔ Kɔkɔe la ƒe kpɔkplɔ te heyi ɖe Seleukia. Le afi sia la, woɖo tɔdziʋu heyi ɖe Kipro. Wokplɔ Marko Yohanes hã ɖe asi abe woƒe kpeɖeŋutɔ ene."},{"book":"Dɔwɔwɔwo","chapter":"13","verse":"5","text":"Esi wova ɖo du si woyɔna be Salamis me la, woyi ɖe Yudatɔwo ƒe ƒuƒoƒe, eye wogblɔ mawunya le afi ma. Yohanes nɔ wo ŋu abe kpekpeɖeŋunala ene."},{"book":"Dɔwɔwɔwo","chapter":"13","verse":"6","text":"Le esia megbe la, wogblɔ mawunya le du geɖewo me tso teƒe yi teƒe le Kipro ƒukpo blibo la dzi va se ɖe esi wova ɖo du si woyɔna be Pafo la me. Le afi sia wokpɔ Yudatɔ aɖe si woyɔna be Bar Yesu. Ame sia nye afakala kple aʋatsonyagbɔɖila."},{"book":"Dɔwɔwɔwo","chapter":"13","verse":"7","text":"Ame sia nye dɔtsɔla na mɔmefia si le afi ma si woyɔna be Sergio Paulo. Mɔmefia la nye ame si ƒe tagbɔ kɔ, eye wòdɔ woyi ɖayɔ Barnabas kple Saulo, elabena edi be yease Mawu ƒe nya."},{"book":"Dɔwɔwɔwo","chapter":"13","verse":"8","text":"Esi wonɔ nya la gblɔm nɛ la, afakala Elima (elabena nenemae nye eƒe ŋkɔ le Grikigbe me) tsi tsitre ɖe wo ŋu, eye wòte kpɔ be yeagblẽ to na mɔmefia la be megaxɔ Mawu dzi se o."},{"book":"Dɔwɔwɔwo","chapter":"13","verse":"9","text":"Ke Saulo, ame si wogayɔna be Paulo, si me Gbɔgbɔ Kɔkɔe yɔ fũu la li ŋku ɖe Elima dzi gãa kple dziku, eye wòblu ɖe eta be,"},{"book":"Dɔwɔwɔwo","chapter":"13","verse":"10","text":"“Wò Abosam ƒe vi, ame vɔ̃ɖi, wò ameflula si léa fu nu nyui ɖe sia ɖe, ɣe ka ɣie nàdzudzɔ tsitretsitsi ɖe Aƒetɔ la ƒe mɔ dzɔdzɔe la ŋu?"},{"book":"Dɔwɔwɔwo","chapter":"13","verse":"11","text":"Azɔ Mawu ahe to na wò, eya ta wò ŋkuwo agbã, ale be màgate ŋu akpɔ ɣe ƒe keklẽ o hena ɣeyiɣi aɖe.”"},{"book":"Dɔwɔwɔwo","chapter":"13","verse":"12","text":"Esi mɔmefia la kpɔ nu si dzɔ la, exɔe se, elabena eƒe nu ku le nufiafia si wòse tso Aƒetɔ la ŋu ta."},{"book":"Dɔwɔwɔwo","chapter":"13","verse":"13","text":"Le nu siawo megbe la, Paulo kple eŋumewo ɖo tɔdziʋu hedzo le Pafo heva Perga le Pamfilia nuto me, afi sia Yohanes gblẽ wo ɖi le hetrɔ yi Yerusalem."},{"book":"Dɔwɔwɔwo","chapter":"13","verse":"14","text":"Ke Barnabas kple Paulo ya tso eme yi Antioxia si le Pisidia nuto me."},{"book":"Dɔwɔwɔwo","chapter":"13","verse":"15","text":"Esi woxlẽ nya tso Mose ƒe Agbalẽ kple Nyagblɔɖilawo ƒe Agbalẽawo me vɔ abe ale si wowɔna ɖaa ene la, ƒuƒoƒemegãwo dɔ ame ɖo ɖe Barnabas kple Paulo gbɔ gblɔ be, “Nɔviŋutsuwo, ne nuxlɔ̃amenya aɖe le mia si na ameawo la, migblɔe, míeɖe kuku.”"},{"book":"Dɔwɔwɔwo","chapter":"13","verse":"16","text":"Paulo tsi tsitre heɖo asi wo dzi, eye wògblɔ na wo be, “Israel ŋutsuwo kple ame sia ame si le afi sia si vɔ̃a Mawu la, miɖo tom!"},{"book":"Dɔwɔwɔwo","chapter":"13","verse":"17","text":"“Israel dukɔ sia ƒe Mawu tia míaƒe dukɔ sia, eye wòde bubu eŋu. Eɖee tso kluvinyenye me le Egiptenyigba dzi bubutɔe."},{"book":"Dɔwɔwɔwo","chapter":"13","verse":"18","text":"Ekpɔ wo dzi, kplɔ wo ɖɔɖɔɖɔ le gbedzi ƒe blaene sɔŋ."},{"book":"Dɔwɔwɔwo","chapter":"13","verse":"19","text":"Le esia megbe la, Mawu tsrɔ̃ dukɔ adre sɔŋ le Kananyigba dzi, eye wòtsɔ anyigba sia na Israelviwo abe woƒe domenyinu ene."},{"book":"Dɔwɔwɔwo","chapter":"13","verse":"20","text":"Nu siawo yi edzi anɔ abe ƒe alafa ene blaetɔ̃ (450). Le esiawo megbe la, Mawu na ʋɔnudrɔ̃lawo ɖu dukɔa dzi va se ɖe Nyagblɔɖila Samuel dzi."},{"book":"Dɔwɔwɔwo","chapter":"13","verse":"21","text":"“Ke nu kae va dzɔ? Israelviwo ɖe kuku na Mawu be wòana fia yewo abe ale si wòle dukɔ bubuwo sii la ene, eya ta Mawu na Saulo si nye Kish ƒe vi la va ɖu fia ɖe wo dzi. Saulo tso Benyamin ƒomea me, eye wòɖu fia ƒe blaene."},{"book":"Dɔwɔwɔwo","chapter":"13","verse":"22","text":"Ke emegbe la, Mawu ɖe Saulo ɖa le zikpui la dzi, eye wòtsɔ David si nye Yese ƒe vi la ɖo fiae ɖe eteƒe. Mawu kpɔ ŋudzedze le David ŋu, eye wòɖi ɖase le eŋu be, ‘David nye ame si dze nye dzi ŋu, elabena ewɔ nye lɔlɔ̃nu.’"},{"book":"Dɔwɔwɔwo","chapter":"13","verse":"23","text":"Fia David sia ƒe dzidzimevie nye Yesu, ame si nye Ɖela si ŋugbe Mawu do na Israel dukɔ la.”"},{"book":"Dɔwɔwɔwo","chapter":"13","verse":"24","text":"Paulo yi eƒe nuƒoa dzi be, “Hafi Yesu sia nava la, ame aɖe va do ŋgɔ nɛ si nye Yohanes Mawutsidetanamela. Ame sia gblɔ mawunya be ehiã be Israelviwo katã nadzudzɔ nu vɔ̃ wɔwɔ, eye woatrɔ ɖe Mawu ŋu."},{"book":"Dɔwɔwɔwo","chapter":"13","verse":"25","text":"Esi Yohanes nɔ eƒe dɔ nu wum la, ebia amewo be, ‘Ɖe miebu be nyee nye Kristo la mahã? Kpao menye nyee o. Ame si gbɔna la tri akɔ wum. Nyemedze ne matu eƒe afɔkpaka gɔ̃ hã o.’"},{"book":"Dɔwɔwɔwo","chapter":"13","verse":"26","text":"“Nɔvinyewo, mi Abraham ƒe dzidzimeviwo kple mi ame siwo menye Yudatɔwo o siwo vɔ̃a Mawu sia la, medi be mianya be míawoe woɖo ɖeɖe ƒe gbedeasi sia ɖo.”"},{"book":"Dɔwɔwɔwo","chapter":"13","verse":"27","text":"Ame siwo le Yerusalem kple woƒe dumegãwo, esi womedze si ame sia kple nyagblɔɖilawo ƒe nya siwo woxlẽna le Dzudzɔgbe sia Dzudzɔgbe dzi o la, wowu wo nu to woƒe ʋɔnudɔdrɔ̃ me."},{"book":"Dɔwɔwɔwo","chapter":"13","verse":"28","text":"Le nyateƒe me la, womekpɔ vodada aɖeke le eŋu be wòadze na ku o, gake wobia tso Pilato si be wòatso kufia nɛ kokoko."},{"book":"Dɔwɔwɔwo","chapter":"13","verse":"29","text":"Esi nu sia nu va eme pɛpɛpɛ abe ale si woŋlɔe da ɖi le eƒe ku ŋu ene la, woɖe eƒe kukua le atitsoga ŋu heɖii ɖe yɔdo me."},{"book":"Dɔwɔwɔwo","chapter":"13","verse":"30","text":"“Ke nɔvinyewo, Mawu gagbɔ agbee tso ku me,"},{"book":"Dɔwɔwɔwo","chapter":"13","verse":"31","text":"eye wòɖe eɖokui fia ame siwo nɔ eŋu tso Yerusalem yi Galilea la zi geɖe. Ame siawo ɖi ɖase le eƒe tsitretsitsi ŋu ɖaa le dutoƒo le teƒe geɖewo."},{"book":"Dɔwɔwɔwo","chapter":"13","verse":"32","text":"Nyanyui sia gblɔm míele na mi; ŋugbe si Mawu do na mía fofowo,"},{"book":"Dɔwɔwɔwo","chapter":"13","verse":"33","text":"ŋugbedodo sia va eme na mí, wo viwo esi wòfɔ Yesu ɖe tsitre tso ame kukuwo dome abe ale si woŋlɔe ɖe Psalmo evelia mee ene be,"},{"book":"Dɔwɔwɔwo","chapter":"13","verse":"34","text":"Esi Mawu fɔe ɖe tsitsre, eye wòɖo kpe edzi be eƒe ŋutilã maganyunyɔ akpɔ o ta la, egblɔ le eŋuti be,"},{"book":"Dɔwɔwɔwo","chapter":"13","verse":"35","text":"Nenema ke wogblɔ le teƒe bubu hã be,"},{"book":"Dɔwɔwɔwo","chapter":"13","verse":"36","text":"“Esi David wɔ eƒe agbemedɔ vɔ abe ale si Mawu dii ene la, eku, woɖii ɖe fofoawo dome, eye eƒe ŋutilã ƒaƒã ɖe tome."},{"book":"Dɔwɔwɔwo","chapter":"13","verse":"37","text":"Nya siawo ku ɖe ame bubu aɖe si Mawu gbɔ agbee tso ku me, eye ku mekpɔ ŋusẽ aɖeke ɖe edzi o la boŋ ŋu.”"},{"book":"Dɔwɔwɔwo","chapter":"13","verse":"38","text":"Paulo yi eƒe nuƒoa dzi gblɔ na wo be, “Nɔvinyewo, miɖo to miase nya sia ɖa. Yesu sia tae woatsɔ miaƒe nu vɔ̃wo ake mi."},{"book":"Dɔwɔwɔwo","chapter":"13","verse":"39","text":"Ame sia ame si xɔ edzi se la, woaɖee tso nu vɔ̃ ƒe kɔkuti me, eye wòazu ame dzɔdzɔe. Nu sia nye nu gã aɖe si Mose ƒe sewo mete ŋu wɔ na ame aɖeke o."},{"book":"Dɔwɔwɔwo","chapter":"13","verse":"40","text":"Mikpɔ nyuie, be nya siwo nyagblɔɖilawo gblɔ la nagaɖi mia ŋu o."},{"book":"Dɔwɔwɔwo","chapter":"13","verse":"41","text":"Wogblɔe be,"},{"book":"Dɔwɔwɔwo","chapter":"13","verse":"42","text":"Gbe ma gbe la, Paulo kple Barnabas nɔ go dom le ƒuƒoƒea la, ameawo gblɔ na Paulo be eƒe nyawo vivi yewo nu ŋutɔ, eya ta wòagatrɔ ava ƒo nu na yewo le Dzudzɔgbe si agava la dzi."},{"book":"Dɔwɔwɔwo","chapter":"13","verse":"43","text":"Ke ame geɖe siwo nye Yudatɔwo kple trɔ̃subɔla zu Yudatɔ siwo vɔ̃a Mawu la dze wo yome le ablɔ dzi, eye Paulo kple Barnabas gblɔ na wo kple kukuɖeɖe be woanɔ Mawu ƒe amenuveve la me."},{"book":"Dɔwɔwɔwo","chapter":"13","verse":"44","text":"Le Dzudzɔgbe si dze eyome dzi la, du blibo la katã kloe va ƒo ƒu be yewoase Aƒetɔ ƒe nya la."},{"book":"Dɔwɔwɔwo","chapter":"13","verse":"45","text":"Amehawo ƒe agbɔsɔsɔ alea do ŋɔdzi na Yudatɔwo ale woʋã ŋu Paulo kple Barnabas, eya ta wogblɔ busunyawo, eye wotsi tsitre ɖe nya sia nya si Paulo gblɔ la ŋu vevie."},{"book":"Dɔwɔwɔwo","chapter":"13","verse":"46","text":"Ke Paulo kple Barnabas wogblɔ kple dzideƒo na wo be, “Edze be woagblɔ Mawu ƒe nya na mi Yudatɔwo gbã, gake esi mieɖi gbɔ̃ nyanyui la, eye miebu mia ɖokui be yewomedze na agbe mavɔ la o la, fifia míatsɔe ayi na ame siwo menye Yudatɔwo o boŋ."},{"book":"Dɔwɔwɔwo","chapter":"13","verse":"47","text":"Esia nye se si Aƒetɔ la de na mí be,"},{"book":"Dɔwɔwɔwo","chapter":"13","verse":"48","text":"Paulo ƒe nya sia do dzidzɔ na ame siwo menye Yudatɔwo o, eye wokafu Mawu. Wo dometɔ siwo Mawu ŋutɔ tia da ɖi na agbe mavɔ la xɔe se."},{"book":"Dɔwɔwɔwo","chapter":"13","verse":"49","text":"Ale wɔ Aƒetɔ la ƒe nya la keke ta le nuto ma katã me."},{"book":"Dɔwɔwɔwo","chapter":"13","verse":"50","text":"Dɔ me ve Yudatɔwo ƒe dumegãwo ale gbegbe be wode ʋunyaʋunya dua me nyɔnu ŋkuta siwo vɔ̃a Mawu kple dumegãwo me, ale be tɔtɔ gã aɖe va, eye to esia me la, wonya Paulo kple Barnabas do goe le dua me."},{"book":"Dɔwɔwɔwo","chapter":"13","verse":"51","text":"Ke woawo hã ʋuʋu woƒe afɔkewo ɖe anyi abe dzidzɔmakpɔmakpɔ ƒe dzesi ene, eye woyi woƒe mɔzɔzɔ la dzi ɖo ta Ikonio."},{"book":"Dɔwɔwɔwo","chapter":"13","verse":"52","text":"Ke dzidzɔ blibo yɔ ame siwo trɔ zu xɔsetɔwo la me, eye Gbɔgbɔ Kɔkɔe la hã yɔ wo me fũu."}]}