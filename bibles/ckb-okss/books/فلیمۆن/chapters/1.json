{"data":[{"book":"فلیمۆن","chapter":"1","verse":"1","text":"لە پۆڵسەوە کە لە پێناوی عیسای مەسیح بەند کراوە، هەروەها لە تیمۆساوسی برامانەوە،"},{"book":"فلیمۆن","chapter":"1","verse":"2","text":"خوشکە ئەپفییە و ئەرخیپۆس کە سەربازە لەگەڵمان، هەروەها بۆ ئەو کڵێسایەی لە ماڵەکەتدا کۆدەبنەوە:"},{"book":"فلیمۆن","chapter":"1","verse":"3","text":"با نیعمەت1‏:3 نیعمەت بەخشینێکی خودایە بە مرۆڤ بەبێ شایستەبوونی پێی دەبەخشێت. و ئاشتی لە خودای باوکمان و عیسای مەسیحی خاوەن شکۆوە لەگەڵتان بێت."},{"book":"فلیمۆن","chapter":"1","verse":"4","text":"هەمیشە سوپاسی خودام دەکەم کاتێک لە نوێژەکانمدا ناوی تۆ دەهێنم،"},{"book":"فلیمۆن","chapter":"1","verse":"5","text":"چونکە باوەڕی تۆ بە عیسای خاوەن شکۆ و خۆشەویستی تۆم بۆ هەموو گەلی پیرۆزی خۆی بیستووە."},{"book":"فلیمۆن","chapter":"1","verse":"6","text":"نوێژ دەکەم کە باوەڕی هاوبەشمان کاریگەر بێت لە زانینی هەموو چاکەیەک کە لە پێناوی مەسیحدا بەشداری دەکەین."},{"book":"فلیمۆن","chapter":"1","verse":"7","text":"ئەی برا، بەهۆی خۆشەویستیتەوە زۆر شادبووم و هاندرام، لەبەر ئەوەی بەهۆی تۆوە دڵی گەلی پیرۆزی خودا گەشایەوە."},{"book":"فلیمۆن","chapter":"1","verse":"8","text":"بۆیە هەرچەندە بە یەکبوون لەگەڵ مەسیحدا مافی ئەوەم هەیە بۆ ئەرکی بەجێ فەرمانت پێ بکەم،"},{"book":"فلیمۆن","chapter":"1","verse":"9","text":"بەڵام لەبەر خۆشەویستی نێوانمان، منی پۆڵسی پیرەمێرد، ئێستا کە لە پێناوی عیسای مەسیح گیراوم،"},{"book":"فلیمۆن","chapter":"1","verse":"10","text":"داواکارییەکم لێت هەیە سەبارەت بە ئۆنسیمۆسی1‏:10 ئۆنسیمۆس: ناوەکەی لە زمانی یۆنانی واتا بە کەڵک (سوودبەخش).‏ کوڕم، ئەوەی لە بەندیخانە لە ڕێگەی منەوە باوەڕی هێنا."},{"book":"فلیمۆن","chapter":"1","verse":"11","text":"پێشتر بۆ تۆ بێ کەڵک بوو، بەڵام ئێستا کەڵکی بۆ من و بۆ تۆ هەیە."},{"book":"فلیمۆن","chapter":"1","verse":"12","text":"ئەو دەنێرمەوە لات، کە جگەرمە."},{"book":"فلیمۆن","chapter":"1","verse":"13","text":"حەزم دەکرد لەلای خۆم بیهێڵمەوە، تاکو لە جیاتی تۆ خزمەتی منی کۆت و بەندکراو لە پێناوی مزگێنیی مەسیح بکات."},{"book":"فلیمۆن","chapter":"1","verse":"14","text":"بەڵام نەمویست بێ ڕەزامەندیی تۆ هیچ شتێک بکەم، تاکو چاکەکەت بە خواستەوە بێت نەک بە ناچاری."},{"book":"فلیمۆن","chapter":"1","verse":"15","text":"لەوانەیە لەبەر ئەمە بووبێت بۆ ماوەیەک لێت دوورکەوتەوە، تاکو بۆ هەتاهەتایە بگەڕێتەوە لات،"},{"book":"فلیمۆن","chapter":"1","verse":"16","text":"جا لە ئەمڕۆ بەدواوە کۆیلە نییە، بەڵکو لە کۆیلە باشترە، برایەکی باوەڕداری خۆشەویستە. ئەگەر برایەکی خۆشەویست بێت بۆ من، ئاخۆ چەند زیاتر دەبێت بۆ تۆ، کە بە لەش وەک مرۆڤ و بە یەکبوون لەگەڵ مەسیحدا وەک برا هاوبەشن."},{"book":"فلیمۆن","chapter":"1","verse":"17","text":"لەبەر ئەوە، ئەگەر تۆ من بە هاوبەش دادەنێیت، وەک من وەریبگرەوە."},{"book":"فلیمۆن","chapter":"1","verse":"18","text":"ئەگەر خراپەیەکی لەگەڵ کردوویت یان قەرزێکت بەسەرییەوە هەیە، لەسەر منی بنووسە."},{"book":"فلیمۆن","chapter":"1","verse":"19","text":"من پۆڵسم، بە دەستی خۆم نووسیومە، من دەیدەمەوە. نامەوێ پێت بڵێم تۆ خۆشت قەرزاری منی."},{"book":"فلیمۆن","chapter":"1","verse":"20","text":"برا گیان، لە پێناوی عیسای خاوەن شکۆمان ئەم چاکەیەم لەگەڵ بکە، بە مەسیح دڵخۆشم بکە."},{"book":"فلیمۆن","chapter":"1","verse":"21","text":"ئەمەت بۆ دەنووسم، چونکە دڵنیام گوێڕایەڵ دەبیت و دەزانم کە زیاتر لەوە دەکەیت کە داوات لێدەکەم."},{"book":"فلیمۆن","chapter":"1","verse":"22","text":"لەگەڵ ئەمەشدا، ژووری میوانداریم بۆ ئامادە بکە، چونکە هیوادارم بەهۆی نوێژەکانتانەوه بە ئێوە ببەخشرێم."},{"book":"فلیمۆن","chapter":"1","verse":"23","text":"ئەپەفراس کە لە پێناوی عیسای مەسیحدا1‏:23 لە پێناوی عیسای مەسیحدا لە زمانی یۆنانیدا (لە مەسیحدا) بەکارهاتووە.‏ لەگەڵ مندا بەند کراوە، سڵاوت لێدەکات."},{"book":"فلیمۆن","chapter":"1","verse":"24","text":"هەروەها مەرقۆس و ئەریستارخۆس و دیماس و لۆقا، کە هاوکارمن."},{"book":"فلیمۆن","chapter":"1","verse":"25","text":"با نیعمەتی عیسای مەسیحی خاوەن شکۆ لەگەڵ ڕۆحتان بێت."}]}