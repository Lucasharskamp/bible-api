{"data":[{"book":"ЭФЭСЯНАЎ","chapter":"5","verse":"1","text":"Дык вось, сьледуйце Богу, як дзеці любасныя,"},{"book":"ЭФЭСЯНАЎ","chapter":"5","verse":"2","text":"і жывеце ў любові, як і Хрыстос палюбіў нас і аддаў Сябе за нас у прынашэньне і ахвяру Богу, на пахошчы прыемныя."},{"book":"ЭФЭСЯНАЎ","chapter":"5","verse":"3","text":"А распуста і ўсялякая нечысьць і любазьдзірства не павінны нават упамінацца ў вас, як гэта прыстойна сьвятым."},{"book":"ЭФЭСЯНАЎ","chapter":"5","verse":"4","text":"Таксама і брыдкаслоўе і пустаслоўе і пакепства не да гонару вам; а наадварот, хай лепш будзе падзяка;"},{"book":"ЭФЭСЯНАЎ","chapter":"5","verse":"5","text":"бо ведайце, што ніякі распусьнік, альбо нячысты, альбо любазьдзірца, які ёсьць ідаласлужэнец, ня мецьме спадчыны ў Царстве Хрыста і Бога."},{"book":"ЭФЭСЯНАЎ","chapter":"5","verse":"6","text":"Хай ніхто ня зводзіць вас пустымі словамі, бо за гэта прыходзіць гнеў Божы на сыноў бунтоўных:"},{"book":"ЭФЭСЯНАЎ","chapter":"5","verse":"7","text":"дык жа ня будзьце супольнікамі іхнімі."},{"book":"ЭФЭСЯНАЎ","chapter":"5","verse":"8","text":"Вы былі колісь цемра, а цяпер - сьвятло ў Госпадзе: дык паводзьцеся, як дзеці сьвятла,"},{"book":"ЭФЭСЯНАЎ","chapter":"5","verse":"9","text":"бо плод Духа - ва ўсякай даброці, праведнасьці і ісьціне."},{"book":"ЭФЭСЯНАЎ","chapter":"5","verse":"10","text":"Шукайце таго, што да спадобы Богу,"},{"book":"ЭФЭСЯНАЎ","chapter":"5","verse":"11","text":"і не бярэце ўдзелу ў бясплённых дзеях цемры, а яшчэ і выкрывайце,"},{"book":"ЭФЭСЯНАЎ","chapter":"5","verse":"12","text":"бо пра тое, што яны робяць таемна, сорамна і казаць."},{"book":"ЭФЭСЯНАЎ","chapter":"5","verse":"13","text":"А ўсё, што выкрываецца, выяўляецца ў сьвятле, бо ўсё, што робіцца яўным, ёсьць сьвятло."},{"book":"ЭФЭСЯНАЎ","chapter":"5","verse":"14","text":"Таму сказана: «устань, хто сьпіць, і ўваскрэсьні зь мёртвых, і асьветліць цябе Хрыстос!»."},{"book":"ЭФЭСЯНАЎ","chapter":"5","verse":"15","text":"Дык глядзеце, дзейце асьцярожна, не як неразумныя, а як мудрыя,"},{"book":"ЭФЭСЯНАЎ","chapter":"5","verse":"16","text":"цэнячы дорага час, бо дні - ліхія."},{"book":"ЭФЭСЯНАЎ","chapter":"5","verse":"17","text":"Дык ня будзьце ж неразважныя, а спазнавайце, што ёсьць воля Божая."},{"book":"ЭФЭСЯНАЎ","chapter":"5","verse":"18","text":"І ня ўпівайцеся віном, ад якога бывае распуста; а напаўняйцеся Духам,"},{"book":"ЭФЭСЯНАЎ","chapter":"5","verse":"19","text":"настаўляючы саміх сябе псальмамі і славаслоўем і духоўнымі сьпевамі, сьпяваючы і апяваючы ў сэрцах вашых Госпада,"},{"book":"ЭФЭСЯНАЎ","chapter":"5","verse":"20","text":"дзякуючы заўсёды за ўсё Богу і Айцу, у імя Госпада нашага Ісуса Хрыста,"},{"book":"ЭФЭСЯНАЎ","chapter":"5","verse":"21","text":"слухаючыся адно аднаго ў страху Божым."},{"book":"ЭФЭСЯНАЎ","chapter":"5","verse":"22","text":"Жонкі, упакорвайцеся сваім мужам, як Госпаду,"},{"book":"ЭФЭСЯНАЎ","chapter":"5","verse":"23","text":"бо муж ёсьць галава жонкі, як і Хрыстос - галава Царквы, і Ён жа Збаўца цела."},{"book":"ЭФЭСЯНАЎ","chapter":"5","verse":"24","text":"Але як Царква слухаецца Хрыста, так і жонкі сваіх мужоў ва ўсім."},{"book":"ЭФЭСЯНАЎ","chapter":"5","verse":"25","text":"Мужы, любеце сваіх жонак, як і Хрыстос палюбіў Царкву і аддаў Сябе за яе,"},{"book":"ЭФЭСЯНАЎ","chapter":"5","verse":"26","text":"каб асьвяціць яе, ачысьціўшы мыцьцём водным, праз слова;"},{"book":"ЭФЭСЯНАЎ","chapter":"5","verse":"27","text":"каб прадставіць яе Сабе слаўнаю Царквою, бяз плямы, без заганы, або чаго-небудзь падобнага, а каб яна была сьвятая і беззаганная."},{"book":"ЭФЭСЯНАЎ","chapter":"5","verse":"28","text":"Так павінны мужы любіць сваіх жонак, як сваё цела: хто любіць сваю жонку, любіць самога сябе."},{"book":"ЭФЭСЯНАЎ","chapter":"5","verse":"29","text":"Бо ніхто ніколі ня меў нянавісьці да сваёй плоці, а корміць і грэе яе, як і Гасподзь Царкву;"},{"book":"ЭФЭСЯНАЎ","chapter":"5","verse":"30","text":"бо мы часткі Цела Ягонага, ад плоці Ягонай і ад касьцей Ягоных."},{"book":"ЭФЭСЯНАЎ","chapter":"5","verse":"31","text":"Таму «пакіне чалавек бацьку свайго і маці і прылепіцца да жонкі сваёй, і будуць двое адна плоць»."},{"book":"ЭФЭСЯНАЎ","chapter":"5","verse":"32","text":"Тайна гэтая вялікая; я кажу пра Хрыста і пра Царкву."},{"book":"ЭФЭСЯНАЎ","chapter":"5","verse":"33","text":"Так кожны з вас хай любіць сваю жонку, як самога сябе; а жонка хай баіцца свайго мужа."}]}