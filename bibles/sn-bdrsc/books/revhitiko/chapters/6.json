{"data":[{"book":"Revhitiko","chapter":"6","verse":"1","text":"Jehovha akati kuna Mozisi,"},{"book":"Revhitiko","chapter":"6","verse":"2","text":"“Kana mumwe akatadza uye akasavimbika kuna Jehovha nokunyengedza muvakidzani wake pazvinhu zvaakachengeteswa, kana zvaakabatiswa kana zvakabiwa, kana kuti akamubiridzira,"},{"book":"Revhitiko","chapter":"6","verse":"3","text":"kana kuti akawana nhumbi dzakarasika akareva nhema pamusoro padzo, kana kuti akapika nhema kana kuti akaita chivi chipi zvacho chingaitwa navanhu,"},{"book":"Revhitiko","chapter":"6","verse":"4","text":"kana akatadza kudaro akava nemhosva, anofanira kudzosa zvaakaba kana zvaakatora nokumanikidza, kana kuti zvaakachengeteswa kana kuti zvakarasika zvaakawana,"},{"book":"Revhitiko","chapter":"6","verse":"5","text":"kana kuti chipi zvacho chaakapupura nhema pamusoro pacho. Anofanira kudzorera zvakazara owedzera chikamu chimwe chete kubva muzvishanu pazviri agopa zvose kumuridzi pazuva raanouya nechipiriso chemhosva."},{"book":"Revhitiko","chapter":"6","verse":"6","text":"Somuripo anofanira kuuyisa kumuprista, ndiko kuti kuna Jehovha, chipiriso chake chemhosva chegondobwe, kubva mumakwai, risina kuremara uye rine mutengo unokwanirana."},{"book":"Revhitiko","chapter":"6","verse":"7","text":"Nenzira iyi muprista achamuyananisira pamberi paJehovha uye acharegererwa pane zvose zvaakaita zvakamuita kuti ave nemhosva.”"},{"book":"Revhitiko","chapter":"6","verse":"8","text":"Jehovha akati kuna Mozisi,"},{"book":"Revhitiko","chapter":"6","verse":"9","text":"“Ipa Aroni navanakomana vake murayiro uyu uti, ‘Iyi ndiyo mirayiro yechipiriso chinopiswa: Chipiriso chinopiswa chinofanira kuramba chiri pachoto paaritari usiku hwose, kusvikira mangwanani, uye moto unofanira kuramba uchibvira paaritari."},{"book":"Revhitiko","chapter":"6","verse":"10","text":"Ipapo muprista achapfeka hanzu dzake dzomucheka, nebhurukwa rake romucheka pamuviri wake, uye achabvisa madota echipiriso chinopiswa nomoto paaritari agoaisa parutivi pearitari."},{"book":"Revhitiko","chapter":"6","verse":"11","text":"Ipapo anofanira kubvisa nguo idzi ogopfeka dzimwe, uye ogotakura madota aya agoenda nawo kunze kwomusasa kunzvimbo yakacheneswa."},{"book":"Revhitiko","chapter":"6","verse":"12","text":"Moto uri paaritari unofanira kuramba uchibvira, haufaniri kudzima. Mangwanani oga oga muprista anofanira kuwedzera huni agoronga chipiriso chinopiswa pamoto, agopisa mafuta ezvipiriso zvokuwadzana pairi."},{"book":"Revhitiko","chapter":"6","verse":"13","text":"Moto unofanira kuramba uchibvira paaritari nguva dzose; uye haufaniri kudzima."},{"book":"Revhitiko","chapter":"6","verse":"14","text":"“ ‘Iyi ndiyo mirayiro yechipiriso chezviyo: Vanakomana vaAroni vanofanira kuuya nacho pamberi paJehovha, pamberi pearitari."},{"book":"Revhitiko","chapter":"6","verse":"15","text":"Muprista anofanira kutora tsama youpfu hwakatsetseka namafuta, pamwe chete nezvinonhuhwira zvose pachipiriso chezviyo agopisa chikamu chechirangaridzo paaritari sezvinonhuhwira zvinofadza kuna Jehovha."},{"book":"Revhitiko","chapter":"6","verse":"16","text":"Aroni navanakomana vake vachadya zvinosara zvacho, asi zvinofanira kudyiwa zvisina mbiriso panzvimbo tsvene, vanofanira kuzvidyira muchivanze cheTende Rokusangana."},{"book":"Revhitiko","chapter":"6","verse":"17","text":"Hazvifaniri kubikwa nembiriso, ndazvipa kwavari sechikamu chezvibayiro zvinoitwa kwandiri nomoto. Sechipiriso chezvivi nechipiriso chemhosva, zvitsvene-tsvene."},{"book":"Revhitiko","chapter":"6","verse":"18","text":"Munhurume wose wechizvarwa chaAroni anogona kuzvidya. Chikamu chake chaanofanira kugara achiwana pazvipiriso zvinopiwa kuna Jehovha nomoto kuzvizvarwa zvichatevera. Munhu wose achabata izvi achava mutsvene.’ ”"},{"book":"Revhitiko","chapter":"6","verse":"19","text":"Uye Jehovha akati kuna Mozisi,"},{"book":"Revhitiko","chapter":"6","verse":"20","text":"“Ichi ndicho chibayiro chaAroni navanakomana vake chavanofanira kuuyisa kuna Jehovha pazuva raanozodzwa: chegumi cheefa6:20 marita angaita 2 youpfu hwakatsetseka sechipiriso chezviyo chamazuva ose, hafu yacho mangwanani neimwe hafu manheru."},{"book":"Revhitiko","chapter":"6","verse":"21","text":"Zvibikei namafuta mugango. Muuye nazvo zvakasanganiswa zvakanaka, mugouya nechipiriso chezviyo chakamedurwa-medurwa sezvinonhuhwira zvinofadza kuna Jehovha."},{"book":"Revhitiko","chapter":"6","verse":"22","text":"Mwanakomana achamutevera somuprista akazodzwa achazvigadzira. Chikamu chamazuva ose chaJehovha uye chinofanira kupiswa chose."},{"book":"Revhitiko","chapter":"6","verse":"23","text":"Zvose zvipiriso zvezviyo zvomuprista zvichapiswa chose, hazvifaniri kudyiwa.”"},{"book":"Revhitiko","chapter":"6","verse":"24","text":"Jehovha akati kuna Mozisi,"},{"book":"Revhitiko","chapter":"6","verse":"25","text":"“Uti kuna Aroni navanakomana vake, ‘Iyi ndiyo mirayiro yechipiriso chechivi. Chipiriso chechivi chinofanira kubayiwa pamberi paJehovha panzvimbo inobayirwa chipiriso chinopiswa; chitsvene-tsvene."},{"book":"Revhitiko","chapter":"6","verse":"26","text":"Muprista anopa izvozvo achazvidya; zvinofanira kudyirwa panzvimbo tsvene muchivanze cheTende Rokusangana."},{"book":"Revhitiko","chapter":"6","verse":"27","text":"Chose chinogunzva nyama chichava chitsvene, uye kana rimwe ropa rikawira panguo, unofanira kuisukira panzvimbo tsvene."},{"book":"Revhitiko","chapter":"6","verse":"28","text":"Hari yevhu inobikirwa nyama inofanira kuputswa; asi kana zvikabikwa mupoto yendarira, poto inofanira kukweshwa igosukurudzwa nemvura."},{"book":"Revhitiko","chapter":"6","verse":"29","text":"Murume wose ari mumhuri yomuprista anogona kuidya; itsvene-tsvene."},{"book":"Revhitiko","chapter":"6","verse":"30","text":"Asi chipiriso chechivi, chipi nechipi chine ropa richauyiswa muTende Rokusangana kuti rizoyananisira muNzvimbo Tsvene, hachifaniri kudyiwa; chinofanira kupiswa."}]}