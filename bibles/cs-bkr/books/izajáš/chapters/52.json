{"data":[{"book":"Izajáš","chapter":"52","verse":"1","text":"Probuď se, probuď se, oblec se v sílu svou, Sione, oblec se v roucho okrasy své, ó Jeruzaléme, město svaté; neboť nebude již více na tě dotírati neobřezaný a nečistý."},{"book":"Izajáš","chapter":"52","verse":"2","text":"Otřes se z prachu, povstaň, posaď se, Jeruzaléme; dobuď se z okovů hrdla svého, ó jatá dcerko Sionská."},{"book":"Izajáš","chapter":"52","verse":"3","text":"Takto zajisté dí Hospodin: Darmo jste sebe prodali, protož bez peněz budete vykoupeni."},{"book":"Izajáš","chapter":"52","verse":"4","text":"Nebo takto praví Panovník Hospodin: Do Egypta sstoupil lid můj předešle, aby tam byl pohostinu, ale Assur bez příčiny jej ssužuje."},{"book":"Izajáš","chapter":"52","verse":"5","text":"Nyní tedy což mám činiti? praví Hospodin. Poněvadž jest lid můj zajat darmo, a panovníci jeho k úpění jej přivodí, praví Hospodin. Nad to ustavičně každého dne jménu mému útržka se činí."},{"book":"Izajáš","chapter":"52","verse":"6","text":"Protož poznáť lid můj jméno mé, protož poznáť, pravím, v ten den, že já tentýž, kterýž mluvím, aj, přítomen budu."},{"book":"Izajáš","chapter":"52","verse":"7","text":"Ó jak krásné na horách nohy toho, ješto potěšené věci zvěstuje, a ohlašuje pokoj, toho, ješto zvěstuje dobré, ješto káže spasení, a mluví k Sionu: Kralujeť Bůh tvůj."},{"book":"Izajáš","chapter":"52","verse":"8","text":"Strážní tvoji hlasu, hlasu pozdvihnou, a spolu prokřikovati budou; neboť okem v oko uzří, že Hospodin zase přivede Sion."},{"book":"Izajáš","chapter":"52","verse":"9","text":"Zvučte, prozpěvujte spolu pustiny Jeruzalémské; neboť jest potěšil Hospodin lidu svého, vykoupil Jeruzalém."},{"book":"Izajáš","chapter":"52","verse":"10","text":"Ohrnul Hospodin rámě svatosti své před očima všech národů, aby viděly všecky končiny země spasení Boha našeho."},{"book":"Izajáš","chapter":"52","verse":"11","text":"Odejděte, odejděte, vyjděte z Babylona, nečistého se nedotýkejte; vyjděte z prostředku jeho, očisťte se vy, kteříž nosíte nádobí Hospodinovo."},{"book":"Izajáš","chapter":"52","verse":"12","text":"Nebo ne s chvátáním vyjdete, aniž s utíkáním půjdete; předcházeti zajisté bude vás Hospodin, a zbéře vás Bůh Izraelský."},{"book":"Izajáš","chapter":"52","verse":"13","text":"Aj, služebníku mému šťastně se povede, vyvýšen, vznešen a zveleben bude velmi."},{"book":"Izajáš","chapter":"52","verse":"14","text":"A jakož mnozí se nad ním užasnou, že tak zohavena jest nad jiné lidi osoba jeho, způsob jeho nad syny lidské:"},{"book":"Izajáš","chapter":"52","verse":"15","text":"Tak zase skropí národy mnohé, i králové před ním zacpají ústa svá, proto že což jim nebylo vypravováno, to uzří, a tomu, o čemž neslýchali, porozumějí."}]}