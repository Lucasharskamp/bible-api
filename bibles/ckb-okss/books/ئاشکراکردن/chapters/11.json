{"data":[{"book":"ئاشکراکردن","chapter":"11","verse":"1","text":"پاشان قامیشێکی وەک داری پێوانەم پێدرا، خوداش پێی فەرمووم: «هەستە، پەرستگای خودا و قوربانگا بپێوە و ئەو خەڵکانە بژمێرە کە تێیدا کڕنۆش دەبەن."},{"book":"ئاشکراکردن","chapter":"11","verse":"2","text":"بەڵام واز لە حەوشەی پەرستگا بهێنە و مەیپێوە، چونکە بە ناجولەکەکان دراوە. ئەوان چل و دوو مانگ شاری پیرۆز پێشێل دەکەن."},{"book":"ئاشکراکردن","chapter":"11","verse":"3","text":"هەروەها توانا و دەسەڵات بە دوو شایەتەکەم دەدەم بۆ هەزار و دوو سەد و شەست ڕۆژ بە جلوبەرگی گوشەوە پەیامی خودا ڕابگەیەنن.»"},{"book":"ئاشکراکردن","chapter":"11","verse":"4","text":"ئەمانە ئەو دوو دار زەیتوونە و ئەو دوو چرادانەن کە لەبەردەم پەروەردگاری جیهاندا ڕاوەستاون."},{"book":"ئاشکراکردن","chapter":"11","verse":"5","text":"ئەگەر یەکێک بیەوێت زیانیان پێ بگەیەنێت، ئاگر لە دەمیانەوە دەردەچێت و دوژمنانیان دەخوات. هەر کەسێک بیەوێت زیانیان پێ بگەیەنێت، دەبێت بەم شێوەیە بکوژرێت."},{"book":"ئاشکراکردن","chapter":"11","verse":"6","text":"ئەمانە دەسەڵاتی ئەوەیان هەیە کە لە کاتی ڕاگەیاندنی پەیامی خودا ئاسمان دابخەن، تاکو باران نەبارێت. هەروەها دەسەڵاتیان بەسەر ئاودا هەیە کە هەر کاتێک بیانەوێ بیکەنە خوێن و زەوی تووشی هەموو بەڵایەک بکەن."},{"book":"ئاشکراکردن","chapter":"11","verse":"7","text":"کاتێک شایەتییەکەیان تەواو کرد ئەو دڕندەیەی لە بیری بێ بن دێتە دەرەوە، لەگەڵیان دەجەنگێت، دەیانبەزێنێت و دەیانکوژێت."},{"book":"ئاشکراکردن","chapter":"11","verse":"8","text":"هەروەها تەرمەکانیان لەسەر شەقامی شارە گەورەکە دەبێت کە ناوی مەجازی سەدۆم و میسرە، لەوێش گەورەکەیان لە خاچ درا."},{"book":"ئاشکراکردن","chapter":"11","verse":"9","text":"بۆ ماوەی سێ ڕۆژ و نیو خەڵکانێک لە هەموو گەل و هۆز و زمان و نەتەوەکان تەماشای تەرمەکانیان دەکەن و ناهێڵن تەرمەکانیان بنێژرێن،"},{"book":"ئاشکراکردن","chapter":"11","verse":"10","text":"هەروەها دانیشتووانی سەر زەوی پێی شاد دەبن و شایی دەگێڕن و دیاری بۆ یەکتری دەنێرن، چونکە ئەم دوو پێغەمبەرە دانیشتووانی سەر زەوییان ئازار دابوو."},{"book":"ئاشکراکردن","chapter":"11","verse":"11","text":"بەڵام پاش سێ ڕۆژ و نیو هەناسەی ژیان لە خوداوە چووە ناویان، ئەوانیش هەستانەوە لەسەر پێیەکانیان و ترسێکی گەورە کەوتە سەر ئەوانەی تەماشایان دەکرد."},{"book":"ئاشکراکردن","chapter":"11","verse":"12","text":"دەنگێکی بەرزیشیان لە ئاسمانەوە بیست کە پێی دەفەرموون: «سەربکەونە ئێرە.» ئەوانیش لەبەرچاوی دوژمنانیان لە هەوردا بۆ ئاسمان سەرکەوتن."},{"book":"ئاشکراکردن","chapter":"11","verse":"13","text":"هەر لەو کاتەدا بوومەلەرزەیەکی گەورە ڕوویدا و دەیەکی شارەکە داڕما. حەوت هەزار کەس بە بوومەلەرزەکە کوژران، ئەوانی دیکە ترسان و ستایشی خودای ئاسمانیان کرد."},{"book":"ئاشکراکردن","chapter":"11","verse":"14","text":"نەهامەتی دووەم نەما، ئەوەتا نەهامەتی سێیەم زوو دێت."},{"book":"ئاشکراکردن","chapter":"11","verse":"15","text":"فریشتەی حەوتەمیش کەڕەناکەی لێدا و چەند دەنگێکی بەرز لە ئاسمانەوە هاتن و گوتیان:"},{"book":"ئاشکراکردن","chapter":"11","verse":"16","text":"ئەو بیست و چوار پیرەی کە لەبەردەم خودا لەسەر تەختەکانیان دانیشتبوون، خۆیان بە زەویدا دا و کڕنۆشیان بۆ خودا برد،"},{"book":"ئاشکراکردن","chapter":"11","verse":"17","text":"گوتیان:"},{"book":"ئاشکراکردن","chapter":"11","verse":"18","text":"نەتەوەکان تووڕە بوون،"},{"book":"ئاشکراکردن","chapter":"11","verse":"19","text":"پەرستگای خوداش لە ئاسمان کرایەوە و سندوقی پەیمانەکەی لە پەرستگاکەی دەرکەوت. لەوێدا بووە هەورە بروسکە و دەنگەدەنگ و هەورەگرمە و بوومەلەرزە و تەرزەی قەبارە گەورە باری."}]}