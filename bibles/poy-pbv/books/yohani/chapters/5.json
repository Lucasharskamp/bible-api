{"data":[{"book":"Yohani","chapter":"5","verse":"1","text":"Shakapanu, Yesu kagenditi Yerusalemu kumsambu gwa Wayawudi."},{"book":"Yohani","chapter":"5","verse":"2","text":"Kulaa Yerusalemu, pakwegera na mlyangu gwawagushemiti Mlyangu gwa kondolu, kweniti na litanda lyawalishemiti kwa Shiebraniya Betizata, liweriti na seemu midamu muhanu."},{"book":"Yohani","chapter":"5","verse":"3","text":"Lipinga likulu lya walweli walivagiti seemu azi, wanalwisi na wavibyeketu na walewelekiti. Su waweriti wankuhepera mashi gatimbuki,"},{"book":"Yohani","chapter":"5","verse":"4","text":"toziya lihoka lya Mlungu kulawa kwa Mtuwa kila mala pakiza na kugatimbula mashi. Mlweri gwa kwanja kwingira mumashi pagatimbuka kaponiziwa."},{"book":"Yohani","chapter":"5","verse":"5","text":"Paliya paweriti na muntu yumu yakalwaliti kwa shipindi sha mivinja milongu mitatu na nane."},{"book":"Yohani","chapter":"5","verse":"6","text":"Yesu pakamwoniti muntu uliya kagonja paliya na kavimaniti kuwera kalwariti kwa shipindi shivuwa, su kamkosiyiti, “Hashi, gufira guponi?”"},{"book":"Yohani","chapter":"5","verse":"7","text":"Muntu yakalwala kankula, “Mtuwa, kwahera muntu panu gwankuntula mumashi shipindi mashi pagatimbuka. Panjeriti kwingira kumbiti kila mala, muntu yumonga kanongulera.”"},{"book":"Yohani","chapter":"5","verse":"8","text":"Yesu kamgambira, “Gugoloki, gutoli mkeka gwaku gugendigendi.”"},{"book":"Yohani","chapter":"5","verse":"9","text":"Palaa paliya muntu uliya kapona. Kagutoliti mkeka gwakuwi na kanja kugendagenda."},{"book":"Yohani","chapter":"5","verse":"10","text":"Wakulu wa Wayawudi pawawoniti muntu ulii yakaponiziwitwi, womberi wamgambira, “Leru ndo lishaka lya kwoyera! Kwahera ulekeziwu kwa gwenga kupapa mkeka gwaku.”"},{"book":"Yohani","chapter":"5","verse":"11","text":"Kumbiti Yomberi kawagambira, “Muntu yakamponiziyiti kang'ambiriti ntoli mukeka, ng'ending'endi.”"},{"book":"Yohani","chapter":"5","verse":"12","text":"Nawomberi wamkosiyiti, “Ndo gaa yakakugambiriti gutoli mukeka gwaku na gugendigendi?”"},{"book":"Yohani","chapter":"5","verse":"13","text":"Kumbiti yomberi kamumana ndiri muntu yakamuponiziiti, mana Yesu kaweriti kalihanganiya mulipinga lya wantu."},{"book":"Yohani","chapter":"5","verse":"14","text":"Shapakanu Yesu kaliwoniti na muntu yakamponiziyiti Mnumba nkulu ya Mlungu, su kamgambira, “Gupikani vinu gwamkomu, guleki kutenda vidoda ama vitwatira vidoda virawili kwaku.”"},{"book":"Yohani","chapter":"5","verse":"15","text":"Shakapanu muntu uliya kagenda, kawagambira wakolamlima wa Shiyawudi kuwera Yesu ndo yakamuponiziiti."},{"book":"Yohani","chapter":"5","verse":"16","text":"Su Wayawudi wanjiti kumgaziya Yesu, toziya yomberi katenditi shitwatila ashi sha kuponiziya mulishaka lya Kwoyera."},{"book":"Yohani","chapter":"5","verse":"17","text":"Yesu kawagambira womberi, “Tati gwangu kankutenda lihengu mashaka goseri, naneni viraa ntenda lihengu.”"},{"book":"Yohani","chapter":"5","verse":"18","text":"Visoweru avi viwatenda wakulu wa Shiyawudi wendereyi kusakula ntambu ya kumlaga Yesu, toziya kalitenda ndiri weri lilagaliru lya lishaka lya Kwoyera na katakuliti kuwera Mlungu ndo Tati gwakuwi na viraa vilii pakalitenda kuwera gambira Mlungu."},{"book":"Yohani","chapter":"5","verse":"19","text":"Yesu kawagambiriti womberi, “Nukugambirani nakaka, Mwana kaweza ndiri kutenda shoseri gweka yakuwi, katenda shilii shakawoniti Tati gwakuwi pakatenda. Vilii vyakatendaga Tati, viraa vilii ndo vyakatenda Mwana."},{"book":"Yohani","chapter":"5","verse":"20","text":"Toziya Tati kamfira Mwana na kamlangalira yomberi vyoseri vyakatenditi mweni, viraa vilii hakamlanguzii vitwatira vikulu kuliku avi, mwenga hamlikangashi."},{"book":"Yohani","chapter":"5","verse":"21","text":"Handa virii Tati pakawazyukisiyiti wahowiti na kuwapanani ukomu, ntambu iraayi Mwana kawapanani ukomu yawafira walii."},{"book":"Yohani","chapter":"5","verse":"22","text":"Tati hapeni katozi muntu yoseri, kumbiti lihengu lyoseri lya kutoza kamupa Mwana,"},{"book":"Yohani","chapter":"5","verse":"23","text":"su wantu woseri wamgohilili Mwana ntambu yawamgohelera Tati. Yakamgohelira ndiri Mwana, kamgohalila ndiri Tati. Tati ndo mweni yakamtumiti Mwana."},{"book":"Yohani","chapter":"5","verse":"24","text":"“Nakugambirani nakaka, woseri yawapikanira visoweru vyangu na kumjimira ulii yakantumiti, hakaweri na ukomu wa mashaka goseri. Hapeni katozwi, ira kapita kala kulawa mukuhowa na kwingira muukomu."},{"book":"Yohani","chapter":"5","verse":"25","text":"Nukugambirani nakaka, shipindi shankwiza, kayi shisoka kala, ndo sheni wahowiti hawapikiniri liziwu lya Mwana gwa Mlungu na woseri yawapikanira hawalikali."},{"book":"Yohani","chapter":"5","verse":"26","text":"Gambira Tati ntambu yakawera shanzu sha ukomu, hera hangu viraa ntambu yakamtenda Mwana gwakuwi kuwera shanzu sha ukomu."},{"book":"Yohani","chapter":"5","verse":"27","text":"Na kamupiti Mwana uwezu wa kutoza, toziya yomberi ndo Mwana gwa Muntu."},{"book":"Yohani","chapter":"5","verse":"28","text":"Namulikangasha shitwatila ashi, shipindi shankwiza wawahowiti woseri hawapikiniri liziwu lyakuwi"},{"book":"Yohani","chapter":"5","verse":"29","text":"nawomberi hawalawi mumapumba mwawu, woseri walii yawatenditi viherepa hawazyuki na kulikala, na woseri yawatenditi vidoda, hawazyuki na kutozwa.”"},{"book":"Yohani","chapter":"5","verse":"30","text":"“Neni weza ndiri kutenda shoseri kwa uwezu waneni. Neni ntenda hera ntambu ya Mlungu pakang'ambira, su kutoza kwaneni ndo teratera, toziya njeriti ndiri kutenda shirii shanfira, kumbiti ntenda shirii shakafira ulii yakantumiti."},{"book":"Yohani","chapter":"5","verse":"31","text":"“Handa panulitakulila namweni, upitawu wa neni hapeni ujimilwi kuwera wa nakaka."},{"book":"Yohani","chapter":"5","verse":"32","text":"Kumbiti kwana yumonga ndo mweni katakulaga upitawu kuusu neni, naneni nuvimana kuwera vyoseri vyakatakula kuusu neni ndo vyanakaka."},{"book":"Yohani","chapter":"5","verse":"33","text":"Mwenga mtumiti ujumbi kwa Yohani, nayomberi kawutakuliti nakaka."},{"book":"Yohani","chapter":"5","verse":"34","text":"Neni nuwutumbira ndiri upitawu wa wantu, kumbiti ntakula vitwatira avi mpati kulopoziwa."},{"book":"Yohani","chapter":"5","verse":"35","text":"Yohani kaweriti gambira lumuliku lwaluweriti lwakuyaka na kulangala na mwenga musekereriti kulangala kwa shipindi shididiki hera."},{"book":"Yohani","chapter":"5","verse":"36","text":"“Neni nanawu upitawu kuusu namweni ndo weni mkulu mnu kuliku ulii wa Yohani. Shantenda ndo sheni shakung'ambira kuwera Tati ndo yakantumiti."},{"book":"Yohani","chapter":"5","verse":"37","text":"Tati ndo yakantumiti, viraa kananguziya. Mwenga hapeni mpikaniri liziwu lyakuwi ama mwoni sheni shakuwi,"},{"book":"Yohani","chapter":"5","verse":"38","text":"na visoweru vyakuwi hapeni vikali mumyoyu mwenu, toziya mumjimira ndiri ulii yakamtumiti."},{"book":"Yohani","chapter":"5","verse":"39","text":"“Mwenga mgalola weri Malembu Mananagala, toziya mulihola kuwera mngati mwakuwi hampati ukomu wa mashaka goseri, kumbiti Malembu galaa galiya gantakula!"},{"book":"Yohani","chapter":"5","verse":"40","text":"Pamuhera na hangu, mwenga mlema kwiza kwaneni mpati ukomu."},{"book":"Yohani","chapter":"5","verse":"41","text":"“Ndolera ndiri ukwisa kulawa kwa wantu."},{"book":"Yohani","chapter":"5","verse":"42","text":"Kumbiti nuwamana mwenga, nuvimana kuwera ufiru wa Mlungu kwahera mumyoyu mwenu."},{"book":"Yohani","chapter":"5","verse":"43","text":"Neni niza kwa uwezu wa Tati gwangu, su munshemera ndiri, Kumbiti mwenga muwashemeraga wantu pawiza muuwezu wawu."},{"book":"Yohani","chapter":"5","verse":"44","text":"Mfira kuwanka uzyumi kwa wantu, kumbiti mfira ndiri kujera kutenda vitwatira kwa ulii yakawera Mlungu gweka yakuwi, hashi mweza kunjimira neni?"},{"book":"Yohani","chapter":"5","verse":"45","text":"“Namlihola handa neni hanuwasitaki mwenga kwa Tati gwangu. Musa ndo mweni, mwenga mumtumbiriti mweni ndo hakawasitaki."},{"book":"Yohani","chapter":"5","verse":"46","text":"Handa nakaka mwenga memjimiri Musa, viraa memnjimiri naneni, toziya Musa kalembiti kuusu neni."},{"book":"Yohani","chapter":"5","verse":"47","text":"Kumbiti mugajimiri ndiri galii gakalembiti Musa, hamuwezi hashi kuvijimira visoweru vyangu?”"}]}