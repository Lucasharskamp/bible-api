{"data":[{"book":"Ebyabaleevi","chapter":"6","verse":"1","text":"Awo Mukama n’agamba Musa nti,"},{"book":"Ebyabaleevi","chapter":"6","verse":"2","text":"“Omuntu bw’anaayonoonanga n’amenya obwesigwa eri Mukama olw’okulimbalimba munne ku kye yamuteresa, oba kye yamukwasa, oba omuntu oyo kye yabba; oba bw’anabbiranga munne,"},{"book":"Ebyabaleevi","chapter":"6","verse":"3","text":"oba bw’anaazuulanga ebyali bibuze naye n’alimba; oba bw’anaalayiranga eby’obulimba, oba bw’anaayonoonanga mu bintu ng’ebyo byonna abantu mwe batera okwonoona,"},{"book":"Ebyabaleevi","chapter":"6","verse":"4","text":"bw’anaayonoonanga bw’atyo anaabangako omusango; kinaamusaaniranga okuzzaayo ebyo bye yabba oba bye yanyaga, oba bye yateresebwa oba ebyo ebyali bibuze naye n’abizuula,"},{"book":"Ebyabaleevi","chapter":"6","verse":"5","text":"oba ekintu kyonna kye yalayirirako eby’obulimba. Anaaliwanga mu bujjuvu era anaagattangako ekitundu kimu kyakutaano eky’ebyo by’aliwa; bw’atyo anaabiddizanga nnyinibyo ku lunaku omuntu oyo lw’anaaleeterangako ekiweebwayo olw’omusango."},{"book":"Ebyabaleevi","chapter":"6","verse":"6","text":"Era anaaleeteranga kabona ekiweebwayo eri Mukama olw’omusango, nga kya ndiga ennume eteriiko kamogo ng’agiggya mu kisibo kye, ng’ogibaliriddemu omuwendo ogugya mu kiweebwayo olw’omusango."},{"book":"Ebyabaleevi","chapter":"6","verse":"7","text":"Awo kabona anaatangiririranga omuntu oyo mu maaso ga Mukama, era anaasonyiyibwanga mu bintu ebyo byonna by’anaabanga akoze n’azza omusango.”"},{"book":"Ebyabaleevi","chapter":"6","verse":"8","text":"Mukama n’agamba Musa nti,"},{"book":"Ebyabaleevi","chapter":"6","verse":"9","text":"“Lagira Alooni ne batabani be nti: Lino lye tteeka ery’ebiweebwayo ebyokebwa. Ekiweebwayo ekyokebwa kinaabeeranga ku kyoto ekiro kyonna okutuusa enkeera, era omuliro gw’omu kyoto gunaabanga gwaka ebbanga lyonna."},{"book":"Ebyabaleevi","chapter":"6","verse":"10","text":"Awo kabona anaayambalanga ebyambalo bye ebya bafuta, ng’asooseemu eby’omunda ebya bafuta ku mubiri gwe, n’addira evvu eriri mu kyoto ery’ekiweebwayo ekyokebwa ku kyoto, n’alissa wabbali w’ekyoto."},{"book":"Ebyabaleevi","chapter":"6","verse":"11","text":"Aneeyambulangamu ebyambalo ebyo, n’ayambala ebyambalo ebirala, n’asitula evvu n’alitwala ebweru w’olusiisira mu kifo ekirongoofu eky’emikolo ng’egyo."},{"book":"Ebyabaleevi","chapter":"6","verse":"12","text":"Omuliro gunaasigalanga nga gwaka ebbanga lyonna, teguuzikirenga. Buli nkya kabona anaayongerangako enku ku kyoto; era anaatereezangako ekiweebwayo ekyokebwa ng’akitegese bulungi; era anaayokerangako amasavu ag’ebiweebwayo olw’emirembe."},{"book":"Ebyabaleevi","chapter":"6","verse":"13","text":"Omuliro gunaasigalanga gwaka ku kyoto ebbanga lyonna; teguuzikirenga."},{"book":"Ebyabaleevi","chapter":"6","verse":"14","text":"“Era lino ly’etteeka ery’ebiweebwayo eby’emmere ey’empeke. Batabani ba Alooni banaaleetanga ekiweebwayo ekyo awali Mukama mu maaso g’ekyoto."},{"book":"Ebyabaleevi","chapter":"6","verse":"15","text":"Kabona anaayoolanga olubatu lw’obuwunga obulungi obw’ekiweebwayo eky’emmere y’empeke n’amafuta gaako ag’omuzeeyituuni n’obubaane bwonna, ebiri ku kiweebwayo ekyo, n’akyokya ku kyoto nga kye kitundu eky’ekijjukizo kyakyo, ne kivaamu evvumbe eddungi erisanyusa Mukama."},{"book":"Ebyabaleevi","chapter":"6","verse":"16","text":"Batabani ba Alooni banaalyanga ekisigaddewo, naye nga tebaliiramu kizimbulukusa mu kifo ekyo ekitukuvu; banaakiriiranga mu luggya lw’Eweema ey’Okukuŋŋaanirangamu."},{"book":"Ebyabaleevi","chapter":"6","verse":"17","text":"Tekiiyokerwengamu kizimbulukusa. Nkibawadde nga kye kinaabanga omugabo gwabwe ogw’oku biweebwayo byange ebyokebwa, kye kintu ekitukuvu ennyo okufaanana ng’ekiweebwayo olw’ekibi n’ekiweebwayo olw’omusango."},{"book":"Ebyabaleevi","chapter":"6","verse":"18","text":"Buli mwana mulenzi ava mu Alooni anaayinzanga okukiryako, ng’etteeka ery’emirembe gyonna bwe ligamba erifa ku biweebwayo eri Mukama ebyokeddwa mu muliro. Buli anaabikwatangako anaafuukanga mutukuvu.”"},{"book":"Ebyabaleevi","chapter":"6","verse":"19","text":"Mukama n’agamba Musa nti,"},{"book":"Ebyabaleevi","chapter":"6","verse":"20","text":"“Kino ky’ekiweebwayo Alooni ne batabani be kye banaawangayo eri Mukama ku lunaku lwe banaafukibwangako amafuta ag’omuzeeyituuni: ekitundu eky’ekkumi ekya liita bbiri, nga kilo emu ey’obuwunga obulungi, nga kye kiweebwayo eky’emmere ey’empeke nga kisalirwa wakati ekitundu ekimu, enkya, n’ekitundu ekirala, akawungeezi."},{"book":"Ebyabaleevi","chapter":"6","verse":"21","text":"Bunaafumbibwanga n’amafuta ag’omuzeeyituuni ku fulampeni, ne butabulwa bulungi, ne buweebwayo eri Mukama nga kye kiweebwayo eky’emmere ey’empeke, ekivaamu evvumbe eddungi erisanyusa Mukama."},{"book":"Ebyabaleevi","chapter":"6","verse":"22","text":"Kabona ow’omu baana ba Alooni anaabanga afukiddwako amafuta ag’omuzeeyituuni okumusikira, y’anaakiwangayo eri Mukama ng’amateeka bwe galagira emirembe gyonna; ekiweebwayo kyonna kinaayokebwanga."},{"book":"Ebyabaleevi","chapter":"6","verse":"23","text":"Buli kiweebwayo kyonna eky’emmere ey’empeke kabona ky’anaawangayo kinaayokebwanga bulambalamba; tekiiriibwenga.”"},{"book":"Ebyabaleevi","chapter":"6","verse":"24","text":"Mukama n’agamba Musa nti,"},{"book":"Ebyabaleevi","chapter":"6","verse":"25","text":"“Tegeeza Alooni ne batabani be nti bino bye biragiro eby’ekiweebwayo olw’ekibi. Ekiweebwayo olw’ekibi kinattirwanga mu maaso ga Mukama awo wennyini ebiweebwayo ebyokebwa we bittirwa; kiweebwayo kitukuvu nnyo."},{"book":"Ebyabaleevi","chapter":"6","verse":"26","text":"Kabona anaakiwangayo olw’ekibi y’anaakiryanga. Kinaalirwanga mu kifo ekitukuvu mu luggya lwa Weema ey’Okukuŋŋaanirangamu."},{"book":"Ebyabaleevi","chapter":"6","verse":"27","text":"Buli ekinaakoonanga ku nnyama y’ekiweebwayo ekyo, kinaafuukanga kitukuvu; era ogumu ku musaayi gwakyo bwe gunaamansukiranga ekyambalo, kinaayozerwanga mu kifo ekitukuvu."},{"book":"Ebyabaleevi","chapter":"6","verse":"28","text":"Ensaka ey’ebbumba mwe kinaafumbirwanga eneeyasibwanga; naye bwe kinaafumbirwanga mu nsaka ey’ekyuma, eneekuutibwanga n’emunyunguzibwamu n’amazzi."},{"book":"Ebyabaleevi","chapter":"6","verse":"29","text":"Buli kabona omusajja anaayinzanga okukiryako; kiweebwayo kitukuvu nnyo."},{"book":"Ebyabaleevi","chapter":"6","verse":"30","text":"Naye ekiweebwayo olw’ekibi, omusaayi gwakyo nga guleeteddwako mu Weema ey’Okukuŋŋaanirangamu olw’okwetangirira mu kifo ekyo ekitukuvu, tekiiriibwenga, kyonna kinaayokebwanga."}]}