{"data":[{"book":"3 Mose","chapter":"13","verse":"1","text":"Ra Anumzamo'a amanage huno Mosesene Aroninena zanasami'ne,"},{"book":"3 Mose","chapter":"13","verse":"2","text":"Mago'mofo avufare'ma zorege, zuke namurege, ahehema fore'ma hanigeno, anazamo'ma fugo namuma rege'ma hanige'za avre'za pristi ne' Aroninte vuge, mofavre zaga'are avre'za viho."},{"book":"3 Mose","chapter":"13","verse":"3","text":"Hagi Pristi vahe'mo'za ana namuna rezagane'za kesageno'ma, namuma me'nenifima azokamo'ma efeke'ma huno ana namumo'ma hanagatino ufre'nesigeno, pristi ne'mo'ma reprosi namune hanigeno'a, ana vahe'mo'a agru osugahie."},{"book":"3 Mose","chapter":"13","verse":"4","text":"Hagi ana namumo'ma efeke huno avufgare'ma fore'ma nehuno, rama huno agu'a uofrenkeno namuma re'nere'ma me'nea azokamo'ma efeke'ma osu'nena pristi vahe'mo'za ana nera 7ni'a zagegna azeri frakiza antegahaze."},{"book":"3 Mose","chapter":"13","verse":"5","text":"Hagi 7ni zupama pristi vahe'mo'ma kesigeno ana namumo tera osuge, te osi osugema hu'nenkeno'a, ete mago'ane 7ni'a zagegna azeri frakigahie."},{"book":"3 Mose","chapter":"13","verse":"6","text":"Hagi 7ni zupama kesigeno'ma ana namumo'ma tera osuno teganinkeno'a, pristi ne'mo'a amne namune nehuno huntenkeno, kukena'a ome sese nehuno, agra'a azeri agru hugahie."},{"book":"3 Mose","chapter":"13","verse":"7","text":"Hianagi pristi vahe'mo'ma ana namuma te onasima hanigeno agru hune huno huntesige'noma umani'nenigeno, ana namumo tera hanigeno'a eteno pristi vahete vino."},{"book":"3 Mose","chapter":"13","verse":"8","text":"Hagi pristi vahe'mo'ma avonta huno rezaganeno keteno, ana namumo'ma terama hu'nenkeno'a, agru osu'neankino fugo krie huno hugahie."},{"book":"3 Mose","chapter":"13","verse":"9","text":"Hagi mago vahe'ma avufafima fugo namuma me'nenke'za, ko pristi vahete avre'za viho."},{"book":"3 Mose","chapter":"13","verse":"10","text":"Hagi ana namuma pristi vahe'mo'za kesagenoma efeke hanigeno, azokamo'enema efeke'ma nehanigeno, avo timo'ma herafineramina,"},{"book":"3 Mose","chapter":"13","verse":"11","text":"e'i zazate meno vania fugo namunkino, pristi vahe'mo'a agra agru osune huno huama nehuno azeri fore hugahie."},{"book":"3 Mose","chapter":"13","verse":"12","text":"Hagi pristi vahe'mo ana fugo ri'ma kesigeno tera huno asenireti agiare'ma uhanatisigeno'a,"},{"book":"3 Mose","chapter":"13","verse":"13","text":"pristi vahe'mo'a rezagane so'e huno kesigenoma ana fugo namumo'ma mika avufare'ma tenenkeno, avufamo'ma efeke hanigeno'a, agra agru hu'ne huno huntegahie."},{"book":"3 Mose","chapter":"13","verse":"14","text":"Hianagi kesigeno kasefa namuma avufafima fore'ma hanigeno'a, agra agru osugahie."},{"book":"3 Mose","chapter":"13","verse":"15","text":"Hagi pristi vahe'mo'ma kesigeno avo'mo rupro hanigeno, agu'afinti ame'amo'ma etiramisigeno kesuno'a, agru osu'neankino fugo namune huno huntegahie."},{"book":"3 Mose","chapter":"13","verse":"16","text":"Hianagi ana namumo'ma fananema huno efeke'ma hanigeno'a, ete pristi vahete vino."},{"book":"3 Mose","chapter":"13","verse":"17","text":"Hagi pristi vahe'mo'a kesigeno'ma, namumo'ma efeke hu'nenkeno'a, namuma re'nesia vahekura agru hu'nane huno hunteno."},{"book":"3 Mose","chapter":"13","verse":"18","text":"Usagema ahenesia vahe'ma vagamarentesigeno'a,"},{"book":"3 Mose","chapter":"13","verse":"19","text":"ana namumo efeke huge koranke huge, zomaoresigeno'a, agra'a avufa pristi vahete eme averi hino."},{"book":"3 Mose","chapter":"13","verse":"20","text":"Hagi pristi vahe'mo'ma kesageno'ma ana namumo hanagatino fre'neno, ana namumpima me'nenia azokamo'ma efeke hu'nenigeno kesuno'a, ana namunkura usagempinti fore hu'nea fugo namune nehuno, agru osu'nane huno hugahie."},{"book":"3 Mose","chapter":"13","verse":"21","text":"Hianagi pristi vahe'mo'ma kesigeno, ana namumo efeke osuno hanagatino ofreno terama osanigeno'a, 7ni'a zagegna azeri frakinkeno manigahie."},{"book":"3 Mose","chapter":"13","verse":"22","text":"Hagi ana 7ni'a knama evutenkeno'ma ana namumo'ma rura huno avufafima vuno enoma hanigeno'a, pristi vahe'mo'a ana nekura agru osu'nane huno hugahie."},{"book":"3 Mose","chapter":"13","verse":"23","text":"Hianagi ana namumo rura osuno me'nena, pristi vahe'mo'a amane usagemo ana hu'neanki agru hu'nane huno huntegahie."},{"book":"3 Mose","chapter":"13","verse":"24","text":"Hagi tevemo'ma mago'mofo avufgama terasgene'nigeno, namumo'ma avoke huno efeke'ma nehuno koranke'ma hu'nena,"},{"book":"3 Mose","chapter":"13","verse":"25","text":"pristi vahe'mo'ma ana namumpima me'nenia azokama kesigeno'ma efeke hanigeno, namumo'ma ra huno hanagatino agu'ama ufre'nenkeno'a, agrua osu'nane huno pristi vahe'mo'a hugahie."},{"book":"3 Mose","chapter":"13","verse":"26","text":"Hianagi pristi vahe'mo'ma kesigeno'ma, ana namumpima me'nenia azokamo'ma efeke'ma osanigeno, ana namumo'ma hanagatino uofreno, teganizama nehanigeno'a, 7ni'a zagegna azeri frakisigeno manigahie."},{"book":"3 Mose","chapter":"13","verse":"27","text":"Hagi 7ni kna zupa pristi vahe'mo'ma kesigeno'ma ana ne'mofo namumo'ma avufafima terama hanigeno'a, ana nekura agru osu'nane huno huntegahie."},{"book":"3 Mose","chapter":"13","verse":"28","text":"Hianagi ana namumo'ma tera huno avufafima vuno enoma osanigeno'ma, pristi vahe'mo'ma kenuno'a, amane tevemo te'neazamo'e nehuno, agru hu'ne huno huntegahie."},{"book":"3 Mose","chapter":"13","verse":"29","text":"Hagi mago vemofono a'mofoma, zuke namuma asenifi rege, ameragempima rege'ma hu'nenigeno'a,"},{"book":"3 Mose","chapter":"13","verse":"30","text":"ana zuke namuma pristi vahe'mo kesigeno'ma terama huno hanagatino ufrenigeno, azokamo'ma kaninkruke hu'nena pristi vahe'mo'a ana vahekura, agru osu'nane huno huntegahie."},{"book":"3 Mose","chapter":"13","verse":"31","text":"Hianagi ana zuke namuma pristi vahe'mo'ma kesigeno'ma ana namumo'ma terama huno hanagatino uofrenigeno, haninke azokama anampima omanena, pristi vahe'mo'a ana nera 7ni'a zagegna avre frakisigeno manigahie."},{"book":"3 Mose","chapter":"13","verse":"32","text":"Hagi 7ni knare'ma pristi vahe'mo'ma kesigeno ana zuke namumo'ma tera osanigeno, azokamo'ma kaninkruke'ma osanigeno, ana namumo hanagatino uofre'nenkeno'a,"},{"book":"3 Mose","chapter":"13","verse":"33","text":"anantera azokara haregahianagi, namuma re'neniama'a ohareno atrenenkeno, pristi vahe'mo'a mago'ane 7ni'a kna avre frakinkeno ana vahe'mo'a manigahie."},{"book":"3 Mose","chapter":"13","verse":"34","text":"Hagi 7ni kna zupa pristi vahe'mo'a keteno, namumo'ma terama huno hanagatino'ma uofre'nenkeno'a, agru hu'ne huno ana vahera huntenkeno, kukena'a sese nehuno agru hugahie."},{"book":"3 Mose","chapter":"13","verse":"35","text":"Hianagi agru hu'nane huno'ma huntetesigeno, umani'nenigeno ana zuke namumo'ma terama hanigeno'a,"},{"book":"3 Mose","chapter":"13","verse":"36","text":"pristi vahe'mo'ma anamofoma kesigeno'ma, ana zuka namumo'ma tera huno vuno enoma hanigeno, hago tera hu'neankino pristi ne'mo'a kanikruke azokakura onkeno, agru osu'nane huno ana ne'kura huntegahie."},{"book":"3 Mose","chapter":"13","verse":"37","text":"Hianagi pristi vahe'mo'ma kesigeno ana zuke namumo'ma tera osanigeno, haninke azokama anampima me'nena pristi vahe'mo'a agru hu'ne huno hugahie."},{"book":"3 Mose","chapter":"13","verse":"38","text":"Hagi mago ne'mofono a'mofoma efeke kiraremo'ma avufaregama hu'nesigeno'a,"},{"book":"3 Mose","chapter":"13","verse":"39","text":"pristi vahe'mo'ma ana kirarema re'nea avufafima kesigeno efekema hu'nea zamo'ma amanema hanigeno'a, amne namunkino, agru hu'ne huno huntaghie."},{"book":"3 Mose","chapter":"13","verse":"40","text":"Hagi mago ne'mofoma anumpi azamoma erisiana, agra agru hu'ne."},{"book":"3 Mose","chapter":"13","verse":"41","text":"Hagi mago ne'ma tinke azokama pupusenigeno azokamo'ma omanesiana, agra agru hu'ne."},{"book":"3 Mose","chapter":"13","verse":"42","text":"Hianagi azamompima namumo'ma efeke nehuno koranke'ma hu'neniana, e'i fugo namune."},{"book":"3 Mose","chapter":"13","verse":"43","text":"Hagi pristi vahe'mo'ma kesigeno'ma azamompino, kokovipima namumo'ma efeke huge, koranke huge huno'ma fugo namunknama haniana,"},{"book":"3 Mose","chapter":"13","verse":"44","text":"ana ne'mofona fugo namu re'neankino, agru osu'ne. Hagi pristi vahe'mo'a agru osu'ne huno huntegahie. Na'ankure asenifina namu re'ne."},{"book":"3 Mose","chapter":"13","verse":"45","text":"Hagi e'inahu fugo namuma re'nesia vahe'mo'a, tagato'ma hu'nesnia kukena nehuno, azokara refiraoteno, avugosa refiteno avugama'age netreno kezatino, nagra agru osu'noe nagra agru osu'noe huno hino."},{"book":"3 Mose","chapter":"13","verse":"46","text":"Hagi ana fugo namuma avufare'ma me'nenigeno'a ana ne'mo'a agru osu'neakino, agraku kumamofo fegi'a manigahie."},{"book":"3 Mose","chapter":"13","verse":"47","text":"Hagi sipisipi azokateti tro hu'nesia kukenarero, efeke kukenarero,"},{"book":"3 Mose","chapter":"13","verse":"48","text":"sipisipi azoka zagino haneno tro hu'nenia kukenarero, efeke kukenama hanenifino, bulimakao akrutema tro'ma hu'nesaza kukenare'ma,"},{"book":"3 Mose","chapter":"13","verse":"49","text":"zafa sinage huge koranke avame'zama efore'ma ana kukenare'ma hu'nena, e'i tontore zamofo avame'zanki, pristi vahe averi hugahie."},{"book":"3 Mose","chapter":"13","verse":"50","text":"Hagi ana kukena pristi vahe'mo'a keteno, erino frakino ante'nenkeno 7ni'a zagegna megahie."},{"book":"3 Mose","chapter":"13","verse":"51","text":"Hagi ana kukenaramimo'ma meno vuno 7ni zupama uhanatinigeno pristi vahe'mo'ma kesigeno'ma sipisipi azoka zagino hanenenifino, efeke kukenama hanenenifino, bulimakao akrutema tro'ma hu'nea kukenare'ma tontomo'ma ra huno vuno eno'ma hu'nenkeno'a, agru osu'ne huno hugahie."},{"book":"3 Mose","chapter":"13","verse":"52","text":"Hianagi sipisipi azokate tro hu'nesia kukeno, bulimakao akrute tro hu'nesia kukeno, kukenare'ma ana avame'zama fore'ma hanigeno'a, tevefi krenkeno tevareno."},{"book":"3 Mose","chapter":"13","verse":"53","text":"Hianagi pristi vahe'mo'ma kesigeno kukenare'ma anazamo'ma rama osu'nena,"},{"book":"3 Mose","chapter":"13","verse":"54","text":"pristi vahe'mo'a ana vahera zamasaminige'za ana kukena sese hute'za, 7ni'a zagegna mago'ane fraki'za antesageno megahie."},{"book":"3 Mose","chapter":"13","verse":"55","text":"Hagi ana avame'zama sesema hutesageno'a ete mago'ane kesigenoma ana kukenamofo tontomo'ma vaga'orenigeno rura ana avamezamo osu'nenianagi, agru osu'neanki amegao agu'afima tontoma re'nena tevefi kre vagaregahie."},{"book":"3 Mose","chapter":"13","verse":"56","text":"Hagi ana kukena sese'ma hanigeno, ana zamo'ma sipisipi azokate kukenaretiro, efeke kukenaretiro, bulimakao akrute kukenaretima fananema haniana, anama havizama hu'nema'a tagato hutreno."},{"book":"3 Mose","chapter":"13","verse":"57","text":"Hagi henkama ana tonto fore'ma hina, ana kukenamofo nefa'a tevefi krenkeno, te fanane hino."},{"book":"3 Mose","chapter":"13","verse":"58","text":"Hagi henka'ama anazama fore'ma osanigeno'a, ete mago'ane sese hina agrua hugahie."},{"book":"3 Mose","chapter":"13","verse":"59","text":"Ama'i tra kea sipisipi azokateti zagino hane'ne'nia kukenama, efeke kukena hane'za tro hu'ne'nazano, bulimakao akruteti hane'za tro hu'nenaza zama tontomo'ma eri havizama hu'nenia kukenamofoma pristi vahe'mo'ma agru hu'ne, agru osu'nema huno'ma hania trake."}]}