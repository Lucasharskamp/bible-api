{"data":[{"book":"Mateyu","chapter":"28","verse":"1","text":"Litapita tsiku la Sabata, mmawa wa tsiku loyamba la Sabata, Mariya wa ku Magadala ndi Mariya wina anapita kukaona manda."},{"book":"Mateyu","chapter":"28","verse":"2","text":"Kunachitika chivomerezi chachikulu, pakuti mngelo wa Ambuye anabwera kuchokera kumwamba ndipo anapita ku manda, nakagubuduza mwala nawukhalira."},{"book":"Mateyu","chapter":"28","verse":"3","text":"Maonekedwe ake anali ngati mphenzi ndipo zovala zake zinali mbuu ngati matalala."},{"book":"Mateyu","chapter":"28","verse":"4","text":"Alondawo anachita naye mantha kwambiri kotero kuti ananjenjemera ndi kuwuma ngati akufa."},{"book":"Mateyu","chapter":"28","verse":"5","text":"Mngelo anati kwa amayiwo, “Musachite mantha popeza ndikudziwa kuti mukufuna Yesu amene anapachikidwa."},{"book":"Mateyu","chapter":"28","verse":"6","text":"Iye muno mulibe, wauka monga mmene ananenera. Bwerani, dzaoneni malo amene anagona."},{"book":"Mateyu","chapter":"28","verse":"7","text":"Ndipo pitani msanga kawuzeni ophunzira ake kuti, ‘Wauka kwa akufa ndipo watsogola kupita ku Galileya. Mukamuona Iye kumeneko.’ Taonani ndakuwuzani.”"},{"book":"Mateyu","chapter":"28","verse":"8","text":"Pamenepo amayiwo anachoka mofulumira ku mandako ali ndi mantha komabe atadzaza ndi chimwemwe, ndipo anathamanga kukawuza ophunzira ake."},{"book":"Mateyu","chapter":"28","verse":"9","text":"Mwadzidzidzi Yesu anakumana nawo nati, “Moni.” Iwo anabwera kwa Iye, nagwira mapazi ake namulambira."},{"book":"Mateyu","chapter":"28","verse":"10","text":"Ndipo Yesu anawawuza kuti, “Musachite mantha, pitani kawuzeni abale anga kuti apite ku Galileya ndipo kumeneko akandiona Ine.”"},{"book":"Mateyu","chapter":"28","verse":"11","text":"Amayi aja akupita, ena mwa alonda aja anapita ku mzinda nafotokozera akulu a ansembe zonse zimene zinachitika."},{"book":"Mateyu","chapter":"28","verse":"12","text":"Akulu a ansembe atakumana ndi akuluakulu anapangana zochita. Anapatsa alonda aja ndalama zambiri,"},{"book":"Mateyu","chapter":"28","verse":"13","text":"nawawuza kuti, “Muzinena kuti, ‘Ophunzira ake anabwera usiku ndipo amuba ife tili mtulo.’"},{"book":"Mateyu","chapter":"28","verse":"14","text":"Ngati nkhani iyi imupeze bwanamkubwa, ife tidzamukhazika mtima pansi ndipo simudzakhala mʼmavuto.”"},{"book":"Mateyu","chapter":"28","verse":"15","text":"Pamenepo alondawo anatenga ndalamazo nachita monga mmene anawuzidwira. Ndipo mbiri iyi inawanda pakati pa Ayuda mpaka lero lino."},{"book":"Mateyu","chapter":"28","verse":"16","text":"Ndipo ophunzira khumi ndi mmodzi aja anapita ku Galileya, ku phiri limene Yesu anawawuza kuti apite."},{"book":"Mateyu","chapter":"28","verse":"17","text":"Atamuona Iye, anamulambira; koma ena anakayika."},{"book":"Mateyu","chapter":"28","verse":"18","text":"Kenaka Yesu anabwera kwa iwo nati, “Ulamuliro wonse kumwamba ndi dziko lapansi wapatsidwa kwa Ine."},{"book":"Mateyu","chapter":"28","verse":"19","text":"Chifukwa chake, pitani kaphunzitseni anthu a mitundu yonse, ndi kuwabatiza mʼdzina la Atate ndi la Mwana ndi la Mzimu Woyera,"},{"book":"Mateyu","chapter":"28","verse":"20","text":"ndi kuwaphunzitsa amvere zonse zimene ndinakulamulirani. Ndipo onani, Ine ndidzakhala pamodzi ndi inu kufikira kutha kwa dziko lapansi pano.”"}]}