{"data":[{"book":"Genesis","chapter":"15","verse":"1","text":"Muli di mee deenei, gei Abram gaa hai dana moe hagagida, ga hagalongo gi Dimaadua e helekai ang gi deia, “Abram, goe hudee madagu. Au ga abaaba laa goe gi daha mo nia hagalliga, gei e gowadu gi di goe di hui damana.”"},{"book":"Genesis","chapter":"15","verse":"2","text":"Gei Abram ga helekai, “Meenei Tagi go Yihowah, di humalia aha e gaamai Kooe be au agu dama ai? Dagu dangada e boloagi ginai agu mee la go Eliezer, tangada o Damascus, dela hua go mee dela e kae ogu maluagina."},{"book":"Genesis","chapter":"15","verse":"3","text":"Goe digi gaamai agu dama, gei di hege hua e dahi i lodo agu hege dela ga hai mee gi agu mee.”"},{"book":"Genesis","chapter":"15","verse":"4","text":"Nomuli gei mee ga longono ia Dimaadua e helekai, “Di hege deenei go Eliezer la hagalee hai mee gi au mee. Dau dama donu dela di tama e kae do maluagina.”"},{"book":"Genesis","chapter":"15","verse":"5","text":"Dimaadua gaa lahi a mee gi di malaelae, ga helekai gi mee, “Mmada malaa gi di langi, hagamada malaa daulia nia heduu. Do hagadili ga logowaahee gadoo be nia maa.”15.5 Romans 4.18; Hebrews 11.12"},{"book":"Genesis","chapter":"15","verse":"6","text":"Abram gu hagadonu Dimaadua, gei Dimaadua guu hila ang gi mee bolo mee e donu i dono baahi, mai i di hagadonu o maa.15.6 Romans 4.3; Galatians 3.6; Hebrews 11.11; James 2.23"},{"book":"Genesis","chapter":"15","verse":"7","text":"Gei Dimaadua ga helekai gi mee, “Au go Yihowah dela ne laha mai goe gi daha mo Ur i Babylonia belee gowadu gi di goe di gowaa deenei e hai mee ginai goe.”"},{"book":"Genesis","chapter":"15","verse":"8","text":"Gei Abram ga helekai, “Meenei Tagi go Yihowah, au e iloo di aha bolo ma gaa hai dagu gowaa?”"},{"book":"Genesis","chapter":"15","verse":"9","text":"Gei Dimaadua ga helekai, “Gaamai di kau e dahi, ge dahi kuudi, ge dahi dama siibi, e dagi dolu nadau ngadau, ge dahi mwuroi, ge dahi manu ‘pigeon’.”"},{"book":"Genesis","chapter":"15","verse":"10","text":"Abram ga gaamai nia manu aanei gi Dimaadua, ga hahaahi lua, gaa dugu nia baahi e huli mai gi lodo i nia goolongo e lua, gei mee digi hahaahia nia manu mamaangi."},{"book":"Genesis","chapter":"15","verse":"11","text":"Gei nia manu mamaangi gai manu ga lloo ia gi hongo nia huaidina nia manu mmade aalaa, gei Abram ga huiahi nia maa."},{"book":"Genesis","chapter":"15","verse":"12","text":"Di madagoaa di laa ne ulu, gei Abram guu kii danu mmoe, gei mee gu madagu huoloo, gei di bouli dongoeho huaidu guu gahu a mee.15.12 Job 4.13,14"},{"book":"Genesis","chapter":"15","verse":"13","text":"Dimaadua ga helekai gi mee, “Goe gi iloo donu bolo do hagadili la gaa hai digau mai i daha i hongo tuai henua. Digaula gaa hai nia hege gaa hai hagahuaidu i nia ngadau e haa lau.15.13 Exodus 1.1-14; Nnegau 7.6"},{"book":"Genesis","chapter":"15","verse":"14","text":"Gei Au ga hagaduadua tenua dela e haga hege digaula, gei di madagoaa digaula ga hagatanga i tenua deelaa, digaula e kae nadau maluagina damanaiee dalia ginaadou.15.14 Exodus 12.40-41; Nnegau 7.7"},{"book":"Genesis","chapter":"15","verse":"15","text":"Gei goe deenaa le e mouli gi madumadua loo, gaa made i di aumaalia gaa danu."},{"book":"Genesis","chapter":"15","verse":"16","text":"Muli di haa adu daangada gei do hagadili ga lloomoi labelaa gi kinei, idimaa, Au hagalee hagabagi digau Amor, gaa dae loo gi di nadau madagoaa ga huaidu huoloo, gaa hai digau e hagaduadua.”"},{"book":"Genesis","chapter":"15","verse":"17","text":"Di madagoaa di laa ne ulu gei di maa ga bouli, gei di baalanga dunu mee e buu di huiahi ge tei lama ulaula gaa hula i mehanga nia baahi manu ala ne hahaahi."},{"book":"Genesis","chapter":"15","verse":"18","text":"Di madagoaa hua deelaa, gei Dimaadua gaa hai dana hagababa gi Abram boloo, “Au e hagababa bolo Au gaa wanga tenua deenei huogodoo gi do hagadili, mai tagageinga o di gowaa go Egypt gaa huli gi di monowai damana go Euphrates,15.18 Nnegau 7.5"},{"book":"Genesis","chapter":"15","verse":"19","text":"ngaadahi mo nia gowaa o digau Kenite, Kenizzite, Kadmon,"},{"book":"Genesis","chapter":"15","verse":"20","text":"Hittite, Perizzite, Rephaim,"},{"book":"Genesis","chapter":"15","verse":"21","text":"Amor, Canaan, Girgash mo digau Jebus.”"}]}