{"data":[{"book":"زکریا","chapter":"2","verse":"1","text":"در یک رؤیای دیگر مردی را دیدم که چوب اندازه‌گیری در دست داشت."},{"book":"زکریا","chapter":"2","verse":"2","text":"پرسیدم: «کجا می‌روی؟»"},{"book":"زکریا","chapter":"2","verse":"3","text":"آنگاه فرشته‌ای که با من صحبت می‌کرد جلو رفت تا فرشتهٔ دیگری را که به طرف او می‌آمد استقبال کند."},{"book":"زکریا","chapter":"2","verse":"4","text":"فرشته دوم به اولی گفت: «بشتاب و به آن مردی که چوب اندازه‌گیری در دست دارد بگو که روزی اورشلیم چنان پر از جمعیت می‌شود که جای کافی برای همه نخواهد بود! بسیاری از مردم با حیواناتشان در خارج از حصار شهر به سر خواهند برد."},{"book":"زکریا","chapter":"2","verse":"5","text":"زیرا خود خداوند برای آنها همچون دیواری آتشین خواهد بود و از ایشان و تمامی اورشلیم مواظبت خواهد نمود. او شکوه و جلال شهر خواهد بود.»"},{"book":"زکریا","chapter":"2","verse":"6-7","text":"خداوند به قوم خود می‌گوید: «ای کسانی که در بابِل در تبعید هستید، فرار کنید. من شما را به هر سو پراکنده ساختم، ولی دوباره شما را باز می‌گردانم. پس حال، فرار کنید و به اورشلیم بازگردید.»"},{"book":"زکریا","chapter":"2","verse":"8","text":"خداوند لشکرهای آسمان مرا برگزیده و به مقابله با قومهایی که بر شما ظلم و ستم روا داشته‌اند، فرستاده است. کسی که به شما آزار برساند به خداوند آزار رسانده است، چون شما مثل مردمک چشم خداوند هستید."},{"book":"زکریا","chapter":"2","verse":"9","text":"با ایشان خواهم جنگید و ایشان را مغلوب برده‌هایشان خواهم کرد. آنگاه خواهید دانست که خداوند لشکرهای آسمان مرا فرستاده است."},{"book":"زکریا","chapter":"2","verse":"10","text":"ای اورشلیم، سرود بخوان و شادی کن! چون خداوند می‌فرماید: «می‌آیم تا در میان شما ساکن شوم.»"},{"book":"زکریا","chapter":"2","verse":"11-12","text":"در آن هنگام قومهای زیادی به خداوند ایمان خواهند آورد و آنها هم قوم او خواهند شد و خداوند در میان شما ساکن خواهد گردید. آنگاه خواهید دانست که خداوند لشکرهای آسمان مرا نزد شما فرستاده است. یهودا در سرزمین مقدّس، میراث خداوند خواهد بود، زیرا خداوند بار دیگر اورشلیم را برخواهد گزید تا آن را برکت دهد."},{"book":"زکریا","chapter":"2","verse":"13","text":"ای انسانها، در حضور خداوند خاموش باشید، زیرا او از جایگاه مقدّس خود برخاسته است."}]}