{"data":[{"book":"Wuok","chapter":"27","verse":"1","text":"“Ger kendo mar misango gi yiend siala, ma borne madhi malo romo fut angʼwen gi nus, lachne kod borne mondo obed fut abiriyo gi nus maromre."},{"book":"Wuok","chapter":"27","verse":"2","text":"Los tungʼ e konde angʼwen mag kendono, mondo omi tungego kod kendo mar misango obed gimoro achiel ka kendono omuon wiye gi mula."},{"book":"Wuok","chapter":"27","verse":"3","text":"Gik moko duto mitiyogo e kendo mar misango los gi mula. Gigo ne gin agulni ma ijowogo buru, opawo, bakunde mikirogo remo, gi uma michiwogo ringʼo kod tegni mag mach."},{"book":"Wuok","chapter":"27","verse":"4","text":"Losne singʼenge mar mula kendo ilos nyange mag mula kendo iketgi achiel achiel e kondene angʼwen-go."},{"book":"Wuok","chapter":"27","verse":"5","text":"Kete e bwo ndiri molworo kendo mar misango kendo ochopi nyaka e kor kendo mar misangono."},{"book":"Wuok","chapter":"27","verse":"6","text":"Los ludhe mag yiend siala ni kendo mar misangono kendo ibawgi gi mula."},{"book":"Wuok","chapter":"27","verse":"7","text":"Ludhego noso e nyangeyego mondo gibedi e bath kendo mar misangono kitingʼego."},{"book":"Wuok","chapter":"27","verse":"8","text":"Los kendo mar misangono gi bao mayom, to ituch bugo e chuny sandukuno mondo iwe iye obed thuolo, kendo lose mana kaka nonyisi ewi got."},{"book":"Wuok","chapter":"27","verse":"9","text":"“Los laru ne Hemb Romono. Yo milambo mar laruno borne norom mita piero angʼwen gauchiel kendo onego obed gi pasia momin molos gi law mayom,"},{"book":"Wuok","chapter":"27","verse":"10","text":"bende obed gi sirni piero ariyo gi rachungi piero ariyo mag mula kod ramaki mag fedha kod rangʼaw miriwogo sirnigo."},{"book":"Wuok","chapter":"27","verse":"11","text":"Koma odok yo nyandwat mar laruno nobed maromo mita piero angʼwen gauchiel kendo nobed gi pasia mongʼaw e sirni piero ariyo kendo morwak e rachungi piero ariyo mag mula; ramaki kod rangʼaw miriwogo kor sirni molos gi fedha."},{"book":"Wuok","chapter":"27","verse":"12","text":"“Koma odok yo podho chiengʼ mar laruno lachne norom mita piero ariyo gadek kendo nobed gi pasia mongʼaw e sirni apar morwakie rachungi apar."},{"book":"Wuok","chapter":"27","verse":"13","text":"Koma odok yo wuok chiengʼ mar laruno lachne norom mita piero ariyo gadek."},{"book":"Wuok","chapter":"27","verse":"14","text":"Pasia ma borgi romo mita abiriyo nobed e dir rangach konchiel, ka pasiago ongʼaw ewi sirni adek man-gi rachungi adek;"},{"book":"Wuok","chapter":"27","verse":"15","text":"kendo pasia ma borgi romo mita abiriyo nobedi e dir rangach komachielo kongʼawgi e sirni adek man-gi rachungi adek."},{"book":"Wuok","chapter":"27","verse":"16","text":"“To e dhoranga laruno, ketie pasia mar law mayom momin ma borne romo mita ochiko kendo man-gi rangi marambulu gi maralik kod makwar duto molos gi jachwecho molony koketgi ewi sirni angʼwen man-gi rachungi angʼwen."},{"book":"Wuok","chapter":"27","verse":"17","text":"Sirnigo duto molworo laruno nobed gi ramaki gi rangʼaw molos gi fedha kaachiel gi rachungi mag mula."},{"book":"Wuok","chapter":"27","verse":"18","text":"Laruno borne norom fut mia achiel gi piero abich, to lachne norom fut piero abiriyo gabich kendo borne modhi malo en fut abiriyo gi nus gi pasia molos gi law mayom kendo rachungi duto nyaka bed mag mula."},{"book":"Wuok","chapter":"27","verse":"19","text":"Gik moko duto mag tich e Hemb Romo, bed ni gin gik ma itiyogo tich moro amora, to gi loye duto mag hema kaachiel gi loye mag laru nyaka losgi gi mula."},{"book":"Wuok","chapter":"27","verse":"20","text":"“Chik jo-Israel mondo gikelni mo maliw mar zeituni mobi mondo omi teyni osik kaliel ma ok otho."},{"book":"Wuok","chapter":"27","verse":"21","text":"Harun gi yawuote nyaka neni teynigo osiko kaliel e nyim Jehova Nyasaye chakre odhiambo nyaka okinyi, ka gikete e Hemb Romo oko mar pasia mantiere e nyim Sandug Muma. Ma en chik mosiko nyaka chiengʼ ne jo-Israel nyaka ne tienge duto mabiro."}]}