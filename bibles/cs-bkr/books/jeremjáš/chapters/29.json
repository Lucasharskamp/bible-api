{"data":[{"book":"Jeremjáš","chapter":"29","verse":"1","text":"Tato jsou slova listu, kterýž poslal Jeremiáš prorok z Jeruzaléma k ostatku starších zajatých a k kněžím i k prorokům i ke všemu lidu, kterýž přestěhoval Nabuchodonozor z Jeruzaléma do Babylona,"},{"book":"Jeremjáš","chapter":"29","verse":"2","text":"Když vyšel Jekoniáš král a královna, i komorníci, knížata Judská i Jeruzalémská, tolikéž tesaři i kováři z Jeruzaléma,"},{"book":"Jeremjáš","chapter":"29","verse":"3","text":"Po Elasovi synu Safanovu, a Gemariášovi synu Helkiášovu, (kteréž byl poslal Sedechiáš král Judský k králi Babylonskému do Babylona), řka:"},{"book":"Jeremjáš","chapter":"29","verse":"4","text":"Takto praví Hospodin zástupů, Bůh Izraelský, všechněm zajatým, kteréž jsem přestěhoval z Jeruzaléma do Babylona:"},{"book":"Jeremjáš","chapter":"29","verse":"5","text":"Stavějte domy, a osazujte se, štěpujte také štěpnice, a jezte ovoce jejich."},{"book":"Jeremjáš","chapter":"29","verse":"6","text":"Pojímejte ženy, a ploďte syny i dcery, dávejte také synům svým ženy, dcery též své dávejte za muže, ať rodí syny a dcery; množte se tam, a nebeřte umenšení."},{"book":"Jeremjáš","chapter":"29","verse":"7","text":"A hledejte pokoje města toho, do kteréhož jsem zastěhoval vás, a modlívejte se za ně Hospodinu; nebo v pokoji jeho budete míti pokoj."},{"book":"Jeremjáš","chapter":"29","verse":"8","text":"Takto zajisté praví Hospodin zástupů, Bůh Izraelský: Nechť vás nesvodí proroci vaši, kteříž jsou mezi vámi, ani hadači vaši, a nespravujte se sny svými, jichž vy příčinou jste, aby je mívali."},{"book":"Jeremjáš","chapter":"29","verse":"9","text":"Nebo vám oni lživě prorokují ve jménu mém; neposlalť jsem jich, dí Hospodin."},{"book":"Jeremjáš","chapter":"29","verse":"10","text":"Takto zajisté praví Hospodin: Že jakž se jen vyplní Babylonu sedmdesáte let, navštívím vás, a potvrdím vám slova svého výborného o navrácení vás na místo toto."},{"book":"Jeremjáš","chapter":"29","verse":"11","text":"Nebo já nejlépe znám myšlení, kteráž myslím o vás, dí Hospodin, myšlení o pokoji, a ne o trápení, abych učinil vašemu očekávání konec přežádostivý."},{"book":"Jeremjáš","chapter":"29","verse":"12","text":"Když mne vzývati budete, a půjdete, a modliti se mně budete, tedy vyslyším vás."},{"book":"Jeremjáš","chapter":"29","verse":"13","text":"A hledajíce mne, naleznete, když mne hledati budete celým srdcem svým."},{"book":"Jeremjáš","chapter":"29","verse":"14","text":"Dám se zajisté nalezti vám, dí Hospodin, a přivedu zase zajaté vaše, a shromáždím vás ze všech národů i ze všech míst, kamžkoli jsem zahnal vás, dí Hospodin, a uvedu vás zase na místo toto, odkudž jsem vás zastěhoval,"},{"book":"Jeremjáš","chapter":"29","verse":"15","text":"Když řeknete: Vzbuzovalť nám Hospodin proroky v Babyloně."},{"book":"Jeremjáš","chapter":"29","verse":"16","text":"Nebo takto praví Hospodin o králi sedícím na stolici Davidově, a o všem lidu obývajícím v městě tomto, bratřích vašich, kteříž nevyšli s vámi v tom zajetí,"},{"book":"Jeremjáš","chapter":"29","verse":"17","text":"Takto dí Hospodin zástupů: Aj, já pošli na ně meč, hlad a mor, a naložím s nimi jako s fíky trpkými, kterýchž nelze jísti pro trpkost."},{"book":"Jeremjáš","chapter":"29","verse":"18","text":"Nebo stihati je budu mečem, hladem i morem, a vydám je ku posmýkání po všech královstvích země, k proklínání, a k užasnutí, anobrž na odivu, a k utrhání mezi všemi národy, tam kdež je vypudím,"},{"book":"Jeremjáš","chapter":"29","verse":"19","text":"Proto že neposlouchají slov mých, dí Hospodin, když posílám k nim služebníky své proroky, ráno přivstávaje, a to ustavičně, a neposlouchali jste, dí Hospodin."},{"book":"Jeremjáš","chapter":"29","verse":"20","text":"Protož slyštež vy slovo Hospodinovo, všickni zajatí, kteréž jsem vyslal z Jeruzaléma do Babylona."},{"book":"Jeremjáš","chapter":"29","verse":"21","text":"Takto praví Hospodin zástupů, Bůh Izraelský, o Achabovi synu Kolaiášovu, a o Sedechiášovi synu Maaseiášovu, kteříž prorokují vám ve jménu mém lež: Aj, já vydám je v ruku Nabuchodonozora krále Babylonského, aby je zbil před očima vašima."},{"book":"Jeremjáš","chapter":"29","verse":"22","text":"I bude vzato na nich klnutí mezi všecky zajaté Judské, kteříž jsou v Babyloně, aby říkali: Nechť nakládá Hospodin s tebou, jako s Sedechiášem a jako s Echabem, kteréž upekl král Babylonský na ohni,"},{"book":"Jeremjáš","chapter":"29","verse":"23","text":"Proto že páchali nešlechetnost v Izraeli, cizoložíce s ženami bližních svých, a mluvíce slovo ve jménu mém lživě, čehož jsem nepřikázal jim. Já pak o tom vím, a jsem toho i svědkem, dí Hospodin."},{"book":"Jeremjáš","chapter":"29","verse":"24","text":"Semaiášovi Nechelamitskému mluv, řka:"},{"book":"Jeremjáš","chapter":"29","verse":"25","text":"Takto praví Hospodin zástupů, Bůh Izraelský, řka: Proto že jsi poslal jménem svým listy ke všemu lidu, kterýž jest v Jeruzalémě, a Sofoniášovi synu Maaseiášovu knězi i ke všechněm kněžím, řka:"},{"book":"Jeremjáš","chapter":"29","verse":"26","text":"Hospodin dal tě za kněze na místo Joiady kněze, abyste pozor měli v domě Hospodinově na každého muže pošetilého a vystavujícího se za proroka, a abys dal takového do žaláře a do klady."},{"book":"Jeremjáš","chapter":"29","verse":"27","text":"Pročež jsi pak nyní neokřikl Jeremiáše Anatotského, kterýž se vám vystavuje za proroka?"},{"book":"Jeremjáš","chapter":"29","verse":"28","text":"Nebo posílal k nám do Babylona, řka: Protáhneť se to dlouho, stavějte domy, a osazujte se, štěpujte také štěpnice, a jezte ovoce jejich."},{"book":"Jeremjáš","chapter":"29","verse":"29","text":"Nebo Sofoniáš kněz četl ten list před Jeremiášem prorokem."},{"book":"Jeremjáš","chapter":"29","verse":"30","text":"I stalo se slovo Hospodinovo k Jeremiášovi, řkoucí:"},{"book":"Jeremjáš","chapter":"29","verse":"31","text":"Pošli ke všechněm zajatým, řka: Takto praví Hospodin o Semaiášovi Nechelamitském: Proto že prorokuje vám Semaiáš, ješto jsem já ho neposlal, a přivodí vás k tomu, abyste doufání skládali ve lži,"},{"book":"Jeremjáš","chapter":"29","verse":"32","text":"Protož takto praví Hospodin: Aj, já trestati budu Semaiáše Nechelamitského i símě jeho. Nebude míti žádného, kdo by bydlil u prostřed lidu tohoto, aniž uzří toho dobrého, kteréž já učiním lidu svému, dí Hospodin; nebo mluvil to, čímž by odvrátil lid od Hospodina."}]}