{"data":[{"book":"1 Koryntian","chapter":"8","verse":"1","text":"Teraz chciałbym poruszyć problem mięsa ze zwierząt, które były ofiarowane pogańskim bożkom. Wszyscy mamy wiedzę na ten temat. Wiedza sprawia jednak, że człowiek popada w pychę. Tym zaś, co wzmacnia wiarę innych, jest miłość."},{"book":"1 Koryntian","chapter":"8","verse":"2","text":"Jeśli ktoś uważa, że wszystko już wie, może być pewien, że tak nie jest."},{"book":"1 Koryntian","chapter":"8","verse":"3","text":"Ten zaś, kto kocha Boga, znajduje u Niego uznanie."},{"book":"1 Koryntian","chapter":"8","verse":"4","text":"Wracając do tematu: Wiemy, że pogańskie bóstwa są niczym i że istnieje tylko jeden prawdziwy Bóg."},{"book":"1 Koryntian","chapter":"8","verse":"5","text":"Niektórzy uważają za bogów różne rzeczy na niebie i na ziemi—takich bóstw i panów jest wiele."},{"book":"1 Koryntian","chapter":"8","verse":"6","text":"Dla nas istnieje jednak tylko jeden Bóg—Ojciec, od którego wszystko pochodzi i do którego należymy. Mamy też tylko jednego Pana, dzięki któremu wszystko zaistniało i który dał nam życie."},{"book":"1 Koryntian","chapter":"8","verse":"7","text":"Niestety nie wszyscy wierzący o tym wiedzą. Niektórzy spożywają mięso ofiarowane bożkom w przekonaniu, że czyniąc tak, oddają im cześć. W ten sposób postępują wbrew sumieniu."},{"book":"1 Koryntian","chapter":"8","verse":"8","text":"Tymczasem spożywanie mięsa nie ma żadnego wpływu na nasze duchowe życie. Nic nie tracimy nie jedząc go; nic też nie zyskujemy spożywając je."},{"book":"1 Koryntian","chapter":"8","verse":"9","text":"Uważajcie jednak, aby wasza wolność nie przyniosła szkody innemu wierzącemu, który jest słabszy w wierze."},{"book":"1 Koryntian","chapter":"8","verse":"10","text":"Załóżmy bowiem, że zauważy on ciebie, „mającego wiedzę”, jak spożywasz w świątyni pokarm ofiarowany bożkom. Czy jego słabe sumienie zostanie wzmocnione, gdy weźmie z ciebie przykład i, wbrew własnemu sumieniu, też będzie jadł?"},{"book":"1 Koryntian","chapter":"8","verse":"11","text":"Wręcz przeciwnie, twoja wiedza wyrządzi mu szkodę, a przecież za niego także umarł Chrystus."},{"book":"1 Koryntian","chapter":"8","verse":"12","text":"Gdy więc grzeszycie przeciw innym wierzącym, narażając na szkodę ich słabe sumienie, w rzeczywistości grzeszycie przeciw samemu Chrystusowi."},{"book":"1 Koryntian","chapter":"8","verse":"13","text":"Jeżeli więc przez spożywanie pokarmu miałbym skrzywdzić innego wierzącego, to nigdy nie będę jadł mięsa ofiarowanego bożkom, aby w ten sposób nie doprowadzić nikogo do upadku."}]}