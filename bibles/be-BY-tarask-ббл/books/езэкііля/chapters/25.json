{"data":[{"book":"ЕЗЭКІІЛЯ","chapter":"25","verse":"1","text":"І было мне слова Гасподняе:"},{"book":"ЕЗЭКІІЛЯ","chapter":"25","verse":"2","text":"сыне чалавечы! павярні аблічча тваё да сыноў Амонавых і вымаві на іх прароцтва,"},{"book":"ЕЗЭКІІЛЯ","chapter":"25","verse":"3","text":"і скажы сынам Амонавым: слухайце слова Госпада Бога: за тое, што ты пра сьвятыню Маю гаворыш: ага! ага! бо яно паганьбена, - і пра зямлю Ізраілевую, бо яна спустошана, і пра дом Юдаў, бо яны пайшлі ў палон,"},{"book":"ЕЗЭКІІЛЯ","chapter":"25","verse":"4","text":"за тое вось, Я аддам цябе ў спадчыну сынам усходу, і паставяць у цябе кашары свае, і паставяць у цябе намёты свае, і будуць есьці плады твае і піць малако тваё."},{"book":"ЕЗЭКІІЛЯ","chapter":"25","verse":"5","text":"Я зраблю Раву стойлам вярблюдам, і сыноў Амонавых - пастухамі авечак, і ўведаеце, што Я - Гасподзь."},{"book":"ЕЗЭКІІЛЯ","chapter":"25","verse":"6","text":"Бо так кажа Гасподзь Бог: за тое, што ты пляскаў у далоні і тупаў нагою, і з усёю пагардаю да зямлі Ізраілевай душэўна радаваўся,"},{"book":"ЕЗЭКІІЛЯ","chapter":"25","verse":"7","text":"за тое вось, Я працягну руку Маю на цябе і аддам цябе на рабунак народам, і вынішчу цябе зь ліку народаў і згладжу цябе зь ліку земляў; зламаю цябе, і ўведаеш, што Я - Гасподзь."},{"book":"ЕЗЭКІІЛЯ","chapter":"25","verse":"8","text":"Так кажа Гасподзь Бог: за тое, што Мааў і Сэір кажуць: «вось і дом Юдаў, як усе народы!»"},{"book":"ЕЗЭКІІЛЯ","chapter":"25","verse":"9","text":"за тое, вось Я, пачынаючы ад гарадоў, ад усіх памежных гарадоў ягоных, красы зямлі, ад Бэт-Ешымота, Ваалмэона і Кірыятыма, адкрыю бок Маава"},{"book":"ЕЗЭКІІЛЯ","chapter":"25","verse":"10","text":"сынам усходу і аддам яго ў спадчыну ім, разам з сынамі Амонавымі, каб сыны Амона ня згадваліся болей сярод народаў."},{"book":"ЕЗЭКІІЛЯ","chapter":"25","verse":"11","text":"І над Маавам учыню суд, і ўведаюць, што Я - Гасподзь."},{"book":"ЕЗЭКІІЛЯ","chapter":"25","verse":"12","text":"Так кажа Гасподзь Бог: за тое, што Эдом жорстка помсьціў дому Юдаваму і цяжка зграшыў, учыняючы над ім помсту,"},{"book":"ЕЗЭКІІЛЯ","chapter":"25","verse":"13","text":"за тое, так кажа Гасподзь Бог: працягну руку Маю на Эдома і вынішчу ў яго людзей і быдла, і зраблю яго пустыняю; ад Тэмана да Дэдана ўсе загінуць ад меча."},{"book":"ЕЗЭКІІЛЯ","chapter":"25","verse":"14","text":"І ўчыню помсту Маю над Эдомам рукою народу Майго, Ізраіля; і яны будуць дзейнічаць у Ідумэі згодна з Маім гневам і Маім абурэньнем, і ўведаюць помсту Маю, кажа Гасподзь Бог."},{"book":"ЕЗЭКІІЛЯ","chapter":"25","verse":"15","text":"Так кажа Гасподзь Бог: за тое, што Філістымляне ўчынілі помсьліва і помсьцілі з пагардаю ў душы, на пагібель, паводле вечнай няпрыязнасьці,"},{"book":"ЕЗЭКІІЛЯ","chapter":"25","verse":"16","text":"за тое, так кажа Гасподзь Бог: вось, Я працягну руку Маю на Філістымлянаў і зьнішчу Крыцянаў, і вынішчу рэшту іх на беразе мора;"},{"book":"ЕЗЭКІІЛЯ","chapter":"25","verse":"17","text":"і ўчыню над імі вялікую помсту карамі лютымі; і ўведаюць, што Я - Гасподзь, калі ўчыню над імі Маю помсту."}]}