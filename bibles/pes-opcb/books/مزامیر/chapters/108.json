{"data":[{"book":"مزامیر","chapter":"108","verse":"1","text":"ای خدا، من روحیهٔ خود را نباخته‌ام و اعتماد خود را از دست نداده‌ام. من سرود خواهم خواند و تو را ستایش خواهم کرد. ای جان من بیدار شو!"},{"book":"مزامیر","chapter":"108","verse":"2","text":"ای بربط و عود من به صدا درآیید تا سپیده دم را بیدار سازیم!"},{"book":"مزامیر","chapter":"108","verse":"3","text":"خداوندا، در میان مردم تو را سپاس خواهم گفت و در میان قومها تو را ستایش خواهم کرد،"},{"book":"مزامیر","chapter":"108","verse":"4","text":"زیرا محبت تو بی‌نهایت عظیم است."},{"book":"مزامیر","chapter":"108","verse":"5","text":"ای خدا، جلال و شکوه تو بالاتر از آسمانها قرار گیرد و عظمت تو بر تمام جهان آشکار شود."},{"book":"مزامیر","chapter":"108","verse":"6","text":"ای خدایی که ما را دوست داری، با قدرت خویش ما را نجات ده و دعای ما را اجابت فرما."},{"book":"مزامیر","chapter":"108","verse":"7","text":"خدا در قدوسیت108‏:7 یا «در قُدس». خویش سخن گفته و فرموده است: «با شادی شهر شکیم را قسمت می‌کنم و دشت سوکوت را اندازه می‌گیرم."},{"book":"مزامیر","chapter":"108","verse":"8","text":"جِلعاد از آن من است و منسی نیز از آن من؛ افرایم کلاهخود من است و یهودا عصای سلطنت من."},{"book":"مزامیر","chapter":"108","verse":"9","text":"اما قوم موآب را مانند لگن برای شستشو به کار خواهم برد، بر قوم ادوم کفشم را خواهم انداخت و بر فلسطین فریاد پیروزی برخواهم آورد.»"},{"book":"مزامیر","chapter":"108","verse":"10-11","text":"کیست که مرا برای گرفتن شهرهای حصاردار ادوم رهبری کند؟ ای خدا، تو ما را رهبری کن؛ بله، تو که اینک از ما روگردان شده‌ای، ما را رهبری کن!"},{"book":"مزامیر","chapter":"108","verse":"12","text":"تو ما را در جنگ با دشمن کمک کن، زیرا کمک انسان بی‌فایده است."},{"book":"مزامیر","chapter":"108","verse":"13","text":"با کمک تو ای خدا، پیروز خواهیم شد، زیرا این تویی که دشمنان ما را شکست خواهی داد!"}]}