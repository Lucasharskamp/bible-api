{"data":[{"book":"Sálmarnir","chapter":"78","verse":"1","text":"Þjóð mín, hlustaðu á kenningu mína. Gefðu gaum að því sem ég hef að segja."},{"book":"Sálmarnir","chapter":"78","verse":"2-3","text":"Nú ætla ég að rifja upp fyrir þér liðna atburði, frásagnir sem varðveist hafa frá kynslóð til kynslóðar."},{"book":"Sálmarnir","chapter":"78","verse":"4","text":"Ég birti ykkur sannleikann, svo að þið getið sagt börnum ykkar frá dásemdarverkum Drottins, öllum þeim undrum sem hann vann."},{"book":"Sálmarnir","chapter":"78","verse":"5","text":"Lögmál sitt gaf hann Ísrael og bauð forfeðrunum að kenna það börnum sínum"},{"book":"Sálmarnir","chapter":"78","verse":"6","text":"sem síðan skyldu kenna það sínum afkomendum. Þannig skyldi lögmál hans berast frá einni kynslóðinni til annarrar."},{"book":"Sálmarnir","chapter":"78","verse":"7","text":"Því hefur sérhver kynslóð getað haldið lög Guðs, treyst honum og heyrt um hans dásemdarverk."},{"book":"Sálmarnir","chapter":"78","verse":"8","text":"Ný kynslóð skyldi ekki þurfa að fara að fordæmi feðra sinna sem voru þrjóskir, óhlýðnir og ótrúir og forhertu sig gegn Guði."},{"book":"Sálmarnir","chapter":"78","verse":"9","text":"Þótt íbúar Efraím væru alvopnaðir, þá flúðu þeir þegar að orustunni kom."},{"book":"Sálmarnir","chapter":"78","verse":"10","text":"Þannig rufu þeir sáttmálann við Guð og fóru sína eigin leið."},{"book":"Sálmarnir","chapter":"78","verse":"11-12","text":"Þeir gleymdu máttarverkum Drottins, sem hann hafði fyrir þá gert og forfeður þeirra í Egyptalandi,"},{"book":"Sálmarnir","chapter":"78","verse":"13","text":"þegar hann klauf hafið og leiddi þá yfir þurrum fótum. Vatnið stóð eins og veggur til beggja handa!"},{"book":"Sálmarnir","chapter":"78","verse":"14","text":"Að degi til leiddi hann þá með skýi, en eldstólpa um nætur."},{"book":"Sálmarnir","chapter":"78","verse":"15","text":"Hann rauf gat á klettinn í eyðimörkinni. Vatnið streymdi fram og þeir svöluðu þorsta sínum."},{"book":"Sálmarnir","chapter":"78","verse":"16","text":"Já, það flæddi frá klettinum, líkast rennandi á!"},{"book":"Sálmarnir","chapter":"78","verse":"17","text":"Samt héldu þeir fast við þrjósku sína og syndguðu gegn hinum hæsta Guði."},{"book":"Sálmarnir","chapter":"78","verse":"18","text":"Þeir kvörtuðu og kveinuðu og heimtuðu annað að borða en það sem Guð gaf þeim."},{"book":"Sálmarnir","chapter":"78","verse":"19-20","text":"Þeir ásökuðu jafnvel sjálfan Guð og sögðu: „Hann gaf okkur vatn, en hvers vegna fáum við ekki brauð eða kjöt?!“"},{"book":"Sálmarnir","chapter":"78","verse":"21","text":"Drottinn hlustaði og honum rann í skap, reiði hans upptendraðist gegn Ísrael."},{"book":"Sálmarnir","chapter":"78","verse":"22","text":"Enda treystu þeir honum ekki, né trúðu forsjá hans."},{"book":"Sálmarnir","chapter":"78","verse":"23","text":"Jafnvel þótt hann lyki upp himninum – eins og glugga! –"},{"book":"Sálmarnir","chapter":"78","verse":"24","text":"og léti manna rigna niður."},{"book":"Sálmarnir","chapter":"78","verse":"25","text":"Já, þeir átu englabrauð! – og urðu mettir."},{"book":"Sálmarnir","chapter":"78","verse":"26","text":"Þá lét hann austanvind blása og stýrði vestanvindinum með krafti sínum."},{"book":"Sálmarnir","chapter":"78","verse":"27","text":"Og viti menn, fuglum rigndi af himni, – þeir voru eins og sandur á sjávarströnd!"},{"book":"Sálmarnir","chapter":"78","verse":"28","text":"Af hans völdum féllu þeir til jarðar um allar tjaldbúðirnar."},{"book":"Sálmarnir","chapter":"78","verse":"29","text":"Og fólkið át nægju sína. Hann mettaði hungur þeirra."},{"book":"Sálmarnir","chapter":"78","verse":"30","text":"En varla höfðu þeir lokið matnum – fæðan var enn í munni þeirra,"},{"book":"Sálmarnir","chapter":"78","verse":"31","text":"þá reiddist Drottinn þeim og lagði að velli æskumenn Ísraels."},{"book":"Sálmarnir","chapter":"78","verse":"32","text":"En þeir sáu sig ekki um hönd, en héldu áfram að syndga og vildu ekki trúa kraftaverkum Drottins."},{"book":"Sálmarnir","chapter":"78","verse":"33","text":"Þess vegna stytti hann ævi þeirra og sendi þeim miklar hörmungar."},{"book":"Sálmarnir","chapter":"78","verse":"34","text":"En þegar neyðin var stærst, tóku þeir að leita Guðs. Þeir iðruðust og snéru sér til hans."},{"book":"Sálmarnir","chapter":"78","verse":"35","text":"Þeir viðurkenndu að Guð er eini grundvöllur lífsins – að hinn hæsti Guð væri frelsari þeirra."},{"book":"Sálmarnir","chapter":"78","verse":"36","text":"En því miður fylgdu þeir honum aðeins í orði kveðnu, en ekki af heilum hug,"},{"book":"Sálmarnir","chapter":"78","verse":"37","text":"hjarta þeirra var langt frá honum. Þeir stóðu ekki við orð sín."},{"book":"Sálmarnir","chapter":"78","verse":"38","text":"Samt var hann þeim miskunnsamur, fyrirgaf syndir þeirra og tortímdi þeim ekki. Margoft hélt hann aftur af reiði sinni."},{"book":"Sálmarnir","chapter":"78","verse":"39","text":"Hann minntist þess að þeir voru dauðlegir menn, eins og andblær sem kemur og fer."},{"book":"Sálmarnir","chapter":"78","verse":"40","text":"Já, oft risu þeir gegn Guði í eyðimörkinni og ollu honum vonbrigðum."},{"book":"Sálmarnir","chapter":"78","verse":"41","text":"Aftur og aftur sneru þeir við honum baki og freistuðu hans."},{"book":"Sálmarnir","chapter":"78","verse":"42","text":"Þeir gleymdu krafti hans og kærleika og hvernig hann hafði frelsað þá frá óvinum þeirra."},{"book":"Sálmarnir","chapter":"78","verse":"43","text":"Þeir gleymdu plágunum sem hann sendi Egyptum í Sóan"},{"book":"Sálmarnir","chapter":"78","verse":"44","text":"þegar hann breytti fljótum þeirra í blóð, svo að enginn gat drukkið."},{"book":"Sálmarnir","chapter":"78","verse":"45","text":"Eða þegar hann fyllti landið af flugum og froskum!"},{"book":"Sálmarnir","chapter":"78","verse":"46","text":"Lirfurnar spilltu uppskerunni og engispretturnar átu allt, hvort tveggja var frá honum komið."},{"book":"Sálmarnir","chapter":"78","verse":"47","text":"Hann eyddi vínviði þeirra með hagléli og mórberjatrjánum með frosti."},{"book":"Sálmarnir","chapter":"78","verse":"48","text":"Búpeningurinn hrundi niður í haganum, haglið rotaði hann og sauðirnir drápust í eldingum."},{"book":"Sálmarnir","chapter":"78","verse":"49","text":"Hann úthellti reiði sinni yfir þá, sendi þeim ógn og skelfingu. Hann leysti út sendiboða ógæfunnar – engla sem létu þá kenna á því!"},{"book":"Sálmarnir","chapter":"78","verse":"50","text":"Hann gaf reiðinni lausan tauminn. Og ekki hlífði hann Egyptunum. Þeir fengu vænan skerf af plágum og sjúkdómum."},{"book":"Sálmarnir","chapter":"78","verse":"51","text":"Þá deyddi hann frumburði Egypta, efnilegan ungviðinn, sem vonirnar voru bundnar við."},{"book":"Sálmarnir","chapter":"78","verse":"52","text":"Sinn eigin lýð leiddi hann styrkri hendi gegnum eyðimörkina."},{"book":"Sálmarnir","chapter":"78","verse":"53","text":"Hann var skjól þeirra og vörn. Þeir þurftu ekkert að óttast, en hafið gleypti óvini þeirra."},{"book":"Sálmarnir","chapter":"78","verse":"54","text":"Hann greiddi för þeirra til fyrirheitna landsins, til hæðanna sem hann hafði skapað."},{"book":"Sálmarnir","chapter":"78","verse":"55","text":"Íbúum landsins stökkti hann á flótta en gaf þar ættkvíslum Ísraels erfðahlut og skjól."},{"book":"Sálmarnir","chapter":"78","verse":"56","text":"En þótt þeir nytu gæsku Guðs, risu þeir gegn hinum hæsta og fyrirlitu boðorð hans."},{"book":"Sálmarnir","chapter":"78","verse":"57","text":"Þeir sneru af leið og rufu trúnað rétt eins og feður þeirra. Eins og bogin ör misstu þeir marksins sem Guð hafði sett þeim."},{"book":"Sálmarnir","chapter":"78","verse":"58","text":"Þeir tóku aðra guði, reistu þeim ölturu og egndu Drottin á móti sér."},{"book":"Sálmarnir","chapter":"78","verse":"59","text":"Guð sá verk þeirra og reiddist – fékk viðbjóð á Ísrael."},{"book":"Sálmarnir","chapter":"78","verse":"60","text":"Hann yfirgaf helgidóm sinn í Síló, bústað sinn meðal manna."},{"book":"Sálmarnir","chapter":"78","verse":"61","text":"Örk sína lét hann falla í hendur óvinanna og vegsemd hans var óvirt af heiðingjum."},{"book":"Sálmarnir","chapter":"78","verse":"62","text":"Hann reiddist lýð sínum og lét hann falla fyrir sverði óvinanna."},{"book":"Sálmarnir","chapter":"78","verse":"63","text":"Æskumenn Ísraels fórust í eldi og ungu stúlkurnar upplifðu ekki sinn brúðkaupsdag."},{"book":"Sálmarnir","chapter":"78","verse":"64","text":"Prestunum var slátrað og ekkjur þeirra dóu áður en þær gátu harmað þá."},{"book":"Sálmarnir","chapter":"78","verse":"65","text":"Þá var sem Drottinn vaknaði af svefni, eins og hetja sem rís upp úr vímu,"},{"book":"Sálmarnir","chapter":"78","verse":"66","text":"og hann gaf þeim vænt spark í bakhlutann og sendi þá burt með skömm, sömu leið og þeir komu."},{"book":"Sálmarnir","chapter":"78","verse":"67","text":"Hann hafnaði fjölskyldu Jósefs, ætt Efraíms,"},{"book":"Sálmarnir","chapter":"78","verse":"68","text":"en kaus Júdaættkvísl og Síonfjall, sem hann elskar."},{"book":"Sálmarnir","chapter":"78","verse":"69","text":"Þar reisti hann musteri sitt – voldugt og traust rétt eins og himin og jörð."},{"book":"Sálmarnir","chapter":"78","verse":"70","text":"Hann kaus Davíð sem þjón sinn, tók hann frá sauðunum,"},{"book":"Sálmarnir","chapter":"78","verse":"71","text":"úr smalamennskunni, til að verða leiðtogi og hirðir þjóðar sinnar. Og hann gætti hennar af öryggi og með hreinu hjarta."}]}